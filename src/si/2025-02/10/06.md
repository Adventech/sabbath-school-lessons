---
title:  පැමිණීමට පෙර වන විනිශ්චය
date:   05/06/2025
---

දානියෙල් 7හි සඳහන්වන විනිශ්චය පිළිබඳව වන විස්තරය තුළින්, තිරය පිටුපස වන සිද්ධි පිළිබඳව අපට ක්ෂණික දර්ශනයක් ලැබේ. දෙවියන්වහන්සේ සමග ගිවිසුම්ගත සම්බන්ධතාවයක් තුළ ජීවත්වීමට කැමැත්ත ඇත්තාවූ අය ගළවා ගනිමින්, දෙවියන්වහන්සේ පාපයේ ගැටළු විසඳන්නේ කෙබඳු ආකාරයකටද යන කරුණ දැක බලා ගැනීම පිණිස වන්නාවූ විස්මිත වූද, ආශ්වාදජනකවූද කදිම අවස්ථාවක් සේ මෙය සැලකිය හැකිය.

`සෝදිසි කිරීමේ විනිශ්චය පිළිබඳව දානියෙල් 7:9, 10, 13, 14, 22, 26, 27 යන පාඨවල දී ඇති විස්තර කියවන්න. විනිශ්චයේ මූලික වශයෙන් අපේක්ෂිත කරුණ වන්නේ කුමක්ද? එම ක්‍රියාදාමය අවසාන වූ පසුව දෙනු ලබන තීන්දුව කුමක්ද? ගැළවීමේ සැලැස්ම පිළිබඳව මෙය තුළින් කුමක් ප්‍රකාශ කරනු ලබයිද?`

දෙවියන්වහන්සේ මනුෂ්‍ය වර්ගයාව විනිශ්චය කරනු ලබන බවට කිසිදු සැකයක් නැත. දේශනාකාරයා 12:14හි අපට සහතික වී ඇත්තේ, “මක්නිසාද, යහපත් වේවා, නපුරුවේවා, සියලු ක්‍රියාද, සියලු රහස්දේද දෙවියන්වහන්සේ විනිශ්චයට පමුණුවන සේක” යනුවෙන් වන අතර පාවුල් තුමා අපට මතක් කර දෙන්නේ, “අපි සියල්ලෝම දෙවියන්වහන්සේගේ විනිශ්චයාසනය ඉදිරියෙහි පෙනී සිටින (රෝම 14:10) බැවින්, අප විසින් එකිනෙකාව විනිශ්චය නොකළ යුතු බවය. ඇත්තවශයෙන්ම, ගැළවෙන්නේ කවුරුන්ද, නොවන්නේ කවුරුන්ද යන තොරතුරු ලබාගනු පිණිස දෙවියන්වහන්සේට වාර්තා අවශ්‍ය වන්නේ නැත. එනමුත්, මුල සිටම ගැළවීමේ සැලැස්ම දෙස බලා සිටි දේවදූතයන් හට (1 පේත්‍රැස් 1:12) මේ පිළිබඳව ප්‍රශ්න ඇතිවීම ස්වභාවික දෙයකි. ඔවුන් සාතන්ගේ කැරලිගැසීමට සාක්ෂිකරුවන් වූවාසේම, ස්වර්ගය තුළ සිටි පිරිසගෙන් තුනෙන් කොටසක් පිටුවහල් කරනු ලැබීමද දුටුහ (එළිදරව් 12:4), දැන් දෙවියන්වහන්සේ අපව උන්වහන්සේ ඉදිරියට ගෙනෙන සේක. දෙවියන් වහන්සේ පොත් දිගහැර ශුද්ධවන්තයන්ට සියල්ල දැක බලාගැනීම පිණිස ඉඩ සලස්වන සේක.

සොදොම් සහ ගොමෝරා වෙනුවෙන් කන්නලව් කරන ආබ්‍රහම්, විනිශ්චය පිළිබඳව වන මූලික ආදර්ශයකි. මෙය තුළින් විනිශ්චය පිළිබඳව වන වැදගත් දැක්මක් අපට ලබාදෙනු ලැබේ. සොදොම්හි පාප නියත වශයෙන්ම සෝදිසි කිරීමකට ලක්විය; දෙවියන්වහන්සේ පවසා සිටියේ, එම නගරය දුෂ්ටකම් වලට නම් දරා සිටි බැවින්, ඊට එරෙහිව මහත් මොරගැසීමක් විය (උත්පත්ති 18:20). විනාශයට ප්‍රථම සෝදිසි කරනු ලබන්නේ සොදොම් සහ ගොමෝරා නගර පමණක් නොවේ. දෙවියන්වහන්සේ නපුර කළාවූ අය විනාශ කිරීමට පෙර, උන්වහන්සේ ධර්මිෂ්ඨව ක්‍රියාකරන්නේද යන වග හොඳින් සොයා බලන ලෙස උන්වහන්සේ ආබ්‍රහම්ට දොරටු විවර කළසේක.

දානියෙල් 7හි විනිශ්චය සඳහා පැමිණෙන්නේ “මනුෂ්‍ය පුත්‍රයා” යේසුස් වහන්සේ හැර වෙන කවරෙක්ද (දානියෙල් 7:13 සහ මතෙව් 20:28 බලන්න). මෙම විනිශ්චය “මහෝත්තමයාණන්ගේ ශුද්ධවන්තයින්ට පක්ෂව සිදු කෙරෙන්නේ,” එතුමන්ගේ ප්‍රකාශවීම එකම හේතුව වන බැවිනි (දානියෙල් 7:22). උන්වහන්සේගේ සම්පූර්ණ ධර්මිෂ්ඨකම හේතුකොටගෙන පමණක් උන් වහන්සේගේ ජනතාව සාර්ථකව විනිශ්චය තුළින් ගමන් කරති.

`විනිශ්චයේදී ඔබේ සියලු රහස් එළිදරව්වී ශුද්ධවූ දෙවියන්වහන්සේ ඉදිරිපිට ඔබ සිටගෙන සිටින අයුරු උපකල්පනය කරන්න. ඒ අවස්ථාවේ විනිශ්චයේදී ඔබගේ එකම බලාපොරොත්තුව කුමක්ද?`