---
title:  මුළු පොලෝ තලයේ විනිශ්චයකරු
date:   04/06/2025
---

සොදොම් නගරයේ විනාශයට ටික කලකට පෙර, මම්රේ නම් නිම්නයේ සිදුවූ කුතුහලය ඇතිකරන කථාවක් ඇත. දෙවියන්වහන්සේ දේවදූතයන් දෙදෙනෙකු සමග ආබ්‍රහම් ඉදිරියට පැමිණියහ. ආබ්‍රහම් ඔවුන්ව දුටු විට, ඔහු මෙම ස්වර්ගීය මිතුරන්ට ආහාර වේලකට ආරාධනා කර සිටියේය. මෙම අවස්ථාවේදී දෙවියන්වහන්සේ ආබ්‍රහම්ට සහ සාරාට පොරොන්දු වූයේ ඔවුන්ට පුත්‍රයෙකු ලැබෙන බවත්, එම පෙලපත තුළින් මෙසියස්වහන්සේ බිහිවන තුරු වර්ධනය වන බවත් පැවසුවේය. ඇත්තවශයෙන්ම යේසුස්වහන්සේ බිහි වූයේ ආබ්‍රහම්ගේ පරම්පරාව තුළින් (උත්පත්ති 3:16 සමග සංසන්දනය කරන්න). ඊට පසුව මෙම කථාව ක්ෂණිකව යොමුවන්නේ, එම නිම්නයේ තිබූ දුෂ්ට නගර පිළිබඳවය.

`උත්පත්ති 18:17-32 කියවන්න. දෙවියන්වහන්සේගේ චරිත ගුණාංග පිළිබඳව මෙම පාඨ වලින් අපට ඉගෙන ගත හැක්කේ කුමක්ද, අවසානයේදී උන්වහන්සේ අපේ ලෝකයේ පවතින නපුර පිළිබඳව ක්‍රියා කිරීමට අදහස් කරන ආකාරය කුමක්ද?`

දෙවියන්වහන්සේ විසින් අපට කාරණා පැහැදිලි කිරීමේ අවශ්‍යතාවයක් නැත, එනමුත් උන්වහන්සේගේ චේතනා සහ සැලසුම් මනුෂ්‍ය වර්ගයාගෙන් වසා තැබීමට උන්වහන්සේ අදහස් නොකරන සේක. ඒ පිළිබඳව අනාගතවක්තෘ ආමොස් පවසා ඇත්තේ, “සැබවින්ම ස්වාමීවූ දෙවියන්වහන්සේ තමන්ගේ රහස තමන් මෙහෙකරුවූ අනාගතවක්තෘවරුන්ට එළිදරව් නොකර කිසිවක් නොකරන සේක” (ආමොස් 3:7).

සොදොම් සහ ගොමෝරා විනාශ කිරීමට පෙර, කළ යුතු එකම නිවැරදි දෙය වන්නේ ආබ්‍රහම්ට මේ බව කලින් දැනුම් දීම මෙන්ම එසේ කළ පසුව, ඔහුට සිදුවන්නට යන්නාවූ දෙය දැක බලා ගැනීමට හැකිවෙන බවත්, දෙවියන්වහන්සේ කල්පනා කළසේක.

දේවදූතයන් දෙදෙනා නපුරු වූ නගරයට ගොස් එහි වැසියන්ට වැරදි මාර්ගවලින් ඉවත්වන ලෙස දන්වා පැමිණෙන තෙක් දෙවියන්වහන්සේ ආබ්‍රහම් සමග රැඳී සිටිසේක. අවසාන කාලයේ දෙවියන්වහන්සේගේ අනාගත වාක්‍යයේ දූතයන් විසින්, බබිලෝනියෙන් පිටත්වන ලෙස කරනු ලබන කැඳවීම පිළිබඳව නොසිතමින් කටයුතු කිරීමට යමෙකුට හැකියාවක් නැත (එළිදරව් 14:6-12; එළිදරව් 18:1-4) අවසාන අවවාදය දෙමින් පැවති අවස්ථාවේ, ඉක්මණින්ම වන්නට යන්නාවූ කරුණු පිළිබඳව දෙවියන්වහන්සේ ආබ්‍රහම් සමග සාකච්ඡා කළසේක. එමෙන්ම උන්වහන්සේ කැමැත්තෙන්ම ආදී පීතෘවරයාගේ ප්‍රශ්න වලට අනුගතවූ සේක.

එයාකාර කිරීම ඔබගෙන් දුරු වේවා, ධර්මිෂ්ඨයා දුෂ්ටයා හා සමාන වන ලෙස, දුෂ්ටයා සමග ධර්මිෂ්ඨයා මැරීම ඔබගෙන් දුරුවේවා. මුළු පොළොවේ විනිශ්චයකාරයාණන්වහන්සේ යුක්තිය නොකරන සේක්ද? (උත්පත්ති 18:25) යනුවෙන් ආබ්‍රහම් ප්‍රශ්න කළේය. ආබ්‍රහම් සෝදිසි කළේ සොදොම පිළිබඳව වන කාරණාව පමණක් නොව, දෙවියන්වහන්සේගේ චරිත ස්වභාවය පිළිබඳවද ඔහු සෝදිසි කළේය. ඒ ආකාරයෙන්ම, කාලයාගේ අවසානයට පෙර දෙවියන් වහන්සේ, ස්වර්ගයේ පොත් විවෘත කරගනිමින්, (එළිදරව් 20:4-15) ලෝකය මත අවසාන වරට ගිනි එවීමට පෙර, සාක්ෂි පරීක්ෂාකර බැලීමට අපට ඉඩ සලස්වන සේක. දැනට පිළිතුරු නැතුව ඇති ප්‍රශ්නවලට මෙන් තවත් මතුවන ප්‍රශ්න ඇසීම පිණිස වසර දහසක කාලයක් අපට ඇති බව පැවසේ.

`නැතිවූවාවූ අප මතුපිට අවසාන තීන්දුව ගෙන ඒමට පෙර, කාහට කුමක් සිදුවේදෝයි නිවැරදිව දැනගන්නා පිණිස දෙවියන්වහන්සේ අපට වසර දහසක කාලයක් දෙන සේක. තම පැවැත්ම දෙවියන්වහන්සේ කෙරෙහි තදින් රඳා පවතින්නාවූද, මෙම කටයුතු පිළිබඳව තමන්ව දැනුවත් කළ යුතු යයි කීමට කිසිදු අයිතියක් නැත්තාවූ මනුෂ්‍යයා විසින් දෙවියන්වහන්සේගේ ක්‍රියා විමර්ශනයට ලක් කිරීමට ඉඩදීමෙන්, දෙවියන්වහන්සේගේ චරිත ස්වභාවය පිළිබඳව කුමක් පැවසිය හැකිද?`