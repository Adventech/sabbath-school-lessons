---
title:  වැඩිදුර අධ්‍යයනය සඳහා
date:   06/06/2025
---

කියවන්න. Ellen G. White, "The Flood," pp. 101, 102, in Patriarchs and Prophets.

“උත්තම පූජකයාට ඔහුව හෝ ඔහුගේ සෙනඟ සාතන්ගේ චෝදනාවලින් ආරක්ෂා කරගැනීමට නුපුළුවන. ඊශ්‍රායෙල් ජනයා තුළ කිසිදු වරදක් නැතැයි ඔහු පවසා සිටින්නේ නැත. ඔහු ජනතාවගේ නියෝජිතයා ලෙස, ජනතාවගේ පාප පෙන්නුම් කරනු ලබන කිලිටි වූ වැරහැලි වලින් සැරසී ඔහු දේවදූතයා ඉදිරියේ පෙනී සිටිමින්, ඔවුන්ගේ වරද පිළිබඳව පාපොච්ඡාරණය කොට, එනමුත් ඔවුන්ගේ පසුතැවිලිවීම සහ නිහතමානී බව පෙන්නුම් කරමින්, පාපවලට කමාවන්නාවූ ගැළවුම්කරුගේ දයාව කෙරෙහි රඳා පවතී. ඇදහිල්ලෙන් ඔහු දෙවියන්වහන්සේගේ පොරොන්දු ඉල්ලා සිටී...

“සාතන් දෙවියන්වහන්සේව සොයා යන අයට චෝදනා නගන්නේ, ඔවුන්ගේ පාපවලට ඔහු තුළ අකමැත්තක් ඇති නිසා නොවේ. ඔහු පලුදු සහිත චරිත ගුණාංග ඇති අයව ප්‍රශංසාවට ලක් කරන්නේ; ඔවුන් දෙවියන්වහන්සේගේ ව්‍යවස්ථාව කැඩුවහොත් පමණක්, ඔවුන් කෙරෙහි තම බලය රඳවා තබාගත හැකි බව ඔහු හොඳින් දනී. ඔහුගේ චෝදනා එල්ල කිරීම හටගන්නේ ප්‍රධාන වශයෙන්ම ක්‍රිස්තුස්වහන්සේ පිළිබඳව ඔහුට ඇති වෛරය හේතුවෙනි. ගැළවීමේ සැලැස්ම තුළින්, යේසුස්වහන්සේ මිනිස් පවුල සාතන්ගේ ග්‍රහණයෙන් මුදාගනිමින්, ඔහුගේ බලයෙන් ආත්ම බේරාගත් සේක ...

ඔහුගේම ශක්තියෙන්, මිනිසාට සතුරාගේ චෝදනාවලට මුහුණ දීමට නුපුළුවන. ඔහු පාපයෙන් කිළිටි වූ වස්ත්‍ර ඇඳගෙන, තමාගේ වරදකාරී බව පිළිගනිමින්, ඔහු දෙවියන් වහන්සේ ඉදිරියේ පෙනී සිටී. එනමුත්, යේසුස්වහන්සේ අපේ අධිනීතිඥයා වශයෙන් පසුතැවිලි වන්නාවූද, ඇදහිල්ලෙන් ඔවුන්ගේ ආත්ම උන්වහන්සේට කැප කළාවූ සියලු දෙනා වෙනුවෙන් සාර්ථක ලෙස ආයාචනා කරනසේක. උන්වහන්සේ ඔවුන් උදෙසා ආයාචනා කරන්නේ, කුරුසියේ බලවත් විවාද ගෙන හැර පාමින් චෝදනා නගන්නාව සම්පූර්ණයෙන්ම පරාජයට පත්කොට ජයග්‍රහණය ලබා ගැනීමෙනි. උන්වහන්සේ දෙවියන් වහන්සේගේ ව්‍යවස්ථාවට සම්පූර්ණයෙන් කීකරුව සිටීම හේතුවෙන්, ස්වර්ගයෙහිද පොළොවෙහිද සියළු බලතල දී ඇති හෙයින්, වරදට පත්කරනු ලැබූ මිනිසුන් උදෙසා උන්වහන්සේ පියාණන්වහන්සේගෙන් කරුණාව සහ සමගි කිරීම ඉල්ලා සිටින සේක.” —Ellen G. White, Prophets and Kings, pp. 583–586.

**සාකච්ජා කිරීම සඳහා ප්‍රශ්න:**

`යේසුස්වහන්සේ ගෝලයන්ට පැවසුවේ ඔවුන් ලෝකය තුළ ජීවත්ව සිටින නමුත්, ඔවුන් ලෝකයෙන් නොවන බවත්ය (යොහන් 15:19; යොහන් 17:14-16). අපේ වගකීම් සමබරව පවත්වාගෙන යමින් ලෝකය දිනාගන්නා පිණිස කටයුතු කළත්, අප “ලෝකය කරණකොටගෙන පිරිසිදුව සහ නොකිලිටුව” සිටින්නේ කෙසේද? (යාකොබ් 1:27).`

`ජලගැල්මට ප්‍රථමයෙන් නෝවා විසින් කරනු ලැබූ ප්‍රසිද්ධ සේවා තුළින්, මහා අරගලයේ ක්‍රියාකාරකම් පිළිබඳව අපට උගන්වනු ලබන්නේ කුමක්ද? අද දවසේ අප විසින් එම ක්‍රියා කලාපයම පවත්වාගෙන යන්නේ කෙසේද?`

`සියලු දේ දවාලන ගින්නක් ස්වර්ගයෙන් එවීමට පෙර (උන්වහන්සේ සොදොම් නගරයට කළ අන්දමට), දෙවියන්වහන්සේ ඔවුන්ව මළවුන්ගෙන් නැගිටුවා, ඔවුන් සමග කෙටි කාලයකට කටයුතු කිරීමට දෙවියන්වහන්සේ සාතන්ට ඉඩදෙන සේක (එළිදරව් 20:7-9); දෙවියන්වහන්සේ විසින් සියලුදේ නිවැරදි කිරීමට පෙර, අවසාන පියවර වශයෙන් මෙවැනි දෙයක් කිරීම පිණිස ඔබ සිතන පරිදි හේතු දක්වන්න`

`මෙම සතිය තුළ අධ්‍යයනය කළාවූ කථාන්තර පිළිබඳව සිතන්නාවූ විට, ඔබ විසින් ප්‍රවේසම් විය යුතු කරුණු මොනවාද? මෙම කථා තුළින්, ක්‍රිස්තුස්වහන්සේ තුළ ඔබට ඇති බලාපොරොත්තුව පිළිබඳව කුමක් පවසනු ලබයිද?`