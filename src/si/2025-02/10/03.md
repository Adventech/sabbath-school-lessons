---
title:  නෝවාගේ ධර්ම ප්‍රචාරය
date:   02/06/2025
---

පේත්‍රැස් අපට මතක් කර දෙන්නේ, යේසුස්වහන්සේගේ දෙවන පැමිණීමට බොහෝ දෙනෙකු සූදානම්ව නොසිටින්නේ ඔවුන්, “කැමැත්තෙන්ම මතක නැති” කර ඇති බැවිනි (2 පේත්‍රැස් 3:5), එයම ජලගැල්මේදීද සිදුවිය. අද දවසේ ලොව වටා සිටින බොහෝ දෙනෙකුට විශාල ජල ගැල්මක් තිබූ බවට සාමූහික මතකයක් තිබෙන නමුත් (පේත්‍රැස් පුදුම හිතෙන තරම් ශිෂ්ටාචාරයන් බොහොමයක් ලොව විනාශ කළාවූ විශාල ජලගැල්මක් තිබූ බව පවසති, එය පුරාණ ග්‍රීක කථාවල මෙන්ම මායාවරුන්ගේ කථා තුළද දකින්නට ඇති පොදු ලක්ෂණයකි) අද දවසේදී නෝවාගේ කථාව තරම් මිනිසුන්ගේ ගැරහීම් සහ හාස්‍යයට ලක්වන තරම් වෙන කථාවක් බයිබලය තුළ නැති තරම්ය. අනාවැකියෙන් පවසා ඇති පරිදි ලෝකයේ බොහෝ දෙනෙක් උවමනාවෙන්ම මෙම කථාව මිථ්‍යාවක් යයි පවසමින් බැහැර කරති. එම කථාව කෙතරම් පැහැදිලි ලෙස පරණ ගිවිසුම තුළ ඉදිරිපත් කර තිබුණත්, අලුත් ගිවිසුම තුළ බොහෝ වාර ගණනක් මෙම කථාව පිළිබඳව සඳහන්ව තිබුණත්, ඔවුන් එය ගණන් නොගන්නාහ.

`ලෝකය, “නෝවාගේ දවස්වලදී” මෙන් වන්නට යන බව යේසුස්වහන්සේ පවසා ඇත. මතෙව් 24:37-39. මෙම කොටස උත්පත්ති 6:1-8 දක්වා වන කොටස සමග සංසන්දනය කරන්න. ජලගැල්මට හේතුවූ සදාචාරාත්මක ස්වභාවය කෙබඳු තත්ත්වයක පැවතියේද? මෙම අවස්ථා දෙක අතර ඇති සමාන්තරතාවයන් මොනවාද?`

ප්‍රවේසමෙන් කරන ලද අධ්‍යයනයක ප්‍රතිඵලයක් වශයෙන්, දෙවියන් වහන්සේ අවසාන කාලයේ ඉතිරි සභාවේ සිටින්නාවූ ජනයා උදෙසා තවත් වැදගත් පාඩමක් ඇත. හෙබ්‍රෙව් 11:7හි සඳහන්ව ඇති පරිදි, “ඇදහිල්ලෙන් නෝවා ඒ වන තුරු නුදුටු දේ ගැන දෙවියන්වහන්සේ විසින් දන්වනු ලැබ, දේව භයින් පෙළඹී තමාගේ පවුල ගැළවීමට නැවක් සෑදුවේය එයින් ඔහු ලෝකයා වරදට පත්කොට, ඇදහිල්ලෙන් පැමිණෙන ධර්මිෂ්ඨකමට උරුමක්කාරයෙක් වූයේය.

සියවසකටත් වැඩි කාලයක් දේශනා කොට, අවසානයේදී තම පවුල හැර වෙන කිසිවෙක් නැව තුළ නොසිටීම පිළිබඳව මදකට සිතා බලන්න. නෝවා වර්තමානයේ සිටින ධර්ම ප්‍රචාරයෙකු වූයේ නම්, ඔහු අසාර්ථක පුද්ගලයෙකු සේ සලකා කටයුතු කිරීමට අප පෙළඹෙනවා ඇත: මතුපිටින් දකින පරිදි නම්, දශක ගණනාවක් දේශනා කොට කිසිදු ප්‍රතිඵලයක් නොලද බව පෙනී යනු ඇත.

වාසනාවකට මෙන්, මේ අවස්ථාව වන විට ලෝකයේ බොහෝ ප්‍රදේශවල ජීවත් වන්නන්, දේවදූතයන් තුන්දෙනාගේ පණිවුඩය කෙරෙහි යහපත් ප්‍රතිචාර දක්වති. දේව ධර්ම ව්‍යාප්ති ක්‍රියාකාරකම් අපගේ සුවිශේෂී ඉතිරි සභාවේ පණිවුඩය වැනි කාරණා බොහෝ ප්‍රදේශවල අතිශයින් සාර්ථක වී ඇති අතර, බොහෝදෙනෙක් ස්වාමීන්වහන්සේ පිළිබඳව හොඳ අවබෝධයක් ලබාගනිති. මේ වනතුරු ප්‍රතිඵලයක් නැති තත්ත්වයකට අප පත්ව නැති නමුත්, “කරුණාවේ කාලය නිමවී, දයාවේ දොරටු වසා දමනු ලබන බව අපට දන්වා ඇත. ඒ බව එක කෙටි වාක්‍යයකින් පවසා ඇත්තේ, මනාලයා ආවේය; සෑදී සිටියෝ ඔහු සමග සරණ මංගල්‍යයට ඇතුල්වූවෝය. දොරද වසන ලද්දේය,” ගැළවුම්කරුගේ මෙහෙවරේ අවසාන සමය කරා අප එළඹ ඇත, මෙම කාලය තුළ මනුෂ්‍යයාගේ ගැළවීමේ උත්කෘෂ්ට මෙහෙවර නිමාවට පත්වනු ඇත.” —Ellen G. White, The Great Controversy, p. 428.

එතෙක්, සභාවක් ලෙස අපට කිරීමට කාර්යභාරයක් ඇත.

`අප විසින් කරනු ලබන්නාවූ ධර්ම ප්‍රචාරක කටයුතු වලින් දැනට අපේක්ෂිත ප්‍රතිඵල නොලැබී ඇතැයි හැඟුන විට, අධෛර්යයට පත්නොවී සිටින්නේ කෙසේද? අප විසින් දිගටම උත්සාහය පවත්වාගෙන යායුත්තේ ඇයි? (යොහන් 4:37 බලන්න).`