---
title:  කාලවල කෙළවරට පැමිණ සිටින්නවුන්
date:   31/05/2025
---

### මේ සතියේ පාඩමේ අධ්‍යයනය සඳහා කියවන්න

එළිදරව් 6:12-17; මතෙව් 24:36-44; උත්පත්ති 6:1-8; 2 පේත්‍රැස් 2:4-11; උත්පත්ති 18:17-32; දානියෙල් 7:9, 10.

> <p>කටපාඩම් පදය</p>
> “ඒ සියල්ල ආදර්ශයක් වශයෙන් ඔවුන්ට සිද්ධවුණේය; ඒවා ලියා තිබෙන්නේ කාලවල කෙළවරට පැමිණ සිටින්නාවූ අපට අවවාද පිණිසය. එහෙයින් තමා කෙලින් සිටින්නේයයි සිතන තැනැත්තේ නොවැටෙන්ට බලාගනීවා.” (1 කොරින්ති 10:11, 12).

අනාගතයේ සිදුවන්නට නියමිත කාරණා පෙන්නුම් කරන්නාවූද, වර්තමාන සත්‍යය අපට අවබෝධ කරගැනීම සඳහා අවශ්‍ය ඉඟි සපයා ඇත්තාවූද, දේව ජනතාව පිළිබඳව වන වාර්තා බයිබලය පුරාවට පවතී. ඇත්තවශයෙන්ම, එම වාර්තාවලින් ඇතැම් ඒවා අවසාන කාලයේ වන්නට නියමිත සිද්ධීන්වල විස්තරාත්මක පෙර නිමිත්තක් මෙන් වන අතර දානියෙල් සහ එළිදරව් වල සඳහන් අනාවැකි පැහැදිලිව අවබෝධ කරගනු පිණිස එමගින් පුළුල් අඩිතාලමක්ද සපයා ඇත.

පුද්ගලයෙකුගේ හෘද සාක්ෂියේ නිදහස කඩකිරීමකින් තොරව, අනාගතවක්තෘවරුන් පවසා තිබූ පරිදි අවසාන කාලයේ සිදුවීමට නියමිත සිද්ධීන්, සම්පූර්ණයෙන්ම ගැළපෙන ආකාරයෙන් මෙහෙයවීමට දෙවියන් වහන්සේට හැකි විය. මෙහි සඳහන් ඇතැම් වැදගත් කථාන්තර නිසැකවම සිදුවූ ඒවා බව පැවසිය හැක්කේ, අලුත් ගිවිසුම මගින්, විශේෂයෙන්ම අවසාන කාලයේ වන්නාවූ සිද්ධීන් පිළිබඳව පැවසීමේදී, මෙම කථාවලට යොමුවන බැවිණි: ඉන් කිහිපයක් වන්නේ, සොදොම් සහ ගොමෝරා, ජලගැල්ම සහ මෙවැනි තවත් බොහෝ දේ ඇත. වෙනත් කරුණු ප්‍රවේසමෙන් සිතා බලා හොඳින් ගවේෂණය කළ යුත්තේ, දේව වචනය තුළින් අපට දී ඇති සත්‍යය උකහා ගනු පිණිසය.

ඊළඟ දෙසතිය තුළ බයිබලයේ සඳහන් ප්‍රධාන කථාන්තර කිහිපයක් පිළිබඳව ගවේෂණය කරමින්, එම කථාන්තර වල සඳහන්වන දෙවෙනි පැමිණීම, සෝදිසි කිරීමේ විනිශ්චය අවසාන කාලයේ අර්බුද සහ තවත් වැදගත් කරුණු පිළිබඳව අවබෝධ කරගැනීමේ උත්සාහයක යෙදෙමු. මේ සියළු දේ තුළින් ක්‍රිස්තුස්වහන්සේ තුළ සියල්ල කේන්ද්‍රගතව පවතින බවත්, සියල්ලේ අත්තිවාරම මෙන්ම, අනාගත වාක්‍ය පිළිබඳව වන අපේ ප්‍රයත්න සියල්ලේම අරමුණ වන්නේද උන්වහන්සේ බවත් ප්‍රත්‍යක්ෂ වේ.

ජුනි 7 වන සබත් දවසට සූදානම් වීම පිණිස මෙම සතියේ පාඩම අධ්‍යයනය කරන්න.