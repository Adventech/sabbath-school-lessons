---
title:  බැටළු පැටවාණන්ගේ උදහස
date:   01/06/2025
---

`එළිදරව් 6:12-17 කියවන්න. අවසාන කාලයේ සිද්ධීන් ක්ෂණිකවම ක්‍රියාත්මක වන විට මෙම මිනිසුන් එය දැකීමෙන් වන ප්‍රතිචාරය පිළිබඳව සූක්ෂමව සිතා බලන්න. ඔවුන්ගේ ප්‍රතිචාරය පිළිබඳව ඔබේ සැලකිල්ලට බඳුන් වූයේ කුමක්ද?`

නැතිවුණාවූ අය, “මේ කුමක්ද?” හෝ “මෙය පිටුපසින් සිටින්නේ කවුරුන්ද?” වැනි ප්‍රශ්න පැන නගිමින් ශබ්ද නොකර සිටීම කුතුහලය අවුස්සන කාරණයකි. පෙනෙන පරිදි සිදුවන්නේ කුමක්දැයි ඔවුහු දැන සිටිති. ඔවුන් ක්‍රිස්තුස්වහන්සේව බැටළු පැටවා ලෙස හඳුන්වන බැවින්, ඔවුන් ක්‍රිස්තුස් වහන්සේ පිළිබඳව යමක් දැන සිටින බවට ප්‍රත්‍යක්ෂ කරුණකි. “උදහසේ මහත් දවස පැමිණ තිබේ,” ඔවුන් දැන් සිටින්නේ මහත් සේ අසරණ වූ තත්ත්වයකය: “සිටින්නට පුළුවන් කාටද?” (එළිදරව් 6:17).

අවසානයට පෙර ලොවේ ඇති සෑම ජාතියක් කරාම ශුභාරංචිය ගෙන යනු ලබනවා ඇත (මතෙව් 24:14), තවද දේවදූතයන් තුන්දෙනාගේ පණිවුඩය පෘථිවියේ සතර දsග් භාගය කරා ගෙන යනු ලබනවා ඇත. එසේ වුවද, කිසිදු සූදානමකින් තොරව පිරිසක් සිටිනවා ඇත“එය එසේ වන්නේ ඔවුන් හට නිසි තොරතුරු නොලැබීම නිසා නොව, විශ්වාසකොට කීකරුවීම ප්‍රතික්ෂේප කරන හෙයිනි. එවැනි මනුෂ්‍යයන් අවසාන කාලයේදී නැතිවී යාමට හේතුව වන්නේ මෙයයි.

`මතෙව් 24:36-44 කියවන්න. නෝවාගේ කථාව තුළින් අප විසින් ගත යුතු පාඩම් මොනවාදැයි යේසුස්වහන්සේ පැවසූ සේක්ද?`

යේසුස්වහන්සේ ජලගැල්ම පිළිබඳව කථාව පෙන්නුම් කොට, උන් වහන්සේ දෙවන පැමිණීමද බොහෝ දෙනෙකුට අනපේක්ෂිත සහ පුදුමාකාර අන්දමින් සිදුවන බවට අනතුරු ඇඟවූ සේක. දෙවන පැමිණීමේදී මෙන්ම ජලගැල්මේදීද, තොරතුරු නොලැබීම හේතුවෙන් ජලගැල්ම පුදුම සිද්ධියක් වූවා නොවේ. නෝවා ඔහුව විශ්වාස කිරීම ප්‍රතික්ෂේප කළ ජන කොටසකට වසර 120 තිස්සේ දේශනා කළේය. සිදුවන්නට යන්නේ කුමක්දැයි සියලු දෙනාටම පවසනු ලැබුණි. එනමුත්, ඔවුන් විශ්වාස නොකළහ.

ඒ අතරම, බොහෝ දෙනා තමන්ව සතුටු කරගනු පිණිස පවසන්නේ දිගු කාලයක් ගතවන්නේ නම්, එම අනාවැකි සත්‍යයෙන් තොරවූ ඒවා බවය. ජලගැල්ම කථාවේ සම්බන්ධය යොදාගනිමින්, පේත්‍රැස් තුමා ලියා ඇත්තේ, “අන්තිම දවස්වලදී තමුන්ගේ තෘෂ්ණා ලෙස හැසිරෙන්නාවූ: පියවරුන් සැතපුණු පසු මැවීමේ පටන්ගැන්මේ සිට සියලු දේ තිබුණාක් මෙන් පවතින බැවින්, උන්වහන්සේගේ ඊමේ පොරොන්දුව කොතැන්හිදැයි සරදම් කරමින් කියන්නාවූ කවටකම් කරන්නෝ පැමිණෙන්නෝ යයි පළමුකොට දැනගන්න” (2 පේත්‍රැස් 3:3,4). වසරක් පාසා මෙවැනි හැඟීම් වර්ධනය වනු ඇත.

`එක් එක්කෙනාගේ පුද්ගලික අත්දැකීම් අනුව යේසුස්වහන්සේගේ දෙවෙනි පැමිණීම, (හෝ ඇතැම් අවස්ථාවලදී එය තුන්වන පැමිණීමයි), මරණයෙන් පසු මොහොතකට වඩා දීර්ඝ වූවක් නොවේ, තවද අපේ ජීවිත කෙතරම් ඉක්මණින් ගෙවීයනවාදැයි අප සියළුදෙනා දන්නෙමු. මෙම සිතුවිල්ල, “ප්‍රමාදය” පිළිබඳව කටයුතු කිරීමට අපට උපකාර වන්නේ කෙසේද?`