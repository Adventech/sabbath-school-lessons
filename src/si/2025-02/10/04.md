---
title:  සොදොම් සහ ගොමෝරාවේ කථාව
date:   03/06/2025
---

අවසාන කාලයේ සිදුවීමට නියමිත සිද්ධීන් පිළිබඳව විස්තර කිරීමේදී පේත්‍රැස් තුමා උපයෝගී කරගත් වැදගත් කථාවක් ලෙස මෙම කථාව සැලකේ: එනම්, සොදොම් සහ ගොමෝරා යන නගරවල විනාශයයි. මිටියාවත්වල පිහිටි නගර, බොහෝ විෂමාචාරවල යෙදුන බව ප්‍රසිද්ධ කරුණක් වූ අතර එවැනි දුෂ්ට නගර එහි විසූ ජනයාත් සමග ස්වර්ගයෙහි ගිනි එවා විනාශ කර දැමීම පිළිබඳව වන ප්‍රථම වාර්තාව මෙය වේ.

`2 පේත්‍රැස් 2:4-11 කියවන්න. යූද් 5-8 සහ එසකියෙල් 16:46-50. ඉන්පසුව මෙහි සියළු විස්තර පිළිබඳව අවධානය යොමුකරන්න. මෙම නගර විනාශයට පත්කරනු පිණිස එහි සිටි වැසියන්ගේ කල්ක්‍රියාව කෙබඳුවීද? වර්තමානයේදීද ඒ හා සමානව පවතින්නේ මොනවාද?`

අවසාන කාලයේ පෘථිවියේ ජීවත්වන ජනයාට සොදොම් සහ ගොමෝරා වාර්තාව තුළින් වැදගත් අවවාදයක් ඉදිරිපත් කර ඇත: එළිදරව් 20හි පැහැදිලි කරදී ඇති අන්දමට, අවසානයේදී නපුර කරන්නවුන් ගින්නෙන් විනාශයට පත්වනු ඇත. පාපය සැලකිය යුතු අන්දමින් රැවටිලිකාර ස්වභාවයක් උසුලන බැවින්, අපේ හදවතින් පැන නගින සිතැඟි පරිදි, අප අන්ධ භාවයට පත්වේ. එවිට අප අපේම පාප වසාගනු පිණිස අප විසින් කරනු ලබන දේවල් අප විසින්ම සාධාරණීය කරන්නෙමු. එනමුත්, අනුන් විසින් කරනු ලබන නපුර අපට අති විශාලව පෙනෙනවා ඇත. දෙවියන්වහන්සේ උන්වහන්සේගේ ජනතාවට කෙතරම් ප්‍රේමයක් දැක්වූවාදැයි එම පරිච්ඡේදයේම පෙන්නුම් කර ඇත, උන්වහන්සේ තවදුරටත් එම ජාතියට අවවාද කර සිටින්නේ, ඔවුන් සොදොම්හි ජනතාව කළ පව් නොකළ නමුත්, ඔවුන් කරන පාප ඊටත් ඔබ්බට ගිය ඒවා බව පවසමිනි (එසකියෙල් 16:47).

ඊශ්‍රායෙල් දේශය “වේශ්‍යාකම් කිරීමෙන්” (එසකියෙල් 16:41) ආත්මික වේශ්‍යාකම් කරමින් සිටි බවට චෝදනා නැගේ. දෙවියන්වහන්සේගේ ජනතාවගේ දුෂ්ටකම, පුරාවෘත්තයේ දුෂ්ටයන් යයි සලකනු ලැබූ අයගේ දුෂ්ටකමටත් වඩා ඉහවහා යන බව, දේව ජනතාවට පැවසූ විට ඔවුන් මවිතයට පත්වූ අයුරු සහ ඔවුන්ගේ පුදුම සහගත ඉරියව් දෙස සිතා බලන්න.

මෙය අලුත් දෙයක් හෝ පුරාණ ඊශ්‍රායෙල් ජනතාවට සීමාවූ දෙයක් හෝ නොව මෙය සම්පූර්ණ මනුෂ්‍ය වර්ගයා කෙරෙහිම පොදුව ඇති ගුණාංගයකි. රෝම 1:18-32 දක්වා වන කොටසේ පාවුල් තුමා ලියා ඇති මානවයාගේ නපුරුකම් පිළිබඳව වන විස්තරය අද දවසේ පලවන ප්‍රවෘත්ති පත්‍රවලින් උපුටා ගන්නා දේවලට සමානය. පාවුල් විසින් අන්‍ය ජාතීන්ගේ පාප පෙන්නුම් කරනු ලැබුවේ, යුදෙව්වන් අන්‍ය ජාතිකයන්ට වඩා සුපිරි පිරිසක් බව පැවසීමට නොව, අවසානයේදී දේව ජනතාවද ඔවුන්ගේ පාපවල භයානකකම අවබෝධ කරගනු ඇතැයි යන අදහසිනි. නාතාන් දාවිත්ට කථා කළ විට, ඔහු කළේද එවැනිම දෙයකි: පොහොසත් මනුෂ්‍යයෙකු විසින් දුප්පත් මිනිසෙකුගේ බැටළුවෙකු සොරාගත් කථාවක් නාතාන් පැවසුවේය. එවිට දාවිත්ගේ “කෝපය ඒ මනුෂ්‍යයාට විරුද්ධව බොහෝ සෙයින් ඇවිළ” ගිය බවත් (2 සාමුවෙල් 12:5), එසේ වූයේ එම අසාධාරණය පැහැදිලිව පෙනුන බැවිනි; එවිට නාතාන්, දාවිත්ට කථා කොට, “ඒ මනුෂ්‍යයා නුඹය!“ (2 සාමුවෙල් 12:7), යනුවෙන් පැවසුවේ මේ කථාවේ දාවිත්ට ඔහුව හොඳින් දැකගනු පිණිසය.

බයිබලයෙන් කථාකරනු ලබන්නේ බාහිර ලෝකයට පමණක් නොව, එය විශේෂයෙන් දේව ජනතාවට ආමන්ත්‍රණය කරනු ලබයි. අන්‍යයන් විසින් කරනු ලබන්නාවූ නින්දා සහගත පාප පිළිබඳව අප විසින් එළිදරව් 13හි හෝ 17හි දකින විට, අප විසින් මතක තබාගත යුත්තේ එම උගුලට අපද අසුවිය හැකි බැවින්, මෙම අවවාද අපද අදාළ කරගත යුතු වන බවයි.