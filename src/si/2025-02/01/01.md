---
title:  අනාගතවාක්‍යවල ඇතැම් ප්‍රතිපත්ති
date:   29/03/2025
---

### මේ සතියේ පාඩමේ අධ්‍යයනය සඳහා කියවන්න

යෙරෙමියා 29:23, 24; ගීතාවලිය 139:1-6; දානියෙල් 12:4; එළිදරව් 22:10; 2 තිමෝති 3:15-17; හෙබ්‍රෙව්. 4:12.

> <p>කටපාඩම් පදය</p>
> “නුමුත් පාරට්ටුකරගන්නා පොළොවෙහි කරුණාවත් විනිශ්චයත් ධර්මිෂ්ඨකමත් පවත්වන ස්වාමීන්වහන්සේ මමයයි තේරුම්ගෙන, මා දැනගැනීම නම්වූ කාරණය ගැනම පාරට්ටුකරගනීවා. මක්නිසාද මා ප්‍රියවෙන්නේ මේ දේවලටයයි ස්වාමීන්වහන්සේ කියනසේක.” (යෙරමියා 9:24)

ශුද්ධ ලියවිල්ලෙහි අන්තර්ගත වෙනත් බොහෝ කාරණාවලදී මෙන්ම, අනාගතවාක්‍ය පිළිබඳවද කිතුනුවන් එකඟතාවයකට නොපැමිණෙන අතර, බයිබල් අනාවැකි පිළිබඳව කාලය මිඩංගු කිරීම කාලය කා දැමීමක් සේ සලකමින් අනෙක් අයවද එම මතය කරා නම්මවා ගැනීම පිණිස ඇතැම් අය උත්සාහයක යෙදෙති. ඇත්තටම බැලූවිට ක්‍රිස්තියානිවරුන් අනාවැකිවල සෑම අකුරක් බිංදුවක් ගැනම දබර කරගන්නවා මෙන්ම, මේවා කොතෙක් දුරට වලංගුද කියා දන්නේ කොහොමද? අවාසනාවකට මෙන් බොහෝ කිතුනුවන් සිතන්නට පටන් ගෙන ඇත්තේ, එළිදරව් පොත වැනි බයිබලයේ ඇතැම් පොත් තේරුම්ගත නොහැකි ඒවා ලෙසටය. ඔවුන් ඒවා කියවනවා වෙනුවට, ඉන් වැලකී සිටීමට ඔවුන් උත්සාහ කරන අතර, ඇතැම් විට යහපත් චේතනා ඇති දේවගැතිවරුන් පවා අනාගත වාක්‍ය ඉගෙනීමෙන්, නැති ගැටළු මතුවේ යයි සිතන බැවින්, ඒවා කියවීමෙන් වැළකී සිටීමට දිරි දෙති.

මෙවැනි තත්වයක් සෑමවිටම තිබුණේ නැත. කිතුනු ඉතිහාසයේ මුල් සියවස් දහ අට තුළ, කිතුනුවන්ගෙන් බොහෝ දෙනෙකු හට බයිබලයේ සඳහන් අනාගතවාක්‍ය පිළිබඳව කිසිදු ගැටළුවක් නොතිබුණ අතර, මෙම අනාවැකි වලින් ඉදිරිපත් කෙරුණ ප්‍රධාන පණිවුඩ පිළිබඳ පුදුමාකාර එකඟතාවයක් එම මුල් කිතුනු බැතිමතුන් අතර තිබුණි. එම තත්වය පැවතිය යුත්තේ කෙසේදැයි දෙවියන්වහන්සේගේ අපේක්ෂාව වූයේ: “ඉතින්, සහෝදරයෙනි, නුඹලා සියල්ලන් විසින් එකම දේ කථාකරන හැටියටද, නුඹලා අතරෙහි භේද නැතුව එක සිතින් හා එක කල්පනාවෙන් එකඟව සම්පූර්ණව සිටින හැටියටද අපගේ ස්වාමිවූ යේසුස් ක්‍රිස්තුස්වහන්සේගේ නාමයෙන් නුඹලාගෙන් ඉල්ලමි.” (1 කොරින්ති 1:10).

අනාගත වාක්‍ය ස්ථිර ලෙස සහ විශ්වාසනීය ලෙස අවබෝධ කරගනු පිණිස අදාළවන ප්‍රතිපත්ති කීපයක් පිළිබඳව ගවේෂණයක් මෙම සතිය තුළ කරන්නෙමු.

අප්‍රේල් 05 දිනට යෙදෙන සබත් දවසට සූදානම් වනු පිණිස, මෙම සතියේ පාඩම අධ්‍යයනය කරන්න.