---
title:  දෙවියන්වහන්සේව තේරුම් ගැනීම අපේක්ෂා කරනසේක
date:   31/03/2025
---

ඇතැම්විට අප විදේශගතව සිටින විට වෛද්‍ය සායනයකට හෝ ඔසු සලකට ගිය අවස්ථාවක ක්ෂණිකව සන්නිවේදනය කළ යුතු කරුණක් ඇතත්, එහි භාවිතාවන භාෂාව කථා කිරීමට ඇති නොහැකියාව හේතුවෙන් සන්නිවේදනය කිරීමට නොහැකි වීම තරම් කළකිරවන දෙයක් නොමැත. කිව යුතු දේ පිළිබඳව ඔබට මනා අවබෝධයක් තිබෙන නමුත්, එය පැවසීමට තරම් අවශ්‍ය වන වාග් මාලාවක් ඔබ සතුව නැත.

දෙවියන්වහන්සේ සමග වෙනස් ආකාරයේ ගැටළුවක් පැන නගී. “අහස පොළොවට වඩා උස්ව තිබෙන්නාක් මෙන්, මාගේ මාර්ග නුඹලාගේ මාර්ගවලටත්, මාගේ යෝජනා නුඹලාගේ යෝජනාවලටත් වඩා උසස්ව තිබේ” යනුවෙන් ස්වාමීන්වහන්සේ පවසා ඇත (යෙසායා 55:10). මෙහි ඇති ගැටළුව වන්නේ, අප සමග සන්නිවේදනය කිරීම පිණිස දෙවියන්වහන්සේට වචන මාලාවක් නොතිබීම නොව; උන්වහන්සේව සම්පූර්ණයෙන් තේරුම් ගැනීම පිණිස අපට නිසි වචන මාලාවක් හෝ සුදුසු බුද්ධි මට්ටමක් නොතිබීමයි.

**දෙවියන්වහන්සේගේ තේරුම් ගැනීමට සාපේක්ෂකව අපගේ වටහා ගැනීම පිළිබඳව පහත සඳහන් බයිබල් පාඨ වලින් යෝජනා කරන්නේ කුමක්ද?**

`ගීතාවලිය 139:1-6`

`ගීතාවලිය 147:5`

`රෝම 11:33`

`1 යොහන් 3:20`

මෙම කරුණට අදාළ සත්‍යය වනුයේ දෙවියන්වහන්සේ අනන්තවූද, සර්වඥ වූද බැවින්, අපට කිසිවිටෙක දෙවියන්වහන්සේගේ මනස අවබෝධ කරගත නොහැක. ඇත්තවශයෙන්ම මැවිල්ල පිළිබඳව අපට ඇත්තේ අතිශයින් සුළු පටු අවබෝධයක් වන හෙයින්; අප විසින් මැවුම්කරුවාණන් වහන්සේව සම්පූර්ණයෙන් තේරුම් ගන්නේ කෙසේද? අපට එය කළ නොහැක්කකි.

අපට සියළු දේ තේරුම් ගැනීමට නොහැකි වුවත්, අපේ ගැළවීමට අවශ්‍ය දේ පිළිබඳව අපට අවබෝධ කරගැනීමට පුළුවන. (2 තිමෝති 3:14, 15 කියවන්න). අපොස්තුළුවරුන් විසින් ශුභාරංචිය ඔවුන්ගේ ප්‍රේක්ෂක ජනයා වෙත පැහැදිලි කර දුන් අවස්ථාවලදී, ඔවුන් බොහෝ විට ඉෂ්ටවූ අනාගත වාක්‍ය වෙත අවධානය යොමු කළහ. එමගින් අපට උකහා ගත හැකිවන්නේ, අනාවැකි වල තිබූ මුඛ්‍ය පරමාර්ථය වූයේ ගැළවීමේ සැලැස්ම පැහැදිලි කිරීම බවයි. ඇත්තවශයෙන්ම අවසානයේදී, කුමන ආකාරයකින් හෝ අනාගත වාක්‍ය තුළින් අපව යේසුස්වහන්සේ වෙතට සහ මුළු මනුෂ්‍ය සංහතියටම උන්වහන්සේ විසින් පිළිගන්වනු ලබන ගැළවීමේ පොරොන්දුව කරා යොමු කළ යුතුවේ.

සියළු දේ මැවුවාවූ ස්වාමීන්වහන්සේ කරණකොටගෙන (කොලොස්සි 1:16; යොහන් 1:1-3 බලන්න). අවසානයෙද්S, උන්වහන්සේ මෙලොවට පැමිණ අතිශයින් දුෂ්ට මනුෂ්‍යයන් ඇතුළුව සියළු මනුෂ්‍යයන්ගේ පාප උදෙසා, කුරුසිය මත උන්වහන්සේගේ ජීවිතය පූජාකළසේක. දෙවියන්වහන්සේ අප සියළු දෙනාට ප්‍රේම කරන්නේ ඒ ආකාරයෙනි. මේ සියල්ල ස්වාමීන්වහන්සේ විසින් අප උදෙසා සිදු කර ඇති බැවින්, කාලකන්නි අය ඇතුළුව සියළුදෙනා උදෙසාම උන්වහන්සේ ක්‍රිස්තුස්වහන්සේව පිළිගන්වා ඇති බව දැනගැනීම ස්වාමීන් වහන්සේගේ අභිප්‍රායයි. තවද අනාගතවාක්‍යයට කළ හැක්කේ ඒ දෙයමය.

`අප නොදන්නා බොහෝ දේවල් පවතින බව සත්‍යයක් වන හෙයින්, අප නොදන්නා දේවල් පිළිබඳව ඕනෑවට වඩා කරදර වීමට වඩා, අප දන්නාවූ දේවල් කෙරෙහි අපේ අවධානය යොමුකර, අප දන්නාවූ දේ අනුගමනය කිරීම වැදගත් වන්නේ ඇයි?`