---
title:  කියවන්නා තේරුම් ගනීවා
date:   30/03/2025
---

ඕනෑම ක්‍රිස්තියානි පොත් සාප්පුවකට ගොස් බයිබලය තුළ ඇති අනාගතවාක්‍ය යන මාතෘකාව යටතේ පොත් තිබේදැයි බලන්න. වැඩිවේලාවක් යන්නට මත්තෙන් ඔබ මවිතයට පත්කරනු ලබන, නා නා ප්‍රකාර පොත් ඇති බව ඔබට දකින්නට ලැබෙන අතර, ඒවායේ නොයෙක් මති මතාන්තර ඉදිරිපත් කර තිබෙන අතර, එළිදරව් පොත වැනි පොත් කාටවත් තේරුම් කරගත හැකි ඒවා නොවේය යනුවෙන් ලියා ඇති දේවල් ඇතැම් විට ඇතැමෙක් විශ්වාස කිරීමට පෙළඹෙන්නාහ. උදාහරණයක් දෙස අපේ අවධානය යොමු කළහොත්, විරුද්ධ ක්‍රිස්තුස් යනු රූපකයකට වඩා වැඩි දෙයක් නොවන බව එක් කතුවරයෙකු පවසන අතර, තවත් කර්තෘවරයෙකු පවසන්නේ ඔහු අනාගතයේ බිහිවීමට නියමිත පුද්ගලයෙකු වන බවත්; වෙනත් කර්තෘ කෙනෙකුගේ අදහස් විමසීමේදී පෙනී යන්නේ එම නමින් පෙන්නුම් කරනු ලබන දෙය හෝ පුද්ගලයා මිථ්‍යාදෘෂ්ටික රෝම අධිරාජ්‍යය පැවති සමයේ තිබූ දෙයක් හෝ සිටි පුද්ගලයෙකු වන බවයි. එක්තරා වයසක දේශකයෙකු පවසා ඇත්තේ, “බයිබලය හරියට පරණ වයලීනයක් වගෙයි, එය ඔබට කැමති ඕනෑම තාලයක් වාදනය කළ හැකියි” යනුවෙනි

එනමුත්, බයිබලය තුළින් එවැනි කිසි දෙයක් යෝජනා කොට නැත. ඒ වෙනුවට එමගින් අපට ආරාධනා කරනු ලබන්නේ, එය හොඳින් කියවන ලෙසත්, දෙවියන්වහන්සේගේ සත්‍යයේ වචනය අපට නොවැටහෙනසේ නිෂ්ඵල ලෙස උන්වහන්සේ කථා නොකරන බව සිතේ තබාගෙන කියවිය යුතු බව අපට දී ඇති අවවාදයයි.

`මතෙව් 24:15; එළිදරව් 1:3; මතෙව් 11:29 සහ යෙරෙමියා 9:23, 24 කියවන්න. දෙවියන්වහන්සේ විසින් පවසනු ලබන කාරණා අප හට හොඳින් අවබෝධ විය යුතු බව දෙවියන්වහන්සේගේ කැමැත්ත වීම පිළිබඳව මෙම පාඨ තුළින් යෝජනා කර ඇති අදහස් මොනවාද?`

“බයිබලය සාහිත්‍යය කෘතියක් ලෙස” හෝ ඊට කිට්ටු නමක් ඇති පාඨමාලා නොයෙක් විශ්ව විද්‍යාලවල උගන්වනු ලබයි. කථිකාචාර්යවරයා මිථ්‍යාදෘෂ්ටික පුරාවෘත්ත කියවන ආකාරයෙන් බයිබලය කියවනු ලැබීමට, සවන්දී සිටීම ඇදහිලිවන්තයෙකුට නම් පුදුම සහගත ක්‍රියාවක් විය හැක. උගන්වන ගුරුවරුන් අදහස් දක්වන්නේ, මේ කථාන්තර තුළ යම්කිසි චරිත වර්ධන මූලයක් තිබිය හැකි වන නමුත්, මෙම කථාවලින් තමන්ට කැමති අදහසක් ගත හැකියි යනුවෙනි. මෙම ගුරුවරුන්ට නම්, මෙම පොත දේව අනුභාවයෙන් දී ඇතිබව පැවසීම හාස්‍යයට කරුණක් වී ඇත.

එබැවින් මෙම ගුරුවරුන් බයිබලය කියවන නමුත්, ඒ තුළින් එන දෙවියන්වහන්සේගේ හඬ ඔවුන්ට ශ්‍රවණය වන්නේ නැත. තවත් අය නිගමන වලට පැමිණෙන නමුත්, ඒවා බයිබලයේ ඉගැන්වීම් සමග සසඳන විට විකාර රූපී අදහස් වේ. ස්වාමීන්වහන්සේට කැපවීමකින් තොරව සහ සත්‍යය අධ්‍යයනය කිරීම පිණිස විවෘත හදවතකින් නොපැමිණෙන්නේ නම්, බයිබලය කියවන්නාවූ අය, එහි පිටු තුළ සඳහන්ව ඇති පණිවුඩය අහිමි කරගන්නවා පමණක් නොව, දෙවියන්වහන්සේගේ ප්‍රේමණීයවූ ශුද්ධ චරිත ස්වභාවයද වරදවා අවබෝධ කරගනිති. බොහෝ අය අවබෝධ කරගෙන සිටිනවාට වඩා මෙය කිරීම ඉතා පහසු කටයුත්තක් විය හැකි වන අතර, අවශ්‍ය වන සුදුසු උපකරණ නොමැතිව බයිබලය කියවීම (අතිශයින් වැදගත් වන) හේතුවෙන් නිසි ආකල්ප මෙන්ම ශුද්ධාත්මයාණන්වහන්සේගේ මගපෙන්වීම නොලැබීමෙන් හානිදායක තත්ත්වයක් උදාවේ.

`ශ්‍රද්ධාවන්තයෙකු යයි කිසිවෙකු දැන නොසිටි පුද්ගලයෙකු බයිබලය කියවනවා යමෙකුගේ ඇස ගැටූණි. ඔබ කරන්නේ කුමක්දැයි ඔහුගෙන් විමසූ විට ඔහුගේ පිළිතුර වූයේ, “මම සිදුරක් සොයනවා” (නීතිය නොකඩා නීතියෙන් ගැළවීයාමේ මාර්ගයක්) යනුවෙනි. දේව වචනය කියවීමේදී එය වැරදි ආකල්පයක් වන්නේ ඇයි?`