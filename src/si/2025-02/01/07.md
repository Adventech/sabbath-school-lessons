---
title:  වැඩිදුර අධ්‍යයනය සඳහා
date:   04/04/2025
---

කියවන්න. Ellen G. White, "AnAmerican Reformer," pp. 319–324, in The Great Controversy

දානියෙල් සහ එළිදරව් පොත්වල ඇති අනාවැකි අවබෝධකරගත නොහැකි අභිරහස් ලෙස දේවගැතිවරු සහ ජනතාව ප්‍රකාශ කොට සිටියහ. එනමුත් ක්‍රිස්තුස්වහන්සේ, ගෝලයන්ගේ කාලයේ වන්නට නියමිතව තිබූ සිද්ධීන් කරා දානියෙල්ගේ පොතෙන් උපුටා දක්වමින් පැවසුවේ: “කියවන්නා තේරුම් ගනීවා”යනුවෙනි (මතෙව් 24:15). තවද, එළිදරව් පොත කිසිවෙකුට අවබෝධ කරගත නොහැකි අභිරහසක් යන නිගමනය වැරදි බව එම පොතට දී ඇති නමින්ම ප්‍රකාශවේ. ඉක්මණින්ම වෙන්ට ඕනෑ දේවල්, එනම් දෙවියන්වහන්සේ තමන්ගේ දාසයන්ට දක්වන පිණිස යේසුස් ක්‍රිස්තුස්වහන්සේට දුන්නාවූ යේසුස් ක්‍රිස්තුස්වහන්සේගේ එළිදරව් කිරීමය ... මේ අනාගත වාක්‍යයේ වචන කියන්නාද, ඒවා අසන්නෝද එහි ලියන ලද කාරණා පවත්වන්නෝද ආශිර්වාද ලද්දෝය. මක්නිසාද කාලය ළඟය” එළිදරව් 1:1-3...

දේව අනුභාවයෙන් දී ඇති සාක්ෂිය දෙස බැලූ විට, එළිදරව් පොත මිනිසුන්ට වටහාගත නොහැකි අභිරහස්වලින් පිරී ඇති දෙයක් ලෙස මිනිසුන් කිසි බියක් හෝ සැකයක් නොමැතිව උගන්වන්නේ කෙසේද? එය අභිරහසක් එළිදරව් කිරීමක් මෙන්ම විවෘතව තබා ඇති පොතකි. එළිදරව් පොත හදාරනවිට එය අධ්‍යයනය කරන්නවුන්ගේ මනස දානියෙල් පොතේ සඳහන් අනාවැකි කෙරෙහිද යොමුකරන අතර මෙම පොත් දෙක තුළින්ම මෙම ලෝක ඉතිහාසයේ අවසානයේදී වන්නාවූ සිද්ධීන් පිළිබඳව දෙවියන්වහන්සේ විසින් මනුෂ්‍යයන්ට ලබා දුන් වැදගත් ඉගැන්වීම් අන්තර්ගත වේ.

යොහන් හට සභාවේ උන්නතිය උදෙසා ගැඹුරුවූද, විශ්මයජනක වූද අත්දැකීම් විවෘත කර දෙනු ලැබුණි. දෙවියන්වහන්සේගේ සෙනඟ සිටි ආකාරය, අනතුරු, අර්බුද සහ අවසානයේදී දෙවියන්වහන්සේ විසින් ඔවුන්ව ගළවාගනු ලැබූ ආකාරය ඔහු දුටුවේය. ඔහු ඔහුගේ අවසාන පණිවුඩය වාර්තා කරමින් පොළොවේ අස්වැන්න පැසී ඇති බැවින් ඒවා අටුවේ රැස්කරන පිණිස හෝ විනාශයේ ගින්නට පිදුරු ලෙස විසි කර දැමීම පිණිස සූදානම් කළ යුතු බව විශේෂයෙන්ම අවසාන සභාවට වැදගත් වන අතිශයින් වැදගත්වූ බොහෝ මාතෘකා ඔහුට විවෘත කර දෙනු ලැබුණි. එහිදී පෙන්වා දෙනු ලැබුවේ, වැරදි කරන්නවුන් ඔවුන්ගේ වැරදි මාවත්වලින් ඉවත්වී, සත්‍යය ඉගෙන ගනිමින් ඔවුන්ට ඉදිරියේ ඇති උපද්‍රව සහ අර්බුද පෙන්නුම් කර දෙනු ලැබුණි. පොළොවෙහි සිදුවන්නට යන්නාවූ දේවල් පිළිබඳව කිසිවෙකු අන්ධකාරයේ සිටිය යුතු නැත. —Ellen G. White, The Great Controversy, pp. 341, 342.

**සාකච්ජා කිරීම සඳහා ප්‍රශ්න:**

`අනාගතවාක්‍ය ඉගෙනීම තුළින් ඔබේ ඇදහිල්ල ඉමහත් ලෙස වර්ධනය කරගත හැකිවන්නේ කෙසේද? අවුරුදු දහස් ගණනකට පෙර ලියනු ලැබුවාවූ ඉන් අවුරුදු සිය හෝ දහස් ගණනකට පසුව ඉටුවන අනාවැකි වලින් ඔබේ ඇදහිල්ල බයිබලය කෙරෙහි මෙන්ම ඒවා සැපයූ දෙවියන්වහන්සේ කෙරෙහිද වර්ධනය වීමට හේතුවූ අනාවැකි මොනවාද? දෙවියන්වහන්සේ ජීවමානව සිටිනවා පමණක් නොව, උන්වහන්සේට අනාගතය පිළිබඳව දැනීමක් ඇති බව විශ්වාස කරනු පිණිස දානියෙල් 2වන පරිච්ඡේදය මගින් අපට දෙනු ලබන ප්‍රබලවූද, තර්කානුකූල වූද සාධක මොනවාද`

`ඇතැම් විට අපේ සභාව තුළින්ද, තවත් විටෙක අප විසින්මද අනාගත වාක්‍ය පිළිබඳව අනුමාන කරමින් ඒවාට අර්ථකථනය දීමෙන් අපට ආරක්ෂා විය හැකි ඉතා හොඳ ක්‍රමෝපාය මොනවාද? “සියල්ල සෝදිසි කර බලා යහපත් දේ තදින් අල්ලාගන්න” (1 තෙසලෝනික 5:21) පිළිබඳව අප විසින් ප්‍රවේසම්කාරී විය යුත්තේ ඇයි?`