---
title:  වචනය ඉගෙනීම
date:   02/04/2025
---

බයිබලයේ ඇති අනාවැකි අවබෝධ කරගැනීම හේතුවෙන්, සෙවන්ත්-ඩේ ඇඩ්වෙන්ටිස්තවරුන් විලියම් මිලර් කණ්ඩායමට අතිශයින් ණයගැති වන්නාහ. බයිබලයේ ප්‍රධාන පාඨ (දානියෙල් 8:14 වැනි) අවබෝධ කරගැනීමේදී, එය සර්ව සම්පූර්ණ දෙයක් නොවූවත්, මිලර් විසින් භාවිතා කළ ක්‍රමෝපාය යහපත් එකක් වූ අතර, එය අතිශයින් වැදගත් වන්නේ, අවසාන කාලයේ ඉතිරි සභාවේ උපත සඳහා එමගින් මාර්ගය විවෘත කෙරුණ බැවිනි.

`මතෙව් 5:18, 2 තිමෝති 3:15-17 සහ ලූක් 24:27 කියවන්න. බයිබල් අනාවැකිවලට අප ප්‍රවේශ විය යුත්තේ කෙසේදැයි මෙම පාඨ තුළින් කුමක් පවසනු ලබයිද?`

බොහෝ විට බයිබලය ඉගෙනීම විශාල චිත්‍ර ප්‍රහේලිකාවක කැබලි සවි කිරීමක් මෙන් නොවන්නා නොවේ. ඔබ කැබලි දෙක තුනක් එකට දැමූ පමණින් සම්පූර්ණ චිත්‍රය කෙබඳු දර්ශනයක් වේදැයි පැවසීම කිසිසේත් නුපුළුවන. ඇතැම් විට එම කැබලි දෙක තුනේ අශ්වයෙකුගේ රූපයක් දුටුවහොත්, මම අශ්වයන්ගේ රූප නිර්මාණය කරනවා යන නිගමනයකට පැමිණෙන්නට පුළුවන. තවත් කැබලි එකතු කරන විට කුකුළු පැටවුන්, එළදෙනක් එම චිත්‍රයට එකතු වන බවත්, කැබලි සිය ගණනක් එකතු වීමේදී ඔබ කරන්නේ භූමි දර්ශනයක් වන බවත්, එය තුළ නගරයක්, ගොවිපලක් ඈතින් දිස්වෙන කඳු පංතියක් වැනිදේ අවසානයේදී ඔබට දකින්නට ලැබෙනු ඇත.

ඇතැම් කිතුනුවන් බයිබලය හදාරන අන්දමේ බරපතල වරදක් ඇත. එනම්, ඔවුන් බයිබලය හදාරන්නේ එකිනෙකට සම්බන්ධතාවයක් නොමැති, පිරුළු හෝ හිතෝපදේශ වල එකතුවක් මෙන් වන බැවින්, උවමනා අවස්ථාවලදී තැනට සුදුසු පරිදි ඒවා උපුටා දක්වමින් කථා කරති. ඇතැම් අය සමහර බයිබල් වල මුලින්ම ඇති බයිබලය හදාරන උපදේශන මාතෘකා වෙතට ගොස් ඉන් යමක් උපුටා ගනිමින්, එය එම මාතෘකාව පිළිබඳව බයිබලයේ ඇති සම්පූර්ණ ඉගැන්වීම සේ සලකති.

අවාසනාවකට ඇතැමෙක් අනාවැකි ඉගෙනීමේදී එම ප්‍රවේශයම ගන්නා බැවින්, එක් පාඨයක් එය අදාල වන සංදර්භයෙන් පිටතට ගෙන, එය කාලීන සිදුවීමක් සමග ඈඳා ගනිමින්, ඒ සිදුවීම් පිළිබඳව බයිබලයේ වෙනත් ස්ථානවල පවසා ඇත්තේ කුමක්දැයි නොසලකා හරිමින් කටයුතු කරති. මෙවැනි ක්‍රියා අඩු වශයෙන් හෝ වර්තමාන පොත් නිෂ්පාදනය කෙරෙහි බලපා ඇති බැවින්, එම පොත් නිතර යාවත්කාලීන කිරීමට සිදුව ඇත්තේ, අනාවැකි පිළිබඳව පවසද්දී වනවා යයි කියූ සිද්ධීන් සහ පැවසූ වකවානු නිතරම සාවද්‍ය ඒවා වන බැවිනි.

කිසියම් මාතෘකාවකට අදාළ එක් පාඨයක් පමණක් තෝරා නොගෙන, එම මාතෘකාව පිළිබඳව බයිබලය මුළුල්ලේම පවසා ඇති කරුණු සැලකිල්ලට ගනිමින්, එම පාඨයට අදාළ සංදර්භය තුළ කටයුතු කිරීම අතිශයින් වැදගත්වේ. කිසියම් පාඨයක් ඊට අදාළ පසුබිමින් හෝ සංදර්භයෙන් පිටතටගෙන අපට අවශ්‍ය දේ පැවසීම ඉතා පහසු දෙයකි.

`මළවුන්ගේ තත්ත්වය පිළිබඳව යමෙක් තෝරාගත් බයිබල් පාඨයක්ගෙන විවාද කිරීම පිළිබඳව ඔබ ලබා ඇති අත්දැකීම් කෙබඳුද? එසේම සබත පිළිබඳව ඔබට එවැනි අත්දැකීම් තිබේද? මෙවැනි අවස්ථාවලදී ප්‍රතිචාර දැක්වීම පිණිස ඇති වඩාත් සුදුසු ක්‍රමය කුමක්ද?`