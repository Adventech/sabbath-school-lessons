---
title:  හොෂෙයාගේ වේශ්‍යා භාර්යාව
date:   15/04/2025
---

දෙවියන්වහන්සේ හොෂෙයාගෙන් කරනු ලැබූ ඉල්ලීම, උන්වහන්සේගේ සේවකයෙකුගෙන් කරනු ලැබූ අතිශයින් පුදුම සහගත ඉල්ලීමක් විය හැක: වේශ්‍යාවක සරණ පාවා ගන්න. ඊට හේතුවක් ඇත! මනුෂ්‍ය වර්ගයාගේ වේදනාව සහ කැරලි ගැසීම පෙන්නුම් කරනු පිණිස, දෙවියන්වහන්සේගේ දෘෂ්ටියට අනුව උන්වහන්සේ හොෂෙයාව උපයෝගී කරගත්සේක. දෙවියන් වහන්සේ ඉමහත් ප්‍රේමයකින් යුක්තව, ඊශ්‍රායලයේ ජනතාව වන බිරිඳව තෝරාගත් නමුත්, ඇය නැවත නැවත, උන්වහන්සේට චපල වුවත්, පුදුම සහගත කරුණ වන්නේ උන්වහන්සේ ආපසු ඇයව බාරගෙන ඇයව යථා තත්ත්වයට පත් කිරීමය.

`හොෂෙයා 1:2; හොෂෙයා 3:1; එළිදරව් 17:1, 12 සහ එළිදරව් 18:1-4. මෙහි සඳහන් කර ඇති වේශ්‍යාකම කුමක්ද? හොෂෙයාගේ කථාන්තරය තුළින් කිතුනු සභාවට උගත හැකි පාඩම් මොනවාද? සභාව විසින් නැවත නැවත කර ඇති පරණ ගිවිසුමේ සඳහන් පාප සිදුකර ඇත්තේ කුමන ආකාරයකින්ද?`

පරණ ගිවිසුම සමයේ ඊශ්‍රායෙල්වරුන් විසින් කරනු ලැබූ වැරදි ක්‍රිස්තුස් වහන්සේගේ අලුත් ගිවිසුමේ සභාව මගින්ද කරනු ලබන බව බයිබලයෙහි එළිදරව් කොට ඇත. දෙවියන්වහන්සේගේ ගිවිසුම්ගත ජනතාව විප්‍රවාසයට පෙර මහත්සේ නොමග යමින්, අසල්වැසි රාජ්‍යවල තිබූ රූප වන්දනාව, දෙවියන්වහන්සේගේ ගිවිසුම්ගත දේශය කරා ගෙන ආහ. හතරවන සියවසයේ මුල් අවධියේදී, කිතුනු සභාව විසින් කිසියම් ලාභ ප්‍රයෝජනයක් අපේක්ෂාවෙන් රෝමයේ අධිරාජයාවූ කොන්ස්තන්තීනු සමග හිතවත්වී, සභාව තුළ තිබූ මත භේද නිරාකරණය කරන ලෙස ඔහුට ආරාධනා කළහ. එවැනි සෑම අවස්ථාවකදීම දෙවියන්වහන්සේගේ ජනතාව ගැටළුවක් ඇතැයි හැඟීමක් ඇතිවූ විට, “විසඳුම්” සොයනු පිණිස ඔවුන් හට තිබුණාවූ දෙවියන්වහන්සේ සමග වූ සබඳතාවයන්ගෙන් බැහැරව ඉබාගාතේ ගියහ.

දෙවියන්වහන්සේ විසින් අදහස් ප්‍රකාශ කරනු පිණිස තෝරාගෙන ඇත්තාවූ වචනවලින් පැහැදිලිව පෙනී යන්නේ, උන්වහන්සේ අප කර ඇත්තාවූ වරද පෙන්නුම් කර දෙනවා පමණක් නොව, එම හේතුවෙන් උන්වහන්සේගේ හැඟීම් සහ සිතුවිලිවලට බලපා ඇති අන්දමද පෙන්නුම් කර දී ඇත. තමන් තම කලත්‍රයා කෙරෙහි තැබූ විශ්වාසය කඩා දැමුන විට සියල්ල වැනසී ගොස් ඇතුවා සේ දැනෙන අතර, ක්‍රිස්තුස්වහන්සේට එරෙහිව අප ද්‍රෝහි වූ විටද ස්වර්ගය තුළ මහත් කලබැගෑනියක් ඇතිවේ. ඇතැම් විට හොෂෙයාගේ කථාවේ අතිශයින් පුදුමය දනවන කටයුත්ත වන්නේ, ඔහුගේ ඉබාගාතේ ගිය බිරිඳ ගළවා ගැනීම පිණිස ඔහු ගත් වෙහෙස පිළිබඳව සිතා බැලීමයි.

මනුෂ්‍ය වර්ගයා වෙනුවෙන් දෙවියන්වහන්සේ විසින් කරනු ලබන අවසාන කැඳවීම දෙස බැලූ විට අපට පෙනී යන්නේ දේව ජනතාවට බබිලෝනියෙන් පිටතට එන ලෙස කරනු ලබන ආයාචනය වන අතර, උන්වහන්සේ කැඳවන්නේ “උන්වහන්සේගේම ජනතාව” මිස අමුත්තන්ව නොවන බවය. උන්වහන්සේ ඔවුන්ව අතිශයින්ම හිතෛෂීව ඔවුන්ව හඳුනති. උන්වහන්සේ ඔවුන්ට ප්‍රේම කරන සේක. ලෝකය එහි අවසාන පැයට ලංව සිටින විට, උන්වහන්සේ තවමත් උන්වහන්සේගේ රුධිරය තුළින් ඔබ වෙනුවෙන් ගෙවා ඇති බැවින් ගැළවීම සඳහා ඔබව කැඳවනු ලබයි. දෙවියන් වහන්සේගේ ඉබාගාතේ ගිය ජනතාව මුදා ගැනීම පිණිස වෙනත් කිසි දෙයකට වඩා ක්‍රිස්තුස්වහන්සේගේ කුරුසිය තුළින් උන්වහන්සේට ඇති දැඩි උවමනාව පෙන්නුම් කරනු ලබයි.

`අපේ සභාව ඇතුලුව, වෙනත් ඕනෑම සභාවක් වර්තමානයේදී ආත්මිකව කාම මිථ්‍යාචාරයෙහි යෙදෙන්නේ කුමන ආකාරයටද?`