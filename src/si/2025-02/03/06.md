---
title:  වෛශ්‍යාව විනිශ්චයට බඳුන්වේ
date:   17/04/2025
---

`එළිදරව් 19:1-9 කියවන්න. එක විට වන්නාවූ සිද්ධි දෙකක් උත්සවාකාරයෙන් පැවැත්වුණි. එනම් වෛශ්‍යාවගේ අවසානය මෙන්ම, ක්‍රිස්තුස්වහන්සේ උන්වහන්සේගේ මනාලිය සමග සරණ බන්ධනයට ඇතුළත් වීමයි. මෙම සිද්ධීන් දෙකම, ඇත්තවශයෙන්ම දෙවියන්වහන්සේගේ ධර්මිෂ්ඨකම සහ ප්‍රේමණීය චරිත ස්වභාවය එකවර පෙන්නුම් කරනු පිණිස යොදා ගැනීමට හැකිවන්නේ කෙසේද?`

ද්‍රෝහීවීම අතිශයින් වේදනාකාරී තත්වයක් සමග පැමිණෙන ආනිශංසයකි. ඉන් එන්නාවූ අතුරු ඵල තුළින් දරුවන්ගේ සහ වෙනත් අයගේ ජීවිතවලට බලපෑම් ඇතිවේ. බොහෝ ඉවසීම ඇති කලත්‍රයෙකුට පවා ඉවසීමේ සීමාවකට පැමිණීමෙන්, එම විවාහය තවදුරටත් බේරාගැනීමට හැකි එකක් නොවනු ඇත. තවදුරටත් පසුතැවිලිs නොවන තරමට සිත් දැඩිකරගත් තත්ත්වයක් කරා අපේ ලෝකය අවතීර්ණ වී ඇති අවස්ථාවක, ඉතිහාසය පුqරාවටම, පාපයේ අසීමිත දුක් වේදනා කිසිම හික්මවීමකින් තොරව, පැවතීමට ඉඩදීම තේරුමක් නැති දෙයකි. නැතිවූවන් පිළිබඳව සිතෙහි දුකක් ඇතිවන නමුත්, ලෝකයේ පව්කාර ස්වභාවය තුළ දුක් වින්දාවූ අයට එම තත්ත්වයේ නිමාව පිළිබඳව සතුට සැමරීමට මෙන්ම, දෙවියන්වහන්සේ මුලින් සැලසුම් කළ ආකාරයටම ලෝකය යථා තත්ත්වයට පැමිණීමද සතුට සැමරීමට අදාළ වේ. මෙවර දෙවියන්වහන්සේගෙන් ඉවත්ව යාමක් සිදු නොවන්නේ, අප දුෂ්කරතා මධ්‍යයේ පාඩමක් ඉගෙන ගෙන ඇති බැවිනි. දෙවියන්වහන්සේගෙන් ඉවත් වුවහොත්, අප කරා විනාශය පැමිණෙන බව දෙවියන්වහන්සේ විසින් පවසා තිබීම අතිශයින් නිවැරදි ප්‍රකාශනයකි.

`එළිදරව් 21:1-4 කියවන්න. විවාහය පිළිබඳව වන රූපකය මගින් අර්ථගන්වන්නේ කුමක්ද? තවද එය බලාපොරොත්තුවෙන් සහ පොරොන්දු වලින් පිරී පවතින්නේ ඇයි? මෙම පාඨ තුළින් බලාපොරොත්තුව පිළිබඳව අපට දී ඇති සහතිකය කුමක්ද?`

“සරණ බන්ධනය මුළු ජීවිත කාලයම උදෙසා වන දෙයක් වන අතර, එමගින් ක්‍රිස්තුස්වහන්සේ සමග සභාවට ඇති සම්බන්ධතාවය සංකේතවත් කෙරේ. ක්‍රිස්තුස්වහන්සේ සභාව කෙරෙහි දක්වනු ලබන ලෙංගතු ස්වභාවය ස්වාමියා සහ භාර්යාව අතරද ඒ ආකාරයෙන්ම තිබිය යුත්තේය.” —Ellen G. White, Testimonies for the Church, vol. 7, p. 46.

මනුෂ්‍ය වර්ගයා ක්‍රිස්තුස්වහන්සේව ප්‍රතික්ෂේප කොට, උන්වහන්සේට හිමිවිය යුතු ප්‍රේමය වෙනත් දෙවිවරුන්ට පුද කිරීම සම්බන්ධයෙන්, උන් වහන්සේ සිතාගත නොහැකි තරම් වේදනාකාරී ස්වභාවයකට පත්වූ සේක. එසේ වූ නමුත්, අපගේ මිථ්‍යාදෘෂ්ටිකම සහ අපේ පරදාර සේවනය උදෙසා ගෙවිය යුතු වන්දිය උන්වහන්සේගේ ජීවිතයෙන් ගෙවා දමමින්, එම වැරදි මාවත්වලින් අප ඉවත් වන්නේනම්, අපට සදාකාල ජීවනයද උන්වහන්සේ පොරොන්දු වූ සේක.

`1 පේත්‍රැස් 1:18, 19 කියවන්න. අවසානයේදී එළිදරව් 21:1-4 වන කොටසේ පෙන්වා දී ඇති පරිදි අපට මෙම පාඨ තුළින් දී ඇති සහතිකය කුමක්ද?`