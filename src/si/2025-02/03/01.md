---
title:  විවාහයෙන් ගනු ලබන චිත්ත රූප
date:   12/04/2025
---

### මේ සතියේ පාඩමේ අධ්‍යයනය සඳහා කියවන්න

උත්පත්ති 2:23-25, එපීස 5:29-32, එසකියෙල් 16:4-14, එළිදරව් 18:1-4, උත්පත්ති 24:1-4, එළිදරව් 19:1-9.

> <p>කටපාඩම් පදය</p>
> “තවද: බැටළුපැටවාණන්ගේ සරණමංගල්‍ය කෑමට කැඳවනලද්දෝ වාසනාවන්තයෝය කියා ලියාපන්නැයි ඔහු මට කීවේය. මේවා දෙවියන්වහන්සේගේ සැබෑ වචනයයිද ඔහු මට කීවේය” (එළිදරව් 19:9).

දෙවියන්වහන්සේගේ සෙනඟ උදෙසා ගැළවීමේ අංග සහ උන් වහන්සේගේ ප්‍රේමය බලවත් සේ පෙන්නුම් කරනු ලබන කථා වලින් බයිබලය පිරී පවතී. ඉතා සමීප සබඳතාවයක් වන විවාහ සබඳතාවය ඔබ දෙවියන් වහන්සේ අපේක්ෂා කරන ආකාරයෙන් සිටින්නේ නම්, බොහෝ දේ ඉගෙන ගන්නාවූ පාසලකට සම කළ හැකිවේ. එය තුළ අප උදෙසා වන උන් වහන්සේගේ ප්‍රේමය පිළිබඳව ගැඹුරු පාඩම් ඉගෙනීමට හැකිවනවා සේම, උන්වහන්සේ උදෙසා වන අපේ සම්බන්ධතාවය පිළිබඳව සහ අපව ගළවාගනු පිණිස උන්වහන්සේට කරන්නට සිදුවූ මහත් කර්තව්‍යය පිළිබඳවද ගවේෂණයක යෙදෙන්නෙමු.

දෙවියන්වහන්සේ අපට සරණ බන්ධනයේ ගිවිසුම තුළින් උගන්වන්නට අදහස් කරන්නාවූ කරුණු නවීනයේ පවතින ආදරය සහ විවාහය පිළිබඳව වන විකෘති වූ සංකල්ප හේතුවෙන්, දෙවියන්වහන්සේ පවසන දේ අපට අවබෝධ නොවන තත්ත්වයකට අපි පත්ව සිටින්නෙමු. මනුෂ්‍යයාගේ පව්කාර ස්වභාවය හේතුවෙන් විවාහය අතිශයින් දූෂිත තත්ත්වයකට පත්ව ඇති (එය පමණක් නොව වෙනත් බොහෝ දේවල්ද ඇත) නමුත්, තවමත් ප්‍රබල ලෙස සත්‍යය එළිදරව් කිරීමට විවාහයට හැකියාව තිබෙන අතර, අනාවැකි පිළිබඳව සත්‍යය හෙළිකිරීමේ හැකියාවද ඊට අදාළවේ. අපව සතුටු කරනවාට වඩා, විවාහය අප පිළිබඳව ගැඹුරු අධ්‍යයනයක යෙදෙන්නාවූද, දෙවියන්වහන්සේ සග අපේ සබඳතාවයන් වර්ධනය කිරීමට හැකිවන්නාවූද පාසලක් විය යුත්තේය.

දේව වචනයෙහි විවාහය පිළිබඳව සඳහන් කර ඇති හොඳ නරක යන දෙකම පිළිබඳව මෙම සතිය තුළ අධ්‍යයනයක යෙදෙමු. එම උදාහරණ තුළින් දෙවියන්වහන්සේ උන්වහන්සේගේ ජනතාව සමග ක්‍රියාත්මක වන ආකාරය අපට වඩාත් හොඳින් අවබෝධ කරගැනීමට හැකි වන අතර, එය අප වැරදි කරන විටදී පවා අදාළවන බැවින්, අවසාන කාලයේ සිදුවීමට නියමිත සිද්ධීන් සම්බන්ධව අපව මනා අවබෝධයක් ලැබෙන සේ උන්වහන්සේගේ ප්‍රේමය අපට දක්වන සේක.

අප්‍රේල් මස 19 වන සබත් දවසට සුදානම් වන පිණිස මෙම පාඩම අධ්‍යයනය කරන්න.