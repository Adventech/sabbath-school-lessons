---
title:  අලංකාර මනාලිය
date:   14/04/2025
---

දෙවියන්වහන්සේ උන්වහන්සේගේ ජනතාව වෙත දක්වන පුදුමාකාර සැලකිල්ල පිළිබඳව පුදුමාකාර චිත්‍රයක් එසකියෙල් 16වන පරිච්ඡේදය තුළින් දැකීමට පුළුවන. උන්වහන්සේ ඊශ්‍රායෙල් ජාතිය හඳුන්වනු ලබන්නේ මිය යනු පිණිස කෙතක අතහැර දමා ඇති ළදරුවෙකු ලෙසටය. ඔහු එම දැරියව තම නිවසට ගෙන ගොස්, ඈව ශුද්ධ පවිත්‍ර කොට, ඈ වැඩුනායින් පසුව, ඔහු ඈව විවාහ කරගත්තේය. එසේ සාමාන්‍යයෙන් සිද්ධ නොවන විවාහයක ප්‍රබල චිත්‍රයකි.

`එසකියෙල් 16:4-14 කියවන්න. එම මනාලියගේ උත්කෘෂ්ට භාවය තුලින් අප උදෙසා වන දෙවියන්වහන්සේගේ කැමැත්ත පිළිබඳව කුමක් පවසනු ලබයිද?`

දෙවියන්වහන්සේ ඊශ්‍රායෙල්වරුන්ට පවසන්නේ, උන්වහන්සේගේ සැලකිල්ල යටතේ ඇය අතිශයින්ම ලක්ෂණ වූ බවය. (එසකියෙල් 16:13). දෙවියන්වහන්සේ ඈව මුල් වතාවට දුටු විට, ඇය ලස්සන බව කිසිවෙකු නොදුටු අතර වෙනත් දරුවන් සමග සසඳන විට, ඇය සැමටම එපා වූ දැරියක් වූ බැවින්, මිය යනු ඇතැයි යන අපේක්ෂාවෙන් කෙතකට විසිකර දමා තිබුණි. එනමුත් දෙවියන්වහන්සේ උන්වහන්සේගේ අවධානය ඇය කෙරෙහි යොමු කළ විට ඇය වඩ වඩාත් ලස්සන වී, මුලු ලෝකයම ඇගේ අලංකාරය පිළිබඳව කථා කරන්නට වූහ. හෙබ්‍රෙව් රජවරුන්ගේ මුල් යුගයේදී, දාවිත් සහ සලමොන් පාලනය කළ කාලයේ මෙය විශේෂ සත්‍යයක් විය. ඊශ්‍රායෙල් රාජ්‍යයේ තිබුණ සෞභාග්‍යය සිය දෑසින් දැක බලා ගනු පිණිස ඉතියෝපියාවේ රැජිණ ඊශ්‍රායෙල්   දේශය වෙත විශේෂ ගමනක යෙදුනාය!

ඊශ්‍රායලයේ අලංකාරය සම්පූර්ණයෙන්ම දෙවියන්වහන්සේගෙන් වූ තිළිණයකි. ජාතීන් අතර කථාවට ලක්වුන ඇගේ අලංකාරය ඇත්තවශයෙන්ම ඇය උන්වහන්සේගේ මනාලිය වූ බැවිනි. දෙවියන්වහන්සේ ඇගේ ලස්සන පිළිබඳව පවසන්නේ, “මා විසින් නුඹ කෙරෙහි තැබූ මාගේ තේජස නිසා ඒක සම්පූර්ණව තිබුණේය” යනුවෙනි (එසකියෙල් 16:4).

මෙය බයිබලය තුළ නැවත නැවත දැකිය හැකි තේමාවකි: දෙවියන් වහන්සේගේ මනාලිය අතිශයින් පියකරුය. ඒ ඈ විසින් කර ඇති කිසියම් දෙයක් නිසා නොව, දෙවියන්වහන්සේ ඇය මත උන්වහන්සේගේ කරුණාව වගුරා ඇති බැවින්, ඈව ඒ ආකාරයට සැකසූ සේක. ඒ ආකාරයෙන්ම ඇදහිලිවන්තයන් ලස්සනට පෙනෙන්නේ ස්වර්ගයේ කෙරෙන තක්සේරුව හේතුකොටගෙන වන අතර, උන්වහන්සේගේ කරුණාවෙන් මිස අප විසින් කරනු ලබන කිසිදෙයක් හේතුකොටගෙන නොවේ, තවද උන්වහන්සේගේ කරුණාව කරණකොටගෙන ගැළවීම අපට ලබාදී ඇත. අප ලස්සන වන්නේ දෙවියන්වහන්සේගේ ධර්මිෂ්ඨකම කරණකොටගෙන අපව ආවරණය කර ඇති බැවිනි. එම ධර්මිෂ්ඨකම, “දෙවියන්වහන්සේගේ ධර්මිෂ්ඨකම” වන්නේය (2 කොරින්ති 5:21).

එසකියෙල් පොතේ ඊළඟ පාඨය වන තෙක් සියල්ල යහපත් විය: “නුමුත් නුඹේ ශෝභමානකම කෙරේ නුඹ විශ්වාස කොට නුඹේ කීර්තිය නිසා වේශ්‍යකම් කරමින් ළඟින් යන එකිනෙකාටම නුඹේ වේශ්‍යාකම් වැගිරෙවුවේය; එය ඔහුට වුණේය” (එසකියෙල් 16:15).

අපව මවනු ලැබ ඇත්තේ දෙවියන්වහන්සේගේ යහපත්කම සහ තේජස පරාවර්තනය කරන පිණිසය. දෙවියන්වහන්සේගේ මැවිල්ල යම්කිසි විටෙක, මෙම අලංකාරය සහජයෙන්ම අපට අයිති දෙයක් සේ කටයුතු කළහොත්, එම අලංකාරය බාල තත්ත්වයකට පත්වී, අප ඉදිරියට කරදර ගලා එනු ඇත.

`අප “අපේම අලංකාරය” කෙරෙහි වන විශ්වාසයක සිටියහොත් ඉන් අත්වන භයානක ප්‍රතිඵල මොනවාද? එනම් අප තුළ ඇති වටිනාකම හේතුවෙන් දෙවියන්වහන්සේගේ ප්‍රේමය ලැබීම පිණිස අප සුදුස්සන්ව සිටින්නෙමු යයි යන සිතුවිල්ල අපට ඇති විය හැක්කේ කෙසේද? ආත්මික උඩඟුකමෙන් අප සෑමවිටම ආරක්ෂාවී සිටින්නේ කෙසේද?`