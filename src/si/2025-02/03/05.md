---
title:  ඊසාක් සහ රෙබෙකා
date:   16/04/2025
---

ආබ්‍රහම් වයස්ගතව සිටි විට, ඔහුගේ සඵලත්වය පිළිබඳව දෙවියන් වහන්සේ විසින් දුන්නාවූ පොරොන්දු ගැන සිතමින් සිටි බවට කිසිදු සැකයක් නැත (උත්පත්ති 15:5 බලන්න). එම ගාම්භීර කටයුත්ත කිරීම පිණිස, ඔහු ඔහුගේ වයස්ගතම විශ්වාසවන්ත සේවකයාට එය භාර කළේය.

`උත්පත්ති 24:1-4 කියවන්න. “කානාන් දේශයේ සිටි දූවරුන්ගෙන් කෙනෙකු,” ආබ්‍රහම්ගේ පුත්‍රයා විසින් විවාහ කර නොගැනීම ආබ්‍රහම්ට අතිශයින් වැදගත් වූයේ ඇයි? (උත්පත්ති 24:3)`

වෙනත් අය සමග සම්මිශ්‍රණයකින් තොරව සිටිනසේ ඔහු දැනමුතුකම් දෙන්නෙකු ලෙස පෙනෙන්නට තිබුණත්, ආබ්‍රහම්ට ඒ සඳහා වූ හේතුව ආත්මික එකක් වූවා මිස ජාතිවාදී එකක් නොවීය; එමෙන්ම එය දේව ධර්මයට අදාළ වූවා මිස දේශයකට සීමා වූවක් නොවුණි. කානානිවරුන්ගේ ආගමික වතාවත්වල ජරාජීර්ණ වූ ස්වභාවය ආබ්‍රහම් ඉතා හොඳින් දැන සිටි අතර, එය තුළ බොරු දෙවිවරුන්ට වැඳ නමස්කාර කළ අන්දමද ඔහු දැන සිටි බැවින් කානානි-වරුන්ගෙන් කෙනෙකු සමග තම පුතා විවාහ වුවහොත් තම පුතාද එම පුරුදු වලට ඇබ්බැහිවීමේ අවදානම ගනු ලබනවාට ඔහු බෙහෙවින්ම අකමැති වූවේය.

ඇත්තවශයෙන්ම, පුරාණ ඊශ්‍රායලය පිළිබඳව වන කථාවේ මෙන්ම, ශත වර්ෂ ගණනාවක් මුළුල්ලේ පැවති කිතුනු සභාවද, තුළ සිටියාවූ දේව ජනතාව ලෝකයට සාක්ෂියක් විය යුතුව තිබුණ නමුත්, ලෝකයේ තිබුණාවූ බොරු ඉගැන්වීම් සහ එවැනිම ආගමික විශ්වාසයන් කෙරෙහි යොමු වූහ. මේ පිළිබඳව වන අතිශයින්ම වැදගත් උදාහරණයක් වන්නේ, නමස්කාරය උදෙසා ඉරු දින හඳුන්වා දීමයි. එය මිථ්‍යාදෘෂ්ටිකයින් හිරුට නමස්කාර කළ දිනයකි. එම දිනය බයිබලයේ සඳහන් හත්වන දින සබතට එරෙහි ස්ථාපිත කළ දෙයක් වන අතර, අවසාන කාලයේදී මෙම ප්‍රශ්නය යථාර්ථයක් බවට පත්වනු ඇත.

`උත්පත්ති 24:57-67 කියවන්න. මෙම කථාවේ දක්වා ඇති ක්‍රිස්තුස්වහන්සේ සහ උන්වහන්සේගේ සභාවට අදාළ විස්තර තුළින් අපට සොයාගත හැකි පාඩම් මොනවාද? රෙබෙකා, ඊසාක්ගේ දුරස්ථ ඥාතියෙකු වීමෙන්, උදාහරණයක් ලෙස අපගේ වැටුණාවූ ස්වභාවය පිළිබඳව ඉගෙනීමට ඇත්තේ කුමක්ද?`

අපව මුලින්ම දෙවියන්වහන්සේගේ ස්වරූපයෙන් මවනු ලැබූ හෙයින් අප අපේ මැවුම්කරුට සම්බන්ධතාවයන් ඇති බවට කිසිදු සැකයක් නැත. අප පාපය හේතුවෙන් උන්වහන්සේගෙන් වෙන්කරනු ලැබ සිටින නමුත්, උන්වහන්සේට සුදුසු මනාලිය ලෙස අපට සලකනු ලබනවා සේම, අපේ තෝරාගැනීම් හේතුවෙන් අනවශ්‍ය පරිදි අපේ විවාහය කලබලකාරී එකක් වීමට ඉඩ ඇත.

`දෙවියන්වහන්සේගේ මනාලිය වන අප, උන්වහන්සේට ප්‍රේම කරනවාට වඩා උන්වහන්සේ අපට ප්‍රේමකරන සේක. දෛනිකව දෙවියන්වහන්සේ කෙරෙහි ඇති අපේ ප්‍රේමය ශක්තිමත් කරනු පිණිස අපට කළ හැකි වන්නාවූද, අප විසින් කළ යුතු වන්නාවූද තෝරාගැනීම් මොනවාද? එමෙන්ම, අපේ ප්‍රේමය මරා දැමිය හැකි තෝරාගැනීම් මොනවාද?`