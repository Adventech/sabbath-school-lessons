---
title:  වැඩිදුර අධ්‍යයනය සඳහා
date:   18/04/2025
---

කියවන්න යොහන් 2:1-11, මතෙව් 22:1-14, 2 කොරින්ති 11:1-5, සහ මතෙව් 25:1-13.

අනාගත වාක්‍ය පිළිබඳව ඔබේ දැනුම තවත් පුළුල් කරගන්නා පිණිස බයිබලයේ ඉතිරි කොටස් තුළ කොපමණ දත්ත තිබේදැයි ඔබ අවබෝධ කරගත් විට, එම දත්ත පමණට වඩා යෙදවීමට ඔබට පරීක්ෂාවක් ඇතිවන්නට පුළුවන. පසුගිය සියවස් ගණනාවක් මුළුල්ලේ බයිබලයෙහි ඇති සංකේත සහ රූපක කිතුනුවන් විසින් කොතෙක් දුරට අසීමිත ලෙස භාවිතා කළේදැයි කිවහොත්, ඓතිහාසික වෘත්තාන්ත, මිථ්‍යා ප්‍රබන්ධ කථා සේ සලකනු ලබන තත්ත්වයකට පත්විය. ශුද්ධ ලියවිල්ලෙහි ඕනෑම ස්ථානයක, අර්ථකථනයන් තට්ටු ගණනින් සොයාගත හැකි වන අතර, අප විසින් නිතර සිතේ තබාගත යුතු කරුණක් වන්නේ, දෙවියන්වහන්සේ සැබෑ මිනිසුන්ට අදාළ වන සැබෑ සිද්ධීන් උපයෝගී කරගනිමින් සභාව සමග උන්වහන්සේගේ අනාගත අfන්‍යාන්‍ය ක්‍රියා සම්බන්ධව අපට උගන්වන බවය.

උදාහරණයක් ලෙස, කානාන් නුවර සිදුවූ මංගල්‍ය උත්සවය, අනාගත වාක්‍යයෙහි යොදාගෙන ඇති මංගල්‍ය උත්සව පිළිබඳව වන රූපක සම්බන්ධයෙන් කිසියම් අවබෝධයක් ලබාගැනීමට හැකිවන නමුත්, මෙහි සිදුවූ සරණ මංගල්‍ය ඇත්තවශයෙන්ම සිදුවූ මංගල උත්සවයකි.

“ක්‍රිස්තුස්වහන්සේගේ වචනය මංගල්‍යයට සෑහෙන තරම් අවශ්‍ය ද්‍රව්‍ය සපයා දුන්නේය. මනුෂ්‍යයන්ගේ පාප මකා දැමීමටද, ආත්මය අළුත් කරමින් එය පෝෂණය කිරීමටද දෙනු ලබන උන්වහන්සේගේ අනුග්‍රහය එපමණට බහුලය.” —Ellen G. White, The Desire of Ages, p. 149.

එසේත් නොමැති නම් ඇය ලියා ඇති පරිදි, “ස්වාමිවූ දෙවියන්වහන්සේ තමන්ගේ රහස් තමන් මෙහෙකරුවන්වූ අනාගතවක්තෘන්ට එළිදරව් නොකර කිසිවක් නොකරන සේක.” රහස්වූදේ අපේ දෙවිවූ ස්වාමීන්වහන්සේට අයිති” වන අතරම එළිදරව් කර තිබෙන දේ අපටත් අපේ දරුවන්ටත්, සදාකාලයටම අයිතිය.” ආමොස් 3:7; ද්විතීය කථාව 29:29. දෙවියන්වහන්සේ මේ දේවල් අපට දුන් සේක; ගෞරවනීය ලෙසද යාච්ඤාවෙන් යුක්තවද ශුද්ධ ලියවිලි අනාවැකි ඉගෙන ගන්නාවූ අයට උන්වහන්සේගේ ආශිර්වාද ලැබෙනවා ඇත.” —The Desire of Ages, p. 234.

**සාකච්ජා කිරීම සඳහා ප්‍රශ්න:**

`යොහන් 2-11 දක්වා කියවන්න. ක්‍රිස්තුස්වහන්සේගේ අනාගත වැඩ පිළිවෙල දක්වන්නාවූ පෙරනිමිති බොහොමයක් යොහන් ශුභාරංචිය තුළ දකින්නට ඇත. යොහන් ඔහුගේ පාඨකයාට මහත් ඕනෑකමකින් කුරුසිය කරා යොමුකරන බව බයිබල් අටුවාව සකස් කරන්නවුන් අවබෝධ කරගෙන ඇත. ක්‍රිස්තුස්වහන්සේගේ චරිතය තුළ ඇති නොයෙක් ගුණාංග මෙන්ම අනාගත රාජ්‍යය මෙම කථාන්තරය තුළ පැහැදිලි කර දී ඇති අන්දම ඔබ දකින්නේ කොහේද? ගැළවීමේ සැලැස්ම හෝ දෙවියන්වහන්සේගේ පුත්‍රයාණන්ට පොරොන්දුවී ඇති අවසාන මංගල භෝජනය පිළිබඳව මෙහි කුමක් උගන්වනු ලබයිද?`

`බයිබලය හදාරන්නාවූ ශිෂ්‍යයන් බොහෝ දෙනෙකු දන්නාවූද, ඔවුන් බෙහෙවින් ප්‍රිය කරන්නාවූද කථාවක් ලෙස කන්‍යාවන් දසදෙනාගේ උපමාව පත්ව ඇත. මෙම වැදගත් කථාව තුළින් අවසාන කාලයේ එන සිදුවීම් පිළිබඳව අපට උගන්වනු ලබන්නේ කුමක්ද? මනාලයාගේ ප්‍රමාදවීම සැලකිය යුතු කරුණක්ද? ක්‍රිස්තුස්වහන්සේ සමග අපට ඇති පෞද්ගලික සම්බන්ධතාවය මෙන්ම සාමූහිකව ක්‍රිස්තුස්වහන්සේ සභාව සමග කටයුතු කරන ආකාරය පිළිබඳවද මෙම උපමාව තුළින් අපට ඉගෙනගත හැකි පාඩම් මොනවාද?`

`පිටස්තරයෙන් කිතු දහම වෙත ඇතුල්වී ඇති ව්‍යාජ ක්‍රම සහ විධි පිළිබඳව සිතා බලන්න. ඉතා පැහැදිලි ලෙසම පෙනෙන්නට ඇති බයිබලයේ සඳහන් සබත වෙනුවට ඉරිදා පැවැත්වීමට අමතරව, වෙනත් කුමන වැරදි ඉගැන්වීම් දහම තුළට පැමිණ ඇත්ද? එවැනි ඉගැන්වීම් ඇතුලට පැමිණ ඇත්තේ කෙසේද? අප එවැනි දෙයින් ආරක්ෂා වීම පමණක් නොව, ඒවා නිසි පරිදි අනුන්ට අවබෝධ කරගනු පිණිසද අපට කළ හැක්කේ කුමක්ද? දේවදූතයන් තුන්දෙනාගේ පණිවුඩයෙන් ඇදහිල්ලට ඇතුලත්ව ඇති බොරු ඉගැන්වීම්, එම දෙයම කිරීමට වන උත්සාහයක් වන්නේ කෙසේද?`