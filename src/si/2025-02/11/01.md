---
title:  රූත් සහ එස්තර්
date:   07/06/2025
---

### මේ සතියේ පාඩමේ අධ්‍යයනය සඳහා කියවන්න

රූත් 1:1-5; රූත් 2:5-20; යෝබ් 1:6-11; මතෙව් 4:8, 9; එස්තර් 3:1-14; එළි. 12:14-16.

> <p>කටපාඩම් පදය</p>
> “එවිට රජ එස්තර් බිසව මිදුලේ සිටිනවා දැක ඈ කෙරෙහි කරුණාකොට, තමාගේ අත තිබුණු රන් ජයකොන්තය ඈ දෙසට දිඟු‍කෙළේය. එස්තර් ළංව ජයකොන්තයේ මුදුනේ අග ස්පර්ශකළාය.” (එස්තර් 5:2).

අවසාන කාලයේ වන සිද්ධීන් පිළිබඳව පෙර දැක්මක් දෙනු ලබන කථාන්තර ගවේෂණය කිරීම මෙම සතිය තුළද කෙරෙනු ඇත. සැබෑ ජීවිතයේ සිද්ධීන් සහ මිනිසුන් ප්‍රයෝජනයට ගනිමින්, දෙවියන්වහන්සේ අපට යම් යම් දේ උන්වහන්සේගේ දෘෂ්ටි කෝණයෙන් දකින්නට උපකාර කරනවා මෙන්ම, අපේ ඇදහිල්ල ශක්තිමත් කරනු පිණිස පසුව එන්නාවූ අනාගත වාක්‍යවලට අර්ථකථනයක් දීම පිණිස අවබෝධයක් අපට ලබාදෙන සේක.

ගණන් කළ නොහැකි තරම්වූ පරම්පරා ගණනාවක් තුළ අතිශයින් ජනප්‍රියවූ වැදගත් කාන්තාවන් දෙදෙනෙකුගේ කථා පිළිබඳව අපේ අවධානය යොමුවනවා ඇත: ඒ රූත් සහ එස්තර්ය. එක් කාන්තාවක් වූයේ උරුමයන් අත්හරිනු ලැබූ කණවැන්දුම් ස්ත්‍රියක් වන අතර, කරුණාවන්ත පුද්ගලයෙකු වූ බෝවස් නමැති ඥාතියා හමුවීමෙන් පසුව ඇයට බලාපොරොත්තු ඇති විය. ඔවුන්ගේ ආදර කථාව සහ විවාහය කිතුනුවන් අතර ජනප්‍රිය ආදර කථාවක් වන්නේ, එම කථාව තුළින් ක්‍රිස්තුස්වහන්සේ අපට දක්වන ප්‍රේමය පිළිබිඹු කරන බැවිණි. අනෙක් තැනැත්තිය විදේශීය රටක ජීවත්වූ තරුණියක් වූ අතර, ඇයට ඇගේ වර්ගයාව විනාශ කිරීම පිණිස සැලසුම් කර තිබූ කුමන්ත්‍රණයක් අනාවරණය වීමෙන් පසුව, ඇය ඇගේ එවකට තිබූ උසස් නිළය යොදාගනිමින් ඇගේ ජාතියේ අය ගළවා ගැනීමේ මහත් මෙහෙවරක යෙදුනාය.

අනාගත වාක්‍ය තුළ ස්ත්‍රිය බලවත් සංකේතයක් වූයේ දෙවියන් වහන්සේගේ සභාව පෙන්නුම් කිරීමට වන අතර, මෙය තුළින් දෙවියන්වහන්සේ උන්වහන්සේගේ ජනතාව කෙරෙහි කොතෙක් සැලකිලිමත් වෙනවාද යන වග පෙන්නුම් කරනු ලබයි. මෙම ස්ත්‍රීන් දෙදෙනාගේ ජීවිත දෙස අප බලන විට පෙනී යන්නේ, දේව වචනය තුළ ඇති ඔවුන්ගේ වාර්තා තුළින් ඔවුන්ව අමරණීයත්වයට පත් කර ඇති අතර, ඔවුන්ගේ අත්දැකීම් තුළින් හැකි පමණ පාඩම් උකහා ගැනීමට උත්සාහ කරමු.

ජුනි 14 වන සබත් දිනට යෙදී ඇති සබතට සූදානම් වීම පිණිස මෙම සතියේ පාඩම අධ්‍යයනය කරන්න.