---
title:  මෙවැනි ප්‍රස්ථාවක් නිසා
date:   12/06/2025
---

බයිබලයේ ඇති දුෂ්කර අනාවැකි කෙරෙහි ලතවෙමින් සිටීමේ අවාසනාවන්ත ප්‍රවනතාවයක් බොහෝ කිතුනුවන් තුළ දකින්නට ඇත. අති දුෂ්කර කාලයක් එන බව අප දකින අතර, අනාවැකි ඉගෙනීම බිය පදනම් කරගනිමින්, කරන බැවින්, පැමිණෙන්නට ඇති දුෂ්කරතා කෙරෙහි සම්පූර්ණ අවධානය යොමුකරනවා මිස, කථාව තුළ ඇති පොරොන්දු තුළින් විසඳුම් සෙවීම සම්පූර්ණයෙන්ම අතහැර දමන අවස්ථා ඇත. දෙවියන්වහන්සේ අමිහිරි අනාගතයක් මිහිරක් සේ නොදක්වන්නේ, වර්තමානයේ සිට මහත් අරගලයෙහි අවසානය දක්වා වන දේවල් පිළිබඳව දෙවියන්වහන්සේ අවංකව ක්‍රියා කරන බැවින්, අවසානය තෙක් කථාව කියවීම අතිශයින් වැදගත් වේ.

අනාගතවාක්‍යවල පොදු රටාවක් තිබෙන අතර, පළමුව දෙවියන්වහන්සේ විසින් මානව කැරලි ගැසීම සහ මුරණ්ඩු වීම හේතුවෙන් මනුෂ්‍යයාට අත්විඳින්නට සිදුවන ප්‍රතිවිපාක පිළිබඳවත් පෙන්නුම් කරදෙන සේක. එනමුත්, උන්වහන්සේ සෑමවිටම අපේ බලාපෙරොත්තුව ඇති කරනසේක. ඇතැම් අය අවසාන කාලයේ වන පීඩා පිළිබඳව“එනම්, “යාකොබ්ගේ පීඩා කාලය” දෙස බලන්නේ භයින් වෙවුලමිනි. අවසාන හෝරා කිහිපය, දේව ජනතාවට පහසු කාලයක් නොවනු ඇත. දුෂ්කර කාලයක් පිළිබඳව වන අනාවැකි සත්‍යවූ ඒවා මෙන්ම, ඉන් ගළවා ගැනීම පිළිබඳව ඇති පොරොන්දුද සත්‍ය වූ ඒවා වේ.

ක්‍රිස්තුස්වහන්සේගේ මනාලියව යක්ෂයා විසින් ද්වේෂ සහගතව ලුහු බඳිමින් සිටින බව එළිදරව් 12හි සඳහන් වුවද, දෙවියන්වහන්සේ ඇයව බේරාගනු පිණිස මැදිහත්වන සේක. එස්තර්ගේ කථාවේද, ප්‍රධාන ජවනිකාව රඟන ලස්සන රැජිනක් සිටින අතර, දෙවියන්වහන්සේ, උන්වහන්සේගේ සෙනඟ බේරාගනු පිණිස මෙම ලස්සන රැජිනව උපයෝග කරගන්න සේක.

`එස්තර් 4:13, 14; එස්තර් 5:1-3 සහ එස්තර් 9:20-28 කියවන්න. මේ ලෝක ඉතිහාසයේ අවසාන අදියරයේ ජීවත්වන අපගේ තත්ත්වය පිළිබඳව මෙම පාඨ තුළින් අපට ලබාගත හැකි පාඩම් මොනවාද?`

ඉතිහාසයේ අති විශේෂ මොහොතක් උදෙසා දෙවියන්වහන්සේ උන් වහන්සේගේ ඉතිරි සභාව ගොඩනැගූ සේක. දින 1260 අඳුරු කාලය නිමාවෙත්ම, දෙවියන්වහන්සේ උන්වහන්සේගේ මනාලිය සැඟවී සිටි තැනින් පිටතට ගෙනාවේ (එළිදරව් 12:14 සමග සංසන්දනය කරන්න) උන්වහන්සේගේ දයාවේ පණිවුඩය“දේවදූතයන් තුන්දෙනාගේ පණිවුඩය“ලෝකයට ගෙන යන පිණිසය. අප මෙහි සිටින්නේ, “මෙවැනි ප්‍රස්ථාවක් නිසාවෙනි” (එස්තර් 4:14).

දෙවියන්වහන්සේගේ ජනතාවට එරෙහිව හාමාන් ප්‍රහාරයක් එල්ල කළ විට, මෙම පීඩා වලට තමන් මුහුණ දෙන්නේ තනිවම නොවන බව එස්තර් අවබෝධ කරගත්තාය: ඈට රජතුමාගේ අනුග්‍රහය ලැබුණ බැවින්, අවසානයේදී ඇගේ සෙනඟ බේරාගැනීමේ හැකියාව ඇයට ලැබුණි. ලෝකයේ අවසාන මොහොත කරා අප පිවිසෙන්නේ තනිව නොවේ“රජතුමා සිටින්නේ අපේ පැත්තේය. දෙවියන්වහන්සේගේ ජනතාවද මුදාගනු ලබනවා ඇත.

`දෙවියන්වහන්සේගේ ජනතාව හට අවම වශයෙන් මෙම කථාන්තරය තුළ, සියලු දේ යහපත් ලෙස සිදුවිය. සෑම අවස්ථාවකදීම සියලු දේ මේ ආකාරයෙන් සිදු නොවන බව ඔබ අවබෝධ කරගන්නවාද? ක්‍රිස්තුස්වහන්සේ පිළිබඳව අපට ඇති බලාපොරොත්තුව රඳාගනු පිණිස සෑමවිටම, සියළු කාරණා පිළිබඳව දිගුකාලීන දැක්මක් ඇතුව සිටීම වැදගත් වන්නේ ඇයි?`