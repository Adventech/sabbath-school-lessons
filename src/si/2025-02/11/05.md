---
title:  හාමන් සහ සාතන්
date:   11/06/2025
---

එස්තර්ගේ කථාව තුළින් බලයට සහ තනතුරු වලට කෑදරකමින් සිටි හාමන්ව අපට හමුවේ. එම රාජධානිය තුළ අන් සියළුම කුමාරවරුන්ට වඩා උසස් තනතුරක් ඔහුට දී තිබුණි. (එස්තර් 3:1).

එසකියෙල් 28:11-15 සහ යෙසායා 14:12-15 දක්වා වන කොටස් අප කියවූ විට ලුසිෆර් සහ හාමන් අතර බොහෝ සමානකම් දැකීමට අපට හැකි- වන්නාසේම, හාමන් දෙවියන්වහන්සේගේ ජනතාවගේ විරුද්ධවාදියෙකුව, දෙවියන්වහන්සේගේ උත්තම භාවය පිළිගැනීමට අකමැති වූ කෙනෙකි. සාතන්ගේ විශාල අභිප්‍රායන්, ඔහු විසින් ක්‍රිස්තුස්වහන්සේට ගෙන ආ පරීක්ෂා වලින් පෙනෙන්නට ඇත, එහිදී ඔහු ක්‍රිස්තුස්වහන්සේව ලෝකයේ රාජධානි පෙන්විය හැකි ස්ථානයකට ගෙන යනු ලබයි (මතෙව් 4:8-11). අප දැක ඇති පරිදි, ක්‍රිස්තුස්වහන්සේ මෙලොවට පැමිණියේ ලෝකය ගළවා ගනිමින් එය උන්වහන්සේට අයත් බව ප්‍රකාශයට පත් කිරීමටය. උන්වහන්සේ එය ඉටු කළේ අප හා සමාන කෙනෙකු ලෙස සිටිමින්ය. යේසුස්වහන්සේ ඥාතියෙකි, එමෙන්ම ගැළවුම්කරුවාණන්ය. ලෝකය ගළවා ගැනීම පිණිස උන්වහන්සේ ගෙවූ මිල අතිශයින් විශාලය.

සාතන් තුළ බලයට ඇති තෘෂ්ණාව සහ නමස්කාරය ලැබීමට ඇති ආශාව හේතුවෙන් ලෝකය එහි අවසාන අර්බුදකාරී තත්වය කරා ගෙනයනු ලබයි. ඔහුගේ රැවටිල්ල හේතුවෙන් ලෝකය පුදුමවී, මෘගයා පසු පස යනු ඇත (එළිදරව් 13:3, 4). ඌට නමස්කාර කිරීම ප්‍රතික්ෂේප කරන්නේ ඉතා සුළු පිරිසක් පමණි. මේ අයට එරෙහිව ඔහු ප්‍රචණ්ඩත්වය මුදාහරිනු ඇත.

දෙවියන්වහන්සේගේ තෝරාගත්තෙකුවූ මොර්දෙකයි දෙස හාමාන් විමසිලිමත්ව සිටියේය. ඔහු විශ්වාස කළාවූ දේවල් වලින් වෙනස් නොවී, නමස්කාර කිරීමේ තම අයිතිය පිළිබඳව විශ්වාසයෙන් කටයුතු කළ අන්දම හාමන් දුටුවේය, එබැවින් ඔහු “කෝපයෙන් පිරී ගියේය” (එස්තර් 3:5, 6). ඒ අනුව මොර්දෙකයි සහ ඔහුගේ සියළුදෙනා පොළොව මතුපිටින් අතුගා දැමීමට ඔහු (හාමාන්) තීරණය කළේය.

`එස්තර් 31:14, එළිදරව් 12:14-16 සහ එළිදරව් 13:15 කියවන්න. මෙම ඡේද අතර ඔබ දකින සමානකම් මොනවාද? අවසාන කාලයේ ඇති වන දෙවියන්වහන්සේගේ ඉතිරි සභාව පිළිබඳව යොහන් විසින් කරනු ලබන විස්තරය, දේව සෙනඟ පිළිබඳව හාමන්ගේ විස්තරය හා සමාන වන්නේ කුමන ආකාරයෙන්ද?`

යක්ෂයා මේ ලෝකයට අයිතිවාසිකම් ඉදිරිපත් කොට ඇත, එනමුත් දෙවියන්වහන්සේට පක්ෂපාතවූ ජනයා සිටින බැවින්ද, ඒ අය උන්වහන්සේගේ ආඥා රක්ෂා කරන බැවින්ද“යක්ෂයාගේ ආධිපත්‍යය පිළිබඳ සියළු ඉදිරිපත් කිරීම් වැරදි සහගත බව ඔප්පුවේ. ක්‍රිස්තියානි ලෝකය තුළ සබත් දවස අර්බුදයට ලක්වන්නාවූ විශේෂ කරුණක් බවට පත්වන විට, ඉතා කුඩා කණ්ඩායමක් විසින් බහුතරයකගේ ජනප්‍රිය ඉල්ලීම්වලට නොනැමී සිටින විට ඔවුන් සියළුදෙනාගේ සාපයට ගොදුරුවෙනවා ඇත.” —Ellen G. White, Signs of the Times, February 22, 1910.

`අපේ ඇදහිල්ල වර්තමානයේ පරීක්ෂාවට ලක්කරනු ලබන්නාවූ කුඩා දේවල් පිළිබඳව සිතන්න. ඔබ ඒවා සුළු දේවල් යයි පවසමින්, සම්මුති වලට එළඹෙන්නේ නම්, විශාල පරීක්ෂා පැමිණි විට ඔබ කුමක් කරන්නද?`