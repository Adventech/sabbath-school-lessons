---
title:  රූත් සහ බෝවස්
date:   09/06/2025
---

නයෝමිගේ ජීවිතය තුළ තිබුණාවූ අමිහිරි දුක් කම්කටොළු ස්වභාවයෙන්, ඇය ඇගේ නම මාරා යයි වෙනස් කරන ලෙස ඉල්ලා සිටියාය (රූත් 1:20). අපේ මැවුම්කරුවාණන් සමග ඇති අපේ සම්බන්ධතාවය, පාපය හේතුවෙන් නැවත ගොඩනැගිය නොහැකිවන සේ විනාශවී, බලහත්කාරයෙන් අපව ආත්මික දිළිඳුකම වෙත යොමුකර ඇත. අපේ අනාගතය අඳුරු ස්වභාවයක් ගෙන ඇති අතර, අප ජීවත්වන්නේ කෙත්වතු අද්දර වැටී ඇති දේ අවුලා ගැනීමෙන් වන නමුත්, මෙම බිඳී ගියාවූ ලෝකය තුළ තවමත් ඉතිරිව පවතින ප්‍රීතියේ කැබලි ජිවිතය පවත්වා ගැනීමට බෙහෙවින් උපකාර වේ. එනමුත්, අප විසින් වැදගත් කරුණක් අවබෝධ කරගත් මොහොතේ ඒ සියල්ල වෙනස් වනවා ඇත, එනම්: දෙවියන්වහන්සේ අපව අමතක කර නැත.

`රූත් 2:5-20 කියවන්න. මෙය මෙම කථාවේ මෙතරම් ප්‍රධාන අවස්ථාවක් වන්නේ ඇයි? නයෝමි විසින් උපකාර කරන්නාවූ තැනැත්තාගේ අfන්‍යාන්‍යතාවය හඳුනාගැනීම යහපත් ආරංචියක් වූයේ ඇයි?`

නයෝමිගේ ස්වාමිපුරුෂයා වූ එලිමෙලෙක් හට අයිතිව තිබූ ඉඩම්වල අයිතිය, ඇගේ පුරුෂයාගේ පාර්ශවයේ ඥාතීන්ගේ උපකාරයක් නොමැතිව ඇයට ලබාගත නොහැකි විය. ඇගේ අපේක්ෂාව වූයේ, ඇගේ මියගිය සැමියාගේ ළඟම ඥාතියෙකු හට රූත්ව සරණපාවාදී එලිමෙලෙක් පරම්පරාවට දරුවෙකු ලබාදීමය. දෙවියන්වහන්සේ විසින්, ඊශ්‍රායෙල් ජනයා හට පොරොන්දු වූ දේශයේ පැවති උරුමය නැවත අයිති කරගනු පිණිස ක්‍රමවේදයක් සකස් කර තිබුණි; එලිමෙලෙක්ගේ උරුමය නැවත ලබාගැනීම පිණිස ළඟ ඥාතියෙකු අවශ්‍ය විය. බෝවස් කරුණාවන්ත ගොවියකු වූවා පමණක් නොව; ඔහු එලීමෙලෙක්ගේ ඉඩම් නැවත ලබාගැනීම පිණිස සුදුසුකම් තිබූ ඥාතියෙකුද විය.

බෝවස් යනු කරුණාවන්ත වූ නිරලෝභී ගොවියෙකු පමණක් නොව තම ඥාතියෙකුද යන වග දැනගැනීම, ඔවුන්ට එවෙලේ දැනගැනීමට ලැබුණු යහපත්ම ප්‍රවෘත්තිය වූවාට නිසැකය: මෙම ස්ත්‍රීන් දෙදෙනා සිටි දුගී භාවය තුළ තවදුරටත් සිටීම අනවශ්‍ය විය.

බොහෝ කාලයක සිට කිතුනුවන් බෝවස්, ක්‍රිස්තුස්වහන්සේගේ මූලික ආදර්ශය ලොව පිළිගත්තේ, උන්වහන්සේ අපගේ මැවුම්කරු වීම හේතුවෙන් පමණක් නොව, අපේ ඥාතියෙකුද වීමට තෝරාගත් බැවින්ය“සැබෑ ලෙසම ලේ, මස් සහිත මනුෂ්‍යයෙක් වූ බැවින් නැවත, නැවත “මනුෂ්‍ය පුත්‍රයා” වශයෙන් උන්වහන්සේව හඳුන්වනු ලබන්නේ එම හේතුව නිසාමය (මතෙව් 12:8; මාර්ක් 8:31; ලූක් 22:22; යොහන් 3:14).

බොහෝ දෙනා දෙවියන්වහන්සේ පරුෂ තැනැත්තෙකු සේ සිතා සිටිති. “උදාහරණයක් ලෙස පවසතහොත්, ඇතැම් විට දෙවියන්වහන්සේගේ සදාචාරය පිළිබඳව වන ලැයිස්තුවේදී සඳහන්ව ඇති සෑම කරුණක් සඳහාම උන්වහන්සේගේ සංගණනයේදී හරි ලකුණක් ගන්නට හැකියාව ඇත්නම්, උන්වහන්සේ අපව ස්වර්ගයට යාමට ඉඩ දෙනවා ඇත. එනමුත් උන්වහන්සේ එය කරනු ලබන්නේ වැඩි කැමැත්තකින් නොව, කොඳුරමින් වන අතර, ඇත්ත වශයෙන්ම නීත්‍යානුකූලව අපි යාන්තමට හෝ අවශ්‍ය කරන ලකුණු අරගෙන ඇති බැවින් යයි විශ්වාස කරන්නන් සිටිති.” බෝවස්ගේ කථාව තුළින් ඉදිරිපත් කරනු ලබන, ක්‍රිස්තුස්වහන්සේ පිළිබඳව ඇති එවැනි සංකල්ප සම්පූර්ණයෙන්ම බැහැර කරනු ලබයි. දෙවියන්වහන්සේ අප පිළිබඳව සැලකිලිමත් වනවා පමණක් නොව, අප ආත්මිකව කොතෙක් දිළින්දන් බවට පත්ව සිටියත්, උන්වහන්සේගේ මනාලිය ලෙස අපව පිළිගන්න සේක.

`මැවුම්කරුවාණන් පිළිබඳව කල්පනා කිරීමේදී උන්වහන්සේ, උන්වහන්සේගේ මැවිල්ලේ කොටසක් වූවා පමණක් නොව, එම මැවිල්ල උදෙසා තම ජීවිතය පූජාවීමට උන්වහන්සේ කැමතිවූ සේක. මෙම පුදුමාකාර සත්‍යය, අපේ පැවැත්ම කෙරෙහි බලපානු ලබන්නේ කෙසේද?`