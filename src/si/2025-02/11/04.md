---
title:  බෝවස් ගැළවුම්කරු ලෙස
date:   10/06/2025
---

බෝවස් දැඩිසේ රූත්ට ප්‍රේම කළ බැවින්, ඇයව විවාහ කරගැනීමට ඔහුට උවමනාවක් තිබුණ නමුත් ඊට සැලකිය යුතු බාධාවක් විය: මෙම ස්ත්‍රියට මෙන්ම ඉඩම්වලට අයිතිවාසිකම් කිවහැකි වඩාත් සමීපවූ තවත් එක් ඥාතියෙකු විය. අප විසින් බෝවස්ව ක්‍රිස්තුස්වහන්සේගේ මූලික ආදර්ශය ලෙස සලකන්නේ නම්, මෙම ගැටළුවද මහා අරගලය තුළින් පෙන්නුම් කරනු ලබන්නාවූ මහත් විවාදයකට තුඩු දුන්නාවූ කාරණයක්සේ සැලකීමට පුළුවන. ක්‍රිස්තුස්වහන්සේ අපට ප්‍රේමකරන සේක. එනමුත්, “වඩාත් සමීප ඥාතියෙකු”යයි පවසමින් අයිතිවාසිකම් ඉල්ලා සිටින්නෙක් ඇත. ඔහු සාතන් වේ.

`මනුෂ්‍ය වර්ගයා කෙරෙහි සාතන් විසින් ඉදිරිපත් කරනු ලබන අයිතිවාසිකම් පිළිබඳව පහත සඳහන් බයිබල් පාඨ තුළ කුමක් සඳහන් වන්නේද? (යෝබ් 1:6-11; මතෙව් 4:8, 9; යූද් 1:9; ලූක් 22:31)`

සාතන් ස්වර්ගීය මණ්ඩලය ඉදිරියට පැමිණ දෙවියන්වහන්සේට පවසා සිටියේ: “ඔහු පොළොවෙහි ගමන් කොට ඔබ මොබ ඇවිද ආවෙමි” යනුවෙන්ය (යෝබ් 1:7). එවිට දෙවියන්වහන්සේ ඔහුගෙන් යෝබ් පිළිබඳව විමසූ විට, සාතන් යෝබ් තමාට අයිති පුද්ගලයෙක් මෙන් කථා කොට, දෙවියන්වහන්සේ සියලු සැප සම්පත් යෝබ්ට දී ඇති බැවින් ඔහු දෙවියන්වහන්සේට පක්ෂව සිටිනවා මිස, ඒවා ඉවත් කළහොත් යෝබ්ගේ පක්ෂපාතකම කාහට යන්නේදැයි දැකබලා ගත හැකිව යක්ෂයා පවසා සිටියේය.

ඊශ්‍රායෙල් දේශයේ ජනතාව හොඳින් දැන සිටි සිද්ධියක් පිළිබඳව කෙටි වාර්තාවක් යූද් පොතේ සඳහන්වේ. එම කථාවට අනුව: දෙවියන්වහන්සේ විසින් මෝසෙස් මියගියායින් පසුව ඔහුගේ සිරුර තැන්පත් කරනු ලැබුණි (ද්විතීය කථාව 34:6), ඊට පසුව ඔහුව මළවුන්ගෙන් උත්ථාන කරනු ලැබුණි. සියළු විස්තර අප සතුව නැතත්, එම පාඨවලින් කියවෙන්නේ, මෝසෙස්ගේ ශරීරය සම්බන්ධව ඔවුන් අතර මතභේදයක් පැවති බවයි. මෙහි දැක්වෙන ඉඟිය වන්නේ, සාතන් විසින් යම්කිසි ආකාරයක අයිතියක් මෝසෙස්ගේ සිරුර වෙනුවෙන් කියා සිටි බවයි.

ක්‍රිස්තුස්වහන්සේ ප්‍රථම වතාවට, මිය ගිය තැනැත්තෙකු හට ජීවනය දීම පිණිස සූදානම්ව සිටි සේක. ජීවනයේ කුමරා සමග දීප්තියෙන් බබලන්නාවූ අය සොහොන වෙත ළඟාවූ විට, තමාගේ අධිකාරිත්වය පිළිබඳව සාතන් හට චකිතයක් ඇති විය. සාතන් තමාගේ නපුරේ දූතයන් සමග සිටගනිමින්, තමාගේ පාලන අධිකාරිය යටතේ ඇති ප්‍රදේශ යයි ඔහු විසින් නියම කරගත් ප්‍රදේශ වෙන කිසිවෙකු විසින් ආක්‍රමණය කළ නොයුතුය යන මතයක සිටියේය. දෙවියන් වහන්සේගේ දාසයා ඔහුගේ (සාතන්ගේ) සිරකරුවෙකු වී ඇතැයි ඔහු පුරසාරම් දෙඩුවේය. මෝසෙස්ට පවා දෙවියන්වහන්සේගේ ව්‍යවස්ථාව පැවැත්වීමට නොහැකිවූ බව ඔහු ප්‍රකාශ කර සිටියේය; යෙහෝවා දෙවියන්වහන්සේට හිමිවිය යුතු ගෞරවය මෝසෙස් ලබාගත් බවට ඔහු චෝදනා කළේය. එම පාපයට සාතන්ව ස්වර්ගයෙන් පන්නා දැමීමට හේතු වූ බව පැවසීය. තවද මෙවැනි ආකාරයෙන් ව්‍යවස්ථාව කඩා දමා ඇති බැවින් ඔහු (මෝසෙස්) සාතන්ගේ යටතට පැමිණෙන්නේය. —Ellen G. White, Patriarchs and Prophets, p. 478. පැහැදිලිවම, ක්‍රිස්තුස්වහන්සේ සාතන්ගේ ඉල්ලීම් පරාජය කොට මෝසෙස්ව මළවුන්ගෙන් උත්ථාන කළසේක (මතෙව් 17:3 කියවන්න).

රූත් 4:1-12 දක්වන පරිදි බෝවස් බෙත්ලෙහෙමේ දොරටු දක්වා ගමන් කරයි“එම නගරයට අපේ කිට්ටු ඥාතියෙකුසේ ක්‍රිස්තුස්වහන්සේ ඇතුල් වීමට නියමිත නගරයේ වැඩිමහල්ලන් රැස්වී අවසානයේ මිරිවැඩිය (අයිතිය පෙන්නුම් කරන සංකේතයකි) හුවමාරු කරගත්හ.

ගමේ දොරටුව, සියලු නඩු හබ විමසා විසඳූ ස්ථානය විය; මෙය විනිශ්චයේ මූලික ආදර්ශයකි. එමගින්, දානියෙල් 7:13,14, 22, 26, 27 යන පාඨවල දැක්වෙන්නාවූ විනිශ්චයේ දර්ශන පිළිබිඹු කරනු ලබයි. විනිශ්චයේ අතිශයින් වැදගත් වන මෙම අංගය අතපසු නොකළ යුත්තකි: විනිශ්චය සිදුවන්නේ “ශුද්ධවන්තයින්ට පක්ෂවය” එසේ වීමට හැකිවන්නේ, බෝවස් ඔහුගේ මනාලිය ලබාගනු පිණිස කළාක් මෙන් ක්‍රිස්තුස්වහන්සේ අප වෙනුවෙන් මිල ගෙවා ඇති බැවිණි.