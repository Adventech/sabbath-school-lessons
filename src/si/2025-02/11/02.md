---
title:  “පාන් (රොටී) ඇති ගෙදර” සාගතයක්
date:   08/06/2025
---

කිතු දහම විවේචනය කරන්නන් මේ ලෝකයේ ජීවත් වීමේදී දරුණු යථාර්ථය සාක්ෂි ලෙස ගෙන හැර පාමින් පවසන්නේ : 1. දෙවි කෙනෙක් කියා කෙනෙක් නැත. 2. නපුරු දේ සිදුවන විට එම දෙවියන්ට ඊට එරෙහිව මැදිහත් වීමට බලයක් ඇත්තේ නැත 3. අපට පීඩා සිදුවූවාට උන්වහන්සේට වගක් නැත. මෙහි ඇති එකදු උපකල්පනයක් හෝ නිවැරදි යයි බයිබලයේ ඇති බොහෝ කථාන්තර වලින් පෙන්නුම් කරන්නේ නැත. දෙවියන්වහන්සේට එරෙහිව මනුෂ්‍යයාගේ කැරලිකාර ස්වභාවයේ ප්‍රතිඵල නෙලාගන්නට උන්වහන්සේ ඉඩ හරින බව ඇත්තකි. එනමුත්, අපගේ නිදහස් කැමැත්තට එරෙහි නොවෙමින් උන්වහන්සේ නිතර අප සමග සිටිමින්, නිතර මානව ඉතිහාසය තුළ කටයුතු කරමින්, පාපයේ සහ දුක් විඳීම තුරන් කරනු පිණිස ඇත්තාවූ අවසාන බේරුම් කිරීමේ උත්සාහය තෙක් අපව ගෙන යන සේක. රූත්ගේ කථාවෙන් සපයනු ලබන්නේ එවැනි වූ එක් උදාහරණයකි.

`රූත් 1:1-5 කියවන්න. නයෝමි සහ රූත් මුහුණ පෑ දුෂ්කරතා මොනවාද? තවද ඒ සඳහා වූ හේතු මොනවාද? සකල මනුෂ්‍ය වර්ගයා දැනට මුහුණ පා ඇති තත්ත්වය මේ මගින් පිළිබිඹුවන්නේ කෙසේද?`

මෙම කථාවේ මුල් වාක්‍යයේම උපහාසයක් දකින්නට ඇත, එනම්: බෙත්ලෙහෙමට බලපෑ සාගතයක් විය. එනමුත්, එම නගරයට දී තිබූ විරුදාවලිය වූයේ “පාන් (රොටි) ඇති ගෙදර”යනුයි. මෙයින් මතකයට එන්නේ සියළුදේ ඕනෑතරම් තිබූ ඒදන් උයනයි. දෙවියන්වහන්සේ ආදම්ට සහ ඒවට පැවසුවේ, “නුඹට උයනේ සියලු ගස්වලින් කැමති ලෙස කන්ට පුළුවන” (උත්පත්ති 2:16) යනුවෙනි. මානව වර්ගයා ඔවුන්ගේ පැවැත්ම ආරම්භ කළේ, අතිශයින්ම නිර්ලෝභී මැවුම්කරුවකු යටතේ සියළු දෙයින් පරිපූර්ණව වන නමුත්, ඔහු විසින් මැවිල්ලේ භාරකරුවෙකුව සිටීමේ භූමිකාව පාපයේ වහල් භාවයට හුවමාරු කරගත්තේය. දෙවියන්වහන්සේ ආදම්ට පැවසුවේ, “නුඹ භූමියෙන් ගන්නා ලද බැවින්, එයට හැරී යන තෙක් නුඹේ මුහුණේ ඩහදියෙන් යුක්තව කෑම කන්නෙහිය (උත්පත්ති 3:19) යනුවෙනි.

නයෝමිට මෙන්ම, දෙවියන්වහන්සේ විසින් අපට ලැබිය යුතු යයි සිතා සිටි උරුමයන්ගෙන් අපව ඉවත්කරනු ලැබුණි, ඊට පසුව අපගේ ජීවිත දුෂ්කර විය. ඒදන් උයන මනුෂ්‍යයාට ත්‍යාගයක් ලෙස දෙනු ලැබූවත්, කොන්දේසි විරහිතව නම් නොවේ: මනුෂ්‍යයාට කැරලි ගැසීම පිණිස නිදහස තිබුණ නමුත්, ඔවුන්ගේ යහපැවැත්ම උදෙසා වගකීම ඔවුන් විසින් දැරිය යුතු විය. මුලදී තිබූ සැලැස්ම වූයේ වැටී නොගියාවූ මේ ලෝකය, දෙවියන්වහන්සේගේ උපකාර සහ ආශිර්වාද සහිතව පාලනය කිරීම වූ නමුත්, දැන් අප මුහුණ දී ඇත්තේ වැටුණාවූ කෙනෙකු වශයෙන් යටත්කරගෙන සිටීමයි. අතිශයින් ආත්මාර්ථකාමී මානවයා, අතිශයින් විරල සම්පත් උදෙසා කරනු ලබන තරඟයේදී සිත් රිදුම් මෙන්ම දුක් පීඩා අප මත පැමිණ ඇත.

මෙහි ඇති ඛේදනීය තත්ත්වය පිළිබඳව පවසන්නට වචන නැත: මේ මහපොළොවෙන් තවමත් අති විශාල ලෙස ප්‍රතිලාභ ලැබීම දෙවියන් වහන්සේගේ ප්‍රේමයට වන ප්‍රබල සාක්ෂියකි. මනුෂ්‍යයාගේ තෘෂ්ණාවත්, පාපයේ ඇති විනාශකාරී ස්වභාවයත් අතර, අපට පෙනී යනුයේ අප ලෝකය යටත් කර පාලනය කරනවාට වඩා, ලෝකය අපව යටත් කරගෙන ඇති බවකි. නමුත්, කෙසේ හෝ යම්කිසි දිනක මේ සියල්ල නිමාවකට පත්වනවා ඇත.

`පාපයත්, මරණයත් ඇතිවී වසර හයදයසක් පමණ ගතවී ඇතත්, දෙවියන්වහන්සේගේ ප්‍රේමයේ පුදුමාකාර බව සහ මැවිල්ලේ බලය මෙම භූමියට තවමත් පෙන්නුම් කළ හැක්කේ කෙසේද?`