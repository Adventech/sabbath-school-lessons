---
title:  දුකේදී ඉතා ලංවූ පිහිටක්ය
date:   25/05/2025
---

`ගීතාවලිය 46 කියවන්න. වර්තමානයේදී ජීවිතයේ ඇති හැල හැප්පීම් මෙන්ම, අවසාන කාලයේ මහා අරගලයේ මෙහි සිදුවන්නට යන්නාවූ ජවනිකා මෙන්ම, පොළොව මත සිදුවන්නට යන දේවල් පිළිබඳව අපට දැනුමක් තිබෙන බැවින්ද, අපට මේවා තුළින් ගත හැකි බලාපොරොත්තුවේ පණිවුඩ මොනවාද?`

අප විසින් හෙබ්‍රෙව් පොතේ දකින තේමාවක් ගීතාවලිය 46 වන පරිච්ඡේදය ස්පර්ශ කොට ඇති බවක් පෙනෙන්නට තිබේ. එනම්, වඩාත් යහපත්වූ දෙයකි. යේසුස්වහන්සේ භෞමික උත්තම පූජකයාට වඩා යහපත්ය. උන්වහන්සේගේ පූජාවීම, සියළු සත්ව පූජාවලට වඩා උතුම්ය. ස්වර්ගීය මණ්ඩපය, මේ ලෝකයේ පිහිටි මූලික ආදර්ශ වලට වඩා යහපත්ය.

එනමුත්, මෙම ගීතිකාව වෙනස්වූ මගකට යොමුවේ. එහි කතුවරයා යහපත් දේ ගෙන, ඒවා වඩාත් යහපත් දේ සමග සංසන්දනය කරන්නේ නැත; ඔහු සංසන්දනය කරන්නේ, කැරලි ගසමින් සිටින ලෝකයත් සහ ඒ හේතුවෙන් එය තුළට කැඳවාගෙන තිබෙන භයානක ප්‍රතිවිපාක සමග දෙවියන්වහන්සේ විසින් අප උදෙසා සැලසුම් කරනු ලබන වඩා යහපත් දේවල් සමගය.

ඇත්තවශයෙන්ම, මෙම ගීතිකාව බලාපොරොත්තුවෙන් සහ පොරොන්දු වලින් පිරී පවතින අතර, බලවත් ශෝකයෙන්ද, පරීක්ෂා සහ දුක්විඳීම්ද, යුද්ධ වලට මුහුණ දෙමින්ද, අප සිටින නමුත්, “නිශ්චලවව්, මා දෙවියන්වහන්සේ බව දැනගනිව්” (ගීතාවලිය 46:10) යන විශ්වාසය අනුව පහසු ස්වභාවයකින් සිටිය යුත්තේ, යම්කිසි දිනක මේ සියලු දේ අවසානයක් කරා යොමුවූ විට,

දෙවියන්වහන්සේ “පොළොවෙහි උසස් කරනු ලබන්නේය” (ගීතාවලිය 46:10) යනුවෙන් සඳහන්ව ඇති බැවිණි.

මෙහි සඳහන්ව ඇති කරුණ පිළිබඳව අවධානය යොමුකරන්න, “එබැවින් පොළොව වෙනස් වෙතත්, මුහුද මැද පර්වත සැලෙතත් භය නොවන්නෙමු” (ගීතාවලිය 46:2).

දෙවන පැමිණීමේදී වන දර්ශනය කිසිසේත් යමෙකුට අමතක කර දැමිය හැකි දෙයක් නම් නොවේ: අකුලන ලද පොතක් මෙන් අහස පහකරන ලද්දේය; සියලු කඳුද දිවයින්ද ස්වකීය ස්ථානවලින් පහකරන ලද්දේය (එළිදරව් 6:14). නුඹලා දෙවියන්වහන්සේගේ දවස පැමිණීම බලා සිටිමින්ද, ... ඒ නිසා අහස ගිණි ඇවිලී නාස්ති වෙනවා ඇත, මහා භූතයෝද දාලා උණුවී යන්නෝය (2 පේත්‍රැස් 3:12). අප දැන් සිටින්නාවූ ලෝකයේ ඇත්තාවූ සියලු නපුර සමග සදාකාලයට පවතින්නට යන්නේ නැත, ඊට පසුව පැමිණෙන්නට ඇත්තාවූ දේවල් පිළිබඳව ඇති ගැඹුර, යාන්තමට හෝ අපේ මනසට අවබෝධ කරගැනීම අතිශයින් දුෂ්කර වේ. ඇදහිල්ල තුළ ආරක්ෂා වෙමින් සහ අපට දී ඇති දෙවියන්වහන්සේගේ විශේෂ එළිදරව් වීම වන කුරුසිය මත සිටින යේසුස්වහන්සේ කෙරෙහි එල්බ සිටිමින් දැනට අප දරා සිටිය යුත්තෙමු.

`ලෝකයේ වන සිදුවීම් කෙතරම් අයහපත් වුවත්, ඔබේ බුද්ධිය පාවිච්චි කරමින්, දෙවියන් වහන්සේගේ යහපත්කම, බලය සහ උන්වහන්සේගේ චරිතය පිළිබඳව ඇතිකරගත හැකි බලාපොරොත්තු මොනවාද (සිතාබලන්න: කුරුසිය)?`