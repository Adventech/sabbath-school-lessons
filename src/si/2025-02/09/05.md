---
title:  මිදියුෂ සහ රුධිරය
date:   28/05/2025
---

`ගීතාවලිය 75 කියවන්න. මතෙව් 26:26-29 සහ එළිදරව් 14:9-12 තවදුරටත් කියවන්න. විනිශ්චය පිළිබඳව වන බැරෑරුම් කාරණා පිළිබඳව මෙම ගීතිකාව මගින් කුමක් පවසා තිබේද? මෙම කාරණා අවබෝධ කරගනු පිණිස අනෙක් බයිබල් පාඨ අපට උපකාර වන්නේ කුමන ආකාරයෙන්ද?`

සෙනකෙරිබ්ගේ හමුදාව පුදුම සහගත ලෙස විනාශ වූවායින් පසුව මෙම ගීතිකාව ගයන්නට ඇතැයි මතයක් පවතී. (2 ලේකම් 32; 2 රාජාවලිය 19) මෙම කථාව එළිදරව් 20හි සඳහන් දුෂ්ටයින්ගේ විනාශය පිළිබඳව වන පෙරනිමිත්තක් ලෙසද සලකනු ලබනවා ඇත. දේව සෙනඟ ඔවුන්ගේ ධර්මිෂ්ඨවූ රජතුමා සමග ශුද්ධවූ නගරය තුළ සිටින විට, නපුරේ බලවේගවල සේනාවන් පැමිණ ඔවුන්ව වටකරගෙන සිටිවිට, දෙවියන්වහන්සේ විසින්ම ඔවුන්ව විනාශකර දැමූ සේක.

දෙවියන්වහන්සේ උන්වහන්සේගේ විනිශ්චයේදී නිවැරදි කරනු ලබන්නාවූ එක් දෙයක් වන්නේ වැටුණාවූ ලෝකයේ සිදුවුණාවූ බලය අනිසි ලෙස භාවිතා කිරීමයි. වැටුණාවූ මිනිසුන් තවදුරටත් අනුන් උදෙසා හෝ දෙවියන්වහන්සේගේ මහිමය උදෙසා ජීවත් නොවන අතර ඔවුහු ආත්මාර්ථකාමීව සිටිති. ලෝකයේ තවදුරටත් සදාචාරය පිළිබඳව වන ප්‍රමිති හෝ ඒවායේ කිසිදු පරමාර්ථයක් විශ්වයේ නැතැයි සිතන සහ විශ්වාස කරන මිනිසුන්ගේ වැරදි තීරණවලට එළඹීම හේතුවෙන් අප ඒවායේ ප්‍රතිවිපාක විඳින්නෙමු. දර්ශනවාදියෙකු වූ ෆ්‍රෙඩ්රිච් නිට්ෂේ, තරයේ කියා සිටින්නේ, අප එය (විශ්වය) අප උදෙසාම සිතින් මවාගෙන විශ්වය පවතින්නේ අපේම ප්‍රයෝජනයට පමණක් යනුවෙන් වන බොරු සිතුවිල්ලක් තුළ සිටිය යුතු බවයි. එවිට සෑම පුද්ගලයෙකුගේම හැසිරීම ඇත්තවශයෙන්ම ඔහු හෝ ඇය දෙවි කෙනෙකු යයි උපකල්පනය කරමින් කරගෙන යන්නක් බවට පත්වේ.

(මෙම දර්ශනවාදය නිට්ෂේගේ ජීවිතය කෙරෙහි බලපෑවේ කෙසේද කියා යමෙක් විචාලහොත්, එය සාධාරණ ප්‍රශ්නයක් සේ සිතීමට පුළුවන. එයට පිළිතුර වශයෙන් පැවසිය හැක්කේ එය එතරම් හොඳින් ඔහුට බලපෑවේ නැති බවයි. ඔහු මානසික රෝගියෙකු බවට පත්වූවේය. වරක් ඔහු, එක්තරා මිනිසෙක් ඉතාලියේදී, අශ්වයෙකුට පහරදෙනවා වලක්වන්නට යෑමෙන් බිම වැටී රෝගාතුරව සිටියේය. ඊට පසුව ඔහු තදබල ස්නායු ආබාධයකට ගොදුරුවී අංග චලනයේ සහ කථනයේ දුර්වලතා හටගෙන වසර 11ක් පමණ පීඩා විඳ 1990 වසරේදී මරණයට පත්වූවේය).

අප දැනට මුහුණ දෙන්නාවූ ගැටළු කෙතරම් දුෂ්කර ඒවා වුවත්, බලාපොරොත්තු සහිතව, වර්තමානයේ වන සිද්ධීන් තුළින් අනාගතය විනිශ්චය නොකරන ලෙසටත් අපට මතක් කර දී ඇත. ලෝකයේ බලවත් ශිෂ්ටාචාර සීඝ්‍රයෙන් ජරාජීර්ණ තත්ත්වයකට පත්වන අයුරු දැකීමෙන් බලාපොරොත්තු සුන්වීම පහසුවන නමුත්, එසේ සිදුවන්නේ, ඔවුන්ගේ සිතින් හෝ මනසින් දෙවිකෙනෙක් නැතැයි පැවසීමෙන් හෝ ඔවුන් දෙවියන්වහන්සේ පිළිබඳව දරන සංකල්ප බයිබලයේ සඳහන් නොවන ඒවා වන බැවිනුත්ය. අප ජීවත්වන්නේ සාරධර්ම සම්පූර්ණයෙන්ම පිරිහී ගියාවූ, ලෝකයේ ඇතැම් ප්‍රදේශවල මානව ලිංගිකත්වය හෙවත් ස්ත්‍රී, පුරුෂ භාවය වැනි ප්‍රාථමික දේවලට පවා අභියෝගයට ලක්කරමින් ප්‍රහාර එල්ල කරන්නාවූ අවධියකය. කලකට පෙර ඇතැමුන් පුද්ගලිකව පවා කථා කිරීමට අකමැතිව පැවති ඇතැම් අසංවර ක්‍රියාවන් පවා වර්තමානයේ ප්‍රසිද්ධියේ වර්ණනා කරමින් ප්‍රශංසාද කරති. සියළුදේ අයහපත් අතට හැරෙන්නේ මේ ආකාරයෙනි.

`අප විසින් අනුන්ගේ ජීවිත වඩා යහපත් කිරීම පිණිස අපේ කොටස ඉටු කළ යුතු නමුත්, අවසානයේ සම්පූර්ණයෙන්ම සියළුදේ නිවැරදිකරණය පිණිස දෙවියන්වහන්සේ විසින් වර්තමානයේ ලෝකයේ පවතින දේවල් සම්පූර්ණයෙන්ම විනාශ කොට අලුතින් මැවිය යුතු බව නිතර මතක තබාගැනීම වැදගත්වන්නේ ඇයි?`