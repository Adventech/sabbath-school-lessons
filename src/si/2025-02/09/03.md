---
title:  ආරවුල් මැද බලාපොරොත්තුව
date:   26/05/2025
---

ගීතාවලිය පොතෙහි බොහෝ කොටසක සඳහන් වන භාෂාව සංකේතවලින් යුක්ත නමුත්, එය මේ ලෝකය ඉදිරියට ගොස් අවසානයේ නවතින තැන පෙන්නුම් කරනු ලබන භාෂාව සංකේත භාෂාව පමණක් යයි විශ්වාස කිරීමට අපට එතරම් හේතු සාධක නැත. ක්‍රිස්තුස්වහන්සේ නැවත පැමිණෙන විට භෞතික ලෝකය කෙරෙහි තදබල බලපෑම් ඇතිවන බව ගීතාවලිය 46හි අපට මතක් කරදී ඇත. එය බලපානු ඇත්තේ පර්වත සහ සාගරවලට පමණක් නොවේ; පොළොවේ ඉතිහාසයේ උග්‍රතම අවස්ථාව යනු ලෞකික රාජ්‍ය වල බිඳ වැටීමත්, වසර දහස් ගණනාවක් මුළුල්ලේ මනුෂ්‍ය වර්ගයා කෙරෙහි දුක් පීඩා ගෙන ආ සෑම මානව පාලන තන්ත්‍රයක්ම විනාශ වී යාමයි.

අවසානයේදී, මේ සියළු බලවතුන්ද, මනුෂ්‍යයා කෙරෙහි ඔවුන් විසින් ගෙනෙනු ලැබූ නපුර සහ පීඩාවන් සම්පූර්ණයෙන්ම නිමාවට පත්වනු ඇත.

`යෙරමියා 4:23-26 කියවන්න. අවසානයේදී, “අලුත් අහසක්ද, අලුත් පොළොවක්ද” ස්ථාපිත කරන තුරු මේ ලෝකයේ ඉරණම පිළිබඳව මෙහි පවසන්නේ කුමක්ද? (එළිදරව් 21:1)?`

මේ ලෝකයට සිදුවන්නට යනදේ පිළිබඳව බයිබල් අනාවැකි වලින් පෙන්වාදී ඇත. උදාහරණයක් ලෙස, දානියෙල් 7 මගින් ලෝකයේ ජාතීන් පැන නගින රළුවූ මුහුද පෙන්නුම් කරනු ලබයි. සැඩපහර සහිත කුණාටු සහ යුද්ධ කෝලාහල අන්‍යජාතික මුහුද (පොළොව) හරහා හමා යමින් එක් එක් ලෞකික රාජධානියකට පසුව තවත් එකක් බැගින් පැමිණියත්, ඉන් එකකටවත් මනුෂ්‍ය වර්ගයාට පීඩා පමුණුවනු ලැබීමෙන් ඔවුන් ගළවාගත නොහැක. ඇතැම්විට අප එඩිතරව විශ්වාස කරන්නාවූ ලෞකික නායකයන්, අප සියල්ලන් මෙන්ම පව්කාර වූද, ආත්මාර්ථකාමී වූද පිරිසක් බව ඔප්පුවී ඇත.

දානියෙල්ට පෙන්වනු ලැබූ රාජධානි වලින් එකක් හෝ දෙවියන් වහන්සේගේ ජනතාවට ආරක්ෂිත නිවසක් ලෙස ප්‍රත්‍යක්ෂවී නැත (ඇතැම් රාජ්‍යයන් තවත් ඒවාට වඩා තරමක් යහපත්ව තිබුණ නමුත්). අපට දෙවියන් වහන්සේගේ රාජ්‍යයේ පුරවැසි භාවය ඇති බව අපි දනිමු. (පිලිප්පි 3:20). එම ස්ථානය මෙම ග්‍රහලෝකයේ ඇති අවුල් සහ කැළඹිලිවලින් තොරවූද, කිසිසේත් ඉවත් කළ නොහැකි සිංහාසනයක්ද එහි විය (එසකියෙල් 1:26). ක්‍රිස්තුස් වහන්සේගේ පැමිණීමේ කාලය ලංවෙත්ම ලෝකයේ ව්‍යාකූලත්වය තව තවත් ගැඹුරින් වර්ධනය වන බව යේසුස්වහන්සේ පවසා ඇත. (මතෙව් 24), අපේ ග්‍රහලෝකයේ ස්වභාවය කුමන අතකට හැරුණත්, අපට අපේ ඇදහිල්ල පවත්වාගෙන යාමට හැකිවන්නේ, පාලනය දෙවියන්වහන්සේගේ ග්‍රහණයෙන් මිදී ගොස් නොමැති බවත් උන්වහන්සේගේ පොරොන්දු ඉෂ්ට කරන බවත් අප හොඳින් දන්නා බැවිණි: “ජාතීහු කෝලාහල කළෝය, රාජ්‍යයෝ සෙලවුණෝය. උන්වහන්සේ ස්වකීය හඬ නිකුත් කළ සේක; පොළොව දියවූවාය. සේනාවල ස්වාමීන්වහන්සේ අප සමගය; යාකොබ්ගේ දෙවියන්වහන්සේ අපේ බලකොටුවය” (ගීතාවලිය 46:6, 7). කෙටිකාලීන දේවල් වර්තමානයේදී ඉතා යහපත් ලෙස සිදුවන්නේ නැත. එමෙන්ම ඉදිරියටත් එය එසේ වනු ඇත. දීර්ඝ කාලීනද? යේසුස්වහන්සේට ස්තූතිවන්නට එය සම්පූර්ණයෙන්ම තවත් එක් කාරණයකි.

`අපේ ලෝකය වියවුල් සහගත සහ පාලනයෙන් ගිලිහී ගිය තත්වයක ඇති බවට කිසිදු ප්‍රශ්නයක් නැත. අපි විශ්වාසව සිටින්නේ නම් සියළු කාරණා යහපත් අතට හැරෙනු ඇතැයි උදාහරණයක් ලෙස දානියෙල් 7හි සඳහන් කරුණු අපට උපකාර වන්නේ කුමන ආකාරයෙන්ද?`