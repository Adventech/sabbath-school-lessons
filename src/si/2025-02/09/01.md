---
title:  ගීතාවලිය තුළ 2 කොටස
date:   24/05/2025
---

### මේ සතියේ පාඩමේ අධ්‍යයනය සඳහා කියවන්න

ගීතාවලිය 46, යෙරෙමියා 4:23-26, ගීතාවලිය 47:1-4, 1 තෙසලෝනික 4:13-17, ගීතාවලිය 75, එළිදරව් 14:6-12.

> <p>කටපාඩම් පදය</p>
> “දෙවියන්වහන්ස, මනුෂ්‍ය වර්ගයෝ ඔබට ප්‍රශංසාකෙරෙත්වා; සියලු‍ මනුෂ්‍ය වර්ගයෝ ඔබට ප්‍රශංසාකෙරෙත්වා. ජාතීහු සන්තෝෂව ප්‍රීතියෙන් ගී කියත්වා. මක්නිසාද ඔබ යුක්තියෙන් මනුෂ්‍ය වර්ගයන් විනිශ්චයකරනසේක, පොළොවේ ජාතීන් පාලනයකරනසේක.” (ගීතාවලිය 67:3,4.

අවසාන සිද්ධීන් පිළිබඳව කල්පනා කිරීමේදී, අප සාමාන්‍යයෙන් අපේ අවධානය මෘගයන් සහ එළිදරව් පොතේ සඳහන් බලවතුන් පිළිබඳව යොමු කරන්නෙමු. ඇත්තවශයෙන්ම ඔවුන්ට විශාලවූ සහ වැදගත්වූ භූමිකාවක් ඇත. එසේ නොවූයේ නම් ඒවා අපට අවබෝධ කරගන්නා පිණිස එම දේවල් දෙවියන්වහන්සේ විසින් බයිබලය තුළට අන්තර්ගත නොකරන්නට ඇත (එළිදරව් 1:3 බලන්න).

පාපය සහ දුක්විඳීම විනිශ්චය, යහපත සහ නපුර අතර පවතින සටන, සාධාරණත්වයේ සහ අසාධාරණත්වයේ ස්වභාවය, වධ බන්ධන සහ තවත් බොහෝ වැදගත් කරුණු අනාගතවාක්‍ය වලට අදාළ කරගනු ලැබ ඇත.

ගීතාවලිය තුළින්ද මෙවැනි කාරණා පිළිබඳව ගැඹුරින් කටයුතු කර ඇත. එනම්, මනුෂ්‍යයාගේ සෑම හැඟීමක්ම පාහේ ගවේශනය කරමින්“අඳුරු දොම්නසේ සිට අසීමිත සොම්නස දක්වා වන සියළු මානව හැඟීම්ද, ඊට අදාළව ඇත. ඊශ්‍රායෙල් ජනතාව අන්ධකාරයේ බලවේගවලට එරෙහිව සටනට සූදානම් වනවා අපි දකිමු. දෙවියන්වහන්සේ නපුරේ ගැටළු පිළිබඳව සෘජුව සහ ක්ෂණිකව ක්‍රියා නොකරන්නේ ඇයි යනුවෙන් බොහෝ මිනිසුන්ට අරගලයක් වන ප්‍රශ්නය පිළිබඳව බොහෝ අවස්ථාවලදී අප කියවා ඇත. එමෙන්ම අපද එම ප්‍රශ්නය මතු කළ අවස්ථා තිබෙන්නට පුළුවන. ඊට පිළිතුරු සෙවීම පිණිස අපව ශුද්ධවූ මණ්ඩපය කරා යොමුකර ඇති අතර, දෙවියන්වහන්සේ මැවුම්කරු වශයෙන් සලකා, උන්වහන්සේට නැවත, නැවත යොමු කළ ආයාචනාද දකින්නට ඇත. අද අප සිටිනා සන්දර්භය තුළ, අප විසින් පොරබදන්නාවූ සිද්ධීන් සහ ප්‍රශ්න මේවා නොවේද?

ඇත්තවශයෙන්ම අප විසින් ගීතාවලිය පොත විවෘත කොට මේ වැදගත් කාරණා පිළිබඳව අධ්‍යයනය කළයුත්තේ මේ නිසාය.

මැයි 31 වන දිනට යෙදෙන සබතට සූදානම් වීම සඳහා මෙම සතියේ පාඩම අධ්‍යයනය කරන්න.