---
title:  අභිෂේකලත් තැනැත්තා වන කෝරෙෂ්
date:   26/06/2025
---

කෝරෙෂ් විසින් බබිලෝනියේ රජුන්ව නෙරපා හැරීමත් සමගම, දේව ජනතාව වහලුන් ලෙස තබාගෙන සිටි යුගය නිම වූයෙන්, යුදෙව්වන් හට තම පොරොන්දුවූ දේශය කරා ගොස්, ඔවුන්ගේ දේව මාළිගය ගොඩ නගා ගැනීමට පර්සියන්වරු අවසර දුන්හ. කෝරෙෂ් යටතේ, පර්සියන් අධිරාජ්‍යය ඉතිහාසයේ විශාලතම අධිරාජ්‍යය වූ බව ටොම්හොලන්ඩ් නමැති ඉතිහාසඥයා පවසා ඇත්තේ මේ ආකාරයෙනි, “ලොව එතෙක් දැක ඇති විශාලතම ප්‍රදේශවල එකතුවක් සේ එය සැලකිල්ලට භාජනවේ” යනුවෙනි. —Dominion (New York: Basic Books, 2019), p. 25.

ඒ කාලයේ පර්සියානුවන් අතර තිබූ සම්ප්‍රදායක් ලෙස කෝරෙෂ්ව ආමන්ත්‍රණය ලැබුවේ, “උතුම් රජාණෝ” හෝ “රජුන්ගේ රජුනි” යනුවෙනි.

ක්‍රිස්තුස්වහන්සේ, උන්වහන්සේගේ සභාව උදෙසා නැවත පැමිණීමේදී සිදුවන සිද්ධීන් වල පෙර නිමිත්තක් සේ කෝරෙෂ්ව පිළිබිඹු වනු ඇත්තේ මේ අයුරිනි: උන්වහන්සේ පෙරදිගින් පැමිණෙන රජතුමන්ය (මතෙව් 24:27 සමග සංසන්දනය කරන්න), බබිලෝනියට එරෙහිව යුද්ධ ප්‍රකාශ කරනු ඇත, අවසානයේදී උන්වහන්සේගේ ජනතාව බබිලෝනියානු ග්‍රහණයෙන් මුදාගෙන පොරොන්දුවූ දේශය කරා ගෙන යනු ලබනවා ඇත (එළිදරව් 19:11-16 කියවන්න). “තමන්ගේ අභිෂේක ලත් තැනැත්තා” ලෙස දෙවියන්වහන්සේ විසින් කෝරෙෂ්ව හඳුන්වනු ලබන්නේ මේ හේතුව නිසාය (යෙසායා 45:1); තවද, මෙම ප්‍රසිද්ධ පර්සියානුවා දෙවියන්වහන්සේගේ ජනතාව මුදවා ගත්තා පමණක් නොව, බබිලෝනියට එරෙහිව ඔහු විසින් ගෙන ගිය යුද්ධ ව්‍යාපාරය, යේසුස් වහන්සේගේ දෙවෙනි පැමිණීම පෙන්නුම් කළ මූලික ආදර්ශයක්ද විය.

`2 ලේකම් 36:22, 23 කියවන්න. කෝරෙෂ්ගේ කථාව, නෙබුකද්නෙෂර්ගේ කථාවට සමාන වන්නේ කුමන ආකාරයෙන්ද? එය වෙනස්වන්නේ කුමන ආකාරයටද? රාජ ආඥාවේ ඇති වැදගත්කම කුමක්ද? අවසානයේදී මේ සියළු කරුණු ශතවර්ෂ ගණනාවකට පසුව යේසුස්වහන්සේගේ පළමුවන පැමිණීම කෙරෙහි බලපෑවේ කුමන ආකාරයකටද?`

බයිබලයේ පරණ ගිවිසුම තුළ ඇති පොත්වල මුලින් තිබූ පෙළගැස්ම වෙනස් කර ඇති බැවින්, පරණ ගිවිසුමේ අවසාන පොත ලෙස වර්තමානයේදී, මලාකි පොත දැක්වෙන නමුත්, මුල්පිටපත්වල පරණ ගිවිසුම අවසාන වූයේ ර්කෝරෙෂ් රජුගේ ප්‍රකාශනයත් සමගය. ශුද්ධ ලියවිල්ල තුළ ඇති පොත්වල ඊළඟ පොත වන්නේ මතෙව්ගේ පොත වන අතර එය ක්‍රිස්තුස්වහන්සේගේ උපත සමග ආරම්භවේ. මෙහිදී ක්‍රිස්තුස්වහන්සේව, කෝරෙෂ්ගේ ආදර්ශ මූලය සේ සැලකිය හැකිය. පොළොවේ පිහිටි දේව මාළිගය නැවත ගොඩ නගනු පිණිස කෝරෙෂ් මූලිකත්වය ගෙන ක්‍රියා කළ අතර; යේසුස්වහන්සේ උන්වහන්සේගේ මෙහෙවර ස්වර්ගීය මණ්ඩපය තුළ ආරම්භ කොට, අපව ගළවාගනු පිණිස නැවත පැමිණීම දක්වා කටයුතු කරන සේක.

ඇත්තවශයෙන්ම, කෝරෙෂ් ක්‍රිස්තුස්වහන්සේව නියෝජනය කිරීම පිණිස වන සර්ව සම්පූර්ණ උදාහරණයක් නොවන අතර, කිසිදු මූලික ආදර්ශයක් ආදර්ශ මූලය සමග සම්පූර්ණයෙන් නොගැලපිය හැකි බැවින්, සෑම කුඩා කරුණක් කෙරෙහිම සූක්ෂමව බලමින් ඒවාට අර්ථ කථන දීම සුදුසු දෙයක් නොවන බව මතක තබාගත යුතුය. එනමුත්, සමස්තයක් ලෙස බැලූ විට ඔහු (කෝරෙෂ්) “ගැළවුම්කරුවාණන්ගේ” මූලික ආදර්ශය ලෙස සැලකිය හැක.

`දෙවියන්වහන්සේ විසින් උන්වහන්සේගේ කැමැත්ත ඉටුකර ගනු පිණිස විශේෂ ආකාරයෙන් මිථ්‍යාදෘෂ්ටික රජ කෙනෙකු උපයෝග කරගැනීම කෙතරම් චමත්කාර ජනකද! බාහිරව යම් යම් කාරණා අපට මොන ආකාරයෙන් දිස්වූවත්, කාලයත් සමග දෙවියන්වහන්සේ විසින් අනාගත වාක්‍යයෙන් දක්වා ඇති අවසාන කාලයේ සිද්ධීන් නිසැකවම සිදුවන බවට ඇති සත්‍යය අප ඉගෙන ගන්නේ කෙසේද?`