---
title:  පසුතැවිලිවීමේ කාර්යයක්
date:   23/06/2025
---

නිනිවේ වැසියන්ට විශේෂ පණිවුඩයක් යෝනා සතුවිය. යෝනා නුවරට ඇතුල්වෙන්ට පටන්ගෙන දවසක ගමන් යමින්; තව සතළිස් දවසකින් නිනිවය හෙළා දමනු ලැබේ” යයි කියා ප්‍රකාශ කළේය (යෝනා 3:4). එය ඉතා පැහැදිලිය! එම ස්ථානය නිසැකවම විනාශවී යනු ඇත. ඇත්තවශයෙන්ම, ස්වාමීන්වහන්සේගෙන් අනාගත වක්තෘවරයා වෙත සෘජුවම පැමිණි වචනය නොවන්නේද? එනමුත් නිනිවයට වූයේ කුමක්ද?

`යෝනා 3:5-10 කියවන්න. එම අනාවැකිය ඉෂ්ට නොවූයේ ඇයි?`

ඇත්තවශයෙන්ම, මුළු නුවරම පසුතැවිලි වූ බැවින්, අවම වශයෙන් තාවකාලිකව පොරොන්දු වූ විනාශය අත් හිටවනු ලැබුණි. “ඔවුන්ගේ විනාශය වළක්වනු ලැබුණි, මිථ්‍යාදෘෂ්ටික ලෝකය පුරාවට ඊශ්‍රායල්වරුන්ගේ දෙවියන්වහන්සේව උසස් කොට ගරු බුහුමන් කරනු ලැබුණි, තවද උන්වහන්සේගේ ව්‍යවස්ථාවට ප්‍රණාමය දක්වනු ලැබුණි. ඊට වසර ගණනාවකට පසුව, නිනිවේ වල විසූ ජනතාව දෙවියන්වහන්සේව අමතක කර දමමින්, උඩඟු ලෙස හැසුරුණ බැවින්, අවට සිටි වෙනත් ජාතීන් විසින් නිනිවය ගොදුරක් බවට පත්කර ගත්හ. —Ellen G. White, Prophets and Kings, p. 271.

අවසාන කාලයේදී අපට මෙවැනි දෙයක් අත්දැකීමට අපේක්ෂා කිරීමට හැකිවේද? එවිට වැටුණාවූ ලෝකයක් වෙත, අවසාන පණිවුඩය ගෙනයමින් පවතිනවා ඇත. මෙහි දැක්වූ ප්‍රශ්නයට පිළිතුර ඔව් හෝ නැත විය හැක. එනම්, ලෝකය පුරාවටම සිටින ජනතාව, “ඇගේ පාපවලට හවුල් නොවන පිණිසත්, ඇගේ පීඩාවලට අසු නොවන පිණිසත් ඇගෙන් ඉවත්ව එන්න” යයි කරනු ලබන ඉල්ලීමට අවනත වෙනවා ඇත (එළිදරව් 18:4). ලොවේ සෑම ප්‍රදේශයකම සිටින ජනයා මෘගයාට එරෙහිව තම තීරණය ගනු ඇත. මේ අය “දෙවියන් වහන්සේගේ ආඥාද, යේසුස්වහන්සේ කෙරෙහි ඇදහිල්ලද” (එළිදරව් 14:12) රක්ෂා කරන්නාවූ අයවේ. මෙවැනි අය, නිනිවේ සිදුවූවාක් මෙන් නැතිවුණාවූ අය මත පමුණුවනු ලබන විනිශ්චයෙන් බේරාගනු ලබති.

නිනිවය විනාශ වන බවට දෙනු ලැබූ, දැනුම් දෙන්නාවූ අනාවැකි වැනි අනාගත වාක්‍ය කොන්දේසි සහගත අනාවැකි බව මතක තබාගත යුතුය. (නිනිවයේ වැසියන් ඔවුන්ගේ දුෂ්ට මාර්ගවලින් ඉවත්ව නොයන්නේ නම් එම නගරය විනාශයට පත්වනු ඇත (යෙරමියා 18:7-10 බලන්න). එනමුත්, ඇතැම් අනාවැකි වල මෙවැනි කොන්දේසි ඇත්තේ නැත. මනුෂ්‍යයාගේ ප්‍රතිචාරය කොයි ආකාරයේ එකක් වුවත්, එම අනාවැකි සම්පූර්ණ වනු ඇත. ක්‍රිස්තුස් වහන්සේගේ පළමුවන සහ දෙවන පැමිණීම පිළිබඳව වන මෙසියානු අනාවැකිද, මෘගයාගේ ලකුණ, වසංගත වගුරුවනු ලැබීම, අවසාන කාලයේ පීඩා කිරීම් යන මේවා කොන්දේසි සහිත ඒවා නොවේ; මනුෂ්‍යයා කුමක් කළත් ඒවා නිසි පරිදි සිදුවනවා ඇත. මනුෂ්‍යයන් විසින් කරනු ලබන දේවල් මෙන්ම ඔවුන් විසින් තෝරාගනු ලබන දේවල්ද තුළින් ද අවසානයේ ඔවුන් සිටින්නේ කාගේ පැත්තේද යන වග අනාවැකියෙන් පවසා ඇති අතර එය එවිට විවෘත වනු ඇත.

`ඔබ දැන් කරනු ලබන තෝරාගැනීම් තුළින්, අවසානයේදී ඔබ නමස්කාරය පිළිබඳව වන කාරණාවේදී දෙවියන්වහන්සේට නමස්කාර කරනවාද නැතහොත් ලෝකය මත සුනු විසුනුවී යන රූපයට නමස්කාර කරනවා යන කරුණ තීරණය වේ.`