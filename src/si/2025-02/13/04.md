---
title:  බෙල්ශෙෂර්ගේ මංගල්‍ය උත්සවය
date:   24/06/2025
---

නිනිවේ නගරය (ක්‍රි. පූ. 612දී), මේදවරුන් සහ බබිලෝනියන්වරුන්ගෙන් සැදුම්ලත් හමුදාවක් විසින් (නෙබුකද්නෙශර් රජුගේ පියාගේ නායකත්වය ඇතුව) යටත් කරගැනීමෙන් පසුව, බබිලෝනිය නගරය තුළ එම රජතුමන් විසින් කඩිනම් ප්‍රතිසංස්කරණ ආරම්භ කළේය. මීට පෙර එවැනි ප්‍රතිසංස්කරණය කර තිබුණේ මහා ප්‍රතිසංස්කරණ වාදියෙකු සහ නීති සම්පාදකයෙකුවූ හමුරාබි නම් පාලකයාය. නෙබුකද්නෙශර් රජතුමා යටතේ ඇසිරියානු ප්‍රහාර වලින් නිදහස්ව සිටි බැවින්, බබිලෝනි නගරය ධනයෙන් මෙන්ම ආධිපත්‍යයෙන්ද ඉතා දියුණු අදියරයක සිටි බැවින්, අවට සිටි ජාතීන්ට අකමැත්තෙන් වුවත් බබිලෝනියේ බලපෑම් වලට යටත්වනවා මිස, වෙන කිසිදෙයක් කිරීමට ඔවුන්ට නුපූඵුවන් විය. ඇය (බබිලෝනිය) ලෝකයේ රැජින වූ බැවින්, සාර්ථක වීමට කැමතිවූ රාජ්‍යයන් ඇයට පක්ෂපාත විය යුතුම විය.

නෙබුකද්නෙශර් මිය යන විට, ඔහු දානියෙල්ගේ දෙවියන්වහන්සේ, සෑම රාජ්‍යයක්ම පාලනය කරන්නාවූ දෙවියන්වහන්සේ බව පිළිගනිමින්, ඇදහිලිවන්තයෙකු සේ මිය ගිය බවට සාධක ඇත (දානියෙල් 4:34-37). දානියෙල් ඊට පසුව සටහන් කර ඇත්තේ නෙබුකද්නෙශර් රජුට පසුව උප-රජු පදවියට පත්වූ බෙල්ශෙෂර් පිළිබඳව වන විස්තරයකි.

`දානියෙල් 5:1-31 කියවන්න. මෙම වාර්තාව තුළින් අපට ලබාගත හැකි වැදගත්වූ ආත්මික පණිවුඩය කුමක්ද? අවසානයේදී, බෙල්ශෙෂර්ගේ වැටීයාමට වූ හේතුව කුමක්ද?`

ඇතැම් විට මෙම වාර්තාවේ ඉතා කණගාටුදායක සහ අතිශයින් දුක්ඛදායක සඳහන දානියෙල් 5:22හි සඳහන් වදන් විය හැක. දානියෙල් විසින් රජතුමන් හට නෙබුකද්නෙශර්ගේ වැටීයාමත්, පසුව වූ නැවත ප්‍රතිෂ්ඨාපනය කිරීමත් පිළිබඳව පැවසීමෙන් පසුව, “ඔහුගේ පුත්‍ර වූ බෙල්ශෙෂර් වන ඔබ මේ සියල්ල දැනගෙන සිටි නමුත්, ඔබගේ සිත යටත් කර නොගෙන” සිටියෙහිය. ඔහුට සත්‍ය දැනගැනීමේ අවස්ථාව තිබුණ නමුත්, ඇතැම් විට නෙබුකද්නෙශර් රජුට වූ දේ ඔහුට දැක බලාගැනීමට හැකියාව තිබුණ නමුත්, ඒ සියල්ල නොසලකා හැරීමට ඔහු තෝරාගත් බැවින්, සහ ඔහුට පෙර සිටි පාලකයා කළ වැරදි වල නිරත වීමට තෝරාගත් බැවින් මොහුටද අතිශයින් දුක්ඛදායක ඉරණමක් අත් විය.

රත්රන් පිළිමය ඉදි කිරීමෙන් නෙබුකද්නෙශර් කළාක් මෙන්, දානියෙල්ගේ දෙවියන්වහන්සේ අනාවැකියෙන් පෙන්නුම් කළ ආකාරයට, බෙල්ශේෂර්ද දානියෙල්ගේ දෙවියන්වහන්සේට එරෙහිව එළිපිට කැරලි ගැසුවේය.

බබිලෝනිය විසින් යුදෙව්වරුන්ව යටත් කරගෙන තිබෙනවා පමණක් නොව, ඔවුන්ගේ දෙවියන්වහන්සේට නමස්කාර කරන පිණිස යොදාගනු ලැබූ භාජනද දෙවියන්වහන්සේට අපහාස වන අන්දමින් භාවිතා කිරීමෙන් ඇතැම් විට ඔහුගේ පුහු ආඩම්බරය ප්‍රකාශ කිරීමට උත්සාහ දරන්නට ඇත. තවත් වචනයකින් පවසතහොත්, ඔවුන්ගේ විනාශය අනාවැකියෙන් පැවසූ දෙවියන් වහන්සේට ඉහළින් තමන් සිටින බව පෙන්නුම් කිරීමට ඔහුට අවශ්‍යව තිබුණි.

බෙල්ශෙෂර්ට ඕනෑවටත් වඩා සාක්ෂි තිබුණ නමුත්, වඩා හොඳ අවබෝධයකින් යුක්තව සිටීමේ සාධක ඔහු සතුව තිබුණ නමුත්, ඔහු කළ ක්‍රියාව සම්පූර්ණයෙන්ම විරෝධය පෑමකි. සත්‍ය දැනගැනීම පිණිස ඔහුට ප්‍රමාණවත් තරම් දැනුම ඔහුගේ මනස තුළ තිබුණ නමුත්, ඔහුට තිබුණු ගැටළුව වූයේ ඔහුගේ තීරණ ගැනීමය. අවසාන කාලයේ, අවසාන අරගලය ලෝකය මත පතිත වන විට, සත්‍ය දැනගැනීමේ අවස්ථාවක්ද මනුෂ්‍යයන් හට ලැබෙනු ඇත. බෙල්ශෙෂර්ට මෙන්, ඔවුන්ගේ තීරණ සනාථ කරනු ලබනුයේ ඔවුන්ගේ හදවත් තුළිනි.