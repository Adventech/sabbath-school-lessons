---
title:  එප්‍රාත් ගංගාව වියලී යෑම
date:   25/06/2025
---

එප්‍රාත් (ඉයුපුටීස්) ගංගාව, නගරයේ තාප්ප වලට යටින් ගලා ගොස් සීමාවකින් තොරව අවශ්‍ය ජලය බබිලෝනියට සැපයීම, එම නගරයට තිබූ ඉමහත් ශක්තියක් විය. එම කාරණයම එම නගරයේ දුර්වලතාවයටද හේතුවක් විය. නිටෝක්‍රිස් නමැති පුරාණ බබිලෝනියානු රැජිනක් විසින් ගඟ ඉවුර දෙපස මැටි කර්මාන්තය ආරම්භ කර තිබුණේ, එය නගරයට ඇතුළත්වන මාවතක් සේ සංවර්ධනය කරනු පිණිසය. එම කර්මාන්තයේ යෙදුන සේවකයන්ගේ පහසුව පිණිස, එහි වූ වගුරු බිම් කරා ඇය ගංගාව හැරවූවාය. තමාටද එවැනිම දෙයක් කළ හැකි බව කෝරෙෂ් නමැති හමුදාපතියාද අවබෝධ කරගත්තේය: එනම්, තම හමුදාවට නගරයේ වටා තිබූ පවුර යටින් පහසුවෙන් යා හැකිවන පරිදි එප්‍රාත් ගංගාව හිස් කිරීමයි. කෝරෙෂ් එම ගංගාව තරණය කළ පසුව ඔහු දුටුවේ එදා රාත්‍රියේ කිසිවෙකු කොටු පවුර මත මුරකාවල් යොදා නොසිටි බැවින්, එම රාත්‍රිය තුළ ඉතා පහසුවෙන් ඔහුට එම නගරය ජයගත හැකි විය. මේ පිළිබඳව පුරාණ ග්‍රීක ඉතිහාසඥයෙකු වූ හොරොඩොටස් නමැත්තා පවසා තිබුණේ, “එය උත්සව සමයක් වූ බැවින්, ඔවුන් නටමින්, නොයෙක් විනෝදාංශ වල නිරත වෙමින් සිටි බැවින් බබිලෝනියේ නගරය තුළ සිටි අය හට, නගරාසන්න ප්‍රදේශ සතුරාගේ අත පත්වී ඇති බවට කිසිදු අවබෝධයක් නොතිබුණි.” "—Herodotus, The Histories, trans. Tom Holland (New York: Penguin, 2015), p. 94. මෙහි සඳහන්ව ඇත්තේ දානියෙල් 5වන පරිච්ඡේදයේ සඳහන්ව ඇති මංගල්‍ය උත්සවයම වන බවට ඔබට කිසිදු සැකයක් උපදවා ගත හැකිද?

`දානියෙල් 5:18-31 සහ එළිදරව් 16:12-19 කියවන්න. එළිදරව් පොතේ සඳහන් ඇතැම් වසංගත සහ බබිලෝනියේ වැටීම පිළිබඳව වන කථාන්තර අතර ඔබ දකින සමාන්තරතාවයන් මොනවාද?`

කාලයාගේ ලකුණු අවබෝධ කරගැනීම පිළිබඳව යේසුස්වහන්සේ තම ගෝලයන්ට අවවාද කරමින්, “එබැවින් අවදිව සිටින්න. මක්නිසාද නුඹලාගේ ස්වාමියා කොයි දවසේ එනසේක්දැයි නුඹලා දන්නේ නැත. නුමුත් සොරා කොයි යාමයේ එන්නේදැයි ගෙයි ස්වාමියා දැනගෙන සිටියේ නම්, ඔහු අවදිව සිටිමින් උමං කණින්ට නොදෙන බව දැනගන්න” (මතෙව් 24:42, 43). පුරාණ බබිලෝනිය වැටුණ ආකාරයටම, ක්‍රිස්තුස්වහන්සේගේ ක්ෂණික පැමිණීම හේතුවෙන් නවීන බබිලෝනිය මවිතයට පත්වනු ඇත. ඇත්තවශයෙන්ම මෙය මෙසේ වීමට අවශ්‍ය නොවන්නේ, අනාගත වාක්‍ය මගින් සවිස්තරාත්මකව ක්‍රිස්තුස් වහන්සේගේ ඉක්මන් පැමිණීම පිළිබඳව පවසා ඇති බැවිනි.

ලෝකය මවිතයට පත්වන්නට යන්නේ දෙවියන්වහන්සේ අනාගත වාක්‍ය තුළින් පවසා ඇති දේ පිළිබඳව මිනිසාගේ නොදැනුවත්කම නොව; මවිතයට පත්වන්නේ සිදුවන්නට යන දේ පිළිබඳව දෙවියන්වහන්සේ දන්වා ඇති කරුණු විශ්වාස නොකිරීමට තෝරාගන්නා බැවිනි.

`එළිදරව් 16:15 කියවන්න. අවසාන කාලයේ අනතුරු ඇඟවීම් තුළ පවා දැකිය හැකි ශුභාරංචි පණිවුඩය කුමක්ද? “නග්නව ඇවිදින්නට එපා”යන්නෙහි අර්ථය කුමක්ද?`