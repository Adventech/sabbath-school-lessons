---
title:  අවසාන කාලයේ රූප
date:   21/06/2025
---

### මේ සතියේ පාඩමේ අධ්‍යයනය සඳහා කියවන්න

මතෙව් 12:38-42; යෝනා 3:5-10; එළිදරව් 18:4; දානියෙල් 5:1-31; එළිදරව් 16:12-19 2; ලේකම් 36:22, 23.

> <p>කටපාඩම් පදය</p>
> ඔහුද: “මම හෙබ්‍රෙව්වෙක්ය; මම වනාහි මුහුදත් ගොඩබිමත් මැවුවාවූ ස්වර්ගයේ දෙවිවූ ස්වාමීන්වහන්සේ අදහමියි”යි ඔවුන්ට කීය. (යෝනා 1:9).

අවසාන කාලයේ සිදුවන්නට නියමිත සිද්ධීන් පිළිබඳව වන වාර්තාවන් පැහැදිලිව අවබෝධ කරගැනීම පිණිස මෙම සතිය තුළ අවසාන වශයෙන් එම කරුණු දෙස බලමු. මෙම අවස්ථාවේදී නිනිවේ නගරය උදෙසාවූ යෝනාගේ මෙහෙවර පිළිබඳවත්; බබිලෝනියේ වැටීයාම පිළිබඳවත්; දේව ජනතාව නිදහස් කොට, ඒ අයට නැවත පොරොන්දු වූ දේශය කරා යෑමට සැලැස්වූ පර්සියාවේ රජ වූ කෝරෙෂ් රජුගේ නැගී ඒමත් අපි විමසා බලමු.

අප විසින් සෝදිසිකර බලා ඇති වෙනත් කථාන්තර වලදී මෙන්ම මෙම ඓතිහාසික වාර්තා තුළද, සෑම පරම්පරාවකටම අවශ්‍ය වන ගැඹුරු අර්ථයක් ඇත. එමෙන්ම ක්‍රිස්තුස්වහන්සේගේ නැවත පැමිණීමට පෙර සිටින අවසාන පරම්පරාවන් උදෙසා මෙය විශේෂයෙන්ම උචිත වන්නේය. එනම්, අප විසින් “වර්තමාන සත්‍යය” යනුවෙන් හඳුන්වනු ලබන කරුණු වඩා හොඳින් අවබෝධ කරගනු පිණිස, මෙම ඓතිහාසික වාර්තා හාරා අවුස්සා බැලීමෙන් අවශ්‍ය වන බොහෝ කරුණු සොයාගත හැකිවේ.

අවසාන කාලයේ සිදුවන්නට නියමිත සිදුවීම්වල පෙරනිමිති සේ සලකනු ලබන කථාන්තර පිළිබඳව එක් විශේෂ කරුණක් අප විසින් සිතේ තබාගත යුතුය; එනම්, අප ඒවා තුළ ඇති පුළුල් තේමාවන් සහ ඉඟි පිළිබඳව අවධානය යොමුකරනවා විනා, වාක්‍යයෙහි පදවල ව්‍යකාරණ විධි සෝදිසි කරන්නාක් මෙන්, වචනයෙන් වචනයට අර්ථකථන දීමට යාමෙන් අනාගත වාක්‍ය තේරුමක් නැති දෙයකට හරවනු ලබන දෙයක් වන බව මතක තබා ගත යුත්තෙමු. යේසුස්වහන්සේගේ උපමාවලදී මෙන්, අප බැලිය යුත්තේ ප්‍රධාන කාරණා සහ ඊට අදාළව ඇති ප්‍රතිපත්ති පිළිබඳව වේ. කිසියම් සැඟවුන සත්‍යයක් සම්බවේ යයි සිතමින්, අප විසින් සෑම සුළු කරුණක් කෙරෙහිම යොමුවීම කළ නොකළ යුත්තකි. ඒ වෙනුවට, අප විසින් එම කථාවේ ප්‍රධාන රාමුව, ප්‍රතිපත්ති දෙස බලමින් අවසාන කාලය උදෙසා අදාළ වනකරුණු සොයාගැනීමට අපට හැකිවනු ඇත.

ජුනි 28 වන දිනට යෙදෙන සබතට සූදානම් වීම පිණිස, මෙම සතියේ පාඩම අධ්‍යයනය කරන්න.