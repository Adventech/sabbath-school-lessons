---
title:  වැඩිදුර අධ්‍යයනය සඳහා
date:   27/06/2025
---

කියවන්න. Ellen G. White, "The Unseen Watcher," pp. 535–538, in Prophets and Kings.

ක්‍රියාන්විත වේදිකාව මතට පැමිණ ඇති සෑම ජාතියකටම, එයට නියමිත ස්ථානය මෙම මිහිතලය මතුපිට දරා සිටීමට අවසර දී ඇති අන්දම තීරණය කරනු ලබන්නේ, ඔවුන්ගේ රැකවලා වන ශුද්ධවූ තැනැන්වහන්සේගේ අභිලාෂයන් ඔවුන් විසින් සපුරාලනවාද යන කරුණ මතය. ලෝකයේ බලවත් අධිරාජයාණන්ගේ නැගී ඒම සහ ඒවායේ වර්ධනය පිළිබඳව අනාගත වාක්‍ය තුළින් සනිටුහන් කර ඇත“බබිලෝනිය, මේදෝ-පර්සියාව, ග්‍රීසිය සහ රෝමය ඒවා වේ. මේ සෑම එකක් මෙන්ම, ඒවාට වඩා අඩු බලයක් ඇති රාජ්‍යයන් පිළිබඳවද, ඉතිහාසය නැවත, නැවත ප්‍රකාශ වී ඇත. සෑම රාජ්‍යයකටම ඊට අදාළ පරීක්ෂා තිබී ඇත; සෑම එකක්ම අසමත්ව ඇත, එහි තේජස මැකී ගොස් ඇත, එහි බලය ගිලිහී ගොස් ඇත. ජාතීන් විසින් දෙවියන්වහන්සේගේ ප්‍රතිපත්ති ප්‍රතික්ෂේප කර ඇති බැවින්, ඔවුන් විසින් ඔවුන්ගේම විනාශය ඔවුන් වෙත ගෙනවිත් ඇති නමුත් සියලු දේ අභිබවා යන දේව අභිලාෂය ප්‍රදර්ශනාත්මක ලෙස කාලාන්තරයක් මුළුල්ලේ ක්‍රියාත්මක වෙමින් පවතිනු ඇත.” —Ellen G. White, Prophets and Kings, p. 535.

කුම්භකාරයා මැටි කර්මාන්තයෙහි යෙදී සිටින ආකාරය යෙරමියා 18 වන පරිච්ඡේදයෙහි පැහැදිලි කර ඇත: ඔහු නිමකරන භාණ්ඩය තැනීම පිණිස ඔහු මැටි පිඩ අච්චුවේ දමමින්, හැඩ ගන්වමින් කටයුතු කරයි. බයිබලයෙහි ඇති අනාගත වාක්‍යවල කොන්දේසි සහිත භාවය පෙන්නුම් කරනු පිණිස දෙවියන්වහන්සේ විසින් කුම්භකාරයෙකු මැටි පිඩක් ගෙන එය සකස් කරන හැටි දක්වන රූපයක් මගින් පෙන්නුම් කර ඇත. මෙම කරුණු අප විසින් හොඳ හැටි අවබෝධ කරගෙන ඇති බව තහවුරු වන පිණිස ස්වාමීන්වහන්සේ යෙරමියා තුළින් මෙසේ පැවසූ සේක, “උදුරා කඩා දමා නැති කරන්නෙමියි මම කිසියම් ජාතියක් හෝ රාජ්‍යයක් ගැන කී කල, මා විසින් එසේ කථා කළ ඒ ජාතිය තමුන්ගේ නපුරුකමෙන් අහක් වුණොත්, මම ඔවුන්ට පමුණුවන්ට සිතූ විපත්තිය ගැන පසුතැවිලි වන්නෙමි. ගොඩ නගා හිටවන්නෙමියි මා විසින් යම් ජාතියක් ගැනවත් රාජ්‍යයක් ගැනවත් කී කල්හි; ඔවුන් මාගේ හඬට කීකරු නොවී, මාගේ ඇස් හමුවෙහි නපුරුව තිබෙන දේ කළොත්, ඔවුන්ට කරන්නෙමියි මා කී යහපත ගැන පසුතැවිලි වන්නෙමි” (යෙරමියා 18:7-10).

**සාකච්ජා කිරීම සඳහා ප්‍රශ්න:**

`සත්‍යය හැර දමා නොමග ගියාවූ දෙවියන්වහන්සේගේ සෙනඟට වඩා නිනිවයෙහි ජනයා විනිශ්චය කිරීම පහසුවන බවට යේසුස්වහන්සේ ප්‍රකාශ කළ වචන පිළිබඳව සිතා බලන්න. (මතෙව් 12:39-42 බලන්න). මෙම අවවාදය තුළින් දෙවියන් වහන්සේගේ සභාවේ සෙනඟට උකහාගත හැකි පාඩම් මොනවාද?`

`“ඉතිහාසය නැවත නැවත ප්‍රකාශ වන බවට” රාජධානි එකකට පසුව එකක් පැමිණීම පිළිබඳව එලන් වයිට් මහත්මිය පැවසූ කරුණ පිළිබඳව සිතා බලන්න —Ellen G. White, Prophets and Kings, p. 535. අනාගත වාක්‍යයේ සඳහන් කර ඇති සියලු රාජ්‍යයන් දෙස බැලූ විට ඒවායේ ඇති පොදු ලක්ෂණය ලෙස ඔබ දකින්නේ කුමක්ද? ඔවුන් එම අනාගත වාක්‍ය මාවත අනුගමනය කළේ කුමන ආකාරයෙන්ද? අපේ වර්තමාන ලෝකයද ඒවා අනුගමනය කරන්නේ කුමන ආකාරයටද?`

`මනුෂ්‍යයන්ව බොහෝ විට ඇදහිල්ලෙන් ඉවත් කර තබන්නේ මනසවත්, බුද්ධියවත් නොව, හදවතයි යන අදහස පිළිබඳව හොඳින් සිතා බලන්න. ඔබ විසින් අනුන් හට සාක්ෂි දැරීමේදී මෙම දැනුම බලපාන්නේ කුමන ආකාරයෙන්ද?`