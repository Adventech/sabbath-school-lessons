---
title:  මැලිකමක් දක්වන අනාගතවක්තෘවරයා
date:   22/06/2025
---

යෝනාගේ කථාව (යෝනා 1-4 බලන්න), ඉතා කෙටි එකක් වුවද, එතුළින් ප්‍රබල බලපෑමක් ඇතිකරනු ලබයි. බොහෝ ඇදහිලිවන්තයින්, මෙම මැලිකමක් දක්වන අනාගතවක්තෘවරයාගේ කථාව තුළින්, තමන්ගේම පරාවර්තනයක් දකිති. මෙම කථාවෙන් අනාගතයේ සිදුවන්නට නියමිත සිද්ධි පිළිබඳව සෑහෙන අවබෝධයක් ලබා දෙනු ලබයි.

`මතෙව් 12:38-42 කියවන්න. යේසුස්වහන්සේ ලියන්නන්ට සහ ඵරිසිවරුන්ට ආමන්ත්‍රණය කළ විට, උන්වහන්සේ ඔවුන්ට උපුටා දැක්වූවේ යෝනාගේ කථාවේ කුමන කොටසකින්ද? උන්වහන්සේ වදාළ වචනවල විනිශ්චය පිළිබඳව කුමන පාඩම් එහි තිබේද?`

යේසුස්වහන්සේ යෝනාට වඩා උතුම් බව උන්වහන්සේ ප්‍රකාශ කළසේක. මම ලොවට පැමිණීම යනු, කුරුසිය කරා පැමිණීම වන බව, උන්වහන්සේ දැනුවත්ව සිටි නමුත්, උන්වහන්සේ පැමිණියේ නැතිවූ දේ සොයන්ටද” (ලූක් 19:10) වේ. යෝනා විශාල මත්ස්‍යයා තුළ දවස් තුනක් ගත කළේ ඔහුගේම පාප හේතුවෙනි. යේසුස්වහන්සේ දින තුනක් සොහොන තුළ සිටියේ අපේ පාප නිසාය. නැතිවූවන් ගළවා ගැනීම පිණිස අවශ්‍ය වූයේ එයයි.

යෝනා නිනිවයට යාමට අකමැතිව, මැලිකමක් දැක්වූ අනාගත වක්තෘවරයෙක් බවට අද දවසේ අපි හොඳින් දනිමු. මනුෂ්‍ය දෘෂ්ටි කෝණයෙන් ඒ දෙස බැලූ විට වටහා ගැනීමට පහසුය“ඒ ඇසිරියන්වරු අතිශයින් ම්ලේච්ඡ පාලන තන්ත්‍රයක් පවත්වාගෙන ගියහ. ඇසිරියන්වරුන්ගේ බිතු සිතුවම් වලින් පෙන්නුම් කර තිබුණේ, ඔවුන් විසින් අත්පත් කරගත් රටවැසියන්ට, කිසිවෙකුට සිතාගැනීමට පවා අපහසු ඉතා දරුණු සහ අස්වාභාවික වධ බන්ධනවලට යටත් කොට පරාජය වූ සතුරන්ව මරා දමන ආකාරයයි. එබැවින්, ඔවුන්ගේ අග නගරයට ගොස් පසුතැවිලි වන ලෙස දේශනා කොට, අභාග්‍ය සම්පන්න ඉරණමකට ගොදුරුවන්නට කැමති වන්නේ කවුරුන්ද?

අවසාන කාලයේ ඉතිරි සභාවේ කටයුතු නිරූපණය කරනු ලබන කටයුත්තක් සේ සැලකිය හැකි වැදගත් මොහොතක් මෙම කථාන්තරය තුළ දකින්නට තිබේ. නුඹ කවුද කියා ප්‍රශ්නය යෝනාගෙන් විමසූ විට ඔහුගේ පිළිතුර වූයේ “මම හෙබ්‍රෙව්වෙක්ය; මම වනාහි මුහුදත් ගොඩබිමත් මැවුවාවූ ස්වර්ගයේ දෙවිවූ ස්වාමීන්වහන්සේ අදහමි” යනුවෙන්ය. මෙම පිළිතුර පළමුවන දේව දූතයාගේ පණිවුඩයට බෙහෙවින් සමානය (යොහන් 1:9; එළිදරව් 14:7). ඇත්ත වශයෙන්ම, ස්වාමීන්වහන්සේ පිළිබඳව ඔහු පවසා සිටියේ, “මුහුදත් ගොඩබිමත් මැවුවාවූ” තැනන්වහන්සේ ලෙසටය. මෙහිදී ඔහු නියත වශයෙන්ම පෙන්නුම් කරන්නේ, උන්වහන්සේ මැවුම්කරුවාණන්වහන්සේ ලෙසටය. අප උන් වහන්සේට නමස්කාර කළ යුත්තේ ඇයි යනුවෙන් අසනු ලබන ප්‍රශ්නයට අඩිතාලම වන්නේ මෙම හේතුවයි, එමෙන්ම, අවසාන කාලයේ වන සිද්ධි වලට පදනම වන්නේද නමස්කාරයයි.

එමෙන්ම, අප විසින් ආත්මික බබිලෝනිය තුළ ජනප්‍රිය නොවන පණිවුඩයක් දේශනා කරන බවට දෝෂාරෝපණය කර ඇත. “මාගේ සෙනඟෙනි, ... ඇගෙන් ඉවත්ව එන්න” (එළිදරව් 18:4) යනුවෙන් අදහස් කෙරෙන්නේ ඔවුන් පසුතැවිලි විය යුතු බවයි. මෙම පණිවුඩය දේශනා කළ විට, සෑම අවස්ථාවකදීම පාහේ, බොහෝ සෙනඟකගෙන් ලැබුණේ අශුභවාදී ප්‍රතිචාර වේ. ඉතා කාරුණිකව දේශනා කළත් ප්‍රතිචාරය යහපත් වූයේ නැත. අප විසින් සාක්ෂි දරනු ලැබූවිට, අශුභවාදී ප්‍රතිචාර හෝ සතුරෙකුට සේ සලකනු නොලැබුණ කෙනෙක් අප අතර සිටිනවාද? ඒ සියල්ල එම කටයුත්තේ කොටසක් සේ පැමිණෙනු ඇත.

`යෝනාට තිබූ ගුණාංග වලින් කොපමණ කොටසක් ඔබ තුළ තිබෙනවාද? මෙම වැරදි ආකල්පයෙන් බැහැරව යාමට ඔබට හැකියාව තිබෙනවාද?`