---
title:  මක්නිසාද ඔබ සියලු දේ මැවූසේක
date:   08/05/2025
---

අතිශයින් විරල අවස්ථා කිහිපයකදී, අනාගතවක්තෘවරුන්ව දර්ශන මගින් දෙවියන්වහන්සේ වෙතට ළඟාවන්නට ඉඩ හැර, උන්වහන්සේගේ සිංහාසනය නැරඹීම පිණිස ඉඩදී ඇත. එසකියෙල් එය ඉහළ අහසට ඉහළින්ද (එසකියෙල් 1:26); යෙසායා ස්වර්ගයේ තිබූ මාළිගය නැරඹූ බවද (යෙසායා 6:1); අපට සපයා ඇති අතිශයින් විචිත්‍රවූ දර්ශනයක් තුළින් යොහන්ව එම ස්ථානය කරාගෙන ගිය විස්තරද එළිදරව් 4, 5 යන පරිච්ඡේද වල දැක්වේ. මණ්ඩප සේවාව පිළිබඳව වන පරණ ගිවිසුමේ මූලික ආදර්ශය තුළින් පෙන්වා දෙනු ලබන්නේ, දෙවියන්වහන්සේ ඉදිරියට යාමට පිණිස මනුෂ්‍යයාට ඇත්තේ එක් මාවතක් පමණි: එනම්, ක්‍රිස්තුස්වහන්සේගේ රුධිරයයි (උදාහරණයක් පිණිස බලන්න ලෙවී කථාව 16:2, 14).

`යෙසායා 6:1-5 සහ එළිදරව් 4:7-11 කියවන්න. මෙහි දැක්වෙන දර්ශන දෙකේ දකින්නට ඇති සමාන ලක්ෂණ මොනවාද? සිද්ධීන් වල දැක්වෙන අනුපිළිවෙල සම්බන්ධයෙන් අවධානය යොමුකරන්න: මුලින් ඉදිරිපත් කර ඇති විෂය කුමක්ද? ඊට පසුව ඇත්තේ කුමක්ද? මෙම දර්ශන තුළින් දෙවියන්වහන්සේ පිළිබඳව අවධාරණය කොට ඇති සත්‍යතාවයන් මොනවාද?`

දෙවියන්වහන්සේගේ සිංහාසනය පෙන්වන සෑම දර්ශනයකදීම පාහේ ස්වර්ගීය වාසීන් අවධාරණය කරනු ලබන්නේ දෙවියන්වහන්සේගේ ශුද්ධත්වය පිළිබඳවය. යෙසායා හට දෙනු ලැබූ දර්ශනයේදී, එම දසුන සිත්කාවදින එකක් විය. දේවමාළිගාව දුමාරයකින් පිරී ගිය අතර, කෙරුබ්වරුන් දෙවියන් වහන්සේගේ ශුද්ධත්වය පිළිබඳව ප්‍රකාශ කර සිටි විට එළිපත්වල අත්තිවාරම් සෙලවුනේය. යොහන්ගේ දර්ශනයේද, කෙරුබ්වරුන් එම දැන්වීමම කර සිටියහ, එනම් “ශුද්ධය, ශුද්ධය, ශුද්ධය” යනුවෙන් වේ. කෙරුබ්වරුන් වශයෙන් නම්කර ඇති ජීවමාන සත්ත්වයන් පිළිබඳව දැනගැනීම පිණිස එසකියෙල් 10:14, 15 කියවන්න. දෙවියන්වහන්සේගේ තේජසේ බබලන දර්ශන සෑම අනාගතවක්තෘ වරයෙකුටම දෙනු ලැබුණි.

ඊටපසුව, එම දර්ශන සඳහා වූ අනාගතවක්තෘවරයාගේ ප්‍රතික්‍රියාවන් අපට පෙන්වනු ලැබේ. එවිට යෙසායා හඬ නගා පවසනුයේ තමා අපවිත්‍ර තොල් ඇති මනුෂ්‍යයෙකු බවත්, (යෙසායා 6:5), යොහන් වැලපෙන්නේ කිසිම සුදුස්සෙක් තමාට සොයාගත නොහැකි වන්නාවූ දු#ඛිත තත්ත්වයකට තමන් පත්ව ඇති බවත් (එළිදරව් 5:4) පවසමිනි. දෙවියන්වහන්සේට ඇති සුදුසුකම් අපට සෘජුවම පෙන්වා දෙන විට, මනුෂ්‍යයා ඇත්තටම සිටින තත්ත්වය අවසානයේදී අපට අවබෝධ වේ. අප කිසිසේත් සුදුස්සන් නොවේ, අපේ ගැළවුම්කරු ලෙස අපට ක්‍රිස්තුස්වහන්සේව අවශ්‍ය වේ.

දෙවියන්වහන්සේ හිතුවක්කාරවූද, ආත්මාර්ථකාමීවූද, දැඩි තීරණ ගන්නාවූ කෙනෙකු යයි පවසමින් සාතන්, දෙවියන්වහන්සේට එරෙහිව චෝදනා කර තිබෙන නමුත්, දෙවියන්වහන්සේගේ සිංහාසනය ඇති මැදුර තුළ සුළු මොහොතක් හෝ ගතකරන කෙනෙකුට සාතන්ගේ බොරුව පිළිබඳව පැහැදිලි අවබෝධයක් ලැබෙනු ඇත. “මරනු ලැබූ බැටළු පැටවාණෝ” (එළිදරව් 5:12) වන ක්‍රිස්තුස්වහන්සේව නියම ආකාරයෙන් දකින්නට අපට හැකිවේ. යේසුස්වහන්සේව දැකීමෙන්, පියාණන්වහන්සේ කෙබඳු කෙනෙක්දැයි අවබෝධයක් ලැබීමට හැකිවීම, හදවතට කෙතරම් සැනසිලිදායක සිතුවිල්ලක්ද (යොහන් 14:9). පියාණන්වහන්සේ කෙබඳු කෙනෙක්දැයි වන අති උතුම් එළිදරව් වීම අපට දැකිය හැකිවන්නේ, ක්‍රිස්තුස්වහන්සේ කුරුසිය මත අප උදෙසා පූජාවීමේ සිද්ධිය තුළිනි.

එබැවින්, කුරුසිය අපට කාරණා දෙකක් පෙන්නුම් කර දිය යුතුය: පළමු කරුණ වන්නේ, දෙවියන්වහන්සේ අප උදෙසා උන්වහන්සේගේ ජීවිතය පුජා කිරීමට තරම් කෙතරම් ගැඹුරු ප්‍රේමයක් උන්වහන්සේ තුළ අප උදෙසා පවතීද යන වගයි; දෙවෙනි කරුණ වන්නේ, අපව ගළවා ගැනීමට හැකිවන්නේ කුරුසිය තුළින් පමණක් වීම පිණිස අප කොතෙක් දුරට පව්කාරයන්ව සහ වැටීගියාවූ පිරිසක්ව සිටින්නේද යන කරුණය.