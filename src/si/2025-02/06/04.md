---
title:  පාස්කු බැටළුවා
date:   06/05/2025
---

එළිදරව් පොතේ තිහකට වැඩි වාර ගණනක් යේසුස්වහන්සේව “බැටළු පැටවා” ලෙස පෙන්නුම් කර ඇත. ගැළවීමේ සැලැස්මේ මුල් අවධියේ සිටම දේව ජනතාව, පැමිණෙන්නට සිටියාවූ මෙසියස්වහන්සේව පෙන්නුම් කරන පිණිස බැටළු පැටවා සංකේතයක් වශයෙන් යොදාගෙන ඇත. ආබෙල් “තමාගේ රැළේ කුලුඳුලන්ගෙන්,” (උත්පත්ති 4:4), සහ ඊශ්‍රායෙල් ජනතාව ඊජිප්තුවේ සිට පොරොන්දුවූ දේශය කරා යාමට පෙර, වසරක් වයසැති බැටළුවෙකු පූජාකොට, තමාගේ කුළුඳුල් දරුවන් මෙන්ම කුලුඳුල් සතුන්ව ආරක්ෂා කරගන්නා ලෙස, ඔවුන්ට උගන්වා තිබුණි (නික්මයාම 12:5).

`නික්මයාම 12:1-11; යෙසායා 53:7, 8; 1 කොරින්ති 5:7 සහ එළිදරව් 5:6 කියවන්න. පාස්කු පූජාව ලෙස යේසුස්වහන්සේ පිළිබඳව මෙම පාඨ තුළින් කුමක් පවසනු ලබයිද? අප එකිනෙකා උදෙසා ඉන් අර්ථවත් වන්නේ කුමක්ද?`

යේසුස්වහන්සේගේ මරණය, මළවුන්ගෙන් නැගිටීම සහ ස්වර්ගයට ඔසවා ගනු ලැබීම යන සිද්ධීන් වලින් වසර ගණනාවකට පසුව, සිදුවූ කාරණා පිළිබඳව පේත්‍රැස් තුමා ලියා ඇත්තේ, මක්නිසාද නුඹලාගේ පියවරුන්ගෙන් ලැබූ නුඹලාගේ නිෂ්ඵල හැසිරීමෙන් නුඹලා මුදනු ලැබුවේ රන් රිදී වැනිවූ දිරායන දේවල් කරණකොටගෙන නොව, කැලලක්වත් පලුද්දක්වත් නැති බැටළු පැටවකුගේ ලේ වැනිවූ ක්‍රිස්තුස්වහන්සේගේ අනර්ඝ ලෙය කරණකොටගෙන අදහන්නාවූ නුඹලා උදෙසාය” (1 පේත්‍රැස් 1:18, 19).

යේසුස්වහන්සේගේ එක මනුෂ්‍ය ජීවිතය, දෙවියන්වහන්සේගේ ශුද්ධත්වයට සෑහීමකට පත්විය හැකි අයුරින් ගතකළ සේක; අනෙක් සියළු දෙනා පව්කොට ඇත, අපි අපේ පව්කාර ජීවිත ගතකරන ආකාරයෙන්, අප අපේ මැවුම්කරුගේ ස්වභාවය සම්බන්ධයෙන්, ඇත්තවශයෙන්ම බොරුවක් පවසා සිටින්නෙමු.

ඒ කෙසේ වෙතත්, යේසුස්වහන්සේ “අන්තිම ආදම්” (1 කොරින්ති 13:45) බවට පත්වූ සේක. අප අසමත්වූ අවස්ථාවලදී, උන්වහන්සේ සම්පූර්ණ දිවිපෙවෙතක් ගතකළසේක. උන්වහන්සේගේ මනුෂ්‍යත්වය තුළ, මනුෂ්‍ය වර්ගයා සතුව තිබිය යුතු සෑම ගුණාංගයක්ම තිබුණි. උන්වහන්සේ සම්පූර්ණ ලෙස දෙවියන්වහන්සේගේ තේජස පිළිබිඹු කළසේක. උන්වහන්සේ පිලිප්ට පැවසුවේ, “මා දුටු තැනැත්තේ, පියාණන්වහන්සේ දුටුවේය” (යොහන් 14:9) යනුවෙනි.

ඒ අතරතුර, පාස්කු සමයේදී යේසුස්වහන්සේව කුරුසිපත් කිරීමෙන් පෙනී යන්නේ, උන්වහන්සේ ප්‍රතිවිරෝධී මාදිලියේ (antitypical) බැටළු පැටවාණන් වන බවයි. යොහන් 18:19, 20 පාඨවල යේසුස්වහන්සේ පවසා සිටියේ “ප්‍රසිද්ධියේ ලෝකයාට කථා කළෙමි” යනුවෙනි. උන්වහන්සේ එසේ පැවසුවේ උන්වහන්සේගේ ඉගැන්වීම් පිළිබඳවය. ඊට සමාන ලෙස, නික්මයාම 12:5, 6 පාඨවල සඳහන්ව ඇති පරිදි, පාස්කුව සඳහා බැටළු පැටවකු තෝරාගන්නා ලෙස ඊශ්‍රායෙල්වරුන්ට උපදෙස් දී තිබුණි. එම සත්වයාව, “රැගෙන පූජා දවස වන තුරු තබාගන්න” ලෙස දන්වා තිබුණි. උත්තම පූජකයා, යේසුස් වහන්සේගේ ඉගැන්වීම් පිළිබඳව උන්වහන්සේගෙන් ප්‍රශ්න කළ විට, යේසුස්වහන්සේ ප්‍රසිද්ධියේ සිටි බවත්, තවද දේව මාළිගාවේ පවා සැමගේ නෙත් ගැටෙන අයුරින් කටයුතු කළ බවත් උන්වහන්සේ ප්‍රකාශ කළ සේක. උන්වහන්සේගේ ජීවිතය, උන්වහන්සේ විසින් කරනු ලැබූ වැඩකටයුතු, උන්වහන්සේගේ ඉගැන්වීම් යන සියලු දේ තුළින් උන්වහන්සේ ඇත්ත වශයෙන්ම කවුරුන්ද යන වග ප්‍රකාශ වුණි. උන්වහන්සේ කැලැලක් නැති බැටළු පැටවාණෝය. එය, දෙවියන්වහන්සේගේ ධර්මිෂ්ඨකම සහ තේජස ප්‍රබල ලෙස ප්‍රකාශ කිරීමකි.

`යේසුස්වහන්සේගේ චරිතාංග අපේ ජීවිත තුළින් මීට වඩා යහපත් ලෙස පරාවර්තනය කළ හැක්කේ කෙසේද?`