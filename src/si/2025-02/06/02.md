---
title:  නිෂ්ප්‍රයෝජන පූජා
date:   04/05/2025
---

ඇතැම් විට එකකට එකක් පටහැනි අදහස් දෙකකින් යමක් හොඳින් අවබෝධ කරගැනීමට හැකිවනවා ඇත. දේව ජනතාව විසින් ඔප්පු කළතA, දෙවියන්වහන්සේ විසින් එම පූජා ප්‍රතික්ෂේප කළ අවස්ථා දෙස බැලූ විට, බයිබලයේ දැක්ම අනුව පූජාවක තිබිය යුතු ස්වභාවය පිළිබඳව අපට බොහෝ දේ ඉගෙනීමට පූළුවන.

`යෙසායා 1:2-15, යෙසායා 56:6,7 සහ ගීතාවලිය 51:17 සංසන්දනය කරන්න. පූජා පිළිබඳව මෙහි උගන්වනු ලබන වැදගත් පාඩම් මොනවාද?`

දෙවියන්වහන්සේ පූජා ප්‍රතික්ෂේප කළේ, ඊශ්‍රායෙල්වරුන්ගේ ශෝචනීය ඉතිහාසයේ කථාංගය තුළ පමණක් නොව; ඒ හා සමාන සිද්ධියක් ගැළවීමේ ඉතිහාසයේ ආරම්භයට ආසන්නයේම සිදුවූයේ, දෙවියන්වහන්සේ ආබෙල්ගේ පූජාව පිළිගෙන කායින්ගේ පූජාව ප්‍රතික්ෂේප කළ විටය. පිළිගත හැකි සහ පිළිගත නොහැකි පූජාවන් මොනවාදැයි දැනගැනීම පිණිස මුල්කාලයේම සිදුවූ කථාංගය තුළින් අපට තවත් ඉඩ ප්‍රස්ථාවක් ලැබේ (උත්පත්ති 4:3-7 සහ හෙබ්‍රෙව් 11:4 කියවන්න).

යෙසායාගේ කාලයේදී ඊශ්‍රායෙල් ජනතාව, අතිශයින් යාන්ත්‍රික ස්වභාවයකින්, කරන්නන් වාලේ දෙවියන්වහන්සේ හා සමගි වීමට ආගමික වතාවත්නාමිකව සිදුකර දෙවියන්වහන්සේව සතුටු කිරීමට අවම උත්සාහයක යෙදෙමින්, තමන්ට රිසේසේ ඔවුන්ගේ ජීවිත ගත කළහ. ඔවුන්ගේ පූජා, කායින් කළාක් මෙන් ආත්මාර්ථකාමිත්වයෙන් පිරී තිබුණ නමුත්, තමාව ස්ව කැමැත්තෙන් යටහපත් පහත් ලෙස දෙවියන්වහන්සේට අවනත වීම පිණිස අවශ්‍ය ආකල්ප ඔවුන් සතුව නොතිබුණි.

මේ ලෝකයේ ඇති රාජ්‍යයන් සජීවීව තබාගන්නේද එම ආත්මයමය; එනම් සර්ව සම්පූර්ණ යයි සිතන උඩඟුකමේ ආත්මයයි. කායින් ඔහුට හිතුමතේ ජීවත්වෙමින්, ඔහුගේම අභිමතය පරිදි දෙවියන්වහන්සේගේ වතාවන් පැවැත්වූවේය. ඔහු දෙවියන්වහන්සේ පිළිබඳව සිතා ඇත්තේ කරදරයක් හෝ ඔහු යන ගමන වළක්වන මාර්ග බාධකයක් ලෙස යයි යමෙකුට කල්පනා විය හැකි වුවද, අවම වශයෙන් බාහිරින් පෙනෙන ආකාරයට ඔහු තුළ දෙවියන්වහන්සේට යම් කිසි බියක් තිබුණ බැවින්, නාමිකව පමණක් ඔහු ආගමික චාරිත්‍ර වාරිත්‍ර වල යෙදුනේය.

කෙසේ වුවද, ආබෙල් ඔප්පු කළේ දෙවියන්වහන්සේ විසින් ඉල්ලා තිබූ පූජාවකි. එම පූජාව තුළින් ඉදිරියට පැමිණෙන්නට සිටින මෙසියස්වහන්සේව පෙන්නුම් කෙරුණි (උත්පත්ති 3:15). බැටළු පැටවා මගින් පෙන්නුම් කරනු ලැබුවේ, ඉදිරියේදී කල්වාරියේදී ක්‍රිස්තුස්වහන්සේගේ පූජාවීම හේතුවෙන් කරනු ලබන ගැළවීමේ ක්‍රියාවලියයි.

ගැළවීමේ උතුම් ප්‍රතිපත්තිය ආබෙල් තදින් අල්ලා ගත්තේය. ඔහු, ඔහුව දුටුවේ පව්කරුවෙකු ලෙස වන අතර, පාපයේ දඬුවම වන මරණය, ඔහුගේ ආත්මයත්, දෙවියන්වහන්සේත් අතර සංවාදයක සිටිනවා ඔහු දුටුවේය. ව්‍යවස්ථාව මගින් ප්‍රකාශිත කරුණු තමන් විසින් කඩකර ඇති බව ඒත්තු ගනිමින්, මරනු ලැබූ පූජාව හෙවත් පූජා කළ ජීවිතය ඔහු විසින් ගෙනෙනු ලැබුණි. වගුරුවනු ලැබූ රුධිරය තුළින් ඔහු අනාගතයේ සිදුවෙන පූජාව දෙස බැලුවේය. එනම් ක්‍රිස්තුස්වහන්සේ කල්වාරියේ කුරුසියක් මත ජීවිතය පූජා කිරීමයි. තවද ඉදිරියේ කිරීමට නියමිත සමගි කිරීම පිළිබඳව විශ්වාස කරමින් ඔහු ධර්මිෂ්ඨ බවට, ඔහුට සාක්ෂියක් විය. එමෙන්ම ඔහුගේ පූජාව පිළිගනු ලැබුණි.” —Ellen G. White, Patriarchs and Prophets, p. 72.

`අප විසින් කරන්නන් වාලේ චාරිත්‍ර වල යෙදීමෙන් ආරක්ෂා වීම කෙතරම් වැදගත්ද? අපි එකිනෙකාට අපේ ගැළවීම පිණිස එකම බලාපොරොත්තුව වූ ක්‍රිස්තුස්වහන්සේගේ මරණය තුළින් අදහස් වන්නේ කුමක්දැයි අපි අත්දකින්නේ කෙසේද?`