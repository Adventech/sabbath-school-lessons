---
title:  වැඩිදුර අධ්‍යයනය සඳහා
date:   09/05/2025
---

අපව ගළවාගනු පිණිස සුදුසුකම් ඇති එකම තැනැත්තා ක්‍රිස්තුස්වහන්සේ බව ශුද්ධ ලියවිල්ල තුළ ඉතා පැහැදිලිව පෙන්වාදී ඇත. පාපයෙන් තොරවූ එකම මනුෂ්‍ය ජීවිතය වූයේ උන්වහන්සේගේ ජීවිතය වන අතර, පියාණන්වහන්සේගේ මහිමය උදෙසා තෘප්තිය ලබාදුන් ජීවිතයක එකම උදාහරණය වූයේද එයයි. උන්වහන්සේ කිසිදු කැලලක් නොමැති දෙවියන්වහන්සේගේ බැටළු පැටවාණන් වන අතර, මේ වන විට උන්වහන්සේ මනුෂ්‍ය වර්ගයාගේ ප්‍රධානියා ලෙස සිටිමින්, අපේ සදාකාලීන ආරක්ෂකයාද වන සේක. ඒ අතරම, උන්වහන්සේ අපේ වැරදිකාර ස්වභාවය උන්වහන්සේ වෙත පවරා ගනිමින්, නපුර උදෙසා වන දෙවියන්වහන්සේගේ විනිශ්චයේ අවශ්‍යතාවයන් සපුරාලූ සේක. ස්වර්ගීයවාසීන් දෙවියන්වහන්සේගේ සිංහාසනය වටකරගෙන සිටිනවා යොහන් දුටුවිට, හැඬීම නතර කරන ලෙස ඔහුට දන්වනු ලැබුණි. ඒ සඳහා වූ හේතුව වූයේ, “යුදාගේ ගෝත්‍රයෙන් වූ සිංහයාගේ ජයගැනීමය” (එළිදරව් 5:5).

පාපය කෙතරම් දරුණු දෙයක්ද, මානව වර්ගයා කෙතෙක් දුරට පහතට ඇදවැටී ඇද්දැයි පවසතහොත්, යේසුස්වහන්සේගේ මරණයෙන් පමණක් දෙවියන්වහන්සේට මනුෂ්‍යයාව පාපයේ ගැටළුවෙන් මුදවා ගැනීමට හැකිවීම පිළිබඳව සිතා බලන්න. ඇත්තවශයෙන්ම, දෙවියන්වහන්සේගේ ප්‍රතිපත්ති කැඩීමකින් තොරව, දෙවියන්වහන්සේට අපව ගළවා ගැනීමට මගක් තිබුණේ නම්, උන්වහන්සේ එසේ කිරීමට පසුබට නොවන්නට ඇත.

“දෙවියන්වහන්සේගේ ව්‍යවස්ථාව කඩකිරීම හේතුවෙන් පව්කරුවාගේ ජීවිතයෙන් වන්දි ගෙවිය යුතු විය. මනුෂ්‍යයා උදෙසා එම අවශ්‍යතාවය සපුරාලීමට හැකිවූ කෙනෙක් ඇත්නම්, මුළු විශ්වය තුළම සිටියේ එක්කෙනෙක් පමණි. දෙවියන්වහන්සේ හා සමානව දේව ව්‍යවස්ථාවද පාරිශුද්ධ වන බැවින්, ව්‍යවස්ථාව කඩකළ විට සමගි කිරීම කළ හැකිවන්නේ දෙවියන්වහන්සේ හා සමානවූ කෙනෙකුට පමණකි. වැටුණාවූ මනුෂ්‍යයාව ව්‍යවස්ථාවේ ශාපයෙන් මුදාගනිමින්, ස්වර්ගය සමග ඒකත්වයකට ගෙන ඒමට හැකිවන්නේ ක්‍රිස්තුස් වහන්සේට මිස වෙන කිසිවෙකුට නොවේ. පාපයේ වැරදි සහගත බව සහ ලජ්ජාව ක්‍රිස්තුස්වහන්සේ, උන්වහන්සේ මතට ලබාගන්නවා ඇත“පාපය ශුද්ධවූ දෙවි කෙනෙකුට කෙතරම් පිළිකුල් සහගත දෙයක්දැයි පවසතහොත්, එමගින් පියාණන්වහන්සේව සහ උන්වහන්සේගේ පුත්‍රයාණන්ව වෙන්කොට තබනවා ඇත. විනාශ වූ ජාතියක් ගළවා ගනු පිණිස, දු#ඛිතකමේ පතුලටම ක්‍රිස්තුස්වහන්සේ යනු ඇත.” —Ellen G. White, Patriarchs and Prophets, p. 63.

**සාකච්ජා කිරීම සඳහා ප්‍රශ්න:**

`“මරන ලද” බැටළු පැටවකු මෙන් පෙනුම ඇති කෙනෙක් සිංහාසනය තිබූ මණ්ඩපය තුළට යනවා යොහන් දකින්නේය. එළිදරව් 13:8හි දන්වා සිටින්නේ, ලෝකයේ පටන්ගැන්මේ සිට “මරන ලද” බැටළු පැටවාණෝ යේසුස්වහන්සේ වන බවය. ගැළවීමේ සැලැස්ම අපට අවශ්‍ය වීමටත් පෙර දෙවියන්වහන්සේ විසින් සකස් කර තිබීමෙන්, අපට දෙවියන්වහන්සේ පිළිබඳව කුමක් අවබෝධ කරගත හැකිද?`

`දෙවිකෙනෙක් නැතැයි කල්පනා කරන බොහෝ අය සිතන්නේ, අප විශ්වයේ තනිවී සිටින කාගේවත් හව්හරණක් නොමැති, කිසිම ලෙංගතුකමක් නොමැති විශ්වයක සිටින්නන් ලෙසය. ඊට හාත්පසින් වෙනස්වූ අදහසක් බයිබලයෙහි ඉදිරිපත් කර ඇත්තේ, දෙවිකෙනෙක් පිළිබඳව පමණක් නොව, එම දෙවියන්වහන්සේ මනුෂ්‍යයා උදෙසා ජීවිතය පවා දුන් බවය. අප ලෝකය දෙසත්, එම ලෝකය තුළ අපට ඇති ස්ථානය පිළිබඳවත්, දෙවිකෙනෙක් කෙරෙහි විශ්වාස නොකරන කෙනෙක් ලෝකය දකින ආකාරයෙත් ඇති වෙනස කුමක්ද? තවත් වචනයකින් පවසතහොත්, කුරුසියේ යථාර්ථය අප කරන දේවලට බලපාන්නේ කෙසේද`

`මනුෂ්‍ය වර්ගයාව ගළවාගනු ලැබීම පිණිස, ක්‍රිස්තුස්වහන්සේගේ ජීවිතය, මරණය සහ මළවුන්ගෙන් නැගිටීම එකම මාර්ගය වන්නේ ඇයි? එතරම් අධික පිරිවැයකින් පාපයේ දුෂ්ට බව පිළිබඳව අපට කුමක් පවසයිද?`