---
title:  ගොනුන්ගේ සහ එළුවන්ගේ ලෙය
date:   05/05/2025
---

ඇතැම් අය පූජා ක්‍රමය පිළිබඳව වන සංකල්පය සම්පූර්ණයෙන්ම ප්‍රතික්ෂේප කර ඇත්තේ, එය කෲර වූද, දරුණුවූද, තවත් ආකාරයකින් ඉතා අසාධාරණවූද එකක් බව පවසමිනි. ඇත්තවශයෙන්ම, නියත කාරණාව වන්නේද එයමය. ක්‍රිස්තුස්වහන්සේගේ මරණය කෲර වූද, දරුණුවූද, අසාධාරණවූද එකක් විය“ඒ අනුව වැරදිකරුවන් උදෙසා, නිර්දෝෂී කෙනෙකු මරණයට පත්විය. පාපයේ ගැටළුව විසඳීම පිණිස එය කළ යුතු විය. මේ සියළුම කෲර, දරුණු සහ අසාධාරණ පූජාවලින් පෙන්නුම් කරනු ලැබුවේ ක්‍රිස්තුස් වහන්සේගේ මරණයයි.

`හෙබ්‍රෙව් 10:3-10 කියවන්න. පරණ ගිවිසුම සමයේ දෙවියන්වහන්සේගේ ප්‍රජාව ඔප්පු කළ පූජා පිළිබඳව මෙම පාඨ තුළ කුමක් සඳහන් වේද? පව්කරුවන්ට ඒවා තුළින් ගැළවීම ලබාගත නොහැකි වන්නේ නම්, එවැනි පූජාවලින් පලක් තිබේද?`

බැටළු පැටවුන් සහ පූජා කරනු ලැබූ වෙනත් සතුන්, අනාගතයේ සිදුවන්නට තිබුණාවූ දෙවියන්වහන්සේගේ බැටළු පැටවාගේ පූජාවීමේ සංකේතයක් විය. එය පැමිණෙන්නට සිටියාවූ මෙසියස්වහන්සේ කෙරෙහි ඇති ඇදහිල්ල ප්‍රකාශ කරනු ලැබීම පිණිසවූ ස්පර්ශනීය ක්‍රමවේදයක් විය. අප සාමාන්‍යයෙන් මේ ආකාරයේ සංකේත මාදිලියක් :එහචැs) වශයෙන් හඳුන්වනු ලබන අතර, ඒවා සම්පූර්ණ වන්නේ ප්‍රතිවිරෝධී මාදිලිය :aබඑසඑහචැ) මගින් හෝ ඉදිරියට සිද්ධවන්නට නියමිත දෙය හෝ සිද්ධිය පෙන්නුම් කරනු ලබන ලකුණු පහලවීමකි. ඇතැමුන් පූජාවන් හඳුන්වන්නේ කුරුසිය මත යේසුස්වහන්සේගේ මරණය පෙන්නුම් කරන, “කුඩා අනාවැකි” ලෙසිනි.

පූජාව ආශ්‍රිතව කරනු ලබන පිළිවෙත් කිසියම් චාරිකාවක් සඳහා ගෙවනු ලබන ගෙවීමකට යම්කිසි ආකාරයකින් සම කළ හැකිය. ඔබ දුම්රියට, බස්රියට හෝ ගුවන් යානයකට ප්‍රවේශ පත්‍රයක් මිලදී ගත් විට, ඔබට ඔබ මුදල් ගෙවූ චාරිකාව ක්ෂණිකව ලැබෙන්නේ නැත. ඒ වෙනුවට ඔබට ලැබෙන්නේ, එම ගමනට ඔබව නියත වශයෙන්ම සහභාගි කරගනු ලබන බවට පොරොන්දුවක් වශයෙන් සැලකිය හැකි, වාහනයට ගොඩවීම සඳහා වන සංකේතයක් වශයෙන් සැලකිය හැකි අවසර පත්‍රයකි. ඔබ එම ප්‍රවේශ පත්‍රය මත ඕනෑ තරම් කාලයක් වාඩිවී සිටියත්, ඔබව ඔබ අපේක්ෂා කළ ගමනාන්තය දක්වා ගෙන යනු ලබන්නේ නැත. ඔබ එම වාහනයට ගොඩවූවායින් පසුව ගමන ආරම්භ වන අතර, එවිට ඔබ ගෙවූ මුදලේ වටිනාකම ඔබට ලැබෙන්නාසේම, ඉන්පසුව එම ප්‍රවේශ පත්‍රයෙන් ඔබට අවශ්‍යතාවයක් නොමැත.

සත්ත්ව පූජාවද ක්‍රියාත්මක වන්නේ ඒ ආකාරයෙන්මය. ඒවාට රඟනු පිණිස වැදගත් භූමිකාවක් තිබූ අතර, සැබෑවූ පූජාව කිරීමෙන් පසුව ඒවා අර්ථ ශූන්‍ය වූ බැවින්, ඒ බව පැහැදිලි ලෙස පෙන්නුම් කරනු ලැබුවේ යේසුස් වහන්සේගේ මරණය සිදුවූ අවස්ථාවේ පොළොවේ පිහිටි දේවමාළිගාවේ අතිශුද්ධස්ථානය සහ ශුද්ධ ස්ථානය වෙන් කර දක්වා තැබූ තිරය දෙකට ඉරී යාමත් සමගය. “එවිට දේවමාළිගාවේ තිරය ඉහළ පටන් පහළ දක්වා දෙකඩව ඉරුණේය. (මාර්ක් 15:38). දේවමාළිගය සහ වෙනත් සියලුම දේ අන්තර්ගතවූ පූජා ක්‍රමය තුළින් පෙන්නුම් කරනු ලැබුවේ, කුරුසිය මතවූ යේසුස්වහන්සේගේ පූජාවීමයි. යේසුස්වහන්සේ උන්වහන්සේගේ පොරොන්දුව කුරුසිය මත ඉටුකර මරණය ජයගෙන උත්ථාන වූවායින් පසුව, මූලික මාදිලිය :එහචැs) වල අවශ්‍යතාවයක් තවදුරටත් නොවීය.

`මාංශවත්වූ වාක්‍යාණෝ වන යේසුස්වහන්සේගේ මරණයෙන් පමණක් (යොහන් 1:1-3 කියවන්න), පාපය සමගි කිරීමට හැකිවන්නේ නම්, පාපය කෙතරම් අයහපත් වූ දෙයක්දැයි සිතා බලන්න. පාපය පිළිබඳව වන අපේ ආකල්ප කෙබඳු ලෙස විය යුතුදැයි මේ මගින් අපට පැවසිය යුත්තේ කුමක්ද?`