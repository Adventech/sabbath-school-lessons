---
title:  යේසුස්වහන්සේ දේවමාළිගයේදී
date:   07/05/2025
---

ගැළවීමේ කථාව පුරාවටම ආතතිය දනවන සුළුය. කලකට පෙර මනුෂ්‍යයා දෙවියන්වහන්සේ සමග තිබූ සංවාදය නැවත ගොඩ නගා, මනුෂ්‍යයන්ට සමීපව සිටීමට දෙවියන්වහන්සේ දැඩිව ප්‍රියකරන සේක. එනමුත්, පව්කරුන්ව උන්වහන්සේ ඉදිරියට ගෙනෙනු ලැබුවහොත්, ඔවුන් විනාශවී යනු ඇත. දාවිත් තුමා පවසා සිටියේ, “මක්නිසාද ඔබ දුෂ්ටකමට ප්‍රියවූ දෙවිකෙනෙක් නොවන සේක. නපුර ඔබ වෙත නොරඳන්නේය” (ගීතාවලිය 5:4) යනුවෙනි. ඒ සමගම දාවිත් තුමා ලියා ඇත්තේ, “මම වනාහි ඔබගේ අධික කරුණා ගුණය පෙරදැරිකොට, ඔබගේ ගෘහයට ඇතුල් වන්නෙමි. ඔබ කෙරෙහි භයින් යුක්තව ඔබගේ ශුද්ධවූ මන්දිරය දෙසට නමස්කාර කරන්නෙමි” (ගීතාවලිය 5:7) යන පරිද්දෙනි.

`හග්ගයි 2:7-9 කියවන්න. දෙවන දේව මාළිගය ගොඩනගමින් පැවති සමයේ, හග්ගයි අනාගතවක්තෘවරයා පුදුමාකාර පොරොන්දුවක් දුන්නේය: අලුතින් ඉදිකරනු ලබන දේවමාළිගය කලින් එකට වඩා තේජාන්විත වනු ඇත. එම අනාගත වාක්‍යයෙන් අදහස් වුණේ කුමක්ද?`

සලමොන් රජතුමා විසින් පළමුවන දේවමාළිගය කැපකළායින් පසුව, කානාන් දේශය දක්වා ඊශ්‍රායෙල් ජනතාව ගිය ගමනේදී දෙවියන්වහන්සේ ඔවුන් සමග වැඩ වාසය කළාක් මෙන්, උන්වහන්සේගේ තේජසින් දේවමාළිගය පිරී ගිය බැවින්, පූජකයන්ට ඔවුන්ගේ සේවය නිමකරන්නට නොහැකිය (1 රාජාවලිය 8:10, 11). දෙවන දේවමාළිගය කැප කළ අවස්ථාවේදී, දෙවියන්වහන්සේගේ සිංහාසනය පෙන්නුම් කරනු ලබන ගිවිසුම් පෙට්ටිය එහි නොවූයේ, යෙරමියා අනාගතවක්තෘවරයා එය සඟවා තිබූ බැවිණි. මෙම අවස්ථාවේදී දෙවියන්වහන්සේ සැබෑ ලෙස පෙනී සිටිමින් මුළු මාළිගයම වසාගත්තේ නැත. එය සිත් තුළට දුක ගෙන එන්නක් විය. හග්ගයි අනාගතවක්තෘවරයාගේ පොරොන්දුව යථාර්ථයක් බවට පත්වන්නේ කෙසේද?

දෙවියන්වහන්සේ මාංශවත්වී, ලේ මස් සහිත ශරීරයකින් යුතුව යේසුස් වහන්සේ පුද්ගලිකව පැමිණියේ දෙවන දේවමාළිගයටය. දෙවියන්වහන්සේ තිරය පිටුපස වෙනස්වූ ස්වරූපයකින් නොසිට, අප හා සමාන කෙනෙක් බවට පත්වී බිඳුනාවූ ලෝකයක් තුළ අප සමග එකතුවූසේක. දේව පුත්‍රයාණන් දැන් මනුෂ්‍ය පුත්‍රයාණන් බවට පත්ව සිටින බැවින්, අපට උන්වහන්සේගේ මුහුණ දකින්නටත්, උන්වහන්සේගේ හඬට සවන් දෙන්නටත්, පුළුවන්කම තිබෙනවා මෙන්ම, උදාහරණයක් ලෙස උන්වහන්සේ අපවිත්‍රවූ කුෂ්ට රෝගියෙකු ස්පර්ශ කළ විට, ඔහු සම්පූර්ණ සුවය ලැබූ අන්දම පිළිබඳවද අපට සාක්ෂි දැරීමට පුළුවන (මතෙව් 8:3). අප උන්වහන්සේ සිටින ස්ථානය කරා යොමුවනවා වෙනුවට, දෙවියන්වහන්සේ අප සිටින ස්ථානය කරා පැමිණ, අපව උන්වහන්සේ වෙතට ලංකර ගත්සේක. බයිබලය යේසුස්වහන්සේ පිළිබඳව මේ ආකාරයෙන් පවසා තිබීම පුදුම වන්නට කරුණක් නොවේ. එනම්, “බලව කන්‍යාව ගර්භනීව පුත්‍රයෙකු බිහි කරන්නීය. උන්වහන්සේට එම්මානුවෙල් යන නාමය තබනවා ඇත... ඒ නාමයේ අර්ථය නම් දෙවියන්වහන්සේ අප සමඟය යනුයි” (මතෙව් 1:23). මේ පිළිබඳව සිතා බලන්න: විශ්වයේ මැවුම්කරු අප අතර ජීවත්වීමට තරම් පහත් අඩියකට පත්වූවා පමණක් නොව, අප උදෙසා මරණයට පත්වීමට කැමතිවූ සේක.

`දෙවියන්වහන්සේගේ ප්‍රේමය උතුම් ලෙස ප්‍රදර්ශනය වූයේ කුරුසිය තුළිනි. දෙවියන් වහන්සේගේ ප්‍රේමය දකින්නට මෙන්ම අත්විඳීම පිණිස ඇති වෙනත් ක්‍රම මොනවාද?`