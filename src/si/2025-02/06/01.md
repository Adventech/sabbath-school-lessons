---
title:  පූජාව අවබෝධ කරගැනීම
date:   03/05/2025
---

### මේ සතියේ පාඩමේ අධ්‍යයනය සඳහා කියවන්න

යෙසායා 1:2-15; හෙබ්‍රෙව් 10:3-10; නික්මයාම 12:1-11; 1 කොරින්ති 5:7; හග්ගයි 2:7-9; යෙසායා 6:1-5; එළිදරව් 4:7-11.

> <p>කටපාඩම් පදය</p>
> “ඔව්හු අලුත් ගීතිකාවක් ගායනා කරමින්; ඔබ පොත ගන්ටත් එහි මුද්‍රා කඩන්ටත් වටින තැනැන්වහන්සේය. මක්නිසාද ඔබ මරනු ලැබ, සියලු ගෝත්‍රවලින්ද, භාෂාවන්ගෙන්ද, සෙනඟගෙන්ද, ජාතීන්ගෙන්ද මිනිසුන් ඔබගේ ලෙයින් දෙවියන්වහන්සේට මිලේට ගෙන” (එළිදරව් 5:9).

යේසුස්වහන්සේ, යොහන් බව්තීස්ත වෙතට සමීප වෙත්ම ඔහු ප්‍රකාශ කළේ, “අන්න, ලෝකයේ පාපය දුරුකරන දෙවියන්වහන්සේගේ බැටළු පැටියාණෝ! (යොහන් 1:29) යනුවෙන්ය. මෙයින් නිසැකවම පෙන්නුම් කරනු ලැබුවේ සත්ව පූජා දීමේ අදහස වන අතර, ක්‍රිස්තුස්වහන්සේ මනුෂ්‍යයා වෙනුවෙන් කළාවූ ජීවිත පූජාව ඉන් පෙන්නුම් කරනු ලැබුණි.

සත්ව පූජාව වන තේමාව බයිබලය තුළින් අපට මගහැරිය නොහැකි එකකි; එය තද රතු පාට නූලක්සේ බයිබලයේ පිටු තුළින් දිවෙන අතර, එය එළිදරව් පොතේ අති මහත් ජවනිකාවක් වන, යොහන්ව දෙවියන්වහන්සේගේ සිංහාසනය ඇති ශාලාව කරා මගපෙන්වන්නාවූ දර්ශනයකින්ද සමන්විත වේ (එළිදරව් 4:5). යේසුස්වහන්සේ මෙම ප්‍රධාන ජවනිකාව තුළට, මරනු ලැබුවාක් මෙන් බැටළු පැටවෙක් (එළිදරව් 5:6) සේ පැමිණීම, සම්පූර්ණ අනාවැකි ජවනිකාවම හොඳින් අවබෝධ කරගැනීමට ඇති වැදගත් ඉඟියකි.

යේසුස්වහන්සේ, මරනු ලැබූ බැටළු පැටවා පිළිබඳව අපට වැදගත් තොරතුරු ලබාගනු පිණිස මෙම සතිය තුළ පූජාවීම පිළිබඳව වන තේමාවන් දෙස විමසිල්ලෙන් බලන විට උන්වහන්සේ සිංහාසනය ඇති ශාලාව තුළ පැහැදිලිව සිටින දර්ශනයෙහි ප්‍රධාන නළුවා වන බවත් සිහි තබා ගනිමු. උන්වහන්සේ වෙනත් කිසිවෙකුට වඩා සුදුස්සෙක් වන බවත්, ස්වාමීන්වහන්සේ විසින් පූජා ක්‍රමය පිළිබඳව කර ඇත්තාවූ දේවල් තුළින්, උන්වහන්සේගේ සුදුසුකම් පිළිබඳව වෙළුම් ගණන් කථා කිරීමට පුළුවන. එමගින් උන්වහන්සේ අසීමිත ප්‍රේමයකින් යුත් දෙවි කෙනෙකු ලෙස උන්වහන්සේව පිළිබිඹු කරනු ලබනවා ඇති අතර, උන්වහන්සේගේ එම උත්තරීතර පූජාවීම, අපට මෙන්ම විශ්වයේ සිටින අනෙකුත් බුද්ධිමත් ජීවීන්ටත්, සදාකාලයටම මවිත විය හැකි මාතෘකාවක් බවට පත්වනු ඇත.

මැයි මස 10වන සබත් දවසට සුදානම් වන පිණිස මෙම සතියේ පාඩම අධ්‍යයනය කරන්න.