---
title:  මුල් සභාවට වූ පීඩා
date:   18/06/2025
---

අවසාන කාලයේ වන්නට යන්නාවූ සිද්ධි පිළිබඳව පෙරනිමිති දෙනු ලබන්නේ පරණ ගිවිසුමෙන් පමණක් නොව, අලුත් ගිවිසුමෙහිද එවැනිම දේ සඳහන්ව ඇත. පළමුවන ශත වර්ෂයේ සිටි කිතුනුවන්ගේ ජීවිත එතරම් පහසු වූයේ නැත. ඔවුන් සමග එකට සිටිමින්, ආගම ඇදහූ අයද, මෝසෙස්ගේ විශ්වාසයට තර්ජනයක් සේ ඔවුන්ට සැලකූහ. එමෙන්ම, ඔවුන් මිථ්‍යාදෘෂ්ටික රෝම අධිරාජ්‍යයේ උදහසට මුහුණ දුන්හ. “පොළොවේ මෙන්ම නිරයේ බලවේගයන් එකට පෙළගැසී ක්‍රිස්තුස්වහන්සේට එරෙහිව නැගී සිටියේ, උන්වහන්සේගේ අනුගාමිකයන්වද අදාළ කරගනිමිනි. මිථ්‍යා දෘෂ්ටිකයන්ගේ පෙර දැක්මට අනුව ඔවුන් කල්පනා කළේ, ශුභාරංචිය සාර්ථකත්වයට පත්වුවහොත්, මිථ්‍යාදෘෂ්ටිකයන්ගේ දේවාල සහ පූජාසන අතුගා දමනු ලබනවා ඇත; එබැවින් ඈ ඇගේ සේනාවන්ට අණ කළේ ක්‍රිස්තියානි ධර්මය විනාශ කර දමන ලෙසටය. පිඩාවේ ගිනිදැල් දල්වනු ලැබීය. —Ellen G. White, The Great Controversy, p. 39.

ඉතා ගැඹුරින් පැහැදිලි කරන්නාවූ කථාවක් ක්‍රියා පොතේ සඳහන්ව ඇත. ඊට අනුව දේව සෙනඟ එළිදරව් 13හි සඳහන් දර්ශන කරා ගමන් කිරීමේදී අප විසින් අපේක්ෂා කරනු ලබන දෙයකි.

`ක්‍රියා 12:1-17 කියවන්න. මෙම කථාවේ සඳහන් කුමන අංග අවසාන කාලයේ වන්නට නියමිත සිද්ධිවල පෙරනිමිත්තක් වේද?`

යාකොබ්ගේ හිස ගසා දමනු ලැබූ අතර, පේත්‍රැස්ගේ දණ්ඩනය ඊට පසුව නියම කර තිබුණි; ක්‍රිස්තු භක්තිකයන්ට එරෙහිව මරණීය දණ්ඩනය නියම විය. ඇතැම් විට මෙම කථාවෙහි පුදුම සහගත කරුණ වන්නේ, පේත්‍රැස්ට අතිශයින් බිහිසුණු අත්දැකීමක් විය යුතුව තිබූ රාත්‍රියේ ඉතා හොඳින් නින්ද යාමයි“ඔහු කෙතරම් තද නින්දක වැටී සිටියේදැයි පැවසුවහොත්, ඔහුව අවදි කරවනු පිණිස දේවදූතයෙකු පැමිණ ඔහුගේ ඇලයට පහරක් දීමට පවා සිදුවිය!

ඇත්තවශයෙන්ම, ඓශ්චර්යමත් ලෙස පේත්‍රැස්ව නිදහස් කරනු ලැබුවායින් පසුව ඔහු ඇදහිලිවන්තයින් පිරිසක් රැස්වී ඔහුගේ නිදහස වෙනුවෙන් යාච්ඤා කරමින් සිටි ස්ථානයකට ගිය නමුත්, ඔහු නිදහස්වූ බව පිළිගැනීම ඔවුන්ට තරමක අපහසුවූ කරුණක් විය. ඔවුන් විස්මිත වූ බව බයිබලයෙහි සඳහන්වේ. මෙම සිද්ධියෙන් අප කල්පනා කළ යුත්තේද, අප යමක් ඉල්ලා යාච්ඤා කරන විට එම යාච්ඤාව ඉෂ්ට වී, අපේ පැතුම ලැබේවි යයි අප තුළ ඇත්තවශයෙන්ම විශ්වාසයක් තිබේද යන කරුණ පිළිබඳවය.

ඇතැම් ඇදහිලිවන්තයින්ව දණ්ඩනයෙන් මුදවා ගනු ලැබුණි, තවත් අය මරණයට පත්කරනු ලැබුණි. අප අවසාන කාලය කරා ලංවන්නාවූ අතරේදීද එවැනිම දේ සිදුවනවා ඇත. පේත්‍රැස්ට වුවද එම අවස්ථාව බේරාගනු ලැබූවද, පසු කලෙක ඔහුගේ ඇදහිල්ල කරණකොටගෙන මරණයට පත්කරනු ලැබුණි. යේසුස්වහන්සේ පවා පැවසුවේ, “සැබවක් සැබවක් නුඹට කියමි. නුඹේ fයෟවන කාලයේදී නුඹේ ඉඟටිය බැඳගෙන කැමති තැන්වල ඇවිද්දෙහිය. නුමුත් නුඹ මහලු වූ කල නුඹේ අත් දිගු කරන්නෙහිය. වෙන කෙනෙක් නුඹේ ඉඟටිය බැඳ නුඹ කැමති නැති තැනකට නුඹ ගෙනයනවා ඇතැයි කීසේක. ඔහු කොයි ආකාර මරණයකින් දෙවියන්වහන්සේව ගෞරවයට පමුණුවනවා ඇද්දැයි හඟවා දෙමින් උන්වහන්සේ මෙසේ කීසේක. මේ වචන කියා: මා අනුව එන්නැයි ඔහුට කීසේක” (යොහන් 21:18, 19).

`පේත්‍රැස් මැරෙන අන්දම පිළිබඳව යේසුස්වහන්සේ පේත්‍රැස්ට පැවසුවායින් පසුව, “මා අනුව එන්නැයි ඔහුට කී ආකාරය පිළිබඳව අවධානය යොමුකරන්න. අපට මරණ තර්ජන තිබුණත්, එය අපව ස්වාමීන්වහන්සේව අනුගමනය කිරීමෙන් වළක්වාලිය නොහැකි බව මේ මගින් ප්‍රකාශවන්නේ කුමක්ද?`