---
title:  මෘගයාගේ ලකුණ
date:   19/06/2025
---

වසර ගණනාවක් ගෙවී ගොස් ඇති නමුත්, මරණ දණ්ඩනය පැමිණවීමේ නියෝගය සහ මෘගයාගේ ලකුණ බලගන්වන නියෝග මෙතෙක් සිදුවී නොමැති බැවින් ඇතැමෙක්, අවසාන කාලයේ වන සිදුවීම් පිළිබඳව අපේ අර්ථකථනයන් පිළිබඳව සැකයෙන් සහ දෙගිඩියාවෙන් ක්‍රියාකරන බැවින්, සබත් දවස සහ ඉරිදා දින පැවැත්ම අවසාන කාලයේ වන අරගලයට අදාළ වන්නේ කෙසේදැයි ප්‍රශ්න කිරීමට පෙළඹී ඇත.

මේ පිළිබඳව එළිදරව් පොත ඉතා පැහැදිලිව පවසා ඇත: අප විසින් මැවුම් කරුවාණන්වහන්සේට හෝ මෘගයාට සහ ඔහුගේ රූපයට නමස්කාර කරන්නෙමු. හත්වන දින සබත, මැවිල්ලේ සිට පදනම්ව ඇති, එනම් ඒදන් උයනේ සිට (උත්පත්ති 2:1-3) පැවත එන අතර, එය තුළින් දෙවියන්වහන්සේ අපේ මැවුම්කරු ලෙස, උන්වහන්සේට නමස්කාර කරනු පිණිස සබත් දවසද අතිශයින් වැදගත් කරුණක් බවට පත්වේ. එමෙන්ම, බයිබලයෙහි සඳහන් සබත් දවස, මෘගයාගේ බලය විසින් ඉරිදාට වෙනස් කිරීම අහඹු සිද්ධියක් නොවන්නේය. එමෙන්ම එය බයිබලයේ අනුමත කොට නැත. මෙම පසුබිම සිතේ තබාගත්විට, සබත් දින සහ ඉරිදා නමස්කාරයට අදාළ කරගෙන ඇත්තාවූ ආකාරය පිළිබඳව සලකා බැලීමේදී, අප නමස්කාර කරන්නේ මැවුම්කරුටද (එළිදරව් 14:6, 7 බලන්න) එසේත් නැත්නම් මෘගයාටද යන තර්කය අර්ථවත් එකක් වනු ඇත. සත්වන දින සබතද, නොඑසේ නම් මනුෂ්‍යයා විසින් තනන ලද නීති මාලාවල්ද යන බවට අලුත් ගිවිසුමේ පෙරනිමිති සපයා ඇත.

`මතෙව් 12:9-14 සහ යොහන් 5:1-16 කියවන්න. ආගමික නායකයන්ට යේසුස් වහන්සේව මරණයට පත් කිරීමට අවශ්‍ය වූ හේතු මොනවාද?`

මතෙව් 12 වන පරිච්ඡේදයේ සඳහන්ව ඇති පරිදි, වියළි අතක් ඇති මනුෂ්‍යයෙකුව යේසුස්වහන්සේ සබත් දවසේදී (මතෙව් 12:9-13) සුව කළ විට, ආගමික නායකයින් ප්‍රතිචාර දැක්වූයේ කෙසේද? “එවිට ඵරිසිවරු පිටත්ව ගොස්, උන්වහන්සේ නසන්නේ කෙසේදැයි උන්වහන්සේට විරුද්ධව මන්ත්‍රණය කළෝය (මතෙව් 12:14). මරණය හත්වන දින සබත හේතුවෙන්ද? යොහන් 5:1-16 දක්වා වන කොටසේ දක්වා ඇති පරිදි හත්වන දින තවත් එක් ප්‍රාතිහාර්යාත්මක සුවකිරීමකට පසුව, නායකයින් උන්වහන්සේට පීඩා කළෝය, තවද, උන්වහන්සේ මේ දේවල් සබත් දවසේ කළ බැවින්, උන්වහන්සේ මරන්නට සෙවුවෝය (යොහන් 5:16).

මරා දැමීමට ගත් තීරණය මනුෂ්‍යයාගේ සම්ප්‍රදායන් පිළිබඳව වූ හේතුවකි (සබත් දවසේ සුව කිරීම තහනම් කරමින් හෝ සබත් දවස වෙනුවට ඉරිදා පැවැත්වීම පිළිබඳව බයිබලයේ කිසිදු සටහනක් නැත) එමෙන්ම අනෙක් හේතුව වූයේ ඉරිදා වෙනුවට 7වන දවස සබත් පැවැත්වීම නොවන්නේද? මෙහිදී මොවුන්ට තිබූ විශේෂිත කාරණය අවසාන කාලයේ වන සිදුවීම්වලට සෘජු සම්බන්ධතාවයක් නොතිබුණත්, එය ඊට ආසන්නව තිබෙන කරුණකි: එනම්, මානවයාගේ නීති සහ දෙවියන්වහන්සේගේ නීsති වේ. මෙම කරුණු දෙකේදීම එම තරඟය කේන්ද්‍රය වන්නේ බයිලයේ අන්තර්ගත සබත පිළිබඳව වන ව්‍යවස්ථාවය.

`දෙවියන්වහන්සේගේ ආඥාවලින් එකක් හෙත්=වෙන් මරණයට පත්වනවාද? එවැනි තත්ත්වයකින් ගැළවී යනු පිණිස යමෙකුට හේතු දැක්විය හැක්කේ කුමන ආකාරයකින්ද?`