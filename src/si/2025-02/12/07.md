---
title:  වැඩිදුර අධ්‍යයනය සඳහා
date:   20/06/2025
---

කියවන්න. Ellen G. White, "God's People Delivered," pp. 635–652, in The Great Controversy.

“සෑම කාල වකවානුවකදීම, දෙවියන්වහන්සේගේ ජනතාව හට පිහිටවීම පිණිස සහ උන්වහන්සේගේ ජනයා ගළවා ගැනීම වෙනුවෙන් උන්වහන්සේගේ ශුද්ධවූ දේවදූතයන් ක්‍රියාත්මක වී ඇත. මනුෂ්‍යයන්ගේ කටයුතුවලදී ස්වර්ගීය වාසීන් ක්‍රියාශීලී වී ඇත. විදුලි ආලෝකය මෙන් ඔවුන්ගේ වස්ත්‍ර දීප්තිමත්ව බබලයි; මගීන් මෙන් වස්ත්‍ර වලින් සැරසී ඔවුන් පැමිණ ඇත. දේව ජනතාව ඉදිරියට මනුෂ්‍ය වේශයෙන් දේව දූතයන් පැමිණ ඇත. මධ්‍යහ්නයේ වෙහෙසට පත්වූවාසේ ඔවුන් විශාල වෘක්ෂ යට විවේක ගෙන ඇත. ඔවුන් මනුෂ්‍ය නිවාසවලදී පිළිගන්වනු ලැබූ ආගන්තුක සත්කාර පිළිගෙන ඇත. මගතොට හරි හැටි නොදත් සංචාරකයන්ට ඔවුන් මගපෙන්වා ඇත. ඔවුන් විසින් ඔවුන්ගේම දෑත්වලින් පූජාසනය මත ගිණි දල්වා ඇත. ඔවුන් විසින් සිරමැදිරිවල දොරවල් විවෘත කර, දෙවියන්වහන්සේගේ සේවකයන්ව මුදාහැර ඇත. ඔවුන් ස්වර්ගීය වස්ත්‍රාභරණ වලින් සන්නද්ධවී, ගැළවුම්කරුගේ සොහොන් ගල පෙරලා දැමීමට පැමිණියහ.

“දේවදූතයින් බොහෝ විට මනුෂ්‍ය ස්වරූපය ගෙන ධර්මිෂ්ඨයන්ගේ රැස්වීම් වල සිටිනවා මෙන්ම, අධර්මිෂ්ඨයන්ගේද රැස්වීම් වල සිටිමින්, සොදොම්හි වැසියන්ගේ ක්‍රියා කලාප පිළිබඳව වාර්තා තැබුවාසේම, එම ජනයා දෙවියන්වහන්සේගේ ඉවසීමේ සීමාව ඉක්මවා යන සේ කටයුතු කර ඇද්දැයි සෝදිසි කර බලති. දෙවියන්වහන්සේ දයාව දැක්වීමට ප්‍රියවන සේක; උන්වහන්සේට ඇත්තවශයෙන්ම සේවය කරන ස්වල්ප දෙනෙකු වෙනුවෙන්, බොහෝ දෙනා කෙරෙහි උන්වහන්සේගේ ශාන්ත භාවය දක්වන සේක. ඔවුන් විසින් උසුළු විසුළු කළාවූ සහ ලජ්ජාවට සහ පීඩාවට පත් කළ අයගේ කරුණාභරිත ස්වභාවයට ඔවුන් ණයගැති බව බොහෝ විට ඔවුන් අවබෝධ කරගන්නේ නැත.” —Ellen G. White, The Great Controversy, pp. 631, 632.

**සාකච්ජා කිරීම සඳහා ප්‍රශ්න:**

`2 තිමෝති 1:7 කියවන්න. ඔබ අතිශයින් කනස්සල්ලට පත්වූ අනාගතවාක්‍ය පිළිබඳව සාකච්ඡා කරන්න. අපේ ඇදහිල්ල හේතුවෙන් අපට පීඩා විඳීමට සිදුවන බව සඳහන් අනාවැකි වලදී අපේ බිය තුරන් කර දෙවියන්වහන්සේගේ පණිවුඩය තුළින් බලාපොරොත්තුව ඇතිකර ගන්නේ කෙසේද?`

`අවසාන කාලයේදී සබත් දින සහ ඉරිදා ප්‍රමුඛ සහ කේන්ද්‍රීය ප්‍රශ්නයක් බවට පත්වන අයුරු දැනට අපට අවබෝධ කර ගැනීමට අපහසු විය හැකි නමුත්, ලෝකයට කෙතරම් ඉක්මණින් වෙනස් විය හැකිදැයි සිතා බලන්න. ක්ෂණයකින් වෙනස් විය හැකි වත්මන් සිද්ධි කෙරෙහි අපේ ඇදහිල්ල පදනම් කර නොගනිමින්, දෙවියන්වහන්සේ විසින් එළිදරව් කර ඇති වචනය කෙරෙහි පමණක් රඳා පැවතීම පිළිබඳව වන මෙම සත්‍යය මගින් අපට කුමන ආකාරයේ පාඩමක් ඉගැන්විය යුතු වන්නේද?`

`දානියෙල් 2 සහ 7 පිළිබඳව සිතා බලන්න. අනාවැකි වලින් පවසා තිබූ පරිදි සියළු රාජ්‍යයන් පැන නැග පසුව බැස ගියෝය. අප අද දවසේ අතීතය ආවර්ජනය කිරීමේදී දකින්නේ, ඒ සියළු කාරණා අනාගත වාක්‍ය වලින් පැවසූ ආකාරයටම සිදුවී ඇති බවයි. අද දවසේ සිට අප ඉදිරිය බැලීමේදී, පැමිණෙන්නට ඇත්තේ තවත් එක් රාජ්‍යයක් පමණක් බව පෙනී යනු ඇත. එය කුමන රාජ්‍යයද? එම රාජ්‍යයද අනාවැකි වල පවසා ඇති ආකාරයෙන්ම අනිවාර්යයෙන්ම සිදුවන බව අපට සහතික විය හැක්කේ මන්ද?`