---
title:  දානියෙල් 2 සහ අනාගතවාක්‍ය කරා ඓතිහාසික ප්‍රවේශය
date:   15/06/2025
---

ශුද්ධ ලියවිල්ල තුළ ඇති එක් ප්‍රබල අනාවැකියක් වන්නේ දානියෙල් 2වන පරිච්ඡේදයයි. ක්‍රිස්තුස්වහන්සේ මෙලොවට පැමිණීමට වසර පන්සියයකට පමණ ඉහත ලියන ලද මෙම පොත තුළින්, ලෝක ඉතිහාසය පිළිබඳව ඔහුගේ සමයේ වූ බබිලෝනියෙන් ආරම්භ කොට, පසුව මේදෝ-පර්සියාවද, ග්‍රීසියද, රෝමය සහ එහි බිඳ වැටීමෙන් පසුව වර්තමාන යුරෝපයේ පවතින රාජ්‍යයන් පිළිබඳව සෑහෙන විස්තරයක් ඇත.-

ඇත්තවශයෙන්ම යුරෝපීය රාජ්‍යයන් පිළිබඳව දානියෙල් පවසා ඇත්තේ, “ඔව්හු මනුෂ්‍ය ජාතීන් සමග මිශ්‍රවන්නෝය; එහෙත් යකඩ මැටි සමග මිශ්‍ර නොවන්නාක් මෙන්, ඔව්හු එකිනෙකාට ඇලී නොසිටින්නෝය” (දානියෙල් 2: 43). මෙම අනාවැකිය අතිශයින් පුදුමාකාර අන්දමට සම්පූර්ණ වී ඇත. එනම් මෙම ජනකොටස් අතර නා නා ප්‍රකාර අන්තර් විවාහයන් (රාජ කුමාරවරුන්ගේ සිට පොදු ජනයා දක්වා) සිදුවී තිබෙන නමුත්, මෙම රාජ්‍යයන් බෙදී වෙන්ව පවතී.

උදාහරණයක් ලෙස, බි%තාන්‍ය රජ පවුල හඳුන්වනු ලබන්නේ වින්සර් ගෘහය (House of Windsor) යන ඉතා අනර්ඝවූ ඉංග්‍රීසි නමකිනි. එනමුත්, එම නාමය මෑතකදී, එනම් 1917දී දෙනු ලැබූවකි. ඊට පෙර මෙම පෙලපත හඳුන්වනු ලැබුවේ, සැක්ෂ් - කෝබර්ග් - ගෝතා (Saxe- Coburg-Gotha) ගෘහය යන ජර්මන් භාෂාවේ වචන වලිනි. ඊට හේතුව වන්නේ බි%තාන්‍ය රාජ වංශය ජර්මානුවන් සමග විවාහ වීමෙන්, ඔවුන් ජර්මානුවන් සමග ලේ නෑයන් බවට පත්වූහ. එනමුත්, එම ලේ ඥාතිකම්වලට ඔවුන්ව එකට බැඳ තබාගැනීමට නුපුළුවන් විය. එබැවින් 1 වන ලෝක සංග්‍රාමය ඇතිවී එකිනෙකාට වෛර කොට එකිනෙකාව ප්‍රබල සතුරන්සේ සලකා, බ්‍රිතාන්‍ය රජ පවුලේ නාමය වින්සර් ගෘහය වශයෙන් වෙනස් කරගත්හ.

`දානියෙල් 2:31-45 කියවන්න. නෙබුකද්නේසර්ගේ සිහිනය කුමක්ද? දානියෙල් ඊට අර්ථ කථනය දුන්නේ කුමන ආකාරයකටද?`

අවසාන කාලය පිළිබඳව වන දානියෙල් පොතේ ඇති අනාවැකි සියල්ලෙහිම පදනම වී ඇත්තේ දානියෙල් 2 පරිච්ඡේදයයි. දානියෙල් 2හි සඳහන් අනාවැකි තුළින්, එකකට පසුව තව එකක් බැගින් වන රාජධානි පිළිබඳව සහ අවසානයේදී දෙවියන්වහන්සේගේ සදාකාලීන රාජ්‍යය ගොඩනැගීමත් පිළිබඳව සඳහන් වේ. (දානියෙල් 2:44; දානියෙල් 7:13, 14) තවත් ආකාරයකින් පවසතහොත්, ඉතිහාසය පිළිබඳ අනාවැකි පුරාතනයේ සිට පටන්ගෙන, කඩ නොවන අනුපිළිවෙලකට රාජ්‍යයන් එකකට පසුව තවත් එක බැගින්, අපේ කාලය දක්වාද, ඊට පසු අනාගතයේ අවසානයක් දකින තුරු අනාවැකි වලින් දන්වා ඇත. මෙය අනාවැකිවලට අර්ථකථන දීමේ ඓතිහාසික ප්‍රවේශය වන අතර, ශුද්ධ ලියවිලි පාඨ තුළින් ඉල්ලා සිටින්නේද එයමය. අවසාන කාලයේ වන සිද්ධීන් අවබෝධ කරගැනීම පිණිස ඓතිහාසික ප්‍රවේශය ඉතා වැදගත් වන අතර, විශ්ෂයෙන්ම ඒවා එළිදරව් පොතේ පෙන්වා දී ඇති අයුරු අවබෝධ කරගැනීමට බෙහෙවින් ප්‍රයෝජනවත් වේ.

`දෙවියන්වහන්සේ අනාගතය පිළිබඳව දන්නවා පමණක් නොව අවසානයේදී උන්වහන්සේ අනාගතය බාරව සිටින බවටත් දානියෙල් 2 මගින් සනාථ කරනු ලබන්නේ කෙසේද?`