---
title:  රූපයට නමස්කාර කිරීම
date:   16/06/2025
---

දානියෙල් කළාවූ කටයුතු වලින් නෙබුකද්නෙශර් තුළ භක්තියක් ඇතිවී, ඔහුගේ සිත දානියෙල් කෙරෙහි සහ දෙවියන්වහන්සේ කෙරහි ඇදී ගිය බැවින් ගරු බුහුමන් කළ නමුත් (දානියෙල් 2:46-48) රජු තුළ එම ස්වභාවය වැඩිකල් රැඳුනේ නැත.

`දානියෙල් 3:1-12 කියවන්න. එම රූපය සම්පූර්ණයෙන්ම රත්රන් වලින් නිමකිරීම සහ ඊට නමස්කාර කරන ලෙස රජතුමා විසින් අවධාරණය කර සිටීමේ ඇති වැදගත්කම කුමක්ද?`

රජතුමා දෙවියන්වහන්සේගේ පණිවුඩයට එරෙහිව යන බව විශේෂ-යෙන්ම හුවා දැක්වූයේ සම්පූර්ණයෙන්ම රත්රන් යොදා ගොඩනගන ලද පිළිමය තුළිනි. එමගින් දුන් පණිවුඩය කුමක්ද? එනම්, බබිලෝනිය කිසිදා වැටෙන්නේ නැත, එමෙන්ම සැමදා නෙබුකද්නෙශර් බබිලෝනියේ රජකරනවා ඇත යනුයි. මෙම අදහසට අභියෝග කරන්නාවූ ඕනෑම කෙනෙකු මරණයට පත්කරනු ලබනවා ඇත. ස්වකැමැත්ත අනුව ක්‍රියා කිරීමට ඇති මානවයාගේ කැමැත්ත හේතුවෙන්, අපව සත්‍යයට අන්ධයන් බවට පත් කිරීමට හැකිවනවා සේම, මහා අරගලයද නියත වශයෙන්ම ක්‍රියාත්මක වන්නේ ඒ ආකාරයෙන් බවට බලවත්සේ සිහිගන්වන පිණිස එය ක්‍රියාත්මක වේ.

යම්කිසි ආකාරයකින්, නෙබුකද්නෙශර් රජතුමා ලුසිෆර්ගේ ගුණාංග පෙන්නුම් කරයි: ඔහු අභිලාෂකාමියෙක්ව, තමාවම උසස් කරගත්තාවූ, උඩඟු දෙවියන්වහන්සේගේ බලයට එරෙහිව කැරලි ගැසීමට සූදානම්ව සිටි පුද්ගලයෙක් විය. අනෙක් අතට, ඇත්ත වශයෙන්ම සැලකිය යුතු වෙනස්කම්ද විය. එනම්, අවසානයේ නෙබුකද්නෙශර් ඇදහිල්ලෙන් සැබෑවූ දෙවියන් වහන්සේ වෙතට පැමිණි අතර ඔහු මුලදී විනාශ කරන්නට තැත් කළ ඒ රාජ්‍යය තුළ ඔහුව හමුවීමේ අවස්ථාවක් බොහෝ දුරට අපට ඇත.

`දානියෙල් 3:17, 18 රජතුමාට එරෙහිව හෙබ්‍රෙව් තරුණයන් තුන්දෙනා පැවසූ වචන මෙහි සඳහන්ව ඇත. ඇදහිල්ල පිළිබඳව මෙයින් අපට උගන්වනු ලබන්නේ කුමක්ද? ඇතැම් අවස්ථාවලදී එය අපෙන් බලහත්කාරයෙන් ඉල්ලා සිටිය හැක්කේ කුමක්ද?`

යම්කිසි හේතු මවමින්, ඉතා පහසුවෙන් මෙම තරුණයින් තුන්දෙනාට මෙම භයානක අවස්ථාව මගහැර යාමට තිබූ හැකියාව පිළිබඳව සිතාබලන්න. නිකමට මෙන් රූපය ඉදිරියේ ටිකක් නැමී නොසිට පන පිටින් ගින්නෙන් පිළිස්සී යාම තෝරාගැනීමට තරම් මේ අය අන්තවාදීද? ඒ අවස්ථාවේ තම පාවහන්වල පටිය තදකරගන්නාක් මෙන් නැමී සිට ඔවුන්ගේ දෙවියන්ට යාච්ඤා කරන්නට අවස්ථාව තිබුණා නොවේද? ඔවුන් මුහුණ පෑ දේ එතරම් වැඩක් ඇති වැඩක්ද? ඇත්තවශයෙන්ම ඔවුහු එසේ කල්පනා කළහ. ඇතැම් විට, මෙම සිද්ධියෙන් පසුව ඔවුන්ට තම ජිවිතය බේරාගැනීමට නොහැකිවන්නට ඉඩ ඇති බවද සිතෙන්නට ඇත.

`අපේ ඇදහිල්ල සමග සම්මුතියකට එළඹීම පිණිස මාවත් සකසන්නාවූ බොරු හේතු දැක්වීමෙන් අපට වැලකී සිටීමට හැකිවන්නේ කෙසේද? එවැනිම පරීක්ෂාවක් පිළිබඳව අවධානය යොමුකරන පාඨය තුළින් කුමක් පවසයිද: “ස්වල්පයක් ගැන විශ්වාසව සිටින්නා බොහෝ දේ ගැනත් විශ්වාසව සිටියි. ස්වල්පයක් ගැන අධර්මිෂ්ඨව සිටින්නා බොහෝ දේ ගැනත් අධර්මිෂ්ඨව සිටියි” (ලූක් 16:10)?`