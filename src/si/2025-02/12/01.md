---
title:  පුරෝගාමියෝ
date:   14/06/2025
---

### මේ සතියේ පාඩමේ අධ්‍යයනය සඳහා කියවන්න

දානියෙල් 2:31-45; දානියෙල් 3:1-12, 17, 18; එළිදරව් 13:11-17; රෝම 1:18-25; ක්‍රියා 12:1-17; මතෙව් 12:9-14.

> <p>කටපාඩම් පදය</p>
> “මක්නිසාද දෙවියන්වහන්සේ අපට දුන්නේ බයාදුකමේ ආත්මයක් නොව බලයෙත් ප්‍රේමයෙත් හික්මවීමෙත් ආත්මයක්ය.” (2 තිමෝති 1:7).

මෙම සතිය තුළ අවසාන කාලයේ වන්නට යන්නාවූ සිද්ධීන්වල පෙරනිමිති ඉතා සවිස්තරාත්මක ලෙස තවත් බයිබල් කථාන්තර දෙකක් තුළින් අධ්‍යයනය කරන්නෙමු.

පළමු කොට අප ෂද්‍රක්, මේෂක් සහ අබෙද්නෙගෝ යන අයගේ වාර්තා දෙස බැලූ විට පෙනීයන්නේ, එළිදරව් 13හි පෙන්නුම් කරනු ලබන සිද්ධීන් වල ඉඟි කිරීමක් අපට දකින්නට පුළුවන. ඊට පසු අප අලුත් ගිවිසුම වෙත ගොස්, මුල් ක්‍රිස්තියානි සභාවේ අත්දැකීම් දෙස බැලූවිට අවබෝධ වන්නේ, එම මුල් සභාවේ අත්දැකීම් තුළින් අවසාන කාලයේ වන සිදුවීම්, විශේෂයෙන් වර්තමානයේ සිට ක්‍රිස්තුස්වහන්සේ නැවත පැමිණීම දැක්වා වන සිදුවීම්වලට මුහුණ දීමට සහ අපේක්ෂා කිරීමට අපව පුහුණු කරනු ලබන බවයි.

මෙහි ඉදිරිපත් කොට ඇති උදාහරණ දෙකෙන්ම අප තුළ සැලකිය යුතු අන්දමින් ධෛර්යය වර්ධනය වනවා මෙන්ම, අතිශයින් දුෂ්කර අවස්ථාවලදී පවා සිත තුළ සමාදානය ඇතිකර ගැනීම පිණිස අවශ්‍ය මූලික අංග සපයනු ලබයි.

නැවත නැවත යේසුස්වහන්සේ පැවසුවේ, “භය නොවන්න” ඔබේ සිතුවිලි ඔබව කලබලයට පත්කරන්නේ මන්ද?” වැනි කියමන් වේ. අනාගත වාක්‍යවල අවධානය යොමුකර ඇත්තේ ක්‍රිස්තුස්වහන්සේ කෙරෙහි වන බව සිහි තබාගැනීම ඉතා වැදගත් වන අතර, අවසාන කාලයේ වන සිද්ධීන් තුළින්ද එවැනිම උපදෙස් අපේක්ෂා කළ හැකි බව මතකයේ තබාගත යුතුය. “නුඹලාගේ සිත් නොකැළඹේවා, දෙවියන්වහන්සේ කෙරේ විශ්වාස කරන්න, මා කෙරේත් විශ්වාස කරන්න” (යොහන් 14:1) යනුවෙන් උන්වහන්සේ තම ගෝලයන්ට ඉගැන්වූ සේක.

තවත් වචනයකින් පවසතහොත්, දෙවියන්වහන්සේට විශ්වාසවන්තව සිsටින්නට උත්සාහ කරන්නාවූ අයට, අවසාන කාලයේ වන සිදුවීම් අතිශයින් දුෂ්කර සහ පීඩාකාරී කාලයක් වන බව සත්‍යයකි. එනමුත්, අවසානයේදී අප විසින් මෙම සිද්ධි දෙස බැලිය යුත්තේ අපේක්ෂා සහගතව මිස බියෙන් නොවේ.

ජූනි මස 21 වන දිනට යෙදෙන සබතට සූදානම් වීම පිණිස මෙම සතියේ පාඩම අධ්‍යයනය කරන්න.