---
title:  වැඩිදුර අධ්‍යයනය සඳහා
date:   11/04/2025
---

කියවන්න. Ellen G. White, "The Revelation," pp. 578–581, in The Acts of the Apostles.

ලෝකයේ පවතින බොහෝ ආගම් සංකල්ප සමග කටයුතු කරයි; වෙනත් ආගම් වලට හාත්පසින්ම වෙනස්වන සේ ක්‍රිස්තියානි ධර්මය ස්ථිරව පදනම්වී ඇත්තේ ඓතිහාසික සිද්ධාන්ත මතය. දෙවියන්වහන්සේ ඉතිහාසය පුරාවට මනුෂ්‍යයන් සමග අfන්‍යාන්‍ය සබඳතා දැක්වූ අන්දම බයිබලයේ ඇති කථාන්තරයයි. වසර දහස් ගණනක් මුලුල්ලේ වූ එවැනි අfන්‍යාන්‍ය සබඳතා අධ්‍යයනය කිරීමෙන්, දෙවියන්වහන්සේගේ චරිත ස්වභාවයේ ස්ථාවරත්වය පිළිබඳ බොහෝ දේ අපට ඉගෙනීමට පුළුවන.

එකම දේ නැවත නැවත අසන්නට ලැබෙන බැවින් ඒවා හරි වෙහෙසකාරී යයි ඇතැම් විට කිතුනුවෝ මැසිවිලි නගති. ඇතැම් අවස්ථාවලදී අපට පමණක් විශේෂිතවූ අනාවැකි පිළිබඳව ප්‍රසිද්ධියේ දේශනා කරනු ලබන විට අපේ ආකල්පය වන්නේ මේවා අපි බොහෝ කලක පටන් අසනු ලබන දේවල්, අපට ඉගෙනීමට අලුත් යමක් නැත යනුවෙන්ය.

අපේ පණිවුඩය වෙනස් නොවන්නාවූද, ස්ථාවරවූද එකක් වීමෙන් එය ඉතා සරලවූද හෝ කිසිම අභියෝගයක් නැත්තාවූද දෙයක් යයි අදහස් නොකෙරේ. එය හාත්පසින්ම වෙනස්වූ දෙයකි. අසීමිත බුද්ධියක් ඇති දෙවි කෙනෙකුගේ මනසින් අප වෙත එවා ඇති පණිවුඩ අප විසින් අධ්‍යයනය කරන්නාවූ විට, කිසිදිනක එම විෂය පථය ඉගෙන ගෙන නිමකළ නොහැකි වන බව ඔබ ඉක්මණින් අවබෝධ කරගනු ඇත.

එළිදරව් පොත ලිවීමට හේතුවූ එක් හේතුවක් ලෙස එලන් ජී. වයිට් මහත්මිය සඳහන් කරන්නේ, ක්‍රිස්තියානි සභාව සතු මෙම ඓතිහාසික පණිවුඩය සෑම කාලයක් උදෙසාම ස්ථිර පදනමක පිහිටුවනු ලැබීම පිණිස වන බවයි. “එවක සිටි ඇතැම් තරුණ සේවකයන් ... නිතර නැවත නැවත ඉදිරිපත් කරනු ලැබූ පණිවුඩය පිළිබඳව වෙහෙසට පත්ව සිටියහ. කිසියම් අලුත් දෙයක් අත්දැකීම පිණිස ඔවුන් තුළ තිබූ ආශාව හේතුවෙන් දේව ධර්මයේ අලුත් අදියරයන් හඳුන්වා දීමේ උත්සාහයක ඔවුන් යෙදුනාහ.” —The Acts of the Apostles, p. 580. ඒ අන්දමට, එය අනාගතය පිළිබඳව පමණක් වන සාමාන්‍ය පොතක් පමණක් නොව; එය අතීතය පිළිබඳවද වන පොතකි, එය නිර්මාණය කර ඇත්තේ ඓතිහාසික ඇදහිල්ල කෙරෙහි අපව මුල් බැසගෙන පවත්වා ගනිමින්, අප විසින් නවතාවයක් හෝ වෙනසක් සොයා නොමග නොයනු පිණිසය.

**සාකච්ජා කිරීම සඳහා ප්‍රශ්න:**

`අලුත් තොරතුරු සහ අලුත් අවබෝධයක් සැපයීමට ශුද්ධ ලියවිල්ල කිසිවිටෙක අසමත් නොවේ. යමෙක් අලුතින් යමක් ඉගෙනීමට ඇති ආශාව සමග අපට දී ඇති සත්‍යය තුළ මුල් බැස සිටීම අතර සමබරතාවයක් අප විසින් පවත්වාගනු ලබන්නේ කෙසේද?`

`අනාගතවාක්‍ය පිළිබඳව දෙනු ලබන අලුත් අර්ථකථන පිළිබඳව සභාව ක්‍රියා කළ යුත්තේ කුමන ආකාරයටද? සැමවිටම අලුතින් ඉගෙන ගත යුතු දෙයක් ඇති බව අප දන්නා නමුත්, අලුත් ආලෝකය අත්‍යවශ්‍යද හෝ එය විලාසිතාවක් පමණක්ද එසේත් නොමැති නම් එය වරදක්ද කියා අප විසින් අවබෝධ කරගන්නේ කෙසේද?`

`දෙවන ලෝක සංග්‍රාමය පැවති සමයේ, ශාන්තිකර සාගරයේ පිහිටි දූපතක නැවියෙක් මරණාසන්නව සිටි විට, ඔහු සහන සේවා වෛද්‍ය නිලධාරියෙකුට හඬා වැටෙමින් පවසා සිටියේ, “මම අනාථයෙක්. මම මැරුණහම කාටද මාව මතක තිබෙන්නේ?” එවිට වෛද්‍යවරයා පැවසුවේ, “මම ඔබව නිතරම මගේ මතකයෙහි තබාගන්නවා.” මෙම වෛද්‍ය නිලධාරියාගේ වචන අතිශයින් යහපත් චේතනාවකින් පැවසූ ඒවා වුවත්, ඉක්මණින් හෝ කල් ගතවී ඔහුගේද මරණය සිදුවනු ඇත. ඒ සමගම නැවියාගේ මතකයද මියැදෙනු ඇත. සියල්ල මරණයෙන් කෙළවර වන්නේ නම්, මෙහි සඳහන් කළ සිද්ධිය තුළ ඇති නිෂ්ඵලතාවය මෙන්ම අර්ථ ශුන්‍ය භාවය අප අවබෝධ කරගන්නේ කුමන ආකාරයෙන්ද?`