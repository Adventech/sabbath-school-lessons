---
title:  “පළමු සඳහනේ” ප්‍රතිපත්තිය
date:   06/04/2025
---

උසස් අධ්‍යාපන ආයතනවල, අධ්‍යයන පාඨමාලා ප්‍රාථමික මට්ටමින්, සමාලෝචනය කිරීමේ අදහසින් ආරම්භ වන අතර, එවැනි පාඨමාලාවන් වලට අංකයක් දෙනු ලැබේ. (බොහෝ විට මේ සඳහා නවක පාඨමාලාවකට දෙනු ලබන අංකය වන්නේ “101”ය). මෙහිදී අධ්‍යයනයට අදාළ වන්නේ එම විෂයට අදාළවන මූලික දැනුමය. ආරම්භයේදී එම විෂය මගින් ප්‍රාථමික කරුණු අධ්‍යයනය කරන නමුත් පසුව මෙම විෂය පිළිබඳව වෙනම ගැඹුරට අධ්‍යයනය කිරීමට පුළුවන. ඒ ආකාරයෙන්ම ඔබ බයිබලය හදාරන්නාවූ විටදී, දෙවියන්වහන්සේ ඔබට උත්පත්ති පොත තුළින් ප්‍රාථමික පාඨමාලාවක් දී ඇති බව අවබෝධ වනු ඇත. එහිදී ඔබ විසින් බයිබලයේ වෙනත් පොත් තුළින් ඉගෙන ගත යුතු සහ සවිස්තරාත්මකව බැලිය යුතු කරුණු, උත්පත්ති පොතේ හඳුන්වා දී ඇති බව ඔබ වටහාගන්නවා ඇත.

සාමාන්‍ය පරිදි පවසතහොත් පළමු වතාව යන සංකල්පය හෝ සංකේතය විශේෂයෙන්ම උත්පත්ති පොතේ මුල් පරිච්ඡේදවල සඳහන්ව ඇති බවත්, එම සංකල්පය පිළිබඳව පොදු වූ අදහසක් ලබා ගැනීමෙන් පසුව එය උපයෝග කරගෙන ඇති අයුරු ඔබ වටහා ගන්නවා ඇත.

ඇතැම් බයිබල් ශිෂ්‍යයන් මෙය “පළමු සඳහනේ නීතිය” යනුවෙන් හඳුන්වනු ලැබූවත්, වඩාත් සුදුසු වන්නේ, නීතියක් වශයෙන් හඳුන්වා නොදී, ප්‍රතිපත්තියක් හෝ (රටාවක්) වශයෙන් හඳුන්වා දීම වන නමුත්, එසේ කිරීම අනිවාර්ය නොවන අතර, මෙම රීතියට ව්‍යතිරේක ස්වභාවයක් ඇත. මෙම රටාව බයිබල් අධ්‍යයනයේදී මෙන්ම බයිබල් අනාගත වාක්‍ය අධ්‍යයනයේද මතුවන අයුරු දකින්නට ඇති අතර, ඒ අනුව දෙවියන්වහන්සේ කාලාන්තරයක් මුළුල්ලේ උන්වහන්සේගේ දරුවන්ට ක්‍රමිකව තොරතුරු සපයා දෙන අතර, මුලදී ප්‍රාථමික සංකල්ප වලින්ද, ඊට පසු තව තවත් ප්‍රවර්ධනය කරමින් වසර ගණනාවක් හෝ අවශ්‍ය වුවහොත් ශත වර්ෂ ගණනාවක් තුළ දෙවියන් වහන්සේගේ එම මෙහෙවර ක්‍රියාත්මක වේ.

`යෙසායා 40:7,8; මලාකි 3:6 සහ හෙබ්‍රෙව් 13:8 කියවන්න. ඔබට අනාගත වාක්‍ය හැදෑරීම ස්ථාවර පදනමක් මත කරනු පිණිස, මෙහි සඳහන් පාඨ වලින් ඔබට උකාහගත හැකි ප්‍රතිපත්ති මොනවාද?`

නවීන ලෝකයේ බොහෝ අය “සත්‍යය” වෙනුවට සත්‍යය ගැන කථාකරන්නේ “සත්‍යය” යනු කාලයත් සමග වෙනස් විය හැකි නම්‍යශීලී දෙයක් බව උපකල්පනය කරන බැවිනි. එසේත් නැතහොත් ඇතැම් අවස්ථා වලදී, “සත්‍යය” යන සංකල්පයම සැකසහිත ලෙස සලකනු ලැබේ.

දෙවියන්වහන්සේ සත්‍යය ස්ථාපිත කළ විට, කෙසේ වුවද උන්වහන්සේ උන්වහන්සේගේ මනස වෙනස් කරන්නේ නැත. උන්වහන්සේ උන් වහන්සේගේ ජනතාව හට සත්‍යය ඉගැන්වීම ආරම්භ කළ විට, එම බයිබලයේ ප්‍රතිපත්තිය හෝ තේමාව නැවත නැවත කියාදෙනු ලබන විට කිසිසේත් එහි අර්ථය වෙනස් නොවන බව අපට සහතික වශයෙන් අපේක්ෂා කිරීමට හැකිවන අතර, වන්නාවූ එකම දෙය වනුයේ එම ප්‍රතිපත්ති හෝ තේමා වෙනස් කරනවා වෙනුවට, එහි අර්ථය සම්බන්ධයෙන් වැඩි ආලෝකයක් ලබා දීම සිදුවීමයි. මේ හේතුව නිසාම අනාගත වාක්‍ය ඉගෙනීම වඩාත් අර්ථවත්වේ. එබැවින් උත්පත්ති පොත පිළිබඳව මනා අවබෝධයක් ලැබිය යුතුය. එහිදී ඔබට වැදගත් සංකල්ප බොහොමයක් හමුවනු ඇත. ඊට පසුව එම මූලික අවබෝධයත් සමග බයිබලයේ ඉදිරි කොටස් ගවේෂණය කිරීම පිණිස ඔබට මනා හැකියාවක් ලැබෙනු ඇත.

`කිසියම් පුද්ගලයෙකු හෝ දෙයක් විසින් ඉතා සුමුදු ලෙස සහ තර්කානුකූල ලෙස, බයිබලයෙහි උගන්වනු ලබන කිසිදිනක නොවරදින සත්‍යය පිළිබඳව අපේ ඇදහිල්ල දුර්වල වන පරිද්දෙන් ක්‍රියා කළහොත්, එවැන්නෙකුට ඉඩ පහසුකමක් සපයා නොදීම වැදගත් වන්නේ ඇයි? මෙවැනි දුර්වලකම් ඇති කළහැකි සූක්ෂම ක්‍රම මොනවාද?`