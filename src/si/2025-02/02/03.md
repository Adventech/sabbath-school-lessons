---
title:  දෙවියන්වහන්සේගේ ප්‍රේමය අවබෝධ කරගැනීම
date:   07/04/2025
---

පව්කාර ස්වභාවය උරුමවනවා යන අදහසෙහි එක් අංගයක් වන්නේ, විශ්වය පිළිබඳව අපට ඇති අවබෝධය අප තුළ ඇත්තාවූ ආත්මාර්ථකාමිත්වය සහ උඩඟුකම හේතුවෙන් කෙලෙසී ඇති බැවිනි. අපි අපේම දෘෂ්ටි කෝණයෙන් ලෝකය දෙස බලනවා මිස, දෙවියන්වහන්සේගේ සියල්ල දන්න ඥානය තුළින් නොවන බව පැහැදිලි කරුණකි. ඇතැම්විට වෙන කිසිම දෙයකට වඩා වැඩියෙන් මනුෂ්‍ය වර්ගයා විසින් වැරදි ආකාරයට භාවිතා කොට ඇති සංකල්පය “ප්‍රේමය” විය හැක. ජනප්‍රිය සංස්කෘතික ලක්ෂණයක්ව ඇත්තේ ප්‍රේමය යන සංකල්පය ආත්මාර්ථකාමී වින්දනයකට යොදාගෙන ඇති අතර, අන්‍යයන්ගේ යහපත පිළිබඳව වන කිසිදු තැකීමක් එය තුළ නැත. මෙම විෂය කෙරෙහි මමත්වය කේන්ද්‍රකරගත් ප්‍රවේශයක් අප ගන්නා බැවින්, මෙම විෂය පිළිබඳව වන දෙවියන්වහන්සේගේ ආකල්ප මොනවාදැයි වටහා ගැනීම අපට අපහසු කරුණක් වේ.

ප්‍රේමයේ ස්වභාවය පිළිබඳව අපට මනා අවබෝධයක් ඇත්තේ නම්, බයිබලයේ ඇති අනාවැකි හොඳින් වටහාගැනීම පිණිස එය ඉතා යහපත් සුදුසුකමක් බවට පත්වේ. මහා අරගලයේ එක් වැදගත් තේමාවක් වන්නේ දෙවියන්වහන්සේගේ චරිත ස්වභාවය පිළිබඳව විශාල වශයෙන් ඇති දුර්මත වේ. එලන් වයිට් මහත්මිය, The Great Controversy නමැති පොතෙහි සාරාංශය නිම කරන්නේ: “සම්පූර්ණ විශ්වයම පිරිසිදුය. එක්සත් බවේ සහ ප්‍රීතියේ එක් හදගැස්මක් සකල මැවිල්ල පුරා නාදවේ. සියල්ල මැවූ උන්වහන්සේ තුළින්, ජීවනයද, ආලෝකයද, ප්‍රීතියද සීමාරහිත අවකාශයන් තුළින් ගලා බසී. කුඩා පරමාණුවේ සිට අති විශාල ලෝකය දක්වාද, සජීවී මෙන්ම අජීවී සියළුදේද, ඒවායේ නොකැලැල් අලංකාරය සහ සම්පූර්ණ ප්‍රීතියෙන් දෙවියන්වහන්සේ ප්‍රේමණීය බව ප්‍රකාශ කරනු ලබයි” 678 පිටුව.

`උත්පත්ති 22:1-13 කියවන්න. “ප්‍රේමය” පිළිබඳව වන ප්‍රථම සඳහන බයිබලයෙහි ඇත්තේ උත්පත්ති 22:2හිය. දෙවියන්වහන්සේගේ ප්‍රේමයේ ස්වභාවය පිළිබඳව මෙම කථාන්තරයෙන් පවසන්නේ කුමක්ද?`

ඉඳහිට, කිසියම් සංකල්පයක් පළමුවතාවට සිදුව ඇති වාර්තාවක් බයිබලය තුළින් සොයාගනු ලබනවාට අමතරව, එම සංකල්පය පිළිබඳව මුල්වතාවට බයිබලයේ එක් එක් පොත් තුළ සඳහන්ව තිබීම සොයාගැනීමද බෙහෙවින් ප්‍රයෝජනවත් වේ. මෙම තත්වය විශේෂයෙන්ම ශුභාරංචිවලට අදාළ කරගැනීමට පුළුවන. පහත සඳහන් වන ශුභාරංචි පාඨ තුළ “ප්‍රේමය” පිළිබඳව මුල් වතාවට සඳහන්ව ඇත. එනම් මතෙව් 3:17, මාර්ක් 1:11, ලූක් 3:22 සහ යොහන් 3:16 වේ.

උදාහරණයක් ලෙස, “ප්‍රේමය” යන වචනය මුල් වතාවට යොහන් 3:16 සඳහන් කර තිබීම විශේෂයෙන්ම අපේ මනස විවෘත කිරීමට සමත් වන අතර, එමගින් ඊසාක්ව පූජාසනයක් මත පූජා කිරීමට සැරසුන අන්දම පිළිබඳව වන කථාව පිළිබඳව ඇඟවීමක්ද කොට ඇති බව පෙනී යයි. ආබ්‍රහම්ට, දෙවියන්වහන්සේ කෙරෙහි කෙතරම් දැඩි විශ්වාසයක් තිබුණාදැයි පැවසුවහොත්, එම පුජාව දෙවියන්වහන්සේට අවශ්‍ය පරිදි ඉටුකළහොත්, දෙවියන්වහන්සේ විසින් තම පුත්‍රයාව නැගිටවනු ලබනු ඇතැයි ඔහු තරයේ විශ්වාස කළේය (හෙබ්‍රෙව් 11:19). එය මනුෂ්‍ය වර්ගයා උදෙසා වූ දෙවියන්වහන්සේගේ ප්‍රේමය පිළිබඳව පෙර ලකුණකි. උන්වහන්සේ “ස්වකීය ඒකජාතක පුත්‍රයා දෙන තරම්” අපට ප්‍රේම කළසේක. (උත්පත්ති 22:2, 12, 16 බලන්න) සහ පසුව උන්වහන්සේව මළවුන්ගෙන් උත්ථාන කළසේක. මේ අන්දමට අප කෙරෙහි ඇති ප්‍රේමය පිළිබඳව එළිදරව්වක් කොට ඇති අතර, එය දෙවියන්වහන්සේ අප උදෙසා පිළියෙල කොට ඇති තමාම පූජාවීමේ පූජාවකි.

`දෙවියන්වහන්සේ අප කෙරෙහි ඇති ස්වයං-පරිත්‍යාග වීමේ පූජාව පිළිබඳව අන්‍යයන් හට පෙන්නුම් කිරීමට වුවද ආරම්භ කළ හැක්කේ කෙසේද? අප බොහෝ දෙනෙකුට මෙම ආකාරයේ ප්‍රේමයක් ප්‍රාථමික වශයෙන් හෝ සැලකීමට බඳුන් කිරීමට නොහැකි වන්නේ ඇයි?`