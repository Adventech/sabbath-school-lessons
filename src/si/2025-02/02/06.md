---
title:  සර්පයා
date:   10/04/2025
---

එළිදරව් පොතේ ප්‍රධාන මාතෘකාව වන්නේ නමස්කාරය පිළිබඳව වන කරුණයි. නමස්කාරයේ බොරු ක්‍රම කරනු ලබන අපරාධකරු මෙන්ම ඒවා සක්‍රියව කරනු ලබන තැනැත්තා “මෘගයා” (එළිදරව් 13:2-4) ලෙස හඳුන්වා දී ඇති අතර, වැටුණාවූ දේව දූතයා සර්පයා ලෙස හඳුන්වා දීම අහඹු සද්ධියක් නොවේ. එමගින් ඉතා පැහැදිලිවම අපව ඒදන් උයන වෙත යොමු කරන්නේ, එහිදී සර්පයා එම පාරාදීසයට ඇතුල්වී, ඔහුව අනුගමනය කරන ලෙස ආදම් සහ ඒවට බලකොට මැවුම්කරුට එරෙහිව ක්‍රියාකිරීමට පෙළඹවීය.

`උත්පත්ති 3:1-5; එළිදරව් 12:1-9 සමග සංසන්දනය කරන්න. එක් එක් විස්තරය තුළ ඇති පොදු තේමා මොනවාද? උත්පත්ති පොතේ සර්පයා හඳුන්වා දීමේ සවිස්තරාත්මක තොරතුරු එළිදරව් පොතේ සඳහන් කලින් ස්වර්ගයෙහි සිදුවූ යුද්ධයට අදාල දේ අවබෝධ කරගැනීමට උපකාර වන්නේ කුමන ආකාරයකින්ද?`

සාතන් මුළු ලෝකයම නොමග යැවීම පිළිබඳව ශුද්ධ ලියවිල්ල තුළ වාර්තා දෙකක් ඇත. උත්පත්ති පොතේ සඳහන්ව ඇති අන්දමට එවකට සිටියේ මනුෂ්‍යයන් දෙදෙනෙකු පමණි. ඊට පසුව එළිදරව් 12 සහ 13 යන පරිච්ඡේද වල සඳහන් වාර්තාවට අනුව, සාතන්ව හඳුන්වා දී ඇත්තේ, “මුළු ලෝකයා රවටන්නා” (එළිදරව් 12:9) වන අතර, මුහුදෙන් පැන නැගුණු මෘගයාට බලය ලබාදීම හේතුවෙන්, “මුළු ලෝකයා” මෘගයා පස්සේ පුදුමව ගියෝය (එළිදරව් 13:2, 3) වශයෙන් සඳහන්වේ. බයිබලයේ අනාවැකි පිළිබඳව වන එක් තේමාවක් වන්නේ මහා අරගලයේ නොවෙනස්වන ස්වභාවය පිළිබඳවය. දෙවියන්-වහන්සේගේ චරිතය සහ වචනය වෙනස් නොවන්නාසේම යක්ෂයාගේ අභිලාෂයන්ද වෙනස් නොවේ.

වාසනාවකට මෙන්, මහා අරගලයේ ස්වභාවය වෙනස් නොවන හෙයින්ද, අනාවැකි සඳහන් ශුද්ධ ලියවිල්ල තුළ පැහැදිලි යොමු ලක්ෂයන් (reference points) ඇති බැවින්ද, කිතුනුවන් හට ඇති ප්‍රවනතා තෝරා බේරා ගනිමින්, ආත්මික වශයෙන් ඇති උගුල්වල නොවැටී සිටීමට හැකිවනු ඇත. දෙවියන්වහන්සේ සැමදා ඒ ආකාරයෙන්ම සිටිනු ඇත. යක්ෂයා පිළිබඳව පවසතහොත් ඔහුද ඔහුගේ ස්වභාවය වෙනස් කරන්නේ නැත. සාතන්ට දහස් ගණනින් වෙස් පැළඳිය හැක. එනමුත් වැටුණාවූ මනුෂ්‍යයාගේ වසර දහස් ගණනක ඉතිහාසය තුළ එයටම අදාළ වන එළිදරව් පොතේ අනාවැකි දසුන්ද, පෙන්නුම් කරනු ලබන්නේ, ඔහු ඒදන් උයනේ භාවිතා කළ සැලසුම් වලින් ඉවත්ව නොයන බවයි. දෙවියන්වහන්සේ අපට ප්‍රඥාව සහ අවබෝධ කරගැනීමේ හැකියාව (යාකොබ් 1:5) මෙන්ම ශුද්ධ ලියවිල්ලේ සහතිකයක් දී ඇති බැවින් යක්ෂයාගේ බොරුවලට වැටීමට හේතුවක් නැත. අවාසනාවකට මෙන් බොහෝ දෙනෙක් ඔහුගේ රැවටිල්ලට හසුවී ඇති අතර, ඉදිරියේදී තවත් බොහෝ දෙනෙකු එසේ රැවටෙනු ඇත.

`කාලයත් සමග සංස්කෘතිය වෙනස් වන අයුරු පිළිබඳව සිතා බලන්න. ඇතැම් විට සාමාන්‍ය තත්ත්වය ලෙස පිළිගත් දේ වෙනස් වන්නට පුළුවන. එමෙන්ම පිළිනොගත් දේ පිළිගැනීමට ලක්වන්නට පුළුවන්කම ඇත. මහා අරගලය තුළ තිබෙන අදාළ කාරණා මෙන්ම එහි රඟ දක්වන්නන් වෙනස් නොවන බැවින්, වෙනස්වන සංස්කෘතික භූමිකාව සෝදිසි කිරීමේදී කිතුනුවකු විසින් සිතා බැලිය යුතු කරුණු මොනවාද? උදාහරණයක් ලෙස යක්ෂයා විසින් පවසනු ලැබූ බොරු දෙස බැලුවහොත්, නුඹ මැරෙන්නේ නැත, ඔබ දෙවිවරුන් මෙන් වනවා ඇත: අද දවසේ ඔබේ සංස්කෘතිය තුළ එවැනි දේ පවසනු ලබනවා ඔබට දැකිය හැක්කේ කොහේද?`