---
title:  "ඊසාක්ගේ ප්‍රශ්නය: බැටළු පැටවා කොහේද?"
date:   08/04/2025
---

බයිබලයෙහි මුල්වතාවට බැටළු පැටවකු පිළිබඳව සඳහන් වන්නේ, ප්‍රේමය පිළිබඳව මුල්වරට සඳහන්වන උත්පත්ති 22 වන පරිච්ඡේදය තුළය. බැටළු පැටවා යන පදය එළිදරව් පොතේ නිතරම පාහේ දැකිය හැකි සංකේතයකි. එය එළිදරව් පොත තුළ 20 වතාවකට වඩා වැඩි වාර ගණනක් සඳහන්ව ඇත. එළිදරව් පොතේ ඇති එක් ප්‍රබල ජවනිකාවක් තුළ යොහන් දෙවියන්වහන්සේගේ සිංහාසනය ඇති කාමරයට යන අයුරු හතර සහ පස්වන පරිච්ඡේද තුළ පෙන්නුම් කොට ඇත. මෙහිදී බැටළු පැටවාණෝ කේන්ද්‍රීය භූමිකාවක් රඟ දක්වනු ලබයි.

`උත්පත්ති 22:7, 8; නික්මයාම 12:3-13 සහ එළිදරව් 5:5-10 කියවන්න. ඊසාක්ව පූජාකරනු ලැබීමට නියමිතව තිබුණ කථාව අනුසාරයෙන්, බැටළු පැටවුන්ව පූජා කිරීම සංකේතාත්මකව සිදුවූ අන්දම අප විසින් අවබෝධ කරගන්නේ කෙසේද? මෙම කථාව, යොහන් විසින් එළිදරව් 5 වන පරිච්ඡේදයෙහි දකින කථාව හා බැඳී පවතින්නේ කුමන ආකාරයකටද?`

බයිබලය තුළ ඇති බැටළු පැටවා පිළිබඳව වන සටහන, පළමු වතාවට සඳහන්වන්නේ ඊසාක්ගේ ප්‍රශ්නයත් සමගිනි: “බැටළු පැටවා කොයිද?” (උත්පත්ති 22:7). බයිබලයේ ඉතිරි කොටස් මුලුල්ලේම මෙම ප්‍රශ්නයට සවිස්තරාත්මකව පිළිතුරු සැපයීම සිත්ගන්නා කරුණකි. පරණ ගිවිසුමේ අනෙක් පොත් 38 මගින්, ඊසාක්ගේ ප්‍රශ්නය මුල් කරගනිමින් ක්‍රමිකව, වඩ වඩාත් සවිස්තරාත්මක තොරතුරු සපයමින්, පාස්කු වතාවත් වල සිට දාවිත් මුලින් යෙදී සිටි රැකියාව දක්වාද, ඉන් තවත් ඉදිරියටද පාඨකයාව ගෙන යනු ලබයි. මෙම සම්පූර්ණ කථාව තුළින්ම මෙසියස්වහන්සේ පිළිබඳව වන අසීමිත ප්‍රමාණයක් වන අනාවැකි වලින් උද්දීපනය කර ඇති අතර ඉන් ඊසාක්ගේ ප්‍රශ්නයට පිළිතුරු සපයනු ලබයි. ඊට පසුව අලුත් ගිවිසුම කරා පැමිණෙන විට, යේසුස්වහන්සේ ලේ මස් සහිතව පැමිණ උන්වහන්සේගේ ජනතාව අතර මෙහෙවර කොට, අවසානයෙද්S කුරුසිය මත උන්වහන්සේගේ ජීවිතය පුජා කළ විට ඊසාක්ගේ ප්‍රශ්නයට පිළිතුරු සපයනු ලැබුණි.

බැටළු පැටවාණන් පිළිබඳව යොහන්ගේ ශුභාරංචිය තුළ ප්‍රථම වතාවට සඳහන්ව තිබෙනවා බලන්න යොහන් 1:29-34. යොහන් බෞතීස්ත පෞද්ගලිකවම ඊසාක්ගේ ප්‍රශ්නයට පිළිතුරු සපයනවා සේ පෙනීයන්නේ මෙහි දක්වා ඇති පසුබිම අතිශයින්ම කාලෝචිත වන බැවිනි. පව්කරුවන් පසුතැවිලිවී වතුරෙන් බව්තීස්ම ලැබූහ. එය සංකේතවත් කළේ පව්කරුවා මරණයට පත්වී අලුත් ජීවිතයක් ආරම්භ කරන බවයි. මෙම සංදර්භය තුළ යේසුස්වහන්සේ, දෙවියන්වහන්සේගේ බැටළු පැටවාණෝ හදිසියේ පැමිණ, මතෙව් වාර්තා කරන අන්දමට, ස්වර්ගය විවෘතවී, “මොහු මාගේ ප්‍රේමවන්ත පුත්‍රයාය, මොහු කෙරෙහි ඉතා ප්‍රසන්නව සිටිමි”යි අහසෙන් හඬක් විය (මතෙව් 3:17). ආබ්‍රහම්ගේ සහ ඊසාක්ගේ ගැටළුවලට ස්වාමීන්වහන්සේගේ දූතයා, ස්වර්ගයේ සිට හඬ නගා දුන් විසඳුම කෙරෙහි අවධානය යොමු කරන්න (උත්පත්ති 22:11-14).

සෑම නූලක්ම නිසියාකාරව එකට ගෙතීමෙන් ඔබට දිනන්ට ලැබෙන පැහැදිලි චිත්‍රය වනුයේ යේසුස්වහන්සේ දෙවියන්වහන්සේගේ බැටළු පැටවාණෝ වන බවත්, උන්වහන්සේ අප වෙනුවෙන් ආදේශයක් වූ බවත්ය. යොහන්ගේ දර්ශනයට අනුව මරනු ලැබූ බැටළු පැටවාණෝ වඩාත් හොඳින් අවබෝධ කරගනු පිණිස මෙයින් අපට විශාල ආලෝකයක් ලැබේ.

`යේසුස්වහන්සේ අපේ ආදේශකයා වන බව දැනගැනීම අපේ ගැළවීම උදෙසා අතිශයින් වැදගත්වන්නේ ඇයි? අපව විනිශ්චය කරනු ලබන විට උන්වහන්සේ අපේ ආදේශකයාණන් ලෙස නොසිටියහොත්, ඔබට ඇති බලාපොරොත්තුව කුමක්ද?`