---
title:  මරණය සම්බන්ධව කටයුතු කිරීම
date:   09/04/2025
---

මැවුම්කරුගෙන් දුරස්ථව ඇති ලෝකයක ජීවත්වීමේදී මුහුණ පෑමට සිදුවන්නාවූ අතිශයින්ම කෲර දෙය වන්නේ සෑම කෙනෙකු පිටුපසින් සැඟවී සිටිමින් කොයි මොහොතේ හෝ පහරදීමට හැකියාව ඇති මරණයයි. විශ්වයේ ජීවනයේ එකම මාර්ගය වන මැවුම්කරුගෙන් වෙන්ව සිටීමෙන් “පාපයේ කුලිය” ලෙස ලැබෙන දඬුවම එයයි. එබැවින් එය බයිබලය තුළ ඇති අනාවැකි සම්බන්ධව ප්‍රධාන භූමිකාවක් තිබෙන යථාර්ථය මෙන්ම විසඳුමද වන්නේ, යේසුස් ක්‍රිස්තුස්වහන්සේගේ මරණයෙන් සහ උත්ථාන වීමෙන් පමණක්ය.

බයිබලයෙහි මරණය පිළිබඳව පළමු වන සඳහන මෙන්ම එහි ප්‍රථම සිදුවීම, අනාගත වාක්‍ය නම් වැදගත් තේමාව පිළිබඳව වැදගත් ආලෝකයක් ඉන් පිළිබිඹු වන අතර, එමගින් පාපයේ ගැටළුවේ බැරෑරුම්කම පිළිබඳව අපට අවබෝධ කරගැනීමට හැකිවන්නාසේම, එම ගැටළුව උදෙසා දෙවියන්වහන්සේ විසින් සපයා ඇති විසඳුම පිළිබඳව අවබෝධයක් ලැබීමටද අපට හැකිවේ.

`උත්පත්ති 2:15-17, උත්පත්ති 4:8-15, 1 කොරින්ති 15:15-19 සහ එළිදරව් 1:18 කියවන්න. මරණය පිළිබඳව මුල් වතාවට සඳහන්ව ඇති මෙම පාඨ තුළින් මිනිසුන් මරණයට පත්වන්නේ ඇයි? දෙවියන්වහන්සේ මරණය දකින්නේ කෙසේද සහ අපේ ගැටළුවට උන්වහන්සේගේ විසඳුම කුමක්ද යන ප්‍රශ්නවලට අදාළව මෙම පාඨ තුළ සඳහන්ව ඇත්තේ කුමක්ද?`

‘මරණය ජීවිතයේ කොටසකි’ යනුවෙන් අප බොහෝ විට පවසන්නෙමු. එය මුසාවකි. මරණය ජීවිතයට ප්‍රතිවිරුද්ධ වූ දෙයකි. එමෙන්ම එය ජීවිතය නිෂ්ප්‍රභා කරන්නකි; එය කිසිදිනක මෙහි කොටස්කරුවෙකු වීමට අපේක්ෂා නොකළ පරදේශක්කාරයෙකුට සම කළ හැකි, අනවසරයෙන් ඇතුල් වූවෙකි. අප මරණයට හුරුව සිටින නමුත්, අපේ හදවත් තවමත් තදබල ලෙස ඊට මුහුණ පෑ විට ඊට එරෙහිව ප්‍රතිචාර දක්වන්නේ, එහි මූලික වශයෙන් කිසියම් දෙයක් වැරදී ඇති බව මනුෂ්‍ය සංහතියම සාමූහිකව අවබෝධ කරගන්නා මෙන්ය. මරණය වේදනාකාරී වන අතර, කුඩා දරුවෙකුගේ මරණයක් වැනි දෙයක් වූ විට, එවැනි මරණයක් වෙන මරණවලට වඩා අතිශයින් දුක්ඛදායක වේ. සාමාන්‍යයෙන් අපි අපේක්ෂා කරන්නේ දරුවන්ගේ මරණයට පෙර දෙමාපියන්ගේ මරණය සිදුවන ලෙසට වන අතර, මෙය සාමාන්‍යයෙන් සිදුවන අනුපිළිවෙල ලෙස අපි විසින් පිළිගැනීමට සූදානම්ව සිටිමු.

ශුද්ධ ලියවිල්ලේ සඳහන් පළමුවන මරණය කෙසේ වුවද සිදුවූයේ පිළිගත් නියමයට එරෙහිවය. ආදම් සහ ඒව මරණය අත්විඳින්නට ප්‍රථමයෙන් ඔවුන්ගේ ධර්මිෂ්ඨ පුතුව අධර්මිෂ්ඨ සහෝදරයා විසින් මරා දැමීමේ දුක්ඛිත අත්දැකීම ඔවුන් ලැබූහ.

ආබෙල්ව මෙන්, ධර්මිෂ්ඨවූ යේසුස්වහන්සේව අධර්මිෂ්ඨයන් විසින් මරණට පත්කරනු ලැබුණි. ක්‍රිස්තුස්වහන්සේගේ මරණය තරම් අසාධාරණවූ වෙනත් මරණයක් තිබුණේද? ආබෙල්ගේ මරණය සහ කුරුසිය මතවූ ක්‍රිස්තුස් වහන්සේගේ මරණය අතර ඇති වෙනත් සමානතාවයන් මොනවාද? යේසුස් වහන්සේ “පාතාලයේ (සොහොන) සහ මරණයේ යතුර” තබා ගැනීමේ හේතුව ආබෙල්ගේ මරණයේ ස්වභාවය තුළින් අපට අවබෝධ කරගත හැක්කේ කෙසේද? දෙවියන්වහන්සේ ක්‍රිස්තුස්වහන්සේ තුළින් අපට පිළිගන්වන්නේ කුමක්ද?

`මරණයේ ගැටළුවට විසඳුමක් නොමැතිවූ විට, අපේ ජීවිත අවසානයේදී නිෂ්ඵලවූද, අර්ථ විරහිත වූද, නිරර්ථක දෙයක් බවට පත්වන්නේ ඇයි? අප විසින් යේසුස්වහන්සේට උන්වහන්සේ අප උදෙසා කර ඇත්තාවූ දේ පිළිබඳව ස්තූතිවන්ත විය යුතු බවට මෙම යථාර්ථය මගින් අපට උගන්වනු ලබන්නේ කුමක්ද?`