---
title:  උත්පත්ති අඩිතාලම
date:   05/04/2025
---

### මේ සතියේ පාඩමේ අධ්‍යයනය සඳහා කියවන්න

යෙසායා 40:7, 8; උත්පත්ති 22:1-13; යොහන් 3:16; එළිදරව් 5:5-10; 1 කොරින්ති 15:15-19; එළිදරව් 12:1-9.

> <p>කටපාඩම් පදය</p>
> “පසුවදා ඔහු තමා ළඟට යේසුස්වහන්සේ එනවා දැක කථාකොට: අන්න, ලෝකයේ පාපය දුරුකරන දෙවියන්වහන්සේගේ බැටළු පැටියාණෝ!” (යොහන් 1:29).

බයිබලයෙහි සඳහන් අනාවැකිවලට, විශේෂයෙන්ම එළිදරව් පොතේ ඇති අනාවැකි වලට, අර්ථකථනය දීමේදී වර්තමානයේ මුහුණ දෙන විශාල ගැටළුවක් වන්නේ, ඔවුන් බොහෝ විට එළිදරව් පොතේ පුරාණ මූලාශ්‍ර අමතක කර දැමීමයි. කර්තෘවරයා විසින් පරණ ගිවිසුම පිළිබඳව දැනුමක් උපකල්පනය කරමින්, ඔහුගේ ප්‍රේක්ෂකයින් හොඳින් දැන සිටින සංකල්ප උපයෝගී කරනු ලබයි. ඔබට එළිදරව් පොත ඉගෙනගැනීමේදී යම්කිසි බයිබල් පාඨයක් ඇති විට, එයට අදාළ තවත් පාඨ සම්පූර්ණ බයිබලය තුළින්ම සොයා ගැනීම වඩාත් සුදුසු වන අතර, තවත් වැදගත් කරුණක් වන්නේ, එම පොත අවබෝධ කරගැනීම පිණිස ඒ හා බැඳුන මූලික පාඨ ඇති බැවින් ඒවා යොදා ගැනීමෙන් වැඩි වාසියක් අත්වනු ඇත. මෙය විශේෂයෙන්ම උත්පත්ති පොත අධ්‍යයනය කිරීමෙන් වැදගත් වන්නේ, අපේ ලෝකය පාපයේ ව්‍යාකූලත්වයට ඇද වැටුණ මාර්ග සටහන් එහි මැනවින් ඉදිරිපත් කර ඇති බැවිනි. එළිදරව් පොතේ සඳහන්ව ඇති සෑම සංකල්පයක්ම පාහේ යම්කිසි ආකාරයකින් බයිබලයේ මුල් පරිච්ඡේද තුළ සඳහන්ව ඇත.

එළිදරව් පොතේ කේන්ද්‍රගතවී ඇති විශාල සංකල්ප අතලොස්සක් පිළිබඳව මෙම සතිය තුළ අපි අධ්‍යයනයක යෙදෙන්නෙමු. එළිදරව් පොතේ එවැනි සංකල්ප බොහොමයක් පවතින බැවින්, අප විසින් ඉන් කිහිපයක් තෝරාගෙන, ඒවා හදාරන ශිෂ්‍යයන්ට එළිදරව් පොත පසුබිමේ ඇති පුරාණ අඩිතාලම වටහා ගනිමින්, එම පාඨ තුළ ඇති නානා ප්‍රකාර සියුම් වෙනස්කම් අවබෝධ කරගනිමින් මේ සෑම කරුණක් තුළදීම මනුෂ්‍යත්වයේ ස්වභාවය පිළිබඳවද දෙවියන්වහන්සේ පිළිබඳවද, අපේ විශ්වයේ ඇතිවූ අර්බුදය මෙන්ම අප ජීවිත පිළිබඳව වන එවැනි කාරණාද හදාරන්නෙමු.

අප්‍රේල් 12 දිනට යෙදෙන සබත් දවසට සූදානම් වනු පිණිස මෙම සතියේ පාඩම අධ්‍යයනය කරන්න.