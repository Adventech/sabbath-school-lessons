---
title:  වැඩිදුර අධ්‍යයනය සඳහා
date:   25/04/2025
---

කියවන්න: යෙසායා 44:24-45:13

“ටිකින් ටික මුලදී හොර රහසේම සහ නිශ්ශබ්දව පසුව වඩ වඩාත් එළිපිට එය ශක්තියෙන් වැඩෙත්ම, මිනිසුන්ගේ මනස එහි පාලනයට නතුකරගත් අතර, “නොපනත්කමේ අභිරහස” එහි රැවටිලිකාරවූද, දේව අපහාසයේද වැඩ ඉදිරියට කරගෙන ගියේය. සම්පූර්ණයෙන්ම වාගේ අදෘශ්‍යමානවූ මිථ්‍යාදෘෂ්ටික පුරුදු ක්‍රිස්තියානි සභාව තුළට ක්‍රමිකව ඇතුල්විය. මිථ්‍යාදෘෂ්ටිය යටතේ සභාව දරා සිටි බලවත් පීඩා හේතුවෙන්, සම්මුතියකට පැමිණීමට සහ අනුකූලත්වයක් දැක්වීම පිණිස ඇති උනන්දුව කලකට හීනවී තිබුණි. පීඩා නතරවූ විට, කිතු දහම රාජ සභා සහ රාජ මාළිගා කරා ප්‍රවිෂ්ටවූ අතර, ඇය (සභාව) යේසුස් වහන්සේගේ සහ අපොස්තුළුවරුන්ගේ නිහතමානිත්වය සහ චාම් බව අතහැර දමා මිථ්‍යාදෘෂ්ටික පූජකයන්ගේ සහ පාලකයන්ගේ උඩඟුකම සහ අභිමානය වැළඳ ගත්තාය. දෙවියන්වහන්සේ අපේක්ෂා කළ කාරණා වෙනුවට ඇය මනුෂ්‍යයන්ගේ න්‍යායන් සහ සම්ප්‍රදායන් යොදා ගත්තාය. කොන්ස්තන්තීනු අධිරාජයා නාමිකව 4 වන සියවසයේ මුල් භාගයේ කිතු දහමට හැරුණු විට බොහෝදෙනා අතිශයින් ප්‍රීති ප්‍රමෝදයට පත්වූහ; ලෝකය ධර්මිෂ්ඨකම මෙන් ව්‍යාජ සළුව පැළඳගෙන සභාව තුළට පිවිසියේය. එවිට දූෂණයේ ක්‍රියා වේගයෙන් වර්ධනය විය. මිථ්‍යා ඉගැන්වීම් පරාජයට පත්වූවාසේ පෙනෙන්නට තිබුණත්, එය ජයග්‍රාහකයා බවට පත්විය. ඇගේ ආත්මය සභාව පාලනය කළාය. ඇගේ ධර්මතා, උත්සව සහ මිථ්‍යා ඇදහීම් තමන් ක්‍රිස්තුස්වහන්සේගේ අනුගාමිකයන් යයි පැවසූ පුද්ගලයන් එම දේවල් තම ඇදහිල්ල සහ නමස්කාරය තුළට ඈඳා ගත්හ.” —Ellen G. White, The Great Controversy, pp. 49, 50.

බදාදා දිනට නියමිතව තිබූ පාඩම අවසානයේ සඳහන්ව ඇති ප්‍රශ්නයට අනුව, අප අනතුරකට මුහුණ පා නොසිටින්නෙමුද? විශේෂයෙන්ම අප මෙහි දිගුකල් සිටිනා තරමට, යේසුස්වහන්සේගේ සහ උන්වහන්සේගේ අපොස්තුළු වරුන්ගේ නිහතමානීභාවය සහ චාම් බව හැර දමා, ඒ වෙනුවට අභිමානය, බලය සහ ගරු නම්බුනාම ලැබීම සහ ලෝකයේ පවතින නොයෙක් පරීක්ෂාවලට අප මුහුණ දී නොසිටිමුද? එසේ නොවේ යයි අප සිතන්නේ නම්, අප විසින් අපවම රවටා ගන්නෙමු.

**සාකච්ජා කිරීම සඳහා ප්‍රශ්න:**

`දෙවියන්වහන්සේ උන්වහන්සේගේ ජනතාව බබිලෝනියට පිටුවහල් කරනු ලැබූ විට, එය අතිශයින් වේදනාකාරී මොහොතක් විය. මේ ලෝකයට ආලෝකයක් වනු පිණිස, ගිවිසුම්ගත ජනතාවක් බිහිකිරීම සඳහා, කල්දිවරුන්ගේ දේශයේ සිට ආබ්‍රහම්ව කැඳවා තිබුණ නමුත්, දැන් ඔවුන්ව යදම්වලින් බැඳගෙන යනු ලැබුණි. ඔවුන් විශ්වාසවන්තව සිටියේ නම්, ඔවුන්ට කුමන ස්ථානයක් කරා පැමිණීමට හැකිව තිබුණේදැයි, ඔවුන් වහල් භාවයේ සිටි විට දෙවියන්වහන්සේ ඔවුන්ට පෙන්වා දුන්සේක. දෙවියන්වහන්සේට අතිශයින් විරුද්ධව සිටි නෙබුකද්නේශර්, ක්‍රිස්තුස්වහන්සේ වෙතට පැමිණියේය (දානියෙල් 4). ඉශ්‍රායෙල්වරුන්ගේ වහල්භාවයේ අවසාන කාලයේදී, දෙවියන්වහන්සේ පර්සියානු රජකෙනෙක් ධූරයෙහි පිහිටුවා, ක්‍රිස්තුස්වහන්සේ වහල් ජනතාව මුදවාගෙන පොරොන්දු දේශයට ගෙන යනු ලැබීම නිරූපණය කිරීම පිණිස, මෙම රජයටද උන්වහන්සේගේ ජනතාව බබිලෝනියෙන් පොරොන්දු වූ දේශය කරා ගෙන යාමේ කටයුත්ත නියම කළසේක. කෝරෙෂ්, ඊශ්‍රායෙල් ජාතිකයෙකු නොවුන නමුත්, ඔහු යෙරුසලමේ දෙවියන්වහන්සේගේ ගිවිසුමට ඇතුලත්ව සිටින උන්වහන්සේගේ ජනතාව වෙත පැමිණි විට, දෙවියන්වහන්සේගේ ගැළවීමේ සැලැස්ම ලෝකයට පැහැදිලි කර දෙනු පිණිස උන්වහන්සේ ඔහුව තෝරාගත් සේක. මේ වන විට දෙවියන්වහන්සේ උන්වහන්සේගේ අභිමතාර්ථ සපුරා ගැනීම පිණිස, ඉශ්‍රායෙල් ජනතාවට පිටින් සිටි අය තෝරාගත් බැවින්, දෙවියන්වහන්සේ මනුෂ්‍ය වර්ගයා කෙරෙහි උන්වහන්සේගේ දැක්ම පිළිබඳව අපට උගත හැකි පාඩම් මොනවාද?`

`අප බබිලෝනිය තුළ නොසිටිනවා වන්නට පුළුවන. එනමුත්, බබිලෝනියෙන් කොපමණ කොටසක් අප තුළ පැලපදියම්වී ඇත්ද? මෙම ගැටළුව අපට අවබෝධ කරගත හැක්කේ කෙසේද සහ අපට වෙනස්විය හැක්කේ කෙසේද?`