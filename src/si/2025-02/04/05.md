---
title:  අන්‍ය ජාතිකයන්ගේ පාලකයන්
date:   23/04/2025
---

යේසුස්වහන්සේ ඊශ්‍රායෙල් ජනතාව සමග ක්‍රියා කළ අන්දම දෙස බැලූ විට, උන්වහන්සේ නව ගිවිසුමේ සභාව සමග ක්‍රියාකරන අන්දම පිළිබඳව ප්‍රඥාව ඇතිවන්නට පුළුවන. ඇත්තවශයෙන් ඊශ්‍රායෙල් රාජ්‍යය බොහෝ ආකාරයකින් සභාවේ වැරදි පෙන්නුම් කරන්නාවූ පෙර නිමිත්තක් බඳු විය. පුරාණ ඊශ්‍රායලය අභිබවා යාමට ඇති හැකියාව පිළිබඳව කරනු ලබන ප්‍රකාශන කෙසේ වෙතත්, එදා මෙන් අදත් කිතුනුවන් එම පරීක්ෂාවලටම ප්‍රබල ලෙස ගොදුරුවීමේ ඉඩ ප්‍රස්ථාව ඇත.

`මතෙව් 20:25-28 කියවන්න. කිතුනු සභාව ගොඩනැගීමේදී, යේසුස්වහන්සේ තම ගෝලයන්ට ඈත්ව සිටින සේ පැවසුවේ කුමන වැරදි වලින්ද?`

ඊශ්‍රායෙල්වරු රජ කෙනෙකු ඉල්ලා සිටීම එම රාජ්‍යයේ සදාචාරයේ බිඳ වැටීමට මගපෙන්වූ කරුණක් විය. රජවරුන් ක්‍රමිකව දුෂ්ට පුද්ගලයන් වූ බැවින්, ඔවුන් ගමන් ගත් මාර්ග නිවැරදි කරනු පිණිස බබිලෝනිවරු පැමිණ ඔවුන්ව ග්‍රහණයට ගැනීමට ඉඩ හැරීමට දෙවියන්වහන්සේට සිදුවිය.

ඇතැම් අවස්ථාවලදී ක්‍රිස්තියානි සභාවේ ඉතිහාසය තුළ එවැනිම සිද්ධීන් සිදුවිය. ඔවුන්ගේ ව්‍යQහය අන්‍ය ජාතිකයන් මෙන් ගොඩනගා ගැනීම නුසුදුසු වන බව දන්වා තිබුණ නමුත්, කොන්ස්තන්තීනු අධිරාජයා බලයට පැමිණ තමා කිතුනුවකු බව පවසා සිටි විට, කිතුනු බැතිමතුන් යම්කිසි සහනදායක තත්ත්වයකට පත්වූහ. පීඩා පමුණුවනු ලැබීම නතර විය! එයම ආශිර්වාදයක් වූ නමුත්, එවිට සභාවට හැඟී ගියේ අධිරාජයාගේ බලය තමාගේ වාසියට හරවාගත යුතුයි යනුවෙනි.

හතරවන සියවසයේදී කිතුනුවන් අතර ප්‍රධාන බෙදීම් කීපයක් ඇතිවූ අතර, එම අර්බුදය සමථයකට පත් කිරීමට සභාව අපොහොසත් වූ බැවින්, ඊට මැදිහත් වන ලෙස අධිරාජයාට ආයාචනා කෙරුණි. මෙම අවස්ථාවේ සිට රෝමයේ බිෂොප්වරයා කැපී පෙනෙන තත්ත්වයකට පත්වූ අතර, ඔහු කලකට පෙර අනෙක් වැඩිහිටි බිෂොප්වරුන් සමග සම තත්ත්වයේ සිටි කෙනෙකු විය. සභාව රජයෙන් ආගමික කටයුතුවලදී මැදිහත්වන ලෙස ඉල්ලා සිටි අතර, රජය එක කකුලක් දොරෙන් ඇතුලට තබාගත් විට සියළුදේ තිබුණාටත් වඩා නරක තත්ත්වයකට පත්විය.

පුරාණ කාලයේ සිටි ඊශ්‍රායෙල්වරුන් මෙන්ම, ක්‍රිස්තියානි ඉතිහාසයේ අඳුරුතම කාලය උදාවූයේ සභාව, ලෝකය සමග සම්මුති ඇති කරගැනීමට යාමේ සෘජු ප්‍රතිඵලයක් වශයෙනි. ඊශ්‍රායලය රූප වන්දනාවට පෙළඹුන විට සහ ඇගේ රජවරුන් බල තණ්හාව හේතුවෙන් දූෂිතයන් බවට පත්වූ විට, ඔවුන්ගේ දරුවන්ව ප්‍රතිමා වලට බිලි පූජා වශයෙන් දීමට පවා පෙළඹුන අතර ක්‍රම ක්‍රමයෙන් මිථ්‍යාදෘෂ්ටික අධිරාජ්‍යයේ ක්‍රම හා විධි අනුගමනය කරමින්, විශ්වාසවන්තවූ ඇදහිලිවන්තයන් සභාවට සහ රාජ්‍යයට තර්ජනයක් සේ සලකා ඔවුන්ව ඝාතනය කළහ.

`ඔබේම සංස්කෘතිය සහ ඔබේ සමාජය තුළ, මෙම පරීක්ෂා ඔබේ ඇදහිල්ලේ අවංකත්වයට හානි කරවිය හැකි මාර්ග මොනවාද?`