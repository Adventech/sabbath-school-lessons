---
title:  "ජාතීන්: 1 වන කොටස"
date:   19/04/2025
---

### මේ සතියේ පාඩමේ අධ්‍යයනය සඳහා කියවන්න

උත්පත්ති 10:1-12, උත්පත්ති 12:1-9, 1 සාමුවෙල් 8:4-18, මතෙව් 20:25-28, එළිදරව් 18:1-4.

> <p>කටපාඩම් පදය</p>
> “සියලු‍ ජනයන්ද ජාතීන්ද භාෂාවන්ද උන්වහන්සේට සේවයකරන පිණිස ආණ්ඩු බලයද ගෞරවයද රාජ්‍යයක්ද උන්වහන්සේට දෙනලද්දේය. උන්වහන්සේගේ ආණ්ඩුව පහ නොවන සදාකාල ආණ්ඩුවක්ය, උන්වහන්සේගේ රාජ්‍යයද නැති නොවන්නේය.” (දානියෙල් 7:14).

වැටුණාවූ අපේ ලෝකයට දෙවියන්වහන්සේගේ විසඳුම කුමක්දැයි එළිදරව් පොත අපට පෙන්වා දෙනු ලබයි. අවසාන පරිච්ඡේද තුළ ජිවනයේ වෘක්ෂය නැවත ස්ථාපිත කොට, ශාපය ඉවත් කර, දෙවියන්වහන්සේ ඉදිරියට නැවත පැමිණීමේ හැකියාව උදාකර ඇත. එළිදරව් පොත එක් ආකාරයකින් උත්පත්ති පොත ආපසු දක්වා ඇතුවාක් මෙන් පෙනෙන්නේ, මුල්වරට ලෝකයේ ගැටළු ඇතිවූයේ කෙසේදැයි යන කරුණ අවබෝධ කරගනු පිණිස උත්පත්ති පොත වැදගත් වේ.

දානියෙල් සහ එළිදරව් පොත්වලින් දක්වා ඇති ප්‍රධාන ගැටළුවක් වන්නේ ලෞකික ආණ්ඩු ක්‍රමයයි. එය ඇත්තවශයෙන්ම දෙවියන්වහන්සේට අයිති මෙම ග්‍රහලෝකයේ පාලනය තම අතට ගනු පිණිස එකකට පසු වෙනත් එකක් බැගින් වන මානව ප්‍රයත්නයකි. අතිශයින් බිහිසුණු මෙම පාපයේ සහ කැරලිගැසීමේ සදහටම බලපාන පරිදි නිම කළායින් පසුව, දෙවියන්වහන්සේ අවසානයේදී ධර්මිෂ්ඨකමින් පාලනය කරනු ඇත.

මෙම මොහොත දක්වා යොමුකරනු ලබන පිණිස දීර්ඝ ක්‍රියාවලියක් සිදුවී ඇත. එමගින් මානව වර්ගයා විසින් ස්වයං පාලනයේ මානව පර්යේෂණ තුළ වසර දහස් ගණනක් ගෙවී ගොස් ඇත. ඔවුන්ගේ එම ප්‍රයත්නයන් සාර්ථක වී නැත; අතිශයින් වැදගත් යයි සලකනු ලබන පරමාදර්ශීයයි සලකනු ලබන පාලන තන්ත්‍ර පවා, එම බලාපොරොත්තු වූ උත්කෘෂ්ටත්වය ලබාගත නොහැකිව අසමත්ව ඇත. එම අසමත්වීම සුළු පටු දෙයක් නොව අතිවිශාල එකකි. මානවයාගේ වසර දහස් ගණනක දුක්මුසු ඉතිහාසය තුළ මෙම අසාර්ථක වූ ක්‍රමවේදයන් තුළ අපට ලබාදී ඇත්තේ ශෝකාන්තයක් මිස අන් කිසිවක් නොවේ. දෙවියන්වහන්සේගේ “සදාකාලික රාජ්‍යය” ස්ථාපිත කරන තෙක් මෙම තත්ත්වයේ දරුණු ස්වභාවය අතිශයින් අයහපත් තත්ත්වයකට පත්වනු ඇත.

අප්‍රේල් 26 වන සබත් දවසට සුදානම් වන පිණිස මෙම සතියේ පාඩම අධ්‍යයනය කරන්න.