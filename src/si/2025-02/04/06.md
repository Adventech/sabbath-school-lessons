---
title:  අන්‍යජාතිකයන්ට ආලෝකයක්
date:   24/04/2025
---

දෙවියන්වහන්සේ ඊශ්‍රායෙල් රාජ්‍යය ස්ථාපිත කිරීමේ ප්‍රධාන අරමුණ වූයේ, ලෝකයේ වෙනත් රාජ්‍යයන් දෝෂාරෝපණය කිරීමට නොව, ඒවා ගළවා ගැනීම පිණිසය. ඇත්තවශයෙන්ම වෙනත් පුද්ගලයෙකුගේ ධර්මිෂ්ඨවූ හැසිරීම දුටු විට, අපට අපේ වැරදි අවබෝධ වීමෙන් අප විසින් අපටම දොස් පවරන අවස්ථා ඇතිවනවාසේම; ඊශ්‍රායෙල් රාජ්‍යයේ පැවතීමෙන්, එය අවට රාජ්‍යවල පව්කාර ස්වභාවය සහ ආත්මාර්ථකාමිත්වය කැපී පෙනෙන මට්ටමක පැවතුනි. දෙවියන්වහන්සේ සමග සමගිව සිටින ඇදහිලිවන්තයින්, උන්වහන්සේගේ ධර්මිෂ්ඨවූ චරිත ස්වභාවය කැපී පෙනෙන සේ ජීවත්වන බැවින්, එය දකින්නාවූ අයගේ ඇති වරද ඔවුන්ට අවබෝධ කරගනු ලබනවා ඇත. පරමාදර්ශී වන්නේ, “දෙවියන්වහන්සේගේ ආඥා රක්ෂා කරන්නාවූ” අපගේ ජීවිත තුළින් උන් වහන්සේගේ චරිතය ප්‍රකාශ වන්නට සැලසීමයි (එළිදරව් 14:12).

කෙසේවුවද, ඊශ්‍රායෙල් ජනතාව, ඔවුන්ගෙන් අපේක්ෂා කළ ආකාරයට කටයුතු කර තිබුණේ නම්, ඔවුන් පිළිබඳව සහ ඔවුන්ගේ දෙවියන්වහන්සේ පිළිබඳව අවබෝධයක් ලබාගනු පිණිස, වෙනත් ජාතීන් සාමකාමීව ඔවුන් වෙත එළඹෙන්නට ඇත. බබිලෝනියන්වරුන් යටත් කරගත් ආකාරය පෙන්නුම් කරන පරිදි, සාමය වෙනුවට වෙනත් ජාතීන් යුද්ධයට පැමිණීම ඉතා දුක්ඛදායක සිද්ධියකි.

දෙවියන්වහන්සේගේ චරිතය උත්කෘෂ්ඨ ලෙස පෙන්නුම් කළ හැකිවූද, එය පරිපූර්ණ ක්‍රියාවෙන් පෙන්වාදී ඇත්තාවූද එකම මනුෂ්‍යයා වූයේ යේසුස් වහන්සේය. හදවත්වලට වරද පෙන්වා දුන් උන්වහන්සේගේ සම්පූර්ණ උදාහරණය අරමුණු කරගත්තේ අනෙක් අයට ආරාධනා කිරීමය (යොහන් 3:16-21 බලන්න).

ඊශ්‍රායෙල් රාජ්‍යය පිහිටුවීමේ අවසාන පරමාර්ථය දෙවියන්වහන්සේ උන්වහන්සේගේ සභාව පිහිටුවීමේ පරමාර්ථයට සමාන වූවත් එය පව්කරුවන් ක්‍රිස්තුස්වහන්සේ වෙතට යොමු කිරීම උදෙසා මනුෂ්‍යයන්ව උපයෝග කරගැනීම පිණිස උන්වහන්සේ මහත් ආශාවකින් සිටිනසේක. දේවදූතයන් තුන්දෙනාගේ පණිවුඩය සභාව තුළින් ප්‍රකාශ කරනු ලබන්නේ තෝරාගනු ලැබූ සුළු පිරිසකට නොව, එනමුත් එය, “පොළොවේ වසන්නන්ටත්, සියලු ජාතීන්ටත්, ගෝත්‍රයන්ටත්, භාෂාවන්ටත්, සෙනඟටත්” යායුතු වන්නේය (එළිදරව් 14:6). ක්‍රිස්තුස්වහන්සේ නැවත පැමිණීමට පෙර මුළු ලොවම දෙවියන් වහන්සේගේ තේජසින් පිරී යන බව එළිදරව් 18:1හි අනාවැකියෙන් පවසා ඇත.

**දෙවියන්වහන්සේගේ ජනතාව උදෙසා, මේ ලෝකය තුළ දෙවියන්වහන්සේ අපේක්ෂා කරන කාර්යය භාරය පිළිබඳව පහත සඳහන් පාඨ තුළින් අපට කුමක් උගන්වනු ලබයිද?**

`ගණන් කථාව 14:17-81`

`යෙසායා 42:6 යෙසායා 49:6 යෙසායා 60:3`

`එළිදරව් 18:1-4`

`එළිදරව් 18:1-4 නැවත කියවන්න. “මාගේ සෙනඟෙනි,” යනුවෙන් කරනු ලැබූ කැඳවීම, දෙවියන්වහන්සේගේ ජනතාවට බබිලෝනියෙන් පිටතට එන ලෙස කරනු ලැබූ කැඳවීමකි. එය සිදුවන්නට යන්නේ කෙසේද? තවත් ආකාරයෙන් පවසතහොත්, බබිලෝනියේ කොටස්කාරයෙකු නොවන අපේ සභාවට තවමත් බබිලෝනිය තුළ සිටින සභාවලින් එහි සිටින දෙවියන්වහන්සේගේ ජනතාව පිටතට කැඳවන ලෙස දෙවියන් වහන්සේට අපව උපයෝග කරගත හැක්කේ කුමන ආකාරයෙන්ද?`