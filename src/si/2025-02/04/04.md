---
title:  ඔබ ඉල්ලා සිටි දෙය දෙනු ලැබුණි
date:   22/04/2025
---

මුලින් ස්ථාපිත කරනු ලැබූ ක්‍රමයට අනුව වෙනත් රාජ්‍යවල මෙන් ඊශ්‍රායෙල්වරුන් හට රජ කෙනෙකු සිටීම සුදුසු නොවීය. කල්ගතවෙත්ම ඔවුන්ගේ ඇදහිල්ල දුර්වල වීම හේතුවෙන්, ඔවුන් අවට සිටි “ජාතීන්” එනම් අන්‍ය ජාතිකයන් මෙන් වන්නට ඔවුන් තුළ ආශාවක් ඇති විය.

`1 සාමුවෙල් 8:4-18 කියවන්න. රජකෙනෙකු සිටීම පිළිබඳව වූ අදහස් ඉතා ආකර්ශනීය එකක් ලෙස වැඩිහිටියන් කල්පනා කළේ මන්දැයි ඔබ සිතන්නේද? එවැනි පරීක්ෂා වලට අපවද හසුවිය හැක්කේ කෙසේද?`

රජකෙනෙකු ඉල්ලා සිටීම යනු, දෙවියන්වහන්සේ විසින් උන්වහන්සේගේ ජනතාව පාලනය කිරීම ප්‍රතික්ෂේප කිරීමක් වන බව වටහා ගත යුතු වැදගත් කරුණකි. මුලින් ස්ථාපිත කරනු ලැබූ ආකාරයට ජාතිය සෘජුවම මැවුම්කරුවාණන් හට වග විය යුතුවූ අතර වෙනත් බොහෝ කරුණු අතර, මණ්ඩපයේ කෙරුන වතාවත් සහ සේවාවන් තුළින් ඔවුන් උන්වහන්සේ සමග සබඳතාවයක් ගොඩනගා ගත්හ. රජතුමෙකු ඉල්ලා සිටීම හේතුවෙන් එම අන්‍ය ජාතික රාජ්‍යයන් විඳින්නාවූ පීඩාවන් ඔවුන් මතටද කැඳවාගනු ලබනවා ඇත. එම පීඩාකාරී දේවලින් ඇතැම් ඒවා වන්නේ රජුගේ යුද්ධ වලදී අනිවාර්යයෙන් හමුදාවට බඳවා ගැනීම, දේපොල පවරා ගැනීම, බදු අයකිරීම සහ වෙනත් බොහෝ කරදරකාරී දේවල්ද අදාළ වේ. මානව බලවතුන් තමාගේ සිතැඟි පරිදි, තමන්ට වාසි අත්වන ලෙස මිස, දෙවියන්වහන්සේගේ ත්‍යාගශීලී නොවන බවත් ඔවුන් විසින් අවබෝධ කරගනු ලබනවා ඇත.

තවද, මෙම අලුත් සැකැස්ම ස්ථිර එකක් වනු ඇත. ඊශ්‍රායෙල්වරුන් හට ඔවුන් විසින් ඉල්ලා සිටි දෙය දෙනු ලැබූ නමුත්, පසුව ඔවුන් විසින් මෙය මුලින් තිබුණාට වඩා පහත් තත්ත්වයකට පත්ව ඇතැයි අවබෝධ කරගත්තා වූවද, ඔවුන් එය තුළ සිටීම හැර වෙන විකල්පයක් නොතිබුණි. “ඒ දවසෙහි නුඹලා තෝරාගත් නුඹලාගේ රජු නිසා නුඹලා කෑගසනවා ඇත. නුමුත් ස්වාමීන්වහන්සේ ඒ දවසේදී නුඹලාට උත්තර දෙන්නේ නැතැ”යි කීවේය (1 සාමුවෙල් 8:18).

දෙවියන්වහන්සේ උන්වහන්සේගේ ජනතාවගේ දුර්වලකම් දන්නා බැවින් ඊශ්‍රායෙල් ජනතාව මනුෂ්‍ය රජකෙනෙකු ඉල්ලා සිටීමට යන බව උන්වහන්සේ කාලයකට පෙර අනාවැකියක පවසා තිබුණි. ඒ අනුව ඔවුන්ට රජ කනෙකු ලැබුණ නමුත්, ශුද්ධ ලියවිල්ල තුළ ඇති ඉතිහාසයේ බොහෝ කොටස්වල සඳහන්ව ඇත්තේ එම තෝරාගැනීම හේතුවෙන් ඔවුන්ට අත්වූ ඉරණම පිළිබඳවය.

ද්විතීය කථාව 17:14-20 කියවන්න. දෙවියන්වහන්සේ විසින් පවසා ඇති දෙය කෙරෙහි අවධානය යොමු කරන්න. “මම ඔවුන්ට රජ කෙනෙක් දෙන්නෙමි,” ඇත්තටම සිදුවූයේ උන්වහන්සේගේ ජනතාව බේරාගනු පිණිස, උන්වහන්සේ කිසියම් ආරක්ෂිත ක්‍රියාදාමයක් හඳුන්වා දුන්සේක. එනමුත්, ඉතිහාසය මගින් වෙනත් රාජ්‍යය වල සහ රජවරුන්ගේ ක්‍රියාකාරකම්වලින් පෙන්නුම් කෙරුනේ එම පාලකයන් ආරක්ෂිත ක්‍රියාමාර්ග නොසලකා හැරිය බවයි.

ඊශ්‍රායෙල් ජනතාවට රජෙක් ලැබුණාට පසුව, මෙම රජවරු යටතේ කොතරම් කරදර තුළින් යන්නට සිදුවූවාදැයි දැනගැනීම පිණිස කළ යුතුව ඇත්තේ, ඊශ්‍රායෙල්වරුන්ගේ ඉතිහාසය දෙස මඳකට බැලීමයි. සමහර රජවරුන් තවත් සමහර රජවරුන්ට වඩා ‘යහපත්’ වුවත්, ‘යහපත්’ අය සේ සලකනු ලැබූ අය පවා වැරැද්දේ නිරත වූහ (දාවිත් සහ බෙත්ශිබා පිළිබඳව සිතා බලන්න). බොහෝවිට රාජ්‍යයේ ජනතාවට එක් රජ කෙනෙකුට පසු පැමිණ, බයිබලයෙහි හඳුන්වා දෙන පරිදි, “ස්වාමීන්වහන්සේගේ ඇස් හමුවෙහි නපුරුව තිබුණ දේ කළ” රජවරුන්ගේ පාලනය යටතේ ජිවත්වීමට සිදුවිය. (1 රාජාවලිය 11:6; 1 රාජාවලිය 15:26; 1 රාජාවලිය 16:30; 2 රාජාවලිය 3:2 මෙන්ම වෙනත් ස්ථානවලද මෙසේ සඳහන්ව ඇත).

එදවස මෙන්ම වර්තමානයේද, මනුෂ්‍ය ආණ්ඩුක්‍රම තුළ දැකිය හැකි පොදු ලක්ෂණයක් ඇත. එනම්: පව්කරුවන් විසින් තවත් පව්කරුවන්ව ආණ්ඩු කරනු ලැබීමයි. මෙහි වරදක් සිදුවිය හැකි බවට අවදානමක් තිබේද?