---
title:  නිම්රොද් සහ නිනිවය
date:   20/04/2025
---

ඒදන් උයන මනුෂ්‍ය වර්ගයා උදෙසාවූ උත්කෘෂ්ට නිවසක් ලෙස මවනු ලැබුණි. පාපය ඇතුළුවූ විට, මනුෂ්‍යයාට උයනෙන් සහ ජීවනයේ වෘක්ෂයෙන් තාවකාලිකව හෝ ඉවත්කර තැබීම හැර වෙන විකල්පයක් දෙවියන්වහන්සේට නොතිබුණි.

උයනෙන් පිටවූවායින් පසුව ජීවත්වීම පිණිස යමක් උපයාගැනීම සඳහා මනුෂ්‍ය වර්ගයා වැඩවල නිරතවීම අවශ්‍ය විය. ජීවිතය දුෂ්කර එකක් විය. ශාරීරික වේදනාවන් සහ මුහුණේ ඩහදියෙන් ජීවත්වීමට සිදු විය. (උත්පත්ති 3:16-19). නිසි හිමිකම් ඇති රජතුමන් විසින්, නැවතත් උයනට යාම සඳහා මාවත් විවෘත කරනු ඇතැයි අපේ මුල් දෙමාපියන් විශ්වාස කළ බැවින්, දෙවියන්වහන්සේ වැටුණාවූ ලෝකය ගළවාගනු ලබනු ඇතැයි යන විශ්වාසවන්ත අපේක්ෂාවෙන් ඒදන් උයනේ දොරටුව වෙතට පූජාවන් රැගෙන පැමිණියහ.

මනුෂ්‍යයාව ප්‍රසන්නවූ මාවත් වලින් නෙරපා හරිනු ලැබුවායින් පසුව, බොහෝ කල් ගත වන තුරු ඒදන් උයන මෙම පොළොව මත තිබුණි. එතෙක් කල් ආදම් සහ ඔහුගේ පුතුන් දෙවියන්වහන්සේට නමස්කාර කරනු පිණිස පැමිණියහ. ඔවුන්, කඩ කිරීමෙන් ඒදන් උයනෙන් පළවා හැරීමට හේතුවූ ව්‍යවස්ථාවට කීකරුව සිටින බවට මෙහිදී ඔවුන්ගේ පොරොන්දු අලුත් කළහ. දුෂ්ටකමේ රැල්ල ලෝකය පුරා පැතිර ගිය විට, ජල ගැල්මේදී නැගී ආ ජලධාරා වලින් දුෂ්ට මනුෂ්‍යයන්ගේ විනාශය තීන්දු වූ විට, ඒදන් උයන ස්ථාපිත කළාවූ අත්වලින්ම එය පොළොවෙන් ඉවත් කරනු ලැබුණි. එනමුත් එය නැවත අවසානවරට ගොඩනගනු ලැබීමේදී, ‘අළුත් අහසක්ද අළුත් පොළොවක්ද’ (එළිදරව් 21:1), ඇතුව නැවත ස්ථාපිත කරනු ලබන්නේ මුලදී තිබුණාටත් වඩා තේජසින් සරසනු ලැබීමෙනි” —Ellen G. White, Patriarchs and Prophets, p. 62.

අනෙක් අය කිසියම් ආකාරයකින් මිනිසා විසින් සකස්කළ “විසඳුම්” තුළින් අලුතින් මතුවූ ගැටළු නිරාකරණය කිරීමට උත්සාහ කළ බැවින් නගර - රාජ්‍ය ගොඩ නගා ජීවිතය පහසු එකක් කිරීමට උත්සාහයක යෙදුනේ ඇතැම් විට ඒදන්හි අහිමිවූ දේ නැවත අත්පත් කරගැනීමේ අදහසින් විය හැක.

`උත්පත්ති 10:1-12 කියවන්න. මෙම ස්ථානයේ ප්‍රධාන දේශපාලනික භූමිය තුළ රඟන්නන් හඳුන්වා දෙනු ලබන අතර, මෙවැනි සඳහන් කිරීම් බයිබලය මුළුල්ලේම දකින්නට පුළුවන. ඊට නිනිවය සහ බබිලෝනියද අදාළ වේ. මෙම නගර පිළිබඳව පසුවට වන භූමිකාව කුමක්දැයි අප දැනුවත්ව සිටින බැවින්, මෙම පාඨ තුළින් අපට නිගමනය කළ හැක්කේ කුමක්ද?`

ඇතැම් අය නිම්රොද් පිළිබඳව කියවීමෙන් පසුව ඔහු වංශවත් වීරයෙකු ලෙස එනම් මිථ්‍යාදෘෂ්ටික ප්‍රබන්ධ කථාවල දකින්නට ඇති සටන්කාමී වීර චරිතයක් ඇත්තෙකු හැටියට නිගමනයක යෙදෙනු ඇත. එනමුත් බයිබලයෙන් ඔහු පිළිබඳව සඳහන් කරන විට, “පොළොවේ බලවන්තයෙක්,” සහ “ස්වාමීන් වහන්සේ ඉදිරියෙහි බලවත් දඩයක්කාරයෙක්”යන අන්වර්ථ නාම වලින් ඔහුව හඳුන්වනු ලැබූවත්, ඒ කිසිවක් ඔහුට ප්‍රශංසා කිරීම පිණිස දෙනු ලැබූ නාම නොවේ. නිම්රොද් වැදගත් කෙනෙකු යයි සැලකෙන්නේ ඔහුගේම තක්සේරුව අනුව වන අතර, ස්වාමීන්වහන්සේ ඉදිරියේදී ඔහු ස්වාමීන්වහන්සේගේ කැමැත්තට පිටුපා යන්නෙකි. අප මෙම පාඨ තුළ දකින්නේ දෙවියන්වහන්සේට එරෙහිව පැතිර යන කැරලි ගැසීම වන අතර, අවසානයේදී සියළුම කැරලි ගැසීම් මුලින් උපුටා දමන තුරු මෙම කැරලි ගැසීම් පවතිනවා ඇත.

`දෙවියන්වහන්සේට එරෙහිව කැරලි ගැසීමේ පාපය, අප සිතනවාට වඩා සූක්ෂම වන්නේ ඇයි? මෙම මිනිස් ස්වභාවයෙන් අප අපව ආරක්ෂා කරගන්නේ කෙසේද?`