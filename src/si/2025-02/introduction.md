### අනාගත වාක්‍ය සඳහා පෙරනිමිති

වර්ෂ 1991දී සිදුවූ ප්‍රථම ගල්ෆa යුද්ධයේදී, දක්ෂ ලේඛකයෙකු මෙන්ම හොඳ කථිකයෙකු වූ ප්‍රොතෙස්තන්ත නිකායකට අයත් වූ පූජකයෙකු පවසා සිටියේ එම ගල්ෆa අර්බුදය පිළිබඳව අනාගතවාක්‍යයෙන් පවසා ඇති බවයි. ඔහුගේ එම තර්කයට පදනම වූයේ, යුද්ධයේදී පාවිච්චි කරනු ලැබූ හෙලි-කොප්ටර් යානා, එළිදරව් 9 වන පරිච්ඡේදයේ සඳහන් පළඟැටියන් මෙන් අහසේ දිස්වීමයි. “ඔහු පාතාලයේ වළ විවෘත කළේය; එවිට මහත් උදුනක දුම මෙන් දුමක් වළෙන් නැගී, ඉරත් අහසත් වළේ දුමෙන් අඳුරු විය. ඒ දුමින් පළඟැටියෝ පොළොව පිටට නික්ම ආවෝය; පොළොවේ ගෝනුස්සන්ට බලය තිබෙන්නාක්මෙන් උන්ට බලය දෙනලද්දේය. (එළිදරව් 9:2, 3).

එය නියතවශයෙන්ම බයිබලයේ සඳහන් අනාවැකිවලට අර්ථකථන දීම පිණිස ඇති සුදුසුම ක්‍රමය නොවෙනවා නොවේද? එනමුත්, මෙවැනි අර්ථකථන සාමාන්‍ය දෙයක් බවට පත්ව ඇත. ඇත්තවශයෙන්ම පසුගිය දශක කිහිපය තුළ, පොත්පත් විශාල ප්‍රමාණයක්ද, මුද්‍රණය කොට බෙදා හරිනු ලබන ලිපි, වීඩියෝ පට සහ වර්තමානයේ නොයෙක් මාදිළියේ වෙබ් අඩවිද ඇතිවී, අනාගත වාක්‍ය වෙනුවෙන් එම මාධ්‍ය කැප කොට, අවසාන කාලය පිළිබඳව දින වකවානු නියම කිරීමද ආරම්භ කර ඇති අතර, සාමාන්‍යයෙන් ඔවුන් විසින් කේන්ද්‍රගත කරනු ලබන්නේ මැද පෙරදිග ප්‍රදේශයේ හටගන්නාවූ යුද්ධ සහ අර්බුද වේ.

එනමුත් පුදුමයෙනුත් පුදුමයට පත්වන හේතුව වන්නේ මෙම කිසිම අනාවැකියක් සත්‍ය ලෙස ඉටුවී නැති වීමයි. සෙවන්ත්-ඩේ ඇඩ්වෙන්ටිස්ට්-වරුන් ලෙස මීට වඩා වෙනස්වූ ප්‍රවේශයක් ගනු ලබන අතර, ඒ අනුව එය ක්‍රිස්තුස්වහන්සේව කේන්ද්‍රකොටගත් ක්‍රමයක් සේ සැලකිය හැකි වන අතර, එබැවින් මෙම අනාවැකි මැද පෙරදිග සිටින භූගෝලීය කලාපයක හටගන්නාවූ යුද්ධමය ගැටුම්වලට සීමා කොට නැත. ඒ වෙනුවට අප අනාවැකි දෙස බලන්නේ, ක්‍රිස්තුස්වහන්සේ සහ සාතන් අතර වන මහත් අරගලයක් ලෙසින් වන අතර“එය ලෝක ව්‍යාප්ත ආත්මික අරගලයක් වන හෙයින්, එය උච්ඡ අවස්ථාවකට පැමිණෙන්නේ යුදෙව්වන් මෙන්ම අන්‍ය ජාතීන්ද ඇතුලුව, සියළුදෙනා දේව ජනයා ලෙස (එළිදරව් 12:17; එළිදරව් 14:12 කියවන්න) අවසාන අරගලයට මුහුණ දෙන අවස්ථාවේදී වන අතර, එහිදී අදාලවන ප්‍රධාන කරුණ වන්නේ මැවුම්කරුට නමස්කාර කිරීම (එළිදරව් 14:7 කියවන්න) සහ ඊට එරෙහි වන මෘගයාට සහ උගේ රූපයට නමස්කාර කිරීම වේ.

අවසාන කාලය පිළිබිඹු කරනු ලබන අනාවැකි අවබෝධ කරගනු පිණිස ඇති වැදගත් අංගයක් වන්නේ දානියෙල් 2වන පරිච්ඡේදය වන අතර, මෙහිදී මෙම අනාවැකි පිළිබඳව ඓතිහාසික දළ සටහනක් සපයනවා පමණක් නොව, එම අනාවැකිවල අර්ථය පැහැදිලිව අවබෝධ කරගන්නා පිණිස අර්ථකථනය විවර කිරීමට යතුරක්ද සපයා ඇත.

ලොවේ රාජධානි හතරක් පිළිබඳව දානියෙල් 2හි පෙන්නුම් කරනු ලබයි“ එනම්, බබිලෝනිය, මේදෝ පර්සියාව, ග්‍රීසිය සහ රෝමය වන අතර, රෝමයට පසුව දෙවියන්වහන්සේ උන්වහන්සේගේ සදාකාලික රාජ්‍යය ස්ථාපිත කිරීමට නියමිතය. “ඒ රජුන්ගේ දවස්වලදී ස්වර්ගයේ දෙවියන්වහන්සේ, කිසිකලෙක නැති නොවන්නාවූ රාජ්‍යයක් පිහිටුවන සේක. ඒකේ ආණ්ඩුව අන් සෙනඟකට අත් අරිනු නොලබන්නේය (දානියෙල් 2:44). දානියෙල් 7 සහ 8 වන පරිච්ඡේද තුළ ඊට සමාන්තර අනාවැකි මෙන්ම, එම මූලික සටහනද අතිශයින් සමාන වන අතර, එහිදී සඳහන් වන්නේ ඉහත නම් කරනු ලැබූ රාජධානි හතර පැන නැගී විනාශ වන අතර, ඊට පසුව දෙවියන්වහන්සේගේ රාජ්‍යය සදාකාලය උදෙසාම ගොඩනගනු ලබනවා ඇත යනුවෙනි.

“අපට චිත්ත රූප, සංකේත සහ රූපක සොයාගත හැකිවන අතර, ඒවා යාච්ඤාවෙන් යුක්තව, නිහතමානීව සහ යටහත් පහත් ආත්මයෙන් අධ්‍යයනය කළ විට, ..... විශේෂයෙන්ම එළිදරව් පොතේ සඳහන් අවසාන කාලයට අදාළ වන අනාවැකි සජීවීකරණය කිරීමට අපට පුළුවන් වනු ඇත.”

දානියෙල් 7හි සඳහන් කර ඇති දූතයා විසින් සම්පූර්ණ අර්ථකථනය අප උදෙසා සපයා ඇත. “ඒ මහා මෘගයන් සතර දෙනා නම් රජවරු සතර දෙනෙක්ය, ඔව්හු පොළොවෙන් නැගිට එන්නෝය. නුමුත් මහෝත්තමයාණන් වහන්සේගේ ශුද්ධවන්තයෝ රාජ්‍යය ලැබ, සෑම කාලයටම, සදාකාලයටම රාජ්‍යය බුක්ති විඳින්නෝයයි කීවේය.” (දානියෙල් 7:17, 18).

ලෝකයේ රාජධානි හතරක් (බබිලෝනිය, මේදෝ-පර්සියාව, ග්‍රීසිය සහ රෝමය) යේසුස්වහන්සේගේ දෙවන පැමිණීම සිදුවී, දෙවියන්වහන්සේ විසින් උන්වහන්සේගේ සදාකාලික රාජ්‍යය ස්ථාපිත කරන තෙක් එකකට පසුව තවත් එකක් වන සේ, එම රාජ්‍යයන් විසින් ලොව පාලනය කරනු ලබනවා ඇත.

ඇත්තවශයෙන්ම අවසාන සහ හතර වන භෞමික රාජ්‍යය වන රෝම පාලන සමයේ, ක්‍රිස්තුස්වහන්සේගේ නැවත පැමිණීමට කලින් ඇති පාලන කාලය තුළ අපි තවමත් සිටිමු.

අනාවැකි අවබෝධ කරගැනීමේ අඩිතාලම ලෙස සලකනු ලබන මෙම ඓතිහාසික දැක්ම අනුව මෙම කාර්තුව තුළ බයිබල් අනාවැකි අධ්‍යයනය කළ යුත්තේ කෙසේද යන තේමාව මුල් කරගනිමින්, ලියවිල්ල තුළ ඇති ඇඟවීම්, කථාන්තර, චිත්ත රූප සහ රූපක මගින් අනාවැකිවල සත්‍යතාවයන් සහ අවසාන කාලයේ වන සිදුවීම් විවර කර දෙනු ලබන ආකාරය අධ්‍යයනය කරමු.

අප උත්පත්ති පොතේ සඳහන්ව ඇති මැවීම පිළිබඳව වන කථාවෙන් ආරම්භ කොට“ක්‍රියාකරන කල්හි එය වැදගත් වන්නේ අනාගත වාක්‍ය අවබෝධ කරගැනීමට පමණක් නොව ඊට පසුව වන්නාවූ සිද්ධීන් වන, කුරුසිය මත අපව සමගි කරනු ලැබීම පිණිස වූ ක්‍රිස්තුස්වහන්සේගේ මරණයද එතැන් සිට බාබෙල් කොත දක්වාද මණ්ඩප සේවාවන්ද, ගීතාවලියේ සිට පරණ ගිවිසුමේ සඳහන් ඇතැම් විවාහ බන්ධනද අන්තර්ගතවේ. මේ සියළු දේ සහ තවත් බොහෝ කාරණා තුළ, අපට චිත්ත රූප, රූපක සහ සංකේත සොයාගත හැකිවන අතර, ඒවා යාච්ඤාවෙන් යුක්තව නිහතමානීව සහ යටහත් පහත් ආත්මයෙන් අධ්‍යයනය කළ විට (ඔබ මුරණ්ඩු සිතකින් බයිබලය අධ්‍යයනය කළහොත්, ඔබ ඔබේම කාලය නාස්ති කරනු ඇත), විශේෂයෙන්ම එළිදරව් පොතේ සඳහන්, අවසාන කාලයට අදාළවන අනාවැකි සජීවීකරණය කිරීමට අපට පුළුවන් වනු ඇත.

ඇත්තවශයෙන්ම, සෑම කථාවක් සහ චිත්ත රූප තුළ සැඟවී ඇති බයිබල් අනාවැකි වල ඇති සත්‍යතාවයන් විවර කිරීමට ආරම්භ කිරීමටවත් එක් කාර්තුවක අධ්‍යයනයක් කිසිසේත්ම ප්‍රමාණවත් නොවේ. ඒ සඳහා අපට සදාකාලයම ඕනෑ වේවි. හරියටම ඒ ගැන පවසන්න කවුද දන්නේ. එතෙක්, දේව අනුග්‍රහය ඇතුව අපට හැකි තරම් අපි අධ්‍යයනයක යෙදෙමු.

මෙම සඟරාවේ ප්‍රධාන දායකයෙකු වන ෂෝන් බූන්ස්ට්‍රා මහතා දක්ෂ කථිකයෙකු වන අතර, අනාගත වාක්‍ය හඬ ආයතනයෙහි අධ්‍යක්ෂකවරයා ලෙස කටයුතු කරයි. ඔහුගේ ගුවන් විදුලි ප්‍රචාරක වැඩසටහන් මෙන්ම ඔහු විසින් ලියා ඇති පොත්, ලෝ වටා වාසය කරන්නවුන් තුළ මහත් ප්‍රබෝධයකට හේතුවක් වී ඇත. වසර ගණනාවක් මුළුල්ලේ ඔහු විසින් දියත් කළ සජීවී ධර්ම ප්‍රචාරක කටයුතු ඇන්ටාක්ටිකාවේ හැර, අන් සියළුම මහාද්වීප තුළ ඉදිරිපත් කොට ඇත.