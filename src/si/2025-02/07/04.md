---
title:  දැවෙන ගිණි අඟුරු මෙන්
date:   13/05/2025
---

කෙරුබ්වරුන් ජීවමාන ප්‍රාණීන් ලෙස (එසකියෙල් 10:8) හෝ ඔවුන්ගේ රන්මය ආකෘති ලෙස (නික්මයාම 25:18) බයිබලයේ පරණ ගිවිසුම පුරාවට දැකිය හැකි දෙයකි. ඔවුන්ව බොහෝ විට පෙන්නුම් කර ඇත්තේ, දෙවියන් වහන්සේගේ සිංහාසනය ආසන්නයේම සිටගෙන සිටිමින්, මුළු විශ්වය කරා උන්වහන්සේගේ තේජස පරාවර්තනය කිරීමයි. අති ශුද්ධස්ථානයේ ඇති තිරය මතද කෙරුබ්වරුන්ගේ චිත්‍රවලින් ගෙත්තම් කර ඇත (නික්මයාම 26:1). දෙවියන්වහන්සේ සතු මැවීමේ සුපිරි බලය කාව්‍යමය භාෂාවෙන් පෙන්නුම් කර ඇත්තේ, දෙවියන්වහන්සේ සුළඟ හරහා කෙරුබයන්ගේ පියාපත් මතින් වේගයෙන් ගමන් කරන බවයි (ගීතාවලිය 18:10). ගිවිසුම් පෙට්ටිය මත පිරිසිදු රත්රන් වලින් නිම කළ, කෙරුබයන් දෙදෙනෙක් ඔවුන්ගේ පියාපත් එකිනෙක දෙසට යොමුකර සිටින අයුරු ස්ථාපිත කරන ලෙස දෙවියන්වහන්සේ නියෝග කළසේක (නික්මයාම 25:18-20).

`එසකියෙල් 1:4-14 කියවන්න. මෙම ඡේදය සහ යෙසායා 6:1-6 සහ එළිදරව් 4:1-11 දක්වා වන කොටස අතර ඇති ඔබ දකින සමානතාවයන් මොනවාද?`

එසකියෙල් හට දෙවියන්වහන්සේ සතු අතිමහත් බලය පිළිබඳව පෙන්වනු ලැබුණි. එය ආරම්භයේ සිට වියවුල් සහිත දර්ශනයක් විය. එනම් ඒ වන විට පොරොන්දු දේශයේ සිටිය යුතුවූ තෝරාගත් ජනතාව, බබිලෝනියේ ආක්‍රමණයට යටත්ව එම ජනතාව යටත්වැසියන්ව සිටීම ගළවා ගැනීමට අසීරුවූද, ව්‍යාකූලත්වයට පත් කරන්නාවූද දර්ශනයක් විය. එසකියෙල් ඔහුගේ හිස ඔසවා, ඉදිරියේ ඇති දර්ශනය දෙස බැලූ විට ඔහු දුටුවේ, සියලු දේවලට ඉහළින් දෙවියන්වහන්සේගේ සිංහාසනය පවතින බවයි.

“සිංහාසනය” පිළිබඳව වන අනික් දර්ශන සමග සසඳන විට දකින සමානතාවයන් පිළිබඳව අවධානය යොමුකරන්න. එසකියෙල් දර්ශනයේදී දකින ජීවමාන සත්වයන්ගේ මුහුණුවල ස්වරූපය, යොහන් දර්ශනයේදී දකින ජීවමාන සත්වයන්ගේ මුහුණුවල ස්වරූපයට සමානවේ. එනම්: සිංහයෙකු, රාජාලියෙකු, ගවයෙකු සහ මනුෂ්‍යයෙකුගේ වේ.

මුහුණු හතරක් ඇති පුදුමාකාර සත්වයන් පිළිබඳව එසකියෙල්ගේ මුල් විස්තරවල සඳහන්ව නොමැත; ඊට පසුව තවත් සිංහාසනයක් පිළිබඳව වන දර්ශනයකදී (එසකියෙල් 10:1-21 බලන්න), ඔවුන්ව “කෙරුබ්වරුන්” වශයෙන් හඳුන්වනු ලබන අතර, යෙසායා දුටු ඇවිලෙන ගිණි අඟුරු දර්ශනයේදී ඔවුන්ව, “සෙරෙප්වරුන්” පිළිබඳව දැක්වේ. යොහන්ගේ දර්ශනයේ සඳහන් ජීවමාන සත්වයන්ට ඇත්තේද අනෙක් අය දුටු දර්ශනවල දක්වා ඇති මුහුණුමය.

අප විසින් දෙවියන්වහන්සේගේ සිංහාසනය දකිනු ලබන සෑම අවස්ථාවකම එනම් දෙවියන්වහන්සේ මෝසෙස්ව හමුවූ ස්ථානය වන (නික්මයාම 25:22), ගිවිසුම් පෙට්ටිය වේවා හෝ අනාගතවක්තෘවරුන්ගේ සිත් කාවදින දර්ශනවලදී වේවා, කෙරුබ්වරු නිතරම එම ස්ථානවල සිටියහ. ඔවුහු දෙවියන්වහන්සේගේ සිංහාසනය සමග සමීපව බැඳී පවතින්නාහ. දෙවියන්වහන්සේ විසින් මවනු ලැබූ සියළු ජීවීන් සැලසුම් කොට ඇත්තේ, උන්වහන්සේගේ තේජස පරාවර්තනය කරනු පිණිසය. අප උන්වහන්සේගේ ස්වරූපයෙන් සාදන ලද මනුෂ්‍යයා පිළිබඳව කථාකරතත්, උන්වහන්සේ සිංහාසනය අබියස සිටින දේවදූතයන් පිළිබඳව සඳහන් කළත්, සියල්ලන්ගේ යුතුකම වන්නේ දෙවියන්වහන්සේගේ තේජස පරාවර්තනය කිරීමයි.

`සර්ව පරාක්‍රමවූ දෙවියන්වහන්සේ ශුද්ධය, ශුද්ධය, ශුද්ධය. එසකියෙල් විසින්, ශුද්ධත්වය පිළිබඳව මෙහි දරා ඇති සාක්ෂිය සමග ඔබව සංසන්දනය කළ විට, ඔබ සිටින ස්ථානය පිළිබඳව ඔබ විසින්ම ඔබට දෙනු ලබන මිනුම් දණ්ඩ කුමක්ද? ඔබේ පිළිතුර තුළින් ඔබට ශුභාරංචියේ ඇති අවශ්‍යතාවය පිළිබඳව වන ඔබේ තක්සේරුව කුමක්ද?`