---
title:  මම මෙහිය, මාව යැවුව මැන
date:   11/05/2025
---

වසර ගණනාවකට පෙර, එක්තරා දේවස්ථානයක තිබූ පරණ පන්නයේ භූගත කාමර ඉවත්කොට සුහද හමුවීම් පිණිස ශාලාවක් ඉදිකොට සම්පූර්ණ දේවස්ථානයම අලුත්වැඩියා කිරීම පිණිස තීරණයකට එළැඹුනි. ඔවුන් මුලින්ම කළාවූ දෙයක්වූයේ, එම ස්ථානය වඩාත් ලස්සන වනු ඇතැයි සිතා අලුතින් විදුලි බුබුළු සවි කිරීමයි. ඔවුන් විදුලි ආලෝකය සවිකලායින් පසුව එම ගොඩනැගිල්ල, මුලදී තිබුණාටත් වඩා කැතට පෙනුනේ, අලුත් ආලෝකය හේතුවෙන් සෑම වරදක්ම පැහැදිලිව දිස්වූ බැවිනි.

යෙසායාව තිගැස්මකට පත්කළාවූ දෙවියන්වහන්සේගේ සිංහාසනය පිළිබඳව වූ දර්ශනයෙන් කණගාටුදායක ලෙස ඔහු ඔහුගේ අඩු ලුහුඬුකම් දුටුවේය. එබැවින් ඔහු පවසා සිටියේ, අහෝ! මට දුක්වේ! මක්නිසාද මට විනාශය විය; කුමක්හෙයින්ද අපවිත්‍ර තොල් ඇති සෙනඟක් අතරේ වසන්නාවූ මම සේනාවල ස්වාමිවූ රජ්ජුරුවන්වහන්සේ මාගේ ඇස්වලින් දුටුවෙමිය කීමි (යෙසායා 6:5) යනුවෙන්ය. අපව එකවිටම ස්වාමීන්වහන්සේ ඉදිරියට ගෙන යනු ලැබුවහොත්, අපට එවැනිම හැඟීමක් ඇතිවනු ඇත. අප විසින් අපගේ මිදීම පිණිස ඉදිරිපත් කරනු ලබන සියලු කාරණා ඉවත් කරලනු පිණිස ආලෝකය ඇතිතරම් දීප්තිමත්ය. දෙවියන්වහන්සේ ඉදිරියෙහි අප සිටිනා විට, අපට අපව අහිමිවී ඇතැයි හැඟීමක් ඇතිවනු ඇත. යෙසායා මුලු ජීවිත කාලයක් තුළම මවිතයට පත්වන අත්දැකීමකට යොමුවිය.

`යෙසායා 6:6-8 කියවන්න. පාපය යනු අපව සම්පූර්ණයෙන්ම “නිෂ්ක්‍රීය” තත්ත්වයකට පත්කරනු ලබන දෙයක් බව යෙසායා දැන සිටියේය. පාපයේ කුළිය නම් මරණයයි. පාපයේ ප්‍රතිවිපාක වලට යටත්වීමට ඉඩ නොදෙමින් දෙවියන්වහන්සේගේ ප්‍රේමය, අපව උන්වහන්සේ වෙතට ලංකරගත් සේක. මෙම හමුවේ ප්‍රතිඵලය කුමක්වීද? එය වැදගත්වන්නේ ඇයි?`

සෙරොප්වරුන්ගෙන් එක්කෙනෙක්, පූජාසනය මත්තෙන් ගිණි අඟුරක් ගෙන යෙසායාගේ මුඛයෙහි තැවරූවිට, ඔහුගේ පාප සෝදාහරිනු ලැබුණි. මෙය බොහෝ විට සුවඳ දුම් පූජාසනය වීමට පුළුවන, එහිදී දෙවියන්වහන්සේගේ ජනතාව උදෙසා, එම ජනතාව විසින් මැදහත්කාරකම් කරනු ලැබුණි (එළිදරව් 8:3, 4 කියවන්න). ඔහුගේ පාප කමාකරනු ලැබුණි, එවිට ඔහු දෙවියන්වහන්සේ ඉදිරියේ පෙනී සිටීම පිණිස සුදුස්සෙකු යයි සලකනු ලැබුණි. එනමුත්, ඊට වඩා වැදගත් කරුණ වන්නේ දෙවියන්වහන්සේව ලෝකයට නියෝජනය කිරීමේ වගකීම ඔහුට පැවරුණි.

“සෙරොප්වරයා” යන වචනය සිත්ගන්නා එකක් වන්නේ, එහි අර්ථය දෙස බැලීමෙනි. එහි තේරුම වන්නේ, “ඇවිළෙන්නාවූ තැනැත්තා” යනුයි. යේසුස් වහන්සේ, යොහන් බව්තීස්තගේ මෙහෙය විස්තර කර ඇති අන්දම යොහන් 5:35 බලන්න. “ඔහු ඇවිළෙන්නාවූ බබළන්නාවූ පහනව සිටියේය. නුඹලාද කාලයක් ඔහුගේ එළියෙහි ප්‍රීතිමත්වන්නට කැමතිව සිටියහුය,” යනුවෙන් වේ. යොහන්ද පව්කරුවෙක්ව අනුග්‍රහය සහ ගැළවීම අවශ්‍ය පුද්ගලයෙක්ව සිටිය නමුත්, අනුග්‍රහය සහ ගැළවීම ගෙන ආ හැකි එකම තැනැන්වහන්සේ වෙතට ඔහුගේ සේවය තුළින් යොමු කෙරුණි.

යේසුස්වහන්සේ පැමිණියේ, පියාණන්වහන්සේගේ මහිමය නියෝජනය කළ හැකි එකම තැනැත්තා ලෙසය. එබැවින්, දෙවියන්වහන්සේ පව්කාරයෙකු වූ අනාගතවක්තෘවරයෙකු එවනු ලැබුවේ ස්වර්ගයේ වසන සෙරොප්වරයෙකුගේ මෙහෙවර කරනු පිණිසය.

`“මම මෙහිය, මාව යැවුව මැනව,” යයි යෙසායා පැවසුවේ, ඔහුගේ පව් සෝදා හැර ඇති බව හොඳින් දැනගත්තාට පසුවය. (යෙසායා 6:8 බලන්න). අපි එකිනෙකාගේ පාප යේසුස්වහන්සේගේ රුධිරය මගින් සෝදා හැර දමා තිබෙන බැවින්, යෙසායා මෙන් ප්‍රතිචාරයක් දැක්විය හැකිවන්නේ කෙසේද?`