---
title:  කෙරුබ්වරුන් දෙදෙනා
date:   12/05/2025
---

අපේ මුල් දෙමාපියන්ව උයනෙන් නෙරපනු ලැබූ විගස, දෙවියන්වහන්සේ ගැළවුම්කරුවකු පිළිබඳව වන බලාපොරොත්තුව ඔවුන්ට දුන්සේක (උත්පත්ති 3:15). ඊටපසුව උන්වහන්සේ ප්‍රබල ලාංඡනයක් ඒදන් උයනේ දොරටුව අබියස ස්ථාපිත කළසේක; ඒ, එකිනෙකාට මුහුණ ලා සිටින ප්‍රබල ආලෝක ධාරාවක් සහිත කෙරුබ්වරුන් දෙදෙනෙකි. මෙවැනිම සංකේතයක්, ගිවිසුම් පෙට්ටිය මත, දෙවියන්වහන්සේගේ සිංහාසනය නිරූපනය කරන පිණිස තිබූ බව අමතක නොකළ යුතු කරුණකි (නික්මයාම 25:18).

`උත්පත්ති 3:21-24 කියවන්න. කෙරුබ්වරුන්ට නියම කර තිබූ කාර්යය කුමක්ද? ඒ ඇයි?`

පව්කරුවන්ව ජීවනදායක වෘක්ෂය ඉවත්කර තැබීම කෙරුබ්වරුන්ගේ වගකීම වූ අතර (උත්පත්ති 3:22) මනුෂ්‍යයා යම්කිසි දිනෙක පාරාදීසය කරා ගොඩනගනු ලබන බවට වූ පොරොන්දුවේ සංකේතයක් බවටද ඔවුහු පත්වූහ. ඒදන් උයනේ අලංකාර මාවත් ඔස්සේ ගමන් කිරීම මනුෂ්‍යයාට තහනම් කොට බොහෝ කලක් ගතවන තුරු එම උයන මෙම පොළොව මත විය. එම වැටී ගියාවූ යුවලට, ඔවුන්ගේ අහිංසකභාවයේ නිවස දෙස බලමින් සිටීමට බොහෝ කලකට ඉඩ දුන් නමුත්, ඊට ඇතුළත්වීම එම ස්ථානයේ රැකවල් ලාගෙන සිටි දේවදූතයන් විසින් අවහිර කරනු ලැබ තිබුණි. කෙරුබ්වරුන් විසින් රැකවල් ලාගෙන සිටි පාරාදීසයේ දොරටු අබියස දෙවියන්වහන්සේගේ තේජස විද්‍යමාන විය. ආදම් සහ ඔහුගේ පුතුන් දෙවියන්වහන්සේට නමස්කාර කරනු පිණිස මෙම ස්ථානය කරා පැමිණියහ. ඒදන් උයනෙන් ඔවුන්ව පලවා හැරීමට හේතුකාරක වූ ව්‍යවස්ථාව කඩකිරීම ගැන පසුතැවිලිව, එම ව්‍යවස්ථාවට කීකරුව ජීවත් වන බවට ඔවුහු පොරොන්දු අලුත් කරගත්හ ... එනමුත්, එය නැවත අවසාන වශයෙන් ගොඩනැගීමේදී ‘අලුත් අහසක්ද, අලුත් පොළොවක්ද’ තිබෙන්නට යනවා ඇත (එළිදරව් 21:1), එය මුලින් තිබුණාටත් වඩා වැඩි තේජසකින් සරසනු ලබනවා ඇත.” —Ellen G. White, Patriarchs and Prophets, p. 62.

උත්පත්ති 3:24හි යොදා ඇති වචන කුතුහලය ඇති කරනු ලබයි: දෙවියන් වහන්සේ උයනේ නැගෙනහිර දෙසට කෙරුබ්වරුන් “පිහිටෙව්සේක” යනුවෙන් බයිබලයේ සඳහන්වේ, ඊට යොදා ඇති මුල් හෙබ්‍රෙව් වචනය වන්නේ ශාකන් (shakan) වන අතර, ශුද්ධ වූ “මණ්ඩපය” හැඳින්වීමට ගත් වචනයේ මූලාශ්‍රයද වේ (නික්මයාම 25:9, ගණන් කථාව 3:26 බලන්න). එහිදී දෙවියන්වහන්සේ උන්වහන්සේගේ ජනතාව සමග ජීවත්වන බවද අර්ථගැන්වේ. දෙවියන් වහන්සේ වැඩසිටින බව අඟවන පොදු වචනයක් වන ශෙකයිනා (Shekinah) නම් වචනය බයිබලයේ සඳහන් නොවේ. එනමුත් එය ද “මණ්ඩපය” හඳුන්වනු පිණිස යොදාගන්නා වචනයෙන් බිඳී එන්නකි. මෙම පරිවර්තනය වචනයේ පරිසමාප්තියෙන් ගත් කළ (එනම් ශාකන් - shakan) “දෙවියන්වහන්සේ කෙරුබ්වරුන්ව ඒදන් උයනේ නැගෙනහිර දෙසින් මණ්ඩප ගත කළ සේක” යනුවෙනි.

බයිබලය තුළ කෙරුබ්වරුන් යන වචනය මගින් දෙවියන්වහන්සේගේ වැඩසිටීම (1 ලේකම් 13:6 ගීතාවලිය 80:1 සහ යෙසායා 37:16) වන අතර, විශේෂයෙන්ම උන්වහන්සේගේ නාමය ප්‍රකාශ කරනු ලබන සිංහාසනය හා සම්බන්ධ වේ. එළිදරව් 4 සහ 5 වන පරිච්ඡේදවල සඳහන්ව ඇති පරිදි දෙවියන් වහන්සේගේ සිංහාසනය අබියස සිටින වැඩිහිටියන් 24 දෙනා කෙරෙහි අවධානය යොමුකිරීම අප විසින් අතපසු නොකළ යුතු අතර, ඔවුන් ප්‍රශස්ත ගී ගයමින් සියල්ල මැවූ තැනැන්වහන්සේට සියල්ල පාලනය කිරීම පිණිසද අයිතියක් ඇතැයි පවසන්නාහ (එළිදරව් 4:11). මෙය තුළින් අපට සිංහාසනය පිහිටි මණ්ඩපයේ දර්ශනය අවබෝධ කරගැනීමට හැකිවන්නාසේම, කමාව ලැබූ පව්කරුවන් ලෙස මැවුම්කරු කෙරෙහි අපේ ජවනිකාවද අපට වටහාගැනීමට හැකිවේ.