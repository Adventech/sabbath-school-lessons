---
title:  වැඩිදුර අධ්‍යයනය සඳහා
date:   16/05/2025
---

කියවන්න. Ellen G. White, "The Controversy Ended," pp. 669–671, 676–678, in The Great Controversy.

වරක් කෙරුබ්වරයෙකු සේ සිටි සාතන්, දෙවියන්වහන්සේගේ සිංහාසනය කෙරෙහි තිබූ විශ්වාසය විනාශකර දැමීමට උත්සාහ කළේය. තමාව උසස් කොට දැක්වීම පිණිස දැරූ ප්‍රයත්නයේදී වූ නපුරේ ස්වභාවයේ ගැඹුර විශ්වයට පෙන්නුම් කරනු පිණිස වැටුණාවූ දූතයන්ට, ඔවුන්ගේ කැරලි ගැසීම සහ මුරණ්ඩුවී සිටීම පිණිස දෙවියන්වහන්සේ ඉඩහැරිය සේක. දෙවියන්වහන්සේට එරෙහිව කෙරුනාවූ යුද්ධයට මනුෂ්‍ය වර්ගයාව රැවටිල්ලට යටත් කොට එකතු කරගැනීමට සාතන්ට හැකි වුවත්, ක්‍රිස්තුස්වහන්සේ කුරුසිය මතදී සාතන්ව සම්පූර්ණයෙන්ම පරාජය කොට, වරක් වැටුණාවූ දූතයන් කලින් සිටි ස්ථානයෙහි උන්වහන්සේ මනුෂ්‍යයාට ස්ථානයක් සකස් කළසේක. ක්‍රිස්තුස්වහන්සේ තුළ සිටින්නාවූ පව්කරුවන් ප්‍රසිද්ධියේම ලුසිෆර් කියාපාන අයිතිවාසිකම් වලට එරෙහි වූහ. අවසාන දර්ශනයේදී, දෙවියන්වහන්සේගේ යහපත්කමේ අති උතුම් බව පෙන්නුම් කරමින්, ලුසිෆර්ගේ බිඳවැටීමට පෙර තිබූ තත්වයට වඩා දෙවියන්වහන්සේගේ යහපත් ප්‍රේමණීය ස්වභාවය පෙන්නුම් කරනු ලබනවා ඇත. දෙවියන්වහන්සේ මෙලොව නපුර තිබිය යුතුයයි නියම නොකළ නමුත්, එය සදාකාලීන ප්‍රතිවිපාක ඇති මහත් දුක්ඛදායක සිද්ධියක් වන අතර, සියල්ල හමාර වූවායින් පසුව, පෙර නොවූ විරූ අන්දමින් දෙවියන්වහන්සේගේ යහපත්කමත් ප්‍රේමණීය බවත් එළිදරව් වනවා ඇත.

ක්‍රිස්තුස්වහන්සේගේ ප්‍රතිරූපය කරණකොටගෙන නැවතත් අලුත්වූද, සෑම හදවතක් තුළම දිව්‍ය ප්‍රතිරූපය කා වැදී ඇත්තාවූද, සෑම මුහුණක් තුළින්ම ඔවුන්ගේ රජුට ඇති සමානකම් පරාවර්තනය වන්නාවූද, ගළවාගනු ලැබූවන් දෙස ක්‍රිස්තුස්වහන්සේ බලාසිටින සේක. උන්වහන්සේගේ මහත් පරිශ්‍රමයේ ප්‍රතිඵලයක් වන ඔවුන් දෙස උන්වහන්සේ බලන විට, උන්වහන්සේට සතුටට පත්වීමට පුළුවන. එවිට උන්වහන්සේ රැස්ව සිටින විශාල පිරිසක් වන ධර්මිෂ්ඨයන් මෙන්ම අධර්මිෂ්ඨයන්ද දෙස බලා ප්‍රකාශ කරනුයේ, “මාගේ ලෙයින් මුදාගත්තවුන් දෙස බලව! මොවුන් උදෙසා මම දුක් වින්දෙමි, මේ අය වෙනුවෙන් මම ජීවිතය පුජා කළෙමි. එසේ කළේ ඔවුන් මා ඉදිරියේ සදාකාලය තුළම ජීවත් වන පිණිසය! සිංහාසනය වටා සිටින, සුදු පැහැති වස්ත්‍රයෙන් සැරසී සිටින්නවුන් ගයන ප්‍රශංසා ගීත නාදය ඉහළට එසවේ : ‘මරනු ලැබූ බැටළු පැටවාණෝ බලයත්, ධනයත්, ප්‍රඥාවත්, පරාක්‍රමයත්, ගෞරවයත්, තේජසත්, ප්‍රශංසාවත් ලබන්ට වටින තැනැන්වහන්සේය.” එළිදරව් 5:12. —Ellen G. White, The Great Controversy, p. 671.

**සාකච්ජා කිරීම සඳහා ප්‍රශ්න:**

`තමාගේ සියළු වැරදි සහිතව, චරිතයේ අඩු ලුහුඬුකම් ඇතුව, සියළුම වැරදි ක්‍රියාවලින් සමන්විතව, සියළු වැරදි සහගත සිතුවිලි වලින් පූර්ණව, සෑම වැරදි චේතනාවලින් යුක්තව මෙහි සඳහන් කොට ඇති සියළු කාරණා උන්වහන්සේ ඉදිරියේ එළිදරව් වීමෙන් ඔබ දෙවියන්වහන්සේ ඉදිරියේ සිටගෙන සිටිනවා උපකල්පනය කරන්න! එවිට නියමාකාරව සහ සාධාරණව ඔබට ලැබිය යුත්තේ කුමක්ද? එවිට ඔබේ එකම බලාපොරොත්තුව කුමක්ද? “යේසුස් ක්‍රිස්තුස්වහන්සේ කෙරෙහි ඇදහිල්ල කරණකොටගෙන, අදහන්නාවූ සියල්ලන්ට ලැබෙන ධර්මිෂ්ඨකම” (රෝම 3:22) අපට තිබිය යුත්තේ ඇයි? කෙටියෙන් පවසතහොත් අපට ශුභාරංචිය අවශ්‍යවන්නේ ඇයි`

`අප දැක ඇති පරිදි, යොහන් බව්තීස්ත, ඇවිලෙන්නාවූ බබළන්නාවූ පහනව සිටිමින් (යොහන් 5:35) සෙරෙප්වරයෙකුගේ ජවනිකාව කළේය. ඔහු මෙසියස් වහන්සේගේ පළමු පැමිණීම ප්‍රකාශ කරමින් ගිය පෙරගමන්කරු විය. අවසාන කාලයේ සිටින දේව සෙනඟ මෙවැනි අනාවැකි හා සම්බන්ධ භූමිකාවකට දායකයා වන්නේ කෙසේද?`