---
title:  දෙවියන්වහන්සේ උන්වහන්සේගේ සෙනඟ සමග
date:   14/05/2025
---

ඊශ්‍රායෙල් ජනතාව පොරොන්දුවූ දේශය කරා යන ගමනේදී, වලාකුළක වැඩ හිඳිමින්, දෙවියන්වහන්සේගේ මගපෙන්වීම අනුව මණ්ඩපයක් ගොඩනගා, එක් පැත්තකට ගෝත්‍ර තුන බැගින්, එක් එක් ගෝත්‍ර අනුව මණ්ඩපය වටා කූඩාරම් ගසාගත්හ. දෙවියන්වහන්සේ මණ්ඩපයේ අති ශුද්ධස්ථානයේ වැඩසිටිමින්, උන්වහන්සේගේ ජනතාව අතර වාසය කළසේක.

**මණ්ඩපයේ සෑම දිශාවකටම, එක් දිශාවකින් එක් බලවත් ගෝත්‍රය බැගින් සිටිනසේ හතර දිශාවේම ප්‍රබල ගෝත්‍රය බැගින් විය. ගණන් කථාව 2හි දැක්වෙන පරිදි, ඒ බලවත් ගෝත්‍ර හතර තුළ සිටියේ කවුද?**

`ගණන් කථාව 2:3 (නැගෙනහිර)`

`ගණන් කථාව 2:10 (දකුණ)`

`ගණන් කථාව 2:18 (බස්නාහිර)`

`ගණන් කථාව 2:25 (උතුර)`

තමන්ගේ අනන්‍යතාවය පෙන්නුම් කරනු පිණිස සෑම ප්‍රධාන ගෝත්‍රයක් විසින්ම විශේෂ “ධජයක්” රැගෙන ගිය ආකාරය විමර්ශනය කරන්න. මෙම එක් එක් ධජය මත සටහන් කර තිබුණේ කුමක්දැයි ශුද්ධ ලියවිල්ලේ පැහැදිලි ලෙස දක්වා නොමැති නමුත්, ඒ පිළිබඳව කුතුහලය අවුස්සන කාරණා ඔවුන්ගේ ජනප්‍රවාද තුළ ඇත. එම ජනකථාවලට සරලව පදනම් කරගෙන ඇත්තේ, උත්පත්ති 49 සහ ද්විතීය කථාව 33හි විස්තර කර ඇති ප්‍රධාන ගෝත්‍රවල තිබූ ලක්ෂණ වලට අනුව යොදා ඇති ලාංඡන වේ. දිශා දර්ශකයෙහි දැක්වෙන ප්‍රධාන දිශානති හතර සඳහා එක් දිශානතියකට එක බැගින් වන සේ එම ධජවලට මුහුණු හතරක් යොදාගෙන තිබුණි. රබ්බිවරුන්ගේ ජනප්‍රවාදවලට අනුව, යුදා ගෝත්‍රයේ ධජයේ ලාංඡනය වූයේ සිංහයෙකි. රූබන්ගේ ධජයේ වූයේ මිනිසෙකුගේ රුවක් හෝ මිනිස් හිසක රූපයකි. එප්‍රායිම්ගේ ගෝත්‍රයේ ධජයේ සිටියේ ගවයෙකි. දාන්ගේ ගෝත්‍රයේ ධජයෙහි වූයේ රාජලියෙකි. මෙම මෘගයන් හතරදෙනා, එසකියෙල්ගේ දර්ශනයෙහි සඳහන්වූ පරිදි, කෙරුබයන් සේ එකතුවී, මෙම ධජ හතර තුළ දකින්නට ලැබුණි. —Carl Friedrich Keil and Franz Delitzsch, Commentary on the Old Testament, (Peabody, MA: Hendrickson, 2011), vol. 1, p. 660.

ජන සම්ප්‍රදායේ දකින්නට ලැබෙන කථාවලට පාඨකයාගේ අදහස්ද ඇතුළත් කර කියවීම ඉතා පහසු කරුණක් වුවත්, පුරාණයේ පැවති බවට සැලකෙන සම්ප්‍රදායන්, නව යෙරුසලම පිළිබඳව බයිබලයේ සඳහන් විස්තර සමග සැසඳීම සිත ප්‍රබෝධමත් කරන කරුණක් බවට පත්වේ. මෙහි සිත් ඇදගන්නාවූ රටාවක් දැකිය හැක. එක් පැත්තක දොරටු තුන බැගින් නගරයේ පැති හතරේම දොරටු තිබූ බව සඳහන්වේ. (එළිදරව් 21:12, 13).

ඊශ්‍රායෙල් කඳවුර මෙන්ම අලුත් යෙරුසලම යන දෙක තුළින්ම එක් වැදගත් කරුණක් අවධාරණය කර ඇත. දෙවියන්වහන්සේගේ අපේක්ෂාව වන්නේ මනුෂ්‍යයාව උන්වහන්සේගේ සිංහාසනය වෙත ඇදගැනීමයි. එළිදරව් පොතේ අපට උගන්වන්නේ, සර්ව පරාක්‍රමවූ ස්වාමිවූ දෙවියන්වහන්සේද බැටළු පැටවාණෝද, එහි දේව මාළිගාවය” යනුවෙනි. (එළිදරව් 21:22).

`ඇත්තවශයෙන්ම, අප ඊශ්‍රායෙල් කඳවුරක ජීවත්වන්නේ නැත. එනමුත්, අප අද දින අපේ ජීවිත තුළින් දෙවියන්වහන්සේට සමීප වන්නේ කෙසේද?`