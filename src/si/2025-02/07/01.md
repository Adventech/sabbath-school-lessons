---
title:  අනාවැකි උදෙසා අඩිතාලම්
date:   10/05/2025
---

### මේ සතියේ පාඩමේ අධ්‍යයනය සඳහා කියවන්න

යෙසායා 6:6-8, උත්පත්ති 3:21-24, එසෙකියෙල් 1:4-14, එළිදරව් 4:1-11, ගණන් කථාව 2:3-25, යෙසායා 14:12-14.

> <p>කටපාඩම් පදය</p>
> “එවිට: මම කවරෙකු යවම්ද? අප උදෙසා යන්නේ කවුදැයි කියන්නා වූ ස්වාමීන්වහන්සේගේ හඬ මට ඇසුණේය. මමද: මෙන්න මම මෙහිය; මා යැවුව මැනවයි කීමි.” (යෙසායා 6:8)

විශ්වය පාලනය කිරීම පිණිස දෙවියන්වහන්සේට ඇති අයිතිය තහවුරු වන්නේ උන්වහන්සේ සියල්ලේ මැවුම්කරු ලෙස දරන තත්ත්වය හේතුවෙන් (එළිදරව් 4:11), මෙන්ම උන්වහන්සේගේ චරිත ගුණාංග කරණකොටගෙනය. දෙවියන්වහන්සේගේ ධර්මිෂ්ඨවූ චරිත ස්වභාවය අවබෝධ කරගත්විට, පව්කාර මනුෂ්‍යයන් දෙවියන්වහන්සේගේ මහිමයෙන් හීනව සිටින්නේ කෙසේද සහ මන්ද යන වග අවබෝධ කරගනිති (රෝම 3:23).

මෙම සතිය තුළ, සිංහාසනය ඇති මණ්ඩපය පිළිබඳව වන දර්ශනය තුළ තවත් ඉදිරියට ගමන් කොට, මනුෂ්‍ය වර්ගයා ශුද්ධවූ දෙවියන්වහන්සේ සමග සබඳතාවයකින් යුක්තව සිටින්නේ කෙසේද, ක්‍රිස්තුස්වහන්සේගේ පූජාවීම තුළින් අපව දෙවියන්වහන්සේගේ සිංහාසනය වෙත යොමු කරන්නේ කෙසේදැයි හදාරන්නෙමු. දෙවියන්වහන්සේ අපව නැවත ගොඩනැගීමට සැලසුම් කරන්නේ තනි පුද්ගලයන් ලෙස පමණක් නොව, ජාතියක් වශයෙනි. එසේ කරනුයේ නැවතත් වාරයක් උන්වහන්සේගේ තේජස මැවිල්ලේ ඉතිරි කොටසට පෙන්නුම් කරනු පිණිසය. දෙවියන්වහන්සේ අපට කරනු ලබන්නාවූ උසස් කැඳවීම මෙන්ම, එම කැඳවීම කමාකරනු ලැබුවාවූ සහ ගළවාගනු ලැබුවාවූ පව්කාර ජාතියකට පිරිනමා ඇති අන්දම හොඳින් අවබෝධ කරගැනීම පිණිස ශුද්ධ ලියවිල්ලේ ඉතිරි කොටස් ගවේෂණය කිරීමෙන් වැදගත් ඉඟි අපට හමුවනු ඇත.

අවසානයේදී, මනුෂ්‍යයන්ගේ කැරලි ගැසීම් සදහටම තුරන්කර දමනවා ඇත. දෙවියන්වහන්සේ මුල් වතාවට මනුෂ්‍යයා උදෙසා සකස් කළ, දෙවියන්වහන්සේගේ ප්‍රේමණීය චරිත ස්වභාවය අභිබවා යන පරිද්දෙන් උන්වහන්සේගේ පරාර්ථකාමී සහ ආත්ම පූජාවෙන් ඉහතදී කටයුතු කළාටත් වැඩියෙන් සිදුවෙනවා ඇත. මනුෂ්‍යයාගේ වැටීම දෙවියන්වහන්සේගේ කැමැත්ත නොවූවත්, කුරුසිය තුළින් දෙවියන්වහන්සේගේ ප්‍රේමණීය චරිත ස්වභාවය පුදුමාකාර ලෙස පෙන්නුම් කර ඇත.

මැයි මස 17වන සබත් දවසට සුදානම් වන පිණිස මෙම සතියේ පාඩම අධ්‍යයනය කරන්න.