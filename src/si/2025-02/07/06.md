---
title:  ලුසිෆර්ගේ වැටීම
date:   15/05/2025
---

ලුසිෆර් කාලයකට පෙර කෙරුබ්වරුන් අතර උසස් නිලයක් දරමින්, දෙවියන්වහන්සේගේ සිංහාසනයට සමීපතමව සිටියා යයි සිතීම පවා අදහාගන්න බැරි දෙයකි. ඇත්තවශයෙන්ම, ඔහුගේ ජීවිතය තුළින් මුළු විශ්වය වෙතම දෙවියන්වහන්සේට මහිමය ගෙන එන්නට තිබුණි. එසේ කරනවා වෙනුවට ඔහු කළේ, ඔහුගේ තේජස පිළිබඳව සිතීමය. ඔහුගේ මැවුම්කරුගේ තේජස ඔහුට අදාළ නොවීය. කෙටියෙන් පවසතහොත්, ඔහුට හැඟී ගියේ ඔහුට හිමිවිය යුතු දෙයක් ඔහුට අහිමි කර ඇති බවය.

`එසකියෙල් 28:11-17 සහ යෙසායා 14:12-14 කියවන්න. ලුසිෆර්ගේ ඇද වැටීමට හේතුකාරක වූයේ කුමක්ද? මෙම ඡේද, එළිදරව් 14:1-12 දක්වා වන කොටස සමග සංසන්දනය කරන්න. ලුසිෆර්ගේ වැටීමත්, මානව වර්ගයා ක්‍රිස්තුස්වහන්සේ තුළ ලබන්නාවූ උසස් ස්ථානයක් පිළිබඳව සංසන්දනය කිරීමේදී එළිදරව් 14හි වන දේ පිළිබඳව ඔබේ බුද්ධියට වැටහෙන්නේ කුමක්ද?`

ලුසිෆර්ව ශුද්ධවූ කන්දෙන් ඉවත් කරනු ලැබීමත්, ඒ අතර ගළවනු ලැබූවන් දෙවියන්වහන්සේගේ බැටළු පැටවාණන් සමග සියොන් කන්දේ සිටින ආකාරයත් පිළිබඳව අවධානය යොමුකරන්න. ලුසිෆර් ඒදන් උයනේ සිටි බව සඳහන්වේ. මානව වර්ගයාද එහි සිට ඇති නමුත්, ඔහුගේ ඉරණම සාතන්ගේ ඉරණමට වඩා වෙනස් වන්නේ, ක්‍රිස්තුස්වහන්සේ කරණකොටගෙන මනුෂ්‍යයාව පාරාදීසයේ නැවත ගොඩනගන බැවින් (එළිදරව් 22:1-3 කියවන්න). මෙම සංදර්භය තුළ, එලන් වයිට් විසින් තබා ඇති මෙම සටහන අතිශයින් බුද්ධි ගෝචර වනු ඇත. “ස්වර්ගය ජයාන්විත වනු ඇත. ඒ මන්දයත්, සාතන්ගේ සහ ඔහුගේ දූතයන්ගේ වැටීයාමෙන්වූ පුරප්පාඩුව, ස්වාමීන්වහන්සේ විසින් මුදවාගනු ලැබූවන්ගෙන් පුරවනු ලබනවා ඇත” —Advent Review and Sabbath Herald, May 29, 1900.

තවද ඔවුන් ස්වර්ගයෙහි සිටින්නේ, ශුභාරංචිය හේතුවෙන් පමණි. ඇත්ත වශයෙන්ම, ශුභාරංචියෙහි ඇති ගැළවීමේ තේමාව, සිංහාසන මණ්ඩපය පිළිබඳව එළිදරව් 4 සහ 5 වන පරිච්ඡේදවල සිත්කාවදින සේ විස්තර කර ඇත. උදාහරණයක් ලෙස, දේව දූතයා හඬ නගා පවසන්නේ ... “ඔබ පොතගන්ටත්, එහි මුද්‍රා කඩන්ටත් වටින තැනැන්වහන්සේය. මක්නිසාද ඔබ මරනු ලැබ, සියලු ගෝත්‍රවලින්ද, භාෂාවන්ගෙන්ද, සෙනඟගෙන්ද, ජාතීන්ගෙන්ද මිනිසුන් ඔබගේ ලෙයින් දෙවියන්වහන්සේට මිලේට ගෙන ...” (එළිදරව් 5:9). ශුභාරංචිය පිළිබඳව කෙතරම් විචිත්‍රවත් චිත්‍රයක්ද! එනම්, මානවයා ගළවාගැනීම පිණිස යේසුස් වහන්සේගේ මරණයට පත්වීම!

භාෂාව මගින් පළමුවෙනි දේවදූතයාගේ පණිවුඩය පිළිබිඹු කරන අන්දම කෙරෙහි අවධානය යොමුකරන්න, එහිදී “සදාකාල ශුභාරංචිය” දේශනා කරන ලෙස වන කැඳවීම මෙසේ සඳහන්වේ. “පොළොවේ වසන්නන්ටත්, සියලු ජාතීන්ටත් ගෝත්‍රයන්ටත්, භාෂාවන්ටත් සෙනඟටත් ප්‍රකාශ කරන පිණිස සදාකාල ශුභාරංචියක්” (එළිදරව් 14:6). ක්‍රිස්තුස්වහන්සේ ලෝකයා උදෙසා කර ඇති දේවල් පිළිබඳව වන කෙතරම් ප්‍රබල ඉදිරිපත් කිරීමක්ද මේ. ක්‍රිස්තුස් වහන්සේ තම ජීවිතය නුදුන් එක පුද්ගලයෙකු හෝ මානව ඉතිහාසය තුළ නැත. සෑම කෙනෙකුම ඒ පිළිබඳව අධ්‍යයනය කොට, එය පිළිගැනීමට ඉගෙනගත යුතුවේ.

`ක්‍රිස්තුස්වහන්සේ ඔවුන් උදෙසා කුමක් කර ඇත්දැයි මනුෂ්‍යයන්ට දන්වනු පිණිස, සභාවක් ලෙස හෝ තනි පුද්ගලයෙකු ලෙස අපට ඇති භූමිකාව කුමක්ද?`