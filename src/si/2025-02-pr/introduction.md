### හිතවත් ප්‍රාථමික මිත්‍රවරුනි,

මෙම සබත් පාසල් පාඩම් අති විශේෂයෙන් ඔබ වෙනුවෙන්ම ලියන ලද්දේ ඔබ මහත් ලෙස සලකන්නාවූ අය විසින්ය. ඔබ දෙවියන් වහන්සේ ගැන වැඩි වැඩියෙන් දැනගන්නවාටත්, ඔබට සහ පවුලේ අයට දෙවියන් වහන්සේ දක්වන ප්‍රේමය ගැන දැනගන්නවාටත් ඒ අය කැමතියි. දෙවියන්වහන්සේට අවශ්‍ය වන්නේත් එයමයි. උන්වහන්සේට අවශ්‍යයි, උන්වහන්සේ ඔබට මහත්සේ ප්‍රේම කරන බව දැනගන්නවාට. යේසුස් වහන්සේට අවශ්‍යයි ඔබේ විශේෂ, සදාකාලික මිතුරෙක් වෙන්න. ඔබ උන්වහන්සේ ගැන සියල්ල දැනගන්නවාට උන්වහන්සේ කැමතියි. ඔබගේ මිත්‍රයෙක් වීමට උන්වහන්සේට අවශ්‍යයි.

මෙම පාඩම් තුළින් ඔබ දෙවියන් වහන්සේගේ ප්‍රේමය ගැන වැඩිදුර ඉගෙන ගන්නාවූ අතර, ඔබට උන්වහන්සේට ආදරය දක්වන්න පුළුවන් ක්‍රම මොනවාදැයි සිතන්න. උන්වහන්සේ කොතරම් පුදුමාකාරද කියා ඔබ උන්වහන්සේට යාච්ඤා කරන විටදී කිව හැකිද? ඔබගේ පවුලේ අනිත් අයට දෙවියන්වහන්සේගේ ප්‍රේමය පෙන්වන්නට ඔබට පුළුවන්ද? ඔබේ යහළුවන්ට? අසල්වැසියන්ට?

ඔබගේ හදවතේ දෙවියන් වහන්සේට විශේෂ ස්ථානයක් තිබේවා යන්න අපගේ යාච්ඤාවයි.

_කර්තෘ මණ්ඩලය_

1-4 දක්වා දක්වා පාඩම් වලින් දෙවියන් වහන්සේ හැමවිටම අපට ආදරය කර ඇති බව කියවේ.

- උන්වහන්සේ මැවූ සියලු දේ තුළ උන්වහන්සේගේ ප්‍රේමය ලියවී තිබේ.
- ආදරය නමැති ත්‍යාගයෙන් උන්වහන්සේ මා වටකර තබා ඇත.
- සබත අපට දී ඇති විශේෂ ත්‍යාගයකි.
- අපි වැරදි කරන්නාවූ අතරේදී පවා දෙවියන් වහන්සේ අපට ආදරය කරනසේක.

5-9 දක්වා පාඩම් වලින් අපි උන්වහන්සේට නමස්කාර කරන විට අපගේ ආදරය උන්වහන්සේට පුද කරන බව උගන්වයි.

- උන්වහන්සේගේ ආරක්ෂාව ගැන අපි උන්වහන්සේට ප්‍රශංසා ගෙන එන විටදී අපි උන්වහන්සේට නමස්කාර කරමු.
- අපි ගෞරව ලෙස හැසිරීමෙන් උන්වහන්සේට නමස්කාර කරමු.
- ඕනෑම තත්වයක් යටතේ අපි උන්වහන්සේ කෙරෙහි විශ්වාසය තබනවා නම් අපි උන්වහන්සේට නමස්කාර කරමු.
- අපව පාපයෙන් ගලවා ගැනීම ගැන උන්වහන්සේට ප්‍රශංසා කිරීමේදී අපි උන්වහන්සේට නමස්කාර කරමු.
- අපගේ අවශ්‍යතාවයන් සපුරා දීම ගැන අපි දෙවිඳුන්ට ප්‍රශංසා කරමු.

10 - 13 දක්වා පාඩම් වලින් අපි එකිනෙකාට ප්‍රේම කරන්නේ කෙසේදැයි යේසුස් වහන්සේ අපට පෙන්වා දෙන බව කියවෙයි.

- මම යේසුස් වහන්සේගේ ආදර්ශය අනුගමනය කරන විට අන් අයට යේසුස් වහන්සේ ගැන දැනගැනීමට උපකාරයක් වෙයි.
- දෙවියන් වහන්සේ තම පවුලට බැඳෙන ලෙස සෑම කෙනෙකුටම ආරාධනා කරන සේක.
- මා වැනි කුඩා දරුවන් දෙවියන් වහන්සේගේ පවුලට එක්කර ගන්නා සේක.
- වැරදි නිවැරදි කර ගැනීමෙන් මම යේසුස් වහන්සේගේ ප්‍රේමය අන් අයට දකින්නට සලස්වන්නෙමි.

දෙමවුපියන්ට පණිවිඩයක්


#### හිතවත් මිත්‍රවරුනි,

සෑම ප්‍රාථමික බයිබල් පාඩම් අත්පොතක්ම ඔබේ දරුවාට බයිබලය පරිහරණය කරන ආකාරයත් තමා ඉගෙන ගත්තාවූ පාඩම් දේව වචනයෙන් බව තේරුම් ගන්නටත් අවස්ථාවක් ලබා දෙයි. මෙම අනර්ඝ වූ බයිබල් කථාන්තර තුළින් දෙවියන් වහන්සේගේ පුදුමාකාර අනුග්‍රහය ඔබගේ දරුවාගේ එදිනෙදා ජීවිතයට සම්බන්ධ කරනු ලබයි. සබත් පාසැලේදී ඉගෙන ගත්තාවූ පාඩම් නිවසේදී නැවත තහවුරු වී ප්‍රාණවත් වීමට ඔබගේ සහයෝගය අවශ්‍යයි. දිනපතා දරුවා සමඟ ඉගෙන ගැනීමට කාලයක් දැන්ම සැලසුම් කරන්න. පවුලේ නමස්කාරය වේලාවේදී පාඩම කියවා බයිබල් ක්‍රියාකාරකම් කිරීමෙන් ලබන විනෝදය බෙදාගන්න.

අනුග්‍රහය සම්බන්ධ කළ මුළු විෂය ධාරාව වැදගත් මාතෘකා 4ක් මත ගොඩ නගා ඇති අතර අනුග්‍රහය, නමස්කාරය, සමාජය හා සේවය යන මෙම අංශ ක්‍රිස්තියානි වර්ධනයට ඉතාම අවශ්‍ය දේවල් වී තිබේ. සරලව යොදා ඇති මෙම වැදගත් මාතෘකා මගින් පහත සඳහන් දේවල් උගන්වයි. අනුග්‍රහය, යේසුස් වහන්සේ මට ආදරෙයි, නමස්කාරය, මම යේසුස් වහන්සේට ආදරෙයි, සමාජය අපි එකිනෙකාට ආදරෙයි, සේවය හා යේසුස්වහන්සේ ඔබටත් ආදරෙයි යනාදියයි. සෑම මසකම මේවායින් එකක් ගැන විශේෂයෙන් උගන්වන අතර අනුග්‍රහය සෑම පාඩමක්ම එකට අමුණන්නාවූ නූල ලෙස සියල්ලම සම්පූර්ණත්වයකට ගෙන ඒමට ක්‍රියා කරයි.

ඔබත් ඔබේ දරුවාත් දෙවියන් වහන්සේ ගැන වැඩි වැඩියෙන් ඉගෙන ගන්නාවූ අතර උන්වහන්සේ ඔබට ආශීර්වාද කරනසේක්වා.

_මහා මන්ත්‍රණ සභාවේ සබත් පාසල් දෙපාර්තමේන්තුව._