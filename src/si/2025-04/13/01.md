---
title:  අදම තෝරාගන්න
date:  20/12/2025
---

### මේ සතියේ පාඩමේ අධ්‍යයනය සඳහා කියවන්න

යෝෂුවා 24; උත්පත්ති 12:7; ද්විතීය කථාව 17:19; ද්විතීය කථාව 5:6; 1 රාජාවලිය 11:2, 4, 9; 2 තිමෝති 4:7, 8’

> <p>කටපාඩම් පදය</p>
> “ස්වාමීන්වහන්සේට සේවයකිරීම නුඹලාට නරකව පෙනේනම්, ගඟ එගොඩ සිටිය නුඹලාගේ පියවරුන් සේවයකළ දෙවිවරුන් හෝ නුඹලා වාසයකරන දේශයෙහි සිටිය අමෝරිවරුන්ගේ දෙවිවරුන් හෝ නුඹලා සේවයකරන්ට කැමති කාටද කියා අදම තෝරාගනිල්ලා. එහෙත් අපි නම්-මමද මාගේ පවුලද ස්වාමීන්වහන්සේට සේවයකරමුයයි කීවේය.” (යෝෂුවා 24:15).

යෝෂුවාගේ පොතේ අවසාන පරිච්ඡේදය ගොඩනගා ඇත්තේ ගිවිසුම අලුත් කිරීමේ උත්සවයට අදාළ සංදර්භය තුළ වන නමුත්, මෙවර එය සිදුකරනු ලබන්නේ ඉශ්‍රායෙල්වරුන්ගේ වයස්ගත නායකයෙකු විසින්ය. මෙය ගිවිසුමක් ස්ථාපිත කරනු ලැබීමක් නොවන නමුත්, එය ගිවිසුමක් අලුත් කරනු ලබන වාර්තාවක් සහිත වූ උත්සවයක් වූ අතර, මෙම පරිච්ඡේදය තුළ, පුරාණයේ මැද පෙරදිග ප්‍රදේශයේ සිටි අධිපතීන්ගේ ගිවිසුම් වල ලක්ෂණ දකින්නට ඇත. 1. මෙම ගිවිසුමේ යෝජකයා වන අධිපතියාව පූර්විකාව තුළ හඳුන්වා දී ඇත. 2. ඓතිහාසික ප්‍රස්තාවනාව තුළින් සමූහයේ අධිපතියා සහ දාසයා අතර ඇති සබඳතාවය පෙන්නුම් කරනු ලබයි. 3. ගිවිසුමේ කොන්දේසියක් වශයෙන් දාසයා විසින් අධිපතියාට සම්පූර්ණයෙන් හිතෛෂීභාවයක් දැක්විය යුතුවූ අතර, ඒ උදෙසා දාසයා ස්වාමියාට කෘතඥපූර්වකව අභිප්‍රේරණය විය යුතු විය. 4. කීකරුවීමට ආශිර්වාදත්, ගිවිසුම කැඩුවහොත් ශාපත් විය; 5. දාසයාගේ පොරොන්දු දීමට සාක්ෂිකරුවන් විය; 6. අනාගතයේදී කියවන පිණිස ලියකියවිලි තැන්පත් කරනු ලැබුණි; 7. ගිවිසුම ස්ථිර කරනු ලැබුණි.

යෝෂුවා ඔහුගේ ජීවිතයේ අවසානයට පැමිණ සිටි නමුත්, පෙනෙන තෙක් මානයේ අනුප්‍රාප්තිකයෙකු නොවීය. ගිවිසුම අලුත් කිරීමෙන් ඉශ්‍රායෙල් ජනතාවට මතක්කර දෙනු ලැබුවේ, ඔවුන්ගේ රජුන් යෙහෝවඃවහන්සේ වන බවත්, ඔවුන් උන්වහන්සේට පක්ෂපාතීව සිටින්නේ නම්, ඔවුන්ට උන්වහන්සේගේ ආරක්ෂාව භුක්ති විඳීමට හැකිවන බවය. ඉශ්‍රායෙල් ජනතාවට මනුෂ්‍යයෙක් රජෙකු ලෙස අවශ්‍ය නැත. දිව්‍යාණ්ඩුවක් ඇති රාජ්‍යයක් ලෙස, ඔවුන්ට නිතර ඔවුන්ගේ මනසෙහි තබාගත යුතු වූයේ ඔවුන්ගේ එකම රජුන්, ස්වාමීන්වහන්සේ බවය.

_දෙසැම්බර් මස 27 දිනට යෙදෙන සබතට සූදානම් වීම පිණිස මෙම සතියේ පාඩම අධ්‍යයනය කරන්න._