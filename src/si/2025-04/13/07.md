---
title:  වැඩිදුර අධ්‍යයනය සඳහා
date:  26/12/2025
---

කියවන්න. Ellen G. White, "The Last Words of Joshua," pp. 522–524, in Patriarchs and Prophets.

“මිසර දේශයෙන් පිටත්ව ආ ජන සමූහයා අතර, රූප වන්දනාවෙහි යෙදුනාවූ බොහොමයක් වූහ. මෙම පුරුද්දට ඔවුන් කොපමණ දුරට ඇබ්බැහිවී සිටියාදැයි පවසතහොත්, කානාන් දේශයේ පදිංචි වූවායින් පසුව වුවද ඇතැමෙක් රහසින් රූප වන්දනාවේ යෙදුනාහ. ඉශ්‍රායෙල් ජනතාව අතර පැවති මෙම ගැටළුව පිළිබඳව යෝෂුවා සංවේදී වූ අතර, ඉන් ඇතිවිය හැකි අන්තරායකාරී තත්ත්වය පිළිබඳව පැහැදිලි අවබෝධයකින් යුක්තව සිටියේය. හෙබ්‍රෙව් සත්කාරකයන් තුළ සම්පූර්ණ විපර්යාසයක් වනු ඇතැයි ඔහු අවංකවම අපේක්ෂා කළේය. ජනතාව මුළු සිතින් ස්වාමීන්වහන්සේට සේවය කරනු පිණිස අධිෂ්ඨාන පූර්වකව පියවරක් ගතහොත් මිස, ඔවුන් වඩ වඩාත් ස්වාමීන් වහන්සේගෙන් දුරස්ථවී යනවා ඇත. ... හෙබ්‍රෙව් වන්දනාකරුවන්ගෙන් සැලකිය යුතු කොටසක් ආත්මික නමස්කාරකරුවන් වූ අතර, බොහෝ අය කරන්නන් වාලේ චාරිත්‍ර වාරිත්‍ර අනුගමනය කළ නමුත් ඔවුන්ගේ ආගමික වතාවත් තුළ කිසිදු උද්‍යෝගයක් හෝ ඕනෑකමක් දකින්නට තිබුණේ නැත. ඇතැමෙක් ඔවුන්ගේ සිත් තුළින් රූප වලට නමස්කාර කරන්නන් වූ නමුත්, ඒ බව ඒත්තු ගැනීමට මැළි බවක් දැක්වූහ.” —Ellen G. White, Signs of the Times, May 19, 1881.

උදාරවූ ව්‍යවස්ථාව නීති පොත තුළ වාර්තා කරනු ලැබූ අතර, එය පූජනීය ආකාරයෙන් ආරක්ෂා කළ යුතු විය. එවිට යෝෂුවා ස්වාමීන්වහන්සේගේ මණ්ඩපය අසල තිබූ විශාල ආලොන් ගසක් යට විශාල ගලක් තැබුවේය. යෝෂුවා මුළු සෙනඟට කථා කොට මෙන්න මේ ගල අපට විරුද්ධව සාක්ෂියක් පිණිස තිබේ. මක්නිසාද ස්වාමීන්වහන්සේ අපට කී උන්වහන්සේගේ සියලු වචන ඊට ඇසුනේය. එබැවින් නුඹලා විසින් නුඹලාගේ දෙවියන්වහන්සේ එපා නොකරන පිණිස ඒක නුඹලාට විරුද්ධව සාක්ෂියක් පිණිස වන්නේයයි කීවේය.” මෙහිදී යෝෂුවා විසින් සරලව ප්‍රකාශ කර ඇත්තේ, ජනතාව සඳහාවූ අවවාද සහ අනුශාසනා ඔහුගේ වචන නොවන බවත්, ඒවා දෙවියන් වහන්සේගේ වචන වන බවත්ය. මෙම විශාල ගල සිහිවටනයක් වනු පිණිස ස්ථාපිත කරනු ලැබූ බැවින්, පසුව එන්නාවූ පරම්පරාවන්ද එය සිහිවටනයක් ලෙස යොදාගන්නවා මිස, ඔවුන් මනුෂ්‍යයාව පහත් මට්ටමකට හෙලා දමන රූප වන්දනාවට යොදාගනු ලැබුවහොත්, එයම ඔවුන්ට එරෙහිව සාක්ෂියක් වන බවත්ය.” —Ellen G. White, Signs of the Times, May 26, 1881.

**සාකච්ඡා සඳහා ප්‍රශ්න:**

`මෙහි ගැබ්ව ඇති අර්ථය පිළිබඳව සාකච්ඡා කරන්න: “මක්නිසාද උන්වහන්සේ ශුද්ධවූ දෙවිකෙනෙක්ය; ස්වකීය ගෞරවය රක්ෂාකරන දෙවිකෙනෙක්ය” (යෝෂුවා 24:19). දෙවියන්වහන්සේ ස්වකීය ගෞරවය රක්ෂා කරන දෙවි කෙනෙක් වන්නේ කුමන ආකාරයකින්ද?`

`දෙවියන්වහන්සේ අපට දී ඇති තෝරාගැනීමේ නිදහස, දෙවියන්වහන්සේ කෙරෙහි අප තුළ ඇති ප්‍රේමය හා සම්බන්ධ වන්නේ කෙසේද? එනම් අපට සැබෑ නිදහසක් නොමැත්තේ නම්, අපට සැබෑ ලෙස ප්‍රේම කිරීමට හැකිවේද? සැබෑ ප්‍රේමය උදෙසා බලහත්කාරකම් කළ හැකිද? එසේ නොහැකි නම්, නොහැකි වන්නේ ඇයි?`

`අද දවසේ සිටින සභා නායකයින් විසින්, අනාගත පරම්පරා කරා තම ගිණිහුල ගෙනයාහැකි වන ප්‍රායෝගික මාර්ග මොනවාද?`

`යෝෂුවාගේ ජීවිතය පිළිබඳවත්, ඔහුගේ මුළු ජීවිත කාලය තුළ ඉශ්‍රායෙල්වරුන් ස්වාමීන්වහන්සේට සේවය කළ බවටත් වන අවසාන නිගමනය පිළිබඳව කල්පනා කරන්න. ඔබේ ජීවිතය පිළිබඳව මිනිසුන් විසින් කුමන ආකාරයේ නිගමනයකට පැමිණෙනවාට ඔබ කැමතිද?`