---
title:  සේවය කිරීම පිණිස වන නිදහස
date:  23/12/2025
---

සැබෑ සහ විශ්වාසවන්ත නායකයකු ලෙස, යෝෂුවා ඔහුගේ ජනතාවගේ නිදහස් කැමැත්තට ගරුකළ අතර, ඔහුගේ අභිලාෂය වූයේ ඉශ්‍රායෙල් ජනතාව ස්ව කැමැත්තෙන් දෙවියන්වහන්සේට සේවය කරනු විනා, බලහත්කාරයෙන් එය නොකළ යුතු බවයි. මෙම අදහස නොවලහා ඉදිරිපත් කරනු පිණිස යොදාගෙන ඇති ක්‍රියාපදය වන්නේ, “තෝරාගත්” යනුවෙන් (යෝෂුවා 24:22) වන අතර, එය සිතාමතා යොදාගත් වචනයක් බව පෙනීයනු ඇත. වෙනත් පාඨ තුළද හෙබ්‍රෙව් භාෂාවේ 'baḥar' ‘බාහාර්’ යන වචනයෙන් එනම් ‘තෝරාගත්’ යන අර්ථ ගැන්වීම කර ඇත්තේ, යෙහෝවඃවහන්සේ, ඉශ්‍රායෙල් සෙනඟව තෝරාගත් බව පෙන්නුම් කරනු පිණිස (ද්විතීය කථාව 7:6, 7; ද්විතීය කථාව 10:15; ද්විතීය කථාව 14:2). දෙවියන්වහන්සේ විසින් ඉශ්‍රායෙල් ජනතාව තෝරාගත්තායින් පසුව වුවද, උන්වහන්සේට “නැත’‘ යනුවෙන් පැවසීමට ඉශ්‍රායෙල්වරුන්ට නිදහස තිබුණ නමුත්, ඔවුන් එසේ කර තිබුණේ නම් එය, විකාරයක් මෙන්ම අනුචිත දෙයක් වනු ඇත. දෙවියන්වහන්සේට “ඔව්’‘ යනුවෙන් පවසමින් ජීවිතය ඉදිරියට පවත්වාගෙන යාමට ඉශ්‍රායෙල්වරුන්ට හැකියාව තිබුණාසේම, උන්වහන්සේට පිටුපා, සම්පූර්ණයෙන් වැනසීයාමටද ඔවුන්ට හැකියාව තිබුණි.

`යෝෂුවාගේ ආයාචනයට ඉශ්‍රායෙල්වරුන් දැක්වූ ප්‍රතිචාරය කෙබඳු එකක් වීද (යෝෂුවා 24:16-18)? ඔවුන් දුන් පිළිතුරට යෝෂුවා ඒ අයුරින් ප්‍රතිචාර දැක්වූයේ මන්ද (යෝෂුවා 24:19-21)?`

ඔවුන් විසින් නියතවශයෙන්ම දුන් ධනාත්මක පිළිතුර තුළින් ඔවුන් අවබෝධ කරගත්තේ, ඔවුන්ගේ මුතුන් මිත්තන්ගේ සහ ඔවුන්ගේ පියවරුන්ගේ දෙවියන් වහන්සේ, “අපේ දෙවියන්වහන්සේ ලෙස පිළිගනිමින් (යෝෂුවා 24:17, 18) සම්පූර්ණ පක්ෂපාතිත්වයෙන් යුක්තව උන්වහන්සේට සේවය කිරීම පිණිස ඔවුහු තීරණය කරගත්හ. කිසිදු පැකිලීමකින් හෝ ප්‍රශ්න කිරීමකින් තොරව ඔවුන්ගේ පක්ෂපාතීත්වය ප්‍රකාශ කළායින් පසුව, යෝෂුවා විසින් ඒ බව සනාථ කරමින් ඔවුන්ව දිරිගන්වනු ඇතැයි අපි සාමාන්‍යයෙන් අපේක්ෂා කරමු. එනමුත්, මෙම අවස්ථාවේදී කරුණු ඒ අයුරින් සිදුවූයේ නැත. යෝෂුවා සහ සෙනඟ අතරවූ සංවාදය අන්තගාමී ස්වභාවයක් ගත් අතර, විශේෂයෙන්ම යෝෂුවා විසින් කරනු ලැබූ කථාව තුළින් ඔහු, “යක්ෂයාගේ අධිනීතිඥයා’‘ ලෙස ක්‍රියා කළාදෝ වැනි හැඟීමක් පෙනෙන්නට තිබුණි. දෙවියන්වහන්සේ අතීතයේදී මහත් දයාවකින් යුක්තව මනුෂ්‍යයන්ගේ අවශ්‍යතා සපුරාලූ දෙවිකෙනෙකු වෙනුවට, ඔහු දෙවියන් වහන්සේ පිළිබඳව ඉදිරිපත් කළේ උන්වහන්සේට පහසුවෙන් සේවය කළ නොහැකි දෙවිකෙනෙකු ලෙසටය.

මේ අයුරින්ම දෙවියන්වහන්සේට කීකරුවෙමින් කටයුතු කරනවායයි පොරොන්දුවී, එම පොරොන්දුවල වචන ඔවුන්ගේ තොල් අග තිබියදීම (නික්මයාම 19:8; නික්මයාම 24:3; ද්විතීය කථාව 5:27), ඒ පොරොන්දු සියල්ල අමතක කර දැමූ (නික්මයාම 32) පළමුවන පරම්පරාවේ අස්ථාවරත්වය පිළිබඳව යෝෂුවා ඉතා හොඳින් දැන සිටියේය. යෝෂුවා තම කථිකත්වය උපයෝගී කරගනිමින්, ඉශ්‍රායෙල්වරුන්ට කරුණු කිහිපයක් දක්වා සිටීමට අදහස් කළේය. පළමුවැන්න වූයේ, දෙවියන්වහන්සේට සේවය කිරීම පිණිස ගනු ලබන තීරණය අතිශයින් බැරෑරුම් එකක් වන බවය. ඒ උදෙසා, මුළු ඉශ්‍රායෙල් ජාතියම දෙවියන් වහන්සේගේ එළිදරව් වීම අනුව හැඩගැසිය යුතු වන්නේය. එල්ලය හඹායාමේදී අත්වන ආශිර්වාද පැහැදිලිව පෙන්නුම් කර ඇති අතර, අකීකරුකමේ ප්‍රතිවිපාකද හොඳින් අවබෝධ කරගත යුතුවේ. පාපවලට කමාව දීම කිසිදා වෙනස් කළ නොහැකි වනසේ මනුෂ්‍යයන් සතුව පවතින්නාවූ අයිතියක් නොව, එය දෙවියන් වහන්සේගේ අනුග්‍රහය කරණකොටගෙන දී ඇති ප්‍රාතිහාර්යයකි.

දෙවෙනි කාරණය වන්නේ, ඉශ්‍රායෙල්වරුන් විසින් දෙවියන්වහන්සේට සේවය කරනු පිණිස ගනු ලබන තීරණය, ඔවුන්ගේම ස්ව කැමැත්තෙන් ගනු ලබන්නාවූ තීරණ විය යුතු අතර, එය කිසියම් නායකයෙකු විසින් හෝ යෝෂුවා විසින් පැනවූ නීතියක් කරණකොටගෙන සිදුවන්නක් නොවේ.

තුන්වනුව, තමාගේ ශක්තියෙන් මනුෂ්‍යයන් හට දෙවියන්වහන්සේට සේවය කිරීමට නොහැකි වන බව ඉශ්‍රායෙල්වරුන් අවබෝධ කරගත යුත්තාහ. ගිවිසුමේ සඳහන් කාරණාවලට යාන්ත්‍රිකව අවනත වීමෙන් පමණක් දෙවියන්වහන්සේට සේවය කිරීම කළ නොහැක්කක් වනවාසේම, එය කළහැකි වන්නේ ගළවන්නාවූ ලබන්නාවූ ස්වාමීන්වහන්සේ සමග පුද්ගලික සම්බන්ධතාවයක් ගොඩ නඟා ගැනීමෙනි. (නික්මයාම 20:1, 2; ද්විතීය කථාව 5:6, 7 සමග සංසන්දනය කරන්න).