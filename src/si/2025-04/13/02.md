---
title:  ඔබ එහි සිටියෙහිය
date:  21/12/2025
---

“පසුව යෝෂුවා සියලු‍ ඉශ්‍රායෙල් ගෝත්‍රයන් ෂෙකමේට රැස්කරවා, ඉශ්‍රායෙල් වැඩිමහල්ලන්ද ඔවුන්ගේ ප්‍රධානීන්ද ඔවුන්ගේ විනිශ්චයකාරයන්ද ඔවුන්ගේ මුලාදෑනීන්ද කැඳවිය; ඔව්හු දෙවියන්වහන්සේ ඉදිරිපිට පෙනී සිටියෝය” (යෝෂුවා 24:1).

ආබ්‍රහම් මුලින්ම මෙම දේශයට පැමිණ, පූජාසනයක් ගොඩ නැගූ ස්ථානය ෂෙකෙම් යනුවෙන් හඳුන්වනු ලැබූ අතර, දෙවියන්වහන්සේ ප්‍රථම වතාවට මෙම දේශය පිළිබඳව ආබ්‍රහම්ට පොරොන්දු වූයේද මෙම ස්ථානයේදීය (උත්පත්තිය 12:6, 7). ආබ්‍රහම්ට දුන් පොරොන්දුව මේ වන විට සම්පූර්ණ වී ඇති බැවින්, ඉශ්‍රායෙල්වරු ඔවුන්ගේ ගිවිසුම දෙවියන්වහන්සේ සමග අලුත් කිරීම කරනු පිණිස තෝරා ගත්තේ, දෙවියන්වහන්සේ මුල් පොරොන්දුව දුන් ස්ථානයමය. යෝෂුවාගේ ආයාචනය තුළ තිබුණේ යාකොබ්ගේ වචන වන්නේය; එනම්: “නුඹලා අතරෙහි ඇත්තාවූ අන් දෙවිවරු පහකර දමන්න,” (යෝෂුවා 24:23 උත්පත්ති 35:2-4 සමග සංසන්දනය කරන්න). මෙම උත්සවය පැවැත්වීම පිණිස තෝරාගත් ස්ථානයේ භූගෝලීය විස්තර බැලීමෙන් පැහැදිලි වන්නේ, ස්වාමීන්වහන්සේ කෙරෙහි නොසැලෙන පක්ෂපාතිත්වයක් තිබිය යුතු බවත්, අන් සියලු “දෙවිවරුන්ව” ප්‍රතික්ෂේප කළයුතු බවත්ය.

`යෝෂුවා 24:2-13 කියවන්න. දෙවියන්වහන්සේ විසින් ඉශ්‍රායෙල්වරුන්ට දුන් පණිවුඩයේ ප්‍රධාන වශයෙන් අවධාරණය කළේ කුමක්ද?`

අතීතය පිළිබඳව ආවර්ජනය කිරීමේදී ප්‍රධාන තේමාව වූයේ දෙවියන් වහන්සේය: “මම කැඳවාගෙන ආවෙමි,” “මම දුනිමි,” “මම පිටත්කොට ඇරියෙමි”, “මම පීඩා කළෙමි,” “මම සියල්ල කළෙමි,” මම නුඹලා පිටතට ගෙන ආවෙමි,” “මම නුඹලා ගැළවීමි”. මේ අයුරින් මේ විස්තරය දිගටම ඇත. මෙම කථා වස්තුවෙහි ප්‍රධාන ක්‍රියාකාරකයා ඉශ්‍රායෙල්වරුන් නොව, එනමුත් ඔවුන් ක්‍රියාවට පාත්‍ර වූවන්ය. ඉශ්‍රායලයේ නිර්මාතෘ දෙවියන්වහන්සේය. දෙවියන්වහන්සේ ආබ්‍රහම්ගේ ජීවිතය තුළ මැදහත් නොවූයේ නම්, ඔවුන් තවමත් එම රූප වලට සේවය කරමින් සිටිනවා වන්නට පුළුවන. ජාතියක් ලෙස ඉශ්‍රායෙලය පවතින්නේ, කිසිදු මුතුන් මිත්තෙකුගේ තිබූ විශේෂ හොඳක් හෝ සුදුසුකමක් නිසා නොව, එය දෙවියන්වහන්සේගේ අනුග්‍රහය කරණකොටගෙන සිදුවූවක් වන්නේය. ඉශ්‍රායෙල්වරු එම භූමියේ පදිංචිවීම ඔවුන්ට කිසිසේත්ම උදම් අනන පිණිස වන කරුණක් නොව, ඔවුන් විසින් දෙවියන්වහන්සේට සේවය කළ යුතු බවට වන ප්‍රධානතම හේතුව වන්නේය.

ස්වාමීන්වහන්සේගේ කථාවේ “නුඹලා” සහ “ඔවුන්” (පියවරුන්) යන වචන පස්වරක් මාරුකිරීමෙන් යොදාගෙන ඇත. පියවරුන් සහ ෂෙකෙම්හි මෙම පරම්පරාව, එකක් සේ සලකා කටයුතු කර ඇත. මෝසෙස් විසින් මේ වන විටත් ද්විතීය වාක්‍ය 5:3හි සනාථ කොට තිබූ කරුණක්, යෝෂුවා විසින් ගෙනහැර පාමින් පවසා සිටියේ ස්වාමීන්වහන්සේ ගිවිසුම ඇති කළේ ඔවුන්ගේ පියවරුන් සමග පමණක් නොවන බවත්, ඒ සඳහා කන්ද මත සිටි සියලුදෙනාවම අදාළ කරගත් බවත්ය. එතන සිටි බහුතරයක් නික්මයාම අත්දැකීම ලැබ සිටියේ නැත. ඔවුන් “සියලුදෙනා” “හොරෙබ්” කන්ද මත නොවූහ. එනමුත්, යෝසුවා පවසන්නේ, ඒ සියලුදෙනා එහි සිටි බවක්ය. කෙටියෙන් පවසතහොත්, අතීතයෙන් ලැබෙන පාඩම් සෑම අලුත් පරම්පරාවකින්ම පිළිගත යුතු බවය. අතීතයේදී අපේ මුතුන් මිත්තන් සමග කටයුතු කළාවූ දෙවියන්වහන්සේ, වර්තමාන පරම්පරාව සමග කටයුතු කිරීම පිණිස සූදානම්ව සිටින සේක.

`සභාවක් ලෙස අපට වඩා යහපත් සාමූහික වගකීමක් දැරිය හැකි ක්‍රම මොනවාද“ එනම්, අප විසින් කරනු ලබන කිසියම් දෙයක්, සභාව තුළ සිටින සියල්ලන් කෙරෙහි බලපෑම් ඇති කළ හැකි බව අවබෝධ කරගන්නේ කෙසේද?`