---
title:  යහපත් ලෙස අවසන් කිරීම
date:  25/12/2025
---

`දේවානුභාවයෙන් පොළඹවනු ලැබූ සංස්කාරකයෙකු විසින් ලියා ඇති යෝෂුවා පොතේ අවසාන වදන් (යෝෂුවා 24:29-33). මෙම වචන, යෝෂුවාගේ ජීවිතය දෙස ආපසු හැරී බලනවා පමණක් නොව, අනාගතය දෙස බැලීමක් වන්නේ කුමන ආකාරයෙන්ද?`

යෝෂුවාගේ සහ එලෙයාසර්ගේ මරණ පිළිබඳව සඳහන් කෙරෙන, මෙම පොතේ අවසාන කොටසෙහිදී උත්තම පූජකයා විසින් යෝෂුවා පොත සන්සුන් ලෙස නිමකර ඇත. යෝෂුවාගේ සහ එලෙයාසර්ගේ භූමදාන සමග යෝසෙප්ගේ ඇටකටු භූමදානය කිරීම පිළිබඳව වන සිද්ධියේදී ඔවුන් සිටින දේශයෙන් පිට ජීවත්වූ කාලයේ ගත කළ ජීවිත පිළිබඳව මෙන්ම, වර්තමාන දේශය තුළ ජීවිතය ආරම්භ කිරීම අතර ප්‍රතිවිරෝධයක් කතුවරයා විසින් නිර්මාණය කර ඇත. තවදුරටත් සක්මන් කිරීමට අවශ්‍යතාවයක් නැත. තවදුරටත් පොළොවේ නායකයන්ගේ මළසිරුරුවල කොටස් හෝ ඇටකටු ඔවුන් සමග ගෙනයාමට අවශ්‍ය වන්නේ නැත. ආදි පිතෘවරුන් ඔවුන්ගේ මිය ගිය ඥාතීන්ව ෂෙfඛම් නම් ස්ථානයෙන් මිලදී ගත් භූමියක තිබූ ගුහාවක භූමදානය කළෝය (උත්පත්ති 23:13, 19; උත්පත්ති 25:9, 10; උත්පත්ති 33:19). මෙම අවස්ථාව වන විට, තම ජාතියේ නායකයින් මියගියායින් පසුව, ඔවුන්ට උරුමයෙන් ලැබුණාවූ දේශය තුළ භූමදානය කිරීමට අවස්ථාව ලැබූ බැවින්, ඔවුන්ට ස්ථාවරත්වය පිළිබඳව හැඟීමක් ඇතිවිය. ආදි පිතෘවරුන්ට දෙන ලද්දාවූ පොරොන්දු සම්පූර්ණත්වයට පැමිණ ඇත. ආදි පිතෘවරුන් හට දෙන ලද්දාවූ පොරොන්දු ඉෂ්ටවී ඇත. යෙහෝවඃවහන්සේගේ විශ්වාසවන්තභාවය, ඉශ්‍රායෙල්වරුන්ගේ අනාගත පරම්පරාව, වර්තමානය සහ අනාගතය යාකරන ඓතිහාසික දම්වැලක් සේ ක්‍රියාත්මක වේ.

මෙම පොතේ අවසාන ඡේදය තුළින්, මෙම වෘත්තාන්තය අතීතයේ සිදුවූ විශාල කථාන්තරයකට සම්බන්ධ කරනු ලබන අතර, අනාගතය උදෙසාද මාවත් විවෘත කරනු ලබයි. එංගලන්ත සභාවේ හිටපු බිෂොප්වරයෙකු වන ජෝර්ජ් කෙරි වරක් පැවසුවේ, ෂෲස්බෙරිහි පිහිටි ශුද්ධ වූ ත්‍රිත්වයේ දේවස්ථානයේ සම්පූර්ණ “අභාවය කරා යොමුවීම තව එක පරම්පරාවක් තුළ” සිදුවන බවය.

ඇත්තවශයෙන්ම, සභාව විනාශය කරා යොමුවීම පිණිස තිබෙන්නේ තව එක් පරම්පරාවක් පමණක් යයි පැවසිය හැකිවාසේම, පරණ ගිවිසුම තුළ සිටියාවූ දෙවියන්වහන්සේගේ ජනතාවද ඒ ආකාරයෙන්ම වූ පිරිසක් විය. ඉශ්‍රායෙල් වරුන්ගේ ඉතිහාසය තුළ වූ ඉතා උතුම් පරිච්ඡේදයක් අවසානය කරා පැමිණ ඇත. එය තුළින් අනාගතය පිළිබඳව විමසා ඇති නොයෙක් ප්‍රශ්නවලට පිළිතුරු සපයන ආකාරය අනුව එහි අනාගතය රඳා පවතිනු ඇත. ඉශ්‍රායෙල් ජනතාව ස්වාමීන්වහන්සේට පක්ෂපාතීව සිටිනු ඇත්ද? මෙතෙක් නිමාකර නොමැති භූමිය සම්පූර්ණයෙන්ම අත්පත් කරගැනීමේ කටයුත්ත ඉදිරියට ගෙනයාමට ඔවුන්ට හැකිවේද? රූප වන්දනාවට හසු නොවී, යෙහෝවඃවහන්සේ කෙරෙහි එල්බ සිටීමට ඔවුන්ට හැකිවේද? යෝෂුවාගේ නායකත්වය යටතේ සිටි පරම්පරාවට ස්වාමීන්වහන්සේට විශ්වාසවන්තව සිටි නමුත්, ආත්මික වශයෙන් ඒ ආකාරයෙන්ම ස්වාමීන්වහන්සේට බැඳී සිටීමට ඊළඟ පරම්පරාවට හැකිවේද? යෝෂුවාගේ පොත කියවන්නාවූ සෑම දේව ජනතා පරම්පරාවක් පාහේ, මෙම ප්‍රශ්න වලට මුහුණ දිය යුත්තාහ. ඔවුන්ගේ සාර්ථකත්වය රඳා පවතිනු ලබන්නේ දෛනික ප්‍රශ්න වලට ඔවුන් විසින් සපයනු ලබන්නාවූ පිළිතුරු මෙන්ම, ඔවුන්ට උරුමව ඇති සත්‍යයට ඔවුන් සම්බන්ධ වන අයුරිනි.

`යෝෂුවාද, පාවුල් මෙන්ම “යහපත් සටන් කළහ” (2 තිමෝති 4:7). යෝෂුවාගේ සාර්ථකත්වය සඳහා වූ ප්‍රධාන හේතුව කුමක්ද? ගැළවීම පිළිබඳව වන එම සහතිකය අත්කරගනු පිණිස ඔබ විසින් අද දවසේ ගතයුතු තීරණ මොනවාද?`