---
title:  වැඩිදුර අධ්‍යයනය සඳහා
date:  21/11/2025
---

“මෙම අවස්ථාවේ කාලෙබ් තුළ තිබුණාවූ ඇදහිල්ල, ඔත්තුකරුවන් විසින් දුෂ්ට වාර්තාවක් ගෙන එමින් ඔහුගේ සාක්ෂියට පටහැනි දේවල් ප්‍රකාශ කළ අවස්ථාවේදී ඔහු සතුව පැවති ඇදහිල්ල හා සමාන විය. දෙවියන්වහන්සේ විසින් උන්වහන්සේගේ ජනතාවට කානාන් දේශය තහවුරු කරනු ඇතැයි ඔහු විශ්වාස කළ බැවින්, ඔහු සම්පූර්ණයෙන්ම ස්වාමීන්වහන්සේව අනුගමනය කළේය. ඔහු ඔහුගේ සෙනඟ සමග දිගු කලක් මුළුල්ලේ වනාන්තරයේ සක්මන් කරමින්, අධෛර්යයට පත්වීම්ද, වැරදිකරුවන් බවට ඇතිවන හැඟීමෙන් සිතට දැනෙන බරද, දරා සිටි නමුත් කිසි විටෙකත් ඒ පිළිබඳව ඔහු මැසිවිලි නැගීමට ඉදිරිපත් නොවූ අතර, වනාන්තර ප්‍රදේශවලදී ඔහුගේ සහෝදර ජනතාව දෙවියන්වහන්සේ විසින් කපාහරිනු ලැබූ නමුත්, උන්වහන්සේ ඔහුට දැක්වූ කරුණාව මෙන්ම ඔහුගේ ජීවිතය ආරක්ෂා කිරීම පිළිබඳව ඔහු දෙවියන්වහන්සේට ප්‍රශංසා කළේය. කාන්තාරයේ තිබූ සියළු දුක් ගැහැට මැද, එමෙන්ම මුහුණ දුන් වසංගතවලින් මෙන්ම කානාන් දේශයට ඇතුල්වූදා සිට මුහුණ දුන් යුද්ධ වලින් දෙවියන්වහන්සේ ඔහුව ආරක්ෂා කළසේක. මේ වන විට ඔහු වයසින් අවුරුදු අසූව ඉක්මවා සිටියත්, ඔහුගේ ශක්තියේ දුර්වලතාවයක් නොවීය. දැනටමත් ආක්‍රමණය කොට අත්පත් කරගෙන ඇති භූමියක් ඔහු වෙනුවෙන් ඔහු ඉල්ලා නොසිටි නමුත්, ඔහුගේ අපේක්ෂාව වූයේ ඔත්තුකරුවන් විසින් කිසිසේත් අත්පත් කරගත නොහැකි යයි සිතූ ප්‍රදේශයකි. දෙවියන්වහන්සේගේ උපකාර ඇතුව, ඉශ්‍රායෙල්වරුන්ගේ ඇදහිල්ල කැළඹීමට ලක් කළාවූ යෝධයන්ගෙන් ඔහු විසින් ඔහුගේ බලකොටුව පැහැරගනු ලබනවා ඇත. කාලෙබ්ගේ ඉල්ලීමට හේතුකාරක වූයේ ගෞරවය ලැබීමට හෝ උසස් වීමට ඔහු තුළ තිබූ ආශාවක් නිසා නොවේ. නිර්භීතවූ වයස්ගත සටන්කාමියාට අවශ්‍ය වූයේ, දෙවියන්වහන්සේට ගෞරවය ගෙනෙන උදාහරණයක් මනුෂ්‍යයන්ට අත්කර දෙමින්, ඔවුන්ගේ මුතුන් මිත්තන් විසින් කිසිසේත් අත්පත් කරගැනීමට තමන් අපොහොසත් වේයයි සිතූ දේශය අයිති කරගැනීම පිණිස සියලුම ගෝත්‍රවල උදවිය දිරිගැන්වීම වේ.” —Ellen G. White, Patriarchs and Prophets, pp. 512, 513.

“කාලෙබ්ට ධෛර්යය ලැබුණේ ඔහුගේ ඇදහිල්ල කරණකොටගෙනය. එම ඇදහිල්ල හේතුවෙන් ඔහු මිනිසුන්ට බිය නොවී හරි දෙය ආරක්ෂා කරගනිමින් නිර්භීතව නොසැලී සිටීමට ඔහුට හැකිවිය. ස්වර්ගයෙහි සිටින අති උත්තම හමුදා නායකයාගේ බලය කෙරෙහි රඳා සිටීමෙන් කිසිසේත් ජයගත නොහැකි යයි හැඟෙන බාධක ජයගනු පිණිස, කුරුසිය දරන්නාවූ සෑම සටන්කරුවෙකුටම ශක්තිය සහ ධෛර්යය ලැබෙනු ඇත.” —Ellen G. White, Patriarchs and Prophets, pp. 512, 513.

**සාකච්ඡා සඳහා ප්‍රශ්න:**

`තමන් හා සමාන වූවන්ගෙන් පැමිණෙන පීඩනය පිළිබඳවත්, අනෙක් අය කිසිත් නොපවසා නිශ්ශබ්දව සිටින විට, වැරැද්ද පෙන්වා දී කථා කිරීමට අවශ්‍යවන ධෛර්යය පිළිබඳවත් සාකච්ඡා කරන්න. අපේ ඇදහිල්ල ක්‍රියාවට නංවනු ලබන විට ධෛර්යයට ඇති භූමිකාව කුමක්ද? හරි දෙය උදෙසා අප සිටගන්නා විට අපට නොහික්මුන ස්වභාවයෙන් මිදී සිටිය හැක්කේ කෙසේද?`

`ඔබේ ජීවිතය මෙන්ම චරිතය හැඩගැස්වූ, ඇදහිල්ල පිළිබඳ උදාහරණ කිහිපයක් ඔබ වසන සමාජයෙන් හෝ ඔබේ දේවස්ථානයෙන් ගෙන හැර දක්වමින්, ඔබේ පංතියේදී සාකච්ඡා කරන්න. අනුගමනය කළ යුතු පුද්ගලයන් යයි කල්පනා කරනු ලබන මිනිසුන් තුළ ඇති චරිත ස්වභාවය කුමක්ද?`

`අපේ ජීවිත කෙරෙහි ජන මාධ්‍යයට ඇති බලපෑම පිළිබඳව කල්පනා කොට සාකච්ඡා කරන්න. එහි ඇති යහපත් දේ ලබාගනිමින්, ඉන් අත්වන සෘණාත්මක බලපෑම් වලින් ඉවත්ව කටයුතු කළ හැක්කේ කෙසේද?`

`නායකයෙකු ලෙස යෝෂුවා තුළ තිබූ නිහතමානී භාවය පිළිබඳවත්, මණ්ඩපයට සමීපව ජීවත්වීමට ඔහුට තිබූ උවමනාවත් පිළිබඳව ඕනෑකමින් සිතා බලන්න. ඔහුගේ උදාහරණය ඔබට ආමන්ත්‍රනය කරන්නේ කුමන අන්දමටද?`