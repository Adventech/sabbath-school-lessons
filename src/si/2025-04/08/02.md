---
title:  විශ්වාසවන්තකම
date:  16/11/2025
---

`ගණන් කථාව 13:6, 30-32 සහ යෝෂුවා 14:6, 14 කියවන්න. කාලෙබ් යනු කවුරුන්ද? ඉශ්‍රායෙල් ජනතාව අතර ඔහුට තිබූ ස්ථානය කුමක්ද?`

කාලෙබ් යන නම හෙබ්‍රෙව් භාෂාවෙහි ඇති (Caleb) කෙලෙබ් යන වචනයෙන් බෙදී එන්නකි. මෙම වචනයට පරණ ගිවිසුම තුළ “බල්ලා” යන අර්ථයද ඇති අතර, එම වචනය යොදා ඇති සෑම අවස්ථාවකදීම සෘණාත්මක ස්වභාවයක් පෙන්නුම් කරනු ලබයි. එමෙන්ම බයිබලය හැර වෙනත් මූලාශ්‍ර වලින් (Caleb) කෙලෙබ් යන වචනය ලිපිවල සහ ගීතිකාවල යොදා ගනිමින්, දාසයෙකුගේ ධෛර්යය, ස්ථාවරත්වය සහ ඔහුගේ හෝ ඇගේ ස්වාමියාට ඇති භක්තිය පෙන්නුම් කිරීම පිණිස යොදාගෙන ඇත. මේ ආකාරයෙන් බලන විට, කාලෙබ් ඔහුගේ නමට විශ්වාසවන්තව සිටි බව පෙනෙන්නට ඇති අතර, ඔහුගේ සම්පූර්ණ ජීවිත කාලය පුරාවට කිසිවිටෙකත් නොසැලී ඔහුගේ ස්වාමීන්වහන්සේට පක්ෂපාතීව සිටියේය.

`කාලෙබ් සමග සිටි අනෙක් ඔත්තුකරුවන් කුමන මතයක සිටියත් ඉශ්‍රායෙල් ජනතාව ඔහුව මරා දමන බවට තර්ජනය කර සිටියත්, කිසිවෙකුටත් නොබියව කාලෙබ්ට තම සිතේ තිබූ කරුණු පවසා සිටීමට තිබූ හැකියාව පිළිබඳව පැවසිය හැකි වැදගත් කරුණු මොනවාද බලන්න. ගණන් කථාව 14:6-10, 21-25; ගණන් කථාව 26:65; ගණන් කථාව 32:12.`

ඉශ්‍රායෙල්වරු අතර සිටි වැදගත් නායකයින් පිළිබඳව මෙන්ම යෝෂුවාගේ සහ කාලෙබ්ගේ සමකාලීනයන් පිළිබඳව සිතා බලන්න. එනම්: ෂම්මුවා, ෂාපාත්, ඉගාල්, පල්ටි, ගඩ්ඩියෙල්, ගඩ්ඩි, අම්මියෙල්, සෙතූර්, නාබී සහ ගෙවුයෙල් යන නම් අසා ඔබට පුරුදුද?

ඇතැම් විට එසේ නොවන්නට පුළුවන.

ඒ ඇයි? ඊට හේතුව වන්නේ, ඔවුන් මෝසෙස් විසින් කානාන් දේශය කරා පිටත් කර යැවූ අනෙක් ඔත්තුකරුවන් දසදෙනා වන බැවිණි. ඔවුන්ව අමතකවී ඇත්තේ, ඔවුන්ගේ නම් මතක තබා ගැනීමෙන් කිසිදු ප්‍රයෝජනයක් නොමැති බැවිනි. ඔවුන් වාර්තා කළේද, පෙන්නුම් කළේද, පොරොන්දුවූ දේශය කිසිසේත් අත්පත්කරගත නොහැකි දෙයක් ලෙසය. ඔවුන් විසින් එම දේශයේ සිටි යෝධයන් සමග ඔවුන්ව සංසන්දනය කළේ තමන් පළඟැටියන් ලෙස වන අතර, ඔවුන්ගේ සිත් භීතියෙන් පිරී ගියේ කානාන්හි නගරවල පවුරු බිඳ දැමිය නොහැකි යයි ඔවුන් සිතූ බැවිණි.

කාලෙබ්, මෙම ඔත්තුකරුවන් දෙදෙනාගෙන් තරමක් වැඩිමහලු පුද්ගලයා ගෙන ආවේ අතිශයින් ධනාත්මක වාර්තාවක් වූ අතර, එය ඉදිරිපත් කිරීමේදී ඔහු ප්‍රමුඛත්වය ගෙන ක්‍රියා කළේය; එසේ කළේ ඔහු තුළ වූ ඇදහිල්ලේ ආකල්ප හේතුවෙනි. ඔහුට කෙතරම් විරෝධතාවලට මුහුණ පෑමට සිදුවූවත්, මරණ තර්ජන තිබුණත්, ඔහු හරියයි සිතූ දේ පිළිබඳව කථා කිරීම පිණිස ඔහු බිය වූයේ නැත. “එහෙත් මුළු සභාව ගල් ගසා ඔවුන් මරන්ට කීහ.” (ගණන් කථාව 14:10).

`ඔබ අවට සිටින සෙනඟ ඔබට වඩා දැඩි ලෙස වෙනස්වූ මතයක් දරමින්, ඔබේ සිත තුළ මුල් බැස ඇති විශ්වාසයන්ට එරෙහිව කටයුතු කරන විට, ඔබ කුමක් කරන්නේද?`