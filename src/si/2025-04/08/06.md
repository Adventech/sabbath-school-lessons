---
title:  මෙනෙහි කිරීමෙන් වෙනස්වීම
date:  20/11/2025
---

`ඇදහිල්ලේ වීරයන්ගේ ජීවිත පිළිබඳව මෙනෙහි කිරීම අපේ ආත්මික වර්ධනයට අතිශයින් වැදගත් වේ. ඒ අතර, අපේ උත්කෘෂ්ට උදාහරණය වන්නේ යේසුස් ක්‍රිස්තුස් වහන්සේ සහ උන්වහන්සේගේ ඉගැන්වීමය. යේසුස්වහන්සේගේ ජීවිතය පිළිබඳව අවධානය යොමුකිරීමෙන් අප වෙනස් වන්නේ කෙසේද? හෙබ්‍රෙව් 12:1, 2; 2 කොරින්ති 3:18.`

ලොස් ඇන්ජලිස්හි පිහිටි කැලිෆෝර්නියානු විශ්ව විද්‍යාලයේ සිටි මාර්කෝ ඉකබෝනි නම් ස්නායු විද්‍යාඥයා, ශරීරය තුළ වන නියුරෝනවල ක්‍රියාකාරිත්වය පිළිබඳව පර්යේෂණ කළේය. මෙම කුඩා fසෙල පරිපථ අප විසින් කිසියම් ක්‍රියාවක් සිදුකරන විටදී මෙන්ම,“ (සිනාසීම හෝ යමෙකුව වැළඳගැනීමේදී) තවත් කෙනෙකු විසින් එම ක්‍රියාවම කරනු ලබන විට, අප එදෙස බලා සිටීමෙන්ද සක්‍රිය වේ. මෙම න්‍යුරෝන වල ක්‍රියාකාරිත්වය හේතුවෙන්, යම්කිසි දෙයක් දෙස බලා සිටීම හෝ එම කටයුත්ත කිරීමෙහි යෙදීම අතර පැහැදිලි වෙනසක් ඇතිකරන්නේ නැත.

ක්‍රිස්තුස්වහන්සේගේ චරිතාංග දෙස මහත් උවමනාවෙන් බලාසිටීමේ වැදගත්කම පිළිබඳව එලන් වයිට් මහත්මිය පවසා ඇත: “යේසුස්වහන්සේ දෙස බලා සිටීමෙන් දෙවියන්වහන්සේ පිළිබඳව අතිශයින් දීප්තිමත් සහ ඉතා පැහැදිලි දර්ශනයක් අපි ලබමු, එමෙන්ම මහත් උවමනාවකින් බලා සිටීමෙන් අප වෙනස්වූ පුද්ගලයන් බවට පත්වන්නෙමු. අපේ සහෝදර මනුෂ්‍යයා හට යහපත සහ ප්‍රේම කිරීම අපේ ස්වභාවික නැඹුරුව වනු ඇත. අප වර්ධනය කරන්නාවූ චරිත ගුණාංග දෙවියන්වහන්සේගේ චරිත ගුණාංග වලට සමීප වනු ඇත. උන්වහන්සේගේ ස්වරූපය තුළට වර්ධනය වීමෙන්, අප විසින් දෙවියන්වහන්සේව දැනගැනීමේ හැකියාව අප තුළ වර්ධනය කරගන්නෙමුව. ස්වර්ගයේ සම්බන්ධතාවලට අප වැඩි වැඩියෙන් ඇතුලත් වන අතර, සදාකාලය තුළ ඇති ප්‍රඥාවේ පොහොසත් දැනුම ලැබීමට ඇති බලය ක්‍රම ක්‍රමයෙන් වර්ධනය වනු ඇත.” —Christ's Object Lessons, p. 355.

`රෝම 12:1, 2 කියවන්න. අපේ ජීවිත තුළ එකිනෙකට පරස්පරවූ අභිමතාර්ථ ඇතිවනු පිණිස ක්‍රියාත්මක වන ක්‍රියා මාර්ග දෙක මොනවාද? අප විසින් නිවැරදි කරුණට ඉඩහරින බව අප විසින් සහතිකවම දැනගන්නේ කෙසේද?`

පාවුල් තුමා විසින් රෝමවරුන්ට යැවූ ලිපියේ, සාරාංශය දැක්වෙන පරිච්ඡේදය තුළ අපේ ජීවිතවලට බලපෑම් ඇතිකරනු ලබන එකිනෙකට ප්‍රතිවිරුද්ධව ක්‍රියාකරන බලවේග දෙකක් පිළිබඳව සඳහන්ව ඇත. එක් අතකින් බැලූ විට, අප අවට ඇති ලෝකය විසින්, එම ලෝකයේ ක්‍රමවේද වලට ගැලපෙන අයුරින් අපව වෙනස් කොට අවනත කරගැනීම පිණිස දෛනිකව බලපෑම් ඇති කරමින්, ඇතුලාන්තයේ සිට බාහිර දක්වා කටයුතු කරනු ලබයි.

ශුද්ධාත්මයාණන්වහන්සේ විසින් මෙම බලවේගයට එරෙහිව ක්‍රියා කරමින්, දළඹුවකු අලංකාර සමනලයෙකු බවට පත්කරන්නාක් මෙන් අපේ අභ්‍යන්තරයේ සිට බාහිර දක්වා වෙනස්කම් සිදුකරනසේක. එනමුත්, මෙම ක්‍රියාදාමය සිදුවනු පිණිස අප දෙවියන්වහන්සේට කැපවී, උන්වහන්සේ අප තුළ පටන්ගත් යහපත් වැඩ ඒ ආකාරයෙන්ම ගෙන යන ලෙස ඉල්ලා සිටිය යුත්තෙමු (පිලිප්පි 1:6). අවසානයේදී අප විසින් මොහොතක් පාසා, මොහොතක් ආත්මයාණන් වහන්සේ සමග ගමන් කරනු පිණිස සිහි බුද්ධියෙන් තීරණයක් ගත යුත්තෙමු.