---
title:  මේ කන්ද මට දුන මැනව
date:  17/11/2025
---

`යෝෂුවා 14:6-14, ගණන් කථාව 14:24, ගණන් කථාව 32:12, ද්විතීය කථාව 1:36 සහ ලූක් 6:45 කියවන්න. කාලෙබ්ගේ සහ යෝෂුවාගේ ආකල්ප මට විස්තර කරන්නේ කුමන ආකාරයටද? ස්වාමීන්වහන්සේව සම්පූර්ණයෙන්ම අනුගමනය කරනවා යන්නෙහි අර්ථය කුමක්ද?`

ස්වාමීන්වහන්සේ මෝසෙස් තුළින් දුන් පොරොන්දුව කාලෙබ් කිසිවිටෙක අමතක කළේ නැත. එනම්: “ඔහු ගිය දේශයට මම ඔහු පමුණුවන්නෙමි” (ගණන් කථාව 14:24). ඉන් වසර හතලිහකට පසුව, මෙම භූමිය පිළිබඳව ඔහුගේම වාර්තාව වෙත ඔහු යොමුවිය. “මාගේ සිතේ කල්පනාව ලෙස” (යෝෂුවා 14:7) එම ප්‍රවෘත්තිය පැවසූ බව සඳහන්වේ. ඔහුගේ වාර්තාව පදනම් කරගෙන තිබුණේ දෙවියන්වහන්සේගේ මගපෙන්වීම සහ උපකාර පදනම් කරගත් විට, ඉශ්‍රායෙල් වරුන්ට දේශය අත්පත් කරගැනීමට හැකිවන බවය.

අනෙක් ඔත්තුකරුවන් දස දෙනා ඉදිරිපත් කළ වාර්තා තුළින් ඉශ්‍රායෙල් ජනයාව බියට පත් කළ නමුත්, කාලෙබ් තම සම්පූර්ණ විශ්වාසය සහ කැපවීම ස්වාමීන්වහන්සේගේ පොරොන්දු මත තැබූ බැවින්, ඔහුගේ වාර්තාව අනෙක් අයගේ වාර්තාවලට වඩා සම්පූර්ණයෙන්ම වෙනස්වූ ස්වරූපයක් දැරීය. හෙබ්‍රෙව් වාග් සම්ප්‍රදායට අනුව (idiom) මෙහි	අඩංගුවන වාක්‍ය ඛණ්ඩයේ සැබෑ අර්ථය, “නුමුත් මම සම්පූර්ණ ලෙස මාගේ දෙවිවූ ස්වාමීන්වහන්සේ අනුව ගියෙමි” (යෝෂුවා 14:8), ඇතැම් විට දිගු වාග් සම්ප්‍රදායක කෙටි යෙදුමක් විය හැක. එහි දිග යෙදුම මෙසේ විය හැක, එනම්: “මාගේ සිත සම්පූර්ණයෙන්ම ස්වාමීන්වහන්සේව අනුගමනය කළේය” හෝ “ස්වාමීන්වහන්සේ පිටුපස අනුව යනු පිණිස මම මාගේ සිත පුරවා ගත්තෙමි” යනුවෙන්ද විය හැක. කාලෙබ්, විදේශ දෙවිවරුන් පසුපස ගියාවූ වෙනත් බොහෝදෙනෙකු මෙන් නොව, ඔහු තුළ කැපී පෙනෙන වෙනසක් දැකිය හැකි විය. කාලෙබ්ගේ සිත සම්පූර්ණයෙන්ම උන්වහන්සේට මෙන්ම උන්වහන්සේගේ කටයුතු උදෙසා කැපවී තිබුණේය.

කාලෙබ්ගේ විශ්වාසවන්තභාවය පිළිබඳව පසුව දෙවතාවක් සඳහන් කර ඇත (යෝෂුවා 14:9, 14). ඔහුගේ චරිත නිරූපනය, ස්වාමීන්වහන්සේගේ චරිත ස්වභාවයට සමාන වූ අතර, ඔහු “වෙන ආකාර සිතක් තිබූ” තැන්තෙකුසේ ස්වාමීන්වහන්සේ ඔහුව හඳුන්වා දී ඇත (ගණන් කථාව 14:24). එබැවින් කාලෙබ් අනෙක් ඔත්තුකරුවන් 10 දෙනාගෙන් වෙනස්වූ පුද්ගලයෙකු විය. ඔහුගේ වයස අවුරුදු 85ක් වූ නමුත්, ඔහු නියම ආදර්ශයක් බවට පත්වෙමින්, ඔහුගේ සිත සම්පූර්ණයෙන්ම උන්වහන්සේගේ කටයුතු උදෙසා කැප කළේය.

සැම ගෝත්‍රයක් විසින් අවසානයේදී අයිති කරගැනීමට යන්නාවූ භූමි ප්‍රමාණය ස්වාමීන්වහන්සේගේ පොරොන්දු කෙරෙහි විශ්වාසය තබමින් ඇදහිල්ලෙන් යුතුව අත්පත් කරගනිමින්, එම දේශය පිට ගමන් කොට අයිතිකරුගත් ප්‍රදේශයට සීමාවන බව කාලෙබ් අවබෝධ කරගෙන සිටියේය. දෙවියන් වහන්සේගේ පොරොන්දු ඉබේ ඉටුවන්නේ නැත, එනම් අප කෙසේ සිතුවත් ඒවා අවසානයේදී අප වෙත කෙසේ හෝ ගලා එන්නේ නැත. ඒ වෙනුවට, ඒ සඳහා අවශ්‍ය වන්නේ ඇදහිල්ල සමග ක්‍රියාත්මක වන්නාවූ අධිෂ්ඨානශීලීව කටයුතු කිරීමයි. හෙබ්‍රෙව් වචනයක් වන .මක්හ. යූලේ, වලින් “සමහරවිට” යන අදහස පරිවර්තනයේදී ලැබේ (යෝෂුවා 14:12). එමගින් බිය සහ සැකය පිළිබිඹු වේ. එමෙන්ම ඒ වචන තුළින් බලාපොරොත්තුව සහ අපේක්ෂාව වැනි ධනාත්මක ගුණාංගද නියෝජනය කරනු ලබයි (උත්පත්ති 16:2; ගණන් කථාව 22:6, 11; ගණන් කථාව 23:3).

`ඇතැම්විට, අපව ස්වාමීන්වහන්සේගෙන් දුරස්ථව තබාගත හැකි “කුඩාවූ” සමගි සම්මුති මොනවාද?`