---
title:  නිහතමානී වීරයා
date:  19/11/2025
---

එක් එක් ස්ථානවල නම් සඳහන් දිග ලැයිස්තුව තුළින්, ඉශ්‍රායෙල්වරුන්ගේ ගෝත්‍රවලට නියම කළාවූ භූමි ප්‍රදේශවල මායිම් සලකුණු අන්තර්ගත වූ අතර, අවසානයේ තිබුණේ වීරයන් දෙදෙනෙකුට වෙන් කළ භූමි භාගයක් පිළිබඳව වාර්තාවක් වූ අතර, ඒ මුලින්ම භූමිය පිළිබඳව තොරතුරු සොයාගිය කාලෙබ් සහ යෝෂුවා යන මුල් නිරීක්ෂකයන් දෙදෙනාගේය. කාලෙබ්ට ඔහුගේ උරුමය මුලින්ම ලැබෙන අතර යෝෂුවාට එය ලැබුණේ අන්තිමටය. මේ අවස්ථාව වන තුරු යෝෂුවා විසින් ඉශ්‍රායෙල් ගෝත්‍රවලට ඉඩම් බෙදා වෙන් කර දුන් අතර; දැන් ඉශ්‍රායෙල්වරුන්ට කාලය එළැඹී ඇත්තේ, යෝෂුවාට ඔහුගේ උරුමයෙන් එන අයිතිය ලබාදීම පිණිසය.

`යෝෂුවා 19:49-51 කියවන්න. ඉඩම් බෙදා වෙන් කර පවරා දුන් ඉශ්‍රායෙල් දේශයේ සිටි නායකයෙකු ඔහුට උරුමවූ කොටස ලබාගැනීම පිණිස අවසානය වන තුරු සිටීමෙන් දෙනු ලබන ඉඟිය හෙවත් පාඩම කුමක්ද?`

යෝෂුවාට ලැබුණාවූ නගරය තිම්නත්-සෙරා නමින් වූ නමට වචන දෙකක් ඇති නගරයකි. එහි පළමු වචනය වන තිම්නත්, මානා:ප්බaය) යන ක්‍රියාපදයකින් හටගෙන ඇති අතර, එහි අර්ථය වන්නේ ගණනය කිරීම හෝ පවරනු ලැබීමයි. එසේ පවරනු ලබන්නේද කිසියම් කොටසක් හෝ කිසියම් බල ප්‍රදේශයකි. දෙවන වචනය එහි ආරම්භය ලබා ඇත්තේ “සොයනවා” යන අර්ථය ඇති හෙබ්‍රෙව් ක්‍රියාපදයකින් වන අතර, ඊට ‘වැඩියෙන් තිබෙන ඉතිරි භාගයෙන් කොටස’ යන අර්ථයද ඇතුළත් වේ. (නික්මයාම 26:12 සමග සංසන්දනය කරන්න). යෝෂුවාගේ නගරයේ නම, ඉතිරි කොටස හෝ ඉතිරි ප්‍රදේශය වශයෙන් පරිවර්තනය කිරීමට පුළුවන.

යෝෂුවා ජීවත් වූ නගරයට දුන්නාවූ නම පිළිබඳව කල්පනා කිරීමේදී, ඉශ්‍රායෙල් ජනතාවට සිටි ඉතා උතුම් වූ දෙවන නායකයාගේ චරිත ගුණාංග වලට මනාව ගැලපෙන නමක් සේ සැලසීමට පුළුවන. පළමුව, අනෙක් සියලු දෙනාගේ කොටස් බෙදා වෙන්කර දීමේ ක්‍රියාවලිය නිමවන තුරු ඔහු බලා සිටියේය. ඊට පසුව ජනාකීර්ණවූ නගරයක් හෝ ඉතා වැදගත් ප්‍රදේශයක පිහිටි නගරයක් හෝ එසේත් නැතහොත් අභාවයට ගිය එවැනි වැදගත් නගරයක් හෝ ඔහු ජීවත්වන්නට යන නගරය ලෙස තෝරා නොගත්තේය (යෝෂුවා 19:50 සමග සංසන්දනය කරනන්).

තවද, තිම්නත්-සෙරා, ෂිලෝව ආසන්නයේ පිහිටා තිබූ අතර, එම ප්‍රදේශය මණ්ඩපය පෙනෙන තෙක් මානයේ තිබූ බැවින්ද යෝෂුවා නිතර තම ප්‍රමුඛතා පෙළගස්වා ගත්තේ ඔහුගේ හදවතට එකඟව බවද පෙනීයනු ඇත. ඇත්ත-වශයෙන්ම අලුතෙන් උපන් රාජ්‍යයක් වන ඉශ්‍රායලය පොරොන්දුවූ දේශය කරා මගපෙන්වනු ලැබ, තවද දෙවියන්වහන්සේගේ උපකාර ඇතුව, සෑම ගෝත්‍රයක් සහ සෑම පවුලක් උදෙසා උරුමය ලබාගත් පසුව, මීට වඩා සිත්කාවදින උරුමයක් යෝෂුවා ඉල්ලා සිටියේ නම්, ඊට විරුද්ධ නොවන්නට ඇත. එනමුත් යෝෂුවා චාම් දිවිපෙවෙතක් ගතකිරීමෙන් සෑහීමට පත්වූ අතර, ඔහු පසුකාලීනව දාවිත් කළාවූ යාච්ඤාව ඔහු තුළ ක්‍රියාත්මක කිරීම පිණිස කටයුතු කළ අන්දම මෙසේ පැහැදිලි කර ඇත: ස්වාමීන්ගෙන් එක දෙයක් ඉල්ලමි. ඒක සොයන්නෙමි; එනම් ස්වාමීන් වහන්සේගේ අලංකාරය දකින පිණිසත්, උන්වහන්සේගේ මාළිගාවේදී භාවනා කරන පිණිසත්, මාගේ ජීවිතයේ සියලු දවස්වලදී ස්වාමීන්වහන්සේගේ ගෘහයෙහි වාසය කිරීමය.’‘ (ගීතාවලිය 27:4).

`යෝෂුවාගේ ආකල්ප පිළිබඳව ඔබට උකහාගත හැකි පාඩම් මොනවාද? ඔබට ඒවා ඔබේ ජීවිතයට වර්තමානයේදී අදාළ කරගත හැක්කේ කෙසේද?`