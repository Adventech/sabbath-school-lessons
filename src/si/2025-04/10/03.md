---
title:  ආදර්ශය සහ ප්‍රතිවිරෝධී ආදර්ශය
date:  01/12/2025
---

බයිබලයට අර්ථකථනය දෙන්නන් හට බයිබලයේ දැක්වෙන්නාවූ, ‘ආදර්ශය’ට අදාළ වන්නේ කුමක්ද? ඒ හා සම්බන්ධව අලුත් ගිවිසුම තුළ මෙන්ම එය ඉක්මවා ගිය සම්පූර්ණවීම් පිළිබඳව අත්තනෝමතික ලෙස තීන්දු තීරණ වලට එළැඹීමට නොහැක. බයිබල් වර්ගීකරණයේදී බයිබලය විසින්ම අනුගමනය කළ යුත්තාවූ පාලන විධි ක්‍රම මෙන්ම ප්‍රතිපත්ති සපයාදී ඇත.

ඒ අයුරින්ම, අලුත් ගිවිසුම තුළින් “ආදර්ශයක” (type) ‘ප්‍රතිවිරෝධී ආදර්ශය’ (antitype) සම්පූර්ණ වීම් තුනක් පිළිබඳව පැහැදිලි ලෙස අදියර තුනකින් පෙන්වා ඇත. එනම්: 1. ක්‍රිස්තුස්වහන්සේගේ ජීවිතය තුළ (ක්‍රිස්තුස් නම් තැනැත්තා සහ උන්වහන්සේගේ මෙහෙවරට අදාළව), 2. සභාවේ අත්දැකීම් තුළ (සභාව තුළ වන්නාවූ සම්පූර්ණ වීම්) සහ 3. අවසාන කාලය තුළ අනාවැකිවල සම්පූර්ණ වීම වේ.

බයිබලය පුරාවට මෙවැනි ආදර්ශ (type) සහ ‘ප්‍රතිවිරෝධී ආදර්ශය’ (antitype) අපට සොයාගැනීමට පුළුවන. එමෙන්ම ඒවා තුළින් පාඨකයාට බයිබලය අවබෝධ කරගැනීම පිළිබඳවත්, යේසුස්වහන්සේ පිළිබඳව දේව වචනය තුළින් උගන්වනු ලබන්නාවූ සත්‍යයන් පිළිබඳවත් ගැළවීම සහ අපට ඇති අවසාන බලාපොරොත්තුව පිළිබඳවත් ඉගෙනීමට පුළුවන.

**මෙහි දැක්වෙන පරණ ගිවිසුමේ සඳහන්ව ඇති ‘ආදර්ශ’ දෙස අවධානය යොමුකරන්න. එනම්: ඉශ්‍රායෙල්, නික්මයාම සහ මණ්ඩපය වේ. මෙහි සඳහන් එකිනෙක ‘ප්‍රතිවිරෝධී ආදර්ශය’ අදියර තුනේදී සම්පූර්ණ වන්නේ කුමන ආකාරයෙන්ද? එනම්: ක්‍රිස්තුස් වහන්සේ නම් තැනැත්තා තුළ (Christological) සභාව තුළ (ecclesiological) සහ අවසාන කාලයට අදාළව (eschatological)?**

1.	ඉශ්‍රායෙල්
	- අ. ක්‍රිස්තුස්වහන්සේ තුළ අදියර (මතෙව් 2:15).
	- ආ. සභාව තුළ අදියර (ගලාති 6:16).
	- ඇ. අවසාන කාලයට අදාළ අදියර (එළිදරව් 7:4-8, 14).
2.	නික්මයාම
	- අ. ක්‍රිස්තුස්වහන්සේ තුළ අදියර (මතෙව් 2:19-21).
	- ආ. සභාව තුළ අදියර (2 කොරින්ති 2:16, 17).
	- ඇ. අවසාන කාලයට අදාළ අදියර (එළිදරව් 18:4).
3.	මණ්ඩපය
	- අ. ක්‍රිස්තුස්වහන්සේ තුළ අදියර (යොහන් 1:14, යොහන් 2:21, මතෙව් 26:61).
	- ආ. සභාව තුළ අදියර (1 කොරින්ති 3:16, 17; 2 කොරින්ති 6:16).
	- ඇ. අවසාන කාලයට අදාළ අදියර (එළිදරව් 3:12; එළිදරව් 11:19; එළිදරව් 21:3; එළිදරව් 21:22).

ශුද්ධ ලියවිලිවලට ඇත්තේ එක් දිව්‍ය කතුවරයෙකු වන බැවින්, ලියවිල්ලේ නොයෙක් කොටස් එකිනෙකට අනුරූපවේ ... බයිබලයේ ඇති සියලු ඉගැන්වීම් එකිනෙකට ගැලපේ; දෙනු ලබන්නාවූ ඕනෑම විෂයක් සම්බන්ධයෙන්, ඇති අර්ථකථනයන් සමස්තයක් වශයෙන් එකඟවනවා ඇත.” —Raoul Dederen, ed., Handbook of Seventh-day Adventist Theology (Hagerstown, MD: Review and Herald PublishingAssociation, 2000), p. 65.

`ඇතැම් අවස්ථාවලදී බයිබලයේ ඇති ඇතැම් ඡේද අවබෝධ කරගැනීම අපහසු වූ විට ඔබ කරන්නේ කුමක්ද?`