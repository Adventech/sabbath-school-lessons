---
title:  වැඩිදුර අධ්‍යයනය සඳහා
date:  05/12/2025
---

“යේසුස්වහන්සේ විසින් කරනු ලැබූ මෙහෙවර, එවකට සිටි ජනයා නිසි පරිදි අවබෝධ කරගත්තේ නැත... සම්ප්‍රදායන්, සිද්ධාන්ත සහ මනුෂ්‍යයන් විසින් හඳුන්වා දී ඇති ප්‍රඥප්ති තුළින් දෙවියන් වහන්සේ විසින් ඔවුන්ට ඉගැන්වීමට අපේක්ෂා කළ පාඩම්වලින් ඔවුන්ව සඟවා තබනු ලැබුණි. මෙම සිද්ධාන්ත මෙන්ම සම්ප්‍රදායන් ඔවුන්ට ආගම අවබෝධ කිරීමට මෙන්ම ක්‍රියාවට නැංවීමට බාධාවක් විය. ක්‍රිස්තුස්වහන්සේ නම් තැනැන්වහන්සේ තුළින් යථාර්ථය පැමිණිවිට, ඔවුන්ගේ සියලුම ආදර්ශ (types) හෙවත් ඡායාවල නියම දේ හඳුනාගැනීමට ඔවුන් අපොහොසත් වූහ. ඔවුන් විසින් ‘ප්‍රතිවිරෝධී ආදර්ශය’ (antitype) ප්‍රතික්ෂේප කොට, ඔවුන්ගේ ආදර්ශවලට:එහචැs) සහ කිසිදු ප්‍රයෝජනයක් නොමැති චාරිත්‍රවිධිවල එල්බගත්හ. දේව පුත්‍රයාණන් පැමිණ සිටි නමුත්, ඔවුන් ලකුණක් ඉල්ලා සිටියහ. පසුතැවිලි වෙන්න; මක්නිසාද ස්වර්ග රාජ්‍යය ළඟයයි පැවසූ විට, ඔවුන් පිළිතුරු දුන්නේ ප්‍රාතිහාර්යයක් දෙන ලෙස බලකරමිනි ... ක්‍රිස්තුස්වහන්සේගේ ශුභාරංචිය ඔවුන්ට බාධකයක් වූයේ ගැළවුම්කරුවෙකු වෙනුවට ඔවුන් ලකුණක් ඉල්ලා සිටි බැවිනි. විශාල ප්‍රාතිහාර්යයක් කර මෙසියස්වහන්සේ කවුරුන්ද යන වග උන්වහන්සේ විසින් ඔප්පුකරනු ලබනවා ඔවුන් අපේක්ෂා කළ අතර, ඔවුන් සැබවින් අපේක්ෂා කළේ එවකට තිබූ රාජ්‍යය පරාජය කොට, එම නටබුන් මත උන්වහන්සේගේ රාජ්‍යය ස්ථාපිත කිරීමය. මෙම අපේක්ෂාවලට ක්‍රිස්තුස් වහන්සේ පිළිතුරු දුන්නේ, වපුරන්නාගේ උපමාවෙනි. ආයුධ බලයෙන් හෝ ප්‍රචණ්ඩත්වය මුදාහැරීමෙන් හෝ දෙවියන්වහන්සේගේ රාජ්‍යය පවතින්නේ නැති නමුත්, මනුෂ්‍යයන් තුළ අලුත් හදවතක් බද්ධ කිරීමෙන් වන අලුත් ප්‍රතිපත්ති තුළින් එසේ කළහැකිවේ.

සභාවේ අවශ්‍යතාවය වන්නේ කාලෙබ් සහ යෝෂුවා මෙන්, දෙවියන් වහන්සේගේ සදාකාල ජීවනය ලබනු පිණිස වන සරල කොන්දේසිය වන කීකරුකම ඇතුව සිටින මිනිසුන්ය. අපේ දේවස්ථාන නිසි සේවකයන් නොමැතිව පීඩාවට පත්ව ඇත. ලෝකය අපේ කෙතයි. කිසිවිටෙක සත්‍යයේ ආලෝකය නුදුටු ලෝකයේ නැගෙනහිර ප්‍රදේශවල සිටින මිථ්‍යා දෘෂ්ටිකයන්ට වඩා නියතවශයෙන්ම රූපවන්දනාවට බැඳී සිටින නගරවල මෙන්ම ගම්මාන වලද සේවය කරනු පිණිස ධර්මදූත සේවකයන් අවශ්‍යව තිබේ. අතිශයින් ගෞරවනීය වෘත්තියක් වන සැබෑ ධර්මදූත සේවාවේ ආත්මය බොහෝ දේවස්ථාන හැරදමා ගොස් ඇත; ඔවුන්ගේ සිත් තුළ තවදුරටත් ප්‍රේමයෙන් දීප්තිමත් වීමක් හෝ ක්‍රිස්තුස්වහන්සේගේ ගාල තුළට ආත්මගෙන ඒමටවත් උවමනාවක් නැත. උනන්දුවෙන් වැඩකරන සේවකයන් අපට අවශ්‍යව ඇත. “මෙහි එන්න ... අපට උපකාර කරන්න” යනුවෙන් හඬනගන්නවුන් වෙනුවෙන් ප්‍රතිචාර දැක්වීම පිණිස කිසිවෙකු නැත්තේද? —Ellen G. White, Testimonies for the Church, vol. 4, p. 156.

**සාකච්ඡා සඳහා ප්‍රශ්න:**

`බයිබලය තුළ ඇති වර්ගීකරණය ඔබ උදෙසා ක්‍රිස්තුස්වහන්සේ විසින් කරනු ලබන සේවය ඉතා හොඳින් අවබෝධ කරගනු පිණිස උපකාර වන්නේ කොයි ආකාරයෙන්ද?`

`අපේ ආත්මික සටන, කානාන් දේශය අත්පත් කරගැනීමට සමාන වන්නේ කොයි ආකාරයෙන්ද? එමෙන්ම එය වෙනස් වන්නේ කුමන ආකාරයටද?`

`යෝෂුවාගේ වර්ගීකරණය උච්ඡ ලෙස සම්පූර්ණවීම පිළිබඳව සිතා බලන්න. වේදනා, දුක්විඳීම් සහ මරණයෙන් තොර ලෝකයක් පිළිබඳව කල්පනා කිරීමේදී අපේ ජීවිත අරගල තුළ සැබෑ බලාපොරොත්තුවක් ගෙනෙනු ලබන්නේ කෙසේද?`

`යෝෂුවා විසින් කොතෙක් දුරට දෙවියන්වහන්සේගේ චරිතය පිළිබිඹු කළේදැයි පවසතහොත්, ඔහු ක්‍රිස්තුස්වහන්සේගේ මෙහෙවරේ පෙරනිමිත්තක් මෙන් විය. ඔබේ චරිතය තුළ සම්පූර්ණ වශයෙන් ක්‍රිස්තුස්වහන්සේව පිළිබිඹු වන ලෙස ක්‍රියාත්මක කළ හැකි ප්‍රායෝගික ක්‍රමවේද මොනවාද?`