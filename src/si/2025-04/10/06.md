---
title:  යෝෂුවා සහ අපි
date:  04/12/2025
---

`යෝෂුවා ආදර්ශයක් ලෙස, යේසුස්වහන්සේගේ මෙහෙවර සහ ජීවිතය අභිබවා ගිය ක්‍රිස්තුස්වහන්සේගේ ශරීරය වන සභාව තුළ ජීවිතය සම්පූර්ණවීම පෙන්නුම් කරනු ලබයි. යෝෂුවා යටතේ ඉශ්‍රායෙල්වරුන් විසින් කරනු ලැබූ යුද්ධ, සභාව තුළ වන ආත්මික අරගලවල පෙරනිමිත්තක් වන්නේ කුමන ආකාරයෙන්ද? ඒවා වෙනස්වන්නේ කුමන ආකාරයෙන්ද? 1 තිමෝති 1:18; 2 තිමෝති 4:7; එපීස 6:10-12; 2 කොරින්ති 10:3-5 සහ ක්‍රියා 20:32 බලන්න.`

යෝෂුවාගේ වර්ගීකරණයට අනුව, සභාව පිළිබඳව වන සම්පූර්ණ වීම පිළිබඳව අලුත් ගිවිසුමේ ලේඛකයන් හඳුනාගෙන ඇත. ක්‍රිස්තුස්වහන්සේගේ ශරීරයේ සාමාජිකයන් වන සභාව, නපුරේ බලවේගවලට එරෙහි ආත්මික සටනකට සම්බන්ධව සිටී. එනමුත් ඔවුන් දෙවියන්වහන්සේගේ අනුග්‍රහයේ විශ්‍රාමය භුක්ති විඳිති (හෙබ්‍රෙව් 4:9-11), තවද ඔවුන්ගේ ආත්මික උරුමයේ ආශිර්වාදද ඔවුහු ලබන්නාහ.

`යෝෂුවාගේ වර්ගීකරණයේ උච්ඡතම සම්පූර්ණවීම පිළිබඳව මෙම පාඨ තුළ කුමක් සඳහන්වී තිබේද? 1 පේත්‍රැස් 1:4; කොලොස්සි 3:24; එළිදරව් 20:9; එළිදරව් 21:3.`

යෝෂුවාගේ වර්ගීකරණයේ අවසාන මෙන්ම සම්පූර්ණ වශයෙන් ඉටුවන්නේ යේසුස් ක්‍රිස්තුස්වහන්සේගේ දෙවෙනි පැමිණීමේදීය.

යෝෂුවාගේ ජීවිතය තුළින් දෙවියන්වහන්සේගේ චරිත ස්වභාවය තුළ ඇත්තාවූ ඇතැම් ගුණාංග, මෙසියස්වහන්සේ නම් තැනන්වහන්සේගේ ක්‍රියා කලාපවල අනාවැකිමය පෙරනිමිත්තක් විය.

අප උදෙසා, අද දවසේදී මෙසියස්වහන්සේ පැමිණ ඇත. උන්වහන්සේගේ මෙහෙවර පිළිබඳව උපකල්පනය කිරීමට අවශ්‍යතාවයක් නැත, එනමුත්, උන් වහන්සේගේ චරිතය පිළිබිඹු කිරීමේ භාග්‍යය අපට තවමත් ඇත“ක්‍රිස්තුස් වහන්සේ උන්වහන්සේගේ ගෝලයන් සමග බෙදාගැනීම පිණිස ඉතා ආශාවෙන් සිටි මහිමය (යොහන් 17:22), උන්වහන්සේ කෙරෙහි මෙනෙහි කිරීමෙන්, එම චරිත ගුණාංග අපේම විය හැක (2 කොරින්ති 3:18). අපි යේසුස්වහන්සේ පිළිබඳව මෙනෙහි කරන තරමට, උන්වහන්සේගේ චරිතයේ අලංකාරත්වය පිළිබඳව වැඩි වැඩියෙන් පිළිබිඹු කරන්නෙමු. මෙය අප විසින් දෛනිකව ක්‍රිස්තුස්වහන්සේ සමග යෙදෙන ගමනේදී පදනම්ව තිබිය යුතු කරුණකි. දේව වචනය සමග දිනපතාම කාලය ගතකිරීම වැදගත්වන්නේද මේ හේතුව නිසාය. යේසුස්වහන්සේගේ ජීවිතය, චරිත ගුණාංග මෙන්ම උන්වහන්සේගේ ඉගැන්වීම් පිළිබඳව මෙනෙහි කිරීම පිණිස කාලය ගත යුත්තේද මේ හේතුව නිසාවෙන්ය. අප උන්වහන්සේ දෙස මහත් උවමනාවෙන් බලා සිටීමෙන් අපි වෙනස් පුද්ගලයන් බවට පත්වන්නෙමු.

`යෝෂුවා වන ආදර්ශය ඉශ්‍රායෙල්වරුන්ගෙන් විමසා සිටියේ, “නුඹලාගේ පියවරුන්ගේ දෙවිවූ ස්වාමීන්වහන්සේ නුඹලාට දී තිබෙන දේශය හිමිකරගැනීමට යන්ට නුඹලා කොපමණ කල් ප්‍රමාදවන්නහුද?” (යෝෂුවා 18:3). යෝෂුවාගේ “ආදර්ශ මූලය” වන යේසුස්වහන්සේ, අද දවසේ එම ප්‍රශ්නය කුමන ආකාරයෙන් සකස් කරනු ලබනවා ඇත්ද?`