---
title:  බයිබලයෙහි ඇති වර්ගීකරණය
date:  30/11/2025
---

`පහත සඳහන් බයිබල් පාඨ හදාරමින්, බයිබලයේ ඇති “මූලික ආදර්ශය” සහ “ආදර්ශ මූලය” පිළිබඳව විග්‍රහයක් කරන්න. රෝම 5:14; 1 කොරින්ති 10:1-13; හෙබ්‍රෙව් 8:5 සහ හෙබ්‍රෙව් 9:23.`

අලුත් ගිවිසුමේ කතුවරුන්, පරණ ගිවිසුමේ සඳහන් පාඨයක හෝ සිද්ධියක ඔහුගේ කාලයට අදාළව හෝ අනාගතයට අදාළ වන්නාවූ සම්බන්ධතාවයක් විග්‍රහ කළේ type “ආදර්ශය” (ග්‍රීක භාෂාවෙන් typos) හෝ “ආදර්ශ මූලය” එනම් antitype හෙවත්, (ග්‍රීක භාෂාවෙන් antitypo) යනුවෙනි.

වර්ගීකරණය (typology) යනු පුද්ගලයන්, සිද්ධීන් හෝ ආයතන අර්ථගන්වනු පිණිස යොදාගනු ලබන්නාවූ විශේෂ ක්‍රමවේදයක් වන අතර, එමගින් යේසුස් වහන්සේ හෝ ශුභාරංචියෙහි සඳහන් වෙනත් යථාර්ථවල පෙරනිමිත්තක් සේ කටයුතු කරනු ලබයි. කිසියම් අච්චුවක හිස්ව ඇති කොටස පුරවා ගැනීමෙන්, එහි හිස්ව තිබූ කොටසින් එම අච්චුවේ මූලික හැඩතලය පෙන්නුම් කරන්නා සේ “ආදර්ශය” (type) මනාලෙස “ආදර්ශ මූලය” (antitype) සමග අනුගත වේ. මෙහි සඳහන් වන ආදර්ශ මූලය මගින් “ආදර්ශයෙහි” අවශ්‍යතා වඩාත් හොඳින් ඉටුකළත් එම කරුණ ඒ අයුරින්ම සිදුවේ. එබැවින්, බයිබලයෙහි සඳහන් ආදර්ශ (type) දෙවියන්වහන්සේගේ සැලැස්මට අනුව නිර්මාණය කර ඇති බැවින්, ප්‍රත්‍යක්ෂකව මෙන්ම සංකල්පනීයව දෙවියන්වහන්සේගේ මනස තුළ පැවත ආවේ, එහි අනාගත පිටපත්වල හැඩය ගෙනෙනු පිණිසය (ආදර්ශ මූලය antitype)

කිසියම් කරුණක් සනාථ කරගනු පිණිස, අලුත් ගිවිසුමේ කතුවරුන්, ආවාට ගියාට පරණ ගිවිසුමෙන් කොටස් උපුටා ගනිමින්, ඒවා තුළ වර්ගීකරණ අර්ථ ඇති බව පවසා සිටියේ නැතිවග අවබෝධ කරගැනීම අතිශයින්ම වැදගත්ය. පරණ ගිවිසුමේ “ආදර්ශය” නිතරම අලුත් ගිවිසුම තුළ “ආදර්ශ මූලයක්” සම්පූර්ණ වීමට පෙර, අනාගතවාක්‍ය ලියවිලි මගින් එහි වලංගුබව තහවුරු කරනු ලැබුණි.

**දාවිත්ව පරණ ගිවිසුම තුළ පෙන්නුම් කර ඇති අන්දම මෙන්ම අලුත් ගිවිසුම තුළ ඔහුට දී ඇති පූර්ව රූපය දෙසත් බලන්න. මෙම උදාහරණය තුළින්, වර්ගීකරණයේ ක්‍රියාකාරිත්වය පිළිබඳව අපට උගත හැකි පාඩම් මොනවාද?**

`අ. දාවිත් (ගීතාවලිය 22:1, 14-18)`

`ආ. අලුත් දාවිත් (යෙරමියා 23:5 යෙසායා 9:5, 6 යෙසායා 11:1-5)`

`ඇ. ආදර්ශ මූලය වන දාවිත් (යොහන් 19:24)`

මෙම පාඨ දෙස අවධානය යොමුකිරීමෙන්, අපට අවබෝධ වන්නේ අපට ශුද්ධ ලියවිල්ල හොඳින් වටහාගනු පිණිස පරණ ගිවිසුම විසින්ම ඊට අදාළ වන්නාවූ සූචය සපයා දී ඇති බවය. එනම්, එවකට සිටි අලුත් ගිවිසුමේ ලේඛකයන්ට තිබුණේ පරණ ගිවිසුම වන අතර, ඔවුන්ව ශුද්ධාත්මයාණන්වහන්සේ විසින් පොළඹවනු ලැබ පරණ ගිවිසුම තුළිනි. “තිබෙන සත්‍යතාවයෙහි” පිහිටා, (2 පේත්‍රැස් 1: 12), යේසුස්වහන්සේව සහ උන්වහන්සේගේ මෙහෙවර එළිදරව් කරනු පිණිස කටයුතු සිදුකරනු ලැබුණි.