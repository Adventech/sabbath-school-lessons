---
title:  යෝෂුවා, ආදර්ශය
date:  02/12/2025
---

`බයිබලයේ ඇති වර්ගීකරණයට අනුව, මෝසෙස්ගේ සහ යෝෂුවාගේ ජීවිත තුළ ඇති බහු සමාන්තරතාවයේ ඇති වැදගත්කම කුමක්ද? නික්මයාම. 3:1, 2; යෝෂුවා 1:1-3; ගණන් කථාව 13:1, 2; යෝෂුවා 2:1; නික්මයාම. 3:5; යෝෂුවා 5:15.`

පළමු සතිය තුළ අප සොයාගත් පරිදි, දෙවන පරපුරේ ජීවිත තුළ යෝෂුවා අලුත් මෝසෙස් කෙනෙකු ලෙස ඉදිරිපත් කරනු ලැබ, මිසර දේශයේ සිට පිටත්ව ගිය ගමනේ අතිශයින් වැදගත් අදියරයන් නැවත කරනු ලැබුණි. මෝසෙස්ට මෙන්, යෝෂුවාටද නියෝගය ලැබුණේ, පුද්ගලිකවම ස්වාමීන්වහන්සේ හමුවීමෙන් පසුවය. මෝසෙස්ගේ මෙන්ම යෝෂුවාගේ නායකත්වය යටතේ, ඉශ්‍රායෙල්වරුන්ගේ ප්‍රසිද්ධිය ජාතීන් තුළ භීතිය ඇතිකරන්නට හේතුවක් විය. මෝසෙස් විසින් ඉශ්‍රායෙල්වරුන්ව රතු මුහුද හරහා ගෙන ගිය අතර, යෝෂුවා ප්‍රාතිහාර්යාත්මක ලෙස යොර්දාන් ගංගාව හරහා ඉශ්‍රායෙල් ජනතාව ගෙනගියේය. චර්ම ඡේදනයේ සහ පාස්කුවේ වැදගත්කම පිළිබඳව නායකයන් දෙදෙනාටම මතක් කර දෙනු ලැබුණි. මෝසෙස්ගේ කාලය තුළ මන්නා වැටීම ආරම්භ වූ අතර, යෝෂුවාගේ කාලයේදී එය නිමාවට පත්විය. ඔවුන්ගේ පාවහන් ඉවත් කරන ලෙස දෙදෙනාටම නියෝග කරනු ලැබුණි. එම දෙදෙනාගේම අත් දිගුකළ විට, ඉශ්‍රායෙල්වරුන්ගේ ජයග්‍රහණයේ සලකුණක් විය. භූමිය බෙදා වෙන්කරදීම පිණිස මෙන්ම, ආරක්ෂා නුවරවල් පිහිටුවීම පිණිස මෝසෙස් උපදේශ දුන් අතර, යෝෂුවා එම උපදේශ ක්‍රියාත්මක කළේය. මේ දෙදෙනාම ඔවුන්ගේ ජීවිතවල අවසාන අදsයරයට පැමිණිවිට, ජාතියෙන් සමුගැනීමේ කථා පවත්වා, ජනතාව උදෙසා ගිවිසුම අලුත් කළෝය.

`ද්විතීය කථාව 18:15-19, ද්විතීය කථාව 34:10-12, යොහන් 1:21, ක්‍රියා 3:22-26, සහ ක්‍රියා 7:37 අධ්‍යයනය කරන්න. මෝසෙස් වැනිවූ අනාගතවක්තෘවරයෙකු පිළිබඳව වූ අනාවැකිය සම්පූර්ණ කරනු ලැබුවේ කවුරුන් විසින්ද? මෙම චිත්‍රය තුළට යෝෂුවා ගැලපෙන්නේ කෙසේද?`

යෝෂුවාගේ ජීවිතය, මෝසෙස් විසින් පවසා ඇති අනාවැකියක අර්ධ වශයෙන් සම්පූර්ණ වීමකි (ද්විතීය කථාව 18:15, 18). එනමුත්, මෝසෙස් විසින් පැවසූ එම අනාවැකිය, ඔහු පැවසූ පරිදිම සම්පූර්ණ වන්නේ, මෙසියස්වහන්සේ තුළින් පමණක්ය. මෙසියස්වහන්සේ, ඉතා සමීප ලෙස පියාණන්වහන්සේව දැනසිටිසේක (යොහන් 1:14, 18) උන්වහන්සේ සත්‍ය වූ අතර, සත්‍යවාදී ලෙස දෙවියන්වහන්සේව එළිදරව් කළසේක (ලූක් 10:22; යොහන් 14:6; මතෙව් 22:16). දෙවියන්වහන්සේ ඇත්ත වශයෙන්ම උන්වහන්සේගේ වචන මෙසියස්a වහන්සේගේ මුඛය තුළට (යොහන් 14:24) දැමූ සේක. එබැවින් යෝෂුවා සහ මෝසෙස් යන දෙදෙනාගේම ජීවිත, එන්ට ඉන්නාවූ මෙසියස්, යේසුස් වහන්සේගේ ආදර්ශයක් බවට පත්විය.

`ස්වාමීන්වහන්සේ සමග වන ඔබේ ගමනේදී, යේසුස්වහන්සේ ඔබේ ජීවිතය තුළ කොතෙක් දුරට කේන්ද්‍රීයව සිටිනවාද? යේසුස්වහන්සේ සහ උන්වහන්සේ ඔබට කර ඇති දේවල්, ඔබේ ක්‍රිස්තියානි අත්දැකීමේ පාදම විය යුත්තේ ඇයි?`