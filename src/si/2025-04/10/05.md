---
title:  "සැබෑ යෝෂුවා: ප්‍රතිවිරෝධී ආදර්ශය"
date:  03/12/2025
---

සැබෑ යෝෂුවා දෙස බැලිය යුත්තේ වර්ගීකරණය නමැති දෘෂ්ටි කෝණය තුළිනි. යෝෂුවා විසින් දියත් කරනු ලැබූ යුද්ධ ඓතිහාසික සිද්ධීන් වන අතර, ඒ තුළ ඉශ්‍රායෙල්වරුන්ගේ ඉතිහාසය පිළිබඳව වැදගත් අංග ඇතුළත් විය. මෙම යුද්ධ වල අරමුණ වූයේ ඉශ්‍රායෙල්වරුන්ව පොරොන්දුවූ දේශයේ පදිංචි කිරීම පිණිස වූ අතර, එහිදී ඔවුන්ට දෙවියන්වහන්සේගේ ව්‍යවස්ථාවේ ප්‍රතිපත්ති මත පදනම්ව, දුන්නාවූ භූමි ප්‍රදේශ උරුමයක් සේ සලකමින්, අලුත් සමාජයක් ගොඩනගමින් සාමයෙන් ජීවත්වීම අපේක්ෂා කෙරුනි.

පසුකාලීනව යෙසායා වැනි පරණ ගිවිසුමේ ලේඛකයන්, මෙසියස් වහන්සේගේ ක්‍රියාවන් පෙන්නුම් කර ඇත්තේ, “දේශය ප්‍රකෘතිමත් කිරීමටත් පාළුවූ උරුමවල් ඔවුන්ට හිමිකර දීමටත්” (යෙසායා 49:8), යනුවෙන් මෙහි යොදාගෙන ඇති විශේෂ වචන සමූහය, යෝෂුවා පොතේ නිතර නිතර යොදාගෙන ඇති වචන හා සමානය. යෝෂුවාට බාරදුන් වැදගත් කටයුත්ත වූයේ ඉශ්‍රායෙල්වරුන් අතර දේශය බෙදා වෙන්කර දීම වූවාසේම, අලුත් යෝෂුවා ලෙස පෙන්නුම් කර ඇත්තාවූ මෙසියස්වහන්සේගේ වැදගත් කටයුත්ත වන්නේ, අලුත් ඉශ්‍රායෙල්වරුන් හට ආත්මික උරුමයන් නියම කර බෙදාදීම වේ.

`හෙබ්‍රෙව් 3:7-4:11 කියවන්න. යෝෂුවා අලුත් මෝසෙස් යන අය ක්‍රිස්තුස්වහන්සේව පෙන්නුම් කළාවූ ආදර්ශ බව අලුත් ගිවිසුම සනාථ කරන්නේ කෙසේද?`

යෝෂුවාගේ වැඩකටයුතු අදාළ කරගනිමින්, යේසුස් ක්‍රිස්තුස්වහන්සේගේ මෙහෙවර තුළ විවිධ අංග අලුත් ගිවිසුමේ ලේඛකයන් පෙන්නුම් කර ඇත. යෝෂුවා වනාන්තරය තුළ වසර 40ක් සක්මන් කරමින්, ඊටපසුව කානාන් දේශයට ඇතුල්වූවාසේ, යෝෂුවාගේ “ප්‍රතිවිරෝධී ආදර්ශය” වූ යේසුස්වහන්සේ, වනාන්තරයේ දින 40ක් ගතකිරීමෙන් පසුව මේ ලෝකයේ උන්වහන්සේගේ මෙහෙවර ආරම්භ කළසේක (මතෙව් 4:1-11; ලූක් 4:1-13) එමෙන්ම මෙලොව නමැති වනාන්තර ස්ථානයේ දින 40 ගතකිරීමෙන් පසුව උන්වහන්සේගේ ස්වර්ගීය මෙහෙවර ආරම්භ කළසේක (ක්‍රියා 1:3, 9-11; හෙබ්‍රෙව් 1:2).

යේසුස්වහන්සේ යොර්දාන් ගංගාවේ බව්තීස්ම ලැබුවායින් පසුව උන්වහන්සේ “යොර්දානය තරණය කිරීම” (මතෙව් 3:13-17; මාර්ක් 1:9-11), ශුභාරංචි ලේඛකයන් ගීතාවලියෙන් ගීතාවලිය 2:7 සහ යෙසායා 42:1න් උපුටාගෙන ඇත්තේ මෙසියස්වහන්සේ පිළිබඳව වන ගීතිකාවක් සහ යෙහෝවඃ වහන්සේගේ දුක් විඳින සේවකයා පිළිබඳව වන ගීතයන් වේ (මතෙව් 3:17; මාර්ක් 1:11; ලූක් 3:22). උන්වහන්සේගේ බව්තීස්මයේ ප්‍රතිඵලයක් ලෙස යේසුස් වහන්සේව දිව්‍ය සටන්කරු ලෙස පෙන්නුම් කර ඇත. උන්වහන්සේගේ මරණය දක්වා විශ්වාසවන්තව සහ කීකරුව, නපුරේ බලවේගවලට එරෙහිව යෙහෝවඃ වහන්සේගේ යුද්ධ දියත් කරනසේක. උන්වහන්සේගේ ජීවිතය සහ කුරුසිය මත සිදුවූ මරණය කරණකොටගෙන සාතන්ව පලවා හැරීම සිදුවූ අතර, අපගේ ආත්මික සතුරන්ට එරෙහිව ආක්‍රමණය කරනු ලැබුණි. උන්වහන්සේගේ ජනතාව හට ආත්මික සුවය පිරිනමනු ලැබුණි. තවද ගළවනු ලැබූවන් හට උරුමය වෙන්කර දෙනු ලැබුණි (එපීස 4:8; හෙබ්‍රෙව් 1:4; හෙබ්‍රෙව් 9:15).

`ක්‍රිස්තුස්වහන්සේ අප උදෙසා කර ඇති දේවල් ආශ්‍රයෙන්, “විවේක” ගැනීමට හැකිවීම යන්නෙන් කුමක් අදහස් කෙරේද? එනම්, යේසුස්වහන්සේ අප උදෙසා සාතන්ව පරාජය කර ඇති බවට සහතිකයක් අපට ඇතිවන්නේ කෙසේද?`