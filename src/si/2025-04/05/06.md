---
title:  සමාදානයේ කුමරා
date:  30/10/2025
---

`දෙවියන්වහන්සේ උන්වහන්සේගේ ජනතාව උදෙසා අපේක්ෂා කරනු ලබන අනාගතය පිළිබඳව මෙහි සඳහන් පාඨවලින් විස්තර කර ඇත්තේ කෙසේද? යෙසායා 9:6; යෙසායා 11:1-5; යෙසායා 60:17; හොෂෙයා 2:18; මීකා 4:3.`

මෙම සතිය තුළ අධ්‍යයනය සඳහා ප්‍රධාන වශයෙන් අවධානය යොමුව ඇත්තේ දෙවියන්වහන්සේ විසින් අණකළාවූ මෙන්ම සහයෝගය දැක්වූ පරණ ගිවිසුම තුළ සඳහන්ව ඇති යුද්ධවලට වන අතර, එවැනිම වැදගත් තේමාවක් පරණ ගිවිසුම තුළ ඇති අනාගත වාක්‍ය ලියවිලිවල අන්තර්ගතව ඇති බව සඳහන් කළ යුතුව ඇත්තේය, එනම්: සාමකාමී මෙසියානු යුගයක් අනාගතයේ ඇතිවන බවට වන දර්ශන සමූහයකි. මෙම මෙසියස්වහන්සේ, “සමාදානයේ කුමාරයා” ලෙස පෙන්නුම් කර ඇත (යෙසායා 9:6). උන්වහන්සේ ස්ථාපිත කරන්නාවූ රාජ්‍යය තුළ සමාදානය රජකරන අතර, එහිදී සිංහයාත්, බැටළුවාත් එකට සිට තණ බුදිනවාසේම (යෙසායා 11:1-8), කිසිදු විනාශයක් හෝ හිංසාවක් සිදුනොවෙමින් (යෙසායා 11:9), සමාදානය පාලනය තුළ ප්‍රධාන ලක්ෂණයක් වන බැවින් (යෙසායා 60:17), එය ගංගාවක් මෙන් ගලා බසිනු ඇත (යෙසායා 66:12).

`2 රාජාවලිය 6:16-23 කියවන්න. දෙවියන්වහන්සේගේ ජනතාව මෙන්ම මනුෂ්‍යත්වය උදෙසා මෙම කථාව තුළින් පෙන්නුම් කරනු ලබන දෙවියන්වහන්සේගේ උතුම් අභිප්‍රායන් පිළිබඳව ඉදිරිපත් කරනු ලබන ගැඹුරු අවබෝධය කුමක්ද?`

එලීෂා උනන්දුවී සිරියානු හමුදාවට ආහාර සැපයූ අන්දම පිළිබඳව වන කථාව සිහි කැඳවන්න. ඔවුන්ව සමූල ඝාතනය කරනවා වෙනුවට, (2 රාජාවලිය 6:22) දෙවියන්වහන්සේ විසින් උන්වහන්සේගේ ජනතාව උදෙසා ප්‍රාර්ථනා කරනු ලබන සමාදානය මෙහිදී ප්‍රකාශිත විය. සතුරාව වටකරගෙන සිටි පියවි දෑසට නොපෙනෙන හමුදාවේ ප්‍රබලත්වය පිළිබඳව එලිෂා දැනසිටීම සිත් ප්‍රබෝධමත් කරන කරුණකි (2 රාජාවලිය 6:17). දෙවියන්වහන්සේ විශ්වීය අර්බුදයකට සම්බන්ධව සිටින්නාසේම, අපේ ග්‍රහලෝකය කරාද ඉන් බලපෑම් ඇතිවන නමුත්, අවසාන ඉලක්කය නිතර පවත්නා අර්බුදයක් හෝ සතුරාව සදාකාලයටම යටත් කර වහලෙකු සේ තබාගැනීම හෝ නොව, එය සදාකාලයට පවතින්නාවූ සමාදානය වේ. සැහැසිකම විසින් සැහැසිකම ප්‍රවර්ධනය කරන්නාසේ (මතෙව් 26:52), සමාදානය විසින් සමාදානය උත්පාදනය කරනු ලබයි. මෙම කථාව අවසන් වන්නේ, “සිරියේ සේවා කණ්ඩායම් තවත් ඉශ්‍රායෙල් රටට නාවෝය” (2 රාජාවලිය 6:23) යනුවෙන් සඳහන් කරමිනි.

`සාමයේ නියෝජිතයන් ලෙස අපට යේසුස්වහන්සේව අනුකරණය කළ හැකි අන්දම පිළිබඳව සිතා බලන්න. මෙම අවස්ථාවේදී ඔබේ ජීවිතය තුළින් එය ක්‍රියාත්මක වන්නේ කුමන ආකාරයකටද? ඔබ කුමන අන්දමේ අර්බුදයකට මුහුණ පෑවත්, ඔබට අරගල ඇතිකර නොගනිමින්, සාමයේ නියෝජිතයෙකු විය හැක්කේ කුමන ආකාරයකටද?`