---
title:  අති ශ්‍රේෂ්ඨ විනිසුරු තුමා
date:  27/10/2025
---

`උත්පත්ති 18:25; ගීතාවලිය 7:11; ගීතාවලිය 50:6; ගීතාවලිය 82:1; ගීතාවලිය 96:10 සහ 2 තිමෝති 4:1-8. දෙවියන්වහන්සේගේ චරිත ස්වභාවය පිළිබඳව මෙම පාඨ තුළින් පවසන්නේ කුමක්ද? විශ්වයේ විනිශ්චයකරුවාණන් ලෙස දෙවියන් වහන්සේගේ භූමිකාව සැලකිල්ලට ගත්විට, දෙවියන්වහන්සේගේ මූලිකත්වය ඇතුව කෙරෙන යුද්ධ පිළිබඳ වන ප්‍රශ්නය අප අවබෝධ කරගන්නේ කෙසේද?`

දෙවියන්වහන්සේගේ චරිත ස්වභාවයේ ශුද්ධකම හේතුවෙන් උන් වහන්සේට පාපය රුස්සන්නාවූ දෙයක් නොවේ. උන්වහන්සේ ඉවසිලිවන්තය. එනමුත් පාපයේ අවසාන ප්‍රතිඵලය වන මරණය ලබාගත යුතුය (රෝම 6:23). එම පාපය කානානිවරුන් විසින් සිදුකරනු ලබනවාද, ඉශ්‍රායෙල්වරුන් විසින් කළාද යන වග අදාළ වන්නේ නැත. ඉශ්‍රායෙල්වරුන් ශුද්ධ යුද්ධ වලට සහභාගි වූ බැවින්, අනෙක් ජාතීන්ට වඩා ඔවුන් ශුද්ධවන්තයයි සැලකීමට භාජන නොවූවා සේම (ද්විතීය කථාව; 9:4, 5 ද්විතීය කථාව 12:29, 30), යෙහෝවඃවහන්සේගේ තෝරාගත් ජනතාව විනිශ්චය කරනු ලැබීම පිණිස ඔවුන් හේතුකාරකයක්ද විය. අනෙක් පෙරදිග ජාතීන්ට වෙනස්වූ අන්දමින් ඉශ්‍රායෙල්වරුන් හට තිබූ අත්දැකීම වූයේ ශුද්ධ යුද්ධ කෙරුන අවස්ථාවලදී, දෙවියන්වහන්සේ ඔවුන්ට පක්ෂව නොව එරෙහිව සටන් කළ බැවින්, ඔවුන්ව යටත්කොට තබාගැනීම පිණිස සතුරන්ට හැකියාවක් ලැබුණි. (යෝෂුවා 7 සමග සංසන්දනය කරන්න).

ශුද්ධ වූ යුද්ධ පිළිබඳව වන සම්පූර්ණ සංකල්පයම ඉතා හොඳින් අවබෝධ කරගැනීමට හැකිවන්නේ, විනිශ්චයකාරයෙකු ලෙස දෙවියන්වහන්සේගේ භූමිකාව දෙස බැලීමෙනි. මේ ආකාරයෙන් මේ දෙස බලන විට, ඉශ්‍රායෙල්වරුන් විසින් කරනු ලැබූ ආක්‍රමණශීලී යුද්ධ සම්පූර්ණයෙන්ම වෙනස් ස්වරූපයක් ගනු ඇත. පුරාණ ලෝකයේ මෙන්ම වර්තමානයේදීත් දැකිය හැකි, අධිරාජයන් විසින් ධනය සහ බලය වර්ධනය කරගැනීම උදෙසා කරනු ලැබූ සටන් මෙන් නොව, ඉශ්‍රායෙල් යුද්ධ තමන් වෙත කීර්තිය ලබාගැනීම පිණිස කරනු ලැබූවක් නොවන නමුත්, යුක්තිය සහ සමාදානය දේශය මත ගොඩනගනු පිණිස කරනු ලැබූවකි. එබැවින් ශුද්ධවූ යුද්ධ පිළිබඳව අවබෝධ කරගැනීමේදී, අතිශයින් වැදගත් කරුණ වන්නේ, දෙවියන්වහන්සේගේ පාලනය සහ උන්වහන්සේගේ ස්වාධිපත්‍යය වන අතර, දෙවියන්වහන්සේ සටන්කරුවකු ලෙස දක්වා ඇති චිත්ත රූපය මෙන්ම, උන්වහන්සේගේ ප්‍රතිරූපය රජකෙනෙකු හෝ විනිශ්චයකාරවරයෙකු ලෙස ඉදිරිපත් කිරීමේදීද, දෙවියන්වහන්සේගේ ප්‍රතිරූපය මහත් අවදානමකට පත්වේ.

යෙහෝවඃවහන්සේ සටන්කරුවෙකු ලෙස සිටින්නාවූද, සිටියාවූද, මතු සිටින්නාවූද තැනැන්වහන්සේ වන අතර, උන්වහන්සේ විනිශ්චයකාරයෙකු ලෙස නීතියේ පාලනය ක්‍රියාවට නැංවීමටත්, ස්ථාවර කිරීමටත්, පවත්වාගෙන යාමටත් කැපවී සිටීම උන්වහන්සේගේ චරිතයේ පිළිබිඹුවකි. රණ ශිල්පියෙකු ලෙස ඉදිරිපත් කර ඇති දෙවියන්වහන්සේගේ ප්‍රතිරූපය, රජෙකුගේ හෝ විනිශ්චය කරුවෙකුගේ ප්‍රතිරූපයට සමාන කිරීමද එක හා සමාන දෙයක් වන්නේ, උන්වහන්සේ විසින් සදාකාලිකව ස්ථාපිත කර ඇත්තාවූ කිසිදෙයකට එරෙහිව කරනු ලබන කැරලි ගැසීමක් උන්වහන්සේ නොඉවසන බවය. යෙහෝවඃ වහන්සේගේ ක්‍රියාපටිපාටිවල අරමුණ වන්නේ, යුද්ධ කිරීම හෝ ජයග්‍රහණය ලැබීම නොව, එනමුත් යුක්තිය සහ සමාදානය ස්ථාපිත කිරීම බව යමෙකුට නිගමනයකට පැමිණීමට පුළුවන. දෙවියන්වහන්සේ ක්‍රියාවල නිර්මාතෘවරයා වන්නේ නම්, අවසානයේදී විනිශ්චය පැමිණවීමත්, යුද්ධ ප්‍රකාශ කිරීමත් හෝ යුක්තිය ඉටුකිරීමත් යන සෑම කරුණක්ම එකම සිද්ධාන්තයකි.

`දෙවියන්වහන්සේ ධර්මිෂ්ඨ විනිශ්චයකරු වශයෙන් සිටින කල, උන්වහන්සේට අල්ලස් දීමට හෝ යන්තමට හෝ ඒකපාක්ෂිව ක්‍රියාකිරීම පිණිස බලපෑම් කිරීමටද නුපුළුවන. කිසි දවසක පාපය නොඉවසන්නාවූ, පීඩාකිරීම, අසරණයන්ගේ දුක් විඳීම නොඋසුලන, එමෙන්ම පීඩිතයන්ව ආත්මාර්ථය පිණිස යොදාගැනීම නොඉවසන දෙවියන්වහන්සේ කෙනෙක් ශුභාරංචියේ අත්‍යවශ්‍ය අංගයක් වන්නේ කෙසේද?`