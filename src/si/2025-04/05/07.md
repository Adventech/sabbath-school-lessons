---
title:  වැඩිදුර අධ්‍යයනය සඳහා
date:  31/10/2025
---

කියවන්න. Ellen G. White, "The Fall of Jericho," pp. 491–493, in Patriarchs and Prophets.

බයිබලයේ ඇති සියලුම කාරණා වලදී පසුබිම හා සම්බන්ධවන සංදර්භය පිළිබඳව දැනසිටීම අතිශයින් වැදගත්වේ. අප විසින් විශ්වීය අරගලය සහ දෙවියන්වහන්සේව විනිශ්චයකරුවකු ලෙස ඉදිරිපත් කරනු ලැබීමෙන්, කානානිවරුන්ට එරෙහිව සිදුකෙරුනාවූ සටන් පිළිබඳව අවබෝධ කරගැනීම පිණිස මහෝපකාරී වේ.

“දෙවියන්වහන්සේ කෝපවීමට පමාවන සේක. දුෂ්ට ජාතීන් දෙවියන් වහන්සේ පිළිබඳව දැන හැඳිනගනිමින්, උන්වහන්සේගේ චරිත ගුණාංගද හඳුනාගනු ඇතැයි යන අපේක්ෂාවෙන් උන්වහන්සේ දුෂ්ටයන්ට වෙනස්වනු පිණිස ඔවුන්ගේ පරිවාස කාලය දීර්ඝ කළසේක. යමෙකුව වරදකරුවෙකු බවට පත්කරනු ලබන්නේ ඔහුට ලැබුණාවූ ආලෝකයට අනුව වන අතර ආලෝකය ලබාගැනීම ප්‍රතික්ෂේප කරමින්, දෙවියන්වහන්සේ මාර්ග තෝරාගැනීමට එරෙහිව කටයුතු කිරීමේදී ඊට නිසි ප්‍රතිවිපාක ඔවුන්ට ලැබෙනු ඇත. දෙවියන් වහන්සේ ක්ෂණිකවම කානානිවරුන්ව බැහැර නොකළේ මන්දැයි හේතුසාධක පෙන්නුම් කළසේක. අමෝරිවරුන්ගේ දුෂ්ට ක්‍රියා සම්පූර්ණවී තිබුණේ නැත. ඔවුන්ගේ දුෂ්ට ක්‍රියා තුළින් ඔවුන් ක්‍රමානුකූලව දෙවියන්වහන්සේගේ ඉවසීමේ සීමාව පන්නමින් සිටි බැවින්, තවදුරටත් ඔවුන්ව විනාශයෙන් බේරාගැනීම දුෂ්කර තත්ත්වයකට ඔවුහු පත්වූහ. ඔවුන්ගේ නපුරුකම් පිරී ඉතිරී යාමේ අවස්ථාව වන තෙක් දෙවියන්වහන්සේගේ විපාක දීමේ අවස්ථාව පමා කළසේක. සෑම ජාතියකටම පරිවාස කාල පරිච්ඡේදයක් දෙනු ලැබුණි. දෙවියන් වහන්සේගේ ව්‍යවස්ථාව නොසලකා හැරියාවූ අය, ක්‍රම ක්‍රමයෙන් ඔවුන්ගේ නපුරුකම්වල ස්වභාවය වඩ වඩාත් නරක අතට හරවාගත්හ. ඔවුන්ගේ දරුවන්, දෙමාපියන්ටත් වඩා දුෂ්ටවූ කටයුතු මෙන්ම දුෂ්ට ආකල්ප ප්‍රවර්ධනය කළ බැවින්, ඔවුන් සියලුදෙනා මත දෙවියන්වහන්සේගේ උදහස පතිත විය. දෙනු ලැබූ දඬුවම් ලිහිල් වූ ඒවා නොවූ අතර, ඒවා වෙනස් මාදිලියේ දඬුවම් විය. —Ellen G. White Comments, The SDA Bible Commentary, vol. 2, p. 1005.

**සාකච්ජා සඳහා ප්‍රශ්න:**

`දෙවියන්වහන්සේ අපේ විනිශ්චයකාරයා මෙන්ම මුලු විශ්වයේම අති උතුම් විනිශ්චයකරු වීමේ සම්බන්ධය සාකච්ඡා කරන්න. දෙවියන්වහන්සේ අපේ විනිශ්චයකරුවීම, ශුභාරංචියට මෙන්ම අපේ ගැළවීම උදෙසා අත්‍යවශ්‍ය වීමට හේතුවක් වනවා යයි ඔබ සිතන්නේ ඇයි?`

`කානානිවරුන් පිළිබඳව වන සිද්ධිය තුළින් දෙවියන්වහන්සේගේ ඉවසීම සහ යුක්තිසහගත බව පිළිබඳව අප විසින් අවබෝධයක් ලබන්නේ කෙසේද? අපේ සහෝදර මනුෂ්‍ය වර්ගයා සමග කටයුතු කිරීමේදී, අපට දෙවියන්වහන්සේගේ චරිත ස්වභාවය පිළිබිඹු කළහැක්කේ කෙසේද?`

`නිදහස් කැමැත්තේ මූලික ස්වභාවය පිළිබඳව සිතා බලන්න. දෙවියන්වහන්සේ අපේ තෝරාගැනීමේ නිදහසට ගරුකරන්නේ කුමන හේතුවක් නිසාදැයි ඔබ සිතනවාද? ප්‍රේමය සහ තෝරාගැනීමේ නිදහස එකිනෙකට සම්බන්ධවන්නේ කුමන ආකාරයටද?`

`පරණ ගිවිසුම තුළ යුද්ධ සහ අරගල පිළිබඳව නොයෙක් කථාන්තර පවතින අතර අවසානයේදී සමාදානයේ දර්ශනයක් පිළිබඳව අනාවැකි පවසා ඇත. තමන් ජීවත්වන පරිසරය තුළ සමාදානය ස්ථාපිත කරනු පිණිස කිතුනුවන් විසින් කුමක් කළ යුතුද?`