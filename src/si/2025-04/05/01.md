---
title:  දෙවියන්වහන්සේ ඔබ උදෙසා සටන්කරන සේක
date:  25/10/2025
---

### මේ සතියේ පාඩමේ අධ්‍යයනය සඳහා කියවන්න

උත්පත්ති 15:16; ලෙවී කථාව 18:24-30; 2 තිමෝති 4:1, 8; නික්මයාම 23:28-30; ද්විතීය කථාව 20:10, 15-18; යෙසායා 9:6.

> <p>කටපාඩම් පදය</p>
> “ඉශ්‍රායෙල්ගේ දෙවිවූ ස්වාමීන්වහන්සේ ඉශ්‍රායෙල් උදෙසා සටන් කළ බැවින් යෝෂුවා ඒ සියලු‍ රජුන්ද ඔවුන්ගේ දේශයද එකවිටම අල්ලාගත්තේය.” (යෝෂුවා 10:42).

යෝෂුවාගේ පොත තුළ සිත කැළඹීමට පත්කරන දර්ශන කිහිපයක් ඇත. ශුද්ධවූ යුද්ධයක් පිළිබඳව වන සංකල්පය තුළින් බැරෑරුම් ප්‍රශ්න කිහිපයක් පැනනගිනු ඇත. එනම්, එක් මනුෂ්‍ය කණ්ඩායමක් විසින්, දෙවියන්වහන්සේ විසින් දෙනු ලැබූ නියෝගයක් අනුව තවත් මනුෂ්‍ය කොට්ඨාශයක් සම්පූර්ණ සමූල ඝාතනයකට පත්කරනු ලබයි.

පරණ ගිවිසුමේ සඳහන් දෙවියන්වහන්සේ අදාළව කෙරුන යුද්ධ අතිශයින් අභියෝගාත්මකය. පරණ ගිවිසුම තුළ දෙවියන්වහන්සේ විශ්වයේ පාලකයා වන ස්වාමීන්වහන්සේ ලෙස පෙන්නුම් කර ඇත. එබැවින්, සිදුවන්නාවූ සියලු දේ උන්වහන්සේගේ සෘජු හෝ වක්‍ර කැමැත්තට සම්බන්ධව විය යුතුය. එබැවින් “දෙවියන්වහන්සේ මෙවැනි දේවල් සිදුවන්නට ඉඩහරින්නේ කෙසේද යන ප්‍රශ්නය මගහැර දැමිය එකක් නොවේ. මානව ඉතිහාසය තුළ මෙතෙක් සිදුව ඇති කිසිදු සටනකට හෝ යුද්ධයකට වඩා බරපතල අර්බුදයකට දෙවියන්වහන්සේ සම්බන්ධවී සිටින බව ගිය සතියේ පාඩම තුළින් අපි දුටිමු. එමෙන්ම එම සටන අපේ ජීවිත තුළ සෑම අංගයක් කරාම පැතිර යනු ඇත. එමෙන්ම, බයිබලයට අදාළ සහ ආගමකට අදාළ නොවන ඓතිහාසික සිද්ධි අපට හොඳින් අවබෝධ කරගැනීමට හැකිවන්නේ මෙම අර්බුදයේ ආලෝකය තුළින් පමණක් බවද අපි දුටුවෙමු.

මෙම සතිය තුළ අපි දෙවියන්වහන්සේ විසින් අනුමත කරනු ලැබූ සටන්වල ඇති සංකීර්ණත්වයත්, දෙවියන්වහන්සේ අවසර දුන් සටන්වල ඇති සීමාවන් සහ කොන්දේසි පිළිබඳවත්, පරණ ගිවිසුම තුළ දිවැසිවරුන්ගේ සමාදානය පිළිබඳව වන දැක්මත්, එවැනි යුද්ධවල ආගමික සම්බන්ධතාවයත් පිළිබඳවත් හදාරන්නෙමු.

_නොවැම්බර් මස 1 වන දිනට යෙදෙන සබතට සූදානම් වනු පිණිස මෙම සතියේ පාඩම අධ්‍යයනය කරන්න._