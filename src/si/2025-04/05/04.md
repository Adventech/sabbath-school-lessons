---
title:  අහිමිකිරීමද නැතහොත් සමූල ඝාතනයද?
date:  28/10/2025
---

`නික්මයාම 23:28-30; නික්මයාම 33:2; නික්මයාම 34:11; ගණන් කථාව 33:52 සහ ද්විතීය කථාව 7:20 සමග නික්මයාම 34:13 ද්විතීය කථාව 7:5; ද්විතීය කථාව 9:3; ද්විතීය කථාව 12:2, 3 සහ ද්විතීය කථාව 31:3, 4. ආක්‍රමණයේ පරමාර්ථය මෙන්ම විනාශයේ ප්‍රමාණය පිළිබඳව මෙම පාඨ තුළ සඳහන්ව ඇත්තේ කුමක්ද?`

කානානිවරුන් උදෙසා දෙවියන්වහන්සේගේ මූලික සැලැස්ම වූයේ ඔවුන්ව සමූලඝාතනය කිරීම නොවන නමුත්, අහිමි කිරීමය. ඉශ්‍රායෙල්වරුන් පොරොන්දු වූ දේශයේ පදිංචිවී සිටියවුන් ඉවත් කර, ජයග්‍රහණය ලබනු පිණිස සහභාගි වූ සටන්වල ක්‍රියාකාරිත්වය පෙන්නුම් කිරීම සඳහා මෙම ඡේද තුළ යොදාගෙන ඇති වචනවල අර්ථය දෙස විමසිලිමත්ව බැලීමේදී, පෙනී යන්නේ අහිමි කිරීම, නෙරපා දැමීම සහ අනර්ථයට පැමිණීම වැනි තේරුම් ඇති බවය. දෙවන කාණ්ඩයේ වචන මාලාවෙන් විනාශය පෙන්නුම් කරනු ලබන්නාවූ අතර, එය ක්‍රියාත්මක කරන්නා ඉශ්‍රායෙල්වරුන් ලෙසද, එම විනාශය බොහෝ විට යොමුවන්නේ අප්‍රාණික වස්තුවලට වන අතර, ඒවා මිථ්‍යා දෘෂ්ටික නමස්කාරයේ යොදා ගන්නා භාණ්ඩ සහ විනාශය කරා වෙන්කර ඇති තවත් නොයෙක් දේවල්ද ඒ අතර වේ. කානානිවරුන්ගේ ආගමේ නමස්කාරයේ කැපී පෙනෙන දේවල් වූයේ, ඔවුන් නමස්කාර කළ ස්ථාන මෙන්ම සාදා තිබූ පූජාසනද වන්නේය.

ශුද්ධවූ යුද්ධ ප්‍රධාන වශයෙන්ම යොමුවූයේ කානානිවරුන්ගේ දූෂිත වූ සංස්කෘතිය සහ සමාජයට එරෙහිවය. මෙම දූෂණය වීම වැලැක්වීම පිණිස, දූෂණය වර්ධනය කළාවූ සෑමදෙයක්ම විනාශකර දැමීමට ඉශ්‍රායෙල්වරුන්ට සිදුවිය. එනමුත් කානානිවරුන් අතරෙන් පුද්ගලිකව ආක්‍රමණයට පෙර හෝ ආක්‍රමණය සිදුවූ කාලය තුළ, යමෙක් දෙවියන්වහන්සේගේ ස්වාධිපත්‍යය පිළිගන්නේ නම් ඔවුන්ට විනාශයෙන් බේරී ඉශ්‍රායෙල්වරුන් පිහිටුවන්නාවූ අලුත් රටට ආගමනය වී එහි ජීවත්වීමට අවසර ලැබුණි (යෝෂුවා 2:9-14; විනිශ්චයකාරයා 1:24-26 සමග සංසන්දනය කරන්න). කානානිවරුන්ගේ ජනගහනයෙන් සම්පූර්ණයෙන්ම විනාශවූ කොටස වූයේ නගරයේ පවුරු තුළට රිංගා අතිශයින් මුරණ්ඩු ලෙස, ඉශ්‍රායෙල්වරුන් උදෙසා තිබූ දෙවියන් වහන්සේගේ සැලැස්මට එරෙහිවෙමින්, තම සිත් දැඩි කරගත්තවුන්ය (යෝෂුවා 11:19, 20).

මෙම කරුණු කෙසේ වුවත්, එය තුළින් ප්‍රශ්නයක් පැන නගිනු ඇත. එනම්: කානාන් දේශය අත්පත් කරගැනීමේදී මුලින් තිබූ සැලැස්මට අනුව එම භූමියෙන් ඔවුන්ව සමූල ඝාතනය නොකර පලවා හැරීම වූ නමුත්, ඔවුන්ගෙන් බොහෝ දෙනෙකු විනාශකර දැමීමට ඉශ්‍රායෙල්වරුන්ට සිදුවූයේ ඇයි යනුවෙනි.

කානාන් දේශය අත්පත් කරගැනීම පිළිබඳව ඇති බයිබල් පාඨ විශ්ලේෂණය කිරීමෙන් පෙනී යන්නේ, මුල් සැලැස්මට අනුව ඔවුන්ව සිටි ප්‍රදේශවලින් විසුරුවා හැරීමට අවශ්‍යතාවය තිබුණ බවය. නමුත්, මිසර දේශයේ රජු ඔහුගේ සිත දැඩිකරගත්තාසේම, කානානිවරුන්ගෙන් බහුතරයක් ඔවුන්ගේ සිත් දැඩි කරගනිමින් ඔවුන්, ඔවුන්ගේ සංස්කෘතික පුරුදු අනුව ගිය බැවින් ඔවුන් විනාශකර දැමීම අත්‍යවශ්‍ය විය.

`ඔබේ චරිතය තුළ සහ පුරුදු අතර කිනම් දේ සම්පූර්ණයෙන් විනාශ කළ යුතුව තිබෙනවාද?`