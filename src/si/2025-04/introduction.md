### දෙවෙනි අවස්ථා: යෝෂුවාගේ පොත

මෝසෙස්ගේ නායකත්වය, යෝෂුවා හට මාරුවීම පිළිබඳව යෝෂුවා පොතේ සඳහන් වේ. ඉශ්‍රායෙල් ජනතාව පොරොන්දුවූ දේශය කරා ඇතුලත් වීම පිළිබඳව වන විස්තර වලින් එම පොත ආරම්භ කොට, අවසාන කර ඇත්තේ ඔවුන් එම දේශයේ පදිංචිව ඇති බව පෙන්නුම් කරමිනි.

ඇත්තවශයෙන්ම ඉතා බැරෑරුම් කටයුත්තක් කිරීමට යෝෂුවාට සිදුවිය. එනම්, මෝසෙස් විසින් නවතනු ලැබූ තැන සිට වැඩකටයුතු ඉදිරියට ගෙන යාමයි. එනමුත්, එම අභියෝගය ආරම්භයක් පමණි. මෝසෙස් විසින් කිසිවිටෙකත් නොකළාවූ දෙයක් යෝෂුවාට කිරීමට සිදුවිය. එනම්: එම ජනතාව වසර 40ක් මුළුල්ලේ කාන්තාර ප්‍රදේශවල සිටියාට පසුව, ඉන් වසර ගණනාවකට ඉහත දෙවියන්වහන්සේ ඔවුන්ගේ මුතුන් මිත්තන්ට පොරොන්දු වූ පරිදි, යොර්දාන් නදිය තරණය කොට කානාන් දේශය කරා එම සෙනඟ ගෙන යාමට අවශ්‍ය නායකත්වය සැපයීමට ඔහුට සිදුවිය.

“මාගේ මෙහෙකරුවූ මෝසෙස් මළේය; එබැවින් දැන් නුඹත් මේ මුළු සෙනඟත් නැගිට මා විසින් ඔවුන්ට එනම් ඉශ්‍රායෙල් පුත්‍රයන්ට දෙන දේශයට මේ යොර්දානෙන් එතෙරව පලයල්ලා.” (යෝෂුවා 1:2).

මෙම සම්පූර්ණ කථාවේම හරය ගැබ්ව ඇත්තේ මෙහිය, එනම් යෝෂුවාට දෙවියන්වහන්සේ විසින් පවසන ලදද්dවූ වචන තුළය: “මා (යෙහෝවඃ) වහන්සේ විසින් දෙනු ලබන්නාවූ දේශයට ඔවුන් ඇතුල්වෙනවා ඇත.”

නියතවශයෙන්ම මෙය යෝෂුවා විසින් තනිවම කරන්නට යන්නාවූ කටයුත්තක් නොවේ. එනමුත්, එම ජනතාව දෙවියන්වහන්සේ සමග එකඟ වූ ගිවිසුම ඔවුන් විසින් නිසි අයුරින් පැවැත්වූයේ නම්, දැනට පරම්පරා ගණනාවකට ඉහතදී ස්වාමීන් වහන්සේගේ බලය සහ මගපෙන්වීම තුළින්, ඔවුන්ව එම දේශය කරා ගෙනෙනු ලබන්නට ඇත. අවාසනාවකට මෙන් ඔවුන් එසේ නොකළ බැවින්, ඔවුන්ගේ ක්‍රියාවල ප්‍රතිවිපාක විඳින්නට ඔවුන්ට සිදුවිය.

මෙහි අන්තර්ගතව ඇති සත්‍යය වන්නේ, ඔවුන්ගේ පසුගිය වසර 40 පුරාවට ඔවුන් මුහුණ පා සිටියේ ගිවිසුමේ සෘණාත්මක අංගය වෙතය. මෙම සෙනඟ දෙවියන් වහන්සේට එරෙහිව කැරලි ගැසූ බැවින්, නික්මයාමේදී දෙවියන්වහන්සේගේ පුදුම ක්‍රියා මෙන්ම හාස්කම් අත් දුටු සියළුම වැඩිහිටියන්ගෙන් යෝෂුවා සහ කාලෙබ් හැර අන් සියලු දෙනා කාන්තාරයේදී විනාශයට පත්වූහ. එම කාලය මුළුල්ලේ ඔවුන් කාන්තාරයේ සක්මන් කරමින් සිටියදී වූ දේවල් පිළිබඳ, මෝසෙස් විසින් ලියන ලද්දාවූ පොත් පහෙන් හතරකම සඳහන්ව ඇත. මේ වන විට, සිටියාවූ දෙවන පරම්පරාව යෝෂුවාගේ නායකත්වය යටතේ, භූමිය අත්පත් කරගැනීමේ අභියෝග පිළිගෙන කටයුතු කිරීමට සූදානම් වූහ.

“මෝසෙස් යෝෂුවා කැඳවා සියලු‍ ඉශ්‍රායෙල්වරුන් ඉදිරියෙහි ඔහුට කථාකොට: නුඹ ශක්තිමත්ව ධෛර්යවත්ව සිටපන්න. මක්නිසාද මේ සෙනඟට දෙන හැටියට ස්වාමීන්වහන්සේ ඔවුන්ගේ පියවරුන්ට දිවුළ දේශයට නුඹ ඔවුන් සමග ගොස් ඒක ඔවුන්ට උරුමකරදෙනවා ඇත. ස්වාමීන්වහන්සේම නුඹට පෙරටුව යනසේක; උන්වහන්සේ නුඹ සමග වනසේක, උන්වහන්සේ නුඹෙන් අහක්ව යන්නේවත් නුඹ අත්හරින්නේවත් නැත. භයනොවන්න, නොකැලඹෙන්නැයි කීවේය.” (ද්විතීය කථාව 31:7, 8).

ආදි පිතෘවරුන්ට සහ මෝසෙස්ට දෙනු ලැබූ දෙවියන්වහන්සේගේ පොරොන්දු සම්පූර්ණ වීමට ඉතා ආසන්නය. දීර්ඝ කාලයක් මුළුල්ලේ, ගෙයක් දොරක් නොමැතිව, සියල්ල අහිමිව සිටි ජනතාව තුළ, අලුත් ආරම්භයක් පිළිබඳව බලාපොරොත්තුවේ සහ උද්‍යෝගයේ වාතාවරණයක් ඇති විය.

වහල් භාවයෙන් ඔවුන්ව මුදවා ගනු ලබනවාය යන පොරොන්දුව කෙරෙහි දෙවියන්වහන්සේ විශ්වාසවන්ත වූවාසේම, භූමිය අත්පත් කර දෙන බවට වූ උන්වහන්සේගේ පොරොන්දුව කෙරෙහි ඇත්තවශයෙන්ම විශ්වාසය තැබීමට හැකි වනු ඇත.

“යෝෂුවා පොත ලියාඇත්තේ මීට සහස්‍ර තුනකට පමණ පෙර වුවත්, අධ්‍යාත්මික අභියෝග දෙස බැලූවිට අද අප ජීවත්වන ලෝකය තුළ යෝෂුවාගේ කාලයට වඩා වැඩි වෙනසක් නැත.”

“යෝෂුවා පොතේ ප්‍රධාන පරමාර්ථය වනුයේ, පොරොන්දුවූ දේශය කරා ඉශ්‍රායෙල් ජනතාවගේ ඇතුල්වීම විස්තර කිරීමත්, භූමිය යටත් කරගැනීම සහ එය ගෝත්‍ර අතරේ බෙදාගැනීම සඳහන් කිරීමත් විය. මෙම පරමාර්ථය, මෙම පොතෙන් ගෙනෙනු ලබන පණිවුඩය සමග හොඳින් ගැලපී ඇත, එනම්, දෙවියන්වහන්සේ භූමිය පිළිබඳව ආබ්‍රහම්ට වූ පොරොන්දුව ඒ ආකාරයෙන්ම ඉටු කිරීමයි. දෙවියන්වහන්සේගේ ගිවිසුමේ සඳහන් පොරොන්දු විශ්වාසවන්ත ලෙස උන්වහන්සේ විසින් ඉටු කරනු ලැබූ අන්දම මෙම පොත තුළින් අවධාරණය කරනු ලබයි (යෝෂුවා 21:43-45).

යෝෂුවාගේ පොත ලියා ඇත්තේ මීට සහස්‍ර තුනකට පමණ පෙර වුවත්, අධ්‍යාත්මික අභියෝග දෙස බැලූ විට, අද අප ජීවත්වන ලෝකය තුළ යෝෂුවාගේ කාලයට වඩා වැඩි වෙනසක් නොමැති බව අප විසින් සාමූහිකව අවබෝධ කරගනු ලබනවා ඇත. ඇතැම් විට වර්තමානයේ අප විසින් මුහුණ දෙන්නාවූ අභියෝග, එදා යෝෂුවාගේ සමයේ මිනිසුන් මුහුණ දුන් ආත්මික අභියෝගවලට වඩා වෙනස් ස්වරූපයක් නොගන්නා බව වටහාගත යුතු කරුණකි. ඇතැම් අවස්ථාවලදී අප මුහුණ පාන්නාවූ අභියෝග වෙනස් ආකාරයේ ඒවා වුවත්, ඇත්තවශයෙන්ම එම අභියෝග වන අතර, විශේෂයෙන්ම, අපේ ආරක්ෂාවට තර්ජනයක් වන අපේ ඇදහිල්ලට මෙන්ම දෙවියන්වහන්සේ උන්වහන්සේගේ ජනතාවට පවරා ඇති මෙහෙයට බාධා පමුණුවන්නාවූ ආත්මිකව බලපාන අභියෝග විය හැක. දෙවියන් වහන්සේගේ පොරොන්දු කෙරෙහි විශ්වාසය තබමින්, අපේ කාලය තුළදී උන්වහන්සේගේ බලයෙන් යුක්තව ජයග්‍රාහී වීමට යෝෂුවාගේ අත්දැකීම් ඔහුට කළාක් මෙන් අපව උද්‍යෝගිමත් කරනු ඇත.