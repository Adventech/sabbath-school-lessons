---
title:  ගිවිසුම කඩකිරීම
date:  02/11/2025
---

`යෝෂුවා 7 කියවන්න. ආයි වාසීන් විසින් ඉශ්‍රායෙල්වරුන්ව පරාජයට පත්කිරීම සඳහා බලපෑම් ඇති කළ ප්‍රධාන හේතුදෙක මොනවාද?`

යෙහෝවඃවහන්සේගේ කෝපයට හේතුව මෙන්ම, වැරදිකරුගේ නම මුලසිටම පාඨකයා දැන සිටීම සිත්ගන්නා කරුණකි. එබැවින් ආකාන් කළ වරද හෙළිදරව් කිරීමේ කථාව කියවන්නාවූ පාඨකයා මෙන්ම, යෝෂුවා සහ ඉශ්‍රායෙල්වරු අතරවූ අවිනිශ්චිත භාවය යම්කිසි මට්ටමකට සමනය වී ඇත. පරණ ගිවිසුමේ ඇති වෙනත් බොහෝ පරිච්ඡේද තුළ මෙන්ම, යෝෂුවා 7වන පරිච්ඡේදය තුළද කිසියම් රටාවකට අනුව වාක්‍ය ගලපා ඇත. කිසියම් තේමාවක් අනුව, ඉශ්‍රායෙල්වරුන්ට ඔවුන්ගේ ප්‍රථම උත්සාහයෙන් ආයි නුවර අත්පත් කරගැනීමට නොහැකිවූයේ මන්ද යන ප්‍රශ්නයට පිළිතුරු ඉදිරිපත් කර ඇත.

ආයිවාසීන් විසින් ඉශ්‍රායෙල්වරුන්ව පරාජය කිරීම පිණිස ප්‍රධාන වශයෙන් කරුණු දෙකක් අදාළ විය. ඒවා නම්: ආකාන්ගේ පාප මෙන්ම, ඉශ්‍රායෙල්වරුන්ට ඔවුන්ගේ ශක්තිය පිළිබඳව තිබුණාවූ අධිතක්සේරුවයි. විශේෂයෙන්ම දෙවෙනි කරුණ හේතුවෙන් සටනට යාමට පෙර දෙවියන්වහන්සේගෙන් විමසා නොසිටි අතර ආයි නගරයේ සතුරු හමුදාව පිළිබඳව ඔවුන්ට නිසි අවබෝධයක්ද නොතිබීමය.

යෝෂුවා 7:1, 11-13 දක්වා වන කොටස් පදනම් කරගත් විට, දමා තිබූ තහංචි කඩකරමින් ද්‍රෝහිවීම පිළිබඳව ආකාන්ට දොස් තැබිය හැකි වුවත්, ඔහු කළාවූ දෙය හේතුවෙන් මුළු ජාතියටම වගකීමට මෙන්ම කරදරයට පත්වීමට සිදුවිය. මෙහි 11වන පදයෙහි හෙබ්‍රෙව් භාෂාවෙන් යොදා ඇති වචනය අනුව, මෙන්ම යොදා ඇති ව්‍යාකරණ අනුව ආකාන්ගේ වරදේ බරපතල ස්වභාවය මෙන්ම, සාමූහික වගකීමද පෙන්නුම් කරනු ලැබුණි. මෙහි මුල් භාෂාවෙන් දැක්වෙන පරිදි පාපයට යොදන ,නය්ඒ, "khata" යොදා ඇත. ඊටපසුව නීති උල්ලංඝනය කිරීමේ ක්‍රියා විශේෂයෙන් දක්වා ඇත. එනම්: 1. ඔවුන් විසින් ගිවිසුම් කඩකර 2. කැපකළ දේවලින් අරගෙන 3. සොරකම් කර 4. රැවටිල්ලෙන් සහ 5. සොරකම් කළ දේ තම බඩු අතරේ සඟවා තබාගැනීම යන කරුණු වේ.

යෙහෝවඃවහන්සේ සහ ඉශ්‍රායෙල්වරුන් අතරවූ ගිවිසුම පුද්ගලික මෙන්ම සාමූහික මට්ටමෙන් වූවක් විය. ගිවිසුමේ ආලෝකයෙන් බැලූ විට, ඉශ්‍රායෙල්වරුන්ව බෙදා වෙන්කළ නොහැකි, දෙවියන්වහන්සේ විසින් තෝරාගනු ලැබුවාවූ ජාතියක් සේ සලකනු ලැබුණි. එබැවින්, එක්කෙනෙකුගේ හෝ ඇතැමෙකුගේ පාප හේතුවෙන්, සම්පූර්ණ ගිවිසුම්ගත සමාජය වෙතම එම වරදට වගකීම දැරීමට සිදුවිය. ස්වාමීන්වහන්සේ පවසා ඇත්තේ, “ඉශ්‍රායෙල්වරු පව් කළෝය; එසේය මා ඔවුන්ට අණකළ මාගේ ගිවිසුම ඔවුන් කඩකර තිබේ.” (යෝෂුවා 7:11).

`සමාජය තුළ සිටින පුද්ගලයන්ගේ නරක ක්‍රියා හේතුවෙන්, මුලු සමාජයම පීඩාවට පත්විය හැකි වන්නාවූද, එමෙන්ම පීඩාවට පත්ව ඇත්තාවූද ක්‍රමවේද මොනවාද? ඔබේ සිතුවිල්ලට බඳුන්වන උදාහරණ මොනවාද සහ එමගින් එම සමාජය කෙරෙහි වූ බලපෑම් කෙබඳු ආකාරයේ ඒවාද?`