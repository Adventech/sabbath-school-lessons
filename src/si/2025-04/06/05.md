---
title:  බලාපොරොත්තුවේ දොරටුව
date:  05/11/2025
---

`යෝෂුවා 8:1-29 කියවන්න. අපේ නිමක් නැති පාප සහ වැරදි වලින් අපව ඉඩ ප්‍රස්ථාවක් කරා දෙවියන්වහන්සේට ගෙන යාහැකි බවට මෙම කථාන්තරය තුළ පවසා ඇත්තේ කුමක්ද?`

ඉශ්‍රායෙල්වරුන්ගේ මුල් පරාජය, යෙහෝවඃවහන්සේගේ උපාය මාර්ග කරණකොටගෙන, උපායශීලීව ආකෝර් නිම්නය (මෙය හෙබ්‍රෙව් බසින් “කරදර” නමැති අර්ථය දැරීය), බලාපොරොත්තුවේ නිම්නය බවට හරවනු ලැබුණි (හොෂෙයා 2:15 සංසන්දනය කරන්න) ඉශ්‍රායෙල්වරුන්ට එරෙහිව කළ ප්‍රථම ප්‍රහාරය සාර්ථක වීමෙන් උද්දාමයට පත් ආයි වැසියන් සිටි අවස්ථාවේ, ඉශ්‍රායෙල් වරුන් තමන් පසුබැස යන බවට ආයි වැසියන්ව රැවටිල්ලට ලක්කර ජයග්‍රහණය කළෝය. ආයි හමුදාව විසින් ඉශ්‍රායෙල් හමුදාව හඹා ගිය විට, සැඟවී සිටි 30,000ක පමණ වූ ඉශ්‍රායෙල් හමුදාව (යෝෂුවා 8:4) ආයි නුවර ගිණිබත් කළහ. යෝෂුවා 8:7හි පැහැදිලිව පෙන්නුම් කරනු ලබන්නේ, ආයි නගරය ජයගත්තේ ඉශ්‍රායෙල් වරුන්ගේ යුද්ධ උපක්‍රමනිසා නොව, ස්වාමීන්වහන්සේට එම නගරය ඔවුන්ට පැවරූ බැවින්ය යනුවෙනි. මෙම පරිච්ඡේදය තුළ වෙනත් පරිච්ඡේදවලට වැඩියෙන් හමුදාමය ක්‍රියාකාරකම් පෙන්නුම්කරන නමුත්, මෙහි ගැබ්ව ඇති සත්‍යතාවය වන්නේ ඔවුන් ලැබූ ජයග්‍රහණය යෙහෝවඃවහන්සේගෙන් ලැබුණ තිළිණයක් බවයි.

එම සටනේ තීරණාත්මක මොහොත එළැඹියේ, ආයි වැසියන් නගරය අතහැර ඉශ්‍රායෙල් හමුදාව පසුපස හඹාගිය අවස්ථාවේදීය. දෙවියන්වහන්සේ, යෝෂුවා 8:2හි සඳහන් යුද්ධ උපක්‍රම මෙන්ම, උන්වහන්සේ සටන පාලනය කරමින් කටයුතු කරන බව දන්වමින් දෙවියන්වහන්සේ කථා කළ දෙවන අවස්ථාව මෙයවේ. මෙම මොහොතවන තෙක් සටනේ අවසන් ප්‍රතිඵලය කුමක්වේදැයි නොදැන සිටියෙමු. මෙම මොහොතේ සිට ඉශ්‍රායෙල් හමුදාව ජයාන්විත වන බව අතිශයින් පැහැදිලිය.

යෝෂුවාගේ අතේ තිබූ ආයුධය වූයේ කඩුවක් හෝ හෙල්ලයක් නොව, දෑකැත්තක් මෙන් වකුටු වූ කොට කඩුවකි. යෝෂුවාගේ කාලයේදී මෙය ඇත්ත ආයුධයක් ලෙස භාවිතා නොකලත්, අධිකාරිත්වය පෙන්නුම් කිරීම පිණිස යොදා ගැනුණ සංකේතයක් වශයෙන් යොදා ගැනුණි. ප්‍රහාරය දියත් කිරීම පිණිස සංඥාවක් දීම හැරුණු විට, ආයි නුවර විනාශ කිරීම උදෙසාවූ දෙවියන්වහන්සේගේ අධිකාරිත්වය ඉන් ප්‍රකාශිත වේ. සටනේ සම්පූර්ණ ජයග්‍රහණය ලබන තුරු, දෑකැත්තක් මෙන් වූ වකුටු කඩුව ඉදිරියට තබාගෙන සිටීමෙන් යෝෂුවා පෙන්නුම් කළේ, මෝසෙස් රතු මුහුද තරණය කරමින්ද, අමලෙක්වරුන්ට එරෙහිව නායකත්වය දෙමින් ක්‍රියා කළා මෙන් (නික්මයාම 14:16; නික්මයාම 17:11-13) යෝෂුවාද පුද්ගලිකවම සටනට මගපෙන්වූ බවයි.

මෙම අවස්ථාවේදී, දෙවියන්වහන්සේගේ ප්‍රාතිහාර්යය හෝ මැදිහත්වීම් පැහැදිලිව දර්ශන පථයට හසු නොවූවත්, ආයි ජයග්‍රහනය කිරීම පිණිස වූ දෙවියන් වහන්සේගේ උපකාර මුල්කාලයේදී මිසරය ජයගැනීමට මෙන්ම පසුකාලීනව යෙරිකෝව ජයග්‍රහණය කිරීම පිණිස දෙවියන්වහන්සේගෙන් ලැබුණාවූ උපකාරවල කිසිම අඩුවක් තිබුණේ නැත. යෝෂුවාගේ සාර්ථකත්වයට මුල පිරුණාවූ කරුණ වූයේ ඔහු තුළ උන්වහන්සේගේ වචනය කෙරෙහි තිබූ නොපැකිලෙන විශ්වාසය මෙන්ම, ඊට කීකරු වීම ඔහු නොසැලී කළ බැවිනි. දෙවියන්වහන්සේගේ ජනතාව වර්තමානයේ කොහේ ජීවත් වුවත්, ඔවුන් කුමන ආකාරයේ අභියෝගවලට මුහුණ පෑවත්, මෙම කථාව තුළින් ප්‍රදර්ශනය වන ප්‍රතිපත්ති අදටත් වලංගුව පවතී.