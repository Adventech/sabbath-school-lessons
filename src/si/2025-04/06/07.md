---
title:  වැඩිදුර අධ්‍යයනය සඳහා
date:  07/11/2025
---

කියවන්න: Ellen G. White, "The Fall of Jericho," pp. 493–498, in Patriarchs and Prophets.

“ආකාන්ගේ විනාශයට මුල පිරූ මරණීය පාපයෙහි මුල් බීජය වූයේ තෘෂ්ණාව වන අතර එය සෑම පාපයකම පාහේ දැකිය හැකි පොදු ලක්ෂණයක් වනවාසේම එය ඉතා සැහැල්ලුවෙන් සැලකීමටද පුරුදුව සිටින්නෙමු ...

“ආකාන් ඔහුගේ වරද පිළිගත් නමුත්, ඒ වනවිටත් එම පසුතැවිල්ලෙන් ප්‍රයෝජනයක් ලැබීමට ඔහු ප්‍රමාද වූවා වැඩිය. ඉශ්‍රායෙල් හමුදාව, ආයි වරුන්ගෙන් පරාජයට පත්වී අධෛර්යය සම්පන්නව නැවත පැමිණෙන අන්දම ඔහු දුටු නමුත්, ඔහු ඉදිරිපත්වී පාපයට පසුතැවිලිවීමට තෝරාගත්තේ නැත. යෝෂුවා මෙන්ම ඉශ්‍රායෙල්හි වැඩිහිටියන් දරාගත නොහැකි ශෝකයෙන් යුක්තව පොළොව මත වැතිර සිටි අයුරු ඔහු දුටුවේය. එම අවස්ථාවේදී හෝ ඔහු පාපොච්චාරණය කළේ නම්; ඔහු ඇත්තවශයෙන්ම පසුතැවිලි වන බවට සාධකයක් දෙන්නට ඇති නමුත්; ඔහු නිශ්චලව සිටියේය. අතිමහත් අපරාධයක් සිදුව ඇති බවට කෙරුණාවූ ප්‍රකාශය ඔහුගේ දෙසවනේ වැටුනාසේම, එම වරදේ ස්වභාවය ස්ථිර ලෙස පැවසූ අන්දම ඔහුට හොඳින් ඇසුනේය. එනමුත් ඔහුගේ තොල් පියවී තිබුණේය. ඊට පසුව වූයේ ගාම්භීර ලෙස විමර්ශනය ආරම්භවීමය. මුලින්ම ඔහුගේ ගෝත්‍රයත්, ඊළඟට ඔහුගේ පවුලත්, පසුව ඔහුගේ ගෘහවාසීනුත් ක්‍රම ක්‍රමයෙන් පෙන්නුම් කරනු ලැබූ විට, ඔහුගේ ආත්මය කොතරම් බියකින් කම්පාවට පත්වන්නට ඇත්ද! එනමුත්, දෙවියන්වහන්සේගේ ඇඟිල්ල ඔහු වෙත දිගුවන තුරු ඔහු කිසිදු පාපොච්චාරණයක් නොකළේය. තවදුරටත්, ඔහුගේ පාපය සඟවාගෙන තබාගත නොහැකිවූ විට, ඔහු ඇත්ත පිළිගත්තේය. එවැනි පාපොච්චාරණ කොතෙක් සිදුවෙනවාද? පාප සම්පූර්ණයෙන් එළිදරව් වීමෙන් පසුව ඒ පිළිබඳව පිළිගැනීමත්, තමුනුත් දෙවියන්වහන්සේත් පමණක් දන්නාවූ පාප පිළිබඳව පසුතැවිලිවීමත් අතර අතිවිශාල වෙනසක් පවතී. ඔහු කළාවූ වරදට හිමිවිය යුතු ප්‍රතිවිපාක වලින් බේරී සිටීම පිණිස නොවන්නේ නම් ආකාන් කිසිසේත් පාපොච්චාරණය නොකරන්නට ඇත. එනමුත්, ඔහුගේ පාපොච්චාරණයෙන් පෙන්නුම් කරනු ලැබුවේ ඔහුට ලැබුණ දඬුවම සාධාරණ එකක්වූ බවයි. එහි සැබෑ පාපොච්චාරණයක් හෝ බලවත් පශ්චාත්තාපයක් හෝ අරමුණුවල වෙනසක් හෝ නපුරට ද්වේෂ කිරීමක් හෝ නොවීය.” —Ellen G. White, Patriarchs and Prophets, pp. 496–498.

**සාකච්ඡා සඳහා ප්‍රශ්න:**

`වෙළඳ දැන්වීම් සහ අධි පාරිභෝගිකත්වය මුල් බැසගත් ලෝකයක් තුළ දශවන ආඥාවේ වැදගත්කම (නික්මයාම 20:17) සාකච්ඡා කරන්න. අපට ආශාව පිරිමැසීම සඳහා එක්රැස්කිරීම (Want) සහ නැතුව බැරි හෙවත් උවමනා කරන (Need) යන වචන අතර ඇති වෙනස අප නිශ්චිතවම අවබෝධ කරගන්නේ කෙසේද? මෙම වෙනස වැදගත් වන්නේ ඇයි?`

`දානියෙල් 9:4-19 දක්වා දානියෙල්ගේ යාච්ඤාව කියවන්න. දානියෙල් විසින් සිදුකළ පාප පිළිබඳව බයිබලයෙහි සඳහන්ව ඇති බවක් පෙනෙන්නට ඇති නමුත්, “අපි” පව්කොට, අයුතුකම් කොට දුෂ්ටකම් කොට ඇති බව පවසමින් ඉශ්‍රායෙල් ජනතාවගේ පාප දානියෙල් විසින් කියාදීමේ ඇති වැදගත්කම කුමක්ද?`

`බ්‍රහස්පතින්දා අධ්‍යයනය අවසානයේ ඇති ප්‍රශ්නය පිළිබඳව සිතා බලන්න. ඉශ්‍රායෙල්වරුන්ගේ සාක්ෂි දැරීම උදෙසා, “පනත්ද, විනිශ්චයන්ද” මෙතරම් වැදගත් වූයේ ඇයි? මෙම ප්‍රතිපත්තිය අද දවසේ අපේ සභාවට අදාළ කරගන්නේ කෙසේද? දෙවියන්වහන්සේ විසින් දෙනු ලැබුවාවූ සියලු කරුණු අප අනුගමනය කරන්නේ නම්, අපේ සාක්ෂිය තවත් කොපමණ දුරට වැඩදායී දෙයක් වනු ඇද්ද?`