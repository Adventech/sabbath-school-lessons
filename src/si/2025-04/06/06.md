---
title:  දෙවියන්වහන්සේගේ බලයට සාක්ෂියක්
date:  06/11/2025
---

අප අධ්‍යයනය කර ඇති පරිදි, මිථ්‍යා දෘෂ්ටික ජාතීන්ට දෙවියන්වහන්සේ පිළිබඳව අවබෝධයක් ලබාගනිමින්, ඔවුන්ගේ නපුරේ මාර්ගවලින් හැරී ඒමට දෙවියන්වහන්සේ ඔවුන්ට ඉඩ ප්‍රස්ථාවක් සලසා දුන්සේක (5 වන පාඩම බලන්න). කෙසේ හෝ ඔවුන් එය ප්‍රතික්ෂේප කළ බැවින්, දෙවියන්වහන්සේගේ විනිශ්චයට මුහුණ පෑමට ඔවුන්ට සිදුවිය.

`ඔවුන් මත කඩා හැලුන මූලික විපත්ති සම්බන්ධයෙන් යෝෂුවා විසින් දක්වනු ලැබූ ප්‍රතිචාරය පිළිබඳව යෝෂුවා 7:6-9 දක්වා වන කොටසින් කියවන්න. යෝෂුවා 7:9 වන පදය කෙරෙහි විශේෂ අවධානයක් යොමුකරන්න. ඔහුගේ වචන තුළ කුමන ආකාරයේ වැදගත් දේව ධර්ම ප්‍රතිපත්ති අඩංගුව තිබේද?`

මුලදී යෝෂුවාගේ හඬද වූයේ මිසර දේශයෙන් පිටත්වූ ඉශ්‍රායෙල් ජනතාව දුෂ්කරතා වලට මුහුණ පෑ විට, හඬ නැගූ ආකාරයමය. එනම්: “මිසර දේශයෙහිදී මස් භාජන ළඟ හිඳ සෑහෙන පමණ කෑම කෑවිට ස්වාමීන්වහන්සේ අතින් අපි නැසුනෙමු නම් යහපත; මක්නිසාද මේ මුළු සමූහයා ක්ෂුධාවෙන් මරවන පිණිස නුඹලා අප මේ වනාන්තරයට ගෙනාවෝයයි කීවෝය” (නික්මයාම 16:3).

තවද, යෝෂුවා මෙහිදී, “අහෝ, ස්වාමිවූ දෙවියන්වහන්ස, අප නැතිකරන පිණිස අමෝරිවරුන් අතට අප පාවාදීමට ඔබ මේ සෙනඟ යොර්දානෙන් මෙගොඩට පැමිණෙව්වේ මක්නිසාද? “අනේ අපි යොර්දානෙන් එගොඩ වාසය කරන්ට සතුටු වුණෙමු නම් හොඳය!” (යෝෂුවා 7:7).

මෙම පරාජය හේතුවෙන් දෙවියන්වහන්සේගේ කීර්තිනාමයට වන හානිය පිළිබඳව විශාල තැකීමක් ඔහු විසින් පෙන්වාදී ඇත. “කානානිවරුන්ද, දේශයේ සියලු වැසියන්ද ඒ අසා අප වටලා, අපේ නාමය පොළොවෙන් සිඳ දමනවා ඇත. එවිට ඔබගේ මහත් නාමය ගැන ඔබ කරන්නේ කුමක්දැයි කීය” (යෝෂුවා 7:9).

ඉශ්‍රායෙල්වරුන් උදෙසා වූ දෙවියන්වහන්සේගේ කැමැත්ත උදෙසා කේන්ද්‍රීය වූ ප්‍රතිපත්තිය සහ තේමාව පිළිබඳව මින් එළිදරව් කරනු ලැබ ඇත. අවට සිටි මිථ්‍යාදෘෂ්ටික ජාතීන් විසින් දෙවියන්වහන්සේ කීකරුව සිටින්නාවූ උන්වහන්සේගේ සෙනඟ උදෙසා උන්වහන්සේ විසින් කරනු ලබන මහත් දේ දැක බලා ගැනීම උන්වහන්සේගේ කැමැත්ත වන අතර ඔවුන්ටද, රාහාබ් කළාක් මෙන්, උන්වහන්සේ සටන්වලදී ඉශ්‍රායෙල්වරුන්ට උපකාර කළ බලවත් ස්වභාවයෙන්ද ඔවුන්ට ඉශ්‍රායෙල් දෙවියන්වහන්සේ පිළිබඳව ඉගෙනීමට හැකියාව තිබුණි. අනෙක් අතට, මෙහි සිදුවූවාක් මෙන් ඉශ්‍රායෙල්වරුන්ට යම් යම් පසුබෑම්වලට ගොදුරුවීමට සිදුවුවහොත්, ඉශ්‍රායෙල්වරුන්ගේ දෙවියන්වහන්සේ දුර්වලවූද, නිෂ්ඵල වූද කෙනෙකු යයි වෙනත් ජාතීන් විසින් පවසනු ඇති (ගණන් කථාව 14:16; ද්විතීය කථාව 9:28 බලන්න) අතර, එමගින් කානානිවරුන්ගේ විරෝධතාවය තව තවත් ධෛර්යවත්ව කරගෙන යාම පිණිස අවස්ථාව සැලසින.

තවත් ආකාරයකින් පවසතහොත්, හෙබ්‍රෙව්වරුන් විසින් දේශය අත්පත් කරගැනීමේ සංදර්භය තුළදී පවා වැදගත් කරුණු මෙන්ම ප්‍රතිපත්ති අදාළවූ අතර, එම ප්‍රතිපත්තිවලට අනුව දෙවියන්වහන්සේට ගෞරවය සහ මහිමය ගෙන ආ යුතුවූ අතර, එමගින් උන්වහන්සේ මිථ්‍යාදෘෂ්ටිකයන්ගේ මෙන්ම ඉශ්‍රායෙල් වරුන්ගේද එකම බලාපොරොත්තුව වූසේක.

`ද්විතීය කථාව 4:5-9 කියවන්න. මෙහි දැක්වෙන කොටස තුළින්, ඉශ්‍රායෙල්වරුන් සහ ලෝකය උදෙසා වන ඔවුන්ගේ සාක්ෂි දැරීම සහ සෙවන්ත්-ඩේ ඇඩ්වෙන්ටිස්ට්වරුන් ලෙස වර්තමානයේ අප විසින් දරන්නාවූ සාක්ෂි අතර අපට දැකීමට පුළුවන් වන සමාන්තරතාවයන් මොනවාද?`