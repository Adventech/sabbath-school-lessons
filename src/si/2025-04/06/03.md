---
title:  ආකාන්ගේ පාපය
date:  03/11/2025
---

`යෝෂුවා 7:16-19 කියවන්න. දෙවියන්වහන්සේ සහ ආකාන් පිළිබඳව මෙම සමස්ත ක්‍රියාවලිය තුළින් කුමක් පවසනු ලබයිද?`

වරද කරන්නාගේ අනන්‍යතාවය ප්‍රසිද්ධියේ එළිදරව් කරනවා වෙනුවට, දෙවියන්වහන්සේ, උන්වහන්සේගේ යුක්තිසහගත බව මෙන්ම අනුග්‍රහය පෙන්නුම් කරනු පිණිස සුදුසු ක්‍රමවේදයක් පෙන්නුම් කළසේක. ඉශ්‍රායෙල් වරුන්ගේ පරාජයට වූ හේතුව පැහැදිලි කිරීමෙන් පසුව, එම ජනතාවට පවිත්‍ර වීම සඳහා කැඳවා (යෝෂුවා 7:13), ක්‍රමවේදය දන්වා සිටීමට සහ එය ක්‍රියාත්මක කිරීම පිණිස උන්වහන්සේ කල් ලබාදී තිබුණාවූ කාලය අතරතුර, ආකාන්ට හොඳින් කල්පනා කිරීමටත් පසුතැවිලි වීමටත් ඉඩ ප්‍රස්ථාව තිබුණි. එමෙන්ම ඔහුගේ පවුලේ උදවියට, ඔවුන් මෙම සිද්ධිය පිළිබඳව දැන සිටියේ නම්, එය සාධාරණීයකරණය කිරීමට කටයුතු කරනවාද, එසේ නොමැතිව කෝරාගේ පුතුන් මෙන්, වැරදි කළ පියාගේ පැත්ත නොගෙන විනාශයෙන් බේරී සිටිනවාද යන තීරණය ගතයුතු විය (ගණන් කථාව 16:23-33; ගණන් කථාව 26:11 සමග සංසන්දනය කරන්න.

මෙම අකරතැබ්බයට විසඳුම සෙවීම පිණිස ප්‍රතිවිරුද්ධ දෙසට නැඹුරුවක් ගනිමින් එය ඉශ්‍රායෙල් දේශයට ඇතුල්වී, වසංගතයක් ලෙස ක්‍රියාත්මක වූයේ කෙසේදැයි විමසා බැලිය යුතු විය. එනම්: සාමූහිකව වරදකාරී බව ඉශ්‍රායලයේ එක් ගෝත්‍රයකට පමණක් සීමා කිරීම පිණිස කටයුතු කරනු ලැබුණි; එම සීමාව ගෝත්‍රයේ සිට පවුල දක්වා තවත් පටු කරනු ලැබුණි. ඉන්පසුව පවුලේ සිට ගෘහවාසීන් දක්වා සීමා කෙරුණි. ගෘහවාසීව සිටි උදවිය අතරින් අවසානයේදී අදළ පුද්ගලයා හෝ පුද්ගලයින් තෝරාගනු ලැබුණි. වරද කළාවූ තැනැත්තා එක්වර හෙළිදරව් නොකරමින්, එම විමර්ශන ක්‍රියාවලිය තුළින් නිවැරදිකරුවන්ව ආරක්ෂා කරනු ලැබුණි. ආකාන් රහසින් කළ වැරැද්දේ නිසි සාක්ෂිකරු ලෙස දෙවියන්වහන්සේ ක්‍රියා කළ බැවින්, අතිශයින් ප්‍රවේසම් සහිත නීතිමය ක්‍රියාදාමයක් අවශ්‍ය වන්නේද එම නිසාමය.

දෙවියන්වහන්සේ විසින් අදාළ පුද්ගලයා ආකාන් බව පෙන්නුම් කළ විට පාඨකයා තුළ ඇතිවන තැතිගැන්ම පිළිබඳව සිතාගන්නට පුළුවන. මෙම තැනැත්තාගේ සිත තුළවූ මුරණ්ඩු භාවය හේතුවෙන්, ඔහු කළාවූ දෙය වෙන කිසිවකුත් නොදැන සිටිනවා ඇතැයි ඔහු සිතන්නට ඇති බව සිතාගන්නට බැරි කාටද? සියලු දේ විනිවිද පෙනෙන නෙත් ඇති දෙවියන්වහන්සේගෙන් කිසිවක් සඟවා තැබීමට නොහැකිවන අතර (ගීතාවලිය 139:1-16; 2 ලේකම් 16:9), මනුෂ්‍යයාගේ සිත තුළ සඟවා ඇති දේ උන්වහන්සේ දන්නා සේක (1 සාමුවෙල් 16:7; යෙරමියා 17:10; හිතෝපදේශ 5:21).

යෝෂුවා ආකන්ට ආමන්ත්‍රණය කළ ආකාරය පිළිබඳව අවධානය යොමුකිරීම වැදගත්ය: එනම්, “මාගේ පුත්‍රය” වශයෙනි. මෙසේ කරනු ලැබූ ප්‍රකාශයෙන් පිළිබිඹු වන්නේ යෝෂුවාගේ වයස සහ ඔහු දැරූ නායකත්ව භූමිකාව සම්බන්ධව පමණක් නොව, මෙම දක්ෂ සටන්කරු යුක්තිය කෙරෙහි වූ නැඹුරුවද පෙන්නුම් කරනු ලැබේ. ඔහු තුළින් දිස්වූ ආකල්ප වලින් යෝෂුවා පෙන්නුම් කළාවූ තැනැන්වහන්සේ “කිසිවිටෙක අකරුණාවන්ත නොවූ සේක, කිසිවිටෙක උවමනාවක් නොමැතිව එක වචනයක්වත් කථා නොකළසේක, කිසිවිටෙක මොනම සිත් රිදෙන සුළු ආත්මයකටවත් අනවශ්‍ය වේදනාව ඇති නොකළ සේක... උන්වහන්සේ නිර්භීත ලෙස වංචාව, අනුමානය හා පාපය වරදට පත් කළසේක; නුමුත් උන්වහන්සේ දැඩි තරවටු ඉදිරිපත් කළ අතර උන්වහන්සේගේ හඬ කඳුළු මුසු විය” —Ellen G. White, The Desire of Ages, p. 353. යුගයන්ගේ ආශාව පිටු 367, 368.

`දෙවියන්වහන්සේ ඔබ පිළිබඳව වන සියලු දේ එනම් ඔබ පිළිබඳව රහස් වශයෙන් තබාගෙන ඇති දේවල් උන්වහන්සේ දැනසිටිනවා යන අවබෝධය ඔබේ ජීවිතය කෙරෙහි බලපානු ලබන්නේ කුමන ආකාරයටද? ඔබ ජීවත්වන ආකාරය කෙරෙහි ඉන් බලපෑම් ඇතිවිය යුතු වන්නේ කුමන අන්දමටද?`