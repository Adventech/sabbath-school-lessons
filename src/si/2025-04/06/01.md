---
title:  ඇතුලාන්තයේ සිටින සතුරා
date:  01/11/2025
---

### මේ සතියේ පාඩමේ අධ්‍යයනය සඳහා කියවන්න

1 පේත්‍රැස් 1:4, යෝෂුවා 7, ගීතාවලිය 139:1-16, එස්රා 10:11, ලූක් 12:15, යොෂුවා 8:1-29.

> <p>කටපාඩම් පදය</p>
> “ඒක කාට දැනගන්ට පුළුවන්ද? ස්වාමීන්වහන්සේ වන මම එකිනෙකාට තම තමාගේ මාර්ග ලෙසද ක්‍රියාවල ඵල ලෙසද දෙන පිණිස සිත විභාගකොට, අදහස් සෝදිසිකරමි.” (යෙරෙමියා 17:10).

ගිවිසුම සහ එහි අර්ථවත් භාවය පිළිබඳව වන ගැඹුරු අර්ථයත්, ඒ හේතුවෙන් වන දිගුකාලීන ප්‍රතිවිපාක පිළිබඳවත් අතිශයින් දුකමුසු අත්දැකීම් වලට ඉශ්‍රායෙල් ජනතාව මුහුණ දුන් ආකාරය යෝෂුවා 7හි මුල්වරට සඳහන්ව ඇත. ගිවිසුමට අදාළ කොන්දේසිවලට කීකරුව සිටීමෙන්, ජයග්‍රහණය ලැබූ අතර, ගිවිසුමේ කොන්දේසි නොසලකා හැරීමෙන් පරාජය අත්විය. ඉශ්‍රායෙල් යුද්ධ ජයග්‍රහණයට බලපෑවේ හමුදාවේ සිටි මහත් සෙබල සංඛ්‍යාව නිසාවත්, යුද්ධ උපක්‍රම නිසාවත් හෝ දක්ෂ ක්‍රමවේද නිසාවත් නොව, දෙවියන්වහන්සේ වන දක්ෂ රණකාමියා ඔවුන් සමග වැඩසිටීමෙන් පමණක්ය.

පොරොන්දු වූ දේශය අත්පත් කරගැනීමේදී, අතිශයින් භයානක සතුරා සිටින්නේ බාහිරව නොව, අභ්‍යන්තරයේම වන අතර ඔවුන් තම කඳවුර තුළම, සමාන නිල තල දරමින් සිටින බවට වන දුෂ්කර පාඩම ඉශ්‍රායෙල්වරුන් විසින් ඉගෙන ගත යුතුවිය. ඔවුන් ඉදිරියේ තිබූ විශාලතම අභියෝගය වූයේ කානානි නගර වටකොට ඉදිකර තිබූ විශාල ආරක්ෂක පවුරුවත්, ඔවුන් සතුව තිබූ දියුණු කළ යුද්ධ තාක්ෂණයවත් නොව, නුමුත් අතිශයින් මුරණ්ඩු ලෙස තම කඳවුර තුළ සිටිමින් ස්වාමීන්වහන්සේගේ අවවාද නොසලකා හැරියවුන්ය.

ස්වර්ගයේ ඇති උරුමය අපේක්ෂාවෙන් සිටින අප (1 පේත්‍රැස් 1:4; කොලොස්සි 3:24), එවැනිම අභියෝගවලට මුහුණ පාන්නෙමු. අප අද දවසේදී පොරොන්දුවූ දේශයේ සීමාව කරා අවතීර්ණවී සිටින අතර, අපගේ විශ්වාසවන්තකම පරීක්ෂාවට ලක්වන බැවින්, අපට ජයාන්විත විය හැක්කේ යේසුස් ක්‍රිස්තුස්වහන්සේට යටත්ව සිටීමෙන් පමණි.

_නොවැම්බර් මස 8 වන දිනට යෙදෙන සබතට සූදානම් වීම පිණිස මෙම සතියේ පාඩම අධ්‍යයනය කරන්න._