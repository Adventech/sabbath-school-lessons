---
title:  ඉරණම විසඳනු ලබන තෝරාගැනීම්
date:  04/11/2025
---

`යෝෂුවා 7:19-21 කියවන්න. ආකාන් විසින් ඉටුකරන ලෙස යෝෂුවා ඉල්ලා සිටියේ කුමක්ද? එවැනි ඉල්ලීමක ඇති වැදගත්කම කුමක්ද? ඔබ විසින් පාපොච්චාරණය අවබෝධ කරගනු ලබන්නේ කුමන අන්දමටද?`

විශේෂ කරුණු දෙකක් කරන මෙන් යෝෂුවා, ආකාන්ගෙන් ඉල්ලා සිටියේය. ඉන් පළමුවැන්න වූයේ දෙවියන්වහන්සේට ගෞරව කිරීමයි. දෙවන කරුණ වූයේ කිසිදෙයක් සැඟවීමට උත්සාහ නොකොට, ඔහු කළාවූ දේවල් පිළිබඳව දෙවියන් වහන්සේට පාපොච්චාරණය කිරීමයි. එහි හෙබ්‍රෙව් භාෂාවෙන් යොදා ඇති:එදාaය) ටෝඩා නම් වචනයේ ස්තූතිවන්ත වීම යන අදහස (ගීතාවලිය 26:7; යෙසායා 51:3 යෙරමියා 17:26) අන්තර්ගතව තිබෙන අතර, පව් කියාදීම යන තේරුමද (එස්රා 10:11) ඊට අදාළ වේ.

අවාසනාවකට මෙන්, ආකාන් සැබෑ ලෙස පසුතැවිලි වූ බවට කිසිදු ඉඟියක් බයිබලය තුළ සඳහන්ව නැත. අවසානය තෙක් සියලු දේ රහසක්ව තබාගැනීම ඔහුගේ අපේක්ෂාව විය. ඔහු දැක්වූ තදබල ප්‍රතිරෝධාත්මක ආකල්ප හේතුවෙන්, ඔහු මහත් උද්දච්ච ගති පැවතුම් ඇති වැරදිකරුවෙකු සේ ගණන් ගනු ලැබූ අතර, එවැන්නෙකුට මෝසෙස්ගේ ව්‍යවස්ථාවට අනුව කිසිදු සමගි කිරීමක් නැත (ගණන් කථාව 15:27-31 සමග සංසන්දනය කරන්න).

යෝෂුවා 7:21හි සඳහන්, ආකාන්ගේ වචන, ආදම්ගේ සහ ඒවගේ වැටීමේදී ඔවුන් භාවිතා කළ වචනවල සිහිගැන්වීමක් බඳුවිය. මෙහි සඳහන්ව ඇති ආකාරයට, ස්ත්‍රී වනාහි ඒ ගහ කෑමට හොඳ බවද එය ඇස්වලට ප්‍රිය බවද නුවණ ලැබීම සඳහා ආශාවිය යුතු ගහක් බවද දැක එහි ගෙඩි ගෙන කෑවාය; (උත්පත්ති 3:6). ආකාන් ඔහුගේ පාපොච්චාරණයේදී උත්තර දෙමින් පවසන්නේ, කොල්ලය අතරේ ශෝභමාන බබිලෝනිය සළුවක්ද රිදී ෂෙකෙල් දෙසීයක්ද, ෂෙකෙල් පනසක් බර ඇති රන් පේනුවක්ද දැක, මම ඒවා ගත්තෙමි. ආදම් සහ ඒවගේ පාප මෙන් ආකාන්ගේ පාපයෙන්ද පෙන්නුම් කරනු ලබන්නේ තෘෂ්ණාව, අවිශ්වාසය හේතුවෙන් හටගන්නාවූ පාපයක් බවය. දෙවියන්වහන්සේට පමණක්, උන්වහන්සේගේ සැප සෙල්ලමට තබාගනිමින්, එම දේවල් සහ සැප සම්පත් මනුෂ්‍යයාගෙන් ඉවත් කර තබා ගැනීම පිණිස උන්වහන්සේ කටයුතු කරන්නේ යයි උන්වහන්සේට එරෙහි සැකයක් උත්පාදනය කිරීමට එමගින් ප්‍රයත්නයක් දරනු ලබයි.

ප්‍රාථමික මනුෂ්‍යයාගේ වැටීම පිළිබඳව ව්‍යංගයෙන් පැවසීම හැරුනුවිට, එම බයිබල් පාඨය තුළින් රාහබ්ගේ සහ ආකාන්ගේ ආකල්පවල තිබූ දැඩි පරස්පරය පෙන්නුම් කරනු ලබයි (යෝෂුවා 2:1-13 දක්වා වන කොටස සමග සංසන්දනය කරන්න). ඉන් එක්කෙනෙක් එම ඔත්තුකරුවන්ව සොල්දාදුවන්ගෙන් බේරාගනු පිණිස තම වහලයේ සඟවා තබාගත් අතර; අනෙක් තැනැත්තා තහනම් කළ දේවල් රැගෙන යෝෂුවාගෙන් සඟවා තබාගැනීමට උත්සාහ කළේය. ඉන් එක්කෙනෙක් ඉශ්‍රායෙල් ඔත්තුකරුවන්ට කරුණාව දක්වමින්, ඔවුන්ට ජයග්‍රහණය කරා ලංවීමට උපකාර කළ අතර, අනකේ තැනැත්තාගේ දැඩි කෑදරකම හේතුවෙන්, ඉශ්‍රායෙල් ජනතාව මත කරදර මෙන්ම පරාජය අත්විය. එක් අයෙක් ඉශ්‍රායෙල්වරුන් සමග ගිවිසුම්ගත වූ අතර; අනෙකා යෙහෝවඃවහන්සේ සමග තිබූ ගිවිසුම කඩකළේය. රාහාබ් ඇයවත් ඇගේ පවුලේ අයවත් බේරාගනිමින්, ඉශ්‍රායෙල් දේශයේ ගෞරවය ලැබූ පුරවැසියෙක් වූ අතර, ආකාන් ඔහුට මෙන්ම ඔහුගේ පවුල කරා මරණය ගෙන ආ අතර, ඔහු නින්දාවේ උදාහරණයක් බවට පත්වූවේය.

`තණ්හාව නමැති පාපය පිළිබඳව සිතා බලන්න. අපට යමක් තිබුණත්, නොතිබුණත්, එම පාපයට නොවැටී අපට සිටිය හැක්කේ කෙසේද? (ලූක් 12:15 සමග සංසන්දනය කරන්න)`