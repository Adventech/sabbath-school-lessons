---
title:  ස්වාමීන්වහන්සේගේ සේනාවේ අධිපතියා
date:  19/10/2025
---

`යෝෂුවා 5:13-15 කියවන්න. කානාන් යටත් කිරීමේ පසුබිම පිළිබඳව මෙම පාඨය තුළින් කුමක් පවසනු ලබයිද?`

ඉශ්‍රායෙල්වරු යොර්දානය තරණය කොට සතුරු දේශය තුළට ඇතුල් වූවා පමණි. යෙරිකෝවේ බලකොටුව ඔවුන් ඉදිරියේ විය. එහි දොරටු හොඳින් අගුළුලා තිබුණි (යෝෂුවා 6:1). මෙම අවස්ථාව වන විට කිසිදු සටන් උපක්‍රමයක් පිළිබඳව ජනයා දැනසිටියේ නැත. ඊටත් වඩා සැලකිල්ලට ගතයුතු කාරණය වූයේ, දිගුකලක් තුළ වටකරගෙන සිටියත් ඔරොත්තු දීමේ හැකියාවක් තිබූ බලකොටුවකට එරෙහිව සටන් වදින පිණිස ඉශ්‍රායෙල්වරුන්ට තිබුණේ, ගල් විදින පටි, හෙල්ල සහ ඊතල පමණකි.

යෝෂුවා විසින් එහි සිටි අමුත්තාගේ අනන්‍යතාවය පිළිබඳව ප්‍රශ්න කළ විට ඔහුට ලැබුණේ නොපැහැදිලි පිළිතුරකි. “එසේ නොවේ.” අමුත්තාගේ පිළිතුරෙන් පෙනී යන්නේ යෝෂුවා විසින් කරනු ලැබූ වර්ගීකරණයට ඇතුලත් වීමට අමුත්තා තුළ තිබූ නොකැමැත්තයි. එය තවත් ආකාරයෙන් පැවසුවහොත්, ඉතාමත් සුදුසු වැදගත් ප්‍රශ්නය වන්නේ, එම අමුත්තා යෝෂුවාගේ පැත්තේ සිටිනවාද කියා නොව, යෝෂුවා, ඔහුගේ (අමුත්තා) පැත්තේ සිටිනවාද යන කරුණය.

`යෝෂුවා 5:14, 15 සමග සංසන්දනය කරන්න. 2 රාජාවලිය 6:8-17, නෙහෙමියා 9:6 සහ යෙසායා 37:16. ස්වාමීන්වහන්සේගේ සේනාවේ අධිපතියාගේ අනන්‍යතාවය පිළිබඳව ඔබ දැනගන්නේ කුමක්ද?`

ස්වාමීන්වහන්සේගේ සේනාවේ අධිපතියා” යන හැඳින්වීම හෙබ්‍රෙව් බයිබලය තුළ විශේෂ කරුණක් වන අතර, “අධිපතියා” සහ “සේනාව” යන වචන එකතුවෙන් ශුද්ධ ලියවිල්ල තුළ යුද්ධ හමුදා සෙබලුන්, දේවදූතයන් හෝ ස්වර්ගීය ජීවීන් හඳුන්වා දීමට යොදාගැනේ.

යේසුස්වහන්සේ මාංශවත් වීමට පෙර යෝෂුවා ඉදිරියේ පෙනී සිටියේ යෝෂුවාගේ පැත්තේ සිටි අයෙකු හෝ ඉශ්‍රායෙල් සේනාවේ අධිපතියා ලෙස හෝ නොව අපට නොපෙනෙන නමුත් දේවදූතයන්ගේ සේනාවේ සැබෑ අධිපතියා ලෙස, යෝෂුවා කානානිවරුන් අතර ඇති අරගලයට වඩා අතිශයින් ප්‍රබල වූ අරගලයක් සමනය කිරීමේ අධිපතියෙකු ලෙසිනි. යෝෂුවාගේ පිළිතුරෙන් පෙනී යන්නේ, සේනාධිපතියාගේ අනන්‍යතාවය ඔහු විසින් අවබෝධ කරගෙන ඇති බවය. උන්වහන්සේ දෙවියන්වහන්සේ හා සමාන වන බැවින්, යෝෂුවා මුණින් වැටී උන්වහන්සේට ගෞරව කරමින් නමස්කාර කළේය (යෝෂුවා 5:14; උත්පත්ති 17:3; 2 සාමුවෙල් 9:6; 2 ලේකම් 20:18). යෝෂුවා සටන් උපක්‍රම ලබා ගැනීමට සූදානම්ව සිටි අතර මෙම හමුදාමය සංග්‍රාමය වඩාත් විශාල අර්බුදයක ආවේණික අංගයක් වූ අතර, එහිදී සේනාවල දෙවියන්වහන්සේට සම්බන්ධව ක්‍රියාකරනු ඇත.

`“ස්වාමීන්වහන්සේගේ සේනාවල අධිපතියා” විසින්ම උන්වහන්සේගේ ජනතාව ආරක්ෂා කරගනු පිණිස කටයුතු කරන බවට ඇති අවබෝධය හේතුවෙන් අත්විය හැක්කාවූද, අත්විය යුත්තාවූද සහනදායක හැඟීම් මොනවාද?`