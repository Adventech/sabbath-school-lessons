---
title:  දෙවන හොඳම විකල්පය
date:  23/10/2025
---

`නික්මයාම 17:7-13 සහ යෝෂුවා 6:15-20 කියවන්න. යුද්ධ පිළිබඳව මෙහි දැක්වෙන විස්තර දෙක අතර සමානතාවයන් මොනවාද? ඒවා එකිනෙකාට වෙනස්වන්නේ කුමන ආකාරයෙන්ද?`

නික්මයාමෙන් පසුව ප්‍රථම වතාවට ඉශ්‍රායෙල්වරුන්, අමලෙක්වරුන්ගෙන් ආරක්ෂා වනු පිණිස සටන්කොට ජයගත් අන්දම පිළිබඳව නික්මයාම 17වන පරිච්ඡේදයෙහි සඳහන්වේ. මිසරවාසීන්ට විපත්ති පමුණුවමින්, ඉශ්‍රායෙල් වරුන්ව නිදහස කරා ගෙන ඒමේදී දෙවියන්වහන්සේගේ අතිමහත් බලය දිස්වූ ආකාරය පිළිබඳව ඉශ්‍රායෙල්වරුන් අත්දුටුහ. දෙවියන්වහන්සේගේ මූලික සැලසුමේදී, වෙනත් අය සමග සටන් වැදීම එම සැලසුම තුළ තිබුණ දෙයක් නොවේ (නික්මයාම 23:28; නික්මයාම 33:2). එනමුත්, මිසර දේශයෙන් ගළවාගෙන වැඩිකලක් යන්නට මත්තෙන්, ගමනේ අතරමගදී ඔවුන් මැසිවිලි නැඟීම ආරම්භ කළහ (නික්මයාම 17:3), ඔවුන් විසින් ඔවුන් අතර දෙවියන් වහන්සේගේ වැඩසිටීම පවා ප්‍රශ්න කළහ. අමලෙක්වරු, ඉශ්‍රායෙල්වරුන් සමග සටනට පැමිණියේ මෙම අවස්ථාවේදීය. මෙය අහඹු සිදුවීමක් නොවේ. ඉශ්‍රායෙල්වරුන්ට පහරදීමට, දෙවියන්වහන්සේ විසින් ඉඩහරිනු ලැබුවේ, ඉශ්‍රායෙල්වරුන් නැවතත් දෙවියන්වහන්සේ කෙරෙහි විශ්වාසය තැබීමට ඉගෙනගන්න පිණිසය.

දෙවියන්වහන්සේ, උන්වහන්සේගේ ප්‍රතිපත්ති වෙනස් නොකරමින්, උන්වහන්සේ මනුෂ්‍යයාගේ මට්ටමට පැමිණ, උන්වහන්සේගේ මූලික සැලසුම කරා පැමිණෙන ලෙස ඔවුන්ව නිතර කැඳවන සේක. ඇත්තවශයෙන්ම යුද්ධ ශිල්පය පිළිබඳව වන නීති (ද්විතීය කථාව 20), වසර හතලිහක් මුළුල්ලේ කාන්තාරය තුළ ලැබූ අත්දැකීමෙන් පසුව වන අතර, එයද දෙනු ලැබීම පිණිස හේතු වුයේ ඔවුන් තුළවූ අවිශ්වාසයයි. උද්ගත වූ අලුත් තත්ත්වයන්, අලුත් උපායමාර්ග තරයේ ඉල්ලා සිටි බැවින්, එම අවස්ථාවේදී, කානානිවරුන්ව සම්පූර්ණයෙන්ම විනාශ කර දමන ලෙස දෙවියන්වහන්සේ ඉශ්‍රායෙල්වරුන්ට අණකළසේක (ද්විතීය කථාව 20:16-18).

ඉශ්‍රායෙල් පුත්‍රයන්ට යුද්ධය අවශ්‍යවීම යථාර්ථයක් වූවාසේම, යෙහෝවඃ වහන්සේට ඔවුන්ගේ තිබූ පක්ෂපාතිත්වයේ පරීක්ෂණයක් බවටද එය පත්විය. දෙවියන්වහන්සේ ඔවුන්ව අත්හැර නොදමා, උන්වහන්සේගේ බලය කෙරෙහි සම්පූර්ණයෙන්ම රඳා සිටිමින්, උන්වහන්සේ උදෙසා සාක්ෂි දැරීමට ඔවුන්ට ඉඩ සැලසූ සේක.

ඉශ්‍රායෙල්වරු මෙම ප්‍රහාරවලට සම්බන්ධවූ බව සනාථ කරන්නාවූ සාධකයක් වන්නේ, යෝෂුවා පොත අවසානයේදී යෝෂුවා විසින් සපයා ඇති නිගමනය දෙස බැලීමෙනි. කානානිවරුන්, ඉශ්‍රායෙල්වරුන්ට එරෙහිව යුද්ධ වැදුන බව මෙහි සඳහන්වේ (යෝෂුවා 24:11). දේව ප්‍රාතිහාර්යයක් කරණ කොටගෙන යෙරිකෝවේ තාප්ප බිඳවැටුණු අතර, ඉශ්‍රායෙල් ජනතාවට ක්‍රියාශීලීව සටනට සහභාගි වෙමින් නගරවාසීන්ගේ දැඩි ප්‍රතිරෝධයට මුහුණ දුන්හ.

ඉශ්‍රායෙල් ජනතාව යුද්ධමය අරගල වලට සම්බන්ධවීම හේතුවෙන්, යෙහෝවඃවහන්සේගේ කොන්දේසි විරහිත උපකාර කෙරෙහි ඔවුන්ට විශ්වාසය තැබිය හැකි විය. එනමුත් එම ජනතාවට නිතරම මතක් කර දෙනු ලැබුවේ (යෝෂුවා 7:12, 13; යෝෂුවා 10:8), සෑම සටනකම අවසානය රැඳුනේ ස්වාමීන් වහන්සේගේ අතේ බවත්, සෑම සටනකම අවසාන ප්‍රතිඵලය කෙරෙහි බලපෑම් කිරීමට හැකිවූ එකම ක්‍රමය වූයේ ඇදහිල්ල සම්බන්ධයෙන් ඔවුන් දැරූ ධනාත්මක ආකල්ප හෝ දෙවියන්වහන්සේගේ පොරොන්දු කෙරෙහි වූ ඔවුන්ගේ සැකයද වේ. මෙහිදී තෝරාගැනීම ඔවුන් සතු විය.