---
title:  වැඩිදුර අධ්‍යයනය සඳහා
date:  24/10/2025
---

කියවන්න, Ellen G. White, "The Fall of Jericho," pp. 487–493, in Patriarchs and Prophets.

දෙවියන්වහන්සේගේ අධිකාරිත්වයට එරෙහිව විශ්වයේ කැරලි ගැසීම ආරම්භවූ විට, උන්වහන්සේ අනිවාර්යයෙන්ම උන්වහන්සේ සිටින ස්වභාවයේ වෙනසක් කර, එනම් උන්වහන්සේගේ වෙනස් නොවන ස්වභාවය මෙන්ම සදාකාලිකත්වය අතහැර දමා, මුලු විශ්වයේම පාලනය සහ නායකත්වය, උන්වහන්සේගේ මැවිල්ලේ පෙරලිකාර ජීවියෙකුට පවරා දෙනවාද; නැතහොත් උන්වහන්සේ ශුද්ධව, ධර්මිෂ්ඨව මෙන්ම ප්‍රේමණීයව සිටිමින් ජීවමාන සියල්ලේ පියාණන්වහන්සේ වනවාද යන තීරණය ගත යුතු විය. බයිබලය ඉදිරිපත් කර ඇත්තේ දෙවන චිත්‍රය වන අතර, ඒ අනුව නපුරේ බලවේග සහ උන්වහන්සේගේ බලය අතරවන ගැටුම වැලැක්විය නොහැක.

දේශපාලනීය හෝ සමාජයීය ඓතිහාසික බලවතුන්, වියවුල් ස්වභාවය ඇති කරන සහ කැරලිකාර විශ්වීය බලවේග සමග සංධානගතවී, විශ්වයේ පාලකයා සහ ස්වාමියාද වශයෙන් මැදිහත්වන්නාවූ යෙහෝවඃවහන්සේට එරෙහිව, එවැනිම මුරණ්ඩු සහගත ආකල්ප ප්‍රදර්ශනය කළහ. යෙහෝවඃවහන්සේ රණශූරයෙකු ලෙස පෙන්නුම් කරනු ලබන තේමාව, අවසාන ජයග්‍රහණය පිළිබිඹු කරන්නාවූ උපකල්පනයක් වන අතර, එහිදී යහපත සහ නපුර අතර ඇති විශ්වීය අර්බුදයේ අවසානය දකිනු ඇත (එළිදරව් 20:8-10). තවද, දෙවියන්වහන්සේගේ උපකාර ඇතුව ඉශ්‍රායෙල්වරුන් කළාවූ යුද්ධ, විශ්වීය අර්බුද තුළට කැඩපතකින් දකින්නාසේ, ක්ෂණික දැක්මක් පමණක් නොව, එය සැබවින්ම අර්බුදයේ කොටසක් වන බැවින් වර්තමාන ඉතිහාසයේ ගෝලීය රාමුව තුළ දෙවියන් වහන්සේගේ අවසාන කාලයේ විනිශ්චය අපේක්ෂා කරන්නකි.

“දෙවියන්වහන්සේ විසින් නියම කරනු ලැබූ කාලවකවානුවක් තුළ එම භූමිය කරා ඇතුළුවීම ඔවුන්ට ලබාදුන් වරප්‍රසාදයක් මෙන්ම පවරනු ලැබූ රාජකාරියක්ද වූ නමුත්, ඔවුන් උවමනාවෙන්ම පැහැරහැරීම හේතුවෙන් ඔවුන්ට දුන් අවසරය ආපසු කැඳවනු ලැබුණි. යුද්ධ කිරීම මගින් ඔවුන් විසින් දේශය අත්කර ගැනීම උන්වහන්සේගේ කැමැත්ත නොවුන අතර, එය සිදුවිය යුතු වූයේ උන්වහන්සේගේ ආඥා වලට දැඩිව කීකරුවීමෙනි” —Ellen G. White, Patriarchs and Prophets, p. 392.

**සාකච්ඡා සඳහා ප්‍රශ්න:**

`විශ්වීය අරගලයේ පසුබිම, දෙවියන්වහන්සේ විසින් යුද්ධයට අණදීම පිළිබඳව ඔබට වඩාත් හොඳින් අවබෝධ කරගැනීමට උපකාර වන්නේ කෙසේද?`

`යහපත සහ නපුර අතර වන විශ්වීය අරගලයේදී අප අවට ලෝකය මෙන්ම, අප ජීවිත තුළ එහි යථාර්ථය දකින මාර්ග පිළිබඳව සඳුදා පාඩමට අදාළ ප්‍රශ්නය පිළිබඳව ඔබේ පංතියේදී සාකච්ඡා කරන්න. මෙම අරගලයේදී අපේ භූමිකාව කුමක්ද? එය සම්පූර්ණ කිරීමට අප අදහස් කරන්නේ කෙසේද?`

`අපේ ආත්මික ජීවිතය නිශ්චලව තබාගනිමින් ස්වාමීන්වහන්සේට අපේ ආත්මික ජීවිතයේ සටන් කිරීමට බාර කිරීම අදාළ කරගැනීමට හැකිවන්නේ කෙසේද?`

`බොහෝ විට, අප සාකච්ඡාවක යෙදෙන අවස්ථාවලදී හෝ සභාව තුළ ඉඳහිට විරුද්ධ මතභේද පැන නැගුන විට, අප උනන්දුවක් දක්වන කරුණක් වන්නේ අපේ පැත්තේ සිටින්නේ කවුරුන්දැයි දැනගැනීමය. යෝෂුවා 5:13-15 දක්වා වන කොටසෙහි දක්වා ඇති උපදෙස් වලට අනුව අපේ ආකල්ප වෙනස් කරගන්නේ කෙසේද?`