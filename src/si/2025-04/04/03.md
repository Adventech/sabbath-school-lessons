---
title:  ස්වර්ගයෙහි වූ යුද්ධය
date:  20/10/2025
---

`සටන විශාල අර්බුදයක කොටසක් බව යෝෂුවා දැන සිටියේය. දෙවියන්වහන්සේම සම්බන්ධවී ඇති අර්බුදය පිළිබඳව අප දන්නේ මොනවාද? එළිදරව් 12:7-9; යෙසායා 14:12-14; එසකියෙල් 28:11-19 සහ දානියෙල් 10:12-14 කියවන්න.`

දෙවියන්වහන්සේ මෙම විශ්වය තුළ වගකීමකින් ක්‍රියාකළ හැකි ජීවීන් ඇති කොට ඔවුන්ට නිදහස් කැමැත්ත භාවිතා කිරීමේ හැකියාව ලබා දෙනු ලැබුණි. එය ඔවුන්ට ප්‍රේම කිරීමේ හැකියාව ඇති වනු පිණිස දෙනු ලැබුවාවූ පූර්ව අවශ්‍යතාවයකි. ඔවුන්ට දෙවියන්වහන්සේගේ කැමැත්තට පක්ෂව හෝ විපක්ෂව ක්‍රියාකිරීමට පුළුවන. අතිශයින් බලවත් දේවදූතයා වූ ලුසිෆර්, දෙවියන් වහන්සේට එරෙහිව කැරලි ගසා දේවදූතයන් විශාල සංඛ්‍යාවක් ඔහු සමග ගෙන ගියේය.

යෙසායා සහ එසකියෙල් මෙම අර්බුදය පිළිබඳව පෙන්නුම් කර ඇති නමුත්, ඇතැම් විචාරකයන් යොසායා 14 සහ එසකියෙල් 28 දී ඇති අදහස්වලට සීමා පනවමින්, බබිලෝනියේ සහ පසුව තීර් දේශයේ රජවරුන්ට අදාළ සිද්ධිවලට ලඝුකර ඇත. එනමුත් මෙම පාඨවල සඳහන් සිද්ධි මතුපිට අදහස් ඉක්මවා යන යථාර්ථයක් ඇත. බබිලෝනියේ රජු ස්වර්ගයේ දෙවියන් වහන්සේගේ සිංහාසනය ඉදිරිපිට සිටිනවා පෙන්නුම් කරනු ඇති අතර (යෙසායා 14:12, 13), තීර්හි රජු ඒදන්හි වර්ධනයවී ආරක්ෂක කෙරුබ්වරයෙකු ලෙස දෙවියන්වහන්සේගේ ශුද්ධවූ කන්දේ සිටී (එසකියෙල් 28:12-15). මේ කිසි දෙයක් බබිලෝනියේ හෝ තීර් රජු පිළිබඳව සත්‍යවූ ඒවා නොවේ.

ඉන් එක් දෙයක් හෝ භෞමික රජවරුන් පිළිබඳව පැවසීමට නොහැකි වන්නේ, එම රජවරුන් තුළ දොස් නොතිබුණේ නැතුවාසේම, ඔවුන් “සම්පූර්ණත්වයේ සංඥා හඬද” නොවුණි. එහි ප්‍රතිඵලයක් ලෙස අපට දැකීමට හැකිවන්නේ, මෙම පුද්ගලයින් මගින් සැබෑ රාජධානීන් වන බබිලෝනියට සහ තීර්වලට එහා ගිය කරුණු පෙන්නුම් කරනු ලබන බවය.

යෙසායා විසින් උපමාවක් ඉදිරිපත් කරනු ලබන අතර, ඉන් ගම්‍ය වන්නාවූ අදහස් එම සිද්ධියට ආසන්න ඓතිහාසික සංදර්භයකට අභිබවා යන අර්ථයක් ඇති බවය. මෙහිදී බබිලෝනියේ රජුව පෙන්නුම් කර ඇත්තේ, කැරලි ගැසීමේ, තමන්ට අවශ්‍ය සියල්ල තම උත්සාහයෙන් සපයාගත හැකියයි සිතන්නාවූද, උඩඟුකමේද මානසිකත්වයක උදාහරණයකි. එසේම එසකියෙල් විසින් තීර්හි කුමාරයා සහ තීර්හි රජ අතර ඇති වෙනසක් ඉදිරිපත් කරනු ලැබ ඇති අතර (එසකියෙල් 28:2 සහ එසකියෙල් 28:11, 12), කුමාරයා ක්‍රියාත්මක වන්නේ භූමික රාජ්‍යයක වන බවද, රජතුමාගේ ක්‍රියාත්මක වීම ස්වර්ගීය රාජ්‍යය තුළ වශයෙන්ද සංකේතවත් වේ.

දානියෙල් 10:12-14ට අනුව, මෙම කැරලිකාර ස්වර්ගීය ජීවීන්, මෙම පොළොව මත දෙවියන්වහන්සේගේ අභිමතාර්ථ ඉටුවීම කෙරෙහි බාධා පමුණුවනු ලබයි. දෙවියන්වහන්සේ විසින් අනුමත කරන ලද්දාවූ ඉශ්‍රායෙල් වරුන්ගේ යුද්ධ පිළිබඳව අවබෝධයක් ලබාගත යුත්තේ, ස්වර්ගයත්, පොළොවත් අතර ඇති මෙම සබඳතාවය පිළිබඳව ඇති ආලෝකය තුළිනි. අප විසින් ඒවා හඳුනාගත යුත්තේ, දෙවියන්වහන්සේ සහ සාතන් අතර පවතින මහත් අර්බුදයේ භෞමික ප්‍රකාශවීමක් ලෙස මෙන්ම, යහපත සහ නපුර අතරද වන අරගලයක් වන අතර, අවසානයේදී මෙම වැටුනාවූ ලෝකය තුළ දෙවියන් වහන්සේගේ අභිමතාර්ථය දෙවියන්වහන්සේගේ යුක්තිසහගත භාවයෙන් මෙන්ම ප්‍රේමයෙන්ද වනවා ඇත.

`යහපත සහ නපුර අතර විශ්වීය සටනේදී, අප අවට ලෝකයේ මෙන්ම අපේ ජීවිත තුළ අප එහි යතාර්ථය දකින මාර්ග මොනවාද?`