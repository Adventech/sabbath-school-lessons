---
title:  සියලු ගැටුම් පිටුපස ඇති ගැටුම
date:  18/10/2025
---

### මේ සතියේ පාඩමේ අධ්‍යයනය සඳහා කියවන්න

යෝෂුවා 5:13-15; යෙසායා 37:16; එළිදරව් 12:7-9; ද්විතීය කථාව 32:17; නික්මයාම 14:13, 14; යොෂුවා 6:15-20.

> <p>කටපාඩම් පදය</p>
> “ස්වාමීන්වහන්සේ මනුෂ්‍යයෙකුගේ හඩ ඇසූ එබඳු දවසක් ඊට ප්‍රථමවත් පසුවවත් නොවීය. මක්නිසාද ස්වාමීන්වහන්සේ ඉශ්‍රායෙල් උදෙසා සටන්කළසේක.” (යෝෂුවා 10:14).

යෝෂුවාගේ පොතේ පිටු කියවන්නාවූ අතර, දෙවියන්වහන්සේගේ නියෝග පිට සිදුකෙරුනාවූද, දෙවියන්වහන්සේගේ නාමයෙන් සිදුකෙරුනාවූද, දෙවියන් වහන්සේගේ උපකාරයෙන් සිදුකරනු ලැබුවාවූද ආක්‍රමණශීලී යුද්ධ ව්‍යාපාර පිළිබඳව තොරතුරු අපට හමුවේ. කානාන් දේශය ආක්‍රමණය කිරීමේදී එම ආක්‍රමණය පිටුපස දෙවියන්වහන්සේ සිටි බව යෝෂුවා පොත පුරාවට පැතිර තිබූ අතර, එමෙන්ම ඒ බව කථකයාගේ ප්‍රකාශ වලද (යෝෂුවා 10:10, 11), දෙවියන් වහන්සේගේම වචනවලින්ද (යෝෂුවා 6:2; යෝෂුවා 8:1), යෝෂුවා විසින් කරනු ලැබූ දේශනා වලින්ද (යෝෂුවා 4:23, 24; යෝෂුවා 8:7), රාහාබ් විසින්ද (යෝෂුවා 2:10), ඔත්තුකරුවන් විසින් (යෝෂුවා 2:24) මෙන්ම ජනතාව විසින්ද (යෝෂුවා 24:18) සනාථ කොට ඇත. මෙම ප්‍රචණ්ඩකාරී අර්බුදවල ආරම්භකයා තමන් බව දෙවියන්වහන්සේ ප්‍රකාශ කර ඇත.

මගහැරිය නොහැකි ප්‍රශ්න වැලක් මෙම යථාර්ථය මගින් පැනනංවනු ලබයි. දෙවියන්වහන්සේගේ තෝරාගත් සෙනඟ විසින් පරණ ගිවිසුම සමයේ මෙවැනි ප්‍රහාරයක් ගෙන ගියේ කෙසේද? “යුද්ධමය” දෙවියන්වහන්සේ කෙනෙකුගේ ප්‍රතිරූපය උන්වහන්සේගේ ප්‍රේමණීය චරිත ස්වභාවය සමග ගලපාගනු ලබන්නේ කුමන ආකාරයෙන්ද? (උදාහරණ: නික්මයාම 34:6; ගීතාවලිය 86:15; ගීතාවලිය 103:8; ගීතාවලිය 108:4) එසේ කිරීමේදී පරණ ගිවිසුමේ විශ්වාසනීයත්වයද, අධිකාරිත්වය සහ ඓතිහාසික වැදගත්කමද දියාරු වීමට ඉඩ නොතැබිය යුතුය.

මෙම සතිය සහ ඊළඟ සතිය තුළ ඉතා දුෂ්කර ප්‍රශ්නයක් වන්නාවූ දෙවියන් වහන්සේ විසින් අණදෙනු ලැබුවාවූ යුද්ධ පිළිබඳව යෝෂුවා පොත තුළ මෙන්ම වෙනත් ස්ථානවලින්ද හදාරන්නෙමු.

_ඔක්තෝබර් මස 25 වන දිනට යෙදෙන සබතට සූදානම් වනු පිණිස මෙම සතියේ පාඩම අධ්‍යයනය කරන්න._