---
title:  උන්වහන්සේ ඔවුන් සමග වාසය කිරීම පිණිස ඇති දැඩි ආශාව
date:  13/11/2025
---

`යෝෂුවා 18:1, 2 කියවන්න. භූමිය බෙදා දීමේ ක්‍රියාදාමයට බාධා පමුණුවමින් යොAෂුවා විසින් කරන්නට යෙදුන කටයුත්ත කුමක්ද?`

යොර්දාන් ගංගාවෙන් බටහිර වන්නට විශාල ගෝත්‍ර දෙකම සහ මනස්සේගේ ගෝත්‍රයෙන් අර්ධයකටද බෙදා දෙනු ලැබුවාවූ භූමිය පිළිබඳව විස්තර කිරීමෙන් පසුව, මෙම ඡේදය මගින් ෂිලෝම්හි සමූහයා රැස්වූ අන්දමත්, එහිදී ඉතිරි කුඩා ගෝත්‍ර හතට භූමිය බෙදා වෙන් කළ ආකාරයත් විස්තර කොට ඇත.

මණ්ඩපය ගොඩනගනු ලැබීම, “මාගේ මණ්ඩපය” යනුවෙන්ද හඳුන්වා දී ඇති අතර, මෙමගින් දෙවියන්වහන්සේගේ ජනතාව අතර වාසය කිරීම සඳහා වන උන්වහන්සේගේ මහත් කැමැත්ත පෙන්නුම් කරනු ලබයි (නික්මයාම 25:8; ලෙවී කථාව 26:11, 12), එමෙන්ම මෙම පොතේ ප්‍රධාන තේමාව එළිදරව් කරයි: එනම්, දේශය අත්පත් කරගැනීම හේතුවෙන් ඉශ්‍රායෙල් ජනතාව අතර දෙවියන් වහන්සේට වාසය කිරීමට හැකියාව උදාවී තිබෙන අතර, එමගින් මුළු ඉශ්‍රායෙල් ජාතියටම මෙන්ම, මුලු පොළොවටම මහත් ආශිර්වාදයක් වනු ඇත (උත්පත්ති 12:3). සටන් පැවතියත්, දේශය බෙදා වෙන්කරනු ලැබූවත්, දෙවියන්වහන්සේට නමස්කාර කිරීම කේන්ද්‍රස්ථානයක් ගනු ලබනවාසේම, ඒ සඳහා ප්‍රමුඛත්වයක් ලැබෙනු ඇත. මුලින්ම මණ්ඩපයද, පසුකාලීනව දේව මාළිගයද ඉදිකරනු ලැබීමෙන්, ජනයාට ඔවුන් සමග දෙවියන්වහන්සේ නිතර වැඩ වාසය කරන බව මෙන්ම ගිවිසුම අනුගමනය කිරීම පිණිස වන ඔවුන්ගේ යුතුකමද සිහිගන්වනු ලැබුණි.

`හෙබ්‍රෙව් 6:19, 20; හෙබ්‍රෙව් 9:11, 12 සහ හෙබ්‍රෙව් 10:19-23 කියවන්න. දෙවියන් වහන්සේ ශාරීරිකව වැඩවසන භෞමික මණ්ඩපයක්, අද දවසේ අප සතුව නොමැති බැවින්, කිතුනුවන් ලෙස යෝෂුවාගෙන් අපට ඉගෙනගත හැකි පාඩම් මොනවාද?`

මණ්ඩපය පිළිබඳව වන තේමාව හදිසියේ ඇතිවූ දෙයක් නොවන්නේ, යෝෂුවා පිළිබඳ කථාවල ගිවිසුම් පෙට්ටිය පිළිබඳ විස්තර වලදී මණ්ඩපය සම්බන්ධව කරුණු සඳහන්ව තිබූ බැවිණි. ගිවිසුම් පෙට්ටිය අති ශුද්ධස්ථානයේ තිබූ වැදගත් ගෘහ භාණ්ඩයක් වූ අතර, ඒ බව පොතේ මුල් ඡේද දෙකෙහි සඳහන් වේ. එනම්, තරණය කිරීම සහ අත්පත් කරගැනීම වේ. මෙම අවස්ථාවේදී, එම දේශයේ අතිශයින් වැදගත්වූ ස්ථානයක මණ්ඩපය ස්ථාපිත කිරීමට තෝරා ගැනීමෙන්, යෝෂුවා පෙන්නුම් කරනු ලබන්නේ, ඉශ්‍රායෙල් දේශයේ සියලු ජීවිත මණ්ඩපය වටා භ්‍රමණය වූ බවත්, එය යෙහෝවඃවහන්සේගේ භෞමික මූලස්ථානය වූ බවත්ය.

සමගි කිරීමේ දවසට වෙනස්වූ කාලයක ජීවත්වන අපට වඩාත් වැදගත් වන්නේ, අපේ අරගලය ගෙනයන්නාවූ අතර, ස්වර්ගීය මණ්ඩපය කෙරෙහි අපේ දෙනෙත් යොමු කරමින්, අප අපේ ඇදහිල්ලට අපේ අපේක්ෂාවන්ට සහ ආත්මික උරුමයට අභියෝග කරන නවීන යෝධයන්ට මුහුණ දීමයි. ක්‍රිස්තුස්වහන්සේ විසින් අප උදෙසා කුරුසිය මත මෙන්ම ස්වර්ගීය මණ්ඩපය තුළ අත්පත් කරගත් දේවල් පිළිබඳව සිතා බැලීමේදී, නැවතත් වාරයක් දෙවියන්වහන්සේ අනාගතයේදී අප සමග වාසය කරන්නට යන්නාවූ කාලයක් පිළිබඳව සිතාගන්නට පුළුවන් වන අතර, මෙවර එය සදාකාලීන කටයුත්තක් වනු ඇත. (එළිදරව් 21:3 සංසන්දනය කරන්න).