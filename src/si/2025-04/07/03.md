---
title:  පාස්කුව
date:  10/11/2025
---

`පොරොන්දුවූ දේශය අත්පත් කරගැනීමේ අති විශාල කටයුත්ත වෙනුවට, යෝෂුවා විසින් පාස්කුව සැමරීමට තෝරාගැනීම වැදගත් වන්නේ ඇයි? යෝෂුවා 5:10; නික්මයාම 12:6; ලෙවී කථාව 23:5; ගණන් කථාව 28:16; ද්විතීය කථාව 16:4, 6.`

ප්‍රහාරය දියත් කිරීමට ප්‍රථමයෙන් අතිශයින් වැදගත් වූ දෙවන කටයුත්ත වූයේ, පාස්කුව සැමරීමයි. මෙය සිදුවන්නේ මාසයේ 14 වන දවසේ සවස, දෙවියන්වහන්සේ විසින් දෙනු ලැබූ අවවාදවලට ඉතා ප්‍රවේසමෙන් අනුගත වීමෙනි. පාස්කුවේ සංකේතමය වැදගත්කම නොකඩවා පවත්වාගෙන යාම පිළිබඳව විශේෂයෙන් සඳහන් කොට ඇත. එනම්: යෝෂුවා පොතේ සඳහන් සිද්ධීන් තුළින් නික්මයාමේදී වූ සිද්ධීන් පිළිබිඹු කරනු ලබයි. දසවන වසංගතය ආරම්භවූ රාත්‍රියේ (නික්මයාම 12), පාස්කුව මතුවූ අතර, සියලුම මිසරවාසීන්ගේ කුළුඳුල් දරුවන්ව ස්වාමීන්වහන්සේගේ දූතයා විසින් මරණයට පත්කරනු ලැබූ අතර, ඉශ්‍රායෙල් දරුවන්ට කිසිදු හානියක් නොවීය. ඉන්පසුව ඔවුහු මිසරදේශයෙන් පිටත්ව, රතු මුහුද හරහා ගොස්, වනාන්තර හරහා ගමන් කළෝය.

දෙවන පරම්පරාවේ කථාව ඊට වඩා වෙනස්වූ ස්වරූපයක් ගන්නාවූ අතර, ඔවුන් වනාන්තරයෙන් පටන්ගෙන, යොර්දාන් නදිය හරහා ගොස්, චර්ම ඡේදනය පිළිබඳව වත් පිළිවෙත් ඉටුකර, පසුව පාස්කු මංගල්‍යයට සහභාගිවී, ස්වාමීන් වහන්සේගේ ආශ්චර්යමත් මැදිහත්වීමකට යොමු වූයේ, ඉශ්‍රායෙල්වරුන්ගේ සතුරන්වූ කානාන්දේශයේ වාසීන්ට එරෙහිවය. ඉහත සඳහන් සියලු ක්‍රියා පටිපාටීන් සමග, පාස්කුව සැමරීමෙන් ඉශ්‍රායෙල් ජනතාවගේ ඉතිහාසයේ අලුත් යුගයක ආරම්භය සනිටුහන් කෙරුණි.

එමෙන්ම, පූජා කරනු ලැබූ බැටළු පැටවාගේ සංකේතය තුළින්, පෙන්නුම් කරනු ලැබූ පාස්කු මංගල්‍යයට අදාළ අතීත ආවර්ජනය කිරීමෙන් ඉශ්‍රායෙල් ජනතාව මිසර දේශයේ වහල් භාවයෙන් මුදාගැනීම යලි කරලියට ගෙනෙනු ලැබුණි. එමෙන්ම එය අනාගතය පිළිබිඹු කළේ, දෙවියන්වහන්සේගේ බැටළු පැටවාණෝ (යොහන් 1:29, 36; 1 කොරින්ති 5:7; 1 පේත්‍රැස් 1:18, 19) වන අපේ පාපයේ බැමි වලින් අපව මුදාගන්නාවූ තැනන්වහන්සේය. ස්වාමීන්වහන්සේගේ රාත්‍රී භෝජනයේදී, යේසුස්වහන්සේ ඉතා උතුම්ම පූජාව ඔප්පු කිරීමට ප්‍රථමයෙන්, උන්වහන්සේ පාස්කුව, උන්වහන්සේගේ මරණය සිහිගන්වනු පිණිස රාත්‍රී භෝජන මෙහෙය නම් වූ ශුද්ධ වූ සත්කර්මය ස්ථාපිත කළසේක (මතෙව් 26:26-29; 1 කොරින්ති 11:23-26).

කෙසේ වුවද, පාස්කුව සහ ස්වාමීන්වහන්සේගේ රාත්‍රී භෝජනය තුළින් වඩාත් තේජවන්ත යථාර්ථයක් පිළිබඳව සංඥාවක් දෙනු ලබයි. එනම්: ගළවාගනු ලැබූ මහත් ජන සමූහයක් ස්වර්ගීය කානාන් දේශය කරා ගෙන යනු ලැබීමයි. යොහන් නම් ලත් එළිදරව් කරන්නා, 144,000 ක පිරිසක් සමග පළිඟු හා සමාන වූ වීදුරු සමුදායක් වැනි ප්‍රතිවිරෝධී මාදිලිය හරහා ගමන් කරන අයුරු පෙන්නුම් කරනු ලැබූ අතර, එය රතු මුහුද සහ යොර්දාන් ගංගාව පෙන්නුම් කළාවූ, දෙවියන්වහන්සේගේ සිංහාසනය ඉදිරිපිට පිහිටි ආදර්ශ මූලය විය. (එළිදරව් 4:6; එළිදරව් 7:9, 10) තවද, ප්‍රතිවිරෝධී මාදිලියවූ පාස්කුව සහ ස්වාමීන්වහන්සේගේ බැටළු පැටවාණන්ගේ රාත්‍රී භෝජන මංගල්‍ය උත්සවය පවත්වනු ලබන දවස දක්වා පවත්වනු ලබනවා ඇත (මතෙව් 26:29; එළිදරව් 19:9).

`අප විසින් රාත්‍රී භෝජන මෙහෙය පවත්වනු නොලබන අවස්ථාවලදී පවා, කුරුසියේ යථාර්ථය අප ඉදිරියේ නිතර අපට තබාගත හැකි මාර්ග මොනවාද?`