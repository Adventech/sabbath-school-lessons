---
title:  වැඩිදුර අධ්‍යයනය සඳහා
date:  14/11/2025
---

කියවන්න Ellen G. White, "The Blessings and the Curses," pp. 499–503, in Patriarchs and Prophets.

මෝසෙස් විසින් දෙනු ලැබූ මගපෙන්වීමට අනුව, ඒබාල් කන්ද මත, විශාල ගල් වලින් ස්මාරකයක් ඉදිකරනු ලැබුණි. මෙම ගල් මත බදාමයක් ආලේප කොට වේලාසනින් සකසා තිබූ අතර, ඒ මත ව්‍යවස්ථාව කැටයම් කරනු ලැබුණි. මෙසේ කැටයම් කරනු ලැබූ ව්‍යවස්ථාව සීනයි කන්දේ දුන් දස පනතට පමණක් සීමා නොවුන අතර, මෝසෙස් හට දුන් නීති මාලාව මෙන්ම, ඔහු විසින් පොතක ලියූ දේවල්ද අන්තර්ගත විය. මෙම ස්මාරකය හැරුණු විට, අතින් කපා සකස් නොකළ ගල්වලින් ස්වාමීන්වහන්සේට පූජා ඔප්පු කරනු පිණිස පූජාසනයේ ගොඩනගනු ලැබුණි. මෙම පූජාසනය ඒබාල් කන්ද මත ගොඩනගා තිබීම තුළින් විශේෂ අර්ථයක් නිරූපනය කෙරුණි. ඒබාල් කඳු මත සිට ශාප වාක්‍ය පවසනු ලැබුණි. එයින් අදහස් වූයේ ඉශ්‍රායෙල් ජනතාව දෙවියන්වහන්සේගේ ව්‍යවස්ථාව කඩකිරීම හේතුවෙන්, උන්වහන්සේගේ උදහසට ලක්වීම සාධාරණීයකරණය කිරීමට

හැකි බවත්, ක්‍රිස්තුස්වහන්සේගේ පූජාවීම කරණකොටගෙන සමගි කරනු නොලබන්නේ නම් එම උදහස ඔවුන් කරා පැමිණෙන බවත්ය. —Ellen G. White, Patriarchs and Prophets, p. 500.

එනමුත් ශුද්ධවූ සත්කර්මය (රාත්‍රී භෝජන සංග්‍රහය) ශෝකයෙන් ගතකරනු ලබන කාලයක් නිරූපනය නොකළ යුතුය. එවැන්නක් එහි පරමාර්ථය නොවේ. ස්වාමීන්වහන්සේගේ ගෝලයින් උන්වහන්සේගේ මේසය වටා රැස්වූ විට ඔවුන් තුළ ඇති අඬු ලුහුඬුකම් පිළිබඳව ඔවුන් විසින් හඬා වැලපීම සුදුසු දෙයක් නොවේ. අතීතයේ තිබූ ආගමික අත්දැකීම් තමන්ව ප්‍රබෝධයට පත්කළාවූ ඒවා හෝ පීඩනයට පත්කරන්නාවූ ඒවා වුවත් ඒ පිළිබඳව කනස්සල්ලට පත්වීම අර්ථ ශුන්‍ය කටයුත්තකි. තමනුත්, තමන්ගේ සහෝදරයනුත් අතර වෙනස පිළිබඳව මතක් කරගනිමින්, ඒ පිළිබඳව කනස්සලු ස්වභාවයට පත්වීම නුසුදුසුය. මේ සියලු කාරණා පිළිබඳව මෙම සත්කර්මයට සූදානම් වූ අවස්ථාවේදී ඉටුකර හමාර කළ යුතුව තිබුණි. මේ වන විට, ස්වයං සෝදිසිය, පව් කියාදීම ඇති වෙනස අවබෝධ කරගනිමින් සමගි වීම හමාර කොට තිබිය යුතුය. මෙම අවස්ථාවේදී ඔවුන් පැමිණෙන්නේ ක්‍රිස්තුස්වහන්සේ සමග වන හමුවකටය. ඔවුන් සිටිය යුත්තේ කුරුසියේ සෙවනැල්ල මත නොව එහි ගැළවීමේ ආලෝකය මතය. ඔවුන් විසින් ඔවුන්ගේ ආත්ම, ධර්මිෂ්ඨකමේ පුත්‍රයාණන්ගේ තේජාන්විත කිරණ කරා විවෘත විය යුත්තාහ.” —Ellen G. White, The Desire of Ages, p. 659.

**සාකච්ඡා සඳහා ප්‍රශ්න:**

`“පළමුව දෙවියන්වහන්සේගේ රාජ්‍යය සොයන්න” යනුවෙන් ඇති මෙම කොටස ඔබ තේරුම්ගන්නේ කුමන ආකාරයටද? එම ප්‍රතිපත්තිය තුළින් ඔබේ දෛනික ජීවිතය සැලසුම් කරන්නේ කෙසේද?`

`බදාදා පාඩම තුළ වූ අවසාන ප්‍රශ්නයට ඔබ සපයා ඇති පිළිතුර දෙස බලන්න. එහි අසා ඇත්තේ දෛනිකව වැඩ කටයුතු බහුල වන විට, දවසේ තදබදය වැඩිවන විට, ස්වාමීන්වහන්සේව අමතක වීම පහසුවෙන් සිදුවන බවය. ඒ සඳහා ඔබට ඇති පිළියම් කිහිපයක් සඳහන් කරන්න.`

`යේසුස්වහන්සේ ස්වර්ගීය මණ්ඩපය තුළ අප උදෙසා මැදහත් වන බව ඇඩ්වෙන්ටිස්ට්වරුන් ලෙස අප විශ්වාස කරමු. මෙම විශ්වාසය අපට නිතරම ශක්තිය සහ බලාපොරොත්තුව ගෙන එන දෙයක් බවට පත්විය හැක්කේ කෙසේද? යේසුස්වහන්සේ අප උදෙසා මැදහත් වන බවට ඇති අවබෝධය (හෙබ්‍රෙව් 7:25) ස්වර්ගීය මණ්ඩපය තුළ අප වෙනුවෙන් වර්තමානයේ සමගි කිරීමේ දවස දක්වා වන යහපත් පණිවුඩය අපට උපකාරවන්නේ කෙසේද?`