---
title:  ගල්මත ලියන ලද්දාවූ
date:  12/11/2025
---

`යෝෂුවා 8:32, 33 කියවන්න. මෙම පාඨ තුළ සඳහන්ව ඇති ක්‍රියාවල අර්ථය කුමක්ද? තවද, එමගින් අද දවසේ අපට කුමක් පවසනු ලබයිද?`

ඊබාල් කන්ද පිළිබඳව සඳහන්ව ඇත්තේ ද්විතීය කථාවේ (ද්විතීය කථාව 11:29; 27:4, 13) සහ යෝෂුවා පොතේ පමණක්ය (යෝෂුවා 8:30-33). එය ගෙරිසිම් කන්දද අදාළ කරගනිමින්, ගිවිසුම තුළ ඇති ආශිර්වාද සහ ශාප කරනු ලැබීමට අදාළ වාක්‍ය ප්‍රකාශ කිරීම සඳහා උපයෝගී කරගනු ලැබුණි. තවත් විශේෂ වශයෙන් පවසන්නේ නම්, ද්විතීය වාක්‍ය 11:29 සහ ද්විතීය කථාව 27:4, 13, ශාප කිරීම පිණිස තෝරාගත් ස්ථානය පෙන්නුම් කළේය. මෙහිදී ගිවිසුම් පෙට්ටිය දෙපස, පූජකයන් ඉදිරිපිට ඉශ්‍රායෙල් ජනතාව සිටගෙන සිටියෝය (යෝෂුවා 8:33). එක් කණ්ඩායමක් ඒබාල් කන්ද ඉදිරිපිටද, අනෙක් කණ්ඩායම ගෙරිසිම් කන්ද ඉදිරිපිටද සිටගෙන සිටියහ. මෙහිදී මේ අය ගිවිසුමට ප්‍රතිචාර දැක්වීම පිණිස අවකාශ ඇති ක්‍රමවේද දෙකක් සංකේතවත්ව පෙන්නුම් කළහ. මෙහිදී ඔප්පු කරනු ලැබූ පූජාවලින් යේසුස්වහන්සේව පෙන්නුම් කරනු ලැබූ අතර, උන්වහන්සේ, උන්වහන්සේ වෙතට ගිවිසුමේ තිබුණාවූ සියලුම ශාපලත් වදන් බාරගත්තේ, උන්වහන්සේ කෙරෙහි විශ්වාසය තබන්නාවූ සියලු දෙනා ආශිර්වාද භුක්ති විඳින පිණිසය (ගලාති 3:13, 2 කොරින්ති 5:21).

`සියලුදෙනාම දර්ශනය වන පරිදි ගිවිසුමේ පිටපතක් ස්මාරකයක් මත ලියා තැබීම වැදගත් වූයේ ඇයි? (ද්විතීය කථාව 4:31; ද්විතීය කථාව 6:12; ද්විතීය කථාව 8:11, 14; 2 රාජාවලිය 17:38; ගීතාවලිය 78:7).`

මනුෂ්‍යයන් වන අපට අමතකවීමේ ප්‍රවනතාවයක් ඇත. අප බොහෝ විට සිත් වියවුල් කරන්නාවූ දෛනිකව ජීවිතයේ මුහුණ දෙන්නාවූ අභියෝග, කුඩා කුඩා කොටස් වශයෙන් ජීවිතය තුළ රැස් කරගන්නෙමු. එකම කාල පරාසයක් තුළ හෝ එකම වේගයක් තුළ නැවත නැවත සිදු නොවන්නාවූ කරුණු අමතක වී යාම මගහැරිය නොහැක. රාත්‍රී භෝජන සත්කර්මය සැමරීමේදී, අපව ස්වාමීන් වහන්සේට නැවත කැප කොට, ගිවිසුමට ඇති කැපවීම අලුත් කරගැනීම උදෙසා අපට විශේෂ අවස්ථාවක් උදාවේ. මෙම ඉඩ ප්‍රස්ථාවන් පුද්ගලිකව අපට ලැබෙන අවස්ථාවන් පමණක් ලෙස නොසලකමින්, සාමූහික වශයෙන්ද දෙවියන් වහන්සේට අපේ පක්ෂපාත භාවය අලුත් කරගැනීමට ලැබූ අවස්ථාවක් ලෙසද සැලකිය යුත්තෙමු. පුද්ගලවාදය ක්‍රම ක්‍රමයෙන් වර්ධනය වන සමාජයක් තුළ, එකම පන්නයේ ලෝක දැක්මක් ඇති සමාජයක කොටස්කරුවන් වීමේ බලය අප විසින් යළි අනාවරණය කරගැනීමෙන්, අපට එකම වටිනාකම්, එකම විශ්වාසයන් සහ එකම මෙහෙවරක යෙදීමට හැකිවනු ඇත.

`ජීවිතයේ ඇති කලබල මැද, ස්වාමීන්වහන්සේව අමතක කර දමමින්, ඔබේ ශක්තියෙන් මෙන්ම බලයෙන් යම් යම් දේ කිරීම ඔබට කෙතරම් දුරට පහසු කටයුත්තක් වී තිබේද? විශේෂයෙන්ම, සියලුම දේ ඔබ උදෙසා සාර්ථකව සිදුවන විට, මෙසේ කටයුතු කිරීම ඉතා පහසු වන්නේ ඇයි?`