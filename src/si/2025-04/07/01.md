---
title:  "අත්‍යන්ත පක්ෂපාතිත්වය: යුද්ධ කලාපයක නමස්කාරය"
date:  08/11/2025
---

### මේ සතියේ පාඩමේ අධ්‍යයනය සඳහා කියවන්න

යොෂුවා 5:1-7; නික්මයාම 12:6; 1 කොරින්ති 5:7; යොෂුවා 8:30-35; ද්විතීය කථාව 8:11, 14; හෙබ්‍රෙ. 9:11, 12.

> <p>කටපාඩම් පදය</p>
> “නුමුත් පළමුකොට උන්වහන්සේගේ රාජ්‍යයද උන්වහන්සේගේ ධර්මිෂ්ඨකමද සොයාපල්ලා; මේ සියල්ලත් නුඹලාට දෙනු ලබන්නේය” (මතෙව් 6:33)

මෙම සතිය තුළ ඉශ්‍රායෙල් ජනතාව පොරොන්දුවූ දේශය තුළ සිටියදී, අවස්ථා කිහිපයක වූ වැදගත් සිදුවීම් දෙස බලන්නෙමු; එහිදී එම මිනිසුන් ස්වාමීන් වහන්සේ උදෙසා නැවත කැපවූ ආකාරය පිළිබඳවත්, ඇතැම් අවස්ථාවලදී මහත් විපත්තිවල ලකුණු ඔවුන් ඉදිරියේ තිබියදී පවා ඔවුන් එය සිදුකළ ආකාරය පිළිබඳව විචාරන්නෙමු. ඇතැම් අවස්ථාවලදී යෝෂුවා විසින් ප්‍රඥාගෝචර නොවන තීරණසේ පෙනී යන තීරණ කීපයක් ගෙන ඇත. ඉන් කිහිපයක් වන්නේ, ඉශ්‍රායෙල් සෙනඟ සතුරු භූමි ප්‍රදේශයක සිටියදී, ඔවුන්ව චර්ම ඡේදනය කිරීමට ගත් තීරණය (යෝෂුවා 5:1-9) අනතුරුවලට මුහුණ පාමින් සිටි අතරතුර පාස්කුව සැමරීම (යෝෂුවා 5:10-12); සටන ප්‍රබලව පවතිද්දී පූජාසනයක් ගොඩනගා ස්වාමීන්වහන්සේට නමස්කාර කිරීම (යෝෂුවා 8:30-35) ඉශ්‍රායෙල්වරුන්ගේ ගෝත්‍ර හතකට ඔවුන්ගේ උරුමය හිමි නොවී පැවති අවස්ථාවක ස්වාමීන්වහන්සේ උදෙසා මණ්ඩපයක් ගොඩනැගීමට තීරණය කිරීම (යෝෂුවා 18:1, 2) යනාදිය වේ.

අපේ කාර්යබහුල ජීවන රටාව තුළ, අපේ ජීවිතය මුහුණ පාන්නාවූ හදිසි අවස්ථාවලට අපි අවධානය යොමු කරන්නෙමු. බොහෝ අවස්ථාවලදී දෙවියන් වහන්සේ සමග ගුණාත්මක කාලයක් ගතකිරීමට හෝ උන්වහන්සේ දෛනිකව අප උදෙසා කරන්නාවූ දේවලට ස්තූතිවන්තවීමට මදක් නවතින්නේ නැත. අපේ වැඩ අධික, සැහැල්ලු දිවි පෙවෙතක් සඳහා නිතර උත්සාහ දරණ, ජීවිතයෙන් යම් යම් දේ අත්පත් කරගනු පිණිස කරනු ලබන උත්සාහයේදී, උදේ හවස පවුලේ නමස්කාරය මෙන්ම පවුලේ නමස්කාරය උදෙසා වන පූජාසනය යල් පැනගිය දෙයක් සේ අපට සිතෙන්නට පූළුවන. එනමුත්, දෙවියන්වහන්සේ සහ පවුලේ ආදරවන්ත උදවිය සමග ගතකරන්නාවූ කාලය අපේ සීමිත කාලයක් තුළ පවතින ජීවිතවලට අතිශයින් වැදගත්වූද, අනර්ගවූද ආයෝජනයක් සේ සැලකිය යුතුවන්නේය.

_නොවැම්බර් මස 15 වන දිනට යෙදෙන සබතට සූදානම් වීම පිණිස මෙම සතියේ පාඩම අධ්‍යයනය කරන්න._