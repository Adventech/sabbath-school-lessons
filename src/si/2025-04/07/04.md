---
title:  පූජාසන ගොඩනැගීමේ නැවත ආරම්භය
date:  11/11/2025
---

`ස්වාමීන්වහන්සේ උදෙසා පූජාසනයක් ගොඩනැගීම පිණිස යෝෂුවා අභිප්‍රේරණය වීමට වූ හේතුව කුමක්ද? යෝෂුවා 8:30, 31; ද්විතීය කථාව 11:26-30; ද්විතීය කථාව 27:2-10 සමග සංසන්දනය කරන්න.`

ආදි පිතෘවරුන් ජීවත්වූ සමයේදී, ඔවුන් වන්දනා කළ මාර්ග ඔස්සේ එක් එක් ප්‍රදේශවල පූජාසන ගොඩනගා තිබූ අතර, එම පූජාසන දෙවියන්වහන්සේ ඔවුන්ට දෙනු ලැබූ දේශයේ ස්ථානගත කර තිබූ වැදගත් නිරූපනයන් විය. මෙම අවස්ථාවේදී, පූජාසනයක් ගොඩනැගීමෙන්, තමන්ගේ මුතුන් මිත්තන්ට වූ පොරොන්දු සම්පූර්ණ වන අයුරු ඉශ්‍රායෙල්වරුන් අත් දුටුහ. මෙම අවස්ථාවේදී, පූජාසන ගොඩනැගීම, මෝසෙස් විසින් පැවසූ කාරණාවල සම්පූර්ණවීමක් බවට පත්විය (ද්විතීය කථාව 11:26-30; ද්විතීය කථාව 27:2-10).

යෝෂුවා 8:30-35 දක්වා වන කොටසින්, මෙම පොත තුළ ඇති දේව ධර්මය පිළිබඳව වන පණිවුඩයට වැදගත් හැඩතලයක් දෙනු ලබයි. දරුණු ඝනයේ සැහැසිකම් වලින් පිරි කථාවක් වන යුද්ධ කථා ඊට බෙහෙවින්ම වෙනස්වූ ස්වරූපයක් ගත් ගිවිසුම හා සමග ඇති සම්බන්ධතාවයකට යාකොට (ඊට නමස්කාරයද අදාළ වේ), යෝෂුවා, මෙම පොත මුලදීම අපට දැකිය හැකි දේව ධර්මය පිළිබඳව වන තේමාවකට අපව ගෙනයනු ලබයි. යෝෂුවාට ඉශ්‍රායෙල් ජනතාව ජීවිත කාලයක් තුළ කීකරුකම උදෙසා මගපෙන්වනු පිණිස ගිවිසුම්ගත නියෝගයක් නිකුත් කොට ඇත (යෝෂුවා 1:7). යෝෂුවා පොත අවසානයේදීද අපට දැකිය හැකි චිත්‍රය වන්නේ මේ ආකාරයේම එකකි (යෝෂුවා 24).

යුද්ධ ශිල්පය සහ දේශය අත්පත් කරගැනීම වැදගත් වූවත්, ඊට වඩා වැදගත් යමක් ඇත. එනම්: දෙවියන්වහන්සේගේ ව්‍යවස්ථාවේ ඉල්ලීම්වලට පක්ෂපාතිත්වය දැක්වීමයි. ජයග්‍රහණය, ඉශ්‍රායෙල් ජනතාව උදෙසා වූ දෙවියන්වහන්සේගේ සැලසුමේ එක් අදියරයක් පමණක් වූ අතර, නැවත ගොඩ නගනු ලැබීම සම්පූර්ණ මනුෂ්‍ය වර්ගයා උදෙසාම වන්නාවූ දෙයකි. බයිබලයේ මුල් පොත් පහ (ටෝරා Torah) තුළ අන්තර්ගතව ඇති ශික්ෂාවලට විශ්වාසවන්තව සිටීමෙන් අවසානයේදී මනුෂ්‍යයාගේ ඉරණම කුමන ආකාරයේ එකක් වනු ඇත්දැයි තීරණය වේ. යෝෂුවා සුදු හුණු තැවරූ විශාල ගල් මත ව්‍යවස්ථාව පිටපත් කළේය. මෙම ගල් පූජාසනය සෑදීමට භාවිතා කළ ගල්වලට වඩා වෙනස් ස්වරූපයක් දැරීය (ද්විතීය කථාව 27:2-8 සමග සංසන්දනය කරන්න). ඇතැම්විට, දස පනත ලියනු ලැබූ ගල්, වෙනස් ස්මාරකයක් ලෙස පූජාසනයට පේනතෙක් මානයේ තිබෙන්නට ඇති අතර, එමගින් ගිවිසුම තුළින් පෙන්නුම් කරනු ලැබුවාවූ වරප්‍රසාද මෙන්ම වගකීම්ද ඉශ්‍රායෙල් ජනතාව හට නිතර මතක් කර දෙනු ලබන්නට ඇත.

යෝෂුවා, අලුත් ගිවිසුමේ සඳහන් Jehoshua (යේසුස්වහන්සේ)ට පෙර නිමිත්තක් වූ අතර, වෙනත් බොහෝ කටයුතු අතර උන්වහන්සේගේ වැදගත් කටයුත්ත වූයේ, මනුෂ්‍ය වර්ගයාව නැවතත් දෙවියන්වහන්සේට කීකරුකම දක්වා පෙන්වනු ලැබීමයි. මෙම අරමුණ සපුරාගැනීම පිණිස, නපුරේ බලවේග සමග අරගලයකට පැටලීමට උන්වහන්සේට සිදුවිය. එහි වූ අවසාන අරමුණ වූයේ අප වෙනුවෙන් ගිවිසුම තුළින් ඉල්ලා සිටි කරුණු සම්පූර්ණ කිරීමයි. එනම්: “මක්නිසාද දෙවියන්වහන්සේගේ පොරොන්දු කොපමණ වුනත් උන්වහන්සේ තුළ එසේය කියාවේ. එහෙයින් අප කරණකොටගෙන ආමෙන්ය කියාත් වේ” (2 කොරින්ති 1:20).

`පුරාණ කාලයේ පූජාසන ගොඩනැගුවා මෙන්, වර්තමානයේදී අපට අත්දැකීමට පුළුවන් වන්නාවූ ආත්මික ක්‍රියාවන් මොනවාද?`