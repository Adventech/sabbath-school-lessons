---
title:  සාර්ථකත්වය සඳහා වන වට්ටෝරුව
date:  27/09/2025
---

### මේ සතියේ පාඩමේ අධ්‍යයනය සඳහා කියවන්න

ද්විතීය කථාව 18:15-22; යෝෂුවා 1; හෙබ්‍රෙව්. 6:17, 18; එපීස 6:10-18; ගීතාවලිය 1:1-3; රෝම 3:31.

> <p>කටපාඩම් පදය</p>
> “මාගේ මෙහෙකරුවූ මෝසෙස් නුඹට අණකළ මුළු ව්‍යවස්ථාවේ ප්‍රකාර කරන්ට බලාගන්න පිණිස ශක්තිමත්ව ඉතා ධෛර්යවත්ව සිටපන්න. නුඹ යන සෑම තැනදීම නුඹට ශුභ සිද්ධවන පිණිස එයින් දකුණටවත් වමටවත් නොහැරෙන්න.” (යෝෂුවා 1:7)

බොස්ටන් නුවර සංගීත කණ්ඩායමක අධ්‍යක්ෂකවරයෙකු වූ බෙන්ජමින් සැන්ඩර් නමැති සංගීතඥයා, සංගීත අර්ථකථනය නමැති පාඨමාලාවක් ඉගැන්නුවේය. ඔහුගේ සිසුන් සංගීත පරීක්ෂණ ලංවෙත්ම කාංසාවට පත්වන අයුරු ඔහු නිරීක්ෂණය කළේය. එම සිසුන්ගේ මනස සැහැල්ලු කරනු පිණිස මෙන්ම, ඔවුන්ගේ උපරිම කුසලතා උලුප්පා දක්වනු පිණිස, ඔහුගේ පංතිය ආරම්භක දිනයේදීම සෑම සිසුවෙකුටම “A” සමාර්ථයක් ලැබෙන බව පවසා සිටියේය. මෙම “A” සමාර්ථය අතිශයින් සීමිත කොටසකට පමණක් අපේක්ෂා කළ හැකි වූ දෙයක් නොව, නමුත් එය අත්පත් කරගැනීමට අවකාශ තිබූ දෙයක් විය. මේ සඳහා වූ එකම සුදුසුකම වූයේ, එම සිසුන් විසින් එම පාසැල් වාරයේ මුල් සති දෙක තුළ ලිපියක් ලියා, එම ලිපියේ පංතියේ අවසාන දිනය නියම කිරීමයි. එම ලිපියෙහි ඔවුන් පැහැදිලිව සඳහන් කළ යුතු වූයේ ඔවුන් ඉහල ලකුණක් ලැබීමට සුදුස්සන් වන්නේ මන්ද යනුවෙන්ය.

යෝෂුවාගේ පොත අලුත් හැකියාවන් පිළිබඳව වන පොතකි. ඉශ්‍රායෙල් වරුන්ගේ ඉතිහාසය තුළ වසර 40ක් පුරාවට තම බලය පවත්වාගෙන ගිය මෝසෙස්, මේ වන විට අතීතයට හිමිකම් කීවෙකි. මිසර දේශයෙන් පිටත්වී, කාන්තාරයේ සක්මන් කරමින් සිටි සමය තුළ අවාසනාවකට මෙන් කැරලි ගැසීම් සහ මුරණ්ඩුකම පැවතියත්, මේ වන විට ඒවා හමාර වී ඇත. දෙවියන්වහන්සේට කීකරුව සිටීමට කැමති අලුත් පරම්පරාවක්, පොරොන්දු වූ දේශයට ඇතුල්වීමට සූදානම්ව සිටින්නේ, කිසියම් දෙයක් ලබාගනු පිණිස ජීවිත සකසා ගැනීමේ අපේක්ෂාවෙන් නොව, ජීවිතය ගතකිරීමේ හැකියාව සහිතවය.

දෙවියන්වහන්සේ ඉශ්‍රායෙල්වරුන්ගේ ජීවිත තුළ අලුත් පරිච්ඡේදයක් විවෘත කළාසේම, අපේ ජීවිත තුළත් එය කළ හැක්කේ කෙසේද කියා අධ්‍යයනය කරමු.

_ඔක්තෝම්බර් මස 04 දිනට යෙදෙන සබත් දවසට සූදානම් වනු පිණිස, මෙම සතියේ පාඩම අධ්‍යයනය කරන්න._