---
title:  වැඩිදුර අධ්‍යයනය සඳහා
date:  03/10/2025
---

Ellen G. White, "Crossing the Jordan," pp. 481, 482, in Patriarchs and Prophets; "Entering the Promised Land," p. 175, in The Story of Redemption කියවන්න.

“උන්වහන්සේගේ පොරොන්දු හා අවවාද මා උදෙසා දෙන ලදී. දෙවියන් වහන්සේ ලෝකයාට කොපමණ ප්‍රේම කළසේක්ද යත් මා උන්වහන්සේ විශ්වාස කරමින් විනාශ නොවී සදාකාල ජීවනය ලබන පිණිස උන්වහන්සේ තමන් වහන්සේගේ ඒකජාතක පුත්‍රයාණන්වහන්සේ දුන්සේක. දෙවියන්වහන්සේගේ වචනයෙහි පවසා ඇති අත්දැකීම් මාගේ අත්දැකීම් විය යුතුය. යාච්ඤාව හා පොරොන්දුවද, ශික්ෂාව හා අවවාදයද මාගේය ... ඇදහිල්ල මෙසේ සත්‍යයේ ප්‍රතිපත්තීන් පිළිගෙන ඒවා ඒත්තු ගන්නා අතර, ඒවා පුද්ගලයාගේ කොටසක්ද ජීවිතයේ පොළඹවන්නාවූ බලයද වෙයි. ආත්මයට පිළිගන්නා ලද දෙවියන් වහන්සේගේ වචනය සිතුවිලි හැඩගස්වමින් චරිතයේ ගොඩනැගීමට ඇතුලත් වෙයි.” —Ellen G. White, The Desire of Ages, pp. 390, 391.

“වැටුණාවූ මනුෂ්‍යයෙකු හට ස්ව උත්සාහයෙන් හෝ යහපත් ක්‍රියාවලින් සුදුසුකම් ලබාගත නොහැකි බව පිළිබඳව මීට වඩා උනන්දුවෙන් සිතා බැලිය යුතුවූද, නිතර නිතර මතක් කරගත යුත්තාවූද, සිත තුළ ස්ථිරව තහවුරු කරගත යුත්තාවූද කරුණකි. ගැළවීම ලැබෙන්නේ ක්‍රිස්තුස්වහන්සේ තුළ ඇදහිල්ල කරණකොටගෙන පමණක්ය” —Ellen G. White, Faith and Works, p. 19.

**සාකච්ඡාව සඳහා ප්‍රශ්න:**

`යෝෂුවා සිටි අවස්ථාව මෙන්ම ඔහුගේ ජීවිතයේ අත්දැකීම්, අපගේ කාලයට සහ අත්දැකීම්වලට කොතෙක් වෙනස් වුවත්, ඔහුගේ ජීවිතය තුළින් අපගේ ජීවිතවලට අදාළ කරගැනීමට හැකිවන්නාවූ ප්‍රතිපත්ති මොනවාද? අප විසින් කිසියම් කරුණු දෙකක් අතර ඇති සමානත්වයක් ගොඩනගාගනු පිණිස දරණු ලබන උත්සාහයේදී, ඊට අදාළ සම්බන්ධතාවයන් කෙරෙහි නිතරම සැලකිලිමත් විය යුත්තේ ඇයි?`

`දෙවියන්වහන්සේගේ පොරොන්දු සහ උන්වහන්සේ කෙරෙහි අපේ කීකරුකම අතර ඇති සම්බන්ධතාවය පිළිබඳව සාකච්ඡා කරන්න. ඒවා එකක් අනෙකට ප්‍රසාදය පළ කරන්නේ කුමන ආකාරයෙන්ද? දෙවියන්වහන්සේගේ අනුග්‍රහයට ඉහළින් ව්‍යවස්ථාව ප්‍රවර්ධනය කිරීමෙන් මුහුණ පා හැකි අනතුරු මොනවාද? නැතහොත් ව්‍යවස්ථාවට එරෙහිව අනුග්‍රහය ප්‍රවර්ධනය කිරීමේ වරද කුමක්ද?`

`මෙම සතිය තුළ ඉගෙනගත් පාඩම පදනම් කරගත් විට, බයිබලයෙන් ලැබෙන දෘෂ්ටිය අනුව ඔබ විසින් සාර්ථකත්වය විග්‍රහ කරන්නේ කුමන ආකාරයටද? කිතුනුවෙකු ලෙස සාර්ථකත්වය විග්‍රහ කිරීමේදී ශුභ සිද්ධියට දෙනු ලබන ස්ථානය කුමක්ද?`

`මෝසෙස්ව අනුගමනය කරන්නාවූ විට, යෝෂුවා තුළ ඇතිවන්නට ඇති හැඟීම් පිළිබඳව සිතා බලන්න. ඔහුට දෙනු ලැබුවාවූ මහත් වගකීම්වලදී, දෙවියන් වහන්සේ විසින් ඔහුට එම කටයුතු දරා සිටීමට හැකිවනු පිණිස දෙනු ලැබූ පොරොන්දු මොනවාද? (යෝෂුවා 1:5 බලන්න).`