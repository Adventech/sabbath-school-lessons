---
title:  පොරොන්දුවල උරුමක්කාරයෝ
date:  30/09/2025
---

ස්වාමින්වහන්සේ, ඔවුන්ට භූමිය ලබා දෙන බව යෝෂුවාට උන්වහන්සේ පැවසුවේ යයි යෝෂුවා 1:2, 3 යන පාඨවල සඳහන්ව ඇත. අනෙක් අතට උන්වහන්සේ පැවසුවේ, දැනටමත් උන්වහන්සේ ඔවුන්ට එය ලබාදී ඇති බවය. මෙයින් අර්ථගැන්වෙන්නේ කුමක්ද?

දේශය, එහි සැබෑ අයිතිකරු වූ ස්වාමීන්වහන්සේගෙන් වූ ත්‍යාගයකි. යෝෂුවා 1:2, 3හි “දෙනවා” යන ක්‍රියාපදය දෙයාකාරයකින් යොදාගනිමින්, දේශය උරුම කරගැනීමේ වැදගත් අංග දෙකක් පිළිබිඹු කරනු ලබයි. පළමුවන අංගය තුළින් පෙන්නුම් කරන්නේ දේශය දෙනු ලබන්නාවූ ක්‍රියාවලියයි. ඉශ්‍රායෙල්වරුන් මේ වන විට පදිංචිව සිටියේ යෝර්දාන් ගංගාව අසබඩ ප්‍රදේශවලය. පොරොන්දුවූ දේශයේ අතිමහත් කොටසක් අත්පත් කරගත යුතුව තිබුණි.

යෝෂුවා 1:3හි යොදා ඇති ක්‍රියාපදයෙන් පෙන්නුම් කරනු ලබන්නේ, මේ වන විටත් දේශය ඔවුන්ට ලබාදී ඇති බවය. දෙවියන්වහන්සේ එවැනි ක්‍රියාවක නිර්මාතෘවරයා වන විට, මෙම අංගය “අනාවැකියක සම්පූර්ණත්වය” සේ සැලකිය හැකිවේ. ඒ මන්දයත්, උන්වහන්සේගේ වචනය තුළින් පොරොන්දුවී ඇති කරුණු, වර්තමානයේදී ඉටු වූවාසේ සැලකිය හැකි බවට සහතිකයක් වන බැවිණි.

තුන්වන (3) පදයෙහි සඳහන්ව ඇති සර්වනාම වන “නුඹලා” “නුඹලාට” යන පද ඔහු වචනයෙන් සඳහන්ව තිබීමෙන් පෙනී යන්නේ එම පොරොන්දුව යෝෂුවාට පමණක් සීමා වූවක් නොව, එය මුලු ඉශ්‍රායෙල් ජනතාව උදෙසාම වූවක් බවය. මෝසෙස්ට වූ පොරොන්දුව යලිත් මෙහි සඳහන් කිරීම පිණිස ඇති වැදගත්කම වන්නේ දෙවියන්වහන්සේගේ වැඩකටයුතු අඛණ්ඩව ගෙන යායුතු බව පෙන්නුම් කිරීමයි.

එසේම “සියලු” “සෑම” වැනි වදන් පළමුවන පරිච්ඡේදය පුරාවට, නැවත නැවත සඳහන්ව ඇත. මෙම නාමපදය මේ ආකාරයෙන් බොහෝ ස්ථාන වල යොදා තිබීමෙන් පෙන්නුම් කරනු ලැබ ඇත්තේ, යෝෂුවා ඉදිරියේ තබා ඇති වැඩකටයුතු සම්පූර්ණයෙන්ම අත්පත් කරගනු පිණිස අතිශයින් වැදගත්වූ අවංකත්වය පිළිබඳවය. නුදුරු අනාගතයේ සිදුවීමට නියමව තිබූ පොරොන්දු, දේශය ජයග්‍රහණය සාර්ථක කරනු පිණිස, දෙවියන්වහන්සේත්, යෝෂුවාත් සහ ඉශ්‍රායෙල් ජනතාවත් අතර හරි පෙළගැස්මක් තිබිය යුතු විය.

`යෝෂුවා 1:4-6 සහ හෙබ්‍රෙව් 6:17, 18 කියවන්න. මෙම අවස්ථාව වන විට පොරොන්දු වූ දේශය, ඒ අයුරින්ම පොරොන්දුවක් විය. එනමුත්, දෙවියන්වහන්සේ එය හැඳින්වූයේ උරුමයක් වශයෙනි. දෙවියන්වහන්සේගේ පොරොන්දුවල උරුමක්කාරයෝ යන්නෙන් අර්ථගැන්වෙන්නේ කුමක්ද?`

දෙවියන්වහන්සේගේ පොරොන්දු තුළ විජ්ජාකාරී ස්වභාවයක් නැත. ඒවා ඉටුකිරීම පිණිස ඒවා තුළ හෝ ඒවාට ආවේණික වූ බලයක් ඇත්තේ නැත. එම කරුණු ඉටුවන බවට සහතිකයක් වන්නේ, “මම නුඹ සමග සිටිමි” යනුවෙන් දෙවියන්වහන්සේ දී ඇති පොරොන්දුව මතය. ඇත්තවශයෙන්ම, ඉශ්‍රායෙල් වරුන්ගේ පැවැත්ම උදෙසා දෙවියන්වහන්සේගේ වැඩසිටීම අත්‍යවශ්‍ය කරුණක් විය. එය නොතිබුණහොත් ඔවුන්ද අනෙක් ජාතීන් මෙන් විශේෂ කැඳවීමක් නොමැතිව අනන්‍යතාවයකින් හෝ මෙහෙවරකින් තොරවූ පිරිසක් වනු ඇත’‘ (නික්මයාම 33:12-16). යෝෂුවාට සාර්ථක වීමට අවශ්‍ය වූ සියලු දේ අන්තර්ගත වූයේ දෙවියන්වහන්සේගේ වැඩසිටීම තුළය.

`අද දවසේ කිසිදු දෙයක් නොවෙනස්ව පවතින බැවින්, මතෙව් 28:20හි සඳහන් පොරොන්දුව අපට ඇත.`