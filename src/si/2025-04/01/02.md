---
title:  අලුත් මෝසෙස් කෙනෙක්
date:  28/09/2025
---

`ද්විතීය කථාව 18:15-22 සහ යෝෂුවා 1:1-9 කියවන්න. මෝසෙස්ගේ මරණයෙන් පසුව සිදුවන්නට යන දේවල් පිළිබඳව යෝෂුවාගේ පොත ආරම්භයේදීම ප්‍රතිරාවය කිරීමේ ඇති වැදගත්කම කුමක්ද?`

මෝසෙස් මියගියායින් පසුව, දෙවියන්වහන්සේ විසින් යෝෂුවා නායකත්වයට පත්කරනු ලැබූ අතර, ඔවුන් දෙදෙනා අතර සමානකම් දක්නට ලැබේ. ඔවුන්ගේ පියවරුන්ට පොරොන්දු වී ඇති අන්දමට, ඔවුන්ගේ ජනතාව පොරොන්දුවූ දේශය කරා ගෙන යනු පිණිස නායකත්වය දිය යුතු බව දෙවියන් වහන්සේ විසින් මේ මිනිසුන් දෙදෙනාටම පවසා තිබුණි. “නුඹලා අඩිය තබන සියලුම ස්ථාන මා විසින් මෝසෙස්ට කී ලෙස නුඹලාට දුනිමි.” (යෝෂුවා 1:3). මුලදී මෝසෙස්ට භාරදුන් වැඩකටයුතු යෝෂුවා විසින් නිමකරනු ලබනවා ඇත. ඇත්ත වශයෙන්ම, ඔහු අලුත් මෝසෙස් කෙනෙකි.

`නික්මයාම 33:11 ගණන් කථාව 14:6, 30, 38 සහ ගණන් කථාව 27:18; 32:12; ද්විතීය කථාව 1:38; 31:23 පිළිබඳව මෙම පාඨවල සඳහන්ව ඇත්තේ මොනවාද?`

මේ අවස්ථාව වන විට මෝසෙස් හා සමාන අනාගතවක්තෘ කෙනෙකු දෙවියන්වහන්සේ විසින් “නැගුටුවා දෙනවා ඇත” (ද්විතීය කථාව 18:15) යන්න සිදුවීමට ඉඩ ප්‍රස්ථාව තිබුණාවූ දෙයක් මිස, ඉෂ්ට වූ යථාර්ථයක් නොවීය. යෝෂුවා පොතේ ආරම්භයේදීම, පාඨකයාට මෙම පොරොන්දුව පිළිබඳව මතක් කර දෙනු ලබන අතර, එය යථාර්ථයක් වනු දැකීම පිණිස අපේක්ෂාවක්ද ජනිත කරනු ලැබුණි.

මෝසෙස් මියගොස් සිටියත්, ඔහු විසින් තවමත් පළමුවන පරිච්ඡේදය තුළ ප්‍රමුඛ ස්ථානයක් ගෙන ඇත. ඔහුගේ නම දස වාරයක් සඳහන්ව ඇති නමුත්, යෝෂුවාගේ නම සඳහන්ව ඇත්තේ හතර වරක් පමණි. “ස්වාමීන්වහන්සේගේ මෙහෙකරු” ලෙස මෝසෙස්ව හඳුන්වා දෙනු ලබන අතර, යෝෂුවාව පෙන්නුම් කර ඇත්තේ, “මෝසෙස්ගේ සේවකයා” වශයෙනි (යෝෂුවා 1:1). යෝෂුවාට “ස්වාමීන්වහන්සේගේ මෙහෙකරු” යන පදවි නාමය ලබනු පිණිස ජීවිත කාලයක් තුළ විශ්වාසවන්තව සහ කීකරුව සේවයේ නිරත විය යුතු විය (යෝෂුවා 24:29).

යෝෂුවා පොතේ පළමුවන පරිච්ඡේදය තුළ ඉශ්‍රායෙල්වරුන්ට සිටි උතුම් නායකයන් දෙදෙනෙක් අතරවූ වගකීම් පැවරීම පිළිබඳව සඳහන්ව ඇති නමුත්, එහි සඳහන් අතිශයින් වැදගත් තැනැත්තා වන්නේ, මේ පොතේ සඳහන්ව ඇති වචන මෙන්ම, අවශ්‍ය මගපෙන්වීම සපයමින් ප්‍රමුඛව ක්‍රියාකළාවූ ස්වාමීන් වහන්සේය. ඉශ්‍රායෙල්වරුන්ගේ සැබෑ නායකයා කවුරුන්ද යන්න පිළිබඳව කිසිදු සැක සාංකාවක් ඇත්තේම නැත.

`සෑමකල්හිම, දෙවියන්වහන්සේගේ සෙනඟට මගපෙන්වනු පිණිස උන්වහන්සේ විසින් ස්ත්‍රීන් සහ පුරුෂයන්ව කැඳවා ඇත. සභාවේ සැබෑ අදෘශ්‍යමාන නායකයා කවුරුන්දැයි මතක තබාගැනීම අතිශයින් වැදගත් වන්නේ ඇයි?`