---
title:  එතෙරවන්න! ගන්න! බෙදන්න! සේවය කරන්න!
date:  29/09/2025
---

`යෝෂුවා 1 කියවන්න. මෙම ආරම්භක පරිච්ඡේදය තුළින්, මෙම පොතේ ව්‍යQහය පිළිබඳව අපට ඉගෙනගත හැක්කේ කුමක්ද?`

යෝෂුවාගේ පොතේ පළමුවන පරිච්ඡේදය සම්පූර්ණ පොතේම හැඳින්වීමක් ලෙස කටයුතු සම්පාදනය කර ඇත. මෙහි පොතේ ප්‍රධාන කොටස් හතරට අදාල වන පරිදි, කථා හතරක් අන්තර්ගතව ඇත. එනම්: එතරව යාම (යෝෂුවා 1:2-9); හිමිකරගැනීම (යෝෂුවා 1:10, 11), දේශය බෙදා දීම (යෝෂුවා 1:12-15), ව්‍යවස්ථාවට කීකරුව සේවය කිරීම යන ඒවාය (යෝෂුවා 1:16-18).

යෝෂුවාගේ පොත තුළ දෙවියන්වහන්සේ විසින් මුල පුරන ලද්දාවූ සිද්ධි දාමයක් දැකිය හැක. මෙසේ දෙවියන්වහන්සේ විසින් මුලපුරනු ලැබුවාවූ සෑම අවස්ථාවකම කානාන් දේශය අත්පත් කරගැනීම පිළිබඳව, උන්වහන්සේ යෝෂුවාට විශේෂ කාර්යයන් පැවරූ අතර, එම කටයුත්ත සාර්ථකව නිම කළායින් පසුව, එම සෑම අවස්Aථාවකටම පසුව ඒ බව පොත තුළ ඒත්තුගෙන ඇත.

අවසානයේදී, දේශයේ පදිංචිවීම පිළිබඳව වන දෙවියන්වහන්සේගේ පොරොන්දුව සම්පූර්ණ වනු ඇත. ඉන්පසුව එම දේශය ආරක්ෂා කර තබාගැනීම ඉශ්‍රායෙල්වරුන්ට භාරවන කටයුත්තක් වන අතර, එය සඵල කරගත හැකිවන්නේ ඇදහිල්ල කරණකොටගෙන උපදවනු ලබන්නාවූ කීකරුවීම තුළිනි.

දෙවියන්වහන්සේ විසින් මුලපුරනු ලැබීම, ක්‍රියාපද තුනකින් ප්‍රකාශ කර ඇත. එනම්, “එතෙරවන්න” “ගන්න” සහ “බෙදන්න” යනුවෙනි. මනුෂ්‍යයන්ගේ කීකරුකම අනුව නිසි පිළිතුරක් ලැබෙන අතර, එය පැවත එන්නේ අවසාන මුලපිරීම වන සේවය කිරීම තුළින්ය.

තවද, යෝෂුවාගේ පොත ප්‍රධාන කොටස් හතරකට බෙදා තිබෙන අතර, එම සෑම කොටසකම විශේෂ තේමාවක් තිබෙන්නාසේම, ඒ සෑම එකක් තුළම කැපී පෙනෙන සේ අර්ථ දැක්වෙන හෙබ්‍රෙව් වචනයක්ද ඇත:

1. එතෙරවන්න (යෝෂුවා 1:1-5:12)
2. ගන්න (යෝෂුවා 5:13-12:24)
3. බෙදන්න (යෝෂුවා 13:1 - 21:45)
4. සේවය කරන්න (යෝෂුවා 22:1 - 24:33)

මෙම පොත් ව්‍යQහය තුළින් එහි අන්තර්ගත ප්‍රධාන පණිවුඩය ඉදිරිපත් කර ඇත. එනම්: දෙවියන්වහන්සේගේ මුලපිරීම් ඉබේ සිදුනොවන බවයි. ඒ වෙනුවට, උන්වහන්සේගේ ජනතාවගේ විශ්වාසවන්ත ප්‍රතිචාරය අවශ්‍ය වනු ඇත. එම කරුණ වන්නේ, දෙවියන්වහන්සේ අප උදෙසා කර ඇති සියලු දේ මෙන්ම, අප විසින් අප උදෙසා කිරීමට නොහැකි වන්නාවූ දේවල් වුවද දෙවියන්වහන්සේ විසින් අප උදෙසා ඉටුකර ඇති බැවින්, අප උදෙසා අපට කළ හැකි දෙය වන, දෙවියන්වහන්සේගේ නියමයන්ට කීකරුව සිටිනු පිණිස උන්වහන්සේ අපට නියෝග කරනසේක. ශුද්ධවූ ඉතිහාසය පුරාවට මේ කරුණු ක්‍රියාත්මක වී ඇත්තේ මේ අයුරින් වන අතර, එය අදටත් එසේම වනු ඇත. උදාහරණයක් වශයෙන්, අවසාන කාලයේ දේව ජනතාව පෙන්නුම් කර ඇත්තේද ඒ ආකාරයෙන්මය (එළිදරව් 14:12): දෙවියන්වහන්සේ අප උදෙසා කර ඇති දේවල් කෙරෙහි ඇදහිල්ල ඇතුව සිටීමෙන්, කීකරුකම උදෙසා මගපෙන්වනු ලබයි.

`ඔබ අතිශයින් අගය කරන්නාවූ, දේව වචනය තුළ සඳහන්ව ඇති පොරොන්දු කිහිපයක් පිළිබඳව සිතා බලන්න. එම කරුණු යථාර්ථයක් බවට පත්වනු පිණිස, ඔබෙන් අපේක්ෂා කරනු ලබන ප්‍රතිචාරය කුමක්ද?`