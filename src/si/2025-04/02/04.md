---
title:  අලුත් පක්ෂපාතිත්වය
date:  07/10/2025
---

`යෝෂුවා 2:12-21 සහ නික්මයාම 12:13, 22, 23 කියවන්න. නික්මයාම පොතේ සඳහන් පාඨ තුළින් ඔත්තුකරුවන් සහ රාහබ් අතරවූ එකඟතාවය ඔබ විසින් අවබෝධ කරගනු ලබන්නේ කෙසේද?`

රාහබ්ගේ ක්‍රියාව ඉතාමත්ම පැහැදිලි වූ දෙයකි. එනම්: ජීවිතයට ජීවිතයක්ද, කරුණාවන්තකමට කරුණාවන්තකමද විය. මෙහි හෙබ්‍රෙව් විසින් යොදා ඇති (යෝෂුවා 2:12) වචනය chesed යනුවෙන් වේ. එහි සැබෑ අර්ථය වන්නේ “ප්‍රේමණීය කරුණාවය.’‘ මෙහි ගැබ්ව ඇති වචනයේ අර්ථය වෙන භාෂාවකට එක වචනයකින් පරිවර්තනය කිරීමට අපහසු, අතිශයින් පිරුණාවූද, ගැඹුරු වූද අර්ථයක් ඇති වචනයකි. එම වචනයේ මූලික අදහස ලෙස ගිවිසුමට අදාළ වන හිතෛෂීභාවය වන අතර, ඉන් ගම්‍ය වන තවත් අදහස් කීපයක් අතර, විශ්වාසවන්තකම, අනුග්‍රහය, ත්‍යාගශීලීබව සහ කරුණාවන්තකමද වේ.

රාහබ්ගේ වචන ද්විතීය කථාවේ 7:12හි මතක් කරදී ඇති අතර, එහිදී යෙහෝවඃ දෙවියන්වහන්සේ විසින් ඉශ්‍රායෙල්වරුන් උදෙසා “ප්‍රේමණීය කරුණාව” (chesed) වගුරුවන බවට පොරොන්දු වනසේක. “තවද නුඹලා මේ විනිශ්චයන් අසා ඒවා පවත්වා ඉෂ්ට කරන බැවින් නුඹේ දෙවිවූ ස්වාමීන්වහන්සේ නුඹේ පියවරුන්ට දිවුළ ගිවිසුම හා කරුණාව:ජයැsed) නුඹ සමග පවත්වා” (ද්විතීය කථාව 7:12).

ද්විතීය කථාව 7 වන පරිච්ඡේදය තුළ කානානිවරුන් මත තහංචියක් පනවා තිබීම සිත්ගන්නා කරුණකි. මෙහිදී කානානි ස්ත්‍රියක් වූ රාහබ් එම තහංචිය යටතට පත්ව සිටියත්, ඇය ඇතුල්වුනාවූ අලුත් ඇදහිල්ල හේතුවෙන්, ඉශ්‍රායෙල්වරුන්ට වූ පොරොන්දු තමන්ටද දෙන ලෙස ඇය ඉල්ලා සිටියාය. එහි ප්‍රතිඵලයක් ලෙස ඇය ගැළවුනාය.

ඔත්තුකරුවන් සමග රාහබ් කළාවූ සංවාදයේදී, මනසට එන ප්‍රථම රූපකය වන්නේ, නික්මයාමේදී සිදුවූ පාස්කුවයි (ලේ දැක පසුකර යාමයි). එම අවස්ථාවේදී, ඉශ්‍රායෙල්වරුන්ව ආරක්ෂා කරනු ලබන්නට නම් ඔවුන් විසින් තම නිවාස තුළට වී සිටීමට නියමව තිබූ අතර, එම නිවාසවල උළුවහු කණු මත පූජා කළ බැටළුවාගේ ලෙය තවරා තිබිය යුතු විය.

“ඒ ලේ නුඹලා සිටින ගෙවල්වල නුඹලා උදෙසා ලකුණක් පිණිස වන්නේය. මම ඒ ලේ දැක නුඹලා පසුකර යන්නෙමි, මා විසින් මිසර දේශයට පහරදෙන කල නුඹලා විනාශකිරීමට පීඩාවක් නුඹලා පිට නොවන්නේය.” (නික්මයාම 12:13; නික්මයාම 12:22, 23 තවදුරටත් බලන්න.)

“කීකරුවීමෙන්, ජනතාව විසින් ඔවුන්ගේ ඇදහිල්ල උදෙසා සාක්ෂි සැපයිය යුතු විය. ක්‍රිස්තුස්වහන්සේගේ රුධිරයේ වටිනාකමින් ගළවාගනු ලැබීම අපේක්ෂා කරන සියළුදෙනා, එම ගැළවීම අත්පත් කරගනු පිණිස ඔවුන් විසින් යම්කිසි දෙයක් කළ යුතු බව අවබෝධ කරගත යුත්තාහ. වරදට නියමිත දඬුවමෙන් අපව මුදවා ගැනීමට හැකිවන්නේ ක්‍රිස්තුස්වහන්සේට පමණක්ම වන අතර, අප විසින් පාපයෙන් ඉවත්වී, කීකරුකම වෙත හැරිය යුත්තෙමු. මනුෂ්‍යයා ගැළවීම ලබන්නේ ඇදහිල්ලෙන් මිස, ක්‍රියාවලින් නොවේ, එනමුත්, ඔහුගේ ඇදහිල්ල, ඔහුගේ ක්‍රියාවලින් දෘශ්‍යමාන විය යුත්තේය.” —Ellen G. White, Patriarchs and Prophets, p. 279.

මෙම අවස්ථාවේදී, දෙවියන්වහන්සේගේ විනාශයේ දූතයාගෙන් ඔවුන්ව බේරාගනු පිණිස ලකුණක් වූයේ රුධිරයයි. මිසර දේශය කරා අවසාන වසංගතය පැමිණි විට, දෙවියන්වහන්සේ ඉශ්‍රායෙල් ජනතාවගේ ජීවිත බේරාගත් පරිදි, විනාශය යෙරිකෝව කරා පැමිණෙන විට ඉශ්‍රායෙල්වරුන් විසින් රාහබ්ව සහ ඇගේ පවුලේ උදවියව බේරාගත යුතු විය.

`මෙම කථා දෙක තුළ කෙතරම් ප්‍රබල ශුභාරංචි පණිවුඩයක් අපට සම්බවේද? මේ කථාන්තර වලින් අපට ගත හැකි ශුභාරංචි පාඩම් මොනවාද?`