---
title:  පුදුම කරන අනුග්‍රහය
date:  09/10/2025
---

`යෝෂුවා 9:21-27 කියවන්න. යෝෂුවාගේ විසඳුම තුළින් යුක්තිය සමග අනුග්‍රහය සම්බන්ධ කළේ කෙසේද?`

ගිබියන්වරුන්ට පහරදීමට ඉශ්‍රායෙල් ජනතාවට අවශ්‍යතාවයක් තිබුණත්, එසේ කිරීමට ඉඩ නොහැරියේ, එම ජනතාවගේ නායකයින් පොරොන්දුවී දිවුරා තිබූ බැවින්ය. ඉශ්‍රායෙල් නායකයින් එම ගිවිසුමේ දිවුල ප්‍රතිපත්ති අනුව ක්‍රියා කළ බැවින් (විනිශ්චයකාරයා 11:29-40), කිසිදු වරදක් හෝ අපරාධයක් නොකරන තාක්කල් එය වලංගු වූ අතර, යමෙකුට සිදුවන්නාවූ පුද්ගලික හිංසනයකදී පවා මෙම ප්‍රතිපත්ති අදාල වනු ඇත.

පරණ ගිවිසුම තුළ, යමෙක් ගිවිසුමක් ඇති කිරීමට හෝ ඒ පිළිබඳව දිවුරා පොරොන්දු වීමට පෙර නුවණක්කාර ලෙස කටයුතු කිරීම භක්තිමත් පුද්ගලයන්ගේ ගුණවත් ක්‍රියාවක් සේ සලකනු ලැබුණි. (ගීතාවලිය 15:4; ගීතාවලිය 24:4; දේශනාකාරයා 5:2, 6). එම දිව්රීම ඉශ්‍රායෙල්වරුන්ගේ ස්වාමිවූ දෙවියන් වහන්සේගේ නාමයෙන් සිදුකර ඇති බැවින්, එය වෙනස් කිරීමට නායකයන්ට නුපුළුවන් විය.

ඉශ්‍රායෙල් නායකයන් විසින් ගරු ගාම්භීර දිවුරුම් දීමෙන් පසුව වෙනස් නොවන පරිදි ඔවුන්ගේ ඉරණම ගිබියන්වරුන්ගේ ඉරණම හා බැඳුනි. ඇත්ත වශයෙන්ම, ඔවුන්ට පැවරුනාවූ දේවමාළිගය උදෙසා දර සහ දිය සැපයීමේ කටයුත්ත හේතුවෙන් (යෝෂුවා 9:23), ඉශ්‍රායෙල් නමස්කාර කටයුතු පිළියෙල කළාවූ සමාජයේ නිත්‍ය සාමාජිකයන් බවට ගිබියන්වරු පත්වූහ. ඉශ්‍රායෙල්වරුන්ගේ නායකයන්ගේ තීරණයට වඩා වෙනස්වූ තීරණයක් යෝෂුවා විසින් ගනු ලැබූ බැවින් (යෝෂුවා 9:21) “මුළු සභාවට” සේවය කිරීම පිණිස ගිබියන්වරුන්ට නියම වූයෙන්, මුලදී ඔවුන්ට (ගිබියන්වරුන්ට) ශාපයක් වන්නට තිබූ දෙය ආශිර්වාදයක් බවට පත්විය (2 සාමුවෙල් 6:11 සමග සංසන්දනය කරන්න).

ගිබියන්වරුන්ගේ ඊටපසුව වූ ඉතිහාසය දෙස බැලූ විට පෙනී යනුයේ, නගරවාසීන්ට ඉතා උසස් ආගමික වරප්‍රසාද උදාවූවාසේම, ඔවුන් දෙවියන් වහන්සේගේ ජනයා කෙරෙහි විශ්වාසවන්තව සිටි බවත්ය. දෙවියන්වහන්සේගේ ජනතාව වන ඉශ්‍රායෙල්වරුන් ගිබියන්වරු සමඟ කළාවූ ගිවිසුම ඊට පසුව පරම්පරා ගණනාවක් මුළුල්ලේ පැවති බැවින් ඉශ්‍රායෙල්වරු මිසර දේශයෙන් පැමිණෙන විට ගිබියන්වරුන්ද යෙරුසලම නැවත ගොඩනැගීමේ කටයුත්ත සඳහා උපකාර කළහ (නෙහෙමියා 7:25). ඔවුන්ගේ ක්‍රියාවලට සදකාලයටම ධනාත්මක ප්‍රතිවිපාක ලැබෙනුයේ දෙවියන්වහන්සේගේ අනුග්‍රහය හේතුකොට-ගෙන පමණක්ය.

රාහාබ් කළාක් මෙන් ගිබියන්වරුන්ද තම අනන්‍යතාවය සඟවා නොගෙන දයාව ඉල්ලා සිටියේ නම් කුමක් වන්නට ඇත්ද? ඒ පිළිබඳව අප නොදන්නා බැවින්, දෙවියන්වහන්සේගේ කැමැත්ත කුමක්දැයි විමසා සිටියත්, ගිබියන්වරුන්ව විනාශයෙන් බේරාගනු පිණිස ගෙන තිබූ මූලික තීරණයේ වෙනසක් වන්නට ඇත්දැයි පැවසීමට අපට නුපුළුවන. දෙවියන්වහන්සේගේ උතුම් පරමාර්ථය වන්නේ, පව්කරුවන්ට දඬුවම් පැමිණවීම නොව, පව්කරුවන් පසුතැවිලිව උන්වහන්සේගේ දයාව ලබනු පිණිසය (එසකියෙල් 18:23; එසකියෙල් 33:11 සමග සංසන්දනය කරන්න). ගිබියන්වරුන් විසින් යොදාගත් ප්‍රයෝගය, දෙවියන් වහන්සේගෙන් කරුණාව අයැද සිටි ක්‍රමවේදයක් සේ, මෙන්ම උන්වහන්සේගේ කරුණාවන්තකමේ සහ සාධාරණත්වයේ චරිත ගුණාංගවල පිහිට පැතූ අවස්ථාවක් ලෙසද සැලකිය හැකිය. කානානිවරුන් පසුතැවිලිවීම ප්‍රතික්ෂේප කොට, දෙවියන්වහන්සේගේ සැලසුමට එරෙහිව ක්‍රියාකරමින් කටයුතු කළ බැවින් ඔවුන් සම්පූර්ණයෙන්ම විනාශයට පත්වූහ (උත්පත්ති 15:16) ගිබියන්වරු විසින් දෙවියන්වහන්සේගේ අති විශිෂ්ටත්වය අවබෝධ කරගනිමින්, කැරලි ගසනවා වෙනුවට සාමය පැතූ බැවින් මෙන්ම ඔවුන් කළාවූ රූප වන්දනාව එපා කොට, එම දෙවියන්වහන්සේට නමස්කාර කිරීම පිණිස ඔවුන් තුළ වූ කැමැත්තට දෙවියන් වහන්සේට ගරු කළසේක.