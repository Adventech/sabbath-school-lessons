---
title:  වැඩිදුර අධ්‍යයනය සඳහා
date:  10/10/2025
---

Ellen G. White, "Crossing the Jordan," pp. 482, 483, in Patriarchs and Prophets. කියවන්න.

රාහාබ් සහ ඔත්තුකරුවන් පිළිබඳව පරණ ගිවිසුමේ කථාන්තරයෙන් පසුව, යේසුස්වහන්සේගේ වංශාවලිය පිළිබඳව සඳහන්වනතෙක් මෙම සිද්ධිය පිළිබඳව වෙන කිසිදු සඳහනක් නැත. ඇය සල්මොන් නැමැත්තෙකුගේ (යුදාගේ ගෝත්‍රයට අයත්වූ) බිරිඳවූ බවත්, බෝවස්ගේ මවවූ බවත්, එමෙන්ම, එම වංශාවලියේම සඳහන්ව ඇති තවත් වැදගත් ස්ත්‍රියකගේ නැන්දනිය වූ බවත් සඳහන්වේ. එනම්: රූත් ය. (මතෙව් 1:5; රූත් 4:13, 21 සමග සංසන්දනය කරන්න). වරදට පත්කරනු ලැබ, සම්පූර්ණ විනාශය කරා නියම කරනු ලැබුවාවූ යෙරිකෝවේ විසූ වේශ්‍යා ස්ත්‍රියකට, දෙවියන්වහන්සේ කෙරෙහිවූ ඇගේ ඇදහිල්ල හේතුවෙන් දාවිත්ගේ වංශාවලියේ වැදගත් පුරුකක් වීමට හැකිවූවාසේම, මෙසියස් වහන්සේගේ පරම්පරාවේ මුතුන් මිත්තන්ගෙන් කෙනෙක් වූවාය. ඇදහිල්ල අබ ඇටයක් තරමට හෝ වුවත්, ඇදහිල්ල තුළින් දෙවියන්වහන්සේට අත්පත් කර දීමට හැකිවන්නාවූ දේවල් මෙවැනිය (මතෙව් 17:20; ලූක් 17:6).

“ඇගේ (රාහාබ්ගේ) හැරීම, රූප වන්දනා කරන්නවුන්, දෙවියන්වහන්සේගේ අධිකාරිත්වය පිළිගත්විට, උන්වහන්සේගේ මහත් කරුණාව පෙන්වනු ලැබූ හුදෙකලා අවස්ථාවක් නොවීය. එම දේශය තුළ නොයෙක් දෙනා මෙන්ම ගිබියන්වරුන්ද ඔවුන් අනුගමනය කළාවූ මිථ්‍යා දෘෂ්ටිකත්වය හැර දමා ඉශ්‍රායෙල් ජනතාව සමග එකතුවී, ගිවිසුමේ ආශිර්වාද බෙදාගත්හ.

“දෙවියන්වහන්සේ විසින් ජාතිය, වර්ගය හෝ කුලය විශේෂ කොට තකන්නේ නැත. උන්වහන්සේ සියළු මනුෂ්‍ය වර්ගයාගේ මැවුම්කරුය. සියලු මනුෂ්‍යයන් මැවීමේදී එක හා සමානව සිටියා මෙන්ම ගැළවීමේ ක්‍රියාවලියේදීද එලෙසම විය. ක්‍රිස්තුස්වහන්සේ පැමිණියේ, සෑම පුද්ගලයෙකුටම දෙවියන් වහන්සේ වෙතට ළඟා විය හැකිවන පරිදි, බෙදා වෙන්කිරීමේ බිත්ති බිඳ දමා, දේව මාළිගයේ සෑම කුටියක්ම විවෘත කර දීමය. උන්වහන්සේගේ ප්‍රේමය, අතිශයින් පුළුල්ය, ඉතා ගැඹුරුය, මහත් සේ පිරී පවතින්නේය, එබැවින් එය සෑම ස්ථානයක් කරාම කිඳා බසිනු ලබන්නේය. එමගින් සාතන්ගේ මුලාවේ බලපෑම්වලට හසුවූවන්ව ඔහුගේ රැවටිලි වලින් මුදාගනිමින්, ඔවුන්ව දෙවියන්වහන්සේගේ සිංහාසනය අභියස තබාගනු ලබනවා ඇත. තවද එම සිංහාසනය වටා පොරොන්දුවේ දේදුන්නක් විය. ක්‍රිස්තුස්වහන්සේ තුළ යුදෙව්වෙක්වත්, ග්‍රීකයෙක්වත්, දාසයෙක් හෝ නිර්දාසියෙක් නැත.” —Ellen G. White, Prophets and Kings, pp. 369, 370.

**සාකච්ඡාව සඳහා ප්‍රශ්න:**

`“දෙවන අවස්ථාව” (සහ ඊටත් වැඩි අවස්ථා) පිළිබඳව සාකච්ඡා කර, එය අනුන් හට දිගුකළ හැක්කේ කෙසේද කියා සිතා බලන්න. ඒ අතරට මෙම සංකල්පය අනිසි ලෙස යොදාගැනීම වලක්වාලිය හැක්කේ කෙසේද? උදාහරණයක් ලෙස අනිසි ලෙස සැලකුම් මෙන්ම ගැරහීම්වලට ලක්වන ස්ත්‍රියක් පිළිබඳව උපකල්පනය කරන්න. ඇයට උපදේශනයක් දීමේ අවස්ථාව ඔබට ලැබුණහොත්, ඇයට පීඩා කරන්නාට කරුණාව දක්වමින් නැවත නැවත ඔහු වෙත යන ලෙස ඔබ ඇයට පවසනවාද? ඇතැම් එවැනි අවස්ථාවලදී අනිසි ලෙස සලකනු ලැබීම නොකඩවා විය හැකි බව දැනගෙන ඊට ඉඩ හරිනවාද? මෙවැනි සිද්ධිවලදී අපට සමබරතාවය පවත්වාගත හැක්කේ කෙසේද?`

`ඇදහිල්ලේ ආදර්ශයක් සේ සලකමින් රාහබ් පිළිබඳව සාකච්ඡා කරන්න. දේව ජනතාවගේ ජීවිත චර්යාව තුළ බොහෝ අඩුපාඩුකම් තිබෙන නමුත්, ඒවා බයිබලයේ සඳහන් උසස් ප්‍රමිති මට්ටමින් බොහෝ හීනව පැවතියත්, දෙවියන් වහන්සේගේ ජනතාවගේ විවෘතභාවය අපට අගය කළ හැක්කේ කෙසේද? ඔවුන්ගේ ඇතැම් චර්යාවන් අගය නොකොට, ඔවුන්ගේ ඇදහිල්ල අගය කිරීමට හැකිවන්නේ කෙසේද?`

`ගිබියන්වරුන් විසින් කරනු ලැබූ රැවටිල්ලේදී, දෙවියන්වහන්සේගේ කැමැත්ත විමසීම යෝෂුවා විසින් අතපසු කරනු ලැබූ නමුත්, එම රැවටිල්ල හේතුවෙන් වන්නට තිබුණාවූ මහත් විනාශය වලක්වාලනු පිණිස, යුක්තිය මෙන්ම අනුග්‍රහය එකට මුසු කිරීමට යෝෂුවාට හැකි විය. ඔබේ ජීවිතයේ යුක්තිය මෙන්ම අනුග්‍රහය තිබිය යුතු වූ අවස්ථාවක් පිළිබඳව කල්පනා කර බලන්න. මෙම කරුණු දෙක එකට යා කිරීමට ඇති ප්‍රායෝගික ක්‍රමවේද මොනවාද?`