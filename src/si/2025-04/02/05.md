---
title:  පරස්පරවූ වටිනාකම්
date:  08/10/2025
---

`යෝෂුවා 9:11-20 කියවන්න. රාහබ්ගේ සහ ගිබියොන්වරුන්ගේ කථා අතර ඇති සමානකම් සහ අසමානතාවයන් මොනවාද? ඒවා අර්ථවත් වන්නේ මන්ද?`

යෝෂුවාගේ පොතේ මෙම පරිච්ඡේදය ආරම්භ වන්නේ, කුඩා ප්‍රදේශ පාලනය කරමින් සිටි කානානි රජවරුන් ඉශ්‍රායෙල්වරුන්ට එරෙහිව සංධානයක් ගොඩනගා ගත් බව සඳහන් කරමිනි. ඊට වෙනස්වූ ගිබියන්වරු, ඉශ්‍රායෙල්වරුන් සමග ගිවිසුමකට ඇතුල් වූහ.

මෙම ගිවිසුම ඇති කරගැනීම පිණිස ගිබියන්වරුන් තමන් අතිශයින් දුරබැහැර රටකින් පැමිණි තානාපතිවරුන් බව පවසමින් ඉශ්‍රායෙල්වරුන්ව රැවටූහ. ද්විතීය කථාව 20:10-18ට අනුව, කානානිවරුන් සහ පොරොන්දුවූ දේශයේ සීමාවලින් පිට ජීවත්වූවන් අතර වෙනසක් දෙවියන්වහන්සේ විසින් නියම කර ඇත.

මෙහි එක් එක් පරිවර්තන වල “සූක්ෂම ලෙස” හෝ “ප්‍රයෝගයෙන්” යනුවෙන් යොදා ඇති වචන තුළ ධනාත්මක අර්ථ ගැබ්වී ඇත. එනම්: ප්‍රඥාව, නුවණ වැනි අර්ථවේ (හිතෝපදේශ 1:4; හිතෝපදේශ 8:5, 12) හෝ සෘණාත්මක අර්ථද එම වචන තුළ ඇති අතර අපරාධ චේතනා ඉන් පෙන්නුම් කරනු ලබයි (නික්මයාම 21:14 1 සාමුවෙල් 23:22 ගීතාවලිය 83:3). ගිබියන්වරුන්ගේ සිද්ධිය දෙස බැලූවිට, ඔවුන්ගේ විශ්වාසය කඩකිරීමේ ක්‍රියාව, එතරම් විනාශකාරී දෙයක් නොවූයේ, ඔවුන්ගේ ජීවිත ආරක්ෂා කරගැනීමට ඔවුන් තුළ තිබූ උවමනාව පෙන්නුම් කරනු ලැබූ බැවිනි.

ගිබියන්වරුන්ගේ කථාව, රාහබ්ගේ කථාවට බෙහෙවින් සමාන වූවකි. එම දෙදෙනාම ඉශ්‍රායලයේ දෙවියන්වහන්සේගේ බලය පිළිගන්නාවූ අතර, ඉශ්‍රායෙල්වරුන්ගේ සාර්ථකත්වය මනුෂ්‍ය උත්සාහය හේතුවෙන් නොවන බවද දෙදෙනාම අවබෝධ කරගෙන ඇත. වෙනත් කානානීය ජාතීන් මෙන්, මෙම දේශය යෙහෝවඃවහන්සේ විසින් ඉශ්‍රායෙල්වරුන්ට ලබාදෙනවාට විරුද්ධ නොවූ අතර, මෙම ජාතීන්ව ඉශ්‍රායෙල්වරුන් ඉදිරියෙන් පලවා හරිනු ලබන්නේ දෙවියන් වහන්සේ විසින්ම බව ඔවුහු ඒත්තු ගත්හ. ඔවුන් මිසර දේශයෙන් ගළවා ගනු ලැබීම පිළිබඳව ආරංචි මෙන්ම, සීහොන් සහ ඕග් යන රජවරුන්ට අත්කරදුන් පරාජයද, රාහාබ්ට මෙන්ම ගිබියන්වරුන්ටද ඉශ්‍රායෙල්වරුන් සමග සාම ගිවිසුමකට ඇතුලත්වීමට වැදගත් හේතුවක් විය. එනමුත් රාහාබ් මෙන් ඉශ්‍රායෙල්වරුන්ගේ දෙවියන්වහන්සේට යටත් නොවී, ගිබියන්වරු කපටි උපායක යෙදුනාහ.

මෙවැනි අවස්ථාවලදී දෙවියන්වහන්සේගේ කැමැත්ත කුමක්දැයි තහවුරු කරගැනීම පිණිස මෝසෙස්ගේ ව්‍යවස්ථාව තුළ ඉඩ සලසා තිබුණි. (ගණන් කථාව 27:16-21). ගිබියන්වරුන්ගේ රැවටිල්ලට හසු නොවන පිණිස යෝෂුවා විසින් දෙවියන්වහන්සේගේ කැමැත්ත කුමක්දැයි විමසිය යුතුව තිබුණි.

දෙවියන්වහන්සේගේ මූලිකත්වය යටතේ ක්‍රියාකරන්නාවූ නායකයෙකු හෝ ඕනෑම ක්‍රිස්තියානි නායකයෙකු විසින් දෙවියන්වහන්සේගේ කැමැත්ත කුමක්දැයි විමසා සිටිය යුත්තේය (1 ලේකම් 28:9; 2 ලේකම් 15:2; 2 ලේකම් 18:4; 2 ලේකම් 20:4). මෙය නොසලකා හරිනු ලැබූ විට, දේශයට පහර නොදෙන බවට කරගත් ගිවිසුම බිඳ දැමීමට ඉශ්‍රායෙල්වරුන්ට හැකි වූවාසේම, ස්වාමීන්වහන්සේගේ නාමයෙන් කරනු ලැබූ ගිවිසුමද කඩා දැමීමට ඉශ්‍රායෙල්වරුන්ට හැකි විය. මෙම කාරණා දෙකම එකසේ වලංගු වේ.

`එකිනෙකට පරස්පරයයි ඔබට හැඟෙන බයිබලයේ අගයන් දෙකක් හේතුවෙන්, ඒ පිළිබඳව ඔබ නිතර නිතර කනස්සල්ලට පත්ව සිටිනවාද?`