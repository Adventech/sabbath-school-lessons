---
title:  යොර්දානයෙන් ඔබ්බට
date:  16/10/2025
---

“උන්වහන්සේ මුහුද වියළි බිමක් කළසේක\
ඔව්හු ගංගාව මැදින් පයින් ගියෝය\
එහිදී අපි උන්වහන්සේ කෙරෙහි ප්‍රීතිවමුව” (ගීතාවලිය 66:6)

රතු මුහුද මෙන්ම යොර්දාන් ගංගාව හරහා යාම යන කරුණු දෙක තුළින්ම බයිබල් ඉතිහාසය තුළ නව යුගයක් ආරම්භ කරනු ලබන අතර, එම දෙකේදීම ලාංඡන පිළිබඳව වැදගත් සටහනක් ඇත (ගීතාවලිය 66:6; ගීතාවලිය 114:1-7 සහ 2 රාජවාලිය 2:6-15 බලන්න.) මේවනවිට, එම තරණය කිරීම් දෙක එකට සම්බන්ධ කරන පාඨ දක්වා ඇති අතර, එහි අර්ථගැන්වීම් මුල් අවස්ථාවට ඔබ්බෙන් වන අවස්ථා පෙන්නුම් කර ඇත. ගීතාවලිය 66 වන පරිච්ඡේදය තුළ, දෙවියන්වහන්සේ විසින් ගීතිකාකරුගේ ජීවිතය තුළ කරනු ලැබූ ගැළවීමේ ක්‍රියාවන් (ගීතාවලිය 66:16-19) රතු මුහුද මෙන්ම යොර්දාන් ගංගාව තරණය කිරීම උදාහරණයට ගනිමින්, එම ඓතිහාසික සිද්ධි පෙන්නුම් කරමින් විස්තර කොට ඇත.

ගීතාවලිය 114හිද එම සිදුවීම් දෙක එකට ඈඳා ඇත්තේ එම කතුවරයා තුළ එම සිද්ධි වූ අවස්ථා වල වෙනස නොදැන සිටි නිසා නොව, එම සිද්ධි දෙකටම අදාළව තිබූ දේව ධර්ම ඉගැන්වීම්වල තිබූ වැදගත්කමේ සමානතාවය හේතුවෙන්ය. මෙම සිද්ධි දෙක තුළින්ම පෙන්නුම් කරනු ලබන්නේ, ඉශ්‍රායෙල්වරුන් විසින් අත්දකිනු ලැබූ ඔවුන්ගේ ස්වභාවයේ වෙනස්වීම් පෙන්නුම් කරනු ලබයි. එනම්: වහල් භාවයේ සිට නිදහස කරාවූ වෙනස සහ පසුව නිත්‍ය පදිංචියක් හෝ දේශයට හිමිකමක් හෝ නොතිබුණාවූ තැනින් තැන යමින් සිටි මොවුන් රාජ්‍යයක හිමිකරුවන් වීම නියෝජනය කෙරුණි. මෙම ගීතිකා තුළින්, මෙම සංගීතකරු මෙම තරණය කිරීම් දෙක උදාහරණයට ගනිමින්, පීඩාවෙන්, දිළිඳුබවෙන්, අසරණකමෙන් සහ ලජ්ජාවට පත්කරනු ලැබීමෙන්; ආරක්ෂාව කරාද සහ පැවැත්ම උදෙසාද, ගැළවීම මෙන්ම අභිමානය කරාද තම ජීවිතය අත්දුටු වෙනස පහදා දෙනු ලබයි.

එලියාව ස්වර්ගයට ඔසවා ගනු ලැබූ අවස්ථාවේ, යෝෂුවා පොතේ සඳහන් යොර්දාන් ගංගාව සම්බන්ධව සිදුවූ ප්‍රාතිහාර්යයට සමාන දෙයක් සිදුවිය. ගඟ තරණය කිරීමෙන් පසුව එලියාට ඔහුගේ ජීවිතයේ වූ වැදගත්ම සිද්ධිය සිදුවිය. එනම්: ඔහුව ස්වර්ගයට ඔසවා ගනු ලැබීමයි. එලිෂාගේ ජීවිතයේද වැදගත් වෙනසක් සිදුවිය. එනම්: මෙතෙක් කල් අනාගතවක්තෘවරයාගේ සහකාරයාව සිටි ඔහු (1 රාජාවලිය 19:21) එම ජාතියේ අනාගතවක්තෘවරයා බවට පත් වූවේය (2 රාජාවලිය 2:22).

`මතෙව් 3:16, 17 සහ මාර්ක් 1:9. අලුත් ගිවිසුමේ මෙම ලේඛකයන් යොර්දාන් ගංගාව සම්බන්ධයෙන් සංකේතවත් වූ ආත්මික අර්ථගැන්වීමක් කළේ කෙසේද?`

පසුව, යොර්දානය තරණය කිරීමේ සංකේතවත් වැදගත්කම අවබෝධ කරගනිමින් (හෙබ්‍රෙව් 3-4), කානාන් දේශයට ඇතුල්වීම, කිතුනුවන් ඇදහිල්ලෙන් ඇතුල්වන්නාවූ, “අනුග්‍රහයේ විවේකයේ” පෙර සේයාවක් සේ සලකනු ලබයි.