---
title:  අනුග්‍රහයේ සිහිවටන
date:  11/10/2025
---

### මේ සතියේ පාඩමේ අධ්‍යයනය සඳහා කියවන්න

යෝෂුවා 3, ගණන් කථාව 14:44, ලූක් 18:18-27, යෝෂුවා 4, යොහන් 14:26, හෙබ්‍රෙව් 4:8-11.

> <p>කටපාඩම් පදය</p>
> “මක්නිසාද පොළොවේ සියලු‍ මනුෂ්‍ය වර්ගයන් ස්වාමීන්වහන්සේගේහස්තය බලවත් බව දැනගන්න පිණිසත්, ඔවුන් නුඹලාගේ දෙවිවූ ස්වාමීන්වහන්සේට සෑම කල්හිම භයවෙන පිණිසත්, නුඹලාගේ දෙවිවූ ස්වාමීන්වහන්සේ අප රතු මුහුදෙන් මෙතරවෙන තුරු එහි ජලය අප ඉදිරියෙන් හින්දවා දැමුවාක් මෙන් නුඹලා මෙතර වෙන තුරු නුඹලාගේ දෙවිවූ ස්වාමීන්වහන්සේ යොර්දානේ ජලය නුඹලා ඉදිරියෙනුත් හින්දවා දැමූසේක” (යෝෂුවා 4:23, 24).

පොලිස් නිලධාරියා සංඥා කළේය. පදවමින් සිටි වාහනය අයින් කර නැවැත්වීමට ජෝන්ට සිදුවිය. පොලිස් නිලධාරියා රියදුරු බල පත්‍රය ඉල්ලා සිටි විට, එම බලපත්‍රය වැඩකරමින් සිටි කාර්යාලය තුළ අමතක වී පැමිණ ඇති බව ජෝන්ට මතක් විය. සිදුවූ දෙය විස්තර කළ පසුව, ජෝන් සේවය කරන්නේ කොහේදැයි නිලධාරියා විමසා සිටියේය. තමන් විශ්ව විද්‍යාලයක ආචාර්යවරයෙකු බවට ජෝන් ප්‍රතිචාර දැක්වූවේය. නිලධාරියා ජෝන්ට ගෙවීම පිණිස පත්‍රිකාවක් දෙන අතරතුර පවසා සිටියේ එය දඩ කොලයක් සේ සලකන්න එපා යනුවෙනි.

“මේක පාඨමාලා ගාස්තුවක් සේ සිතන්න” යි නිලධාරියා පැවසුවේය. “මිනිසුන්ට යමක් ඉගෙන ගන්න අවශ්‍යවූ විට ඒ අය පාඨමාලා ගාස්තුව ගෙවා ඉගෙන ගන්නවා. ඔබ රථය පදවන විට රියදුරු බලපත්‍රය අමතක නොකරන පාඩමට ගෙවිය යුතු ගාස්තුව ගෙවන්න. ශුභ දවසක් ආචාර්ය තුමනි!

මනුෂ්‍යයන් ලෙස නිතර අපේ ඇස් ඉදිරිපිට නැති දේවල් අමතකවීම සාමාන්‍ය දෙයකි. බොහෝ විට ලැබුණාවූ දුරකථන පණිවුඩයකට ඇමතීමක් ලබාදීමට, විද්‍යුත් ලිපිවලට පිළිතුරු යැවීමට, මල් පැලවලට වතුර දැමීමට, උපන් දින සුභ පැතුම් යැවීමට වැනි නොයෙක් දේවල් ඉතා පහසුවෙන් අපට අමතක වී යනු ඇත. අප විසින් අපේ ආත්මික අවශ්‍යතාවයන් අමතක කළ විට අතිශයින් භයානක ප්‍රතිවිපාක අත්වීමට පුළුවන. එය ගෙන එන්නාවූ ප්‍රතිඵලය දඩයක් ගෙවීමට නියම වනවාට වඩා බැරෑරුම් එකකි. ඊට හේතු සාධක වන්නේ, ආත්මික කාරණාව අපේ සදාකාලික ඉරණම විසඳන්නාවූ දෙයක් වන බැවිණි.

හෙබ්‍රෙව්වරුන් විසින් යොර්දාන් නදිය තරණය කළ අන්දම පිළිබඳව අධ්‍යයනයක යෙදෙමින්, එම අත්දැකීම් තුළින් අපට උගත හැකි පාඩම් මොනවාදැයි විමසා බලමු.

_ඔක්තෝබර් මස 18 වන දිනට යෙදෙන සබතට සූදානම් වීම පිණිස මෙම සතියේ පාඩම අධ්‍යයනය කරන්න._