---
title:  මතකයේ තබාගන්න
date:  14/10/2025
---

`යෝෂුවා 4 කියවන්න. දෙවියන්වහන්සේ ඉශ්‍රායෙල්වරුන් හට සිහිවටනයක් ගොඩනගන ලෙස පැවසුවේ ඇයි?`

ගල්වල පරමාර්ථය වූයේ එය “ලකුණක්” කරගැනීමය. හෙබ්‍රෙව් භාෂාවේ .දඑ. යන වචනයෙන් “පුදුම” යන අර්ථය පරිවර්තනයේදී ලැබෙන අතර, එමගින් දෙවියන්වහන්සේ විසින් කරනු ලබන්නාවූ, මිසර දේශයට වසංගත එවීම වැනි (ඊයේ දිනයේදී උගත් පාඩම බලන්න). ප්‍රාතිහාර්යාත්මක ක්‍රියාද මින් අදහස් කෙරේ (නික්මයාම 7:3; ද්විතීය කථාව 4:34). තවද එම වචනය මගින් “සංකේතය” හෝ “ලකුණ” යන අදහස් අතිශයින් ගැඹුරු වූද, අති විශිෂ්ට වූද යථාර්ථයක බාහිර ලකුණක් සේ පෙන්නුම් කරනු ලබයි. උදාහරණයක් ලෙස ගත් කළ, දේදුන්න ගිවිසුමේ “ලකුණකි” (උත්පත්ති 9:12, 13). ඉශ්‍රායෙල්වරුන්ගේ ගෙවල්වල දොර කණු සහ උළුවහු මත තැවරූ රුධිරය, “ලකුණක්’‘ සේ සලකනු ලැබුණි (නික්මයාම 12:13). ඉතා වැදගත් කරුණක් වන්නේ, මැවීමේ සහ දෙවියන්වහන්සේගේ ශුද්ධ වූ වැඩසිටීම පෙන්නුම් කිරීම සඳහා සබත “ලකුණක්” වශයෙන් හඳුන්වා දී ඇත. (නික්මයාම 31:13, 17; එසකියෙල් 20:12).

මෙහිදී ලකුණ සිහිවටනයක් ලෙසද භාවිතා කර ඇත්තේ, පසුව එන පරම්පරාවලට යොර්දාන් නදිය හරහා ගමන්ගත් ආකාරය මෙන්ම එම ප්‍රාතිහාර්යය මතක් කර දීම පිණිසය. හෙබ්‍රෙව් භාෂාවෙන් ඇති (zikkaron) සහ එම වචනයේ මූලාශ්‍රයෙන් එන 'zakar' යන වචනයද “මතක තබාගනු පිණිස,” යන්නෙන් සාමාන්‍යයෙන් නිෂ්ක්‍රීයව මතකයේ තබාගැනීම නොව, ක්‍රියාශීලීව යමක් සිහියට නැංවීම ඉන් අදහස් කරනු ලබයි (ද්විතීය කථාව 5:15; ද්විතීය කථාව 8:2). ගල්වලින් තැනූ සිහිවටන තැබීම (උත්පත්ති 28:18-22). සහ ප්‍රශ්න පැන නැගුනාවූ චාරිත්‍ර (නික්මයාම 12:26, 27; ද්විතීය කථාව 6:20-25). පරණ ගිවිසුම තුළ දැකීමට හැකි සාමාන්‍ය දෙයකි. ප්‍රාතිහාර්යය නැවත නැවත කරනු ලබනවා වෙනුවට, මතකය අලුත් කරනු පිණිස මෙන්ම උන්වහන්සේගේ මහත් ක්‍රියාවලට අර්ථාන්විත පිළිතුරු සැපයීම සඳහාද, දෙවියන්වහන්සේ සිහිවටන ස්ථාපිත කළසේක. ස්වාමීන්වහන්සේගේ මෙම ප්‍රාතිහාර්යය, උන්වහන්සේගේ ජනතාව සමග සාමූහිකව නොනැවතී පවත්වාගෙන යනු පිණිස ලකුණ “සදාකාලයට” පවත්වාගෙන යායුතු වන්නේය.

අනාගතයේ පරම්පරාවන් විසින් පැන නැඟීමට හැකි වන ප්‍රශ්නයක් අතිශයින් වැදගත් වන්නේ, එම ප්‍රශ්නය සකසා ඇති පුද්ගලික හේතුව නිසාවෙනි. එනම්: “මේ ගල්වලින් ඔබට අර්ථවත් වන්නේ කුමක්ද?” සෑම පරම්පරාවකම අය මෙම ගල් පිළිබඳව වන කථාව සිතෙහි ධාරණය කර ගනිමින්, එයින් ගම්‍යවන අදහස පුද්ගලිකවම තබාගත යුතු වැදගත් කරුණකි. ප්‍රාතිහාර්ය කරන්නාවූ දෙවියන්වහන්සේ කෙරෙහි ඇති ඇදහිල්ල ජීවමානව තබාගැනීමට හැකිවන්නේ, සෑම පරම්පරාවක් විසින්ම යෙහෝවඃවහන්සේගේ ප්‍රබල ක්‍රියාවල වැදගත්කම පුද්ගලිකවම නැවත ආවරණය කරගැනීමෙනි. එවැනි ඇදහිල්ලක් තුළින් බයිබලය තුළ පදනම්වී ඇති සම්ප්‍රදායන්වලට විශ්වාසවන්තව ජීවත්වෙනවාද නැතහොත් සම්ප්‍රදායික දේවලට ඇති ප්‍රබල බැඳීම වන මැරුණාවූ ආගම හෙවත් මුලින් තිබූ වටිනාකම් සහ ජ්වලිත භාවයෙන් හීනව කටයුතු කිරීම හේතුවෙන් ජීවත්වන පරම්පරා තුළ විශාල වෙනසක් කරනු ඇත. අවසාන වශයෙන්, බයිබලය පදනම් කරගත් ඇදහිල්ල අප සතු කරගත යුත්තෙමු. කිසිවෙකුට, විශේෂයෙන්ම අපේ ආදි මුතුන් මිත්තන්ට, අප උදෙසා විශ්වාස කිරීමට නුපුළුවන.

`ස්වාමීන්වහන්සේ, ඔබ උදෙසා කර ඇති දේවල් සිහිගන්වනු ලබන්නාවූද, ස්වාමීන්වහන්සේ සමග ඔබ යෙදෙන්නාවූ ගමනේදී ඔබට පුද්ගලිකවම ඇති සිහිවටන මොනවාද?`