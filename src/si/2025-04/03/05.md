---
title:  අමතකවීමේ ස්වභාවය
date:  15/10/2025
---

`යෝෂුවා 4:20-24 කියවන්න. පහත දැක්වෙන පාඨ අදාළ කරගන්න: විනිශ්චයකාරයා 3:7 විනිශ්චයකාරයා; විනිශ්චයකාරයා 8:34; ගීතාවලිය 78:11; ද්විතීය කථාව 8:2, 18; ගීතාවලිය 45:17. ස්වාමීන්වහන්සේගේ ප්‍රබල ක්‍රියා මතක තබාගැනීම අතිශයින් වැදගත්වන්නේ ඇයි?`

යෝෂුවා 4:23 හි ව්‍යාකරණයේ යෙදෙන පුරුෂ වෙනස්වීම දෙස අවධානය යොමුකරන්න. යොර්දාන් ගංගාවේ ජලය “නුඹලා” (මධ්‍යම පුරුෂ) ඉදිරියෙහි වියලී ගිය බව එහි සඳහන්ව ඇති අතර, ඉන් අර්ථවත් වන්නේ යොර්දාන් නදිය හරහා ගමන් කළ සියළුම ඉශ්‍රායෙල්වරුන්ය. රතු මුහුද තරණය කිරීමේ අවස්ථාව වාර්තා කර ඇති අන්දම ඊට වඩා බෙහෙවින් වෙනස්ය. එහි දැක්වෙන්නේ රතු මුහුද “අප” (උත්තම පුරුෂ) ඉදිරියෙහි වියලී ගිය බවත්, එනම් එම සිද්ධිය වූ අවස්ථාවේ එහි සිටි පළමු පරම්පරාව මෙන්ම, නික්මයාම අත් දුටු මෙම සිද්ධිය වන තුරුත් ජීවත්ව සිටි අය පිළිබඳවය. මෙහි සිද්ධි දෙකක් පරම්පරා දෙකක ජීවත් වූවන්, වැදගත්කමින් එක හා සමාන වූ අතර, දෙමාපියන්ගේ අත්දැකීම් පිළිබඳව ඔවුන් දැරූ සාක්ෂි තුළින්, දෙවන පරම්පරාවට යොර්දානය තරණය කළ අත්දැකීම් නැවත ගවේෂණය කිරීමට හැකි විය.

සාමාන්‍යයෙන්, අමතක වීමේ ස්වභාවය සෑම පරම්පරාවකම මිනිසුන්ට පොදු දෙයක් යයි අපි කල්පනා කරමු. එනමුත්, ආත්මික වශයෙන් අමතක වීම තුළින් බැරෑරුම් ප්‍රතිඵල අත්විය හැක.

අද දවසේදී පවා විශේෂ මෙහෙවරක් බාරවූ, විශේෂ කැඳවීමක් මෙන්ම කරන්නට විශේෂ කටයුත්තක් ඇති සෙනඟක් ලෙස කටයුතු කිරීමට අපට අවශ්‍ය වන්නේ නම්, අප විසින් අපට විශේෂ වූ අනන්‍යතාවයක් ගොඩනගා ගත යුතු වන බැවින්, පුද්ගලිකව මෙන්ම සාමූහිකවද ආත්මික මතකයන් ගොඩ නගාගනිමින්, අප පැමිණියේ කොහේ සිටද? අප කවුද? එමෙන්ම අප මෙහි සිටින්නේ ඇයි යන කරුණු කෙරෙහි අපේ අවධානය යොමුවිය යුතු වන්නේය.

`1 කොරින්ති 11, 24, 25 සහ යොහන් 14:26 කියවන්න. ක්‍රිස්තුස්වහන්සේ අප උදෙසා කර ඇති දේවල්, අප විසින් නිතර මතක තබාගත යුත්තේ ඇයි? එය නොමැතිව වෙන කුමන දෙයක් ඇත්ත වශයෙන් වටිනවාද?`

අතීතය පිළිබඳව අපට දී ඇති ආලෝකය මෙන්ම උන්වහන්සේ අතීතයේ වූ හෙළිදරව් වීම් තුළින් අප නිතර මගපෙන්වීමක් ලබා නොගන්නේ නම්, ඇත්ත වශයෙන්ම අපට අනාගතය උදෙසා පවරා ඇති කටයුතු කරගෙන යාම පිණිස අවශ්‍යවන උනන්දුව හීනවී යනු ඇතැයි එලන් ජී වයිට් මහත්මිය පැහැදිලිව අවබෝධ කරගත්තේය: “පසුගිය අතීතය තුළ උන්වහන්සේගේ ඉගැන්වීම් මෙන්ම, ස්වාමීන්වහන්සේ අපට මගපෙන්වා ඇති ආකාරය අප විසින් අමතක නොකරන්නේ නම්, අපට අනාගත පිළිබඳව බියට පත්වීමට කිසිදු හේතුවක් නැත.” —Ellen G. White, Life Sketches, p. 196.

`අතීතය මතක් කරගනිමින්, ස්වාමීන්වහන්සේ ඔබේ ජීවිතය තුළ අතීතයේදී ක්‍රියාත්මකවී ඇති ආකාරය නැවත ආවර්ජනය කිරීම ඉතා වැදගත් කටයුත්තක් වන නමුත්, ඔබ විසින් උන්වහන්සේ සමග දෛනිකව සම්බන්ධතාවයක් පවත්වාගෙන යාම මෙන්ම, උන්වහන්සේගේ ප්‍රේමයේ සහ ඔබ සමග වර්තමානයේ සිටීමේ යථාර්ථය වැදගත්වන්නේ ඇයි?`