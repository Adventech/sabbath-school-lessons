---
title:  ආචාරසම්පන්න පිළිතුරක්
date:  10/12/2025
---

`යෝෂුවා 22:21-29 සමග හිතෝපදේශ 15:1 කියවන්න. නැගෙනහිර ප්‍රදේශයේ ගෝත්‍රවාසීන් විසින් දෙනු ලැබූ පිළිතුරුවලින් අපට කුමක් ඉගෙනීමට පුළුවන් වේද?`

චෝදනාවට ලක්වූ පුද්ගලයන්ගේ පිළිතුර, චෝදනා නැගූවන්ගේ මෙන්ම අවංකවූද, ප්‍රබලවූද එකක් වූ අතර, එය තේමාවක් වශයෙන්ද, ව්‍යQහාත්මකවද මෙම පරිච්ඡේදය තුළ කේන්ද්‍රගතව ඇත. මෙතෙක්, එම ගෝත්‍ර විසින් ඔවුන්ට එරෙහිව කරනු ලැබූ චෝදනාවලට පිළිතුරු දීම නොකළ නමුත්, ඔවුන්ට එරෙහිව නැගූ චෝදනාවලට සාවධානව සවන් දුන්හ. නගනු ලැබූ චෝදනා අතිශයින් බරපතල ඒවා වුවත්, ඔවුන්ගේ ඉවසීම හිතෝපදේශයේ පවසා ඇති පරිදි අතිශයින් ආදර්ශමත්ය. එනම්: “මෘදු උත්තරයකින් කෝපය පහවෙයි; එහෙත් කර්කශ වචනයකින් තරහ හටගනියි” යනුවෙනි (හිතෝපදේශ 15:1).

විත්ති පක්ෂයේ ආරම්භක වාක්‍ය තුළ, ඉශ්‍රායෙල්වරුන්ගේ දෙවියන් වහන්සේට ආමන්ත්‍රනය කරනු ලබන නාම මාලාවක් විය. එනම් එල් එලෝහිම් යෙහෝවඃවහන්සේ (යෝෂුවා 22:22) යනුවෙනි. මෙම නාම බලවත් ලෙස දෙවරක් පවසා, සිටියේ ඉශ්‍රායෙලය තුළ හටගැනීමට හැකිව තිබූ සිවිල් යුද්ධ තත්ත්වයක් ඇති නොවී සැක මෙන්ම චෝදනා පහකර දමනු ලබන ගාම්භීර දිවුරුම් ප්‍රකාශයක් ලෙසිනි. ඔවුන් දැඩිසේ විශ්වාස කළේ දෙවියන්වහන්සේ මෙම තත්ත්වය හොඳින් දන්නවා මෙන්ම මෙම තත්ත්වය උන්වහන්සේ විසින් අවබෝධ කරගන්නවා ඇති බවත්, ඒ ආකාරයෙන්ම ඔවුන් කල්පනා කළේ මෙම තත්ත්වය එම නියෝජිත මණ්ඩලය විසින් අවබෝධ කරගනිමින් ඔවුන් යහපත් නිගමනයකට පැමිණෙනු ඇති බවත්ය. එමෙන්ම, මෙම ගෝත්‍ර දෙකහමාර තමාගේ වගකීම ඉතා හොඳින් අවබෝධ කරගෙන සිටි බැවින්, ඔවුන් එම චෝදනා වලට වරදකරුවන් වන්නේ නම්, ඔවුන්ගෙන් පළිගන්නා ලෙස දෙවියන්වහන්සේගෙන් ඉල්ලා සිටියහ (ද්විතීය කථාව 18:19; 1 සාමුවෙල් 20:16 සමග සංසන්දනය කරන්න).

පුදුමකාර එළිදරව්වීමක් ඊටපසුව සිදුවූ අතර, එක් අතකින් ඉදිරිපත් කරනු ලැබූ චෝදනා පදනම් විරහිත ඒවා බව ඔප්පු වූ අතර (පූජාසනයක් මගින් වන සේවය, පූජා ඔප්පු කරනු ලබන ස්ථානයකට පමණක් සීමාකළ නොහැක) තවද, අනෙක් අතට ඔවුන් තුළ තිබූ සැබෑ චේතනාව එළිදරව් විය. ඔවුන් එවැනි ක්‍රියාමාර්ගයක් ගැනීම පිණිස වූ සැබෑ හේතුව වූයේ, ඔවුන් ඉශ්‍රායලයෙන් වෙන්වී යනු ඇතැයි තිබූ බිය මිස ඔවුන් සත්‍ය හැර යනු ඇතැයි යන සිතුවිල්ල නොවේ. එබැවින්, ඔවුන් කලින් නිගමනය කර තිබූ පරිදි පූජාසනයක් ගොඩනැගීම යනු සත්‍යය හැරයාමේ සාධකයක් නොවන්නේය. ඇත්තවශයෙන්ම, සැබෑ වන්නේ ඊට වඩා හාත්පසින්ම වෙනස්වූ දෙයකි, එනම්: ඔවුන්ද බටහිර ගෝත්‍රමෙන් ස්වාමීන්වහන්සේට තිබූ බිය හේතුවෙන් ඔවුන් ක්‍රියාත්මක වූ බවයි. ඉශ්‍රායෙල්වරුන්ගේ එක්සත් බවේ සැබෑ පදනම වන්නේ, එහි භූගෝලීය සීමාවන්වත්, ඔවුන්ගේ උරුමයේ භෞතික වශයෙන් වන්නාවූ දිග පළලවත් නොව, එනමුත්, ස්වාමීන්වහන්සේ අපේක්ෂා කරන දේවලට ඔවුන් තුළ ඇති ආත්මික බැඳීමය.

නැගෙනහිර ප්‍රදේශයේ සිටි ගෝත්‍රවලට අහිංසක ස්වභාවය තහවුරු වීමෙන් පසුව, බටහිර ඉවුරේ සිටි ගෝත්‍රවල අව්‍යාජ හැඟීම් මෙන්ම ප්‍රීතිය ප්‍රකාශ විය. තම සහෝදරයන් සමග විවාදයට යාමෙන් තමන් පැරදී ඇතැයි යන සිතුවිල්ල වෙනුවට, ඔවුන් සැක සිතමින් අනුමාන කළ දේවල් වැරදි බව වැටහීමෙන් ඔවුහු අවංකවම සතුටට පත්වූහ. ඉශ්‍රායෙලය තුළ හටගැනීමට අතිශයින් ඉඩකඩ තිබූ සිවිල් යුද්ධය වැලකී ගිය අතර, ජාතිය තුළ එක්සත්කම ආරක්ෂා විය.

`බොරු චෝදනා සම්බන්ධයෙන් ඔබ ක්‍රියා කරන්නේ කුමන ආකාරයකටද? ඔබේ ආකල්පවලට මාර්ගෝපදේශකයක් වන ප්‍රතිපත්ති කිහිපයක් අනුන් සමග බෙදාගන්න. ඔබට ආත්මික පුබුදුවක් වන පිණිස කියවන්න. ගීතාවලිය 37:3-6, 34, 37.`