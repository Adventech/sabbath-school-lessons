---
title:  අර්බුද නිරාකරණය
date:  11/12/2025
---

`යෝෂුවා 22:30-34 කියවන්න. මෙම සම්පූර්ණ සිද්ධිය තුළින්, අර්බුද නිරාකරණය පිළිබඳව අපට යම්කිසි දැක්මක් දෙනු ලබන්නේ කුමන ආකාරයටද, එමෙන්ම එම ක්‍රියා කලාපය තුළින් සභාවේ එක්සත් භාවය සහතික කරන්නේ කෙසේද? (ගීතාවලිය 133 යොහන් 17:20-23 1 පේත්‍රැස් 3:8, 9).`

යෝෂුවා 22වන පරිච්ඡේදය තුළ සඳහන් කථාවේ පවුල, සභාව සහ සමාජය තුළ දෛනිකව සිදුකරනු ලබන මානව සබඳතා වැඩිදියුණු කරගැනීම පිණිස අදාළ වන සන්නිවේදනය පිළිබඳව වන ප්‍රතිපත්ති අඩංගුව ඇත.

1. කිසියම් දෙයක් වැරදියට සිදුවන විට හෝ එය නිසියාකාරව සිදුනොවන බව පෙනීයන විට, කිරීමට වඩාත්ම සුදුසු ක්‍රියාව වන්නේ, දුටු කරුණු යටපත් කිරීමට හෝ පුපුරා යාමට ඉඩ නොහැර සන්නිවේදනය කිරීමයි. ගැටළු ඇතිවන විට, දෙවියන්වහන්සේගේ ජනතාව විසින් කිසිදු තැකීමක් නැතිව සිටීම සුදුසු දෙයක් නොවේ. ඇත්තවශයෙන්ම, අන්තර් යොර්දාන් කලාපයේ විසූ ගෝත්‍ර විසින් පූජාසනයක් ගොඩනැගීම පිළිබඳව වූ ඔවුන්ගේ අදහස් සන්නිවේදනය කර තිබුණේ නම් මෙවැනි තත්ත්වයක් ඇතිවීම වලක්වා ගත හැකිව තිබුණි.
2. යමෙක්, ඔවුන් විසින් කරනු ලැබ ඇති නිගමනය පිළිබඳව සම්පූර්ණයෙන් සෑහීමකට පත්ව සිටියත්, හදිසි තීරණවලට පැමිණීමෙන් වැලකී සිටින්න. යොර්දාන් ගංගාවේ බටහිර ප්‍රදේශයේ පදිංචිව සිටි ගෝත්‍රවාසීන් ඔවුන්ගේ කන වැකුණ දූෂමාන ආරංචි විශ්වාස කිරීමට ඉක්මන්වූ බැවින්, යොර්දාන් නදියේ පෙරදිග පදිංචි ගෝත්‍රිකයන් සත්‍යය හැරදා ගොස් ඇතැයි නිගමනයකට පැමිණියහ.
3. ඔබේ නිගමන පිළිබඳව ක්‍රියාත්මක වීමට ප්‍රථමයෙන් සැබෑවටම හටගෙන ඇති හෝ සිදුවන්නට බොහෝ දුරට ඉඩ ඇතැයි ඔබ සිතන ගැටළු පිළිබඳව සාකච්ඡා කරන්න.
4. එකමුතු භාවය රැකගනු පිණිස කැපවීමෙන් කටයුතු කිරීමට කැමති වන්න. ඔවුන් විසින් උපකල්පනය කර තිබූ පරිදි නැගෙනහිර පදිංචි ගෝත්‍ර වලට සත්‍යය හැර දමා යාමට හේතුවූයේ ගංගාවේ අනෙක් ඉවුරේ පදිංචිවී සිටීම නම්, යොර්දාන් ගඟේ බටහිර පදිංචි වූවන් තමා සතු ඉඩම් වලින් කොටසක් ඔවුන්ට දීමට කැමැත්තෙන් සිටියහ.
5. යමෙක් වැරැද්දේ හෝ නිවැරැද්දේ චෝදනා කළහොත් මෘදු ලෙස පිළිතුරක් දීමෙන් කෝපය පහව යනු ඇත. කිසියම් චෝදනාවක් නගනු ලැබූ විට, ඊට එවැනිම ප්‍රති චෝදනාවකින් පිළිතුරු දෙනු ලැබුවහොත් කිසිවිටෙක සාමය කරා එළඹිය නොහැක. ඔබව අවබෝධ කරවා ගැනීමට පෙර ඔබ විසින් අනෙක් පාර්ශවය අවබෝධ කරගන්න.
6. සමාදානය නැවත ගොඩනගනු ලැබූ විට ප්‍රීතිමත්ව දෙවියන්වහන්සේට ආශිර්වාද කරන්න. අර්ධ ගෝත්‍ර දෙකහමාරේ චේතනා පිළිබඳව දැනගත්විට, ඉශ්‍රායලයේ ප්‍රධාන සභාව අව්‍යාජ ලෙස ප්‍රීතියට පත්විය. ඔවුන්ගේ නිගමනයන් වැරදි සහගත බව අවබෝධ කරගැනීමට නොහැකි වන තරමට ඔවුන් උද්දාමයට පත්ව සිටියේ නැත.

නැගෙනහිර යොර්දානයේ වාසය කළ ගෝත්‍ර සත්‍ය හැරගොස් තිබුණේ නම්, ඉශ්‍රායෙල් ජනතාව ගිවිසුමේ ඇති කොන්දේසි අදාළ කරගන්නට ඇත. කිසිවිටෙක එක්සත්කම වෙනුවෙන් සත්‍යය යටපත් කිරීම නුසුදුසු වන්නාසේම, ඒ සඳහා බයිබලයේ ඇති ප්‍රතිපත්ති සුළුකොට තැකීම නොකළ යුතු දෙයකි. එමෙන්ම, යමෙකු හික්මවීම සඳහා ක්‍රියාකිරීමට සභාව තුළ කළ යුත්තේ අවසානයේදීය (එය මුලින්ම කිරීම සුදුසු නැත). ඊට පෙර සමගි කිරීම පිණිස ක්‍රියා කළ යුතු අතර, දේව වචනය පදනම් කරගනිමින් දේවගැතිවරයා කරනු ලබන මැදිහත්වීම් අසාර්ථක වුවහොත් පමණක් එම විනය කටයුත්ත සභාවට ගෙන ඒමට පුළුවන. මෙම සරල ප්‍රතිපත්ති අපේ දේවස්ථානවල ක්‍රියාවට නංවනු ලැබුවහොත්, අපේ සභාවන් මීට වඩා කොපමණ වෙනස්වූ ස්වරූපයක් ගනු ඇත්ද?