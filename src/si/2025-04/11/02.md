---
title:  කැපවීම
date:  07/12/2025
---

`යෝෂුවා 22:1-8 කියවන්න. රූබෙන්වරුන්ද, ගාද්වරුන්ද සහ මනස්සේගේ අර්ධ ගෝත්‍රයද තුළ පැවති කැපවීම පිළිබඳව මෙම පාඨවලින් කුමක් පවසනු ලබයිද?`

මෝසෙස් සහ යෝෂුවා විසින් යොර්දාන් ගඟේ අනෙක් පැත්තේ සිටි ගෝත්‍රවලට පැවරූ යුතුකම්, ඉශ්‍රායෙල්වරුන්ගේ පොදු යහපත සඳහා සෑහෙන කැපවීමකින් මෙන්ම පරිත්‍යාගශීලීව ඉටුකිරීම පිළිබඳව සම්පූර්ණයෙන්ම සෑහීමකට පත්විය හැකි බවට යෝෂුවා තහවුරු කළේය. ඔවුන්, ඔවුන්ගේ සහෝදරයන් සමග එකට සිට “බොහෝ කල්” යුද්ධ කළෝය. මින් අදහස් කරනු “ලබන්නේ, ඇත්තවශයෙන්ම වසර හයක හෝ හතක පමණ කාලයක් සටන්වල නිරතවූ බවයි (යෝෂුවා 11:18; යෝෂුවා 14:10; ද්විතීය කථාව 2:14 සංසන්දනය කරන්න). ඔවුන් විසින් යොර්දාන් ගඟේ නැගෙනහිර ප්‍රදේශයට වන්නට පිහිටා තිබූ ඔවුන්ගේ නිවාස තුළ, ඔවුන්ගේ බිරින්දෑවරුන් සහ දරුවන් නවතා, ඔවුන්ගේ සහෝදරයන් සමග විශ්වාසවන්තව එකට සිට සටන් කිරීමට ඔවුන් තීරණය කළ අතර, යුද්ධය නිසා හටගන්නාවූ තුවාල මෙන්ම මරණයට පවා මුහුණ දීමට මැලි නොවූහ.

මෙම පාඨ තුළින් වක්‍රව පවසන්නේ, ජාතියේ මෙන්ම දේශයේද එක්සත් කමේ ඇති වැදගත්කමයි. එමගින්, මෙම කථාව ස්ථිර කරනු පිණිස කටයුතු සිදුකරනු ලබන අතර, මෙහි සමාප්තිය විය යුත්තේ එක්සත් කමයි. ඉශ්‍රායෙල් ජනතාව දෙකට බෙදමින් ස්වභාවික පිහිටීමක් සේ සලකනු ලබන්නාවූ යොර්දාන් ගංගාව දෙපස සිටීම හේතුවක් කර නොගනිමින්, ඉශ්‍රායෙල්වරුන්ගේ ගෝත්‍ර එක්සත්ව සිටිනු ඇත්ද? ඔවුන්ගේ ජාතිය හැඳින්වීම පිණිස ඔවුන් විසින් භූගෝලීය ලක්ෂණ යොදාගන්නවාද, නොඑසේනම් ඔවුන්ගේ පොදු නමස්කාරය වන එකම දෙවියන්වහන්සේව, තෝරාගත් ජාතියේ එකම නායකයා ලෙස පිළිගනිමින්, උන්වහන්සේගේ දිව්‍ය මගපෙන්වීම අනුව එක්සත්ව සහ ශක්තිමත්ව සිටිනවාද යනුවෙන් තීරණයක් ගතයුතු විය.

යෝෂුවා පැහැදිලි කරන අන්දමට ඔවුන්ට එවැනි භක්තියකින් සිටිය හැකිවූ එකම මාර්ගය වන්නේ: ඔවුන් සේවය කළේ ඔවුන්ගේ සහෝදර ඉශ්‍රායෙල්වරුන්ට නොව, ඔවුන්ට, ඔවුන් විසින් කළයුතු මෙහෙය නියම කළාවූ යෙහෝවඃවහන්සේට වන බැවිනි.

අපි එම ප්‍රතිපත්තියම අලුත් ගිවිසුම තුළ දකින්නෙමු. පාවුල් අපෝස්තුළුවරයා කිතුනු භක්තිකයන්ට අවවාද කළේ අපේ සේවාව මිනිසුන්ට පමණක් නොව, අප දෙවියන්වහන්සේ උදෙසා කටයුතු කරන බව සිතා ක්‍රියා කළ යුතු බවය (එපීස 6:7; කොලොස්සි 3:23; 1 තෙසලෝනික 2:4). විශ්වය මැවූ තැනන්වහන්සේ උදෙසා සේවය කිරීම විනා, ඊට වඩා උසස් කැඳවීමක් තිබේද?

අපේ ජීවිතයේ, දිනපතා අභියෝග සහ දුෂ්කරතාවලට මුහුණ දීමට සිදුවන බොහෝ අවස්ථාවලදී, අප අධෛර්යයට පත්වී සටන අතහැරීමට පෙළඹෙන්නෙමු. ඇතැම් අවස්ථාවලදී එසේ කිරීම ඉතා පහසු දෙයකි. එනමුත්, ස්වාමීන්වහන්සේගෙන් බලය ඉල්ලමින්, උන්වහන්සේගේ පොරොන්දු මතක් කර දෙමින්, උන්වහන්සේ අපට පවරා ඇති කාර්යයන් ඉටුකිරීමට හැකියාව ඉල්ලා සිටීමට අපට පුළුවන. අප වැටුනාවූ ලොවක ජීවත්වීමේදී, එහි ඇති කොටසක් සේ සැලකිය හැකි අභියෝග සහ අධෛර්යයට පත්වීම් ඉවත් කරලමින්, අධිෂ්ඨාන පූර්වකව ඉදිරියට යාම උදෙසා, අප විසින් අපට දී ඇති උසස් කැඳවීම අපේ සිත් තුළ නිතර තබාගත යුතු වේ.

`යෝෂුවා 22:5, 6හි සඳන්ව ඇති පරිදි, ස්වාමීන්වහන්සේට විශ්වාසවන්තව සිටින ලෙස පිටත්ව යන ගෝත්‍රවලින් යෝෂුවා ඉල්ලා සිටීමෙන් පසුව, ඔවුන්ට ආශිර්වාද කළේය. අප දැනට කරනවාට වඩා සභාව තුළ සිටින එකිනෙකා උදෙසා යාච්ඤා කිරීම අප විසින් ආරම්භ කරනු ලැබුවහොත්, සභාව තුළ ඇති අපේ සම්බන්ධතාවය කුමන අන්දමේ වෙනසකට ලක්විය හැකිද?`