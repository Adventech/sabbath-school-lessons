---
title:  චෝදනා...
date:  08/12/2025
---

`යෝෂුවා 22:-20 දක්වා වන කොටසේ ඇති ගෝත්‍රවල නැවත පැමිණීම පිළිබඳව කියවන්න. බටහිර යොර්දානයේ ජීවත්වූ ගෝත්‍ර, නැගෙනහිර යොර්දානයේ ජීවත් වූ අයට එරෙහිව නැගූ චෝදනා මොනවාද? මෙම චෝදනා තුළ කොතෙක් දුරට හරවත් බවක් තිබුණේද?`

යෝෂුවා 22:1 වන පදයේ, නැගෙනහිර ප්‍රදේශයේ පදිංචි ගෝත්‍ර සාමාන්‍ය ක්‍රමයට (රූබෙන්වරුන්, ගාද්වරුන් සහ වෙනත්) හඳුන්වනු ලැබූවත්, මෙහිදී ඊට වඩා වෙනස්වූ ලෙස ආමන්ත්‍රනය කොට ඇත. එනම්: “රූබෙන් පුත්‍රයන්,” “ගාද් පුත්‍රයන්,” “මනස්සේගේ අර්ධ ගෝත්‍රය,” යනුවෙන් වන අතර, මෙය (යෝෂුවා 22:11)හි සඳහන් ‘ඉශ්‍රායෙල් පුත්‍රයන්’ යන ආමන්ත්‍රනයට වඩා සම්පූර්ණයෙන්ම වෙනස් වූවක් වන බැවින්, ඉන් නියෝජනය කරනු ලබන්නේ සම්පූර්ණයෙන්ම වෙනස්වූ ඒකකයකි.

මෙම කථාව තුළ, “ඉශ්‍රායෙල් පුත්‍රයන්ගේ සභාව “වශයෙන් හඳුන්වනු ලබන්නේ යොර්දාන් ගංගාවේ බටහිර ප්‍රදේශයේ පදිංචිව සිටි ගෝත්‍ර නවයහමාරක් වන අතර, ඉන් පිළිබිඹු වන්නේ මෙම කාණ්ඩ දෙක අතර භේදයක් වර්ධනය වෙමින් පැවති බවය. ඇත්තවශයෙන්ම පසුව එන කථාවේ පැන නගින වැදගත්ම ප්‍රශ්නය වන්නේ, ගංගාවේ නැගෙනහිර ප්‍රදේශයේ පදිංචිවූවන් ඉශ්‍රායෙල්වරුන් ලෙස හඳුන්වාදීමට හැකිද යනවගය.

අප මෙම කථාවට සුමුදු අවසානයක් දැකීමට අපේක්ෂා කරන නමුත්, නැගෙනහිර ප්‍රදේශයේ පදිංචි ගෝත්‍ර විසින් යොර්දානයේ පූජාසනයක් ගොඩනගා ඇතැයි යන වාර්තාවත් සමගම අවිනිශ්චිත භාවයක් ගොඩ නැගුනි. එම ක්‍රියාවට (පූජාසනය ගොඩනැගීම) නිසි හේතුවක්, හෝ එම පූජාසනය ගොඩනැගීම කරණකොටගෙන වූ විශේෂ කාර්යය භාරයක් මෙම පාඨ තුළ විස්තර කොට නැත. අප විසින් ප්‍රථම වතාවට යොර්දානය හරහා ගිය අන්දම පිළිබඳව වන අතීතය ආවර්ජනය කළහොත්, මෙම පූජාසනයේ අර්ථවත් භාවයේ ව්‍යාකූල ස්වභාවය, සුළුපටු දෙයක් නොවන බව අපට අවබෝධ වනු ඇත. එනම්: යෝෂුවා 3 සහ 4 වන පරිච්ඡේදවල සඳහන්ව ඇති අන්දමට සියළු ඉශ්‍රායෙල්වරුන් කානාන් දේශයට යොර්දාන් ගංගාව තරණය කොට ඇතුල්වීම පිණිස ජලය අද්දරට පැමිණි බව සඳහන්ව ඇත. මෙහි දැක්වෙන පරිදි ඉශ්‍රායෙල් ජනතාවගෙන් කොටසක් යොර්දාන් ප්‍රදේශයට පැමිණියේ ප්‍රතිවිරුද්ධ දිශාවට ගංගාව තරණය කොට යනු පිණිසය.

මෙම අවස්ථා දෙකේදීම ඉදිකිරීම කරනු ලැබුවේ ගලිනි. ඉන් පළමුවැන්න සිහිවටනයක් ලෙස භාවිතා කෙරුන අතර දෙවැන්න, සිත් ඇදගන්නාවූ පූජාසනයක් විය. අනිවාර්යයෙන්ම මනස තුළ පැන නගින ප්‍රශ්නය වන්නේ, “මේ ගල් තිබෙන්නේ කුමකටද?” (යෝෂුවා 4:6, 22 සංසන්දනය කරන්න). මෙම පූජාසනය ඇත්තේ පූජා ඔප්පු කිරීම පිණිසද එසේත් නොමැතිනම්, සිහිවටනයක් පිණිසද? මෙහි දැක්වෙන අනෙක් ගෝත්‍ර දැනටමත් ඔවුන් දැන සිටි සත්‍යය හැරයාමට සූදානම්ව සිටිනවාද?

නිසි පරිදි යෝෂුවාගෙන් එලෙයාසර් හෝ ගෝත්‍ර නායකයන්ගෙන් නිසි පරිදි විමසීමක් නොකොට ක්‍රියාකිරීමෙන් බොහෝ විට වරදවා වටහා ගැනීමට හෝ ප්‍රබල අර්බුද පවා ඇතිවීමට පුළුවන.

`අනුන්ව විනිශ්චය කිරීමෙන් වලකින ලෙස යේසුස්වහන්සේ මෙන්ම පාවුල් තුමා අපට අවවාද කරන විට ඔවුන් පෙන්නුම් කරන්නේ කුමක්ද? ලූක් 6:37 යොහන් 7:24 සහ 1 කොරින්ති 4:5 කියවන්න. අනුන්ගේ චේතනා පිළිබඳව වැරදි නිගමනවලට එළඹීම පහසුවන්නේ ඇයි?`