---
title:  වැඩිදුර අධ්‍යයනය සඳහා
date:  12/12/2025
---

කියවන්න Read Ellen G. White, "The Division of Canaan," pp. 517–520, in Patriarchs and Prophets.

“පාපය සම්බන්ධයෙන් ක්‍රියාකිරීමේදී එක් අතකින් සැහැල්ලු ස්වභාවයක් ගෙන ඒ පිළිබඳව කටයුතු කිරීම නොකළ යුතු අතර, අනෙක් අතට කර්කශ විනිශ්චයෙන් තොරව පදනම් විරහිතව සැක කිරීමෙන් වැඩකිරීමද, ඒ හා සමානව වැදගත් වේ ...

“රූබෙන්වරුන් සහ ඔවුන්ගේ මිතුරන් විසින් පෙන්නුම් කරනු ලැබූ ප්‍රඥාව අනුගමනය කිරීමට අතිශයින් යෝග්‍ය වේ. සැබෑ ධර්මතාවය අවංකව අනුගමනය කිරීම පිණිස ඔවුන් සොයමින් සිටි නමුත්, ඔවුන් පිළිබඳව වැරදි නිගමනවලට පැමිණ බරපතල ලෙස අවලාද නගනු ලැබුණි; එනමුත් අමනාප වූයේ නැත. ඔවුන් විනීතව සහ ඉවසීමෙන් ඔවුන්ගේ සහෝදරයන් නැගූ චෝදනාවලට පිළිතුරු දීමට ප්‍රථමයෙන් හොඳින් සවන්දී සිටියහ. ඊට පසුව ඔවුන්ගේ නිර්දෝෂී භාවය පෙන්නුම් කරන පිණිස ඔවුන්ගේ චේතනා සම්පූර්ණයෙන්ම පැහැදිලිව ඉදිරිපත් කළහ. මේ අන්දමින්, බරපතල ප්‍රතිවිපාක අත්විය හැකිය තිබූ ගැටළුවක් මිත්‍ර ලීලාවෙන් සමථයකට පත්කරගැනීමට ඔවුන්ට හැකි විය.

“වැරදි ලෙස චෝදනා කරනු ලැබූවත්, නිවැරැද්දේ සිටින අයට සංසුන්ව සිටීමට මෙන්ම අනුන් කෙරෙහි කාරුණික වීමට පුළුවන. මනුෂ්‍යයන් විසින් වැරදි ලෙස අවබෝධ කරගැනීම මෙන්ම වැරදි අර්ථකථන පිළිබඳව දෙවියන්වහන්සේ දන්නා බැවින්, ඉතා පරිස්සම්කාරී ලෙස, අපට සිදුවන අවනඩු උන්වහන්සේගේ දෑත්වල තැබීමට අපට පුළුවන. උන්වහන්සේ නියතවශයෙන්ම, උන්වහන්සේ කෙරෙහි විශ්වාසය තබන අයගේ නිර්දෝෂී බව ප්‍රකාශ කරනු ලබනවාසේම, ආකාන් මෙන් වරදකළවුන්ද සොයාගනු ලබනවා ඇත. ක්‍රිස්තුස්වහන්සේගේ ආත්මයෙන් ක්‍රියාත්මක වන්නවුන්, බොහෝකල් ඉවසන්නාවූ සහ කරුණාවන්ත ස්වභාවයක් අත්පත් කරගනු ලබනවා ඇත.

“දෙවියන්වහන්සේගේ ජනතාව අතර එකමුතුකම සහ සහෝදර ප්‍රේමය තිබීම දේව කැමැත්ත වේ. යේසුස්වහන්සේ කුරුසිපත් වීමට ප්‍රථමයෙන් උන්වහන්සේගේ යාච්ඤාව වූයේ, උන්වහන්සේ පියාණන්වහන්සේ සමග ඒකත්වයෙන් සිටින්නාසේම, උන්වහන්සේගේ ගෝලයන්ද ඒකත්වයෙන් සිටින ලෙසය. එමෙන්ම, ක්‍රිස්තුස්වහන්සේව, පියාණන්වහන්සේ එවූ බව ලෝකයා දැනගන්නා පිණිස මෙම සිත් කාවදින යාච්ඤාව එක් එක් යුග පසුකරමින් අද දවසේ පවා භාවිතයට ගැනේ. උන්වහන්සේගේ වචන වන්නේ, “මොවුන් ගැන පමණක් නොව, මොවුන්ගේ වචනය කරණකොටගෙන, මා කෙරෙහි විශ්වාස කරන්නවුන් ගැනත්,” (යොහන් 17:20). සත්‍යයේ ප්‍රතිපත්ති අප විසින් අත්හැරීම නොකළ යුතු දෙයක් වන අතර, එක්සත් භාවය අත්පත් කරගැනීම සෑමවිටම අපේ අරමුණ විය යුත්තේය.” —Ellen G. White, Patriarchs and Prophets, pp. 519, 520.

**සාකච්ඡා සඳහා ප්‍රශ්න:**

`“එකිනෙකා තම තමාට වඩා වෙන කෙනෙක් උතුමැයි යටහත්කමින් සිතනවා” (පිලිප්පි 2:3) යනුවෙන් පාවුල්තුමා දී ඇති අවවාද තුළින් අපේ සහෝදර, සහෝදරියන් පිළිබඳව වන නපුරු සිතුවිලිවලින් තොරව සිටිය හැකිවන්නේ කෙසේද?`

`අපගේ අතීත අතපසුවීමක් හෝ වරදක් පිළිබඳව බොහෝවිට අප ඕනෑවට වඩා දැඩි ප්‍රතිචාරයක් දක්වන්නේ මන්ද? මෙම නැඹුරුවෙන් අපට ඉවත් විය හැකිවන්නේ කෙසේද?`

`අනුන්ගේ අදහස්වලට සවන්දීමේ වැදගත්කම පිළිබඳව සාකච්ඡා කරන්න. අපේ දේවස්ථානය තුළ සවන්දීමේ සංස්කෘතියක් ගොඩනැඟිය හැක්කේ කෙසේද? (යකොබ් 1:19 සංසන්දනය කරන්න).`

`අප ජීවත්වන සමාජය තුළ අපේ වෘත්තීය ජීවිතයේදී, පවුල් වගකීම් වලදී, දේවස්ථානය වෙනුවෙන් කළයුතු කැපකිරීම්වලදී සහ වෙනත් වගකීම්වලදී අපට ඇති කටයුතු දරාගැනීමට පවා අපහසු තත්ත්වයකට අපි පත්වන්නෙමු. කරනු ලබන සියලුදේ ස්වාමීන්වහන්සේ උදෙසා කරනවා යන සිතුවිල්ල ඇතුව කටයුතු කිරීමෙන්, අප වඩාත් හොඳින් වගකීම් දරන පුද්ගලයන් බවට පත්වනවා පමණක් නොව, ඒ තුළින් අපේ මනසට සමාදානයක් ගෙන ඒමට හැකිවන්නේ කෙසේද?`