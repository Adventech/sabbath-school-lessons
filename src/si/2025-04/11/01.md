---
title:  දේශයේ ජීවත්වීම
date:  06/12/2025
---

### මේ සතියේ පාඩමේ අධ්‍යයනය සඳහා කියවන්න

යෝෂුවා 22; එපීස 6:7; යොහන් 7:24; ගණන් කථාව 25; හිතෝපදේශ 15:1; 1 පේත්‍රැස් 3:8, 9.

> <p>කටපාඩම් පදය</p>
> “මෘදු උත්තරයකින් කෝපය පහවෙයි; එහෙත් කර්කශ වචනයකින් තරහ හටගනියි.” (හිතෝපදේශ 15:1).

සමාජයක් තුළ ජීවත්වීමේදී, ඇතැම් අවස්ථාවලදී, ආරවුල් වලට හෝ ආතතියට මගපෑදීමට පුළුවන. මෙය කිසියම් සභාවක, නොයෙක් පසුබිම මෙන්ම සමාජ මට්ටම්වල අය එකට රැස්වී පොදු අරමුණක් කරා කටයුතු කරන්නාවූ අතරේදී මෙන්ම, නොයෙක් සංස්කෘතික පසුබිම් වලට අයත් පිරිස් එකට රැස්වෙන්නාවූ අවස්ථාවලදී, මෙවැනි තත්ත්වයන් සැබවින්ම ඇතිවේ.

මෙම සතිය තුළ අපි යෝෂුවා 22වන පරිච්ඡේදය පිළිබඳව අධ්‍යයනයක යෙදෙන අතර, එම ජන සමූහයා අතර හටගත් වැරදි අවබෝධයක් හේතුවෙන් අභියෝග පිළිබඳව හදාරන්නෙමු. යෝෂුවාගේ පොත ආරම්භයේදීම, යෝෂුවා ඇතැම් ගෝත්‍රවලට යොර්දාන් ගංගාව තරණය කොට, යොර්දාන් ගඟේ බටහිර ප්‍රදේශයේ ජීවත්වූ ගෝත්‍රවලද සහාය ඇතුව භූමිය යටත් කරගන්නා ලෙස අණකර සිටියේය (යෝෂුවා 1:12-18). මෙම කටයුත්ත නිමකලායින් පසුව, ආපසු හුන් ස්ථාන කරා පැමිණීමට ඔවුන්ට නිදහස තිබුණි. එනමුත්, යොර්දාන් ගංගාවට නැගෙනහිර දෙසින් ඔවුන් විසින් පූජාසනයක් ගොඩ නැගූ බැවින්, යොර්දාන් ගංගාවට බටහිරින් ජීවත්වූ ගෝත්‍ර අතර මේ පිළිබඳව බලවත් කෙඳිරීමක් ඇතිවිය.

අන් අයගේ හැසිරීම පිළිබඳව දුරදිග නොබලා තීරණවලට එළැඹීම අතිශයින් භයානක දෙයක් වන්නේ ඇයි? අපට සභාව තුළ එකමුතුකම පවත්වාගෙන යා හැක්කේ කෙසේද? අපේ කැඳවීම පිළිබඳව වන අතිශයින් පුළුල් වූ විෂය පථය සිතේ තබාගනිමින්, අවධානය වෙනතකට යොමුවීමට ඉඩ නොදී සිටීම වැදගත් වන්නේ ඇයි? මෙම සතිය තුළ අප විසින් හදාරන්නට අපේක්ෂා කරන ප්‍රශ්නවලින් කිහිපයකි මේ.

_දෙසැම්බර් මස 13 වන දිනට යෙදෙන සබතට සූදානම් වීම පිණිස මෙම සතියේ පාඩම අධ්‍යයනය කරන්න._