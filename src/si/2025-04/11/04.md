---
title:  අතීතය පිළිබඳ සිතුවිලි වලින් හිරිහැරයට පත්වීම
date:  09/12/2025
---

`යෝෂුවා 22:13-15 දක්වා නැවත කියවන්න. ඊට පසුව ගණන් කථාව 25 අදාළ කරගනිමින් එම කොටස කියවන්න. ඉශ්‍රායෙල්වරුන් ගෝත්‍ර දෙකහමාරේ නියෝජිත කණ්ඩායමේ නායකයා ලෙස පීනෙහාස් නමැත්තාව තෝරාගත්තේ ඇයි?`

නිදහස ප්‍රකාශ කිරීමේදී, කුමන ආකාරයකින් දූෂමාන ආරංචි නිවැරදි තොරතුරු යයි පිළිගැනීමට ප්‍රථමයෙන්, දෙවරක් “ඉශ්‍රායෙල් පුත්‍රයන්” සේ හඳුන්වා දෙනු ලැබූ ගෝත්‍ර නවය හමාරක් විසින් තෝරාගනු ලැබූ නියෝජිත පිරිසක් යවමින්, පූජාසනයක් ගොඩනගනු ලැබීමේ චේතනාව මෙන්ම එහි තේරුම පිළිබඳව විමසා සිටියහ. එම නියෝජිත පිරිස තුළ උත්තම පූජක එලෙයාසර්ගේ පුත්‍රයාවූ පීනෙහාස් සිටි අතර, එලෙයාසර්ගේ මරණයෙන් පසුව ඔහුගේ අනුප්‍රාප්තිකයා ලෙස පීනෙහාස්ව නම්කර තිබුණි. (යෝෂුවා 24:33). ඉශ්‍රායෙල්වරුන් විසින් බාල්පෙයොර්වල සිදුකරනු ලැබූ සල්ලාලකම් තුරන් කිරීම පිණිස පූජකයෙකු වන පීනෙහාස් කටයුතු කළේය (ගණන් කථාව 25).

“එවිට පූජකවූ ආරොන්ගේ පුත්‍රවූ එලෙයාසර්ගේ පුත්‍ර වන පීනෙහාස් ඒ දැක සභා මධ්‍යයෙන් නැඟිට හෙල්ලයක් අතින් ගෙන, ඉශ්‍රායෙල් මනුෂයයා පස්සේ කූඩාරමට ඇතුල්වී ඉශ්‍රායෙල් මනුෂ්‍යයාද ඒ ස්ත්‍රීගේ බඩද සිදුරුවන ලෙස ඒ දෙදෙනාටම ඇන්නේය. එවිට ඉශ්‍රායෙල් පුත්‍රයන් කෙරෙන් වසංගතය නැවතුනේය” (ගණන් කථාව 25:7, 8).

ඇත්තවශයෙන්ම පීනෙහාස් යම්කිසි බලපෑමක් කිරීමට හැකි පුද්ගලයෙකු විය. දූත මණ්ඩලයේ සිටි අනෙක් අය, යොර්දාන් නදියෙන් බටහිර ප්‍රදේශයේ පදිංචිව සිටි ගෝත්‍ර නවයහමාරේ නියෝජිතයන් වූ අතර, ඒ සෑම කෙනෙකුම ඉශ්‍රායෙල් වංශය තුළ ගෝත්‍ර පවුලක, (වචනාර්ථයෙන්, “පියාගේ නිවසේ ප්‍රධානියා”) ප්‍රධානීහු වූහ.

එම දූත පිරිස, ආගම කෙලසීම සහ කැරලි ගැසීම පිළිබඳව වන චෝදනා පත්‍රය ආරම්භ කළෙA, “මෙසේ පවසා තිබේ” යනුවෙන් වන නිළ අනාවැකි ප්‍රකාශයකිනි. මෙහි ඇති පැහැදිලි වෙනස වන්නේ, මෙහි කථා කරන්නේ ස්වාමීන් වහන්සේ නොව, එනමුත් “ස්වාමීන්වහන්සේගේ සම්පූර්ණ සභාවය” (යෝෂුවා 22:16). ඔවුන් ඉදිරිපත් කළ චෝදනාව වූයේ, ඉශ්‍රායෙල්වරුන් අවසරයකින් තොරව ඇතුළුවී, ද්‍රෝහිවී සහ කැරලි ගසා ඇති බවටය. හෙබ්‍රෙව් බසින් “අවසරයකින් තොරව ඇතුල්වීම” යන අදහස ඇති වචන ආකාන්ගේ පාපය විස්තර කිරීමට (යෝෂුවා 7:1) මෙන්ම මෝසෙස් විසින් ලියනු ලැබුවාවූ මුල් පොත් පහ තුළද දකින්නට ඇත (ලෙවී 5:15; ලෙවී 6:2; ගණන් කථාව 5:6, 12). ආකාන් සහ බාල්පෙයෝර් දෙනු ලැබූ ආදර්ශ, පූර්වාදර්ශ සේ සැලකිය හැකිය. ඉන් එකක් ද්‍රෝහිවීමට සහ අනෙක කැරලි ගැසීම පිණිසත් වේ. එමෙන්ම අනවසරයෙන් පූජාසනයක් ගොඩනැගීම, සත්‍ය හැර දමා යාම, රූපවන්දනාවට සහ දුරාචාරයට යොමුවීමෙන්, ස්වාමීන්වහන්සේගේ උදහස මුළු ඉශ්‍රායෙල් ජාතියට එරෙහිව ඇතිවිය හැකියයි ගෝත්‍ර නවයහමාර තුළ බියක් ඇතිවිය.

`අප සියළුදෙනා හට අතීතයේ තිබූ ඇතැම් නරක අත්දැකීම් හේතුවෙන්, අනාගතයේදී එවැනි සිද්ධි ඇතිවූ විට අප තීරණ ගන්නාවූ ආකාරයට කිසියම් බලපෑමක් ඇතිවනු ඇත. අතීතයේ වූ සිද්ධියක් හේතුවෙන් වර්තමානයේදී අප විසින් අපේ අසල්වාසීන්ට වෙනස්කමක් නොකරන පිණිස දෙවියන්වහන්සේගේ අනුග්‍රහය අපට සහතිකයක් විය හැක්කේ කෙසේද?`