---
title:  දෙවියන්වහන්සේ විශ්වාසවන්ත වන සේක
date:  13/12/2025
---

### මේ සතියේ පාඩමේ අධ්‍යයනය සඳහා කියවන්න

යෝෂුවා 21:43-45; 2 තිමෝති 2:11-13; යෝෂුවා 23; එළිදරව් 14:10, 19; ද්විතීය 6:5.

> <p>කටපාඩම් පදය</p>
> “ස්වාමීන්වහන්සේ ඉශ්‍රායෙල් වංශයට කී යහපත් දෙයින් කිසිවක් අත්නෑරී සියල්ලම සිදු වුණේය.” (යෝෂුවා 21:45).

1961 වර්ෂයේ ජනවාරි 20 වන දින, එක්සත් ජනපදයේ ජනාධිපති තුමා වන ජෝන් කෙනඩි ඔහුගේ ආරම්භක උත්සවයේදී කළ කථාවේ අන්තර්ගත වූයේ වචන 1366 වූ නමුත්, අමෙරිකානු ජනතාවගේ සිත් තුළ කිසිදා මකා දැමිය නොහැකි ලෙස සනිටුහන් වූවේය. ඔහුගේ කථාවේදී, රටවැසියන්ගේ වගකීම් පිළිබඳව අවධානය යොමුකරනවා විනා, තම වරප්‍රසාද පිළිබඳව සිතමින් කල්ගත නොකරන ලෙස ඔහු රටවැසියන්ව දිරිගැන්වූයේ: “අපේ එකම ත්‍යාගය වන යහපත් හෘද සාක්ෂිය මගින්, අපේ ක්‍රියාකලාප පිළිබඳව අවසාන තීරකයා වන ඉතිහාසය සමඟ, අප ආදරය කරන දේශයට මඟපෙන්වනු පිණිස, මෙම මිහිතලය මත කළයුත්තාවූ දෙවියන්වහන්සේගේ වැඩකටයුතු සැබවින්ම අපේම වැඩකටයුතු විය යුතු බව හොඳින් අවබෝධ කරගනිමින්, උන්වහන්සේගේ ආශිර්වාද සහ උපකාර ඉල්ලා සිටිමින් අප ඉදිරියට යමු.”

යෝෂුවා, ඉශ්‍රායෙල්වරුන්ගේ වයස්ගත නායකයෙකු ලෙස, තමන් ජීවිතයේ අවසානය කරා ලංවන බව අවබෝධ කරගනිමින්, ඉශ්‍රායෙලයේ නායකයන්ට මෙන්ම ඉශ්‍රායෙල් ජනතාව ආමන්ත්‍රනය කිරීමට ඔහු තීරණය කළේය (යෝසුවා 23 සහ 24). යෝෂුවා 23 අවධානය යොමුකර ඇත්තේ, අනාගතය පිළිබඳව මෙන්ම දෙවියන්වහන්සේට නමස්කාර කළ යුතු ආකාරය පිළිබඳවය. යෝෂුවා 24 වන පරිච්ඡේදය තුළින් අතීතයේ දෙවියන්වහන්සේ විසින් කරනලද්දාවූ යහපත් ක්‍රියා ආවර්ජනය කරන අතර, නමස්කාරය ලැබීමට අතිශයින්ම සුදුස්සා වන්නේ යෙහෝවඃවහන්සේ බවත් මතක් කරදීම පිණිසය.

මෙම සතිය තුළ අප සියලුදෙනා එක්සත්ව යෝෂුවාගේ පළමුවන කථාව පිළිබඳව අධ්‍යයනයක යෙදෙන අතර, ඉශ්‍රායෙල් ජනතාව අතීතයේ ලැබූ ජයග්‍රහණ මෙන්ම, අනාගතයේ ජයග්‍රහණ ලැබීම පිණිස ඉශ්‍රායෙල් ජනතාව යායුතු මාර්ගය දෙස බලමු.

_දෙසැම්බර් මස 20 වන දිනට යෙදී ඇති සබතට සූදානම් වන පිණිස මෙම සතියේ පාඩම අධ්‍යයනය කරන්න._