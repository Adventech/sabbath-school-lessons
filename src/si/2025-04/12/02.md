---
title:  සියල්ල නිමාවට පැමිණියේය
date:  14/12/2025
---

`යෝෂුවා 21:43-45 දක්වා වන කොටසෙහි දෙවියන්වහන්සේ පිළිබඳව යෝෂුවා පොත තුළින් පෙන්නුම් කරනු ලබන චිත්‍රය කුමක්ද? මෙහි සඳහන් වචන ඓතිහාසිකව පොරොන්දු වූ දේශයකට පමණක් නොව, අපේ ගැළවීමේ යථාර්ථයට අදාළ වන්නේ කෙසේද? (2 තිමෝති 2:11-13).`

මෙම පාඨ තුළින් මෙම පොතේ උච්ඡතම අවස්ථාව මෙන්ම එහි දැක්වෙන ධර්මතාවයන් සංක්ෂිප්තව දක්වා ඇත. මෙම සම්පූර්ණ පොත තුළ ඇති ප්‍රධාන තේමා කෙරෙහි අවධානය යොමුකර ඇත. එනම්: යෙහෝවඃවහන්සේ ගිවිසුම කෙරෙහි විශ්වාසවන්තව සිටින බවත්, උන්වහන්සේ, උන්වහන්සේගේ පොරොන්දු ඉටුකරනවා සේම උන්වහන්සේගේ දිව්රිල්ල ශපථ කරන බවත්ය. මෙම කුඩා කොටසින් පොතේ මෙතෙක් සඳහන්ව ඇති කරුණු සංක්ෂිපත්ව සපයා ඇත. යෝෂුවා 21:43හි දේශය බෙදා වෙන්කරදීම සහ එහි පදිංචිවීම පිළිබඳව (යෝෂුවා 13-21) සඳහන්වේ. එමෙන්ම යෝෂුවා 21:44 හි සතුරන් පරදවා ලැබූ ජයග්‍රහණ සහ දේශය තමන්ට නතුකරගැනීම (යෝෂුවා 1-12) දැක්වේ. අතීතයට අදාළවූ මේ සියලු දේ අපට දැකබලා ගැනීමට හැකිවන්නේ, දෙවියන්වහන්සේගේ විශ්වාසවන්තකම නමැති දෘෂ්ටි කෝණය තුළිනි. ඉශ්‍රායෙල්වරුන් විසින් නිතර මතකයෙහි තබාගත යුතු කරුණක් වන්නේ, සතුරන් පරදවා ලැබූ ජයග්‍රහණය හෝ අයිතිවූ දේශය පිළිබඳව දෙවියන්වහන්සේ විශ්වාසවන්තව උන්වහන්සේගේ වචනය අනුව ක්‍රියා නොකළේ නම් ඔවුන්ට කිසිදෙයක් අත්කරගැනීමට නොහැකි වන බවය.

උන්වහන්සේ “මුළු දේශය” (යෝෂුවා 21:43) මෙහි “මුළු” යන්න අවධාරණය කොට ඇත) දුන්සේක. “ඔවුන්ගේ සියලු සතුරන් ඔවුන් අතට” (යෝෂුවා 21:44 අවධාරණය කර ඇත), “සියල්ලම සිදුවුනේය” යෝෂුවා 21:45 අවධාරණය කර ඇත). මෙහිදී “සියල්ල” යන වචනය නැවත නැවත, පාඨ තුනක් තුළ හයවතාවක් යොදා ඇත (යෝෂුවා 21:43-45), එහිදී නැවතත් දේශය යෙහෝවඃවහන්සේගෙන් වන ත්‍යාගයක් බව අවධාරණය කොට ඇති අතර, එය අත්පත් කරගැනීම පිළිබඳව වන නම්බුව ඉශ්‍රායෙල්වරුන්ට ලබාගත නොහැක. ඔවුන්ට දේශය “දෙන” ලෙස දිවුළා කටයුතු කළේ ස්වාමීන්වහන්සේය, එමෙන්ම සියලු සතුරන් ඔවුන් අතට “පාවා දුන්නේ” උන්වහන්සේය.

ඉශ්‍රායෙල්වරුන්ගේ සම්පූර්ණ සාර්ථකත්වය ආරූඪ කළ යුත්තේ දෙවියන් වහන්සේ ඒ සඳහා මුල පිරීම මෙන්ම උන්වහන්සේගේ විශ්වාසවන්තකම හේතුවෙනි. අපේ ගැළවීම උදෙසා මෙම තත්ත්වය එකසේම වැදගත්වේ: “මක්නිසාද ඇදහිල්ල කරණකොටගෙන ඒ අනුග්‍රහයෙන් නුඹලා ගැළවී සිටින්නහුය. එය නුඹලාගෙන්ම නොව දෙවියන්වහන්සේගේ දීමනාවය. කිසිවෙක් පාරට්ටු කර නොගන්නා පිණිස ඒක ක්‍රියාවලින් නොවේ. (එපීස 2:8, 9).

සත්‍යවශයෙන්ම, දෙවියන්වහන්සේගේ විශ්වාසවන්තකම පිළිබඳව පාවුල් තුමා ලියා ඇත්තේ, “මේක විශ්වාසවූ කීමක්ය: අපි උන්වහන්සේ සමඟ මැරුනෙමු නම් උන්වහන්සේ සමඟ ජීවත්වන්නෙමුව. අපි ඉවසමු නම් උන්වහන්සේ සමග රජකම්කරන්නෙමුව. අපි උන්වහන්සේ නාඳුනමුය කියමු නම්, උන්වහන්සෙත්: නුඹලා නාඳුනමියි කියනසේක. අප අවිශ්වාසවුණත් උන්වහන්සේ විශ්වාසව සිටිනසේක. මක්නිසාද තමන්වහන්සේගේ වචනය බොරුකරන්ට උන්වහන්සේට බැරිය.” (2 තිමෝති 2:11-13).

`දෙවියන්වහන්සේ උන්වහන්සේගේ පොරොන්දු ඉටු කිරීමේදී විශ්වාසවන්තව සිටි බැවින්, අනාගතය පිළිබඳව උන්වහන්සේ දී ඇති පොරොන්දු කඩනොවන බවට අපට ආත්ම විශ්වාසයක් දෙනු ලබන්නේ කුමන අන්දමටද? (1 කොරින්ති 10:13 සහ 2 කොරින්ති 1:18-20).`