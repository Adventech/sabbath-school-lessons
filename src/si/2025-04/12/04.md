---
title:  පැහැදිලි සීමාවන්
date:  16/12/2025
---

පොත ආරම්භයේදී ඔහුට ආමන්ත්‍රනය කිරීමට යොදාගනු ලැබූ වචනම (යෝෂුවා 1:7, 8) ඔවුන් ඉදිරියට ඇති කටයුතුවල ස්වභාවය හමුදාමය ස්වරූපයක් නොගන්නා බව යෝෂුවා පවසයි. එය ආත්මික දෙයකි. ටෝරා (බයිබලයේ මුල් පොත් පහ) වල පෙන්නුම් කර ඇති පරිදි දෙවියන්වහන්සේගේ කැමැත්තට කීකරුව සිටීම ඉන් අදහස් කෙරේ.

`අවට සිටි ජාතීන් සමග ඉශ්‍රායෙල්වරුන් ඇතිකරගත් සම්බන්ධතාවය පිළිබඳව, ඔබ සිතන පරිදි යෝෂුවා විසින් දැඩි පිළිවෙතක් අනුගමනය කළේ මන්ද (යෝෂුවා 23:6-8, 12, 13)?`

ඉශ්‍රායෙල්වරු මුහුණ පෑ අනතුරුදායක තත්ත්වයට පාදක වූ හේතුව වූයේ ඉතිරි ජාතීන්වල ද්වේෂය නොව, එනමුත් ඔවුන් සමග අනිසි ලෙස මිත්‍රත්ව පවත්වා ගැනීමෙන් මුහුණ දුන් අවදානම් සහගත තත්ත්වයයි. ඔවුන්ගේ ආයුධ වලින් ඉශ්‍රායෙල්වරුන්ට එතරම් තර්ජනයක් එල්ල කිරීමට නුපුළුවන් වුවත්, ඔවුන්ගේ ධර්මතාවයන් මෙන්ම ඔවුන්ගේ වටිනාකම් පිළිබඳව තිබූ පරස්පරතාවයන් හේතුවෙන්, එම කරුණු හමුදා බලයකටත් වඩා හානිකර විය හැකි. යෝෂුවා නායකයන්ගේ අවධානයට ලක් කරන්නේ, ඔවුන් පැටලී සිටින අරගලය ප්‍රථමව සහ අවසාන වශයෙන්ද, ආත්මික කරුණක් වන බවය. එබැවින් ඉශ්‍රායෙල්වරුන්ට ඔවුන්ගේ අද්විතීය අනන්‍යතාවය පවත්වාගෙන යා යුතු විය.

දෙවිකෙනෙකුගේ නමින් ආමන්ත්‍රණය කිරීම තහනම් වූ අතර, ඔහුaගේ නාමයෙන් දිව්රීම, ඒවාට සේවය කිරීම හෝ ඒවා ඉදිරියේ වැඳ වැටීම රූප වන්දනාවට අදාළ වූ කරුණු සේ සලකනු ලැබුණි. පුරාණ පෙරදිග කලාපයේ රටවල, දෙවි කෙනෙකුගේ හෝ දේවතාවියකගේ නම සඳහන් කිරීමෙන් එම දෙවියන්ගේ වැඩ වාසය කිරීම සහ බලය නිරූපනය කෙරුණි. එදිනෙදා කෙරුන ව්‍යාපාරික කටයුතුවලදී, එකිනෙකාට කළ ආචාර වලදී අන්‍ය ජාතික දෙවිවරුන්ගේ නම් සඳහන් කළ විට, ඉන් අදහස් කෙරුණේ ඉශ්‍රායෙල් වරුන්ද, එම දෙවිවරුන්ගේ බලය තම අවශ්‍යතාවයන් පිරිමසාගනු පිණිස, සොයාගිය බවය. (විනිශ්චයකාරයා 2:1-3, 11-13 සංසන්දනය කරන්න).

ඉතිරි කානානිවරුන් සමග ඉශ්‍රායෙල්වරුන් සරණ බන්ධනවලට ඇතුල්වීම තුළින්, ඉශ්‍රායෙල්වරුන්ගේ ආත්මික පවිත්‍රතාවය නැතිවී යාමේ අවදානම හටගැනුණි. යෝෂුවා මේ ආකාරයෙන් අවවාද අනුශාසනා කිරීමට හේතුව ජනවාර්ගික පවිත්‍රතාවය උදෙසා වූවක් නොව, රූප වන්දනාව ඉශ්‍රායෙල්වරුන්ගෙන් තුරන් කිරීම සඳහා වූවක් වන අතර, එය එසේ වුවහොත්, ඉශ්‍රායෙල් ජනතාව ආත්මිකව පිරිහීමකට පත්වන්නට පුළුවන. අන්‍ය ජාතිකයන් සමග සරණ බන්ධනවලට ඇතුලත් වීමෙන් ආත්මිකව ප්‍රතිවිපාක ලැබූ පුද්ගලයෙකුගේ කදිම උදාහරණයක් වන්නේ සාලමොන්ය. (1 රාජාවලිය 3:1; 1 රාජවලිය 11:1-8). එමෙන්ම අලුත් ගිවිසුම තුළ කිතුනුවන් හට අවවාද කර ඇත්තේ විශ්වාස නොකරනවුන් සමග සරණ බන්ධන සබඳතාවලට නොයන ලෙස (2 කොරින්ති 6:14) වන නමුත්, දැනටමත් විවාහවී සිටින යුවලකගෙන් එක් අයෙක් නොඇදහිලිවන්තයෙක් වුවත්, පාවුල් තුමා දික්කසාදය අනුමත නොකරන අතර, එම යුවලේ කිතුනු බැතිමතාට අනුශාසනා කරන්නේ යහපත් කිතුනු ජීවිතයක් ගතකළහොත් ඇතැම්විට තම සහකරුව ස්වාමීන්වහන්සේ වෙතට දිනාගැනීමට හැකිවනු ඇති බවය (1 කොරින්ති 7:12-16).

`හානිදායක ඇසුර පිළිබඳව වන යෝෂුවාගේ අනතුරු පෙන්නුම් කරන අවවාද දෙස බැලූවිට, කිතුනු බැතිමතා සහ “ලෝකය” අතර ඇතිවිය යුතු සබඳතාවය පිළිබඳව ප්‍රශ්න පැන නැගිය හැක. අප අවට ඇති සමාජය සමග අප සමබර සම්බන්ධතාවයක් පවත්වාගෙන යා හැක්කේ කෙසේද?`