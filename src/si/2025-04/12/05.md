---
title:  ස්වාමීන්වහන්සේගේ උදහස
date:  17/12/2025
---

`යෝෂුවාගේ පොතේ සඳහන් දේව උදහස පිළිබඳව වන විස්තරය සහ විපාක දෙන්නාවූ යුක්තිය පසිඳලීම පිළිබඳව අප විසින් අර්ථකථනය කළ යුත්තේ කෙසේද? (යෝෂුවා 23:15, 16) ශුද්ධ ලියවිල්ලේ වෙනත් ස්ථානවල ඒ පිළිබඳව සඳහන්ව ඇත්තේ කුමක්ද? (ගණන් කථාව 11:33 2 ලේකම් 36:16 එළිදරව් 14:10, 19 එළිදරව් 15:1).`

ඉශ්‍රායෙල්වරුන් මේවනවිටත් ස්වාමීන්වහන්සේ උදහසට පත්වීම පිළිබඳව අත්දැකීම් ලබා තිබුණි. එනම්, ඔවුන් වනාන්තරයේ සැරිසරමින් සිටි විට (ගණන් කථාව 11:33; ගණන් කථාව 12:9), එමෙන්ම පොරොන්දුවූ දේශය කරා ඇතුල් වූ විට (යෝෂුවා 7:1), තවද යෙහෝවඃවහන්සේව උදහසට පත්කිරීමෙන් අත්විය හැකි ප්‍රතිවිපාක පිළිබඳව ඔවුන් ඉතා හොඳින් දැන සිටි නමුත්, කිසිදු බියකින් හෝ සැකයකින් තොරව ඔවුහු ගිවිසුම කඩකළහ. මෙම පාඨ මගින් යෝෂුවා ව්‍යක්තව ඉදිරිපත් කළ කථාවේ උච්ඡතම අවස්ථාව පෙන්නුම් කරනු ලබයි. දෙවියන් වහන්සේ ඉශ්‍රායෙල්වරුන්ව විනාශ කරන්නට යනවා යනුවෙන් ඇසීම තැතිගන්වන දෙයක් වන අතර, මේ සඳහා යොදාගෙන ඇති වචන කානානිවරුන්ව සමූල ඝාතනය කරනු ලබනු ඇතැයි පැවසූ වචනවලට සමානය. ඉශ්‍රායෙල්වරුන්ට ආශිර්වාද කරන බවට ඇති පොරොන්දු ඉටුවූවාසේම, ගිවිසුම සම්බන්ධව ඇති ශාප කිරීම්ද (ලෙවී කථාව 26, ද්විතීය කථාව 28), ඉශ්‍රායෙල්වරුන් ගිවිසුම ප්‍රතික්ෂේප කළහොත්, ඒ ආකාරයෙන්ම ඉෂ්ට වනු ඇත. කානානිවරුන්ව අතහැර දමා විනාශය කරා පමුණුවනු ලැබීම පිළිබඳව මෙම පාඨ තුළින් දැකීමේදී පෙනී යන්නේ යෙහෝවඃවහන්සේ මුළු ලොවම විනිශ්චය කරනු ලබන්නාවූ විනිශ්චයකරුවාණන් වන බවය. උන්වහන්සේ, පාපය ලොවේ කොතැනක තිබුණත්, ඊට එරෙහිව යුද්ධ ප්‍රකාශ කරන සේක. ඉශ්‍රායෙල්වරුන් ශුද්ධ වූ යුද්ධයකට සහභාගි වීම හේතුවෙන්, ඔවුන්ව වෙනත් මිථ්‍යාදෘෂ්ටික ජාතීන්ට වඩා ඔවුන්ගේ පාපවලින් ශුද්ධ කරනු ලැබුවේවත්, විශේෂ වරප්‍රසාද දෙනු ලැබුවේවත් නැති අතර, පසුකාලීනව තෝරාගනු ලැබූ ජාතියට එරෙහිව යෙහෝවඃ වහන්සේගේ විනිශ්චය පමුණුවනු පිණිස ඔවුන්ව උපයෝග කරගනු ලැබුණි.

ඉශ්‍රායෙල්වරුන් විසින් අනාගතයට මුහුණ දෙනු පිණිස, තේජාන්විත අතීතයේ යථාර්ථයේ අඩිතාලම උපයෝග කරගන්නවාද යන වග ඉශ්‍රායෙල්වරුන්ගේ තෝරාගැනීමේ බලයට නතුව ඇත.

බැලූ බැල්මට, දෙවියන්වහන්සේගේ උදහස පිළිබඳව වන ඉගැන්වීම, යොහන් 3:16, 1 යොහන් 4:8) දෙවියන්වහන්සේ නම් ප්‍රේමය වන බවට වන ඉගැන්වීම් වලට නොගැලපෙන බවක් පෙනෙන්නට ඇත. එනමුත් ඇත්ත වශයෙන්ම දෙවියන්වහන්සේ නම් ප්‍රේමයයි යන බයිබල් ධර්මතාවය මනා ලෙස අදාළ වන්නේ දේව උදහස නමැති ආලෝකය තුළින් බැලීමේදීය. පළමුව, බයිබලය දෙවියන්වහන්සේව ඉදිරිපත් කර ඇත්තේ ප්‍රේමණීය වූ, බොහෝකල් ඉවසන සහ කමාවීමට නිතර සූදානම්ව සිටින දෙවිකෙනෙකු ලෙසටය (නික්මයාම 34:6; මීකා 7:18). එනමුත්, පාපයේ බලපෑම් වලින් පිරී ගිය ලෝකයක සංදර්භය තුළ, දෙවියන් වහන්සේ නපුරට මුහුණ දෙන විට, උන්වහන්සේ උදහස් වන්නේ එය උන්වහන්සේගේ ශුද්ධත්වයේ සහ ධර්මිෂ්ඨකමේ ආකල්පයක් වන බැවිනි. උන් වහන්සේගේ උදහස කිසිවිටෙක හැඟීම් බරවූද, පලිගන්නා චේතනාවෙන් යුක්තවූද, අනපේක්ෂිත ලෙස අධික ලෙස ප්‍රතික්‍රියා දක්වන්නාවූද දෙයක් නොවේ. අලුත් ගිවිසුමේ අපට උගන්වා ඇත්තේ, ක්‍රිස්තුස්වහන්සේ අප උදෙසා පාපය වූ බවත් (2 කොරින්ති 5:21), උන්වහන්සේගේ මරණය කරණකොටගෙන අපව දෙවියන්වහන්සේ සමග සමගි කරනු ලැබ ඇති බවත්ය (රෝම 5:10). උන්වහන්සේ කෙරෙහි විශ්වාස කරන්නාවූ අය දේව උදහසට මුහුණ නොදෙන බවත්ය (යොහන් 3:36; එපීස 2:3; 1 තෙසලෝනික 1:10). දේව උදහස නමැති සංකල්පය තුළින් දෙවියන්වහන්සේ විශ්වයේ සිටින ධර්මිෂ්ඨවූ විනිශ්චයකරු ලෙසද, යුක්ති ධර්මතාවයන් තහවුරු කරන්නා බවද පෙන්නුම් කර ඇත (ගීතාවලිය 7:11; ගීතාවලිය 50:6; 2 තිමෝති 4:8).