---
title:  සැලකිලිමත් විය යුතු ලකුණක්
date:  15/12/2025
---

මෙම සම්පූර්ණ කොටසේ කීර්තිමත් නිමාව තුළ (යෝෂුවා 21:43-45) කීකරුකමේ කොන්දේසිවල සම්පූර්ණවීම අන්තර්ගතව ඇත. සාර්ථකත්වය කිසිවිටෙක සුළුකොට තැකීම සුදුසු නැත; එය සෑම අවස්ථාවකදීම දේව වචනයට කීකරුවීම හා බැඳී පවතී. ඒ අයුරින් දේශය බෙදා දීම දෙවියන්වහන්සේගේ යහපත් බවේ නිමිත්තක් වීම හැරුණු කොට (නෙහෙමියා 9:8), ඉශ්‍රායෙල්වරුන්ගේ අනාගත අභිවෘද්ධිය උදෙසා අසීමිත ලෙස විවෘතව පවතින අවකාශයක් නිර්මාණය කරනු ලබන්නේ ඉශ්‍රායෙල්වරු තුළ ඇති ආකල්ප අනුවය. අත්පත් කරගත්දේ ආරක්ෂා කරගැනීමට ඉශ්‍රායෙල්වරුන්ට හැකිවේද?

`යෝෂුවා 23:1-5 කියවන්න. යෝෂුවාගේ හැඳින්වීමේ ඇති ප්‍රධාන මෙන්ම කේන්ද්‍රීය කරුණු මොනවාද?`

යෝෂුවා වයස්ගතවූ මහලු කථිකයෙකුගේ ස්වභාවයේ සිට (දෙවරක් අවධාරණය කර ඇත). ආමන්ත්‍රනය කරනු ලබන්නේ දෙවියන්වහන්සේ විසින් නිමයකර ඇති වැඩකටයුතු ඉදිරියට ගෙන යා යුතු සභාවකටය. දේශය අත්පත් කරගැනීමට හැකිවූයේ කෙසේදැයි ඔහු විස්තරාත්මකව පවසයි. ඒ දෙවියන් වහන්සේ ඔවුන් උදෙසා සටන් කළ බැවිනි. ඉශ්‍රායෙල්වරුන්ගේ ද්‍රෝහිවීම් සහ අවිශ්වාසය හේතුකොටගෙන නික්මයාමෙන් පසුව ඔවුන්ට යුද්ධයට යාමට සිදුවූ නමුත්, ඔවුන්ට දේශය අත්පත් කරගැනීමට හැකිවූයේ ඔවුන් තුළ තිබූ හමුදා ශක්තියක් නිසා නොව, දෙවියන්වහන්සේ ඔවුන් වෙනුවෙන් මැදහත් වූ නිසාය.

දෙවියන්වහන්සේ ඉශ්‍රායෙල්වරුන්ට ඔවුන්ගේ සතුරන්ගෙන් විවේකයක් ලබා දී ඇති නමුත්, සම්පූර්ණයෙන් ඉවත් කළ යුතු ජාතීන් කිහිපයක් ඉතිරිව ඇත. ජයග්‍රහණය යනු ඉශ්‍රායෙල්වරුන් විසින් අත්පත් කරගනු ලැබූ, කිසිදා වෙනස් නොවන දෙයක් නොවන නමුත්, එය ඉශ්‍රායෙල්වරුන් උදෙසා දෙවියන්වහන්සේව විශ්වාස කරමින්, උන්වහන්සේ කෙරෙහි රඳා පවතින තාක් කල්, උන්වහන්සේගේ උපකාරයෙන් ලබා ගත හැකි දෙයකි.

`යෝෂුවාගේ නායකත්වය තුළ ඉශ්‍රායෙල්වරුන් විසින් කානාන් දේශය අත්පත් කරගැනීම සහ කිතුනුවන් හට වර්තමානයේ ජයාන්විත ආත්මික ජීවිතයක් ගතකිරීමට හැකිවීම පිළිබඳවත් අතර ඇති සමානතාවයන් මොනවාද? (යෝෂුවා 23:10; කොලොස්සි 2:15; 2 කොරින්ති 10:3-5 සහ එපීස 6:11-18).`

ඉශ්‍රායෙල්වරුන්ගේ ජයග්‍රහණයට හේතු වශයෙන් ඔවුන්ගේ ශක්තිය මෙන්ම උපායමාර්ග දැක්විය නොහැක. ඒ අයුරින්ම, පාපයට සහ පරීක්ෂාවලට එරෙහිව ලබන ජයග්‍රහණය යේසුස් ක්‍රිස්තුස්වහන්සේගේ පූජාවීමෙන් සහ උත්ථාන වීමෙන් සිදුවන අතර, ජයග්‍රාහී ජීවිතයක් ගතකිරීම පිණිස, අද ජීවත්වන දෙවියන් වහන්සේගේ ජනතාව, ශුද්ධාත්මයාණන්වහන්සේ විසින් දෙනු ලබන්නාවූ ආත්මික ආශිර්වාද කෙරෙහි නිතර රඳා සිටිය යුතුවේ.

`අප ඉදිරියේ මෙතරම් විශාල සංඛ්‍යාවක් වන යහපත් පොරොන්දු තිබෙන නමුත්, අපට පව්කිරීම ඉතා පහසු දෙයක් වන්නේ ඇයි?`