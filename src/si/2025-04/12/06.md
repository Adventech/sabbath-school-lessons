---
title:  දෙවියන්වහන්සේ වෙත ඇලුම්ව සිටින්න
date:  18/12/2025
---

ඉශ්‍රායෙල්වරුන් හට රූප වන්දනා කිරීමෙන් වැලකී සිටිය හැකි එකම මාර්ගය වන්නේ, ගිවිසුමෙහි ඇති, “නොකරව” යන වැකි නිතර මතක් කරගැනීමෙන් නොවන අතර, එය කළ හැකිවන්නේ සංවේදී මෙන්ම ස්ථිර සබඳතාවයක් ස්වාමීන්වහන්සේ සමග ගොඩනගා ගැනීමෙනි. ස්වාමීන්වහන්සේට “ඇලුම්ව, සම්බන්ධව” සිටින්න (ද්විතීය කථාව 4:4) යන අදහස ප්‍රකාශ කිරීම සඳහා යොදා ඇති එම ක්‍රියා පදයම, විවාහයක් ගිවිස ගැනීමකදී බිරියත්, පුරුෂයාත් අතර ඇතිවිය යුතු සමීප සම්බන්ධතාවය පෙන්නුම් කිරීමට (උත්පත්ති 2:24) මෙන්ම රූත් සහ නයෝමි අතර තිබූ බැඳීම පෙන්නුම් කරනු පිණිසත් (රූත්ගේ කථාව 1:14) යොදාගෙන ඇත. අවධානය යොමු කිරීම පිණිස වැදගත් කරුණක් වන්නේ, යෝෂුවාගේ ඇගයීම ප්‍රකාරව, “අද දවස දක්වා” ඉශ්‍රායෙල්වරු ජාතියක් ලෙස එවැනි විශ්වාසවන්තකමක් පෙන්නුම් කර ඇත. අවාසනාවකට මෙන්, ඉශ්‍රායෙල්වරුන්ගේ පසුකාලීන ඉතිහාසය දෙස බැලූ විට, මුල් කාලයේ තිබූ නිගමන කරා එළඹිය නොහැකි වූ බව විනිශ්චයකාරයා පොත තුළින් පැහැදිලි කරදී ඇත. (විනිශ්චයකාරයා 2:2, 7, 11; විනිශ්චයකාරයා 3:7, 12; විනිශ්චයකාරයා 4:1 සහ වෙනත්).

`ඔවුන්ගේ දෙවිවූ ස්වාමීන්වහන්සේට ප්‍රේම කරන මෙන් යෝෂුවා ඉශ්‍රායෙල් ජනතාවට ආයාචනා කරයි (යෝෂුවා 23:11 ද්විතීය කථාව 6:5 සමග සංසන්දනය කරන්න). ප්‍රේමයට බලහත්කාරකම් කළ නොහැක. එසේ වුවහොත් එහි ඇත්ත ස්වභාවය අහෝසි වනු ඇත. එනමුත්, ප්‍රේමයට විධානය කළ හැකිවන්නේ කුමන ආකාරයකින්ද?`

ඉශ්‍රායෙල්වරුන්ට ගිවිසුමේ ආශිර්වාද නොකඩවා භුක්ති විඳිනු පිණිස දෙවියන්වහන්සේට පක්ෂපාතීව සිටීමට ඔවුන්ට සිදුවේ. මේ බව හෙබ්‍රෙව් භාෂාවෙන් අවධාරණය කර ඇත. “නුඹේම ආත්මය උදෙසා අතිශයින් ප්‍රවේසම් වන්න.” හෙබ්‍රෙව් භාෂාවෙන් 'ahabah' (අහබහා) යන වචනය “ප්‍රේමය‘’ පිළිබිඹු කිරීම පිණිස යොදාගෙන ඇති අතර, ඒ තුළින් විවිධ ආකාරයේ මානව හිතෛෂී භාවයන් පෙන්නුම් කිරීම පිණිස යොදාගෙන ඇති අතර, මිත්‍ර සම්බන්ධතාවයන්, ලිංගික සමීපතාවයන්, මාතෘ කරුණාව, ශෲංගාර ප්‍රේමය සහ දෙවියන්වහන්සේට පක්ෂපාතීවීම වේ. අප විසින් දෙවියන්වහන්සේට දක්වන ප්‍රේමය, සංවේදී භක්තියෙන් බැඳීමකින් පවතින්නේ නම්, එහි සැබෑ ස්වභාවය නොකැඩෙන පරිදි ඊට නියෝගයක් පැනවීමට පුළුවන (යොහන් 13:34 සංසන්දනය කරන්න). දෙවියන්වහන්සේ සෑමවිට අපේක්ෂා කළෙA, උන්වහන්සේගේ ආඥාවලට කීකරුවීම පැන නැගිය යුත්තේ, උන්වහන්සේ සමග පුද්ගලික සබඳතාවයක් ඇති කරගැනීමෙන් වන බවය (“මා විසින් ... නුඹලා මා වෙතට ගෙනාවෙමි” (නික්මයාම 19:4). ද්විතීය කථාව 6:5; මතෙව් 22:37 සමග සංසන්දනය කරන්න.) එය පදනම්ව ඇත්තේ උන්වහන්සේගේ මහත් වූ දයාව සහ ප්‍රේමය කරණකොටගෙනය.

දෙවියන්වහන්සේට ප්‍රේමකරන ලෙස පවරා ඇති නියෝගය අන්‍යොන්‍ය වශයෙන් සිදුවිය යුතු වන නමුත්, එය දේව ප්‍රේමයේ මට්ටමට සමාන කිරීමට නුපුළුවන. උන්වහන්සේගේ ප්‍රේමය අන්‍යොන්‍ය වශයෙන් එකිනෙකා සමග බෙදාගන්නාවූ අය සමග, දෙවියන්වහන්සේ සමීප සබඳතාවයක් ගොඩ නගා ගැනීමට ආශාවෙන් සිටින සේක. ඒ අයුරින් සියල්ලන් හට උන්වහන්සේගේ විශ්වීය ප්‍රේමය අන්තර්ගතව ඇත්තේ, අප විසින් ස්වේච්ඡාවෙන් මෙන්ම අන්‍යොන්‍ය වශයෙන් කරනු ලබන ප්‍රේමයේ රාමුව තුළය.

`යේසුස්වහන්සේ උන්වහන්සේගේ ගෝලයින්ට අලුත් ආඥාවක් දුන්සේක. මේ ආඥාව අලුත් එකක් වන්නේද, ඒ අතරම පරණ එකක් වන්නේද කුමන ආකාරයෙන්ද? (යොහන් 13:34 යොහන් 15:17 කියවන්න සහ යොහන් 3:11 ලෙවී කථාව 19:18 සමග සංසන්දනය කරන්න.)`