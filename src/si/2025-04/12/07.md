---
title:  වැඩිදුර අධ්‍යයනය සඳහා
date:  19/12/2025
---

කියවන්න Ellen G. White, "The Last Words of Joshua," pp. 521, 522, in Patriarchs and Prophets.

“දෙවියන්වහන්සේගේ ජනතාව උදෙසා වන උන්වහන්සේගේ ප්‍රේමය කොතරම් විශාලදැයි කිවහොත්, උන්වහන්සේ ඔවුන්ගේ පාප ගණන් නොගන්නා බවට වන ව්‍යාජ න්‍යායක් සාතන් විසින් ඉදිරිපත් කරමින් බොහෝදෙනෙකුව රවටනු ලබයි; ඔහු තවදුරටත් පවසන්නේ දේව වචනය තුළ ඇති තර්ජන, දෙවියන්වහන්සේගේ පාලනය තුළ ඇති සුචරිතවාදී පරමාර්ථ සපුරාගැනීම පිණිස පමණක් වන නමුත්, කිසිවිටෙක ඒවා යථාර්ථවාදීව සම්පූර්ණ

නොවන බවද ඔහු පවසයි. එනමුත්, උන්වහන්සේ උන්වහන්සේගේ මැවිල්ලට අදාළව ක්‍රියා කළ සෑම අවස්ථාවකදීම, දෙවියන්වහන්සේ පාපය සහ එහි

නියම ස්වභාවය පෙන්නුම් කරමින්, උන්වහන්සේගේ ධර්මිෂ්ඨකමේ ප්‍රතිපත්ති පවත්වාගෙන ගිය සේක“එමෙන්ම එහි සැබෑ ප්‍රතිඵලය වන්නේ කාලකණ්ණිකම සහ මරණය බව පැහැදිලිව පෙන්වා දුන්සේක. කොන්දේසි විරහිත සමාවක් කිසිදා වූයේවත්, ඉදිරියේදී වන්නේවත් නැත. එවැනි ආකාරයේ සමාවක් දුනහොත්, දෙවියන්වහන්සේගේ රාජ්‍යයේ අඩිතාලම වන ධර්මිෂ්ඨකමේ ප්‍රතිපත්ති අත්හල බව පෙන්නුම් කරනු ලබයි. එසේ වුවහොත්, නොවැටුනාවූ විශ්වය සංත්‍රාසයෙන් පිරීයනු ඇත. දෙවියන්වහන්සේ, විශ්වාසවන්තව පාපයේ ප්‍රතිඵල පෙන්නුම් කර ඇති අතර, මෙම අනතුරු ඇඟවීම් සත්‍ය නොවේ නම්, උන්වහන්සේගේ පොරොන්දු සම්පූර්ණ වේ යයි ඔබට ඇති සහතිකය කුමක්ද? සාධාරණත්වය ඉවත්කරන ඊනියා කරුණාවන්තකම, දුර්වලකමක් මිස සාධාරණත්වයක් නොවේ.

“දෙවියන්වහන්සේ ජීවනය දෙන තැනැන්වහන්සේය. ආරම්භයේ සිට උන්වහන්සේගේ සියලු ව්‍යවස්ථා ජීවනයට සම්බන්ධීකරණය කරනු ලැබුණි. එනමුත්, පාපය හේතුවෙන් දෙවියන්වහන්සේ විසින් ස්ථාපිත කරනු ලැබූ පිළිවෙල කැඩී බිඳී ගොස් විසංවාදය ඇතිවිය. පාපය තිබෙන තාක් කල්, දුක් විඳීම සහ මරණය වැලැක්විය නොහැක. පාපයේ ශාපය, ගැළවුම්කරුවාණන් වහන්සේ විසින් අප වෙනුවෙන් දරාගත් බැවින්, මනුෂ්‍යයාට ගැළවීමේ බලාපොරොත්තුවෙන්, එහි අනිටු ප්‍රතිඵලවලින් මිදීමටත් අපේක්ෂා කළ හැකි වන්නේය.” —Ellen G. White, Patriarchs and Prophets, p. 522.

**සාකච්ඡා සඳහා ප්‍රශ්න:**

`ඔබේ ජීවිතය තුළ දෙවියන්වහන්සේගේ විශ්වාසවන්ත භාවය පිළිබඳව ආවර්ජනය කරන්න. ඔබට පෙන්නුම් කළ හැක්කේ කුමක්ද? එමෙන්ම ඔබ අපේක්ෂා කළ ආකාරයට හෝ ඔබ යාච්ඤා කර ඉල්ලූ පරිදි කාරණා සිදු නොවූ විට හෝ ඔබ පොරොන්දු ඉටු කරන මෙන් ඉල්ලා යාච්ඤා කළ විට නිශ්චලතාවයක් පවතින්නේ නම් ඔබේ ප්‍රතිචාරය කෙබඳුද?`

`දෙවියන්වහන්සේගේ උදහස පිළිබඳව වන බයිබලය තුළ ඇති ධර්මතාවය පිළිබඳව සාකච්ඡා කරන්න. දෙවියන්වහන්සේගේ උදහස ශුභ ආරංචියේ කොටසක් ලෙස ඔබ ඉදිරිපත් කරන්නේ කෙසේද?`

`නොඇදහිලිවන්තයන් සමග ආශ්‍රය කිරීම පිළිබඳව කුමන ප්‍රතිපත්තියක් මෙම සතියේ පාඩම තුළින් ඔබට ගත හැකිද? මනුෂ්‍යයන් අතර ගැවසෙමින් ඔවුන්ට සේවය කිරීමට මෙන්ම ඔවුන්ගේ ශුභ සිද්ධිය උදෙසා කටයුතු කරන අතර තුර, අපගේ ප්‍රතිපත්ති සහ භාවිතයන් අතර පැහැදිලි සීමා මායිම්වලින් යුක්තව සමබරව ක්‍රියාකරන්නේ කෙසේද?`

`ඔබට ස්වාමීන්වහන්සේ කෙරෙහි ඇලුම්ව සිටීමට ඇති බාධක මොනවාද?`