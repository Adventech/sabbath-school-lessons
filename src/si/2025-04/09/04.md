---
title:  භූමියේ අභියෝගය
date:  25/11/2025
---

`යෝෂුවා 13:1-7 කියවන්න. කානාන් දේශයේ භූමිය දෙවියන්වහන්සේගෙන් වූ ත්‍යාගයක් වන නමුත්, ඒව අයිතිකරගැනීමෙන් අත්වූ අභියෝග මොනවාද?`

ඉශ්‍රායෙල්වරුන් සියවස් ගණනාවක් මුළුල්ලේ වහලුන් ලෙස ජීවත්ව සිටි බැවින්, දේශය ජයගැනීම පිණිස ඔවුන්ගේ හමුදා ශක්තිය ප්‍රමාණවත් නොවීය. ඔවුන්ගේ වහල් ස්වාමිවරුන් වන මිසර ජාතීන්ටවත්, ඔවුන් සතුව තිබූ යුද්ධ හැකියාව මෙන්ම ආයුධ සන්නද්ධව හමුදාව සිටියත්, එම දේශයෙහි ස්ථිරව පදිංචි වීමට ඔවුන්ට නුපුළුවන් විය. මිසරවරුන් කානාන් දේශයේ කිසිවිටෙක හෝ ස්ථිර ලෙස පදිංචි නොවූයේ නගරය වටා තිබූ පවුරු කිසිසේත් බිඳ දැමීම පහසු කාර්යයක් නොවූ බැවිනි. මෙම අවස්ථාවේදී කලින් වහලුන්ව සිටිය ජාතියකට පවසනු ලබන්නේ, ඔවුන්ගේ කලින් ස්වාමිවරුන්ව යටත් කරගැනීමට නොහැකි ප්‍රදේශයක් ජයග්‍රහණය කරන ලෙසටය. ඔවුන් එම දේශය යම්කිසි අවස්ථාවක අයිති කරගැනීමට යන්නේ නම්, එය එසේ වන්නේ දේව අනුග්‍රහය කරණකොටගෙන පමණක් වන අතර, කිසිසේත් ඔවුන්ගේ උත්සාහය හේතුවෙන් නොවන්නේය.

යෝෂුවා 13 සිට 21 දක්වා වන පරිච්ඡේද වලින් නොයෙක් ඉශ්‍රායෙල් ගෝත්‍රවලට භූමිය බෙදා වෙන්කළ අයුරු සඳහන් වේ. මෙම දේශය බෙදා දීමේ ක්‍රියාදාමය තුළ, මෙතෙක් කොපමණ ඉඩම් ප්‍රමාණයක්, කාහට දුන්නාද යනුවෙන් පමණක් නොව, තවදුරටත් පදිංචි විය යුතු, ඉදිරියේදී බෙදා දියයුතු එම ප්‍රදේශයේ ඇති දේශය පිළිබඳව සම්පූර්ණ විස්තරයක් ඔවුන් සතු විය. දෙවියන්වහන්සේ විසින් ඉශ්‍රායෙල්වරුන්ට උරුමයක් ලෙස දී ඇති දේශයේ ඔවුන්ට ආරක්ෂිතව ජීවත් වන්නට පුළුවන. එම දේශයේ අයිතිකරු වන දෙවියන්වහන්සේ යටතේ ඔවුන් නිත්‍යානුකූල බලය ලත්, බදුකරුවන් වූහ. එනමුත්, දෙවියන්වහන්සේගේ මුල පිරීමට සරිලන පරිදි මනුෂ්‍යයාගේ ප්‍රතිචාරය ඒ සඳහා විය යුත්තේය. පොතේ මුල් භාගය තුළින් පවසා ඇත්තේ, කානානිවරුන්ට දේශය අහිමි කරමින් දෙවියන් වහන්සේ එය අත්පත් කර දුන් අන්දම වන අතර, දෙවන භාගය තුළ සඳහන් වන්නේ ඉශ්‍රායෙල්වරුන් දේශයේ පදිංචිවෙමින් දේශය ලබාගත් අන්දමය.

ජය්‍රහණයේ සංකීර්ණත්වය තුළින් අපගේ ඇදහිල්ලේ ගතිකත්වය පැහැදිලි කරනු ලබයි. ඉශ්‍රායෙල්වරුන්ට මෙන්ම, අපේ ගැළවීම උපයාගනු පිණිස අපට කිසිවක් කළ හැකි නොවේ (එපීස 2:8, 9). ඉශ්‍රායෙල්වරුන්ට ගිවිසුම්ගත සම්බන්ධතාවය මත දේශය ත්‍යාගයක් සේ දෙනු ලැබුවාසේම ගැළවීම අපට දෙවියන්වහන්සේගෙන් ලැබෙන ත්‍යාගයකි. එය ඇත්තවශයෙන්ම ඔවුන්ගේ කිසි වටිනාකමක් හේතුවෙන් දෙනු ලැබූවක් නොවේ (ද්විතීය කථාව 9:5).

එනමුත්, ඉශ්‍රායෙල්වරුන් දෙවියන්වහන්සේගේ ත්‍යාගය භුක්ති විඳින පිණිස, දේශය තුළ වාසය කිරීම ඇතුළු සියලුම වගකීම් ඔවුන් විසින් බාරගත යුතු වූයේ අපද පවිත්‍ර කරනු ලැබීමේ ක්‍රියාදාමය තුළින් දෙවියන්වහන්සේගේ රාජ්‍යයේ පුරවැසියන් වීමට අවශ්‍යවන නියමයන් ප්‍රේමණීයව මෙන්ම කීකරුකමෙන් යුක්තව සම්පූර්ණ කළ යුත්තෙමු. මෙහි සඳහන් කරුණු එකම දෙයක් පිළිබඳව නොවන නමුත්, ඔවුන්ට දේව අනුග්‍රහයෙන් දේශය ලබා දීම සහ අපට ගැළවීම දේව අනුග්‍රහයෙන් ලබාදීම අතර සමීප සමානාත්මතාවයක් පවතී. අපට අතිශයින් පුදුමාකාර ත්‍යාගයක් පිළිගන්වා ඇති නමුත්, අප ප්‍රවේසම් නොවුවහොත් අපට එය අහිමිවිය හැක.

`වර්තමානයේ ජීවත්වන කිතුනු බැතිමතුන් එදා පොරොන්දු වූ දේශයේ පදිංචිව ජීවත්වූ අභියෝගවලට සමාන අභියෝගවලට මුහුණ පාන්නේ කෙසේද? පිලිප්පි 2:12; හෙබ්‍රෙව් 12:28 කියවන්න.`