---
title:  ඒදන් සහ කානාන්
date:  23/11/2025
---

`උත්පත්ති 2:15 සහ උත්පත්ති 3:17-24 කියවන්න. ලෝකයේ විසූ ප්‍රථම මනුෂ්‍ය යුගල පාපයට වැටුණායින් පසුව ඔවුන් ජීවත්වූ වපසරියට අදාළව වූ ප්‍රතිවිපාකය කුමක්ද?`

මැවීමේදී, දෙවියන්වහන්සේ ආදම් සහ ඒව පදිංචි කළේ කිසිදු අඩුපාඩුවකින් තොරවූ ඉතාමත්ම අලංකාරවූ පරිසරයක් තුළය. මෙම ප්‍රථම මනුෂ්‍ය යුගල ඔවුන්ගේ මැවුම්කරුවාණන්ව හමුවූයේ ඉතාමත්ම අලංකාරවූද, ඇති තරම් ඉඩකඩ සහිත, ඔවුන්ගේ සියලුම ශාරීරික අවශ්‍යතාවයන් සපුරාලීම සඳහා අතිශයින් සුදුසු ස්ථානයකය. තවද, දෙවියන්වහන්සේ විසින් පැවසූ වචන වලට අමතරව, ඒදන් උයන ආදම් සහ ඒව උදෙසාවූ අධ්‍යයන කේන්ද්‍රයක් වීමෙන්, ඔවුන්ට දෙවියන්වහන්සේගේ අභිලාෂය අනුව උන්වහන්සේගේ චරිත ස්වභාවය පිළිබඳව වැදගත් අවබෝධයක් ලැබූහ. එබැවින් ආදම් සහ ඒව ඔවුන්ගේ මැවුම්කරු සමග පවත්වාගෙන ගියාවූ විශ්වාසනීය සම්බන්ධතාවය කඩා බිඳ දැමුවායින් පසුව ඒදන් උයන සමග ඔවුන්ට තිබුණාවූ සම්බන්ධතාවය හේතුකොටගෙන ඔවුන්ට උයනෙන් පිටවීමට සිදුවිය. දෙවියන්වහන්සේ ඔවුන්ට දුන් ප්‍රදේශය ඔවුන්ට අහිමි විය. මේ අයුරින්, ඒදන් උයන ජීවිතය සියලු දෙයින් පරිපූර්ණ වීමේ ලාංඡනයක් වූ අතර, එහි රටාවන් පිළිබඳව අපට නැවත ගවේෂණය කිරීමට හැකිවන්නේ, පොරොන්දුවූ දේශය නමැති තේමාව යටතේය.

`ආදි පිතෘවරුන්, පොරොන්දුවූ දේශය අවබෝධ කරගත්තේ කුමන ආකාරයටද? (උත්පත්ති 13:14, 15 උත්පත්ති 26:3, 24 උත්පත්ති 28:13 බලන්න). ඇඩ්වෙන්ටිස්ට්වරුන් වන අපට පොරොන්දුවල උරුමක්කාරයන් ලෙස ජීවත්වීම යන්නෙන් කුමක් අදහස් කෙරේද (හෙබ්‍රෙව් 6:11-15).`

ආබ්‍රහම්, ඔහුට දෙවියන්වහන්සේ විසින් පෙන්වනු ලැබූ දේශයට ඇතුල් වූ විට, ඇදහිල්ලෙන් එම දේශය ඔහුගේත් ඔහුගෙන් පැවත එන්නවුන්ගේත් දේශය විය. එය වසර 400ක් පුරාවට පොරොන්දුවේ දේශයක් විය. ඇත්ත වශයෙන්ම, එම ආදි පිතෘවරුන් එම දේශයේ අයිතිකරුවන් නොවූ බැවින්, එම ඉඩම් උරුමයක් ලෙස ඔවුන්ගේ දරුවන්ට පවරා දීමට නුපුළුවන් විය. ඒදන් උයන දෙවියන්වහන්සේට අයිතිව තිබුණාසේම, එම ඉඩම්ද උන්වහන්සේට අයිතිවූ ඒවා විය. ඒදන් උයනට හිමිකම් ලබනු පිණිස ආදම් සහ ඒව කිසිදෙයක් කර නොතිබුණාසේම, ඉශ්‍රායෙල්වරුන්ද ඉඩම් ලැබීමට සුදුස්සන් වීමට කිසිවක් කර තිබුණේ නැත. පොරොන්දුවූ දේශය දෙවියන්වහන්සේගේ උනන්දුව හේතුවෙන් හටගත් දෙවියන්වහන්සේ ලබාදුන් තිළිණයක් විය. දේශයට අයිතිවාසිකම් කීමට හෝ ඉඩම් හිමිකර ගැනීම පිණිස ඉශ්‍රායෙල්වරුන්ට සහජ මෙන්ම සාධාරණ අයිතියක් තිබුණේ නැත (ද්විතීය කථාව 9:4-6) ඔවුන්ට එය අයිති කරගැනීමට හැකිවූයේ දෙවියන්වහන්සේගේ අනුග්‍රහයෙන් පමණක්ය.

ආදි පිතෘවරු, ඔවුන්ට දෙනු ලැබූ පොරොන්දු සම්පූර්ණ වන තුරු, පොරොන්දුවල උරුමක්කරුවන් වූහ. අප ක්‍රිස්තුස්වහන්සේගේ අනුගාමිකයන් ලෙස, ඊටත් වඩා යහපත් පොරොන්දුවල උරුමක්කාරයෝව සිටිමු (හෙබ්‍රෙව් 8:6). එය එසේ සම්පූර්ණ වන්නේ, “අප විසින් පොරොන්දු උරුම කරගෙන සිටින්නන්ගේ අඩිපාරේ යන්නන් වන්නේ නම්” පමණය (හෙබ්‍රෙව් 6:12).