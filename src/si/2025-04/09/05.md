---
title:  ජුබිලිය
date:  26/11/2025
---

ඉශ්‍රායෙල් ජනතාවට දෙවියන්වහන්සේගේ සෙනඟ ලෙස දේශය අතිශයින් වැදගත් වූ අතර, එය සම්පූර්ණ වශයෙන් බෙදාදීම කළ නොහැකි දෙයක් විය. එය තෝරාගත් ප්‍රභූන් කිහිප දෙනෙකුගේ අයිතියට නතුවීම වැලැක්වීම පිණිස, එම ඉඩම් ගෝත්‍ර, වංශ සහ පවුල් අතර බෙදා දිය යුතු විය. (ගණන් කථාව 34:13-18).

`ලෙවී කථාව 25:1-5, 8-13 කියවන්න. සබත් වර්ෂය සහ ජුබිලි වර්ෂය දීමේ තිබූ පරමාර්ථය කුමක්ද?`

පුරවැසියන් ඵාරාවෝගේ ප්‍රවේණි දාසයන් වීමෙන්, ඔවුන්ට නිතර දේශය අහිමි වීමේ ප්‍රවනතාවයක් මිසරයේ තිබුණ නමුත්, ඉශ්‍රායෙල් ජනතාව උදෙසා දෙවියන් වහන්සේගේ අභිප්‍රාය වූයේ ඔවුන් කිසිවිටෙක දින නියමයක් නොමැතිව ප්‍රජා අයිතිය අහිමි වූවන්සේ ජීවත් නොවියයුතු බවය. එම දේශය මුලින් දෙනු ලැබූ වංශයට හෝ පවුලට පිටස්තර වූ කිසිදු පුද්ගලයෙකුට එම ඉඩම් අත්පත් කරගැනීම තහනම් කර තිබුණි. ඇත්තවශයෙන්ම දෙවියන්වහන්සේගේ සැලැස්මට අනුව එම ඉඩම් කිසිවිටෙක විකුණා දැමිය නොහැකි විය. කළ හැකි එකම දෙය වූයේ ඊළඟ ජුබිලි වසර ලබන තුරු ඇති කාලය ගණන් බලා, එම කාලයට අදාළ වටිනාකම අනුව ඉඩම බදු දීමය. එබැවින්, ඉඩම “විකුණන්නට” සිදුවූ තැනැත්තාගේ ඥාතීන් විසින් ඊළඟ ජුබිලිය ලබන්නට පෙර, තම මුතුන් මිත්තන්ගේ ඉඩම් නිදහස් කරගැනීම ඔවුන් සතු යුතුකමක් සේ සලකනු ලැබුණි (ලෙවී කථාව 25:25).

දේශය බෙදා දුන් පිළිවෙල, දෙවියන්වහන්සේගේ හදවතට වූ කවුළුවක් බවට පත්විය. දෙවියන්වහන්සේගේ දරුවන්, සමාජයේ සිටින වරප්‍රසාද නොලත් අය උදෙසා නිර්ලෝභීව කටයුතු කිරීම උන්වහන්සේගේ කැමැත්ත වන බැවින්, සෑම සත්වන වසරේදීම වරප්‍රසාද ලත් අයගේ ඉඩම් දිළින්දන්ගේ යැපීම උදෙසා වෙන්කළ යුතු විය. සබත් වර්ෂය වශයෙන් හඳුන්වනු ලැබූ මෙම ප්‍රතිපත්තිය. සබත් ආඥාව මහා පරිමානයෙන් ක්‍රියාවට නංවනු ලැබූ ප්‍රතිපත්තියක් සේ පෙනෙන්නට තිබුණි. වෙහෙසවී වැඩකිරීම අගය කිරීම හැරුණු විට, ඉඩම් අයිතිය හිමිවීම තුළින් ගෞරවයද, මූල්‍යමය අභියෝග වලට මුහුණ පා සිටින්නවුන් හට කරුණාව දැක්වීමද කළ හැකිවේ.

ඉඩම් හිමිකරුවන්ගේ නීති පද්ධතිය යටතේ, උරුමයෙන් ආ, තමන් විසින්ම ඇති කරගත් පීඩා අවස්ථාවන් උදාකරගත්, ඉශ්‍රායෙල්වරුන්ට ඒවායින් නිදහස්වී, ජීවිතයේ නව ආරම්භයක් ඇති කරගැනීම පිණිස ඉඩ ප්‍රස්ථාව සැලසිනි.

සමස්තයක් වශයෙන් ගත් කළ ශුභාරංචියේ ප්‍රධාන අභිප්‍රාය වන්නේ ණයයි. පොහොසතුන් සහ දුප්පතුන් අතර ඇත්තාවූද, ස්වාමියා සහ සේවකයා අතර වූද, වරප්‍රසාදිත සහ වරප්‍රසාද නොලත් අය අතරද ඇත්තාවූ පරතරය ඉවත් කර අප සියලුදෙනාම සමානත්වයෙහි ලා සලකමින්, දෙවියන්වහන්සේගේ අනුග්‍රහයේ අවශ්‍යතාවය පිළිබඳව අවබෝධයෙන් සිටීම වේ.

අවාසනාවකට මෙන්, ඉශ්‍රායෙල්වරුන් විසින් දෙවියන්වහන්සේ විසින් ස්ථාපිත කළාවූ තත්වය පවත්වාගෙන යාම මඟහරිමින්, සියවස් ගණනාවක් කටයුතු කළ බැවින්, ඔවුන්ව අත්හරිනු ලබන බවට වූ අනතුරු ඇඟවීම් සාර්ථක විය. (2 ලේකම් 36:20, 21).

`ඉශ්‍රායෙල්වරුන්ට ඉඩම් බෙදාදීමේ ප්‍රතිපත්තිය මෙන්ම සබත් පැවැත්වීම, දෙවියන් වහන්සේ ඉදිරියෙහි, අප සියලුදෙනාම එක හා සමාන බව අපට මතක් කර දෙනු ලබන්නේ කෙසේද? සූරා කෑමට බොහෝ සමාජවලට පිළිලයක් සේ පවතින පරිභෝජන වාදයට, “නැත” යනුවෙන් පැවසීමට සබත අපට උපකාර වන්නේ කෙසේද?`