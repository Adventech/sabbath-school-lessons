---
title:  පොරොන්දුවල උරුමක්කාරයෝ, බලාපොරොත්තුවේ සිරකරුවෝ
date:  22/11/2025
---

### මේ සතියේ පාඩමේ අධ්‍යයනය සඳහා කියවන්න

උත්පත්ති 3:17-24; ද්විතීය කථාව 6:3; යෝෂුවා 13:1-7; හෙබ්‍රෙව් 12:28; ලෙවී කථාව 25:1-5, 8-13; එසකියෙල් 37:14, 25 .

> <p>කටපාඩම් පදය</p>
> “බලාපොරොත්තු ඇති හිරකාරයෙනි, බලකොටුවට හැරී වරෙල්ලා. මම නුඹට දෙගුණයක් දෙන්නෙමියි අදම ප්‍රකාශකරමි.” (සෙකරියා 9:12).

යෝෂුවා 13 සිට 21 දක්වා වන පරිච්ඡේද තුළ, ඉශ්‍රායලයේ ගෝත්‍ර අතර බෙදා දුන් භූමි ප්‍රදේශවල භූගෝලීය මායිම් පිළිබඳව දීර්ඝ විස්තර සපයා ඇත. මෙය තමන්ට අදාළ නොවන දෙයක් යයි ඇතැම් විට මෙම කොටස් කියවන නවීන පාඨකයාට හැඟෙන්නට අවස්ථාව තිබෙන නමුත්, ඒවා දේව ධර්ම ශාස්ත්‍රය පිළිබඳව පොරොන්දුවූ දේශයට අදාළව සකස් කර ඇති බැවින්, එය අදටත් වලංගු වන්නේය. මෙම ස්පර්ශනීය ලැයිස්තු තුළින්, මෙම දේශය සිහිනයක් නොවන බව ඉශ්‍රායෙල් ජනතාවට පෙන්නුම් කිරීමට දෙවියන්වහන්සේට අවශ්‍ය විය. එය ඉතා ප්‍රත්‍යක්ෂ ලෙසද, මැනීමට හැකිවන ආකාරයෙන් ඔවුන්ට පොරොන්දු වී තිබුණි. එනමුත්, එම පොරොන්දුව යථාර්ථයක් කරනු පිණිස ඒ පොරොන්දුව මත ක්‍රියාත්මක විය යුතුය.

ඔව් එය සත්‍යයකි, එනම් ඔවුන්ට උරුමයක් වන පිණිස දෙවියන්වහන්සේ විසින් ඔවුන්ට දේශය දෙනු ලබනවා ඇත. උන්වහන්සේ ඔවුන්ගේ පියවරුන්ට වූ පොරොන්දු ඉටුවීමක් ලෙස, තිළිණයක් වශයෙන් ඔවුන්ට එය දෙනු ලබනවා ඇත. “බලව, මම දේශය නුඹලා ඉදිරිපිට තැබීමි. එහි ඇතුල්ව නුඹලාගේ පියවරුන් වන ආබ්‍රහම්ටද, ඊසාක්ටද, යාකොබ්ටද ඔවුන්ට පසු ඔවුන්ගේ වංශයටද දෙන ලෙස ස්වාමීන්වහන්සේ ඔවුන්ට දිවුළ දේශය හිමිකරගන්නැයි කීසේක” (ද්විතීය කථාව 1:8). මෙය සත්‍යයක් වන නමුත්, ඔවුන්ටද රඟදැක්විය යුතු කොටසක් විය.

මෙම සතිය තුළ පොරොන්දුවූ දේශයට අදාළ වන්නාවූ දේවධර්මීය සංකල්ප කිහිපයක් පිළිබඳව මෙන්ම යේසුස්වහන්සේට අදාළ පොරොන්දු තුළින් අයිතිවාසිකම් ඉල්ලා සිටින්නන්ට බලපානු ලබන ආත්මික වැදගත්කම පිළිබඳවත් අපි නිරීක්ෂණය කරන්නෙමු.

_නොවැම්බර් 29 වන දිනට යෙදෙන සබතට සූදානම් වීම පිණිස මෙම සතියේ පාඩම අධ්‍යයනය කරන්න._