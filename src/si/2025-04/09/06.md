---
title:  භූමිය නැවත ගොඩනගනු ලැබීම
date:  27/11/2025
---

`යෙරමියා 24:6; යෙරමියා 31:16; එසකියෙල් 11:17; එසකියෙල් 28:25 සහ එසකියෙල් 37:14, 25. ඉශ්‍රායෙල් ජනතාව නැවත පොරොන්දු වූ දේශය කරා පැමිණෙන බවට වූ දෙවියන්වහන්සේගේ පොරොන්දුව කුමක්ද? එය සම්පූර්ණ වූයේ කෙසේද?`

බබිලෝනියානු විප්‍රවාසය වූ සමයේ ඉශ්‍රායෙල්වරුන් අත්දුටුවේ මුල් සිඳීගිය, දුක් දොම්නස් සහිත යථාර්ථයක් පමණක් නොවන නමුත්, ඔවුන් සමග දෙවියන් වහන්සේ ඇති කරගත් සම්බන්ධතාවයක් පිළිබඳව වන පොරොන්දුවක්ද, එම පොරොන්දුව භූමිය සම්බන්ධවූ පොරොන්දුවක් තුළින් යථාර්ථයක් බවට පත්වූ නමුත්, එය භූමිය හිමිවීම පිණිස කොන්දේසියක් වූයේවත්, ඊට සීමාකරනු ලැබුවේවත් නැත. ඉශ්‍රායෙල්වරුන් ඔවුන්ගේ පව් කියාදී, ඒ පිළිබඳව පසුතැවිලි වී, ඔවුන්ගේ මුළු සිතින්ම ස්වාමීන්වහන්සේව සොයා යන්නේ නම්, දෙවියන් වහන්සේ නැවතත් වාරයක් උන්වහන්සේගේ පොරොන්දු ඉටුකළසේක, ඔවුන්ව නැවත ගොඩනැගීමේ ලකුණක් ලෙස උන්වහන්සේ නැවතත් ඔවුන්ව ඔවුන්ගේ දේශය වෙත ගෙන ආවේ ඔවුන්ව නැවත ගොඩනැගීමේ ලකුණක් ලෙසය. එනම්, ඔවුන් දේශය තුළ නොසිටි කාල පරිච්ඡේදය තුළ පවා උන්වහන්සේ වර්තමානයේද, අතීතයේද ඔවුන්ගේ දෙවියන්වහන්සේ වන බවය.

කෙසේවුවද, ඉශ්‍රායෙල්වරු සදාකාලයට දේශයේ අයිතිකරුවන්ව සිටින බවට ඇති පොරොන්දුව, කොන්දේසි සහිත වූවකි (ද්විතීය කථාව 28:63, 64; යෝෂුවා 23:13-15; 1 රාජවාලිය 9:7; 2 රාජාවලිය 17:23; යෙරමියා 12:10-12). මේ අයුරින් වහල් භාවයෙන් පසුව වූ පොරොන්දුවට අනුව, ඉශ්‍රායෙල්වරුන් සඵලත්වයට පත්වනු ඇත. ඒ අතරම, පරණ ගිවිසුමේ අනාගතවක්තෘවරුන් විසින් අනාගතයේ දාවිත්ගේ වංශයෙන් පැවතෙන රජතුමකු විසින් ගෙනෙනු ලබන නැවත ගොඩනගනු ලැබීම පිළිබඳව පවසා ඇත (යෙසායා 9:6, 7 සෙකරියා 9:9, 16). යේසුස්වහන්සේගේ මෙලොව ගත කළ ජීවිතය, මරණය සහ උත්ථාන වීම තුළින් මෙම පොරොන්දුව සම්පූර්ණ වූවාසේම, එහිදී පුරාණ ඉශ්‍රායෙල්වරුන්ට දෙනු ලැබූ පොරොන්දු සම්පූර්ණත්වයට පැමිණියේය.

අලුත් ගිවිසුම තුළ, පොරොන්දු වූ දේශයක් පිළිබඳව සෘජු සඳහනක් නොමැති නමුත්, දෙවියන්වහන්සේගේ පොරොන්දු යේසුස්වහන්සේ තුළින් සහ උන්වහන්සේ කරණකොටගෙන සම්පූර්ණවී ඇති බව සඳහන් වේ (2 කොරින්ති 1:20; රෝම 15:8). එබැවින්, ක්‍රිස්තුස්වහන්සේගේ ආලෝකය තුළ, දේශයට අලුත් අර්ථකථනයක් දෙමින්, එය දෙවියන්වහන්සේ විසින් උන්වහන්සේගේ විශ්වාසවන්ත ජනතාව හට මේ ලෝකයේදී (එපීස 2:6) මෙන්ම මින් පසුවද දෙන්නට යන්නාවූ ආත්මික ආශිර්වාදයක සංකේතයක් ලෙස දේශය අර්ථ ගන්වා ඇත.

විවේකය, සම්පත් සහ දේශයේ යහපැවැත්ම යනුවෙන් වන දෙවියන් වහන්සේගේ පොරොන්දු උපරිම වශයෙන් සම්පූර්ණත්වයට පැමිණෙන්නේ අලුත් පොළොව මත වන අතර, එහිදී පාපයෙන් සහ එහි ප්‍රතිවිපාකවලින්ද මුදවාගනු ලබනවා ඇත. මේ අර්ථයෙන් ගත් කළ කිතුනුවන් ලෙස අපේ බලාපොරොත්තුව ගොඩනැගී ඇත්තේ, ක්‍රිස්තුස්වහන්සේ නැවත පැමිණෙන බවට දී ඇති පොරොන්දුවත්, ස්වර්ගයෙහි වසර දහසක කාලයක් ගත කළායින් පසුව, සකස් කළාවූ අලුත් පොළොව මත උන්වහන්සේ විසින් ස්ථාපිත කරන්නට යන්නාවූ උන්වහන්සේගේ සදාකාලික රාජ්‍යය පිළිබඳව වන්නාවූ පොරොන්දු පදනම් කරගැනීමෙනි. දේශය පිළිබඳව දී ඇති පොරොන්දු වලින්, අතිශයින් වැදගත්ම පොරොන්දුවක් වන්නේ මෙයයි.

`යොහන් 14:1-3; තීතස් 2:13 සහ එළිදරව් 21:1-3 කියවන්න. මෙම පාඨ තුළ අපට ඇති බලාපොරොත්තුව කුමක්ද? ක්‍රිස්තුස්වහන්සේගේ මරණය තුළින් මෙම බලාපොරොත්තුවේ සම්පූර්ණ වීම සහතික කරනු ලබන්නේ ඇයි?`