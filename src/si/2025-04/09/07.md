---
title:  වැඩිදුර අධ්‍යයනය සඳහා
date:  28/11/2025
---

කියවන්න Ellen G. White, "The Controversy Ended," pp. 672–678, in The Great Controversy.

අප නගරයේ දොරටු තුළින් නගරයට ඇතුල් වූ විට, අප සදාකාලයටම ගැළවීම ලබන්නෙමුව. එවිට අප ගැළවීම ලබා ඇති බැවිනුත්, සදාකාලයටම ගැළවීම ලබා ඇති හෙයිනුත්, අපට ප්‍රීති වන්නට පුළුවන. එනමුත්, ඒ වනතෙක් අප විසින් අපෝස්තුළුවරයාගේ වාරණ නියෝගයට අවධානය යොමු කළ යුතු අතර, ‘උන්වහන්සේගේ විශ්‍රාම ස්ථානයට ඇතුල්වීමේ පොරොන්දුවක් ඉතුරුව තිබෙද්දීත්, නුඹලාගෙන් යමෙකුට ඊට පැමිණෙන්නට බැරිවූ බැව් පෙනේදෝ කියා භයවෙමු’ (හෙබ්‍රෙව් 4:1). කානාන් දේශය පිළිබඳව දැනුම තිබීමෙන්වත්, කානාන් දේශයේ ගීතිකා ගැයීමෙන්වත්, ඉශ්‍රායෙල් දරුවන්ව පොරොන්දුවූ දේශයේ මිදි වතුවලට හෝ ඔලීව වගාවන් තෙට ගෙන ආවේ නැත. ඔවුන්ට ඒවා ඔවුන්ගේම බවට පත් කරගැනීමට හැකිවූයේ, එහි පදිංචිවීමෙන් සහ කොන්දේසිවලට අනුගතව දෙවියන්වහන්සේ කෙරෙහි ජීවමාන ඇදහිල්ල ක්‍රියාවට නැංවීමෙන් සහ උන්වහන්සේගේ පොරොන්දු ඔවුන් හට අදාළ කරගැනීමෙනි” —Ellen G. White, Youth's Instructor, February 17, 1898.

“බයිබලයෙහි, ගැළවීම ලබන්නන්ට ලැබෙන උරුමය ‘රටක්’ යන නමින් හඳුන්වා තිබේ. (හෙබ්‍රෙව් 11:14-16) එහිදී ස්වර්ගීය එඬේරාණෝ තමන්වහන්සේගේ රැළ ජීවනදායක වතුර ඇති උල්පත් වෙතට ගෙනයන සේක. ජීවනදායක වෘක්ෂය සෑම මාසයේම ඵල දෙනවා ඇත. ඒ ගසේ කොළ ජාතීන්ගේ උපස්ථානය උදෙසාය. පළිඟු මෙන් පැහැදිලි ගංගාවෝ සෑමවිටම ගලති. ඒවා අසල තිබෙන ගස්වල සෙවනැලි ස්වාමීන්වහන්සේගේ නිදහස් කරනු ලැබූවන් උදෙසා සූදානම් කරන ලද මාවතට වැටෙයි. එහි ඇත්තාවූ පුළුල් මිටියාවත් අලංකාර කඳු බවට විහිදී යයි. දෙවියන්වහන්සේගේ කඳු ඒවායේ උසස් ශිඛරයන් දක්වති. ඒ සාමකාමී මිටියාවත්වල, ඒ ජීවමාන දිය දහරාවන් අසල, මෙපමණ කාලයක් වන්දනාකාරයන් හා මුළාව යන්නාවූ දෙවියන්වහන්සේගේ සෙනඟට නිවෙසක් ලබනවා ඇත. —Ellen G. White, The Great Controversy, p. 675.

**සාකච්ඡා සඳහා ප්‍රශ්න:**

`පොරොන්දුවූ දේශය, යොහන් 10:10හි සඳහන්ව ඇති පරිදි, ක්‍රිස්තුස්වහන්සේ විසින් උන්වහන්සේගේ අනුගාමිකයන්ට පොරොන්දුවී ඇති සියලු දේවලින් පරිපූර්ණ වූ ජීවිතයක සංකේතයක් ලෙස සිතා බලන්න. ස්වයංපෝෂිත දේශයක ජීවත්වීමෙන් ගැළවීමේ ආශිර්වාද පිළිබිඹු කරනු ලබන්නේ කෙසේද?`

`කිසියම් දේශයක පුරවැසියෙකු වීමේ සහ යම්කිසි ආකාරයක ජීවන රටාවක් ගතකිරීමත් අතර ඇති සම්බන්ධතාවය කුමක්ද? ඉන් එකක් අනෙක කෙරෙහි බලපානු ලබන්නේ කෙසේද? දෙවියන්වහන්සේගේ රාජ්‍යයේ පුරවැසියන් වීමෙන් ගම්‍යවන්නේ කුමක්ද?`

`ඇතැම්විට අනුන් විසින් අපට දෙනු ලබන පොරොන්දු පිළිබඳව මෙන්ම, අප විසින් අපටම කරනු ලබන්නාවූ පොරොන්දු පිළිබඳව අප අධෛර්යයට පත්වන්නෙමු. දෙවියන්වහන්සේගේ පොරොන්දු කෙරෙහි ඔබට විශ්වාස කළ හැක්කේ ඇයි?`

`අපේ අනාගතයේ කොටසක් ලෙස, අලුත් පොළොව පිළිබඳව අපට අද දවසේදී පවා, සැබෑ ලෙස මෙන්ම යථාර්ථවාදී ලෙස පොරොන්දු විය හැක්කේ කෙසේද?`