---
title:  Вест до Лаодикия
date:   26/03/2026
---

`Прочетете Колосяни 4:16-18; срв. Колосяни 2:1-3. Като имате предвид вестта на Исус до Лаодикия (вж. частта за вчера), какви взаимовръзки намирате с „Посланието към колосяните“, което би следва да се е чело и в Лаодикийската църква по времето на Павел?`

През вековете, през цялата история на Божия народ, едни и същи проблеми се появяват отново и отново. Пророците упрекват Израил за желанието му да се покланя като света и го призовават да се покае, преди да е станало твърде късно. Исая дори стене: „Как стана блудница верният град!“ (Исая 1:21) и призовава хората да се върнат при Бога за опрощение и очистване (Исая 1:16-20). Както Йоан Кръстител (Матей 3:2,8-10), така и Исус (Матей 4:17; Матей 12:33-37) призовават израилтяните да се покаят и да принасят плод, който ще издържи изпитанието на съда в последните дни. Апостолите носят подобна вест (Деяния 2:38; Деяния 3:19; Деяния 17:30; 2 Коринтяни 7:9,10).

`Сравнете следните пасажи: Исая 60:1-3 с Откровение 18:1-4 и Исая 62:1-5 с Откровение 19:7,8. Какви прилики съществуват между вестите в двете книги?`

Бог ще обедини небето и земята. Но поради великата борба това трябва да се случи на етапи:

1. На Голгота Сатана е загубил всякакво благоразположение към него сред небесните същества (Йоан 12:31).
2. Посредством съдебното служение на Христос в небесното светилище Божият народ се „усъвършенства във всяко добро нещо, за да вършите Неговата воля“ (Евреи 13:21) и бива подготвен за небето.
3. Посредством съда през милениума и последния съд след милениума всички останали въпроси биват решени завинаги, а грехът и непокаяните грешници са унищожени в езерото на вечния огън, който също очиства земята (Откровение 21:8).
4. Небето и земята могат най-накрая да бъдат обединени само с края на греха (Откровение 21:3).

`Какво можете да направите вие самите (без да гледате никого другиго), за да останете верни на Бога и на истината, която Той ни е дал? Тоест какви решения вземате, разкриващи кой наистина притежава сърцето ви?`