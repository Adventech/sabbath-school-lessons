---
title:  Спрете земното!
date:   09/03/2026
---

Днес чуваме много лозунги: „Спрете войната!“, „Спрете обезлесяването!“, „Спрете ядрените оръжия!“. Но един, който вероятно никога не сме чували, е „Спрете земното!“. Той просто не се вписва в радара на нашия свят. Не че някой от другите лозунги е неправилен или това, което защитават, е погрешно. Те са просто твърде късогледи, като се има предвид близостта на вечността. Нашата фокусна точка трябва да бъде по-високо, вечно по-високо.

`Прочетете Колосяни 3:5,6 (вж. също Римляни 6:1-7). Как преживяваме какво означава да бъдем мъртви за себе си и за земното и живи за „това, което е горе“ (Колосяни 3:1)?`

Въпреки че духовно сме умрели с Христос, нашите „природни части“ – тоест изкушенията, които ни поднасят тялото и умът ни – трябва да бъдат умъртвени.

Но трябва да осъзнаем две неща във връзка с тази заповед.

Първо, в Колосяни 3:1 гръцката форма, която Павел употребява, предполага, че всъщност сме били възкресени с Христос. Второ, заповедта в Колосяни 3:5 е следствие от този факт („Затова“). Можем да умъртвим земните неща (блудство, нечистота, страст, пагубни похоти, алчност и т.н.) само защото сме били възкресени с Христос и имаме Неговия духовен живот и силата да премахнем тези неща от умовете и живота си.

Интересно е, че на гръцки език единствената друга употреба на конкретния израз, който се споменава в Колосяни 3:6, „Божият гняв“, е в Римляни 1:18. Бог „предава“ хората на собствените им нечестиви пътища и затова Неговият гняв също се „открива“ (вж. Откровение 6:16,17) „върху непокорните“ (Колосяни 3:6). В Римляни 1:18 Павел говори за „нечестие и неправда“, като приравнява „нечистотата“ (използвайки същата гръцка дума, която е записана в Колосяни 3:5) много конкретно с хора, които се отдават на „страстите на сърцата им (...) така че да се опозорят телата им между самите тях“ (Римляни 1:24).

Как опозоряват телата си? Първо, отказват да признаят Създателя, но също и чрез „срамни страсти, като и жените им измениха естествената употреба на тялото в противоестествена. Така и мъжете, като оставиха естественото сношение с женския пол, разпалиха се в страстта си един към друг, като вършеха безобразие мъже с мъже и приемаха в себе си заслуженото въздаяние за своето нечестие“ (Римляни 1:26,27).

`Как следваме думите „затова умъртвете природните си части“ (Колосяни 3:5)?`