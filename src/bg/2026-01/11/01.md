---
title:  Живот с Христос
date:   07/03/2026
---

### За изучаване през седмицата

Колосяни 3:1-17; Римляни 1:18; Римляни 6:1-7; Ефесяни 4:22-24; Второзаконие 7:6-8; 1 Царе 16:23.

> <p>Стих за запаметяване</p>
> „А над всичко това се облечете в любовта, която свързва всичко в съвършенството“ (Колосяни 3:14).

Често се препоръчва да не бъдем толкова небесно настроени; в противен случай от нас няма да има никаква полза на земята. Макар че до известна степен това е вярно, има една също толкова важна концепция, която Павел подчертава в Колосяни, 3 глава: ако сме твърде земно настроени, от нас няма да има никаква небесна полза за Господа.

Павел насочва вниманието ни към много практични, реални принципи, които са родени от небето и могат да бъдат разбрани само от онези, които са били „възкресени с Христос“ (Колосяни 3:1).

Съветите на Павел представляват практични принципи, които ще подобрят всички наши взаимоотношения, а не само тези в църквата.

Исус казва: „Обичайте неприятелите си и се молете за онези, които ви гонят, за да бъдете синове на вашия Отец, Който е на небесата; защото Той прави слънцето Си да изгрява и над злите, и над добрите и дава дъжд на праведните и на неправедните“ (Матей 5:44,45).

Звучи ви невъзможно? Така е, от човешка гледна точка. Трябва да умрем, преди да можем наистина да живеем за Бога. Ето защо трябва да имаме небесно мислене, ако се надяваме да бъдем полезни на нашия небесен Отец по някакъв земен начин.

През тази седмица ще видим как животът с Христос може да извърши промяната, сега и за вечността.