---
title:  Разказ
date:   16/01/2026
---

### Пауни на помощ!

Едно нашествие от бебета кобри разтревожило Беула Фернандес, директор на Детския дом и училище „Съншайн“ в кампуса на адвентистите от седмия ден в Бангалор, Индия. Тя имала основателна причина за притеснението си. Пет години по-рано едно момче било ухапано от кобра, докато гонело някакво теле през мангова горичка. Въпреки че било откарано по спешност в болница, то претърпяло няколко операции и една година сложни лечения, преди да се възстанови.

Сега бебетата кобри сякаш били навсякъде из 10-акровия кампус: на пътя, в градината, под колата и дори пред вратата на къщата на Беула.

„О, Господи!“, молела се тя. „Това би трябвало да е безопасно място за деца. Моля Те, помогни!“

Извикали ловци на змии, но те били свикнали да ловят змии в градски сгради и затворени пространства. Откриваното на бебетата кобри в големия кампус било трудна задача. Той бил обграден от дървета, раждащи манго, банани, джакфрут, саподила, папая, черимоя, авокадо, кокосови орехи, гуава, смокини, маракуя и гравиола.

И служителите, и децата се молели усърдно.

Тогава един служител забелязал паун в кампуса. Дали е възможно? Паун в кампуса насред големия град? Известно е, че пауните ядат отровни змии.

Малко след това друг служител видял втори паун.

Няколко вечери по-късно служители и деца станали свидетели на великолепно представление на паун и негата женска паунка, величествено разхождащи се из градината. Всички наблюдавали с удивление как лъскавият син паун разперил дългите си, блестящи пера на опашката, белязани с шарки, подобни на очи. След тази вечер бебетата кобри изчезнали.

Въпреки че змиите ги нямало, паунът и паунката останали в кампуса като величествени пазители на децата и персонала. Дори днес почти всеки ден някой извиква: „Паун!“ – и децата хукват да видят красива птица.

Бюла вярва, че пауните са били отговорът на техните пламенни молитви. В 45-годишната история на училището и детския дом никога до този момент пауни не са посещавали кампуса.

„Вярваме, че Бог изпрати пауните“, казва тя. „Бог наистина обича и се грижи за децата Си и все още може да ни удивлява с красиви решения на всички наши проблеми.“

Вашите дарения за Мисията в Съботното училище подкрепят адвентото образование по целия свят. Благодарим ви, че дарявате за Мисията.