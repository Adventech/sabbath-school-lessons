---
title:  Разширено изучаване
date:   16/01/2026
---

„От мъчения, клади, затвори, ями и пещери на земята до ушите му достигна триумфиращият вик на мъчениците. Чу свидетелството на верните души, които макар и измъчени, утеснени носят безстрашно тържественото свидетелство за вярата си, заявявайки: „... зная в Кого съм повярвал...“. Отдалите живота си за вярата заявяват на света, че Този, на Когото са се доверили, може да спасява докрай“ (Уайт, Е. Деяния на апостолите. Стр. 512 – англ. изд.).

„Никога не е имало толкова голямо разнообразие във вярата в християнския свят, както в наши дни. Ако дарбите [на апостоли, пророци, благовестители, пастори и учители (Ефесяни 4:11-13)] са били необходими, за да се запази единството на ранната църква, колко повече е необходимо единството да се възстанови сега! А че Божията цел е да възстанови единството на църквата в последните дни, е изобилно явно от пророчествата. Уверени сме, че стражите лично ще видят, когато Господ възстанови Сион. Също така в края на времето мъдрите ще разберат. Когато това се изпълни, ще има единство на вярата с всички, които Бог счита за мъдри; защото тези, които наистина разбират правилно, непременно трябва да разбират еднакво. (...) От подобни разсъждения е очевидно, че съвършеното състояние на църквата, предсказано тук, е все още в бъдещето; следователно тези дарби все още не са изпълнили целта си“ (Р. Ф. Котрел. „Въведение“, в Уайт, Е. Ранни писания. Стр. 140 – англ. изд.).

**Въпроси за разискване:**

`В светлината на посочения по-горе цитат от Р. Ф. Котрел какво е необходимо, за да може Светият Дух да донесе единство в Божията църква днес? Колко важно за църковното единство е прилагането на практика на съветите, дадени чрез дара на пророчеството?`

`Как бихте обяснили библейското учение за смъртта на приятел, който вярва, че Павел и други починали християни сега са „с Христос“ в небето?`

`Как да разбираме ужасната реалност на страданието в този свят? Защо мотивът за великата борба е толкова полезен, за да ни даде известно обяснение за всичко това? Но защо в крайна сметка трябва да гледаме към Исус на кръста като на възможно най-пълния израз на любовта на Отец и да се научим да Му се доверяваме дори в най-тежките времена?`

Тази събота, 17.01.2026 г., ще се молим за църкви „Бобов дол“ и „Буковлък“.