---
title:  Разказ
date:   27/02/2026
---

### Преместване на двудневния уикенд

След като загубил две работни места заради вярата си в Църквата на адвентистите от седмия ден, Рене отново се помолил на Бога във Филипините. „Господи“, казал той, „изглежда, че да си адвентист е само за богатите. Не мога да си намеря работа, която да не изисква да работя в събота. Как ще оцелеем така?“

Въпреки че имал университетска диплома, Рене работил разни неща на строителни обекти. Но заплатата му не била достатъчна, за да изхрани нарастващото семейство. Сега той бил баща на две малки деца. Отново се помолил: „Господи, можеш ли да ми помогнеш да си намеря работа, с която да издържам семейството си?“.

Тогава видял обява за работа като счетоводител в Близкия изток. Трябвало да остави семейството си във Филипините. Кандидатствал за длъжността и след интервюто бил нает. Това бил труден момент. Когато Рене пристигнал, научил, че националният уикенд е в четвъртък и петък. Това означавало, че хората били длъжни да работят в събота и неделя.

Въпреки че Рене трябвало да ходи в офиса в събота, той всъщност не бил длъжен да работи. Четял Библията и писанията на Елън Уайт. Шефът му идвал само в събота вечер, така че Рене не работел през деня. Но въпреки това се чувствал зле. Бил на работното си място в събота. Чувствал, че прави компромис с вярата си и копнеел да ходи на църква в събота. „Боже“, молел се той, „ако ми дадеш възможност да ходя на църква в събота, ще освещавам съботата до смъртта си.“

Молил се с тази молитва в продължение на две години. След това разговарял с шефа си.

„Моля те, дай ми събота за моята съботна почивка“, казал той.

„Не, не мога да ти позволя“, отговорил шефът му. Но допуснал изключение, казвайки: „Ако моят крал обяви петък и събота за уикенд, тогава си свободен да си почиваш.“

Рене се помолил: „Чу какво каза шефът ми. Моля Те, би ли ми помогнал?“.

Три месеца по-късно шефът на Рене бил в Европа, когато кралят подписал указ, че уикендът на страната ще бъде преместен в петък и събота. Рене, който се молел през цялото време, не чул новината и отишъл в офиса както обикновено в 9 часа в събота сутринта. След като седнал на мястото си, проверил електронната си поща, за да види дали са пристигнали важни съобщения. Тогава видял съобщението от шефа си. Той прочел: „Рене, чух новината от моя крал. Спомням си обещанието си към теб, че си свободен да си почиваш, ако моят крал обяви петък и събота за уикенд“. Рене затворил офиса и отишъл на църква. Бил толкова щастлив, че даже се разплакал.

Рене Тукалдо е главен финансов директор на Движението „1000 мисионери“, чиято централа в Силанг, Филипините, е построена с помощта на дарение от 13-та събота през 1996 г. Прочетете повече следващата седмица.