---
title:  Помирение и надежда
date:   21/02/2026
---

### За изучаване през седмицата

Колосяни 1:21-29; Ефесяни 5:27; Ефесяни 3:17; Римляни 8:18; Ефесяни 1:7-10; Ефесяни 3:3-6; Притчи 14:12.

> <p>Стих за запаметяване</p>
> „Който за нас направи грешен Онзи, Който не знаеше грях, за да станем ние чрез Него праведни пред Бога“ (2 Коринтяни 5:21).

Павел продължава темата за помирението, така ярко изтъкната в Колосяни 1:20 (вж. Урок 8, частта за четвъртък). Там той описва неговия космически мащаб, като това, което следва, става лично и индивидуално. Чрез смъртта Си на кръста Исус е постигнал помирение за всички и всичко, особено за човешките същества, които са били отчуждени от Божия живот чрез грях, но сега, чрез Исус, са се помирили с Него чрез вяра.

Процесът на индивидуално помирение е разкрит в пасажа за тази седмица. Както и в космическата сфера, то се случва посредством смъртта на Христос. На индивидуално ниво кръстът, далеч от това да бъде пасивен символ, се превръща в активна реалност, като Божията любов преобразява хората, когато чуват евангелието и приемат самия Христос, надеждата на славата.

Павел говори също за „тайната, която е била скрита от векове и поколения“ (Колосяни 1:26). Каква е тази тайна и кое е всичко, което тя обхваща – за отделния човек и за вселената? Как тази „тайна“ се свързва с евангелието, така пламенно прогласявано от Павел?