---
title:  Разширено изучаване
date:   27/02/2026
---

Разширено изучаване

„Не притежаваме никаква собствена праведност, с която да удовлетворим изисква-нията му. Но Христос издейства за нас път за излизане от това положение (…) Ако Му се отдадем напълно и Го приемем като свой Спасител, колкото и грешен да е бил животът ни, заради Него биваме счетени за праведни. Христовият характер застава на мястото на нашия и ние биваме приети от Бога така, като че ли никога не сме съгрешавали.

Нещо повече – Христос променя сърцето. Той живее в твоето сърце чрез вяра. Трябва да поддържаш тази връзка с Него, като вярваш и като постоянно Му предаваш волята си. Докато правиш това, Той ще действа в теб да желаеш и да действаш според Неговата добра воля (…)

Така че у нас няма нищо, с което да се похвалим. Нямаме никакво основание да изпадаме във възторг от себе си. Единственото ни основание за надежда е в Христовата праведност – тази, която ни е вменена и изработената от Неговия Дух, действащ във и чрез нас“ (Уайт, Е. Пътят към Христос. Стр. 62, 63 – англ. изд.).

„Дадената ми светлина е била много убедителна, че мнозина ще напуснат нашата среда, обръщайки внимание на измамни духове и бесовски учения. Господ желае всеки човек, който твърди, че вярва в истината, да има разумно познание за нея“ (Уайт, Е. Евангелизъм. Стр. 363 – англ. изд.).

**Въпроси за разискване:**

`Прочетете отново стиха за запаметяване: „Който за нас направи грешен Онзи, Който не знаеше грях, за да станем ние чрез Него праведни пред Бога“ (2 Коринтяни 5:21). Какво значи това? Какво означава, че Христос стана грешен за нас и как това би следвало да ни помогне да разберем заместническото естество на Кръста? Също така какво означава да бъдем „чрез Него праведни пред Бога“?`

`Обърнете повече внимание на въпроса „веднъж спасен, завинаги спасен“, в който много християни вярват. Защо вярваме, че това е лъжливо учение? Какви очевидни опасности създава то за онзи, който го приема? Как можем, дори докато отхвърляме това учение, все още да имаме увереност в спасението?`

`Колко „основани и твърди“ (Колосяни 1:23) сте във вярата си? Колко добре знаете в какво вярвате и защо го вярвате? Какво можете да направите, за да знаете по-добре в какво вярвате? И защо е толкова важно да сте „основани и твърди“ във вярата?`

Тази събота, 28.02.2026 г., ще се молим за църкви „Габрово“ с групата в Дряново и „Говедаре“ с групата „Пазарджик – Изток“.