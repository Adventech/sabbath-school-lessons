---
title:  Небесно гражданство
date:   07/02/2026
---

### За изучаване през седмицата

Филипяни 3:17-4:23; 1 Коринтяни 15:42-44; Йоан 14:27; Псалми 119:165; Йов 1:21; 1 Тимотей 6:7.

> <p>Стих за запаметяване</p>
> „Не се безпокойте за нищо, но във всяко нещо с молитва и молба изказвайте прошенията си на Бога с благодарение“ (Филипяни 4:6).

Урокът за тази седмица завършва нашето изучаване на „Филипяни“ и е пълен с ценни уроци и максими за ежедневието. Изглежда, че много от високите морални ценности, които са ръководили живота на апостол Павел, се намират в заключителните стихове на Посланието. Подобно на ученията на Исус, които се фокусират върху вътрешния човек, това, което Павел споделя с нас, са тайни за водене на радостен християнски живот.

Дори когато нещата не се стекат така, както бихме искали, което се случва по-често, отколкото бихме искали, не е нужно да се тревожим, притесняваме или обезсърчаваме. Вместо това има принципи, които ще ни помогнат да намерим вътрешна сила, за да се справим с поднасяните ни от живота предизвикателства и по този начин да изпитаме трайния и постоянен мир, който само Бог може да ни даде. Настоящето и бъдещето са в Неговите ръце и Той ще ни осигури всичко, от което се нуждаем.

Най-важното е, че не е нужно да възлагаме надеждите си на земни системи на управление, които редовно ни разочароват. Като християни ние сме граждани на Божието небесно царство. А с това гражданство идват и привилегии, прекрасни привилегии. Също и отговорности.