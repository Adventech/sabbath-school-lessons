---
title:  Устоявайте за Господа
date:   09/02/2026
---

`Прочетете Филипяни 3:20,21. По какъв начин Павел картинно обрисува как изглежда „гражданството“ на християнина?`

За разлика от враговете на Кръста, които „мислят за земните неща“ и нямат по-голям бог от корема си (Филипяни 3:19), християнското гражданство е на небето, а нашият владетел е самият Исус Христос. За да подчертае тази мисъл, Павел изтъква необходимостта „нашето унизено тяло“ (Филипяни 3:21), подвластно на болести, разлагане и смърт, да бъде преобразено, за да стане подобно на славното възкресено тяло на Христос.

**Как следващите стихове описват прославеното състояние?**

`Йов 19:25-27`

`Лука 24:39`

`1 Коринтяни 15:42-44`

` Коринтяни 15:50-54`

`Колосяни 3:4`

В крайна сметка чрез Исус смъртта, „последният враг“, ще бъде унищожена (1 Коринтяни 15:26). И това е нашата най-голяма надежда, върховното обещание, което ни е дадено в Христос – не само краят на смъртта, но и едно изцяло ново тяло, дори „славно тяло“ (Филипяни 3:21).

В една книга за това как да намерим „спасение“ без Бога, в която се твърди, доста безумно, че преодоляването на страха от смъртта е „спасение“, авторът Люк Фери признава, че християнството „ни дава възможност не само да преодолеем страха от смъртта, но и да победим самата смърт. И правейки това от гледна точка на индивидуалната идентичност, а не на анонимността или абстракцията, изглежда, че е единствената версия, която предлага наистина окончателна победа на личното безсмъртие над нашето състояние като смъртни“ (Luc Ferry, A Brief History of Thought (New York: HarperCollins, 2011, Kindle edition), p. 90) Страхотно признание, като се има предвид, че идва от атеист.

И така, за Павел нашето небесно гражданство включва обещанието за възкресение и вечен живот в напълно ново съществуване, което трудно можем да си представим сега.

`Защо обещанието за вечен живот е толкова важно за всичко, в което вярваме? Какво би могъл да предложи този свят, заради което би си струвало да се откажем от предложеното ни в Христос?`