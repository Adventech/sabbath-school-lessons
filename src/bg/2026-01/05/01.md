---
title:  Да блестите като светила на света
date:   24/01/2026
---

### За изучаване през седмицата

Филипяни 2:12-30; Римляни 3:23,24; Римляни 5:8; 2 Тимотей 4:6; 1 Коринтяни 4:17; 2 Тимотей 4:12,13; Лука 7:2.

> <p>Стих за запаметяване</p>
> „Вършете всичко без роптание и без пререкание, за да бъдете безукорни и незлобливи, непорочни Божии чеда всред опако и извратено поколение, между които блестите като светила на света“ (Филипяни 2:14,15).

Бог казва на евреите да се покоряват, защото тази покорност е „мъдростта ви и благоразумието ви пред племената, които, като чуят за всички тези наредби, ще кажат: Ето, хората от този велик народ са мъдри и разумни хора“ (Второзаконие 4:6).

Векове по-късно Той заявява: Аз съм светлината на света; който Ме следва, няма да ходи в тъмнината, но ще има светлината на живота“ (Йоан 8:12). Също така казва: „ Вие сте светлината на света. Град, поставен на хълм, не може да се укрие“ (Матей 5:14). Как можем да бъдем тази светлина? Само чрез тясна връзка с Исус, „истинската светлина, която осветлява всеки човек“ (Йоан 1:9). Както се казва във Филипяни, 2 глава, „Бог Го превъзвиси и Му подари името, което е над всяко друго име, така че в името на Исус да се поклони всяко коляно (…) и всеки език да изповяда, че Исус Христос е Господ, за слава на Бога Отца“ (Филипяни 2:9-11).

Светлината и силата на небето са на разположение на всички нас, които сме предали живота си на Исус. Но твърде често или очакваме Бог да направи всичко, или нашите собствени идеи и планове ни пречат. Ето защо думите на Павел към филипяните са толкова актуални днес.