---
title:  Разширено изучаване
date:   09/01/2026
---

„Мнозина не са в състояние да правят определени планове за бъдещето си. Те са в неизвестност относно своя живот. Не могат да предвидят изхода на нещата и често ги изпълват страх и безпокойство. Нека помним, че животът на Божиите чеда в този свят е живот на странници. Ние нямаме мъдростта да планираме собствения си живот. Не мо-жем да подреждаме бъдещето си. „С вяра Авраам послуша, когато бе повикан да излезе и да отиде на едно място, което щеше да получи в наследство; и излезе, без да знае къ-де отива“ (Евреи 11:8).

В Своя земен живот Христос не е правел никакви планове за Себе Си. Приемал е Бо-жиите планове и Отец Му ги е разкривал ден след ден. Така и ние трябва да се оставяме на Бога, за да бъде животът ни само отражение на Неговата воля. Предадем ли пътищата си, Той ще направлява стъпките ни.

Твърде много хора допускат голяма грешка, като съставят планове за блестящо бъде-ще. Оставете Бог да прави планове за вас. Доверете се като малко дете на ръководството на Онзи, Който „ще пази нозете на светиите Си“ (1 Царе 2:9). Бог никога не води Своите деца по друг начин, освен както те сами биха избрали да бъдат водени, ако биха могли да видят края от началото и предназначението си на Божии съработници“ (Уайт, Е. По стъпките на великия Лекар. Стр. 478, 479 – англ. изд.).

**Въпроси за разискване:**

`Помислете за изминалата седмица и избройте нещата, за които сте благодарни. Може би има повече неща, за които да благодарите, отколкото осъзнавате?`

`Отделете време да помислите върху последния ред от цитата на Елън Уайт по-горе. Това е много силно заявление на вярата. Как бихте могли да се научите да се доверявате на Бога по толкова дълбок начин?`

`В светлината на Колосяни 1:6,23 обсъдете следното свидетелство: „Заради неверие, роптание и бунтове вратите на земния Ханаан се затвориха за древния Израил в продължение на 40 години. Подобни грехове забавят и влизането на съв-ременния Израил в небесния Ханаан. Причината в никакъв случай не беше и не ще бъде в Бога! Причините са неверието, материализмът, неосветеността, съперничес-твото между Господния народ, в редиците на който сме намирали убежище от гре-ха и скърбите толкова много години. Извършила ли е Божията църква възложената от Бога работа? Целият свят е пред нас, чакащ да бъде предупреден, за да може Го-спод Исус да дойде със сила и голяма слава“ (Уайт, Е. Събитията на последните дни. Стр. 38 – англ. изд.). По какъв начин днес можем да бъдем виновни за същите тези неща?`

Тази събота, 10.01.2026 г., ще се молим за църкви „Благоевград – А“ и „Благоевград – Б“.