---
title:  Основания за благодарност и молитва
date:   03/01/2026
---

### За изучаване през седмицата

Филипяни 1:1-18; 1 Коринтяни 13:1-8; Йеремия 17:9; Колосяни 1:1-12; 1 Петър 1:4; Псалми 119:105; Исая 30:21.

> <p>Стих за запаметяване</p>
> „Като съм уверен именно в това, че Онзи, Който е започнал добро дело във вас, ще го усъвършенства до деня на Исус Христос“ (Филипяни 1:6).

Павел съвсем умишлено започва посланията си с поздравителни думи – и с благодарност. „Благодат и мир на вас от Бога, нашия Отец и от Господ Исус Христос. Благодарим на Бога, Отец на нашия Господ Исус Христос“ (Колосяни 1:2,3).

Също като Павел, и ние имаме много неща, за които да бъдем благодарни. Изпитали сме Божията благодат дълбоко – по начини, които дори ангелите не могат да разберат. Същото важи и за Божия дар на мира, който обхваща хармонията с Бога и надеждата, произтичаща от Неговата любов.

На човешко ниво можем да даваме и да проявяваме благодарност към другите и да се надяваме, че те ще оценят нещата, които правим за тях. Родителите се молят децата им да обичат Бога и да оценят някой ден, ако не сега, истинските жертви, които са направили, за да им дадат възможно най-доброто възпитание. Но като човешки същества правим много грешки и се учим от тях (или поне би трябвало).

През тази седмица ще разгледаме встъпителните думи на Павел за благодарност и молитва във „Филипяни“ и „Колосяни“, които могат да обогатят и укрепят нашия собствен молитвен живот.