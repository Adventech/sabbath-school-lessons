---
title:  Павел в окови
date:   29/12/2025
---

Докато е в Македония, Павел споменава за многократни престои в затвора (2 Коринтяни 6:5; 2 Коринтяни 11:23; 2 Коринтяни 7:5). Първият записан случай е във Филипи (Деяния 16:16-24). По-късно той е затворен за кратко в Йерусалим, преди да бъде преместен в затвора в Кесария.

На друго място споменава, че е „в оковите си“ (Филимон 10 и 13). Въпреки че се е намирал под домашен арест в Рим, той е окован с вериги за елитен римски войник. Игнатий, християнин от началото на II век, сам той окован по този начин, описва войниците като държащи се като „диви зверове (...) които само стават още по-зли, когато към тях се отнасят добре“ (Michael W. Holmes, ed., The Apostolic Fathers (Grand Rapids, MI: Baker Academic, 2007), p. 231).

`Прочетете 2 Коринтяни 4:7-12. Какво в този пасаж разкрива как Павел е съумявал да понесе изпитанията, с които се е сблъсквал? Каква е фокусната точка на живота му?`

Независимо пред какви трудности се изправя, Павел може да види една по-светла страна и това му вдъхва кураж да понесе стреса. Въпреки че Сатана поставя всевъзможни пречки, апостолът знае, че не е изоставен.

`Прочетете 2 Коринтяни 6:3-7. Какви духовни средства са на разположение на Павел, за да му помогнат да се изправи пред описаните трудности?`

Често може да се изкушим да погледнем към обстоятелствата, слабостите или миналите си неуспехи и да се обезсърчим. Именно в такива моменти трябва да си припомним всички онези невероятни неща, които Бог е предприел за нашия успех в борбата със злото. Едно от най-важните е самата Библия, „Словото на истината“, защото можем да се учим от грешките на другите, а и да научим как тези хора са постигнали успех. Освен това Светият Дух „осъществява извършеното от световния Изкупител. Чрез Духа се очиства сърцето. Чрез Духа вярващият става участник в Божието естество. Христос е дал Духа Си като Божествена сила за побеждаване на унаследените и придобитите склонности към зло, както и за отпечатване на Неговия характер върху църквата Му“ (Уайт, Е. Копнежът на вековете. Стр. 671 – англ. изд.).

`Как ние като миряни или духовници можем винаги и „във всичко [да] се проявяваме като Божии служители“ (2 Коринтяни 6:4)? Какво означава това?`