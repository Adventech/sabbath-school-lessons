---
title:  Разказ
date:   02/01/2026
---

### Инвестиране в Тринадесета събота

_От Ваня Чю_

Една австралийка преосмислила мисионските проекти за Тринадесетата събота, когато църквата ѝ насърчила членовете да дават повече, отколкото имат в джобовете си, в последната събота на всяко тримесечие.

Мерилин Стивънсън си спомня времето, когато членовете на църквата печали сладкиши, отглеждали зеленчуци и ги продавали, за да съберат пари за инвестиционните проекти за Съботното училище. Тя се зачудила дали може да направи нещо подобно и да даде парите за дарението за Тринадесета събота, известно още като дарение за тримесечен мисионски проект.

Мерилин нямала време, нито желание да пече сладкиши и да отглежда зеленчуци. Тя обаче започнала да използва спрей за гърло, който намирала за полезен и го препоръчвала на други. Когато те проявили интерес към спрея, на Мерилин ѝ хрумнала идеята да го купува на едро и да го препродава. Всяка печалба щяла да отива директно за дарението за Тринадесета събота.

Тази първа инвестиция в спрей за гърло подтикнала Мерилин да потърси повече начини за набиране на мисионски средства.

„Всичко започна с това, че си купих неща, които исках“, казва тя. „Но се оказва, че нещата, които обичам да купувам, са такива, които и други хора искат да купят, просто нямат време да го направят!“

Работейки с местни ферми и фабрики, Мерилин успяла да закупи здравословни продукти на едро и да ги продаде на семейството и приятелите си на по-ниска цена, отколкото на дребно. През годините тя продавала екзотични плодове, прясно тофу и специални вегански продукти. Също така правела икебани с цветя и ги е продавала за специални поводи като Деня на майката.

„Това истински ме вълнува“, казва тя. „Помагам на хората, на които продавам, и същевременно набирам средства за добра кауза.“

Откакто е започнала да инвестира, Мерилин е събрала между 300 и 600 австралийски долара (между 200 и 400 щатски долара) всяко тримесечие за мисионски проекти за Тринадесета събота.

Тя насърчава всички членове на църквата да дават щедро за проекти за Тринадесета събота дори ако това изисква инвестиция, за да се получи малко по-мащабен резултат.

„Надявам се, че така ще вдъхновя другите да измислят нещо повече от просто символично дарение, както аз правех“, заявява тя. „Бог наистина ме благослови с лична опитност за Неговата голяма вярност. Как да не искам да споделя това?“

Мисионските проекти за 13-та събота за това тримесечие са в Южнотихоокеанската дивизия, чиято територия включва родната страна на Мерилин, Австралия. Благодарим ви за планираното щедро дарение на 28 март!