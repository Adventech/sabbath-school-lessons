---
title:  Завършени в Христос
date:   28/02/2026
---

### За изучаване през седмицата

Колосяни, 2 гл.; Евреи 7:11; Исая 61:3; 1 Коринтяни 3:6; Второзаконие 31:24-26; Римляни 2:28,29; Римляни 7:7.

> <p>Стих за запаметяване</p>
> „И така, никой да не ви осъжда за това, което ядете или което пиете, или за нещо относно някой празник, или новолуние, или събота, които са сянка на онова, което ще дойде, но тялото е Христово“ (Колосяни 2:16,17).

Питали ли са ви някога защо спазвате съботата?

Може би дори стихът за запаметяване за тази седмица е бил използван като „доказателство“ срещу нея. И все пак текстът не е бил написан относно четвъртата заповед, а в отговор на заблуди, проповядвани от някои лъжеучители в църквата. Какви са били тези заблуди?

Първо, лъжеучението е описано като „философстване“, „човешки предания“, „ученията на света“, а „не по Христос“ (Колосяни 2:8).

То включва също обрязването и спазването на еврейските празници (Колосяни 2:11,16) заедно с еврейски ритуали за чистота и разпоредби, свързани с храната (Колосяни 2:16,21). Касае поклонение на ангели или опит за подражание на ангелското поклонение (Колосяни 2:18).

И накрая, основава се на „човешките заповеди и учения“ и вероятно включва аскетични практики (Колосяни 2:22,23).

Тези лъжеучители очевидно са били религиозни и искрени, но също така погрешно са разбирали евангелието. Тази седмица ще разберем защо. И ще видим защо стихът за запаметяване няма нищо общо с нашето спазване на седмия ден, събота.