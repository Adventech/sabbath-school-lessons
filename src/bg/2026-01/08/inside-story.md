---
title:  Разказ
date:   20/02/2026
---

### Да изгубиш две работни места заради вярата

Родел спечелил Рене за Христос, като го водел за риба.

Елън Уайт пише: „Само по Христовия път може да се стигне успешно до хората. Спасителят общуваше с хората като човек, който им желае най-доброто. Съчувстваше им, помагаше в нуждите им и спечелваше доверието им. И тогава им заповядваше: „След-вайте Ме!“ (По стъпките на великия Лекар. Стр. 73 – англ. изд.). Родел практикувал Христовия метод: прекарвал време с Рене, служел на нуждите му и спечелил доверието му. След това Рене последвал Исус.

След като Рене се върнал при Христос, Родел попитал дали може да остане в дома на Рене. Родителите на Рене не били във възторг от това, че младият адвентист от седмия ден ще живее в дома им във Филипините, но не казали нищо. Родел също така насърчил Рене да се върне в училище и Рене го направил.

„Чакам да завършиш и след това ще те заведа в Манила, за да станеш мисионер към Движението „1000 мисионери“, казал Родел.

Родел служел като мисионер в Движението „1000 мисионери“ – организация, която е част от Южноазиатско-Тихоокеанската дивизия на Адвентната църква, когато за първи път се срещнал с Рене около година и половина по-рано.

Докато Рене учел, Родел живеел с него и му помагал да плаща за обучението си, като двамата заедно работели на оризовите полета. Рене завършил, когато бил на 23 години.

Родел изпълнил обещанието си и завел Рене в централата на към Движението „1000 мисионери“ в Силанг, близо до филипинската столица Манила. Но тогава му хрумнала друга идея. Казал, че Рене трябва да продължи образованието си, преди да стане мисионер. Двамата млади мъже се записали във филипинския Адвентен университет в Силанг. Рене завършил „Счетоводство“, а Родел – „Теология“. На Рене му били необходими шест години, за да се дипломира. Не получавал никаква подкрепа от дома си. През това време се оженил за Лав Джойе.

След като завършил, започнал работа като счетоводител в една фирма в продължение на три месеца. След това бил уволнен, защото не работел в петък вечер. Осланял се на обещанието от Йеремия 29:11: „Защото аз зная мислите, които мисля за вас, казва Господ, мисля за мир, а не за зло, за да ви дам бъдеще и надежда“. Той се молел: „Боже, знам, че имаш план за мен“.

Изминали няколко месеца и една болница го наела като счетоводител. Но тогава той научил, че не може да стане редовен служител, освен ако не бъде кръстен в деноминацията, която притежавала болницата. Затова подал молба за напускане.

Рене Тукалдо е главен финансов директор на Движението „1000 мисионери“, чиято централа в Силанг, Филипините, е построена с помощта на дарение от 13-та събота през 1996 г. Прочетете повече следващата седмица.