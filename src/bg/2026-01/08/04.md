---
title:  Главата на тялото (Църквата)
date:   17/02/2026
---

`Прочетете Ефесяни 1:22 и Колосяни 2:10. Какво означава „главата“ в тези пасажи? Какво има предвид Павел, когато нарича Исус „глава на църквата“ (Ефесяни 5:23)?`

Естествено е да се говори за главата в метафоричен смисъл, когато става дума за дадена лидерска позиция, както е отразено в безброй езици по целия свят. Подобна употреба откриваме и в Стария, и в Новия Завет. Обърнете внимание как се използва терминът „глава“ в следните стихове:

1. Изход 18:25 – „Мойсей избра способни мъже измежду целия Израил, които постави началници [в английските преводи на Библията – глави, б.пр.] над народа – хилядници, стотници, петдесетници и десетници“.
2. Числа 31:26 – „началниците на бащините домове“.
3. Второзаконие 28:13 — Бог ще направи Израил „глава, а не опашка“, ако Му се подчиняват.
4. Исая 7:8 – „Защото главата на Сирия е Дамаск, а главата на Дамаск е Расин“.
5. Осия 1:11 – „Юдеите и израилтяните ще се съберат заедно и ще си поставят един началник“.
6. Михей 3:9 – „Първенци на Якововия дом и началници на Израилевия дом“.
7. 1 Коринтяни 11:3 – „Глава на всеки мъж е Христос“.

Така Христос, като глава на църквата, осигурява лидерство, напътствия и храна за единството и растежа на църквата (вж. Колосяни 2:19).

`Прочетете 1 Коринтяни 12:12-27. Тук Павел също описва църквата като „тяло“. Какви други аспекти на църквата са предадени посредством тази метафора?`

Също както тялото не може да живее без главата, когато част от него бъде загубена или наранена, животът може да стане доста по-сложен. Често не осъзнаваме колко важно е нещо, докато не го изгубим.

`Ако трябваше да се откажете от крайник или око, какво бихте избрали? Какво разбирате оттук за това колко жизненоважен е всеки човек като член на църквата?`