---
title:  Увереност само в Христос
date:   31/01/2026
---

### За изучаване през седмицата

Филипяни 3:1-16; Римляни 2:25-29; Йоан 9:1-39; Ефесяни 1:4,10; 1 Коринтяни 9:24-27.

> <p>Стих за запаметяване</p>
> „За да позная Него, силата на Неговото възкресение и общението в Неговите страдания, като се уподобя на Него в смъртта Му, за да мога някак да достигна възкресението от мъртвите“ (Филипяни 3:10,11).

Има нещо в нас, което остава подозрително към спасението единствено чрез вяра, отделно от делата на закона. Тоест по някаква причина всички ние сме склонни да се облягаме на делата си, сякаш те могат да допринесат за нашето спасение. Павел разглежда този въпрос по особено поразителен начин в енергична полемика срещу онези, които настояват, че обрязването е условие за спасението.

За да се предпази от възможността някои да сметнат делата си, като например обрязването, за допринасящи за тяхното спасение, Павел пояснява, че правдата е от Христос като дар, който се получава чрез вяра, а не чрез закона. Въпреки че днес обрязването може да не е проблем, принципът, с който се занимава, със сигурност е.

Самата протестантска Реформация започва именно с този въпрос: ролята на вярата и делата в опитността на последователя на Христос. В крайна сметка Христос е всичко за нас, „Начинателят и Завършителят на нашата вяра“ (Евреи 12:2). Ако приоритетите ни са на правилното място, ще живеем с увереността в Божията любов и дори още сега ще се радваме на обещанието за спасение, като същевременно „не уповаваме на плътта“ (Филипяни 3:3).