---
title:  Разказ
date:   20/03/2026
---

### „Няма нищо случайно“

Малко след като Рене пристигал във Филипините, получил предложение за работа като счетоводител в Адвентната агенция за развитие и помощ (АДРА). След година и половина в АДРА работил осем години като счетоводител в мисията „Кавите“ на Адвентната църква. Рене с удоволствие работел за Църквата. Животът бил простичък и подреден. Като момче си мислел, че да стане адвентист е път към богатство. Но сега нямал желание да става богат. Просто искал да служи на другите до Второто пришествие на Исус.

Един ден Рене неочаквано получил покана да замести пенсиониращия се финансов директор на Движението „1000 мисионери“, което е част от Южноазиатско-Тихоокеанската дивизия на Адвентната църква и ежегодно обучава стотици мисионери в централата си в Силанг – град в мисията „Кавите“.

Рене се чудел дали не сънува. Той искал да бъде част от Движението „1000 мисионери“, откакто бил предал сърцето си на Христос чрез приятелството с един от неговите мисионери. Този мисионер, Родел, сега работел като ръкоположен пастор във Филипините и би бил изненадан и доволен, ако Рене станел финансов директор. Но Рене се питал: „Мога ли да се справя с работата на финансов директор? Аз съм само един обикновен счетоводител“.

През същата нощ Рене сънувал, че работи в Движението „1000 мисионери“. Тогава президентът на Южноазиатско-Тихоокеанската дивизия го помолил да подаде автобиографията си за разглеждане за длъжността. Малко по-късно Дивизионният съвет одобрил кандидатурата му и той бил назначен.

Рене не се обръща назад. Тъй като бил верен на Бога, той видял как роднини, които някога презирали вярата му, се присъединяват към Адвентната църква. Два месеца след като се върнал във Филипините, родителите му се кръстили. „Това беше Божият подарък за мен“, обяснява той. „Сякаш Бог казваше: „Тъй като ми беше верен, имам един подарък за теб“.“ Двете му сестри също се кръстили. Междувременно компанията, в която работил в чужбина, се сринала по време на пандемията от „Ковид“. Ако бил приел увеличението на заплатата, щял да изгуби всичко. Днес, казва той, дължа всичко на Господа, Който заявява: „ Защото аз зная мислите, които мисля за вас, казва Господ, мисля за мир, а не за зло, за да ви дам бъдеще и надежда“ (Йеремия 29:11). „Няма нищо случайно“, казва Рене Тукалдо. „Бог имаше план за мен.“

Централата на Движението „1000 мисионери“ в Силанг, Филипините, е построена с помощта на дарение от 13-та събота през 1996 г. Точно както влиянието от това дарение все още се усеща в Южноазиатско-Тихоокеанската дивизия и отвъд нея посредством работата на Движението „1000 мисионери“, така и дарението от това тримесечие може да има дълготраен ефект. Благодарим ви за щедрото ви дарение следващата събота. Гледайте краткото видео в YouTube с Рене на: https://bit.ly/Rene-1000MM.