---
title:  Разширено изучаване
date:   23/01/2026
---

„Цялата бащинска любов, изливаща се от поколение на поколение в човешките сърца, всички извори на нежност в човешките души, са само малка капчица от безкраен океан, когато се сравняват с вечната, неизчерпаема Божия любов. Езикът не може я изкаже, перото не може да я опише. Всеки ден от живота си вие можете да мислите върху това, можете грижливо да изпитвате Писанието, за да разберете тази любов. Можете да мобилизирате всичките си сили и способности, които Бог ви е дал, за да обхванете любовта и милостта на небесния Баща и все пак безкрайно много от тях ще останат необхванати. През цял един човешки живот вие можете да размишлявате върху тази любов, изявена в даването на Неговия Син да умре за нас, хората, и все пак няма да разберете съвършено цялата ù дължина и широчина, дълбочина и височина. Дори и вечността не може напълно да я открие. Но като изследваме Библията и разсъждаваме върху Христовия живот и спасителния план, тези велики въпроси ще се разкриват все повече и повече за нашите разбирания“ (Уайт, Е. Свидетелства към църквата. Т. 5, стр. 723)

„Когато бъдем обучени, както Мойсей, в училището на Христос, какво ще научим? Да се гордеем? Да имаме високо мнение за себе си? Не, в никакъв случай. Колкото повече учим в това училище, толкова повече ще напредваме в кротост и смирение. Не бива да чувстваме, че сме научили всичко, което си струва да знаем. Трябва да използваме по най-добрия начин талантите, които Бог ни е дал, така че, когато се променим от смъртност към безсмъртие, да не изоставим това, което сме постигнали, а да го вземем със себе си на другата страна. Христос и Неговото изкупително дело ще бъдат тема на нашето изучаване през безкрайните векове на вечността“ (Уайт, Е. Ръкопис 36, 1885 г.)

**Въпроси за разискване:**

`По какви начини сте изпитали лично реалността на Божията любов? В съботноучилищната група обсъдете различните начини, по които сте опознали и преживели Неговата любов.`

`Какво точно означава, че Исус „стана подобен на човеците“ (Филипяни 2:7)? Срв. Римляни 8:3. Обсъдете тези пасажи, като ги съпоставите.`

`С какви предизвикателства пред единството се сблъсква църквата във вашия район? Каквито и да са проблемите, защо готовността да бъдем смирени, да не правим нищо „от съперничество или от тщеславие“ (Филипяни 2:3), би била чудесен начин поне да започнем да работим над проблемите?`

Тази събота, 24.01.2026 г., ще се молим за църкви „Бургас“ и „Бяла Слатина“.