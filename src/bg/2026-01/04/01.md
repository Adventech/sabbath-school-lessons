---
title:  Единство чрез смирение
date:   17/01/2026
---

### За изучаване през седмицата

Филипяни 2:1-8; Йеремия 17:9; Филипяни 4:8; 1 Коринтяни 8:2; Римляни 8:3; Евреи 2:14-18.

> <p>Стих за запаметяване</p>
> „Направете радостта ми пълна, като имате една мисъл, като стоите в една и съща любов и бъдете единодушни и единомислени“ (Филипяни 2:2).

Единството е сила. Обаче да знаете кое е правото не е същото като да го вършите. Всички понякога се проваляме въпреки най-добрите усилия за единство. Но това не е същото като умишлено подкопаване на единството. Ето защо не бива да ни изненадва, че продължавайки да пише до филипяните, Павел иска те да бъдат „единодушни и единомислени“.

Апостолът основава необходимостта от единство върху учението и примера на Исус. Това е тема, която откриваме в целия Нов Завет и особено в Посланията. Произходът на разединението във вселената произтича от гордостта и жаждата за положение и власт на един-единствен ангел в небето – чувство, което се разпространява бързо дори в съвършена среда (вж. Исая 14:12-14). След това то се утвърждава в Едем чрез подобно недоволство от установените от Бога правила и желанието за издигане до по-висша сфера от тази, която Бог е замислил (Битие 3:1-6).

Тази седмица ще разгледаме библейската основа за единство в църквата, като се фокусираме особено върху удивителното благоволение на Исус, поуките, които можем да извлечем, когато гледаме към Него, и как да израснем, за да бъдем все по-подобни на Христос.