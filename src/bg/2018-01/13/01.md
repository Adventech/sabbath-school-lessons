---
title:  Резултатите от настойничеството
date:   24/03/2018
---

### За тази седмица прочетете:
2 Тимотей 3:1-9; Йезекиил 14:14; Филипяни 4:4-13; Притчи 3:5; 1 Петър 2:11,12; Матей 7:23; 25:21

> <p>Стих за запаметяване</p>
> „Да живеете благоприлично между езичниците, тъй щото, относно това, за което ви одумват като злодейци, да прославят Бога във времето, когато ще ги посети, понеже виждат добрите ви дела” (1 Петър 2:12). 

Като настойници трябва да живеем като свидетели за Бога, на Когото служим, а това означава, че трябва да упражняваме силно влияние над хората около нас, влияние за добро.

В такъв случай нашият живот не бива да остава изолиран от света около нас. Вместо това имаме привилегията да отразяваме един по-добър начин на живот към тези, които не познават подареното на нас. Настойничеството е акт на преуспяване, докато упражняваме Божия призив да водим благочестив живот. Бог ни дава умението да живеем по-различно, отколкото всеки друг житейски път на земята (2 Коринтяни 6:17), и това е нещо, което другите трябва да забелязват и дори да питат за него. Ето защо ни е казано: „Но почитайте със сърцата си Христа като Господ, като бъдете винаги готови да отговаряте, (но с кротост и страхопочитание), на всекиго, който ви пита за вашата надежда” (1 Петър 3:15).

Този последен урок ще разгледа личните ползи, духовните последици, успешните резултати, нашето влияние и ключът към задоволството в живота на настойника, знаейки, че всичко това се отнася до „Христос между вас, надеждата на славата” (Колосяни 1:27).