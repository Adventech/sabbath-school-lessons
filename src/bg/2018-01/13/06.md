---
title:  Думите, които искаме (или не искаме) да чуем
date:   29/03/2018
---

На земята сме странници и пришелци, като небето – съвършено, прекрасно и мирно – е нашата крайна цел (Евреи 11:13,14). Дотогава се налага да водим съществуването си тук, на земята. Християнският мироглед, особено както е изразен във великата борба, сега не позволява неутрални позиции. Или живеем за Бога, или за врага. „Който не е с Мене, той е против Мене; и който не събира с Мене, разпилява” (Матей 12:30). Когато Той се завърне, ще бъде разкрито ясно и недвусмислено на чия страна сме.

**В даден момент след завръщането на Христос тези, които са претендирали, че Го следват, ще чуят една от следните две фрази. Кои са те и какво означава всяка една от тях?**

`Матей 25:21`

`Матей 7:23`

Думите на Христос: „Хубаво, добри и верни слуго”, са най-приятните и удовлетворяващи думи, които един настойник би могъл да чуе. Да имаме божественото, безгранично одобрение, изречено за опитите ни да управляваме Неговите притежания – това би ни донесло несравнима радост. Значи сме направили най-доброто по силите си, защото през цялото време сме знаели къде е вкоренено нашето спасение – не в нашите дела за Христос, а в Неговото дело за нас (вж. Римляни 3:21; Римляни 4:6).

Животът на верния настойник е отражение на вярата, която вече притежава. Стремежът за спасение чрез дела проличава в думите на тези, които се стремят да се оправдаят пред Бога с делата си (вж. Матей 7:21,22). Матей 7:23 показва колко безполезно е това самооправдание в действителност.

„Когато Христовите последователи връщат на Господа Неговото, те събират съкровища, които ще им бъдат дадени, когато чуят думите: „Хубаво, добри и верни слуго! – влез в радостта на Господаря Си” (Уайт, Е. Копнежът на вековете. С. 523 – англ. изд.).

В края настойничеството е един живот, изживян с двете най-големи заповеди: любов към Бога и любов към ближния, като мотивация и движеща сила на всичко, което вършим.

`Колко добре отразява тези две най-големи заповеди собственият ви живот и настойничеството, разкрито в живота ви?`