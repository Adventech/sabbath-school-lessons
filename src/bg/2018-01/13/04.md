---
title:  Доверие
date:   27/03/2018
---

`Прочетете Притчи 3:5. Каква важна вест към нас се съдържа тук, особено във втората част на стиха, за да не се „облягаме” на нашето собствено разбиране? (Вж. също Исая 55:9; 1 Коринтяни 4:5; 13:12.)`

Мотото и целта на Божиите настойници е: „Уповавай на Господа от все сърце и не се облягай на своя разум” (Притчи 3:5).

Разбира се, често пъти това е по-лесно да се каже, отколкото да се направи. Колко пъти с разума си вярваме в Бога и в Неговата любов и грижа за нас, но сме като болни заради нещо, което се е изпречило на пътя ни? Понякога бъдещето може да ни се струва твърде плашещо – или поне според нашето въображение.

В такъв случай как ние като настойници се научаваме да се доверяваме на Бога? Като правим крачка на вярата и се покоряваме на Господа във всичко, което вършим сега. Доверието е акт на ума, то не се изхабява при употреба. Точно обратното, колкото повече се доверяваме на Господа, толкова повече ще расте и доверието ни. Животът като верни настойници е способ да изразим доверието си в Бога. Това доверие ще е основата и движещата сила на настойника и ще се проявява в онова, което вършим.

„Уповавай на Господа от все сърце.” Думата „сърце” винаги се употребява фигуративно в Писанието. Тя означава, че нашите решения произтичат от вътрешното морално състояние, което ни прави такива, каквито сме (Матей 22:37). Това включва нашия характер, подбуди и намерения – самата същност на нашата личност.

По-лесно е да се доверим на Бога за нещата, които не можем да контролираме. В този смисъл нямаме друг избор, освен да Му се доверим. Вместо това истинското доверие „от все сърце” се проявява тогава, когато трябва да вземем решение за нещо, което е в наши ръце, и когато доверието в Бога ни подтикне да направим един или друг избор.

Апостолите илюстрират доверяването на Бога от все сърце така: „По естеството си те са така слаби и безпомощни, както и тези, които сега са ангажирани в делото, но възлагат цялото си доверие на Господа. Богатството, което имат, се състои в културата на ума и душата; а това може да има всеки, който поставя Бога на първо, последно и най-добро място във всичко” (Уайт, Е. Служители на евангелието. С. 25 – англ. изд.).

`Вярно е, че е по-лесно да се доверяваме на Бога за неща, които не можем да контролираме. Ами тези, които са под наш контрол? Какви решения може да се наложи да вземете, при които доверието ви в Бога да определи какво ще изберете?`