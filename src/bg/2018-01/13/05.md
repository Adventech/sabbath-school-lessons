---
title:  Нашето влияние
date:   28/03/2018
---

„Някога си бяхте тъмнина, а сега сте светлина в Господа” (Ефесяни 5:8). Павел описва преобразяването на сърцето като такова, което се забелязва от околните: „Когато „ходим в светлината” (1 Йоан 1:7; Исая 30:21), ежедневното ни свидетелство на настойници ще бъде влиятелна светлина в един мрачен свят.

Исус казва: „Аз Съм светлината на света” (Йоан 8:12). Ние отразяваме светлината на Бога чрез стабилен характер в ежедневното си поведение пред другите.

`Как нашето настойничество се проявява така, че да принася слава на Бога? Какво влияние оказват делата ни върху околните? Матей 5:16; Тит 2:7; 1 Петър 2:11,12`

Настойничеството засяга управлението на Божиите притежания, но се простира отвъд тази отговорност. То е на показ пред нашите семейства, общности, света и вселената (1 Коринтяни 4:9). Настойничество, проявено в нашите занимания, също разкрива ефектите, който принципите на царството оказват върху живота ни. Ето как можем да влияем на другите. Разкриваме Христос чрез любезността и морала, носещи белега на одобрението на Създателя.

Трудовата ни етика също трябва да бъде в съгласие с настойническите ни ценности. Професията ни е една от сцените, в които се проявява настойничеството на праведния човек. „И ще направи да се яви правдата ти като светлината и съдът ти като пладне” (Псалми 37:6). Влиянието на настойника дори на работното му място не стои „в зимника, нито под шиника” (Лука 11:33), но се вижда като град на хълм (Матей 5:14). Когато съзнателно живеете по този начин у дома и на работното си място, ще влияете на умовете и сърцата на хората около вас.

„Всичко в природата има своята определена работа и не негодува за положението си. В духовните неща всеки мъж и жена има своята особена сфера и призвание. Интересът, който Бог изисква, ще бъде пропорционален на сумата на поверения капитал съобразно мярката на дарбите от Христос. (...) Сега е вашето време и привилегия (...) да покажете стабилност на характера, които да ви направят истински морално ценни. Христос има правото на вашето служене. Покорявайте Му се от сърце” (Уайт, Е. Този ден с Бога. С. 243 – англ. изд.).

`Какво влияние разкрива вашата работна етика пред тези, с които работите или с които се виждате у дома? Каква вест им изпращате за своята вяра?`