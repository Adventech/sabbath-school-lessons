---
title:  Разширено изучаване
date:   30/03/2018
---

„Христос идва на този свят, за да разкрие Божията любов. Неговите последователи трябва да продължат делото, започнато от Него. Нека се стремим да си помагаме един на друг и да се подкрепяме. Да търсим доброто за другите е начина, по който можем да намерим истинското щастие. Човек работи против собствените си интереси, като обича Бога и ближните си. Колкото по-неегоистичен е духът му, толкова по-щастлив е той, защото изпълнява Божието намерение за себе си” (Уайт, Е. Съвети върху настойничеството. С. 24, 25 – англ. изд.).

„Навсякъде, където има живот в дадена църква, има и растеж, и развитие. Има и постоянен обмен, вземане и даване, получаване и връщане на Господа на Неговото притежание. На всеки истински вярващ Бог дава светлина и благословение, а вярващият ги предава на другите в работата, която извършва за Господа. Когато дава от това, което е получил, способността му за получаване се увеличава. Има място за нови запаси от благодат и истина. Негови стават по-ясната светлина, увеличеното познание. От това даване и получаване зависят животът и растежът на църквата. Онзи, който получава, а никога не дава, скоро престава да получава. Ако истината не протича от него към другите, той губи способността си да получава. Ние трябва да предаваме небесните блага, ако искаме да получим нови благословения” (Уайт, Е. Съвети върху настойничеството. С. 36 – англ. изд.).

**За разискване**

`1. Как доверието в Господа води до задоволство? Какво е необходимо, за да се доверите на Бога с цялото си сърце, но и напълно с разума си? 2 Коринтяни 10:5. Защо е толкова лесно да кажем, че „всичко съдейства за добро” (Римляни 8:28), но е толкова трудно да повярваме в тези думи? Тоест защо казваме, че се доверяваме на Бога и наистина Му се доверяваме с ума си, но толкова се страхуваме от бъдещето?`

`2. В групата си задайте следния въпрос и след това сравнете отговорите: „Какво е вашето определение за настойничество с по-малко от 25 думи?”. След това опитайте следното: „Обяснете с по-малко от 25 думи защо настойничеството е важна част от християнския живот”.`

`3. Прочетете отново Матей 7:21-23. Какво се случва тук? Защо хората казват именно тези неща? Какво разкриват думите им за самите тях? Как да се уверим, че – дори когато се стремим да бъдем верни настойници, когато се стремим да водим живот на вяра и покорност, когато се опитваме да вършим добри дела в Божието име – не попадаме в капана на същата самозаблуда?`

`4. Склонни сме да мислим за християнското влияние само в личен план. Но какво да кажем за нивото на местната ви църква? Какво влияние оказва църквата ви като цяло върху общността?`