---
title: Войната зад всички войни
date: 30/03/2024
---

### За изучаване през седмицата
Откровение 12:7-9 ; Йезекиил 28:12-15 ; Исая 14:12-14 ; Битие 3:15 ; Йоан 17:24-26.

> <p>Стих за запаметяване</p>
> „ И стана война на небесата: излязоха Михаил и неговите ангели да воюват против змея; и змеят воюва заедно със своите ангели; обаче те не надвиха, нито се намери вече място за тях на небето “ (Откровение 12:7,8).

Щом Бог е толкова добър, защо светът е толкова зъл? Как може един Бог на любовта да допуска съществуването на толкова много зло? Защо на добри хора се случват лоши неща? В урока за тази седмица ще разгледаме вековния конфликт между доброто и злото. Започвайки от бунта на Луцифер в небето, ще разгледаме произхода на злото и Божието дълготърпение, докато се справя с проблема „грях“.

Бог е Бог на изумителната любов. Самото Му естество е любов ( 1 Йоан 4:7,8 ). Всички Негови действия са движени от любов ( Йеремия 31:3 ). Любовта никога не може да се роди по принуда, чрез насилие или със закон. Елън Уайт го изразява доста добре: „Любовта може да се породи само от любов“ (Копнежът на вековете. С. 22 – англ. изд.). Да отречем правото на избор означава да унищожим способността да обичаме, а да разрушим способността си да обичаме, означава да заличим възможността да бъдем истински щастливи. Бог спечелва нашата вярност чрез любовта Си. Той се справя с великата борба между доброто и злото по такъв начин, че грехът никога повече да не се появи във вселената. Неговата цел е да покаже пред целия всемир, че винаги е действал в интерес на творенията Си. Когато гледаме на света през обектива на Божията любов, в светлината на великата борба между доброто и злото, това дава на всеки един от нас увереността, че правдата ще победи неправдата, и то завинаги.

Урокът за тази седмица се основава на глави 29 и 30 от кн. „Великата борба“.