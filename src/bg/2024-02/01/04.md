---
title: Планетата Земя се включва в бунта
date: 02/04/2024
---

Когато Бог е създал Земята, Той я е сътворил съвършена. Библията казва, че Той „видя всичко, което сътвори; и ето, беше твърде добро“ ( Битие 1:31 ). Никъде няма и петънце от грях или зло. Но Той дава на Адам и Ева същата свобода да избират, каквато е дал и на Луцифер. Не иска Земята да бъде населена с роботи, както не е искал да има роботи и в небето.

Всъщност Бог изключително ясно обяснява тази свобода. Засажда дърво в Градината и го нарича Дървото за познаване на доброто и злото. Решава да им каже за него, защото иска да бъде сигурен, че те знаят , че имат избор.

Сатана се приближава до дървото и докато Ева се шляе наблизо, той ѝ казва: „Никак няма да умрете; но Бог знае, че в деня, когато ядете от него, ще ви се отворят очите и ще бъдете като Бога, да познавате доброто и злото“ ( Битие 3:4,5 ). Ако ядете от това дърво, ще навлезе в нова сфера на съществуване. Ще изпитвате вълнения. Ще почувствате тръпка, каквато не сте чувствали никога преди. Ева, Бог те лишава от нещо. Ето, вземи забранения плод и яж.

Когато Ева, а по-късно и Адам, вземат това решение, те отварят една врата, която Бог е искал да остане завинаги затворена. Това е вратата към греха, вратата към страданията, болката, болестите и смъртта.

`Прочетете Битие 3:1-3 с Римляни 3:23 и Римляни 5:12 . Какво е общото между тези стихове? Опишете най-сериозните последици от греха, които измъчват цялата човешка раса.`

В самата си същност грехът е бунт срещу Бога. Той води до отделяне от Него. Тъй като Творецът е източникът на живота, отделянето от Него води до смърт. Води също до тревога, притеснения, болест и загиване. Страданията в нашия свят са резултат от живота на една планета, опустошена от греха. Това определено не означава, че всеки път, когато страдаме или се разболяваме, сме извършили грях. Но означава, че всеки един от нас е заразèн поради факта, че живее на обезобразена от греха планета.

`Прочетете Битие 3:15; Левит 5:5,6; Йоан 1:29 . Какви обещания дава Бог на Адам и Ева в Градината, след като съгрешават, които ще им осигурят надежда, когато изпитват вина и отчаяние? На какво служба се поставя началото в Едем, която ще сочи напред през вековете към решението на проблема с греха?`