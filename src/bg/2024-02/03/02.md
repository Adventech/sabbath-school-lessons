---
title: 'Компромисът: неуловимата сатанинска стратегия'
date: 14/04/2024
---

`Сравнете Йоан 14:6 с Йоан 8:44 . Какъв контраст между характера на Исус и характера на Сатана се забелязва в тези два пасажа?`

Това, което казва Исус, е вярно, защото Той е авторът на истината. Истината произлиза от сърцето на един всемъдър, вселюбящ, всезнаещ Бог. Той е основата на реалността и на цялата истина.

За разлика от Него Сатана е лъжец и баща на лъжите. Готов е да използва лъжи, измама, дезинформация и изкривяване на истината, за да отклони Божия народ. Заблуждава Ева в Едем, като изкривява истината, създавайки съмнения и безочливо отричайки Божиите думи. Твърдението му „никак няма да умрете“ в контекста на изяждането на плода, е недвусмислено опровержение на това, което е казал Бог. През вековете Сатана е използвал същата стратегия. Той подкопава доверието в Божието Слово, противоречи на откритата Божия воля, изопачава Писанието и понякога цитира невярно Библията, ако това би му донесло предимство.

`Прочетете Притчи 23:23; Йоан 17:17 и 8:32 . Какво сходство откривате в тези библейски пасажи за истината от Божието Слово? Каква е тяхната централна вест?`

„Сатана добре знаеше, че Свещеното Писание щеше да позволява на хората да разпознават неговите измами и да се съпротивляват на силата му. Дори Спасителят на света устоя на атаките му точно чрез Словото. При всяка атака Христос издигаше щита на вечната истина с думите „Писано е“. На всяко предложение на врага Той противопоставяше мъдростта и силата на Словото. За да може Сатана да запазва влиянието си върху хората и да затвърждава авторитета на папата-узурпатор, той трябва да ги накара да пренебрегнат Писанията. Библията би въздигнала Бога и би поставила ограничените хора на мястото, което им се полага. Затова нейните свещени истини трябва да бъдат потулени и забранени. Тази логика се възприе от Католическата църква. В продължение на стотици години беше забранено да се разпространява Библията. На хората не се разрешаваше да я четат или да я имат в домовете си, а безпринципните свещеници и прелати тълкуваха ученията ѝ по такъв начин, че да подкрепят претенциите им. Затова папата беше почти универсално признат за заместник на Бога на земята, упълномощен с власт над църквата и държавата“ (Великата борба. С. 37, 38).

`Обсъдете начините, чрез които Сатана се опитва да изопачава или да тълкува неправилно Божието Слово днес.`