---
title: Разширено изучаване
date: 17/05/2024
---

Разгледайте следната диаграма за пророчествата за 70-те седмици и 2300 денонощия. Пророчествата започват през 457 г.пр.Хр. и предсказват събитията, свързани с „Княза Месия“, на които е основано пророчеството за 70-те седмици. С тази солидна основа пророчеството за 2300 денонощия завършва през годината 1844.

![Chart](https://sabbath-school-resources-assets.adventech.io/bg/ss/2024-02/07/chart.png)

„Подобно на първите ученици, самият Уилям Милър и сътрудниците му не схващаха напълно смисъла на вестта, която разнасяха. Отдавна установени в църквата заблуди им пречеха да изтълкуват правилно една важна точка в пророчеството. Затова, въпреки че разгласяваха вестта, която Бог им беше поверил да бъде дадена на света, те преживяха разочарование заради неправилното разбиране на нейния смисъл“ (Великата борба. С. 238).

„Въпреки това Бог осъществи Своята благодатна цел, когато допусна предупреждението за съда да бъде дадено точно по такъв начин. Великият ден беше близо и Провидението допусна хората да бъдат изпитани с конкретно време, за да се разкрие какво таят в сърцата си. Вестта беше предназначена да изпита и пречисти църквата. Християните трябваше да бъдат накарани да осъзнаят дали обичат този свят или Христос и небето. Те твърдяха, че обичат Спасителя. Сега трябваше да докажат любовта си. Готови ли бяха да се откажат от светските си надежди и амбиции и да посрещнат с радост Пришествието на своя Господ? Вестта целеше да им даде възможност да осъзнаят истинското си духовно състояние. Тя беше милостиво изпратена да ги пробуди, за да потърсят Господа с покаяние и смирение“ (Великата борба. С. 239).

**Въпроси за разискване**

`Какви уроци можем да научим от опитността на Уилям Милър? Дали Бог понякога отменя нашето погрешно разбиране?`

`Защо разбирането на Даниил 9:24-27 е толкова важно за установяване надеждността на Библията и божественото естество на Христос?`

`Каква роля играе разбирането на пророчествата в плана за спасението? Защо те са толкова важни в Божия план?`

Тази събота, 18.05.2024 г., ще се молим за църкви „Габрово“ с групата в гр. Дряново и „Говедаре“ с групата „Пазарджик – Изток“.