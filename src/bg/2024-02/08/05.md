---
title: Благата вест за Светая Светих
date: 22/05/2024
---

`Прочетете Евреи 4:14-16 и 10:19-22 . Каква увереност и божествена покана ни носят тези стихове, на всеки един от нас?`

Идеята на Павел тук, в „Евреи“, е да „държим здраво“, „да пристъпваме с дръзновение“, „никога да не се отказваме“, да насочим вярата си към Исус, нашия велик Първосвещеник. В Него имаме всичко, от което се нуждаем. С вяра можем да влезем в небесното светилище през „новия и жив път“, който Исус прокарва за нас.

Гледайки към двора, виждаме кръвта по роговете на медния олтар. В Светая наблюдаваме кръвта върху златните рогове на кадилния олтар. Виждаме поръсената кръв върху завесата пред умилостивилището.

Кръвта на Исус подготвя пътя на всяка стъпка. Това ни дава надежда, защото можем отново да дойдем при Бога, когато Исус ни опрощава и заличава греховете ни. Божията милост е безкрайна, но безкрайна е и Неговата справедливост. А справедливостта не може да приеме Христовата жертва като изкупление за престъпленията ни, докато Исус не гарантира, първо, прошката за греховете ни и второ, тяхното заличаване.

`Прочетете Откровение 11:19 . Защо това видение е важно в контекста на великата борба? Как показва неделимата връзка между закона и евангелието?`

Тук, в ослепителния блясък и пламтящата слава на Божието присъствие в тронната зала на вселена, в самата основа на Божия престол, откриваме Божия закон в ковчега на завета. Тук, в Светая Светих, се разкриват Божията справедливост и милост. Никоя земна сила на може да промени Божия закон, защото, освен всичко друго, той е пазен свято в ковчега на завета в небето. Евреи 8:10 казва: „Защото ето завета, който ще сключа с Израилевия дом: След онези дни, казва Господ, ще положа законите Си в ума им и ще ги напиша в сърцата им; Аз ще бъда техен Бог и те ще бъдат Мой народ“. Когато чрез вяра влезем в небесното светилище, откриваме прошката за миналите грехове и силата да живеем в послушание чрез Христос, Който е умрял за нас и записва закона в сърцата ни. Исус ни спасява „съвършено“ ( Евреи 7:25 ). Той ни спасява напълно и цялостно – от наказанието за греха и от неговата сила.

`Защо ходатайството на Исус е такава невероятно добра новина? Когато застанем преда закона като стандарт за правда, каква надежда имаме без евангелието?`