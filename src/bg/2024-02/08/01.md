---
title: Светлина от светилището
date: 18/05/2024
---

### За изучаване през седмицата
Изход 25:8,9,40; Евреи 8:1-6; Левит 16:21,29-34; 23:26-32; Евреи 9:23-28; Даниил 7:9,10; Матей 25:1-13; Откровение 11:19.

> <p>Стих за запаметяване</p>
> „А главното от това, което казваме, е, че имаме такъв Първосвещеник, Който седна отдясно на престола на Величието в небесата, служител на светилището и на истинската скиния, която Господ е поставил, а не човек“ (Евреи 8:1,2).

Малко след разочарованието от 22 октомври 1844 г. някои от милеритите разбират грешката си след усърдна молитва и изучаване на Словото. Пророчеството за 2300 денонощия не говори за второто идване на Исус, както се е смятало от всички, а за службата на Христос в небесното светилище, толкова убедително изобразена в книгата „Посланието към евреите“.

Очистването на светилището в небето е изпълнение на земното очистване на земното светилище, описано в кн. „Левит“. За да разберете тази важна истина по-добре, вижте паралелите между Даниил, 7 и 8 глава.

|Даниил, 7 гл.|Даниил, 8 гл.|
|---|---|
|Вавилон|----------|
|Мидо-Персия|Мидо-Персия|
|Гърция|Гърция|
|Рим|Рим|
|Съд в небето|Очистване на светилището|

Тези паралели показват истинската същност на очистването на светилището, което е великият предадвентен, изследователен съд. В урока за тази седмица ще разгледаме жизненоважната библейска истина за службата на Христос в небесното светилище.

Урокът за тази седмица се основава на глави 22 – 24 и 28 от кн. „Великата борба“.