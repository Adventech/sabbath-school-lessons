---
title: Двамата свидетели
date: 05/05/2024
---

`Прочетете Откровение 11:3-6. Избройте 5 характерни особености на двамата свидетели, които откривате в този пасаж.`

В Захария, 4 глава пророкът вижда две маслинови дървета от двете страни на златен светилник – същата образност, каквато намираме в Откровение, 11 глава . На Захария е казано, че това символизира „двамата помазани, които стоят при Господаря на целия свят“ ( Захария 4:14 ). Маслиновите дръвчета подхранват с масло светилника, за да продължава да свети. Това ни напомня за написаното от псалмиста: „Твоето слово е светилник за краката ми и виделина на пътеката ми“ ( Псалми 119:105 ). Маслото символизира Светия Дух ( Захария 4:2,6) . Видението на Йоан от Откровение, 11 глава описва как Божието Слово се прогласява със силата на Светия Дух, за да осветява света.

Тези двама свидетели могат да пророкуват и дъждът да спре да вали, докато пророкуват. Могат да превърнат водата в кръв и да поразят земята с мор. С Божието слово Илия казва, че няма да падне дъжд в Израил, и в отговор на молитвата му престава да вали за три години и половина ( Яков 5:17 ). След това се помолва на Бога и дъждът се завръща, след като фалшивите пророците на Ваал не успяват да сложат край на сушата ( 3 Царе, 17 и 18 глава ). Чрез Божието слово Мойсей нанася различни язви върху египтяните, включително превръщането на водата в кръв, понеже фараонът отказва да освободи Божия народ ( Изход, 7 глава ).

Хората, които се опитват да унищожат Писанието, ще бъдат погълнати от огъня, излизащ от устата му. Бог казва: „Понеже изговарят тези думи, ето, Аз ще превърна Моите слова в устата ти в огън и този народ – в дърва, и ще ги изгори“ ( Йеремия 5:14 ). Божието Слово оповестява присъдите върху всички, които го отхвърлят. То е като огън в устата.

В Йоан 5:39 Исус заявява, че старозаветните Писания свидетелстват (съдържат свидетелство) за Него. Казва също, че евангелието ще бъде прогласявано „като свидетелство“ за целия свят ( Матей 24:14 ) и Новият Завет, заедно със Стария Завет, е основата на нашето свидетелство. Една дума със същия корен ( martys ), като думите за свидетелство, използвана в тези два стиха, се споменава в Откровение 11:3 .

Кои са тези двама свидетели? С оглед на библейските употреби и характеристиките, дадени в Откровение, 11 глава, можем да заключим (обаче не догматично), че тези двама свидетели са Писанията на Стария и Новия Завет, предаващи на света Божията светлина и истина.

`Много християни днес омаловажават Стария Завет, наричат го неуместен и ненужен, защото имаме Новия Завет. Каква ужасна грешка допускат с това свое отношение?`