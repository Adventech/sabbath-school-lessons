---
title: Двамата свидетели са възкресени
date: 08/05/2024
---

`Прочетете Откровение 11:11 . Какво предсказание прави този стих за Божието Слово?`

В края на Френската революция Божието Слово ще се съживи, образно казано. Ще има огромно пробуждане. Голям страх ще нападне онези, които виждат как то отново става живата Божия сила за спасение. В края на XVIII век Бог издига мъже и жени, които отдават живота си за разнасяне на евангелието до краищата на земята. Хората разпространяват бързо Библията, като Уилям Кери, който пътува до Индия и превежда Словото на десетки индийски диалекти. Изпратени са мисионери по целия свят, движени от силата на Библията.

Не е случайно, че тези световни мисионерски начинания възникват след Френската революция. Божието Слово е живо Слово и макар за мнозина да изглежда „мъртво“, то все още е живо в сърцата на вярващите и ще възкръсне за пълноценен живот, както предсказват пророчествата от „Откровение“.

„Невярващият Волтер веднъж гордо заявил: „Писна ми да слушам как хората все повтарят, че дванадесет мъже са основали християнската религия. Аз ще докажа, че само един човек е достатъчен, за да я събори“. От смъртта му са се сменили много поколения. Милиони хора са се присъединили към войната срещу Библията. Но тя е толкова далеч от унищожение, че за всеки сто броя по времето на Волтер сега има хиляда, да, сто хиляди копия на Божията книга. Както казва един от първите реформатори на християнската църква, „Библията е наковалня, в която са се строшили много чукове“ (Великата борба. с. 194,195).

`Прочетете Псалми 119:89 и 111:7,8 . Какво ни казват тези пасажи за Библията и защо можем да ѝ имаме доверие?`

Божието Слово може да бъде атакувано или забранявано, но не и да бъде заличено. Дори много християни по име подкопават авторитета му по различни начини, като оспорват части от Библията или така наблягат на човешкия елемент, че тя просто губи божествения си печат и Божията истина се омаловажава.

Никога и по никакъв начин не бива да допускаме да бъдем съблазнявани от тези атаки срещу Божието Слово. То и днес е все още живо, говори на човешките сърца, вдъхва нов живот на онези, които са готови да го слушат и да следват ученията му.

`Кои пророчества ви въздействат по особен начин и защо?`