---
title: Спиритизмът в последните дни – част първа
date: 05/06/2024
---

`Прочетете Матей 24:5,11,24; 2 Солунци 2:7-9; Откровение 13:13,14; 16:13,14. Какви измами ще срещат хората в последните дни?`

Дяволът ще използва „знамения и чудеса“, за да измами множествата точно преди идването на Исус. Коментирайки силата на демоничните духове да заблуждават, Анхел Родригес прави следното красноречиво изказване: „Тяхната сила да убеждават се открива не в съдържанието на вестта, а в силата на свръхестествените феномени, наричани „знамения“ или „чудеса“. Те извършват ( poieō ) знамения и така привличат чувствената страна на хората, а не тяхната способност да разсъждават и мислят. Фактът, че тези знамения се извършат от демони, показва, че обединяващата сила на вестта на трите демона [змея, звяра и лъжепророка] е спиритична по естество – Бог не е техният източник. Когато наближава краят на космическия конфликт, демоничната сила ще навлезе в сферата на човешката история по безпрецедентен начин. Спиритизмът, чиято основа е небиблейското учение за безсмъртието на душата, почти ще заплени целия свят“ (“The Closing of the Cosmic Conflict: Role of the Three Angels’ Messages,” unpublished manuscript, p. 6).

`Защо е опасно да разчитаме на емоциите си? Каква роля играят те – добра или лоша – в нашата верска опитност? Как може Сатана да прескача мисловните процеси и да привлича чувствата ни?`

„Сатана отдавна се подготвя за последния си опит да измами света. (…)  Постепенно е подготвял той пътя за шедьовъра на своите фалшификации, който е развитието на спиритизма. Още не е постигнал върха на своите планове, но това ще стане в последния период от времето. (…) Освен хората, които са запазени от Божията сила чрез вяра в Словото Му, целият свят ще бъде погълнат от тази заблуда. Хората бързо биват приспивни във фатална сигурност и ще се събудят единствено от изливането на Божия гняв“ (Великата борба. С. 379, 380). Едничката ни сигурност е в Исус и в Неговото Слово.

Не е трудно да видим как милиони, дори милиарди хора, които не разбират състоянието на мъртвите, биха могли да бъдат погълнати от заблуди, включващи възгледа, че мъртвите продължават да живеят след смъртта.

`Кои са някои от общоприетите заблуди днес, от които са защитени хората, които разбират, че мъртвите спят?`