---
title: Наследство от любов
date: 11/04/2024
---

`Прочетете Йоан 13:35 и 1 Йоан 4:21 . Какво разкриват тези пасажи във връзка със сатанинското обвинение срещу Божието управление във великата борба? Какво ни казват за същността на истинското християнство?`

Любовта е стандартът за християнските общности в първите няколко века. Тертулиан твърди: „Предимно благородните дела от любов стават причина мнозина да ни разпознават. Вижте , казват те, как се обичат един друг “ (Terullian’s Apology 39 as translated by S. Thelwall at https://www.logoslibrary.org/tertullian/apology/39.html).

Едно от най-великите откровения за Божията любов става явно, когато две опустошителни пандемии поразяват първите векове през 160 г. и 265 г. Християните се намесват и започват да служат на болните и умиращите. Тези ужасни болести избиват десетки хиляди и оставят цели села и градове почти без население. Безкористните, жертвоготовни, загрижени, любящи християни оказват огромно въздействие върху населението. С течение на времето хиляди, по-късно стотици хиляди, а накрая милиони жители на Римската империя започват да вярват в Исус през тези две епидемии. Любовта, отзивчивата загриженост и организираната, безкористна грижа за болните и умиращите пораждат възхищение към тези вярващи и към Христос, Когото те представят.

Книгата на Родни Старк „Възходът на християнството“ е съвременен исторически разказ, изобразяващ тези събития в нова, ключова светлина. В нея той описва как през втората епидемия (260 г.) цялата християнска общност, която все още е била предимно от юдео-християни, се е превърнала буквално в армия от медицински сестри, удовлетворяващи основните нужди на страдащата общност, за нейното оцеляване. „В апогея на втората епидемия около 260 г.пр.Хр., в едно великденско писмо, Дионисий пише дълга благодарност за героичните усилия на местните християни, много от които изгубват живота си, докато се грижат за другите.

„Повечето от нашите братя християни проявиха безгранична любов и вярност, без изобщо да жалят себе си, а мислейки само един за друг. Независимо от опасността те се грижеха за болните, като прислужваха на всяка тяхна нужда и служейки им в Христос, и заедно с тях напускаха този живот спокойни и щастливи, защото се заразяваха от другите с болестта, като поемаха на себе си болестта на ближните си и радостно понасяха техните болки“ (Rodney Stark, The Rise of Christianity [Princeton, New Jersey: Princeton University Press, 1996], p. 82).

`Какво е очевидното послание за нас тук? Как се учим да умираме за себе си, за да можем и ние да проявяваме този безкористен дух? Не е лесно, нали?`