---
title: 'Централният проблем: любов или егоизъм?'
date: 06/04/2024
---

### За изучаване през седмицата
Лука 19:41-44; Матей 23:37,38; Евреи 11:35-38; Откровение 2:10; Деяния 2:44-47; Йоан 13:35.

> <p>Стих за запаметяване</p>
> „Не бой се, защото Аз съм с тебе; не се ужасявай, защото Аз съм твой Бог; ще те укрепя, да! Ще ти помогна. Да! Ще те подкрепя с праведната Си десница“ (Исая 41:10).

Да предположим, че сте пастир, който се грижи за козите си по хълмовете на Елеонската планина, от която се вижда град Йерусалим. Чувате гласове. Веднага разпознавате гласа на Исус. Удивени сте от думите Му. За учениците е трудно да ги възприемат. Докато залязващото слънце озарява златните кубета на храма и се отразява в снежнобелите му мраморни стени, Исус казва с твърдост: „Истина ви казвам: Тук няма да остане камък върху камък, който да не се срине“ ( Матей 24:2 ). Учениците са объркани, вие също. Какво ли иска да каже с тези думи? Как да ги свържат с края на света, за който Го питат?

Слушате в захлас, докато Исус майсторски свързва събитията, които ще доведат до разрушаването на Йерусалим, със събитията, които ще се случат точно преди завръщането Му. В разрушаването на града откриваме символ на сатанинската стратегия да мами и погубва Божия народ в края на времето. Думите на Исус от Матей, 24 глава ясно очертават събитията от последните дни в контекста на падането на Йерусалим.

Ще изучаваме двойната стратегия на Сатана да мами и погубва Божия народ. Това, което лукавият не успява да осъществи с гонения, се надява да постигне чрез компромис. Но Бог никога не може да бъде хванат натясно и дори в най-тежките моменти Той пази Своя народ.

Урокът за тази седмица се основава на глави 1 и 2 от кн. „Великата борба“.