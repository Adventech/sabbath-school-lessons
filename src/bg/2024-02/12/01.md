---
title: Последните събития на Земята
date: 15/06/2024
---

### За изучаване през седмицата
Йоан 8:32; Йезекиил 20:12,20; Откровение 7:1,2; 14:1; Йоил 2:21-24; Осия 6:3; Яков 5:7,8; Откровение 18:1-4.

> <p>Стих за запаметяване</p>
> „Купувай истината и не я продавай, също и мъдростта, поуката и разума“ (Притчи 23:23).

Представете си, че имате дъщеря тийнейджърка, която се връща от колежа за лятната ваканция. Докато я чакате да си дойде, притеснено преглеждате прогнозата за времето. Тревожите се все повече и повече, докато времето бързо се влошава. Буреносни облаци надвисват над хоризонта. Излиза свиреп вятър. Небесата се разтварят и заплющява дъжд. Бурята изскубва дървета. Скоро главният път към дома става непроходим. Тогава чувате един от съседите да казва, че е възможно да се премине по страничен път. Колите могат да се промъкнат край някакви повалени огромни клони. Въпреки че връзките са лоши, успявате да изпратите съобщение на дъщеря си с подробни указания как да се прибере вкъщи безопасно.

Исус повече от всичко друго иска да ни преведе през бурите на живота и да ни доведе у дома. Елън Уайт пише: „Наближава буря, безмилостна в яростта си. Готови ли сме да я посрещнем?“ (Свидетелства към църквата. Т. 8. С. 315 – англ. изд.). Целта на Христовия живот, смърт, възкресение и служба в небесното светилище е сигурното ни прибиране у дома. Пророческите вести от „Даниил“ и „Откровение“ са Божиите указания, отправени конкретно към народа в края на времето, за да ни помогнат да преминем през житейските бури, та един ден да усетим топлата прегръдка на любящия Спасител.

Целта на урока за тази седмица е да разкрие какво казва пророческото Слово за последните събития и да ни напомни за силата на Христос, която може да ни преведе през последния земен конфликт и да ни заведе у дома.

Урокът за тази седмица се основава на глави 37 и 38 от кн. „Великата борба“.