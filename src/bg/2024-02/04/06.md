---
title: Възрадвани от надеждата
date: 25/04/2024
---

`Прочетете Евреи 2:14,15 . Как вярващите от Средните векове усещат реалността на великата борба?`

Какво развеселява верните валдензи по време на ужасните гонения? Какво дава кураж на Хус и Йероним, на Тиндейл, Латимър и мъчениците от Средновековието да се изправят пред пламъците и меча? Вярата в Божиите обещания. Те вярват в Христовото обещание: „Понеже Аз живея, и вие ще живеете“ ( Йоан 14:19 ). Откриват, че силата Му е достатъчна и за най-големите житейски изпитания. Дори се радват, че имат общение с Исус в страданията Му. И верността им е силно свидетелство пред света.

Мъчениците гледат отвъд този живот към бъдещето. Знаят, че чрез възкресението на Христос смъртта е победен враг. За тези смели мъже и жени крепостта на смъртта е разрушена. Държат се здраво за Божиите обещания и винаги побеждават.

`Прочетете Йоан 5:24 ; 11:25,26 и 1 Йоан 5:11-13 . Каква увереност ви дават тези обещания? Как ви помагат в моменти на изпитания?`

Ян Хус не трепва, когато го хвърлят в тъмница, когато понася несправедливости и дори смърт. Вехне в затвора месеци наред. Студените, влажни условия му причиняват треска, която едва не отнема живота му. Въпреки това „Божията благодат го крепеше. През мъчителните седмици преди окончателната му присъда неговата душа се изпълни с небесен мир. „Пиша това писмо – каза той на един приятел – в затвора си и с ръка, окована във вериги, като очаквам смъртната си присъда утре (…) Когато с помощта на Исус Христос се срещнем отново във възхитителния мир на бъдещия живот, ти ще разбереш колко милостив ми се разкри Бог, колко успешно ме подкрепи в изкушенията и изпитанията ми“ (Bonnechose. Т. 2, с. 67). В мрака на тъмницата той видя победата на истинската вяра“ (Великата борба. С. 74,75).

`Какво може да означава да изгубим всичко заради Христос? Всъщност какво губим ( Марк 8:36 )? Какви уроци можем да научим от валдензите и реформаторите, които да ни крепят в последния земен конфликт?`