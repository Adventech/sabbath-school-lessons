---
title: Разширено изучаване
date: 26/04/2024
---

„Бог огря умовете на тези избрани мъже с голяма светлина, разкривайки им много от заблудите на Рим. Но те не получиха цялата светлина, която трябва да бъде дадена на света. Чрез тези Свои служители Бог изведе хората от тъмнината на католицизма. Но те трябваше да се сблъскат с много и големи препятствия и Той ги водеше напред стъпка по стъпка, доколкото можеха да понесат. Не бяха готови да възприемат цялата светлина наведнъж. Както силният блясък на обедното слънце би накарал хората, които дълго са живели на тъмно, да се отвърнат от него, така би станало и с тях. Затова Той разкриваше познанието за Бога на водачите малко по малко, доколкото би могло да бъде възприето от хората. В следващите векове щяха дойдат други верни работници, които да поведат хората още по-напред в пътя на реформата“ (Великата борба. С. 72).

„В друго писмо до един свещеник, който беше станал ученик на евангелието, Хус говореше с дълбоко смирение за своите собствени грешки, като се самообвиняваше в това, че „изпитвах удоволствие да нося богати одежди и да си губя времето в лекомислени занимания“. След това добави следните трогателни съвети: „Дано Божията слава и спасението на душите да заемат мислите ти, а не притежаването на доходи и имоти. Внимавай да не украсяваш дома си повече от душата си. И най-вече се грижи за духовния дом. Бъди благочестив и смирен с бедните и не пропилявай състоянието си в пируване. Ако не промениш живота си и не изоставиш разточителството, се боя, че ще бъдеш строго наказан, както съм самият аз“ (Великата борба. С. 73).

**Въпроси за разискване**

`Какво е „прогресираща светлина“? Защо Бог разкрива истината постепенно? Как се прилагат тези принципи за Божията църква днес?`

`Как се свързват нови открития с предишните истини, които Божият народ вече е разбрал? Защо новата светлина никога не бива да противоречи на старата?`

`Независимо къде живеете, вашата култура ще разпространява ценности, идеи и морални принципи, които по някакъв начин ще противоречат на библейските учения. След като определите тези конфликтни сфери, как виждате себе си и нас като църква в справянето с тези проблеми? Как можем да останем добри граждани, а същевременно да се подчиним на деформираните ценности в нашата култура?`

`Как е повлиял на вашето мислене Ян Хус? Какво ви впечатлява в писмото му?`

Тази събота, 27.04.2024 г. , ще се молим за църкви „Велико Търново“ с групите в Полски Тръмбеш и Свищов и „Велинград“ с групите в кв. „Асфалтова база“ и гр. Ракитово .