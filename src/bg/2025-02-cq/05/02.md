---
title:  Подготовка за богослужение
date:   27/04/2025
---

### inGest

**Върни се обратно към преписания текст и го изучавай.**

- Огради повтарящите се думи/фрази/идеи.
- Подчертай важните за теб думи/идеи.
- Свържи със стрелки онези думи/идеи, които се допълват.
- Наизусти любимия си стих.

**Подготовка за богослужение**

1 Летописи, 23 глава записва подготовката на Давид и Соломон да построят храм, след като установяват столицата на държавата в Йерусалим (1 Летописи 23:25,26). Мечтата на Давид е да построи постоянен дом за Бога, където Той да живее с израилтяните завинаги (2 Царе 7:1-7). Макар че Бог обича Давид, Той избира да даде тази чест на Соломон, неговия син.

Особено вдъхновяващ е отговорът на Давид, когато Бог дава задачата на някой друг. Той не се мръщи и не се оплаква. Той започва дългата подготовка, така е Соломон да може лесно да изпълни специалните Господни напътствия (1 Летописи, 22 глава). Колко от нас реагират на разочарованието по този начин? Давид е към края на своя живот. Дори когато предава трона на Соломон, храмът е в ума и сърцето на стария цар. Заедно със своя син, Давид открива 38 000 наследници на Левиевото племе: 24 000 да работят в храма, 6000 да бъдат управители и съдии, 4000 да служат като вратари и още 4000 да бъдат музиканти (23:4,5).

Отвъд бройките, Давид дава инструкции относно службите в храма. Най-важни от всичко са ежедневните сутрешни и вечерни богослужения (ст. 30). Това е повторение на Божиите думи, когато чрез Мойсей Той дава указания на свещениците да извършват сутрешна и вечерна жертва: „Едното агне да принасяш сутрин, а другото агне да принасяш привечер“ (Изход 29:39). В храма, който е в центъра на Йерусалим, това сутрешно и вечерно богослужение, ще служи за пример на цялата нация.

Животът на израилтяните е трябвало да съществува между две ежедневни духовни преживявания. Бог възнамерява Неговия народ да започва и да завършва своите дни с Него. Те никога не трябва да взимат за даденост Неговата грижа и защита. Те имат нужда от Божията сила, за да ги защитава от заплахите извън тяхната общност, както и от изкушенията вътре в нея, като желанието да практикуват ценностите и морала на заобикалящите ги нации. Сутрешните и вечерните жертви са Божия начин да установи религиозен модел, който израилтяните и техните семейства да следват, начин да останат в добри взаимоотношения с Него. Тези сутрешни и вечерни свързвания с Бога са предназначени да пазят и да насочват техния живот.

`Какви предизвикателства ви пречат да започнете истинско ежедневно поклонение?`

`Какви стъпки можете да направите, за да увеличите времето, което прекарвате всеки ден с Бога?`