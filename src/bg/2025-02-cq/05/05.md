---
title:  По навик
date:   30/04/2025
---

### inVitе

**Разгледай ключовия текст отново и открий Исус в него.**

`Как преоткриваш Исус тук?`

`Какво ти казва Исус чрез този текст?`

`Какъв е твоят отговор на този призив на Исус? Помоли се.`

**По навик**

Преди няколко години седнах да говоря с моя ръководител. Той бе посветил повече от четиридесет години от своя живот на служба за Бога, и когато той говореше, аз слушах. Аз обичах този Божи човек поради много причини, но особено поради неговата способност да си създава ефективни рутини, с които да живее. Той беше човек на навика. Например, той беше събирач на вестници. Където и да пътуваше по света, си взимаше важни вестници. Той също така колекционираше специални промоционални предмети от адвентните институции в целия свят – шише за вода от тук, чанта или шапка от там и т.н. Ако трябва да посоча една рутина, която харесвах най-много, това беше навика му да си пише дневник. През 60-те години на миналия век той започна да го пише, и този навик продължи почти шестдесет години. Представяте ли си шестдесет години на лични дневници?

Дневниците на моя приятел описваха изпитания и победи, обикновеното и невероятното, отговорени молитви и такива, които чакаха отговор. Той може да проследи Божието дело в неговия живот в продължение на повече от половин век. Това е невероятен доклад за Божията любов – и на силата на добрата рутина. Навиците са нещо мощно.

Ако има един навик, за който Сатана би направил всичко, да не развием, това е да прекарваме време с Бога всяка сутрин и всяка вечер. Той ще ви разсейва с медии. Ще ви подтиква да проспите алармата за богослужение. Ще ви насърчава да направите поклонението кратко, за да стигнете навреме на училище или на работа. Той ще изпраща при вас хора, чиито нужди са толкова критични, че трябва да спрете своето богослужение, за да им помогнете. Някога преживявали ли сте това, когато сте опитвали да станете сериозни в своето ежедневно ходене с Бога? Ако отговорът е да, не се обезсърчавайте. Това, от което имате нужда, е план. Отделете време в началото на всяка седмица, за да планирате своето ежедневно време за посвещение. Можете да четете своя урок inVerse сутрин, а вечер за края на времето. Може сутрините ви да са време на молитва, а вечерното ви богослужение да бъде насочвано от библейски курс. Каквото и да решите, провалът да си съставите план означава да планирате на провала. Когато си направите график и го добавите в календара си с подходящите напомняния, това ще премахне случайността от вашето време с Бога, което може да бъде бариера при ежедневното поклонение. Забележете как се чувствате, когато прекарвате време с Бога. Отбелязвайте си най-съществените, както и неприятните моменти. Те ще се докажат ценни в бъдеще и вие ще можете да проследите Божията ръка във вашия живот.

`Кой навик, който сте си изградили, е променил живота ви?`