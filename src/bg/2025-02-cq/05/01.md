---
title:  Ритъмът на живота
date:   26/04/2025
---

### inTro

Прочети 1 Летописи, 23 глава. Вникни в библейския текст.

**Ритъмът на живота**

Не мога да ви кажа кога започна това, но не си спомням момент, в който не се случваше. Независимо дали бях в училище, или на почивка, дали се чувствах добре, или не, дали спях, или бях буден, в 5:00 сутринта всички в къщата, в която израснах, трябваше да станат за сутрешно богослужение.

Първото повикване обикновено идваше около 4:45. Майка ми влизаше по стаите и известяваше за своето присъствие. „Здравейте, здравейте! Добро утро! Почти е време за богослужението! Време е да станете и да дойдете в хола!“. Аз много обичам майка си, но нейната упоритост в 4:45 понякога беше малко повече от колкото можех да издържа. Ако не бяхме в дневната в 5:00, тя се връщаше и този път ни разтрисаше, докато не се събудехме напълно, и не си тръгваше, докато не станехме не тръгнехме към стаята. Щом се съберяхме там, родителите ми започваха с химн – и да, от нас се очакваше да пеем. Днес аз все още знам доста песни, защото ги пеех всяка сутрин вкъщи. След песента обикновено имаше кратко библейско четиво или разсъждение и после баща ми завършваше с молитва.

Защо да си създаваш толкова много неприятности, за да събудиш пет сънени деца за богослужение в 5:00 сутринта? Моите родители вярваха, че нашата духовност ще куца, ако не започнем деня си с Бога. Те искаха ние да следваме плана, записан в Писанието, и да започваме всеки ден с Бога. Тази седмица, ние ще разгледаме Божията система на сутрешно и вечерно поклонение в живота на Неговия избран народ, както в миналото, така и днес.

### inScribe

Прочетете 1 Летописи 23:25-32 от превод по ваш избор. Ако нямате много време, препишете само стихове 30-32. Можете също така да преразкажете пасажа със свои думи, да скицирате или да направите мисловна карта на главата.

` `