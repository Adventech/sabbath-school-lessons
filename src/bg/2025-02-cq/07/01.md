---
title:  Желано чувство
date:   10/05/2025
---

### inTro

Прочети Йоан, 4 глава. Вникни в текста.

**Желано чувство**

Един петъчен следобед моята съпруга Кемба получи покана от своята временна ръководителка за Zoom среща по-късно през деня. Тази среща отне по-малко от пет минути. Ръководителката съобщи на Кемба, че нейната позиция ще бъде закрита и целият ѝ екип ще бъде разпръснат по другите отдели. Деветгодишната кариера на съпругата ми в тази компания, където бе показала чудесни лидерски качества и бе получила много награди, приключи за по-малко от пет минути.

Както често се случва, зад историята има много повече от това, което се вижда на повърхността. Тази временна ръководителка от доста време изпитваше завист към успехите на Кимба. Тя често бе говорила лоши неща за постиженията на екипа на моята съпруга и дори бе претендирала, че е вършила тяхната работа. Когато ръководителят на отдела им напусна и тази жена стана временен ръководител, моята съпруга знаеше, че я очакваха проблеми. Макар че тя го предчувстваше, да бъдеш уволнен е ужасно. Въпреки нейната отлична работа, тя вече не беше желана.

Докато се справяхме с болката на Кимба, ние предадохме ситуацията напълно в ръцете Бога. Ние вярвахме, че, ако Господ е позволил тази врата да се затвори, Той ще отвори по-добра. Няколко седмици по-късно, една приятелка насърчи съпругата ми да кандидатства за позицията Главен финансов директор в компанията, където тя бе работила. Кимба го направи и след няколко интервюта бе избрана от група отлични кандидати. Те видяха в нея уникална смесица от опит, умения и характер, които сметнаха за перфектни за позицията. За нея беше чудесно да бъде искана, вместо просто толерирана.

В библейската история, над която ще се фокусираме през тази седмица, Исус прави едно твърдение. Той казва, че Бог търси специална група от хора. Много твърдят, че Му се покланят, но Той търси истинските поклонници, тези, които ще Му служат в Дух и истина (Йоан 4:23,24). Хубаво е да бъдем желани от Бога, нали? През тази седмица ще видим, че начинът, по който се покланяме на Бога, е изключително важен за Него.

### inScribe

Прочетете Йоан 4:16-26 от превод по ваш избор. Ако нямате много време, препишете стихове 23 и 24. Можете също така да преразкажете пасажа със свои думи, да скицирате или да направите мисловна карта на главата.

` `