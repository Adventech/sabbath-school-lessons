---
title:  Появява се помощник
date:   16/04/2025
---

### inVitе

**Разгледай Битие 12:1-9 отново и открий Исус в него.**

`Как преоткриваш Исус тук?`

`Какво ти казва Исус чрез този текст?`

`Какъв е твоят отговор на този призив на Исус? Помоли се.`

**Появява се помощник**

Битие 13:1-18 потвърждава, че издигането на олтари се превръща в постоянен детайл в живота на Авраам. Изправен пред съревнованието между неговите говедари и тези на племенника му, Авраам предлага на Лот най-доброто от земята, съгласявайки се да вземе останалото (ст. 9). Този спор дълбоко обезпокоява Авраам, тъй като той си спомня Божието заветно обещание за отечество. Когато въпросът е уреден, Авраам издига олтар на мир в Мамврий, за да си спомня за Бога, който е облекчил напрежението и е възстановил мира (ст. 18). Олтарът на Авраам се превръща в паметник на това как Бог му е помогнал.

В Битие, 22 глава Авраам се изправя пред най-голямата криза в своя живот. Бог иска от него да пожертва своя син Исаак, синът, чрез когото обещанието трябва да се изпълни. Удивително е, че патриархът отговаря на този краен тест с извънредно послушание. Той построява олтар и поставя своя син на него. Когато един ангел го спира, Бог осигурява на Авраам един овен, който да пожертва на мястото на Исаак (ст. 13) – загатване за Исус, Божия Агнец, Който ще даде Своя живот за грешните човешки същества (Йоан 1:29). Авраам нарича мястото „Господ ще промисли“ (Битие 22:14), защото Бог отново чудотворно се е погрижил за него. Авраам се научава да разчита на Бога като негов Помощник във времена не тежки кризи. Олтарът на хълма Мория винаги ще му напомня за това как Бог е осигурил заместник за жертвата в точното време.

Много пъти ние се покланяме на Бога, без наистина да помислим за всички неща, които е направил за нас и продължава да прави (Псалми 103:2). Един от най-добрите начини да ознаменуваме Божията доброта, е да дадем име на мястото, където Той е направил нещо специално за нас. Хората с музикални таланти пишат песни за Бога, за да отпразнуват Неговата добрина в техния живот. Моята майка, която е страхотна готвачка, приготвя вкусни ястия и ги дава на хора в нужда, когато Бог я благославя. Нейното готвене е плод на връзката ѝ с Бога и тя го използва, за да благослови другите. Много хора записват своята история с Бога, за да имат написани Неговите велики дела за тях. Също така, когато някой споделя какво Бог е направил за него пред църквата, молитвената група или в личен разговор, това е мощно свидетелство. Често, когато изкажем своята благодарност, това задълбочава спомена за Божията милост в нашите собствени умове. Методите могат да бъдат различни, но ключът към едно страхотно приятелство с Бога, е да си спомняме.

`Какво можеш да направиш, за да си спомняш за чудесния Помощник, който поддържа твоя живот?`