---
title:  Божият приятел
date:   17/04/2025
---

### inSight

`Как можеш да приложиш Битие 12:1-9 към своята връзка с Бога тази седмица? Как можеш да укрепиш своите взаимоотношения с Него?`

`Какви лични решения базираш на библейското ти изследване през тази седмица?`

`Какви са практичните стъпки, които ще предприемеш, докато си общуваш с хора, чиито връзки с Бога изглеждат прекъснати? Как можеш да им помогнеш?`

**Божият приятел**

„Призивът от небето дойде при Авраам, докато живееше в Ур Халдейски и в послушание той се премести в Харан. До този момент семейството на баща му го придружаваше, защото те обединяваха своето идолопоклонство с поклонението на истинския Бог. Тук Авраам остана до смъртта на Тара. Но от гроба на баща му, божественият глас му заповяда да тръгне напред. Неговият брат Нахор, заедно с домочадието му, се прилепиха към своят дом и към идолите си. Освен Сара, жената на Авраам, само Лот, синът на Аран, който отдавна не бе сред живите, избра да сподели скитническия живот на патриарха. Въпреки това, голямо множество излезе от Месопотамия. Авраам вече притежаваше огромни стада и земни богатства и беше заобиколен от безброй слуги и прислужници. Той си тръгваше от земята на бащите си и никога нямаше да се върне, затова взе всичко, което имаше: „целия имот, който бяха спечелили, и хората, които бяха придобили в Харан“. Сред тези хора имаше много, които бяха водени от по-високи цели от служба и корист. По време на своя престой в Харан, както Авраам, така и Сара, бяха довели други хора към поклонение и служба на истинския Бог (…)

Първото място, до което стигнаха, бе Сихем. Под сянката на дъбравата Море, в една широка, тревиста равнина с маслинени дървета и бликащи потоци, между хълма Гевал, от една страна, и Гаризим от другата, Авраам разположи своя стан. Страната, в която патриархът бе влязъл, бе благоприятна и красива – „земя, богата с водни потоци, с източници и дълбоки извори, които извират в долини и планини; земя, богата с жито, ечемик, лозя, смокини и нарове; земя, богата с маслини и мед“ (Второзаконие 8:7,8). Но за поклонниците на Йехова тъмна сянка стоеше над дървесните хълмове и плодородната земя. „В това време ханаанците живееха в тази земя“.

Авраам с надежда бе достигнал своето местоназначение само да намери една страна, обитавана от чужд народ, където идолопоклонство бе широко разпространено. В горите имаше олтари на фалшиви богове и на съседните хълмове се принасяха човешки жертви. Макар да се държеше за божественото обещание, той разпъна шатрите си с лошо предчувствие. Тогава „Господ се яви на Аврам и каза: На твоето потомство ще дам тази земя“. Неговата вяра бе укрепена от това уверение, че божественото присъствие е с нето, че не е оставен на милостта на покварените. „И там Аврам издигна жертвеник на Господа, Който му се яви“. Все още пътник, той скоро се премести до Ветил, и отново издигна олтар и призова Господното име.

Авраам, Божият приятел, ни е оставил достоен пример. Неговият живот бе живот на молитва. Където и да разполагаше стана си, близо до него той издигаше олтар, призовавайки своя лагер към сутрешна и вечерна жертва“ (Уайт, Е. Патриарси и пророци, с. 127,128 – англ. изд.).