---
title:  Обещание, което си струва да запомниш
date:   13/04/2025
---

### inGest

**Върни се обратно към преписания текст и го изучавай.**

- Огради повтарящите се думи/фрази/идеи.
- Подчертай важните за теб думи/идеи.
- Свържи със стрелки онези думи/идеи, които се допълват.
- Наизусти любимия си стих.

**Обещание, което си струва да запомниш**

Битие, 12 глава започва с поразяващото указание, което Бог дава на Аврам: „Излез от отечеството си, от рода си и от бащиния си дом и иди в земята, която ще ти покажа“. Битие, 11 глава завършва като ни информира, че Аврам е синът на Тара, мъж който е започнал пътешествие към Ханаан. Малко след като Тара умира, Бог се явява на Аврам (който по-късно е наречен Авраам), за да сключи завет с него. Бог обещава да направи велика нация от потомците на Авраам. Неговото име ще бъде велико (Битие 12:2) и той ще бъде за благословение на целия свят.

Забележете отговорът на Авраам към Божието тържествено обещание: На седемдесет и пет години, получил своето наследство, Авраам веднага събира своя багаж, заедно със съпругата си Сара, тяхното семейство, семейството на племенника му Лот и всички техни притежания, и се насочват към земята Ханаан (ст. 4-6). Отговорът на Авраам е незабавно подчинение! Когато стига Ханаан, Бог казва: „На твоето потомство ще дам тази земя“ (ст. 7). Авраам е толкова развълнуван от Божието благоразположение към него, един обикновен пустинен скитник, че следващото му действие е да построи олтар, за да си спомня мястото, на което се е срещнал с Бога. Този олтар отбелязва мястото, където Господ му се явява (олтар, при който по-късно се връща в Битие 13:4). Когато Авраам си тръгва от това място и разполага стана си до Ветил, той издига нов олтар. Помислете за момент за тези два жертвеника, които Авраам построява сравнително скоро един след друг, след като Бог му говори. Те са символ на неговото посвещение да следва Бога, там, където Той го води, дори да е далече от семейството и приятелите. Библията включва интересен детайл, описващ втория олтар на Авраам: той не само е издигнат в „Господнето име“, но Авраам „призова Господнето име“ (12:8).

Може би значението на Божието обещание започва да натежава на Авраам, докато пътува през Ханаан. Вторият олтар предполага, че той иска близка връзка с Бога. Той желае да живее посветен живот на Господа. Той иска да помни Бога, Неговите обещания и Неговото присъствие, където и да отиде. Ако някога отново мине по този път, той иска да си спомни за всичко, което Бог е направил и продължава да прави за него. Посветения живот на Авраам продължава всеки ден, докато пътува с Бога –богослужение след богослужение.

`Според теб, защо Бог сключва този специален завет с Авраам? Каква е Неговата цел?`

`Какво говори олтара на Авраам за това как той гледа на Божието обещание?`