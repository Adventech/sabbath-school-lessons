### Обратно при олтара

Това започна по време на предпоследната ми година в гимназията, когато бях на около 16 години. По това време, моето държание не беше толкова добро, колкото трябваше да бъде. Родителите ми решиха, че имам нужда от промяна, затова ме изпратиха в академия Пайн Пордж, адвентен пансион в провинцията на щата Пенсилвания, САЩ. Пайн Фордж беше възможно най-далече от града. С пет деца в християнски училища, родителите ми бяха направили големи финансови жертви, за да ме изпратят там. Те жертваха, за да можем аз и моите братя и сестри да бъдем спечелени и преобразени от Бога. Точно това се случи с мен.

Моят баща, бивш пастор и администратор на конференции, ми даде две книги, които да взема, заедно с моята Библия: „Ум, характер личност“ – удивителната компилация от 2 тома на Елън Уайт. Докато ги четях, нещо в моя живот се промени. Аз прочетох, че „Умът постепенно се адаптира към нещата, към които му е позволено да наблюдава. Той уподобява онова, което е свикнал да обича и да почита“ (Уайт, Е. Ум, характер, личност. Т. 1. с.331 – англ. изд.). Разбрах как изучаването на Библията укрепява ума и променя характера. Когато прочетох за важността на ежедневното време за посвещение на Бога, нещо щракна, и аз реших да поставя Бог на първо място, да построя своя олтар за поклонение.

Резултатите от това решение бяха незабавни и дълготрайни. Аз завърших гимназията с почти най-добрия успех във випуска и академичните ми постижения продължиха и в университета. Станах президент на класа през последната си година. Бог също така ми даде и нещо друго, за което се бях молил: една красива, вярваща жена, с която да прекарам останалата част от живота си. Отдавам тези благословения на времето прекарано в посвещение на Бога пред олтара. Няма нищо по-важно, което един млад човек може да направи, от това да постои своя олтар пред Господа.

Животът на посвещение си остана стандарт за моята служба през годините. Когато станах редактор на списание „Прозрение“, едно адвентно списание за тийнейджъри в Северна Америка, аз от пръв поглед видях негативното влияния на медиите и технологиите върху религиозния живот на тийнейджърите. Този проблем сега е предизвикателство за всички нас, както млади, така и стари. Днешните проучвания са ясни: нездравословната употреба на социални медии ни вреди емоционално, умствено, социално и физически, да не говорим за ефекта върху нашата духовност.

Когато през 2018 година Глобалното проучване на църковни членове показа, че само 37 процента от адвентните семейства имат ежедневни богослужения и само 52 процента от нашите неженени членове имат какъвто и да е религиозен живот, аз знаех, че имаме проблем. Възможно ли е нещо да изяжда нашето време с Бога? Адвентистите от седмия ден са призовани да проповядват последното предупреждение към един загиващ свят, тройната ангелска вест от Откровение 14:6-12 – послание, в центъра на което е поклонението. Как е възможно хора, които не извършват богослужение всеки ден, да носят вест, в чийто център е поклонението? Как можем да проповядваме нещо, което не практикуваме?

През 2021 г., тази реалност ме накара да се свържа със старейшина Тед Уилсън, президентът на Генералната конференция на Адвентистите от седмия ден, и д-р Уили и Илейн Оливър, ръководители на Отдел „Семейно служене“, с предложение, наречено „Обратно към олтара“. И тримата веднага видяха, че би било мъдро да насърчаваме ежедневното сутрешно и вечерно поклонение. „Обратно към олтара“ е глобален призив към всички Адвентисти от седмия ден да възстановят своите олтари и да търсят Бога всеки ден. Чрез ежедневна комуникация с Господа, ние биваме преобразени в Неговото присъствие, дава ни се сила чрез Светия Дух и всичко нужно, за да вършим Неговото дело. Това е сърцето на уроците за това тримесечие. Докато проследяваме „истината за олтара“ в Писанията, се моля вие да построите своят олтар с Бога. Това е най-доброто решение, което някога ще вземете.

Дуейн Н. Есмънд е ръкоположен пастор, писател и редактор. В момента той служи като асистент-директор на Ellen G. White Estate, Inc и организатор на инициативата „Обратно към олтара“. Разберете повече за „Обратно към олтара“ на www.BacktotheAltar.org.