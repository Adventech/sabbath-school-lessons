---
title:  Гол
date:   05/04/2025
---

### inTro

Прочети внимателно Битие 3:16-24. Вникни в библейския текст.

**Гол**

Никога няма да забравя момента, в който осъзнах, че някои студенти са способни на налудничави неща. По време на втората ми година в университета, имах страхотна работа като асистент-преподавател с около двадесет и четири първокурсника под моето наблюдение. Групата като цяло беше доста добра, но както във всяка такава, имаше няколко пакостника, което разбрах от собствен опит в петъчен следобед!

Бях отишъл до пералното помещение, за да изпера своите дрехи, като много пъти преди това. Внимателно отделих белите от цветните дрехи, сложих перилен препарат, омекотител и белина, както ме бяха научили родителите ми. След като изпрах всичко, сложих дрехите си в сушилнята и излязох, за да свърша някои неща преди съботата. Когато се върнах, за да взема дрехите си, онова, което видях, ме разтърси. Всичките ми дрехи бяха изчезнали – дори и бельото. Сериозно, кой краде бельо? Никога не съм се чувствал по-гол, отколкото в онзи момент, макар да бях напълно облечен.

По-късно същата вечер, по време на богослужението петък вечер, видях един първокурсник да носи една от любимите ми ризи. Знаех, че е моята, защото никой в университета нямаше такава. Когато отидох да говоря с него, той заяви, че ризата е негова и си я донесъл от вкъщи. Аз реших да оставя нещата така за момента, но бях открил важна улика за това кой е крадецът. По-късно същата вечер, аз отидох при асистента на неговата група и заедно проверихме стаята му. Всичките ми дрехи бяха внимателно сгънати и прибрани в чекмеджетата – включително и бельото ми!

Докато размишлявам върху това преживяване от преди много години, не мога да не мисля за това до къде стигаме ние хората, за да се покрием. След като падат в грях, Адам и Ева си скрояват дрехи от смокинови листа, за да скрият своята голота (Битие 3:7), но Бог не е удовлетворен от това облекло. Той прави за тях дрехи от животински кожи (ст. 21), покривайки техните тела и грехове. При това чудно дело на Божията благодат за пръв път виждаме да се споменава за жертвен олтар в Библията.

### inScribe

Прочетете Битие 3:16-24 от превод по ваш избор. Ако нямате време, препишете само стих 21. Можете също така да преразкажете пасажа със свои думи, да скицирате или да направите мисловна карта на главата.

` `