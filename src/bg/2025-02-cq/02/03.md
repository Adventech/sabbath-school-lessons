---
title:  Време, мисъл и действие
date:   07/04/2025
---

### inTerpret

**Какви специални послания носи Битие 3:16-24?**

- Кои части от него са трудни?
- Какви въпроси възникват в теб?
- Кои са библейските принципи, които откриваш в текста?
- В коя област от живота си можеш да приложиш библейския текст?

**Време, мисъл и действие**

Библията говори за олтари в над четиристотин случая. Първото изрично споменаване на олтар е в Битие 8:20, когато „Ной издигна жертвеник на Господа; и взе от всяко чисто животно и от всяка чиста птица и ги принесе за всеизгаряния на жертвеника“. Чрез това действие на поклонение Ной благодари за Божието избавление от потопа.

В контраст с повечето жертвеници в Стария завет, олтарът в едемската история е на заден план – фокусът е върху незабавната нужда от кожени дрехи (Битие 3:21). Това е важно! Божието действие на покриване на греха на Адам и Ева изисква време, внимателно обмисляне и действие. Елън Уайт пише:

„Но Бог знае всичките Си дела и от вечните векове заветът на благодатта (незаслуженото благоволение) съществуваше в Божия ум. Той е наречен вечен завет, защото планът за спасение не бе създаден след падението на човека, а бе „тайната, за която Бог е пазел мълчание от вечни времена, а сега (…) е станала позната на всички народи за тяхно покоряване на вярата“ (Римляни 16:25,26) (Уайт, Е. Знамения на времето, 15 декември 1914 г.).

Бог би могъл да унищожи Адам и Ева, земята и всяко живо създание. Вместо това, той е замислил интервенция за падналото човечество, още преди светът да бъде сътворен (Ефесяни 1:4-6). Олтарът в Едем не е някакво допълнение. Божият жертва на време, мисъл и действие за помиряването с падналите човешки същества е трогателна проява на Неговата любов, отговорност и привързаност към Неговите творения. Олтарът е място, на което да отвърнем на невероятната любов, която Бог ни е показал. Когато отделяме време да осмислим своето посвещение на Бога и да направим планове да се срещнем с Него, ние изграждаме олтар, който илюстрира Божиите най-добри качества.

Какво действие предприема Бог! Той, Авторът на самия живот, отнема първия живот на земята. Ние можем да бъдем сигурни, че това е разбило сърцето Му. При едемския олтар, Бог плаща голяма цена, за да върне изгубените човешки същества при Себе Си, и това е само началото на Неговата самопожертвувателна любов към нас. Жертвоприношението в Едем е само бледа сянка на истинската и пълна жертва, която ще бъде направена от Исус на кръста.

`Бог е планирал твоето спасение много преди да се родиш. Как фактът, че знаеш това, променя живота ти?`