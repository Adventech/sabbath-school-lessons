---
title:  Гледай как работя
date:   09/04/2025
---

### inVitе

**Разгледай Битие 3:16-24 отново и открий Исус в него.**

`Как преоткриваш Исус тук?`

`Какво ти казва Исус чрез този текст?`

`Какъв е твоят отговор на този призив на Исус? Помоли се.`

**Гледай как работя**

Един ден забелязах мръсните маратонки на 15-годишния ми син да стоят пред вратата на дома ни.

Обръщайки се към него, аз казах: ДиДжей, обувките ти изглеждат много зле.

Той кимна в съгласие, с поглед, който сякаш казваше: „Нямам представа какво мога да направя по въпроса“.

Това беше моят знак да започна своя план за спасение. „Нека да ги изчистим и ще станат като нови“, казах аз. Той се зарадва, но попита как ще го направим.

Аз взех малко течен сапун и една четка и се насочихме към мивката. Започнах да търкам така, сякаш животът ми зависеше от това. Бях се научил как да чистя маратонки от моя баща и по-големите ми братя и бях твърдо решен да предам това умение и на моя син. Неговият начин за справяне с мръсните обувки беше да си купи нови. Трябваше да поправя това и да му покажа един доста по-евтин вариант.

След като свърших, му дадох да изчисти другата обувка, и с малко наставления и сериозно усилие, по-рано мръсната обувка сега изглеждаше чудесно. Макар че синът ми може да не осъзнаваше това в онзи момент, но аз правех нещо повече от това да чистя обувки, аз му дава пример, който да следва.

Бог рядко прави нещо за човешките същества, което не служи за пример, който ние да следваме. Смятам, че това важи и за олтара в Едем. Божията любов, вярност и отговорност към спасението на човечеството Го карат да извърши болезнени неща, за да изкупи греха на Едем и Ева. Какво са ти стрували твоята любов, вярност и посвещение към Бога? За да покрие Адам и Ева, Бог трябва да убие невинно животно – а може би повече от едно. Ние често си живеем живота, без да даваме нищо за Бога, а малките „жертви“, които понякога правим, не ни струват нищо. Цар Давид разбира този принцип и отказва да представи пред Бога жертва, която не му струва нищо (1 Летописи 21:24).

От кое предаване сте готови да се откажете, заради Бога? Какво поведение сте готови да промените, за да Му се покорите? Кои приятелства трябва да се прекратят, за да се приближите към Бога? Кои социални медии трябва да изтриете, за да отделите време за Исус? Олтарите са места за жертви. Нещо трябва да умре, ако искаме да бъдем в близко общение с Бога.

`Според вас, какво си е мислил Исус, докато Божеството прави първата жертва за греха при олтара в Едем?`