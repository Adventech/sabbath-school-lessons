---
title:  Кожа за кожа
date:   06/04/2025
---

### inGest

**Върни се обратно към преписания текст и го изучавай.**

- Огради повтарящите се думи/фрази/идеи.
- Подчертай важните за теб думи/идеи.
- Свържи със стрелки онези думи/идеи, които се допълват.
- Наизусти любимия си стих.

**Кожа за кожа**

Грехът на Адам и Ева разрушава връзката им с Бога и ги ограбва от тяхната невинност и мир. Внезапно ги връхлетява чувство на срам и те се скриват от Бога (Битие 3:8). Грехът също така прибавя реалността на смъртта в досега безсмъртната среда. Бог е предупредил Адам и Ева, че ако ядат от дървото за познание на доброто и злото, те ще умрат, но тази идея до голяма степен е само теоретична за тях. Те нямат никакво експериментални познания за греха и за неговите последици. За съжаление, те бързо научават колко са болезнени греха и смъртта.

Битие 3:16-24 описва наказанията, които Адам и Ева понасят в резултат на своето непослушание. Животът става труден и болезнен. В края, при своята смъртта, те ще се върнат в земята. Първите човеци ще изгубят своя дом, общуването лице в лице с Бога и достъпа до дървото на живота (ст. 22-24). Колко много страдание за моментните удоволствия на греха!

Сред тези опустошителни присъди, Бог дава на Адам и Ева огромна надежда в Битие 3:21. Той прави кожени дрехи за тях и ги облича. Забележете, че Той има безброй материали, от които може да направи покривала за голата, грешна двойка, но избира да използва кожата на животни. Кожените дрехи, които Бог прави изискват смъртта на животно. Левит 17:11 ни помага да разберем защо тази смърт е необходима: „Защото животът на тялото е в кръвта, която Аз ви дадох, за да правите умилостивение на жертвеника за душите си; защото кръвта е, която по силата на живота, който е в нея, прави умилостивение“. Без проливането на кръв, грехът не може да бъде премахнат (Евреи 9:22). Бог не покрива само тяхната голота, Той покрива и тяхната греховност.

В Едем Бог въвежда първия олтар, на който да бъдат жертвани животни за изкупление от греха. Тази идея за заместническо изкупление по-късно става крайъгълния камък на еврейската жертвена система. Олтара в Едем, който произвежда дрехите на Адам и Ева, загатва за Исусовата смърт на кръста – жертва, която дава на всеки от нас дрехата на Христовата правда. Исус, Божият Агнец (Йоан 1:29) плаща цената за греха на човечеството (Матей 20:28), но не просто, за да бъдат нашите грехове покрити. Исусовата жертва напълно премахва нашите грехове. Ето защо Неговата смърт е най-върховната жертва, която отменя всички други (Евреи 9:23-25).

Олтарите са място на любов, жертви, предаване и посвещение – като всяко от тези неща е показано в изобилна мярка в Едем. Онова, което грехът отнема на Адам и Ева, Бог обещава да възстанови при едемския олтар.

`Защо Бог избира смъртта на едно невинно животно да изкупи греха на грешните човешки същества?`

`Каква е връзката между жертвата и любовта?`