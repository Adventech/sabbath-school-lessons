---
title:  Негова собствена дреха
date:   10/04/2025
---

### inSight

`Как можеш да приложиш ключовия текст в живота си през тази седмица?`

`Какви лични решения базираш на библейското ти изследване през тази седмица? Как можеш да укрепиш своята връзка с Бога?`

`Какви са практичните стъпки, които ще предприемеш?`

**Негова собствена дреха**

„Господ Исус Христос бе подготвил покривало – дрехата на Неговата собствена правда – която ще положи върху всяка покайваща се, вярваща душа, която би я получила чрез вяра. Йоан казва: „Ето Божия Агнец, Който поема греха на света!“ (Йоан 1:29). Грехът е нарушение на закона. Христос умря, за да може греховете на всеки човек да бъдат отнети.

Покривалото от смокинови листа никога няма да покрие нашата голота. Грехът трябва да бъде отнет и дрехата на Христовата правда трябва да покрие престъпването на Божия закон. Тогава, когато Господ погледне към вярващия грешник, Той вижда не смокиновото покривало, а самата дреха на Христовата правда, която е съвършено покорство на закона на Йехова. Човекът е скрил своята голота не под смокинови листа, а под дрехата на Христовата правда.

Христос прави жертва, за да задоволи изискванията на правосъдието. Каква цена плаща небето, за да освободи грешника от закона на Йехова! И въпреки това, този свят закон не може да бъде удовлетворен с никоя по-малка. Вместо той да бъде отменен, за да се нагоди към човека в падналото му състояние, законът бива запазен в цялото си свято величие. Чрез Своя Син, Бог дава Себе Си, за да спаси от вечна гибел които вярват в Него.

Грехът е предателство към Бога и [е] заслужава подходящо наказание. Скроените смокинови листа се използват от времето на Адам, но голотата на грешната душа не е покрита. Всички аргументи, събрани от онези, които са имали интерес в тази крехка дреха, ще пропаднат. Грехът е нарушението на закона. Христос се появи в нашия свят, за да отнеме греха и да замени покривалото от смокинови листа с чистата дреха на Своята правда. Божият закон остава защитен заради страданието и смъртта на единствения Син на вечния Бог.

Нарушението на Божия закон в един единствен случай, в най-малката подробност, е грях. И неизпълнението на наказанието за този грях би било престъпление на божественото ръководство. Бог е съдия, Отмъстител на правдата, която е седалището и основата на Неговия трон. Той не може да отмени Своя закон, не може да отхвърли най-малката му точка, за да посрещне и да извини греха. Правотата, справедливостта и моралното превъзходство на закона трябва да бъдат отстоени и защитени пред вселената и пред непадналите светове“ (Уайт, Е. Поглед нагоре, с. 378 – англ. изд.).

`Дайте пример за една слабост, за която имате нужда от Божията помощ, за да се справите?`