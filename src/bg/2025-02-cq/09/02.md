---
title:  Лицемерието на показ
date:   25/05/2025
---

### inGest

**Върни се обратно към преписания текст и го изучавай.**

- Огради повтарящите се думи/фрази/идеи.
- Подчертай важните за теб думи/идеи.
- Свържи със стрелки онези думи/идеи, които се допълват.
- Наизусти любимия си стих.

**Лицемерието на показ**

„И цялото множество се стараеше да се допре до Него, защото от Него излизаше сила и изцеляваше всички“ (Лука 6:19). Отделете си момент да помислите върху важността на този стих. Една огромна тълпа от Юдея, Йерусалим, Тир и Сидон следва Исус. Много от хората са болни и „измъчвани от нечисти духове“ (ст. 18). Исус изцелява всички тях, дори онези, които докосва, преминавайки през тълпата. Той излъчва Божията сила! Който вярва, може да бъде изцелен, просто като Го докосне.

Лука, 6 глава започва с гладните ученици на Христос, които късат жито в събота и го ядат, ужасна грешка според законите за освещаването на съботата, установени от фарисеите. Когато го конфронтират, Исус се провъзгласява за Господар на съботата. В следващите няколко стиха, Той показва Своя авторитет, като изцелява изсъхналата ръка на един поклонник в синагогата в съботен ден – отново под наблюдението на фарисеите. В края на главата, Исус е споделя блаженствата, или благословенията, които ще получат, онези, които живеят според Божиите правила (ст. 20-23), предупреждава за неволите на богатите и имащите власт (ст. 24-26), предизвиква всички да обичат своите врагове (ст. 27-36), насърчава Своите последователи да не съдят, за да не бъдат съдени (ст. 37-42), установява даването на плодове като знак за истинското християнство (ст. 43-45) и увещава всички да строят върху здравата основа, която е Христос, Скалата (ст.46-49).

Фокусът на Лука, 6 глава изглежда не е толкова върху чудните Божии дела, а върху контраста, който Христос рисува между Божието царство и неговата правда, и фалшивата „вяра“, която фарисеите преподават. Например, Исус учи, че бедните по дух, гладните за правдата и преследваните ще бъдат благословени. Това напълно противоречи на ученията на евреите и на фарисеите, които смятат, че богатството и успеха са знак за Божието благоволение и че техния статус като Божи избран народ им дава привилегията да получават Божиите благословения. Исус учи хората да обичат своите врагове, дори докато фарисеите заговорничат да Го убият. В Лука, 6 глава писателят полага големи усилия, за да покаже колко различна е вестта на Исус от тази на духовните водачи в онова време.

Никое от ученията на Исус не се формира без Той да си отдели време за тайна молитва. В Лука 6:12 Исус се изкачва „на планината да се помоли и прекара цяла нощ в молитва към Бога“. Той е натоварен от огромната важност на делото, което трябва да извърши през следващия ден. На следващата сутрин, Христос слиза от планината и избира дванадесет ученици и проповядва истинското евангелие. Когато размишляваме върху делата на Исус ден след ден, чудно ли е, че Той от време на време се оттегля, за да прекара цяла нощ в молитва при Своя олтар на поклонение?

`Какви емоции изпитва Исус, когато общува със страдащите хора, които е създал и познава?`

`Защо фарисеите не успяват да отговорят на Исус в Лука, 6 глава, когато Той показва тяхното лицемерие?`