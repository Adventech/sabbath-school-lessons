---
title:  Воинът, който бди цяла нощ
date:   29/05/2025
---

### inSight

`Как можеш да приложиш Лука 6:12-16 в живота си през тази седмица?`

`Какви лични решения базираш на библейското ти изследване през тази седмица?`

`Какви са практичните стъпки, които ще предприемеш?`

**Воинът, който бди цяла нощ**

„Небесния Владетел се молеше много на Своя Отец, макар да беше зает със земната си служба. Той редовно коленичеше в молитва цяла нощ. Неговият дух често се натъжаваше, чувствайки силите на тъмнината в този свят, и Той напускаше оживения град и шумната тълпа, за да търси убежище, където да осъществява Своето застъпничество. Елеонският хълм бе любимото място за посвещение на Божия Син. Често, след като множествата го оставяха, за да се оттеглят за вечерта, Той не си почиваше, макар да беше изморен от извършената работа през деня. В евангелието от Йоан четем: „И всеки отиде у дома си. А Исус отиде на Елеонския хълм“. Докато града затихваше и учениците са връщаха в своите домове, за да се ободрят чрез почивката на съня, Исус не спеше. Божествените Му молби се издигаха до Неговия Отец от Елеонския хълм, така че Неговите ученици да бъдат предпазени от злите влияния, с които ежедневно ще се срещат в света, и Неговата собствена душа да бъде подкрепена и подготвена за задълженията и изпитанията на идния ден. През цялата нощ, докато последователите Му спяха, Техния божествен учител се молеше. Росата и сланата падаха над Неговата наведена в молитва глава. Неговият пример е оставен за последователите Му.

Владетелят на небето, макар и зает със своята мисия, често се молеше искрено. Той не винаги посещаваше Елеон, защото Неговите ученици бяха научили за любимото Му място и често Го следваха там. Той избираше тишината на нощта, когато нямаше да има никакви прекъсвания. Исус можеше да лекува болните и да възкресява мъртвите. Самият Той бе извор на благословения и сила. Той заповядваше дори на бурите и те Му се покоряваха. Той бе неопетнен от покварата, не познаваше греха, но въпреки това се молеше и то често, със силен плач и сълзи. Той за отправяше молби за своите ученици и за Себе Си, като по този начин се припознаваше с нашите нужди, нашите слабости и провали, които са толкова разпространени сред човечеството. Той бе мощен просител, който не притежаваше страстите на нашето човешко, паднало естество, но страдаше от същите немощи и бе изкушаван за същите неща като нас. Исус преживяваше агония, която изискваше помощта и подкрепата на Неговия Баща.

Христос е нашият пример. Служителите на Христос изкушавани ли са от Сатана и жестоко нападани? Същото преживя и Онзи, Който не познаваше грях. Той се обръщаше към Своя Баща в тези часове на страдание. Той дойде на земята, за да направи път, чрез който да намерим благодат и сила, за да помагаме във всяко време на нужда, следвайки Неговия пример в честа, искрена молитва. Ако служителите на Христос следват този образец, те ще бъдат изпълнени с Неговия Дух и ангелите ще им прислужват“ (Уайт, Е. Свидетелства към църквата, Т. 2., с. 508, 509 – англ. изд.).

`Как смятате, че ще се промени животът ви, ако приемете молитвата малко по-сериозно?`

`В какъв момент от живота ви вашия молитвен живот е бил най-силен? Ако това не е сега, в момента, как можете да го възстановите?`