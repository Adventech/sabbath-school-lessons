---
title:  Времето спира
date:   24/05/2025
---

### inTro

Прочети Лука, 6 глава. Вникни в библейския текст.

**Времето спира**

Преди няколко години преминах през труден духовен период в своя живот. Чувствах Бог много далече. Молитвеният ми живот почти не съществуваше. Имах много малко мотивация да изучавам Библията и когато го правех, изглеждаше насилено и безсмислено.

Насред моята духовна пустиня, един глас продължаваше да ми нашепва: „Ела при Мен. Не се опитвай да поправиш нещата. Просто ги донеси при Мен“. Аз знаех, че Бог ме вика, но, ако трябва да съм честен, не исках да отида при Него. Имах чувството, че Той ще ме накара да се откажа от неща, които обичам и харесвам да правя. Някои от тези неща бяха причината за нарушената ми връзка с Него, но аз не исках да ги изоставя. След няколко седмици на бягство, късно една петъчна вечер, аз влязох в своята стая, коленичих на една възглавница на пода и излях сърцето си на Бога.

Аз му казах всичко. Всеки грях, съмнение, болка – всичко, което беше в ума и в сърцето ми. Това беше един истински момент с Бога. Когато приключих, аз реших да оставя Бог да говори. До този момент молитвата винаги е била едностранен разговор. Аз говорех, а Бог слушаше. Този път Бог ме изслуша и след това ми проговори. Неговият глас не беше осезаем за ушите, но бе ясно забележим за моето сърце и ум.

Първото нещо, което Бог каза, беше: „Аз те обичам. Знам, че ти страдаш. Знам, че бягаш. Чувствам твоята болка. Обичам те такъв, какъвто си. Ти си в безопасност с Мен. аз ще ти помогна. Няма да те оставя. Просто Ми се довери“. Бог продължи да говори, като успокояваше моите страхове и ми даваше практични съвети за нещата, които ми причиняваха ядове. Започнаха да ми текат сълзи, когато осъзнах Неговата безусловна любов към мен. Когато погледнах часовника, за моя изненада беше 1 часа̀ сутринта. Бях прекарал часове с Бога в молитва, а ми се струваха само като няколко минути. Изведнъж разбрах как Исус може да прекарва цели нощи в молитва. Тази седмица ние ще изследваме някои от случаите, в които Исус се оттегля, за да прекара дълго време в общение с Бога.

### inScribe

Прочетете Лука 6:12-16 от превод по ваш избор. Ако нямате много време, препишете само стих 12. Можете също така да преразкажете пасажа със свои думи, да скицирате или да направите мисловна карта на главата.

` `