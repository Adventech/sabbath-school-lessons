---
title:  Опитай това
date:   28/05/2025
---

### inVitе

**Разгледай Лука 6:12-16 отново и открий Исус в него.**

`Как преоткриваш Исус тук?`

`Какво ти казва Исус чрез този текст?`

`Какъв е твоят отговор на този призив на Исус? Помоли се.`

**Опитай това**

Когато бях малък, в началото на годината, или при започването на нова програма за достигане на хора, нашият пастор организираше молитвено събиране, което продължаваше цяла нощ. Ние, децата, винаги се чувствахме облекчени, че сме пощадени от това преживяване, защото бяхме твърде малки, за да стоим будни през цялото това време. Обикновено, ние стояхме до около 10 вечерта и след това някой ни прибираше и ни слагаше да лягаме.

Макар че на редовните църковни събирания в събота се събираха много хора и молитвените срещи в сряда също бяха добре посещавани, не много хора идваха на молитвените събрания, траещи цяла нощ. Винаги имаше само няколко редовни посетители, едни от които бяха майка ми и баща ми. В продължение на години аз се чудех, как е възможно някой да се моли цяла нощ. Няма ли да свършат нещата, които могат да кажат? Колко дълго ще се борят със съня? По-късно открих, че няколко кратки проповеди и химни помагат много на войните на молитвата да изкарат нощта. Но какво да кажем за мен? Бих ли могъл някога да го направя?

Отговорът дойде през онази петъчна вечер, когато излях сърцето си на Бога и слушах, как Той ми отговори с любов. Аз също така открих един полезен съвет за дългите молитвени сесии с Бога. Ако, като мен, вие се страхувате да прекарвате дълги периоди пред своя олтар на поклонение, започнете от нещо малко. Не мислете как ще прекарате цяло нощ в молитва, а започнете с един час. Спомнете си, целта не е времето, което ще отделим, а общуването с Бога. Независимо колко дълго планирате да бъдете с Бога, пробвайте следната формула:

Започнете своете време с Бога като поканите Светия Дух да се присъедини към вас. Той ще дойде и ще ви привлече към олтара. След това, отворете Библията на някой пасаж. Той може да е само от няколко стиха, но може да е и по-дълъг. Зависи от вас. Важното е да се фокусирате дълбоко върху Божието слово. Запитайте се следните неща: Каква е основната вест на този пасаж? Кой говори? Коя е публиката? Има ли нещо, което да приложа в своя живот? Има ли нещо, което има нужда да променя? Когато приключите, се помолете за онова, което сте прочели. Бъдете честни с Бога. Кажете Му всичко, което мислите, и Го помолете да говори с вас за този пасаж или за нещо друго, което би искал да ви сподели. Може да ви отнеме няколко опита, за да заглушите другите гласове в ума си, но резултатът си струва усилието. Бог не само ще ви говори мощно, но и времето ще спре. Вие ще започнете да жадувате за това безценно време с Бога.

`Какво мислите, че Исус казва на Своя Отец по време на Своята нощ на молитва в Лука 6:12-16?`