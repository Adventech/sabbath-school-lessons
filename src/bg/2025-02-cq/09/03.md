---
title:  Нощни молитви с високи залози
date:   26/05/2025
---

### inTerpret

**Какви специални послания носи Лука, 6 глава?**

- Кои части от нея са трудни?
- Какви въпроси възникват в теб?
- Кои са библейските принципи, които откриваш в текста?
- В коя област от живота си можеш да приложиш библейския текст?

**Нощни молитви с високи залози**

Различните нужди, заплахи и отклонения, пред които Исус се изправя по време на земната Си служба, са отвъд всяко нещо, което някой друг някога ще преживее. Неговия товар става и по-тежък, защото собствения Му народ Го отхвърля (Йоан 1:11). Той е предаден (Матей 26:24), заловен (ст. 50), забравен от учениците Си (ст. 56), грешно обвинен (ст. 60; 27:12), заплют и бит (26:67), бичуван и разпнат на кръст (27:26).

По време на трите и половина години на публична служба на Исус, Той всеки ден се изправя пред заплахи от страна на фарисеите. Ние можем да си мислим, че Исус по някакъв начин е имунизиран от страха и опасенията, които ние изпитваме във заплашителна ситуация, но дали това е вярно? В Лука 5:12-15 Исус помага на един прокажен. За да не предизвика опозиция, Той го моли да не разказва на никого за чудото, но мъжът разказва на всеки, когото срещне, и управляващият елит започва да завижда на Неговата увеличаваща се популярност. „А Той се оттегляше в усамотени места и се молеше“ (ст. 16). Това не е случаен коментар. Исус знае, че Неговата мисия е да се предаде на кръста и да умре за греховете на света, но също така осъзнава, че Неговата мисия би станала твърде сложна, ако придобие известност твърде бързо. Понякога, раздвоен от нуждите на хората и призива на кръста, Исус бяга към своя усамотен олтар, Неговото място на поклонение, където ще получи утеха, ръководство и сила, за да продължи напред. Обаче, това не е единственото обстоятелство, което довежда Исус до цели нощи на събеседвания с Бога.

След като Исус изцелява мъжа с изсъхналата ръка в събота, фарисеите са разярени и „обсъждаха помежду си какво биха могли да направят на Исус“ (Лука 6:11). Можете ли да си представите как се е чувствал Исус в края на този ден? Първо идва радостта на изцелението на човек в нужда, бързо последвана от болката на заговорите срещу Него от хората в обществото с най-големи връзки. В този контекст Исус чувства нуждата от една дълга нощ с Бога. След тази нощ на поклонение и молитва, Бог казва на Исус да избере ученици, които да служат и да пътуват с Него (ст. 12-16). Макар да е вярно, че Исус избира учениците, за да ги подготви да продължат проповядването на евангелието след Неговата смърт, Той също така ги избира, защото има нужда от приятели. На Него Му трябва емоционална подкрепа и по време на тази нощ на молитвата, Бог Му казва как да я намери.

`Кои Негови нужди карат Исус да се моли?`