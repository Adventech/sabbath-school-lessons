---
title:  Бог все още има народ
date:   19/06/2025
---

### inSight

`Как можеш да приложиш Откровение, 14 глава в живота си през тази седмица?`

`Какви лични решения базираш на библейското ти изследване през тази седмица?`

`Какви са практичните стъпки, които ще предприемеш?`

**Бог все още има народ**

„Господ призова Своят народ, Израил, и го отдели от света, за да му повери свято задължение. Той направи израилтяните способни да съхраняват Неговия закон, като възнамеряваше чрез тях да запази познанието за Себе Си сред народите. Чрез тях небесната светлина трябваше да огрее и най-тъмните места на земята и да се чува глас, който да призовава хората да изоставят идолите си и да служат на живия и истински Бог. Ако те бяха верни на поверената им задача, евреите биха представлявали сила в света. Бог щеше да бъде тяхна защита и да ги издигне над всички земни народи. Неговата светлина и истина щяха да се разкриват чрез тях и те, под мъдрото Му свято управление, щяха да бъдат пример за Неговото превъзходство над всяка форма на идолопоклонство.

Те обаче не спазиха завета си с Бога. Тръгнаха след идолопоклонническите обичаи на другите народи и вместо да прославят името на своя Творец, Го изложиха на презрението на езичниците. Но Божията цел трябваше да се изпълни. Познанието за Бога трябваше да се разпространи по цялата земя. Господ постави ръката на угнетителя над народа Си и разпръсна евреите като пленници сред народите. В нещастието си много от тях се покаяха от греховете си и потърсиха Господа. Пръснати по разни езически страни, те разпространяваха познанието за истинския Бог. Принципите на Божествения закон влизаха в конфликт с обичаите и практиката на народите. Идолопоклонниците се опитваха да смажат истинската вяра. В провидението си Бог довеждаше Свои служители – Даниил, Неемия, Ездра, лице в лице с тези идолопоклонници, за да им се даде възможност да приемат светлината. Така задачата, която Бог бе поверил на Своя народ да изпълни във време на благополучие в границите на своята страна и която той пренебрегна поради невярност, щеше да се изпълни по време на плен при големи изпитания и затруднения.

Както древния Израел в миналото, така и днес Бог е призовал църквата си да служи като светлина на земята. Чрез силната брадва на истината – вестите на първия, втория и третия ангел – Бог е отделил децата си от църквите и от света, за да ги доведе в близка връзка със Себе Си. Той ги е направил способни да съхраняват Неговия закон и им е поверил великите пророчески истини за сегашното време. Подобно на светите откровения, дадени на древния Израел, това са свещени истини, които трябва да бъдат съобщени на света. Трите ангела от Откровение, 14 глава символизират народа, който приема светлината на Божиите вести и се заема да разгласи предупреждението надлъж и на шир по земята. На Своите последователи Христос заявява: „Вие сте светлината на света“ (Уайт, Е. Свидетелства към църквата, Т. 5., с. 454, 455).

`Защо е толкова важно да възстановим своите олтари на поклонение?`

`Как твоя олтар на поклонение промени начина, по който свидетелстваш за Христос?`