---
title:  Вест, фокусирана върху поклонението
date:   16/06/2025
---

### inTerpret

**Какви специални послания носи Откровение 14:6-12?**

- Кои части от него са трудни?
- Какви въпроси възникват в теб?
- Кои са библейските принципи, които откриваш в текста?
- В коя област от живота си можеш да приложиш библейския текст?

**Вест, фокусирана върху поклонението**

Възможно ли е една църква, която се проваля в поклонението, да занесе вест, която е фокусирана върху него? Може ли някой без никакъв религиозен живот магически да проповядва мощното предупреждение за края на времето, което намираме в Откровение 14:6-12? Ако трябва да сме честни, отговорът и на двата въпроса е недвусмислено не.

Темата за поклонението, която върви през трите ангелски вести е очевидна. Първата вест подчертава необходимите елементи на истинското поклонение, докато втората и третата отправят ясни предупреждения срещу фалшивото такова. Тъй като Бог в момента съди обитателите на света, първият ангел заповядва на всички да се боят и да отдадат слава на Него, Творецът на света, „Който е направил небето и земята, морето и водните извори“ (Откровение 14:7). Признакът на нашата почит и преданост към Бога е нашата любов към Него (Йоан 14:15), показана чрез пазенето на съботата свята. В Изход 31:13 Бог увещава току що освободените израилтяни да спазват съботата, „защото това е знак между Мен и вас във всичките поколения, за да знаете, че Аз съм Господ, Който ви освещавам“. Съботата е паметник на Сътворението и когато я спазваме, ние почитаме Бога като наш Творец и Изкупител.

Защо този фокус върху поклонението на Твореца е толкова важен за Адвентистите от седмия ден? Помислете за началото на Адвентното движение по време на Голямото разочарование през 1884 г. Адвентните пионери започват да четат и да изучават пророчествата в „Даниил“ и „Откровение“, за да разберат какво са пропуснали във връзка с второто пришествие на Исус, което те са смятали, че ще се случи през октомври 1884 г. Неизвестно на тази растяща група от вярващи, други неща се случват през 1884 г., които променят света по поразителен начин. През същата година Чарлс Дарвин написва първата чернова на своята теория на еволюцията, популяризирайки еволюционната теория за произхода на човека, която ще подхрани атеизма. През 1884 г. Карл Маркс започва да пише своите влиятелни икономически и философски теории, които ще оформят основата на най-безбожните комунистически режими на двадесети век.

Случайност ли е, че точно когато тези мощни богопротивни движения започват, Бог създава един народ, който се стреми да проповядва добрата новина за спасението, поклонението на Бога Творец и призовава мъже и жени да излязат от греха към безопасността? Когато Бог основава Църквата на адвентистите от седмия ден, Той иска църква, която няма просто да проповядва, а ще живее онова, което поучава. Те трябва да бъдат народ, който ежедневно да прекарва време в молитва и изучаване на Библията. Те трябва да бъдат народ, който да се застъпва за другите при своите домашни олтари. Те трябва да бъдат народ, който, като Исус, става рано и стои до късно, за да общува с Бога. Подготовката за разпространението на сериозните вести от Откровение, 14 глава започва при нашите олтари на поклонение. Тя започва с нашите лични моменти с Бога.

`Какво според вас е най-забележителното нещо в последното предупреждение към света, представено в Откровение, 14 глава?`