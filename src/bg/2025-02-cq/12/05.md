---
title:  Предимството
date:   18/06/2025
---

### inVitе

**Разгледай Откровение, 14 глава отново и открий Исус в нея.**

`Как преоткриваш Исус тук?`

`Какво ти казва Исус чрез този текст?`

`Какъв е твоят отговор на този призив на Исус? Помоли се.`

**Предимството**

„По специален начин Адвентистите от седмия ден са били поставени в света като пазители и носители на светлина. На тях е поверено последното предупреждение за един погиващ свят. Върху тях свети чудната светлина от Божието слово. На тях е дадено дело от най-тържествено значение – провъзгласяването на първата, втората и третата ангелска вест. Няма никое друго дело, което да е от по-голямо значение. Те не трябва да позволяват нищо друго да поглъща тяхното внимание“ (Уайт, Е. Свидетелства към църквата, Т.9., с. 19 – англ. изд.).

Този отрезвяващ цитат ни помага като Адвентисти от седмия ден да разберем нашата специална мисия в света. По последни изчисления, около 23 милиона Адвентисти от седмия ден са разпръснати по света днес. В момента световното население е малко над 8 милиарда. Няма нужда да сме математици, за да осъзнаем, че пред нас е изправена огромна задача в това да споделим тройната ангелска вест с целия свят. Как бихме могли някога да я изпълним?

Вместо да се фокусираме върху привидно невъзможната си задача, един друг подход би бил да се фокусираме върху способността на Исус да повлияе на целия свят само с една шепа хора, които прекарват време с Него всеки ден. Помислете върху това за момент: с дванадесет ученици – един от които е предател – Исус започва движение, което е довело мен и теб до Бога две хиляди години след Неговия живот на земята. Дванадесет човешки същества с греховни склонности. Дванадесет човешки същества с товари и проблеми. Исус повлиява на целия свят само с дванадесет човека.

Как е Той толкова успешен? Елън Уайт споделя тайната: „Той им даде [на учениците] предимството да общуват с Него. Великите мъже на света никога не са имали подобен учител. Когато учениците завършиха обучението на Спасителя, те вече не бяха невежи и необразовани. Те бяха станали като Него в ум и характер, и хората разбираха, че те са били с Исус“ (Уайт, Е. Копнежът на вековете, с. 250 – англ. изд.). Исус се открива пред тях – Неговият живот на поклонение, посвещение, служба и отдаване на Отец. Когато Той се възкачва на небето, учениците не са съвършени, но имат връзка с Бога, която им дава мъдростта и силата, от която имат нужда, за да изпълнят своята мисия. Големите неща често започват като нещо малко. Вашият олтар, вашата опитност на поклонение с Исус, е онова, което Светият Дух използва, за да промени света.

Тогава защо Адвентистите от седмия ден имат толкова малко влияние в света? Възможно ли е да не прекарваме достатъчно време с Исус? Ние трябва да се върнем при олтара на поклонение. Трябва да възстановим своите разрушени жертвеници, за да получим сила за служба на Бога.

`Каква е добрата новина, която оповестява първият ангел?`

`Каква е мисията на Църквата на адвентистите от седмия ден?`