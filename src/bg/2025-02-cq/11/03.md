---
title:  Преобразено сърце
date:   09/06/2025
---

### inTerpret

**Какви специални послания носи Йеремия 17:5-10?**

- Кои части от него са трудни?
- Какви въпроси възникват в теб?
- Кои са библейските принципи, които откриваш в текста?
- В коя област от живота си можеш да приложиш библейския текст?

**Преобразено сърце**

Поразително е, че дори в този момент от историята на Израил, Бог все още търси промяна в сърцата на Своя народ. Когато Библията говори за сърцето, тя няма предвид органа, който е в нашия гръден кош. Всъщност, Писанието говори за „разумното сърце“ – седалището на нашите разсъждения, мястото, където нашите мисли и желания текат. Цар Соломон говори за разумното сърце като център на нашите мисли и чувства, когато пише: „Повече от всичко друго, което пазиш, пази сърцето си, защото от него са изворите на живота“ (Притчи 4:23). Исус също говори метафорично за сърцето като извора на нашите мисли (Марк 7:21).

В Йеремия, 17 глава векове на фалшиво поклонение и идолопоклонство с покварили разумното сърце на Божия народ. Цар Йосия, съвременник на Йеремия за известен период, „бе изчистил земята от идолопоклонническите капища, но сърцата на множествата не бяха променени“ (Уайт, Е. Пророци и царе, с. 410 – англ. изд.). Дори след като Йосия унищожава олтарите навсякъде в Юда, отпечатъка на идолопоклонството остава в сърцата на хората. Пророците в онова време ясно заявяват, че е възможно физическите идоли да бъдат премахнати от дома, но хората все още да ги прегръщат в сърцата си (Йезекиил 14:3).

Чрез пророк Йеремия Бог призовава Своя народ да преживее обновление на сърцето, такова, което може да бъде постигнато само чрез връщане към поклонението на истинския Бог. Религиозният живот на нацията е заменен от фалшиви олтари, които те са си изградили, и фалшиви богове, възприети от езически нации. Наблягането на съботата в Йеремия, 17 глава е директен призив да се възобнови истинското поклонение и да се възстановят олтарите на посвещение, така че сърцата им да бъдат променени и тяхната връзка с Бога продължена.

Защо връзката между олтара на поклонение и разумното сърце е толкова важна? Елън Уайт обяснява това по следния начин: „Всеки орган от тялото е направен да служи на ума. Умът е столицата на тялото“. „Умът контролира целия човек. Всички наши действия, добри или лоши, идват от ума. Той е, който се покланя на Бога и ни свързва с небесните същества“ (Ум, характер, личност, Т. 1., с. 72 – англ. изд.). Тя коментира още: „Думите не могат да изразят огромните благословения от искреното поклонение“ (Свидетелства към църквата, Т. 9., с. 143 – англ. изд.). Истинското поклонение преобразява ума и обновява сърцето.

`Какво представляват идолите на сърцето? (Йезекиил 14:3-7)`