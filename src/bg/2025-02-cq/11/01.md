---
title:  Имаш ли нещо за това?
date:   07/06/2025
---

### inTro

Прочети Йеремия, 17 глава. Вникни в библейския текст.

**Имаш ли нещо за това?**

Преди няколко години чух една забавна история за Дерен, един разтревожен мъж, който отишъл на посещение при своята терапевтка. Докато стоял на дивана срещу нея, той обяснил своя проблем: „Аз не мога да спя добре. Току-що ходих на преглед и докторът каза, че нищо ми няма, но аз лежа и не мога да заспя. На следващия ден съм пълна развалина, защото съм изтощен. Просто не мога повече. Имам нужда от сън“.

Терапевтката слушала внимателно, очевидно загрижена. След малко попитала: „Ако това не е медицински проблем, има ли нещо, което занимава мислите ти и те държи буден?“.

„Може да се каже, но ако трябва да бъда честен, това е моята съвест. Правил съм неща, от които не се гордея, и съвестта ми ме гризе. Дерен погледнал терапевтката неспокойно, опитвайки се да прецени нейната реакция.

„Това е разбираемо“, отговорила тя, успокоявайки го. „Понякога, ако правим неща, които нарушават нашите принципи или ценности, съвестта ни става толкова активна, че ни отнема съня, докато не оправим нещата“. След което тя се усмихнала, опитвайки се да разведри атмосферата. „Би ли искал да ти помогна да заздравиш съвестта си“? Дерен не разбрал нейната шега.

„Всъщност, аз се чудех дали имате нещо, което би отслабило съвестта ми, или изцяло би я премахнало“, отговорил Дерен без капка хумор. Той бе заключил, че проблемът е в неговата съвест.

Като човешки същества ние понякога се заблуждаваме, че нашите сърца не са толкова зли, колкото са реално. Ние смятаме, че ако просто смълчим своята съвест, всичко ще бъде наред. Тази седмица ние ще разгледаме връзката между нашите олтари на поклонение и състоянието на нашето сърце.

### inScribe

Прочетете Йеремия 17:5-10 от превод по ваш избор. Ако нямате достатъчно време, препишете само стихове 7-9. Можете също така да преразкажете пасажа със свои думи, да скицирате или да направите мисловна карта на главата.

` `