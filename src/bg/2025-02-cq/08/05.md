---
title:  В училището на Христос
date:   21/05/2025
---

### inVitе

**Разгледай Марк 1:35-39 отново и открий Исус в него.**

`Как преоткриваш Исус тук?`

`Какво ти казва Исус чрез този текст?`

`Какъв е твоят отговор на този призив на Исус? Помоли се.`

**В училището на Христос**

Животът на Исус предлага най-добрите прозрения за това как можем да живеем със смисъл и цел. Като последователи на Христос, ние също имаме божествено призвание, което изисква всичко. Апостол Павел пише: „А всичко е от Бога, Който ни примири със Себе Си чрез Исус Христос и даде на нас да служим за примирение; т. е. че Бог в Христос примири света със Себе Си, като не вменяваше на човеците прегрешенията им, и повери на нас посланието на примирението“ (2 Коринтяни 5:18-19). За да изпълним тази свещена служба, която Бог ни е поверил, ние трябва да се принесем в жертва на Бога напълно и постоянно.

Божиите цели и планове за нашия живот ще ни изпитат до сърцевината на нашето същество. Много от нас се опитват да изградят кариери. Някои от нас са започнали семейства и чувстваме предизвикателството на това да доведем децата си при Бога. Други все още търсят партньора, който Бог е предвидил за тях. Когато вземем предвид съществените събития в живота ни, които изискват да вземем важни решения със сериозни последици, можем ли да си позволим да не станем рано, за да търсим Бога преди началото на нашия ден?

Изборът да се събудим рано, за да търсим Бога, говори, че времето с Него е по-важно от съня. Ставането рано за среща с Господа е признание, че ние нямаме всички отговори за своя живот и искаме да започнем своя ден с разговор с Онзи, Който ги има. Ставането рано, за да се срещнем с Бога при нашия олтар за поклонение е потвърждение на Неговата претенция към Нашия живот. Когато търсим Бога рано, ние Му казваме: „Аз предавам всички свои планове на Теб през този ден. Поеми пълен контрол над живота ми. Аз ти се доверявам за всичко“.

Елън Уайт га казва по следния начин: „Посвещавайте себе си на Бога сутрин, направете това първата си работа. Нека молитвата ви бъде: „Вземи ме, о, Господи, аз съм изцяло Твой. Полагам своите планове в Твоите крака. Използвай ме днес в служа за Теб. Бъди с мен и нека моите дела бъдат извършени чрез Теб“. Това е ежедневен процес. Всяка сутрин се посвещавайте на Бога за конкретния ден. Предавайте всичките си планове на Него, за да бъдат потвърдени или отхвърлени, както Неговото провидение покаже. По този начин, ден след ден, ще можете да полагате живота си в Божиите ръце и така той ще бъде оформян все повече и повече по примера на Христос“ (Пътят към Христос, с. 70 – англ. изд.).

`Защо не вземете решение да се срещнете с Бога утре сутрин?`

`Какво мотивира живота и действията на Исус в Марк, 1 глава?`