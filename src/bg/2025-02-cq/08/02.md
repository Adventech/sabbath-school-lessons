---
title:  Живот на служба
date:   18/05/2025
---

### inGest

**Върни се обратно към преписания текст и го изучавай.**

- Огради повтарящите се думи/фрази/идеи.
- Подчертай важните за теб думи/идеи.
- Свържи със стрелки онези думи/идеи, които се допълват.
- Наизусти любимия си стих.

**Живот на служба**

Ако имаше само една глава, която да опише кой е Исус, Марк, 1 глава би била перфектния избор. Евангелието от Марк е бързо движеща се книга, подчертаваща силата на Исус над греха и човешката деградация, а глава 1 показва четири ценни истини за Христос.

Първо, Йоан Кръстител представя Исус като дългоочаквания Месия. Книгата започва с цитат от Исая 40:3, въвеждайки предтечата, който ще подготви пътя за Христос. Стихове 4-8 показват как Йоан кръстител съвършено изпълнява това пророчество, като се появява и започва да проповядва кръщението и покаянието за греха. Месианското дело на Исус става явно по време на Неговото кръщение, когато Светия Дух слиза над Него и Отец заявява от небето: „Ти Си Моят възлюбен Син, в Когото е Моето благоволение“ (ст. 11).

Второто нещо, което научаваме от Марк, 1 глава, е че Исус има сила над Сатана и над всичко, което причинява зло на човешките същества. Той побеждава изкушенията на дявола в пустинята (ст. 12,13), излекува болната тъща на Петър (ст. 29-34), както и много други хора, и изгонва демони (ст. 21-28; 40-45). Исусовата демонстрация на сила грабва вниманието на всички. Неговата слава се разпростира навсякъде и хората забелязват, че дори и нечистите духове Му се подчиняват.

Третото нещо, което виждаме в Марк, 1 глава, е Исусовата служба на учителство и проповядване и Неговото желание да споделя тази служба с други хора. Исус пристига в Галилея, разгласява евангелието на Божието царство и насърчава Своите слушатели да се покаят и да повярват в тази добра новина (ст. 14,15). Там, до Галилейското езеро, Исус започва да призовава ученици, които да Му помагат в Неговата служба, показвайки ни нуждата от сътрудничество в проповядването на евангелието (ст. 16-20). Учениците веднага тръгват след Исус към синагогата в Капернаум, където тълпите са удивени от силата и авторитета на Неговите учения (ст. 21,22).

Четвъртият урок е, че Исус има таен източник на сила. „И на сутринта, когато беше още тъмно, стана и излезе, и отиде в уединено място, и там се молеше“ (ст. 35). Сред натоварения живот на служба, който със сигурност е изтощителен, Исус става рано сутрин, за да говори със Своя Баща, за да бъде духовно нахранен и направляван. Отделянето на време за Отец е тайната на успеха на Исус в Неговата служба.

`Какво ни говори библейския текст за тази седмица за изискванията и поварите на един живот, посветен на служба за другите?`

`Как са се чувствали учениците, когато наблюдават службата на Исус?`