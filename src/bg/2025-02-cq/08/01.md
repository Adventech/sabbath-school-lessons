---
title:  Да стоиш до късно или да станеш рано?
date:   17/05/2025
---

### inTro

Прочети Марк, 1 глава. Вникни в библейския текст.

**Да стоиш до късно или да станеш рано?**

Във втората ми година в университета аз нямах търпение за предстоящия местен баскетболен сезон, когато отборите щяха да бъдат избрани от студентите и ние щяхме да се състезаваме едни срещу други в забавен турнир. Аз бях усвоил умения на игрищата, където бях израснал, но в университета беше различно. Там имаше играчи от цялата страна и аз бях готов да се състезавам добре на терена през тази година.

С моя приятел Ди се разбрахме да тренираме заедно. Обаче в нашия план имаше един проблем: баскетболното игрище беше свободно само рано – много рано сутрин. Ние решихме да ходим там в 5 сутринта и да тренираме по един час. Когато алармата ми иззвъня първия ден, аз скокнах от леглото, навлякох си екипа и се отправих към игрището. Ние стреляхме от линията за три точки, от средата на игрището и упражнихме полаганията си. В продължение на две седмици ние поддържахме постоянна рутина в своите тренировки, но след това нещо се случи: аз открих бутона за дрямка на моя часовник. Пет сутринта беше толкова рано. Един ден почивка няма да ми навреди, нали? Един сутрин Ди ми се обади да провери дали идвам. С отпаднал глас аз отговорих: „Съжалявам, братле, днес не“. И се върнах обратно в леглото. Няколко дни по-късно Ди също откри бутона за дрямка и преди да го осъзнаем, нашата мечта да станем по-добри умря върху олтара на съня.

Проучванията са намерили убедителни причини да ставаме рано сутрин. Стига да спим достатъчно, ставането рано сутрин ни помага да се концентрираме по-добре, дава ни повече време да планираме деня си, осигурява време за тренировка и предлага възможност за усамотяване. Докато някои хора естествено се събуждат с птичките, други се съживяват нощно време и им е трудно да станат сутрин. Библията не казва дали Исус е бил „ранна птица“ или „нощна сова“, но описва как Исус става рано сутринта, за да се срещне със Своя Баща. Тази седмица ние ще се научим от Исус, който става рано.

### inScribe

Прочетете Марк 1:35-39 от превод по ваш избор. Ако нямате много време, препишете само стих 35. Можете също така да преразкажете пасажа със свои думи, да скицирате или да направите мисловна карта на главата.

` `