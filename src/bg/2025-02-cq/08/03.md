---
title:  Доста преди да започне деня
date:   19/05/2025
---

### inTerpret

**Какви специални послания носи Марк 1:35-39?**

- Кои части от него са трудни?
- Какви въпроси възникват в теб?
- Кои са библейските принципи, които откриваш в текста?
- В коя област от живота си можеш да приложиш библейския текст?

**Доста преди да започне деня**

Когато размислим причината Исус да дойде на земята, чудно ли е, че Той става рано сутрин, за да прекара време със Своя Отец? В изложението на Своята мисия, Исус казва: „Духът на Господа е на Мене, защото Ме е помазал да благовестявам на сиромасите; пратил Ме е да проглася освобождение на пленниците и проглеждане на слепите, да пусна на свобода угнетените, да проглася благоприятната Господня година“ (Лука 4:18,19). Исус разбира Своята земна мисия и макар че е Божи Син, Той осъзнава, че човешко Му естество не може да носи теглото на Неговото призвание, освен ако не бъде постоянно поддържано от общението с Неговия Баща.

В Марк 1:25 Исус намира тихо, уединено място, където да се моли, докато учениците спят. През това време Той е гост в дома на Симон Петър. В онази култура е табу някой гост да излезе от дома на своя домакин под покривалото на нощта, без да каже нищо. Исус нарушава този земен обичай, за да намери олтар на поклонение, където да се срещне със Своя баща. Когато Симон и другите осъзнават, че Него го няма, те разтревожено започват да го издирват. „Всички Те търсят“, му казват те, когато Го намират (ст. 37). Исус отговаря: „Да идем другаде в близките градчета и там да проповядвам; защото затова съм излязъл“ (ст. 38).

Предния ден Исус посреща физическите и духовните нужди на целия град. Една тълпа го чака на сутринта, надявайки се да чуят как Той проповядва и да видят как изцелява отново. Но Исус прави нещо неочаквано: Той отказва да остане и да служи на множествата, които Го търсят. Защо Той си тръгва от такава хубава възможност да помогне? Той току що е получил инструкциите за деня от Своя Отец. По време на Неговия ранен разговор с Бога, плановете явно са се променили. Той трябва да отиде до другите градове и да проповядва евангелието, без значение колко перфектна изглежда настоящата възможност.

Това е една от най-важните точки в цялата първа глава на евангелието от Марк. В този момент Исус показва плода от прекараното време с Бога рано всяка сутрин, в уединение. Точно тогава ние трябва да започваме своя ден с Бога и да Му предаваме своите плановете.

`Защо Исус отдава такава голяма важност на времето, прекарано в усамотение със Своя Баща?`