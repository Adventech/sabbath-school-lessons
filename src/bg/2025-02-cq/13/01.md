---
title:  Божията грижа
date:   21/06/2025
---

### inTro

Прочети Исая, 6 глава. Вникни в библейския текст.

**Божията грижа**

Някога имали ли сте опитности, в които Божието провидение е било неоспоримо? Аз видях как Бог работи мощно, когато съпругата ми и аз искахме да си купим дом. Агентката ни беше показал няколко места, но никое от тях не беше точното място. Ние видяхме една къща онлайн, към която имахме интерес, но нашата консултантка отказа да ни заведе, за да я видим. Тя ни обясни, че това е къща, която е собственост на банката, която е била на пазара от години и тя няма да приеме никакви оферти. Ние продължихме да ѝ досаждаме, докато тя накрая се примири и ни заведе да видим къщата. Годините не ѝ се бяха отразили добре. Дърветата и моравата бяха обрасли и вътре бяха влезли животни – къщата беше развалина. Въпреки това, ние почувствахме, че това е правилния дом за нас.

Ние казахме на консултантката, че сме хора на вярата. Ако Бог иска да ни даде тази къща, тя ще стане наша и никоя банка не би могла да спре това. След като я убедихме, ние направихме оферта. За изненада на всички, те я приеха за по-малко от седмица. На последната среща с агентката, представителят на собствениците и още няколко човека, аз отправих благодарствена молитва за чудото, което Бог бе извършил. След това дадох на всеки от тях християнска литература, за да покажа своята признателност за онова, което Бог бе направил.

След като приключих, един от административните изпълнители възкликна: „Е, това ми се случва за първи път. Никога не съм присъствал на такова подписване на договор“. Когато виждаме, че Бог действа, как да не говорим за Него? Докато завършваме своето изучаване за това тримесечие, ние ще чуем Божия призив от нашите олтари на поклонение и ще приемем Неговата мисия за спасение на изгубените.

### inScribe

Прочетете Исая 6:1-8 от превод по ваш избор. Ако нямате много време, препишете само стих 8. Можете също така да преразкажете пасажа със свои думи, да скицирате или да направите мисловна карта на главата.

` `