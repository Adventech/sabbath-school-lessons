---
title:  Призован да отиде
date:   23/06/2025
---

### inTerpret

**Какви специални послания носи ключовия текст?**

- Кои части от него са трудни?
- Какви въпроси възникват в теб?
- Кои са библейските принципи, които откриваш в текста?
- В коя област от живота си можеш да приложиш библейския текст?

**Призован да отиде**

Преди няколко години посетих една страна, в която баща ми бе провеждал мисионерски срещи. След като приключих една от моите проповеди, група от хора ме срещна пред залата и се представиха. „Ти няма как да ни помниш“, каза една жена – „но твоя баща ни кръсти преди повече от четиридесет години“. Моето сърце беше дълбоко разчувствано, докато те споделяха своята любов към моя баща. Преди четиридесет години, те бяха отишли на една богослужение и Бог ги бе призовал. Целият им живот се бе променил драстично, защото бяха откликнали на Божия призив преди десетилетия.

Исая, 6 глава е мощна история за Божия призив към Неговия слуга, докато той се покланя в храма. Нашия личен олтар на посвещение не замества колективното поклонение в църквата. Ние не трябва да пренебрегваме поклонението заедно с нашите братя и сестри, особено, когато виждаме, че часа на Исусовото завръщане наближава (Евреи 10:25). Бог се явява на Исая в мястото за публично поклонение. Когато вижда Бога, той веднага осъзнава своята нечистота, и се отдръпва (Исая 6:5). Елън Уайт коментира, че „[Смирението] на Исая е искрено. Когато контрастът между човешкото естество и божествения характер бе представен ясно пред него, той се почувства напълно неспособен и недостоен“ (Свидетели на евангелието, с. 22 – англ. изд.).

Отговорът на Исая на видението от Бога разкрива сърцето на човек, който има връзка с Господа. Неговото сърце е меко. Той разбира своята нищожност. Той знае, че не е достоен за такъв свят Бог и е готов да направи всичко, което Господ иска от него. Още една важна идея, която трябва да разберем, е че Исая е развълнуван от онова, което забелязва с очите си. Той вижда огън, дим и ангелите, които хвалят Бога непрекъснато. Божията величествена дреха изпълва храма. Всичко това изумява скромния пророк, но Божията святост е онова, което неистина ми внушава страхопочитание.

Може би най-красивата част от тази прекрасна сцена е когато серафимът взима горящия въглен от олтара и докосва устните на грешния пророк. Бог подготвя Исая за неговото призвание. Неговата неправда бива отнета и греховете му са очистени (Исая 6:7). Бог не пита кой ще отиде, преди да пречисти Исая. Отговорът на пророка е естественият отклик на онзи, който е преживял Божията невероятна благодат. Хората, за които Бог е направил невероятни неща, трябва да бъдат готови да кажат: „Ето ме! Изпрати мене“ (ст. 8). „Обратно към олтара“ е призив да се върнем към личното поклонение и посвещение на Бога, но бъдете сигурни, че призива за завръщане е също така и призив за мисия. Бог ни вика да служим, докато Му се покланяме.

`Как се чувства Исая по време на срещата си с Бога?`