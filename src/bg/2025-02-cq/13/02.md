---
title:  Обратна точка
date:   22/06/2025
---

### inGest

**Върни се обратно към преписания текст и го изучавай.**

- Огради повтарящите се думи/фрази/идеи.
- Подчертай важните за теб думи/идеи.
- Свържи със стрелки онези думи/идеи, които се допълват.
- Наизусти любимия си стих.

**Обратна точка**

Пророк Исая служи като вестител на Бога в южното царство Юда. Учените вярват, че службата на Исая като пророк трае близо шестдесет години. Той е един от изключителните пророци на Стария завет, поради широкия исторически и пророчески обхват на неговата книга и красотата на неговото писане. Първият стих от книгата ни въвежда в неговата служба, която продължава по време на царуването на четири юдейски царе – Озия, Йотам, Ахаз и Езекия. Служението на пророка започва, когато цар Озия умира (6:1), което се случва около 740 г. пр. Хр. и характеризира една обратна точка в посоката на нацията. В същото време асирийците развиват страховито военно присъствие, което един ден ще отнесе северното царство на Израил в плен (4 Царе 17:6).

Исая, 6 глава започва с Йерусалимския храм, в който без съмнение се извършва поклонение на Бога. Тази опитност го оставя почти без думи. Бог се появява на Своя небесен престол, „висок и издигнат“, краищата на дрехата Му изпълващи храма (ст. 1). Серафимите подсилват тази сцена, разменяйки си думи на прослава, все едно се опитват да се надминат един друг. „Свят, свят, свят Господ на Силите“, пеят те – „Славата Му изпълва цялата земя“ (ст. 3).

Основите започват да се тресат и пушек изпълва храма. Сцената е толкова поразителна, че Исая извиква: „Горко ми, защото загинах; тъй като съм човек с нечисти устни“ (ст. 5). Чрез действие, показващо благодат и милост, Бог изпраща един от серафимите да докосне неговите устни, за да премахне неправдата и да очисти греховете му (ст. 7). На какъв невероятен Бог служим! Когато Бог поисква от някого да излезе и да извърши Неговата мисия, Исая отговаря: „Ето ме, изпрати мене“ (ст. 8).

Исая научава повече за тази задача в стихове 9 и 10. Бог ще изпрати вести на народа, но те ще продължат да правят онова, което винаги са правили – да не слушат. Те ще видят Божия път, но няма да Го последват. Накратко, Исая е призован да занесе една вест на предупреждение, която няма да бъде взета под внимание. Обаче, във вестта на пророка няма само лоши новини. В стих 13 Бог обещава, че макар че предстои унищожение, една десета от нацията ще бъде запазена. Ще има остатък. Това е вълнуваща новина, защото от този остатък в Юда ще дойде Исус, Месията. На какъв невероятен Бог служим!

`Как бихте се чувствали, ако видите Божията слава като Исая?`

`Защо Исая би отишъл на мисия, ако предварително знае, че тя ще има ограничени резултати?`