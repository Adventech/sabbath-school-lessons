---
title:  Да намериш изцеление в поклонението
date:   23/04/2025
---

### inVitе

**Разгледай Изход, 25 глава отново и открий Исус в нея.**

`Как преоткриваш Исус тук?`

`Какво ти казва Исус чрез този текст?`

`Какъв е твоят отговор на този призив на Исус? Помоли се.`

**Да намериш изцеление в поклонението**

Има едно убежище, което обичам да посещавам. Не ходя там достатъчно често, но когато съм там, времето сякаш спира. Всичко в света изглежда наред. Там мога да ям любимите си храни и всички ме обичат. Те се радват да ме видят, когато отида, и се натъжават, когато си тръгвам. Това специално място е там, където са моите родители. Локацията няма значение – ако мога да стигна до тях, това място магически се превръща в убежище – и не след дълго неговите благословения започват да текат!

Думата „убежище“ има много значения, едно от които описва място на спасение. Например, едно убежище на дивата природа защитава естествения хабитат от заплахите на човешката цивилизация и запазва нейната естествена красота. Ловуването е напълно забранено в едно такова място, дивите животни живеят в безопасност там. Божието убежище също е място на спасение, но е много повече то това, то е място, посветено на поклонение и отделено за посвещение. Бог иска Израил да постои светилище на безопасност, поклонение и близко общение с Него.

Поклонението на Бога има чудни защитни ефекти. Проучванията показват, че молитвата може да подобри значително симптомите на депресия и безпокойство. Хората, които редовно посещават богослужения имат по-ниска смъртност и намалени нива на депресия. Ако искате да поддържате мозъка си в добра форма, или ако се чувствате обезпокоени или стресирани, прекарайте време в поклонение и молитва. Проучванията показват, че поклонението намалява нашата реакция „бий се или бягай“, като по този начин успокоява сърдечния ни ритъм, намалява кръвното налягане, нивата на глюкоза в кръвта, депресията, безпокойството и хроничната болка. Не ви ли се иска да се преклоните пред Бога сега?

Приятелю, Бог ни е създал за поклонение. Дори след разрушението на греха. Бог има рецепта, чрез която да ни помогне да запазим ума си, когато всички други го губят. Той е измислил начин да ни помогне да живеем изобилно, докато работим с Него, за да спасяваме други хора. Бог построява светилище и същото трябва да направим и ние. Определете си време да се срещнете с Бога. Мястото, което изберете, може да не е винаги едно и също, но едно нещо е сигурно: щом влезете в Божието присъствие, Той ще се срещне с вас там и това място ще стане ваше убежище – място на закрила, изцеление и благословение.

`Къде откриваш спасение от натиска на този свят?`