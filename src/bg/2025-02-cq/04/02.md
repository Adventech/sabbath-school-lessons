---
title:  Искам да живея с вас
date:   20/04/2025
---

### inGest

**Върни се обратно към преписания текст и го изучавай.**

- Огради повтарящите се думи/фрази/идеи.
- Подчертай важните за теб думи/идеи.
- Свържи със стрелки онези думи/идеи, които се допълват.
- Наизусти любимия си стих.

**Искам да живея с вас**

След чудотворното избавление на Израил от египетското робство, Бог знае, че ще трябва да положи много усилия, за да възстанови духовния живот на Своя народ. За да започне процеса, Той призовава Мойсей при планината Синай и му дава Десетте заповеди, очертаващи моралния кодекс, според който хората трябва да живеят (Изход, 20 глава). Той дава закони за господарите и слугите, насилието и управлението на животните (Изход, 21 глава). Той излага как трябва да се управляват имотите (Изход, 22 глава), как трябва да се въздава справедливост, как трябва да се спазват съботите и празниците (Изход, 23 глава), както и благословенията, които очакват верните на завета. Изход, 24 глава описва как Мойсей издига олтар, където Израил тържествено потвърждава своя завет с Бога, но Бог не е приключил.

След като установява заветна връзка с Израил, Бог прави нещо радикално: Той поръчва един строителен проект насред тяхното пътуване в пустинята (Изход, 25 глава). Той казва на Мойсей да събере дарения от израилтяните, не само от онези, които дават от сърце (ст. 2). След това дава конкретни инструкции за жертвите, които ще са Му угодни (ст. 3-7). После, Той заявява: „И да Ми направят светилище, за да обитавам между тях“ (ст. 8). Тази заповед е толкова важна, че останалите петнайсет глави на книгата „Изход“ описват строежа и подготовката на този свят дом за Бога.

Първата и най-забележителна особеност на Божията заповед да бъде построено светилище, е Неговото решение да живее сред народ, който е духовно неверен. Събраното множество (Изход 12:38), което излиза от Египет, не познава Бога, нито знае как да живее във връзка с Него. Сигурен съм, че Бог е бил с Израил по време на дългото и болезнено робство в Египет. Той е чул техните викове за избавление (Изход 3:7-10). Онова, което Бог известява в Изход 25:8,9 е различен вид присъствие. Той ще разпъне Своя шатър в средата на еврейския лагер, така че видимото присъствие на невидимия Бог да бъде с тях (Изход 40:34).

Когато Бог избира да живее сред израилтяните, Той ги уверява в Своята защита и провидение. Фактът, че светилището стои в центъра на техния лагер, изпраща непогрешимо послание: поклонението на Бога е центъра на живота. Божият дом ще бъде място, където да се помиряваме с Него, да получаваме прошка за греховете си и да живеем изобилно в Господа.

Започвайки този свят строителен проект, Бог прави още едно невероятно нещо. Той кани грешните, несъвършени човеци да Му помогна да изгради Своето светилище. Бог иска израилтяните да знаят, че винаги са добре дошли в Неговия дом, без значение какво са направили. Какъв Бог!

`Какво мислиш че е било да живееш с Бога винаги в центъра на лагера?`

`Защо Бог, който е навсякъде, има нужда от видимо присъствие?`