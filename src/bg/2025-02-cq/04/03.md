---
title:  Поклони се чрез образи и символи
date:   21/04/2025
---

### inTerpret

**Какви специални послания носи Изход 25:1-9?**

- Кои части от него са трудни?
- Какви въпроси възникват в теб?
- Кои са библейските принципи, които откриваш в текста?
- В коя област от живота си можеш да приложиш библейския текст?

**Поклони се чрез образи и символи**

Земното светилище, което Бог поръчва, съхранява няколко скъпоценни предмета, като всеки от тях има специално значение. Земната скиния, копие на небесната (Евреи 8:2), сочи към Исус Христос и Неговата служба за спасение на изгубените човешки същества. Всеки предмет в светилището илюстрира различна страна на поклонението и посвещението на Бога.

Външният двор на светилището, първото място, в което влизаш, когато идваш в скинията, помещава олтара за изгаряне на жертви, мястото където се правят приноси за грях (Изход 27:1-8). Изходът на израилтяните започва с жертвоприношението на пасхалното агне (Изход 12:1-11), чиято кръв запазва еврейските домове от ангела на смъртта, който убива първородните в Египет (ст. 12,13). Нашето пътешествие до Обещаната земя на небето започва като приемем Исус Христос, пасхалното Агне, заколено, за да изкупи нашите грехове.

След това е умивалника, използван от свещениците, които мият своите ръце и крака, преди да влязат в скинията (Изход 30:17-21). Израилтяните – царство от свещеници (Изход 19:6) – преминават през червеното море (1 Коринтяни 10:1,2), което е символично измиване по пътя към Обещаната земя. Ние също трябва да бъдем кръстени от вода и от Духа, ако се надяваме да влезем в небесното царство (Йоан 3:5).

С влизането в Светая, първата „стая“ на светилището, човек вижда масата с хлябовете за принос (Изход 25:23-30), символ на Божието Слово, чрез което трябва да живеем всеки ден (Матей 4:4). В Светая също така има и златен светилник със седем светила (Изход 25:31-40), които символизират светлината на истината, споделяна от Божия народ чрез силата на Светия Дух (Захария 4:2-6). Най-близо до Светия Светих, най-святото място в скинията, е олтарът за кадене на тамян (Изход 30:1-10), представящ застъпничеството на Христос, което се смесва с молитвите на Божия народ (Ефесяни 5:1; Откровение 8:3). Пушекът от горящия тамян се носи към Светия Светих – при самото Божия присъствие.

Най-накрая, Светия Светих съхранява ковчега на завета, който съдържа Божия свят закон – каменните плочки, на които Бог записва десетте заповеди (Изход 34:1). Умилостивилището, над което обитава Божието присъствие (като трон), покрива плочките. Онези, които си изграждат любяща връзка с Бога ще пазят заповедите и ще получават милост, когато идват при Него в покаяние.

Забележете, че всеки предмет в светилището представя аспект на поклонението – да приемем Христовата жертва, да бъдем очистени, да се храним с Божието Слово, да споделяме светлината на истината, да се молим и да спазваме заповедите. Когато Бог дава светилището, Той дава подробен план за това как грешниците могат да се примирят с Него и да изградят близка връзка.

`Коя част на светилището символизира нещо, което искате да поправите в своя живот? Откъде можете да започнете?`