---
title:  Да намериш дом
date:   19/04/2025
---

### inTro

Прочети Изход, 25 глава. Вникни в библейския текст.

**Да намериш дом**

Когато съпругата ми и за се оженихме, ние купихме няколко вестника и започнахме да търсим най-евтиното място, което можехме да намерим под наем. Ние планирахме да живеем скромно, да спестим възможно най-много пари и да си купим къща, колкото се може по-скоро. Нашият план потръгна, когато намерихме един напълно оборудван едностаен апартамент на много добра цена. Подписахме договоря за наем и се подготвихме да се нанесем. След като се разположихме, много бързо разбрахме, че „напълно оборудван“ не е задължително да означава, че мебелите са хубави. Диваните бяха стари и протрити, леглото хлътваше в средата и другите апартаменти в сградата използваха една и съща климатична инсталация. Това може да звучи маловажно, но беше крайно неприятно. Можехме да помиришем всичко, което другите готвеха, ядяха, пушеха и други неща, които не мога да спомена тук. Един от наемателите обичаше да пуши марихуана вечер. Много сутрини ние се събуждахме леко замаяни, след като през нощта бяхме вдишвали изпарения от марихуана. Скоро осъзнахме, че този апартамент не е нашият дом.

Животът в нашето неудовлетворително малко местенце ни накара да спестяваме още повече. За шест месеца Бог ни помогна да закупим първия си дом. Беше започнало ново застрояване и ние имахме късмета да вземем една от малките къщи в квартала. Никога няма да забравя деня, в който се нанесохме. Нямахме много, така че преместването беше лесно. За разлика от апартамента, нашият нов дом нямаше мебели, нито завеси, които да покриват прозорците, нито храна в хладилника, но въпреки това, сърцата ни туптяха и на лицата ни грееха огромни усмивки, когато отворихме вратата на новия ни дом. Всичко, което имахме, беше нашите дрехи и един матрак, но ние бяхме у дома.

След четиристотин години на египетско пленничество, Бог копнее да избави децата на Авраам и да ги заведе у дома. Обаче, едно от първите неща, които Бог прави, след като освобождава израилтяните, е да Си построи място, където да обитава. Тази седмица ние ще разгледаме дома, който Бог Си построява.

### inScribe

Прочетете Изход 25:1-9 от превод по ваш избор. Ако нямате много време, препишете само стихове 8 и 9. Можете също така да преразкажете пасажа със свои думи, да скицирате или да направите мисловна карта на главата.

` `