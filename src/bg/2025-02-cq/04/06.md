---
title:  В небесното светилище
date:   24/04/2025
---

### inSight

`Как можеш да приложиш Изход, 25 глава в живота си през тази седмица?`

`Какви лични решения базираш на библейското ти изследване през тази седмица?`

`Какви са практичните стъпки, които ще предприемеш, за да укрепиш своята връзка с Бога?`

**В небесното светилище**

„Показано ми беше едно светилище на земята, което имаше две отделения. То приличаше на това в небето. Беше ми казано, че това е земното светилище, образ на небесното. Предметите в първото отделение на земното светилище бяха същите като тези в небесното. Завесата се вдигна и аз погледнах в Светая Светих и видях, че принадлежностите му бяха същите като на Светая Сетих в небесното светилище. Свещениците служеха и в двете отделения на земната скиния. В първото те служеха всеки ден през годината, а влизаха в Светая Светих веднъж в годината, за да го очистят от греховете, които се бяха пренесли там.

Видях, че Исус служеше в двете отделения на небесното светилище. Той влезе в небесната скиния чрез жертвата на собствената си кръв. Земните свещеници биваха отстранявани чрез смъртта, затова не можеха до служат дълго време, но аз видях, че Исус беше вечен свещеник. Чрез жертвите и приношенията, донесени в земното светилище, децата на Израил трябваше да сграбчат заслугите на Спасителя, Който щеше да дойде. И чрез Божията мъдрост подробностите на това дело ни бяха дадени, така че да ги гледаме и да разберем делото на Исус в небесното светилище.

При разпятието, когато Исус умря на Голгота, Той извика: „Свърши се“ и завесата в храма бе раздрана на две, от горе до долу. Това трябваше да покаже, че службите в земното светилище са свършили завинаги и че Бог няма повече да се среща с тях в техния земен храм, за да приема приношенията им. Както свещениците в земната скиния влизаха в Светая Светих веднъж в годината, за да очистят светилището, Исус влезе в Светая Светих на небето в края на 2300-та денонощия от Даниил, 8 глава, през 1844 г., за да направи последно изкупление за всички, които биха се възползвали от Неговото ходатайство, и да очисти светилището (Уайт, Е. Духовни дарби, Т. 1., с. 160-162 – англ. изд.).