---
title:  Раздялата се случва
date:   29/03/2025
---

### inTro

Прочети Битие 3:1-15. Вникни в библейския текст.

**Раздялата се случва**

По време на третата ми година в гимназията, когато за пръв път започнах да посещавам адвентния пансион, аз се влюбих. Имах всичките симптоми. Едва можех да дишам, когато тя минаваше покрай мен – сякаш се носеше във въздуха – в коридора или на опашката за обяд. Езикът ми ставаше като дърво в устата, ако тя само погледнеше към мен, така че може да си представите колко се вцепених, когато един ден се намерих в стаята за обяд да седя директно срещу нея. Ние започнахме неловък разговор, който накрая потръгна. Още тогава, аз бях убеден, че сме на път към брачния олтар!

През следващите седмици ние завързахме приятелство и станахме по-близки. Нашата връзка напредваше като по мед и масло, докато един ден, аз излязох от училището, само за да намеря нея – момичето, което смятах, че Бог е направил точно за мен – в ръцете на друго момче. В този момент реалността ме ухапа с яростта на суматрански тигър. Аз се бях „влюбил“ в грешния човек и имах болезнена рана, с която да го докажа.

Болката от това младежко предателство е само капка от океана на болката, която Бог трябва да е изпитал, когато Адам и Ева се „влюбват“ в грешния човек и Го предават. Наивна и самонадеяна, Ева се оказва хипнотизирана от една говореща змия. Непрозорлив и неразумен, Адам яде от плода, за който е обещал никога да не докосва, от страх да не изгуби жената, която обича. Непослушанието на първите хора на земята предизвиква отчуждаване и раздяла в съвършената връзка между Бога и Неговото върховно творение. Както ще видим тази седмица, Сатана все още умее да кара хората да се влюбват в него и да скъсват своята връзка с Бога.

### inScribe

Прочетете Битие 3:1-15 от превод по ваш избор. Ако нямате много време, препишете Битие 3:1-4. Можете също така да преразкажете пасажа със свои думи, да скицирате или да направите мисловна карта на главата.

` `