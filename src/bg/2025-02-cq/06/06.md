---
title:  Защитник на Бога
date:   08/05/2025
---

### inSight

`Как можеш да приложиш ключовия текст в живота си през тази седмица?`

`Какви лични решения базираш на библейското ти изследване през тази седмица?`

`Какви са практичните стъпки, които ще предприемеш, за да заздравиш своята връзка с Бога?`

**Защитник на Бога**

„Изправен пред цар Ахав и фалшивите пророци и обграден от събраните множества на Израил, Илия се изправи, сякаш бе единствения, който иска да защити честта на Йехова (…)

Без срам и без страх той застана пред множествата, напълно наясно със своята задача да изпълни божествената заповед. Неговото лице бе осветено от страшна тържественост. В тревожно очакване, хората искаха от него да говори. Поглеждайки първо към съборения олтар на Йехова и след това към множеството, Илия извика с ясен глас, като тромпет: „Докога ще се колебаете между две мнения? Ако Йехова е Бог, следвайте Го! Но ако Ваал е бог, следвайте него!“.

Народът не отговори и дума. Нито един човек от онова огромно множество не се осмели да покаже вярност към Йехова. Подобно на тъмен облак, заблудата и слепотата бяха обгърнали Израил. Това фатално отстъпничество не ги бе завладяло изведнъж, а постепенно, тъй като не обръщаха внимание на предупредителните думи, които Господ им изпращаше. Всяко отклонение от правдата, всеки отказ за покаяние бе задълбочавал тяхната вина и ги бе отдалечавал от небето. И сега, в тази криза, те упорстваха в нежеланието си да застанат за Бога.

Господ мрази безразличието и неверността, когато Неговото дело е в криза. Цялата вселена гледа с неизразим интерес към последните сцени на великата борба между доброто и злото. Божият народ се приближава към границите на вечния свят. Какво може да бъде по-важно за тях от това да бъдат верни на небесния Бог? През всички векове Бог е имал духовни герои, и те съществуват и днес – онези, които, подобно на Йосиф, Илия и Даниил, не се срамуват да се нарекат Негови. Божията специална благодат придружава труда на човеците на действието, които не позволяват да бъдат отклонени от правия път на дълга, а с божествена сила питат: „Кой е откъм Господа?“ (Изход 32:26). Тези хора не спират само до там да зададат въпроса, а изискват от онези, които се идентифицират като Божи народ, да излязат напред и да разкрият явно своята вярност към Царя на царете и Господаря на господарите. Такива мъже и жени подчиняват своята вола и планове на Божия закон. Заради любовта към Него, те са готови да жертват живота си. Тяхното дело е да взимат светлина от Словото и да ѝ дават да свети в света с ясни, непоколебими лъчи. Верността към Бога е техният девиз“ (Уайт, Е. Патриарси и пророци, с. 147,148 – англ. изд.).

`Как би поправил своя разрушен олтар?`