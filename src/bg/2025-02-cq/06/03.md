---
title:  Как стигнахме до тук?
date:   05/05/2025
---

### inTerpret

**Какви специални послания носи ключовия текст?**

- Кои части от него са трудни?
- Какви въпроси възникват в теб?
- Кои са библейските принципи, които откриваш в текста?
- В коя област от живота си можеш да приложиш библейския текст?

**Как стигнахме до тук?**

Израил не изпада в толкова дълбоко отстъпничество за една нощ. Събореният олтар на планината Кармил само показва моментното състояние на разпадащата се връзка между Израил и Бога – която се е влошавала в продължение на векове. Пукнатините в олтара на Израил се появяват, когато те започват да променят Божиите указания за поклонение. Тези промени постепенно ги водят към пълно отхвърляне на Бога. В Изход 32:8 Аарон не спира поклонението на истинския Бог, той просто добавя едно теле. Мойсей е далеч на планината Синай, Бог е мълчалив, а хората неспокойни, затова Аарон използва своята креативност. Бъдете внимателни какво добавяте към своето богослужение, когато Бог изглежда далеч от погледа ви!

Израелския цар Йеровоам не забранява поклонението в Йерусалимския храм. Както Аарон много години по-рано, той просто добавя две телета, на които хората могат да служат – едното в Дан и другото във Ветил (3 Царе 12:25-33). Йеровоям е слаб, нарцистичен водач. Той смята, че ако хората от северното царство на Израил, което той управлява, пътуват до южното царство на Юда, за да се покланят в храма, те няма да му бъдат верни. Обаче тези златни телета са само едно от многото неща, които водят хората до дълбоко отстъпничество (4 Царе 17:16). Удобното поклонение не задължително е истинската служба и посвещение на Бога.

Конфликтът на хълма Кармил разкрива публично тежкия морален упадък на Израил. Елън Уайт описва прекрасно колко въздействащ е огънят от Бога:

„Хората на хълма се хвърлиха на земята в страхопочитание към невидимия Бог. Те не смееха да погледнат към изпратения от небето огън. Страхуваха се, че и те самите ще бъдат погълнати. Убедени в своя дълг да признаят Бога на Илия като Бога на техните бащи, на Когото дължат вярност, те извикаха заедно, като един глас: „Йехова, Той е Бог; Йехова, Той е Бог“. С поразителна яснота викът отекна над планината и проехтя в равнината под него. Най-накрая Израил беше събуден, изваден от заблудата и каещ се. Най-накрая народът видя колко много са обезчестили Бога. Естеството на поклонението на Ваал, в контраст с благоразумната служба, изисквана от истинския Бог, бе изложено на показ. Хората осъзнаха Божията справедливост и милост в задържането на росата и дъжда, докато не признаят Неговото име. Те вече бяха готови да потвърдят, че Богът на Илия стои над всеки идол (Пророци и царе, с. 153 – англ. изд.).

`Кои разрушени олтари във вашия живот имат нужда от възстановяване?`