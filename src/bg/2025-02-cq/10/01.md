---
title:  Четиво пред червената врата
date:   31/05/2025
---

### inTro

Прочетете Колосяни, 3 глава. Вникнете в текста.

**Четиво пред червената врата**

По време на пандемията на COVID-19, аз опитах нещо необикновено. Реших да записвам думи на насърчение всеки ден и да ги качвам в социалните медии. Светът бе изпълнен с толкова много страх и страдание, че исках да предложа на хората надеждата от Божието Слово. Всяка сутрин, аз ставах рано, избирах библейски текст и подготвях три-минутно разсъждение върху него. Нарекох го „Четива пред червената врата“, тъй като входната ми врата е червена.

Не след дълго зрители от цял свят започнаха да ме следват. Много от тях ми пишеха, за да ми благодарят за видеата. Те споменаваха как някои от вестите са дошли директно от Бога, в точния момент, в който са се нуждаели от тях. Свидетелствата, които получих, наистина трогнаха сърцето ми, докато Бог използваше моята малка служба, за да издига хората и да обръща техните лица към Него.

Една майка ми изпрати съобщение за своята дъщеря – тийнейджърка, която била депресирана и се носела безцелно по течението на своя живот. Тя ми каза как е споделяла моите послания с дъщеря си всеки ден. „Не знам защо, но твоите послания я трогват като нищо друго! Бог да те благослови! Сега и двете ги гледаме и сме толкова благословени. Не мога да ти благодаря достатъчно!“. Нейните думи напълно разтопиха сърцето ми. Аз знаех, че славата принадлежи на Бога. Той използваше моите посредствени дарби, за да спаси една млада жена, чиято майка се беше молила искрено за нея. Аз благодарих на майката за съобщението и прославих Бога за това, че позволи на грешник като мен да бъде канал за благословение. Минаха няколко години, откакто спрях да качвам „Четива пред червената врата“, но все още получавам известия от хора, които наскоро са открили моите послания или са започнали да ги гледат отново.

„Четива пред червената врата“ беше резултат от времето, прекарано с Бога в Неговото слово. Аз просто споделях с другите онова, което Бог ми разкриваше всеки ден при Неговия олтар. Тази седмица ние ще разгледаме важната роля, която Божието слово играе при поклонението.

### inScribe

Прочетете Колосяни 3:1-17 от превод по ваш избор. Ако нямате много време, препишете само стихове 16 и 17. Можете също така да преразкажете пасажа със свои думи, да скицирате или да направите мисловна карта на главата.

` `