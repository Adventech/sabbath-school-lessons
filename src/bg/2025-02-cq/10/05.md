---
title:  Най-краткият стих
date:   04/06/2025
---

### inVitе

**Разгледай Колосяни, 3 глава отново и открий Исус в него.**

`Как преоткриваш Исус тук?`

`Какво ти казва Исус чрез този текст?`

`Какъв е твоят отговор на този призив на Исус? Помоли се.`

**Най-краткият стих**

Веднъж прочетох следното твърдение на Елън Уайт: „Невъзможно е за който и да е човешки ум да изчерпи някоя истина или обещание от Библията. Някой вижда славата от една гледна точка, друг от друга, но ние можем да различим само нейните проблясъци. Пълната светлина е отвъд нашето зрение“ (Уайт, Е. Моят живот днес, с. 26 – англ. изд.). Един ден реших да изпитам твърдението на Елън Уайт, като се опитам да „изчерпя“ значението на най-краткия библейски стих: „Исус се просълзи“ (Йоан 11:35). Аз исках той да се всели богато (Колосяни 3:16) в мен.

След като прочетох Йоан, 11 глава, която разказва историята за възкресението на Лазар, аз размишлявах само върху този стих, отбелязвайки всичко, което минава през ума ми. Замислих се за състраданието на Исус. Това са Неговите приятели, хора, които обича много. Това че Той, Богът на вселената, самото въплъщение на живота, плаче за смъртта на някого, когото може да възкреси към живот, ме смая. Помислих за това, че Той познава Лазар още от преди той да се роди. Исус го е създал и е пожелал неговото съществуване. Той е планирал живота му и е преброил дните му. Той разбира болката на Мария и Марта по-добре, отколкото което и да е човешко същество някога би могло. След това на ум идва още една мисъл: ако той плаче за Лазар, за кой друг може да е плакал, което не е записано в Писанието? И ако Той плаче в тази история, Аз някога карам ли Го да се насълзи? Разсъждавах върху Йоан 11:35 само за няколко минути, а открих толкова много, така че думите на Елън Уайт станаха много ясни за мен.

Изследователите определят, че около 200 до 500 милиона човека по света практикуват медитация. Това число се увеличава драматично всяка година, тъй като много хора откриват източните практики като осъзнатата медитация, която набира значителна популярност чрез различните приложения и социални медии. Някои хора рецитират мантри, повтарят фрази, вървят и медитират или използват броеници. Онова, което не е популярно в света на медитацията, е Божието слово. Защо не включим това важно духовно преживяване в своето поклонение пред олтара, в своята религиозна опитност с Бога?

Много е просто. Изберете време и място, където няма да ви безпокоят. Поискайте водителството на Светия Дух. Дръжте парче хартия и химикал наблизо. Изберете си пасаж от Библията. Прочетете го в пълния му контекст и след това започнете да мислите по-задълбочено върху него. Изследвайте думите и фразите и техните значения. Попитайте Бога какво иска да ви каже за този пасаж. Тази проста практика на поклонение ще революционизира вашето изучаване на Писанието и неговото приложение във вашия живот.

`Как Божието слово ни пази от това да изпаднем в греховете, споменати в Колосяни 3:5-9?`

`Кое е най-богатото ви библейско преживяване? Как можете да задълбочите повече своето изучаване на Словото?`