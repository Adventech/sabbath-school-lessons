---
title:  Защитата на Божието слово
date:   05/06/2025
---

### inSight

`Как можеш да приложиш ключовия текст в живота си през тази седмица?`

`Какви лични решения базираш на библейското ти изследване през тази седмица?`

`Какви са практичните стъпки, които ще предприемеш, за да направиш Божието слово по-централно в своя живот?`

**Защитата на Божието слово**

„Нека прибегнат при закона и при свидетелството! Ако не говорят според това слово, наистина няма зазоряване за тях“ (Исая 8:20). Божия народ е насочен към Писанията и тяхната защита срещу влиянията на фалшиви учители и измамната сила на духовете на тъмнината. Сатана използва всяко възможно средство, за да попречи на човека да получи знания от Библията, защото простите ѝ изказвания разкриват неговите лъжи. При всяко съживление на Божието дело принцът на злото се надига към още по-крайна дейност, в момента той полага най-големите усилия за една финална битка срещу Христос и Неговите последователи. Последната велика измама скоро ще се разкрие пред нас. Антихристът ще извърши своите чудни дела пред погледите ни. Фалшификацията ще бъде толкова близка до истината, че ще бъде невъзможно да ги различим без Светите Писания. Чрез тяхното свидетелство всяко твърдение и всяко чудо ще бъде изследвано.

Онези, които се стремят да спазват всички Божии заповеди, ще бъдат опонирани и осмивани. Те могат да устоят само в Бога. За да издържат на изпитанието пред себе си, те трябва да разбират Божията воля, както е разкрита в Неговото Слово. Те могат да Му отдават почит само когато имат правилната идея за Неговия характер, управление и цели, и действат според тях. Единствено онези, които са подсилили ума с библейските истини, ще устоят във последната велика борба. При всяка душа ще дойде изпитанието: На Бога ли ще се подчиня, или на човеци? Времето за решение е тук. Нашите крака вкоренени ли са в камъка на Божието неотменимо слово? Готови ли сме да застанем непоколебимо в защита на Господните заповеди и вярата в Исус? (…)

Апостол Павел заявява, гледайки към последните дни: „Ще дойде време, когато няма да търпят здравото учение“ (2 Тимотей 4:3). Това време е настъпило. Множествата не искат библейската истина, защото тя пречи на желанията на грешното, обичащо света сърце, а Сатана им предоставя измамите, които те обичат.

Но Бог ще има народ по цялата земя, който ще държи Библията и само Библията като стандарт за всички доктрини и база за всички реформи. Мненията на учените, изводите на науката, декретите или решенията на църковните събори, толкова много и толкова противоречиви, колкото църквите, които представят, гласът на мнозинството – нито едно от тях, нито пък всичките ще бъдат смятани за доказателство за или против някоя точка от религиозната вяра. Преди да приемем някоя доктрина или наставление, ние трябва да изискваме простото „Така казва Господ“ в негова подкрепа“ (Уайт, Е. Великата борба, с. 593-596 – англ. изд.).

`Как можем да помогнем на другите в своето семейство, църква или приятелска група да преживеят такова Библейско изследване, което променя живота?`