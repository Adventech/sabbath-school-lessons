---
title: Непоносима горещина
date: 23/07/2022
---

### За изучаване през седмицата
Битие, 22 гл.; Осия 2:1-12; Йов 1:6-2:10; 2 Коринтяни 11:23-29; Исая 43:1-7.

> <p>Стих за запаметяване</p>
> „Но Господ благоволи Той да бъде бит, предаде Го на печал; когато направиш душата Му принос за грях, ще види потомството, ще продължи дните Си и това, в което Господ благоволи, ще успее в ръката Му” (Исая 53:10).

Докато съпругата на известния християнски писател К. С. Луис умирала, той написал: „Не че съм (мисля) в голяма опасност да спра да вярвам в Бога. Истинската опасност е да повярвам в такива ужасни неща за Него. Заключението, от което се страхувам, не е: „Значи все пак няма Бог“, а „Значи такъв всъщност е Бог“ (Наблюдение върху една скръб. Ню Йорк: Харпърс Колинс Паблишърс, 1961, стр. 6, 7).

Когато нещата станат наистина болезнени, някои от нас напълно отхвърлят Бога. За други като Луис съществува изкушението да променим възгледа си за Него и да си представим най-различни лоши неща. Въпросът е колко жежко може да стане? На колко горещина Бог е готов да рискува да подложи Своя народ, за да осъществи Своята окончателна цел да ни оформи по „образа на Своя Син“? ( Римляни 8:29 ).

Седмицата накратко: Защо според вас Бог е готов да поеме риска да остане неразбран от тези, които иска да Го опознаят и обикнат? Доколко мислите, че е готов да остане неразбран, за да ви оформи по „образа на Своя Син“?