---
title: Отклонилият се Израил
date: 25/07/2022
---

Историята на Осия съдържа някои силни уроци, от които можем да се поучим. Положението на пророка е особено. Жена му Гомер е избягала и вече има деца от други мъже. Въпреки че е сексуално невярна, Бог призовава Осия да вземе обратно жена си и да ѝ разкрие напълно любовта си. Тази история е замислена като притча за Бога и Израил. Израилтяните са напуснали Господа и блудстват духовно с други божества, но Бог все още ги обича и иска да им покаже любовта Си.Обаче вижте само Божиите методи!

**Прочетете Осия 2:1-12 . Какви методи Бог казва, че ще използва, за да привлече Израил обратно към Себе Си? Какво би било усещането от тези преживявания?**

`Осия 2:2,3`

`Осия 2:5-7`

`Осия 2:8,9`

`Осия 2:10`

Тази история повдига два важни въпроса за начина, по който преживяваме Бога, когато ни води към покаяние.

Първо, рискуваме да не осъзнаем, че Той действа. Когато Израил е преминавал през толкова тежки и болезнени преживявания, може би им е било трудно да осъзнаят, че техният Бог работи за собственото им спасение. Когато пътят ни е препречен от остри тръни или сме оградени от плътни стени, така че не знаем накъде отиваме ( Осия 2:6 ) – това Бог ли е? Когато сме лишени от основни нужди или стоим засрамени ( Осия 2:9,10 ) – може ли нашият Баща да е всред всичко това? Истината е, че каквото и да чувстваме, Бог винаги работи, за да ни доведе до покаяние, понеже ни обича толкова много.

Второ, рискуваме да разберем погрешно Бога, когато Той работи. Може да признаем, че работи, но не ни харесва това, което прави. Докато се чувстваме наранени и смутени, лесно е да обвиняваме Бога, че е жесток, че не се намесва или не Го е грижа. Но Той винаги действа, за да ни обнови чрез Своя завет на любов.

`Прочетете Осия 2:14-23 . Какво разкрива този пасаж за Бога? Помолете Светия Дух да ви покаже дали сте бягали от Него в някоя сфера на живота си. Ако сте убедени, че е така, защо да чакате преминаване през огнено изпитание? Какво ви пречи да предадете всичко на Господа още в този момент?`