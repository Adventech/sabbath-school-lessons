---
title: 'Неочаквана отбивка от пътя 1: Долината'
date: 28/06/2022
---

> <p></p>
> „ Да! И в долината на мрачната сянка, ако ходя, няма да се уплаша от зло; защото Ти си с мене; Твоят жезъл и Твоята тояга – те ме утешават ” (Псалми 23:4).

Би било чудесно, ако пътищата на правдата се виеха само по покрити с трева брегове на хладни потоци. Но не това е пътят, който Давид обрисува. Освен това край тези пътеки е долината на мрачната сянка – а това не е място, което бихме желали да посетим! В определени периоди на годината долчинки и дерета, намиращи се в Израил, са податливи на внезапни наводнения, които могат да връхлетят неочаквано и да нанесат опостушителни щети. Тези места също се характеризират с тесни, стръмни отвеси, които закриват светлината. Следователно „мрачната сянка“ е образ за „много дълбока сянка“ или „дълбок мрак“.

`Помислете за случаите, когато сте били в собствената си „долина на мрачната сянка”. Как се чувствахте? Страхувахте ли се, въпреки че знаехте, че Пастирят е там? Кои библейски стихове ви бяха най-скъпи по това време и защо?`

Елизабет Елиът пише: „Едно агне, което се е озовало в долината на мрачната сянка, може да стигне до заключението, че е било водено по фалшив начин. За него е било необходимо да премине през тази тъмнина, за да се научи да не се страхува. Пастирят все още е с него” (Elisabeth Elliot, Quest for Love (Grand Rapids, MI: Revell Books, 1996), p. 218).

`Чувствали ли сте някога, че сте били „водени по фалшив начин “ в долината? Как отговаряхте на Бога през това време? Защо според вас Пастирят би рискувал да остане неразбран, като допусне да влезем в мрачната долина?`