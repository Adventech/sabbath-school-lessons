---
title: 'Водач за пътуването: Пастирят'
date: 26/06/2022
---

> <p></p>
> „ Господ  е Пастир мой; няма да остана в нужда“ (Псалми 23:1).

Няколко деца били помолени да нарисуват Бога. Всички без изключение нарисували картина със сърце някъде в нея. Когато ги попитали защо, те единодушно заявили, че Бог е любов. Толкова било просто.

Лесно е да имате добро мнение за Бога и Неговите намерения, когато всичко върви добре. Но щом поостареем и животът стане по-труден и сложен, нашето виждане за Господа често се изменя.Бог не се променя, разбира се ( Евреи 13:8, Яков 1:17 ); но ние го правим.

Поради пасторалния начин на живот на хората в старозаветни времена Псалом 23 използва образа на пастир, за да опише начина, по който Бог се грижи за нас. Символът на пастиря се използва за Бога – както в Стария, така и в Новия Завет. Това е прекрасна картина, също толкова неизменна. Преди да разгледаме Псалом 23, нека видим как различните библейски автори разбират работата и характера на Пастиря в цялата Библия.

**Какво научавате за Пастиря във всеки от следните стихове?**

`Исая 40:11`

`Йеремия 23:3,4`

`Йезекиил 34:12`

`Йоан 10:14-16`

`1 Петър 2:25`

**Сега разгърнете на Псалом 23 . Какво прави Пастирят, за да се грижи за Своите овце?**

`Псалми 23:2`

`Псалми 23:3`

`Псалми 23:4`

`Псалми 23:5`

`Псалми 23:6`

`Какво означава за вас да знаете, че има Някой, Който толкова се грижи за вас? Как бихте могли да използвате тази картина, за да насърчите някого, чиято представа за Бога е била замъглена поради собствените му борби, каквито и да са те?`