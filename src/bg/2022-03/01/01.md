---
title: Огнените изпитания на Пастиря
date: 25/06/2022
---

### За изучаване през седмицата
Псалом 23; Римляни 12:18-21.

> <p>Стих за запаметяване</p>
> „ Освежава душата ми; води ме през прави пътеки заради името Си ” (Псалми 23:3).

Софи се облегна на вратата на спалнята и се плъзна към пода. Очите ѝ се изпълниха със сълзи и само след миг щеше да заридае. „Как можа да го направи? Как можа да го направи!“ Софи току-що беше получила новини, които разбиха сърцето ѝ. Някой, когото смяташе за приятел, някой, когото уважаваше и на когото се доверяваше, разпространяваше ужасни клюки за нея, за да съсипе авторитета ѝ и работата, която вършеше. Когато грабна Библията си от леглото, тя изведнъж се вторачи в едни много познати думи: „Освежава душата ми; води ме през прави пътеки заради името Си. Да! И в долината на мрачната сянка, ако ходя, няма да се уплаша от зло; защото Ти си с мене; Твоят жезъл и Твоята тояга – те ме утешават” ( Псалми 23:3,4 ).

„Това е абсолютно невъзможно!“ – каза си тя. Но логиката изглеждаше непоклатима. Пастирът в псалма направляваше овцете Си по пътеките на правдата, но същите тези пътеки като че ли си проправяха път и в долината на мрачната сянка. Възможно ли е дори това болезнено предателство от приятел, тази тъмна долина, да бъде използвана от Бога, за да я обучи в праведност?

Седмицата накратко: В кои моменти сте израствали повече в духовно отношение – през по-лесните или в по-трудните?