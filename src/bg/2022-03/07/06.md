---
title: Дисциплината на нашия Отец
date: 11/08/2022
---

`Прочетете Евреи 12:5-13 . Каква е вестта към нас тук и как тя отговоря на онова, което изучаваме през това тримесечие?`

В Евреи 12:5-13 Павел описва изпитанията в контекста на дисциплината. В Новия международен превод на Библията на английски език в този пасаж десет пъти в различни форми присъства думата „дисциплина“. В гръцкия свят тя е в основата на термина „възпитание“. Така че да разберем „дисциплината“ означава да разберем как Бог ни възпитава в училището на вярата, което Павел описва по-рано в Евреи, 11 глава.

В цялата 11 глава на „Евреи“ апостолът обрисува една картина на мъже и жени на вярата. Вярата им е това, което ги държи, когато са изправени пред всякакви предизвикателни ситуации. Докато навлизаме в глава 12, Павел се обръща към нас, читателите, и казва, че тъй като толкова много хора преди нас са устоявали срещу невероятни злокобни обстоятелства, ние също можем да тичаме и да завършим един живот на вярата. Ключът е да насочим погледа си към Исус ( Евреи 12:2 ), за да може Той да ни бъде пример в трудни времена ( Евреи 12:3 ). Прочитът на глава 12 е като получаването на очила за четене. Без тези очила нашето виждане или разбиране за трудностите винаги ще бъде мъгляво. Но гледането през такива очила ще коригира замъгленото обяснение на страданието, което нашата култура ни натрапва. Тогава ще можем да разбираме ясно и да реагираме на изпитанията осъзнато.

`Прочетете през „очилата“ на Евреи 12:1-13 . Сега се фокусирайте върху стихове 5-13 и отговорете на следните въпроси:`

`Кой е източникът на дисциплината?         ______________________________________________`

`Каква е нашата реакция спрямо дисциплината?             _______________________________________`

`Каква е целта на дисциплината?    ______________________________________________`

`Прочетете отново Евреи 12:1-13 . Направете списък с всички основания за надежда, които бихте могли да откриете. Преживявали ли сте тази надежда в личните си периоди на духовно „възпитание“?`