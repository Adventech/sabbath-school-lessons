---
title: Несломима надежда
date: 06/08/2022
---

### За изучаване през седмицата
Авакум 1:1-4; Йов, 38-41 гл.; Исая 41:8-14; Йеремия 29:1-10; Евреи 12:1-13.

> <p>Стих за запаметяване</p>
> „   А надеждата не посрамва, защото Божията любов е изляна в сърцата ни чрез дадения ни Свят Дух ” (Римляни 5:5).

Колко лесно е да се говори и пее за надеждата, когато сте в църквата, заобиколени от усмихнати хора. Но когато се окажем в огнено изпитание, надеждата невинаги изглежда толкова несломима. Тъй като обстоятелствата ни притискат, започваме да поставяме под въпрос всичко, особено Божията мъдрост.

В една от книгите си К. С. Луис пише за един измислен лъв. В желанието си да срещне този лъв, някой попитал дали лъвът е безопасен. На човека било казано, че не е безопасен, „но е добър“.

Въпреки че невинаги разбираме Бога и като че ли Той върши непредвидими неща, това не означава, че е против нас. Просто означава, че все още не разполагаме с пълната картина. Но ние се борим с разбирането, че за да имаме мир, увереност и надежда, Бог трябва да бъде разбираем и предвидим. Според нашето мислене Той трябва да бъде „безопасен“. Именно така ставаме податливи на разочарование.

Седмицата накратко: Как разбирането ни за Божия характер ни помага да поддържаме надеждата си жива в огнените изпитания?