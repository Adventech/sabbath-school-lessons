---
title: Разчупен хляб и разлято вино
date: 28/08/2022
---

`Осуалд Чеймбърс казва, че трябва да станем „разчупен хляб и разлято вино” за другите. Какво според вас има предвид с тези думи?`

В цялата Библия има примери за хора, които са били „разчупени“, за да служат на другите.Мойсей бива призован да понесе безкрайни вълни от клюки и критики, докато води народа към Обещаната земя. Йосиф бива призован на пътуване, което включва предателство и затвор, докато е заведен на служба в Египет. Във всеки от тези случаи Бог допуска подобни ситуации, за да може животът на Неговите хора да стане сцена на Неговата благодат и грижа не само за тях самите, но и за доброто на другите. Той може да използва и нас по същия начин. В такива ситуации е лесно да се почувствате гневни или наранени. Но както отбелязахме вчера, кротостта е дадената от Бога способност да се понасят такива неща „с търпение и без негодувание“.

`Прочетете Йезекиил 24:15-27. Какво се случва тук? Защо Йезекиил преминава през това огнено изпитание?`

В Йезекиил 24:24 Бог казва: „Така Йезекиил ще ви бъде знамение; всичко, което направи той, ще направите и вие; когато настане това, тогава ще познаете, че Аз съм Господ Йехова” (в новия международен превод на англ. ез. – „суверения Господ“). Чрез примера на Йезекиил хората на Израил ще се убедят в истината за това кой е Бог, суверенният Господ – и ще видят тази истина, когато преживеят изпълнението на пророчеството, символизирано с живота на Йезекиил, и страданието, пред което се изправя. Кой знае колко хора ще видят „суверенния Господ“ чрез нас в нашите собствени съкрушени места?

`Рано или късно самият живот пречупва всички ни. Какъв е вашият опит с пречупването? Какви уроци научихте? Как може вашата собствена съкрушена и пречупена душа да бъде използвана от Господа, за да помогне на други хора?`