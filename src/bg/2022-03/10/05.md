---
title: Затворена уста
date: 31/08/2022
---

Най-силните примери за кротост при огнени изпитания са дадени от Исус. Когато казва да отидем и да се научим от Него, „защото Съм кротък и смирен по сърце“ ( Матей 11:29 ), Той има предвид начини, които вероятно дори не бихме могли да си представим.

`Прочетете 1 Петър 2:18-25 . Петър предлага твърде изненадващ съвет на робите. Той описва как Исус реагира на несправедливото и болезнено отношение и заявява, че им е оставил „пример да вървите по Неговите стъпки“ ( 1 Петър 2:21 ). Какви принципи на кротостта и смирението по време на огнено изпитание можем да научим от примера на Исус, както е описан тук от Петър?`

Ужасно е да гледате как някой се отнася несправедливо с друг човек. И е изключително болезнено, когато в крайна сметка бъдем подложени на подобно отношение. Тъй като обикновено изпитваме силно чувство за справедливост, когато се появи такава, инстинктите ни казват да „поправим нещата“, като същевременно нанасяме това, което вярваме, че е праведен и справедлив гняв.

Не е лесно да се живее така. Може би е невъзможно, освен ако не приемем една критична истина – във всички несправедливи ситуации трябва да вярваме, че нашият Небесен Отец владее положението и че Той ще работи в наша ползва, когато е според Неговата воля. Това също така означава, че трябва да сме отворени към възможността, подобно на Исус, невинаги да бъдем пощадени от несправедливостта. Но винаги трябва да помним, че нашият Небесен Отец все още е с нас и носи своята отговорност.

Съветът на Петър, последван от примера от живота на Исус, е изненадващ, защото изглежда, че мълчанието пред лицето на несправедливото страдание е по-голямо свидетелство за Божията слава, отколкото „поправянето на хората“. Когато е разпитван от Каяфа и Пилат, Исус би могъл да каже много неща, за да поправи положението Си и да се оправдае, но не го прави. Неговото мълчание е свидетелство за кротостта Му.

`Как се справяте в ситуации, когато са ви третирали несправедливо? Как бихте могли по-добре да приложите някои от принципите, разгледани тук днес, в собствения си живот?`