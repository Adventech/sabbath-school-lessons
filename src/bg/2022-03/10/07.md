---
title: Разширено изучаване
date: 02/09/2022
---

Прочетете от Елън Уайт: гл. „Необходимостта да се търси истинско познание“ в кн. „По стъпките на великия Лекар“; „Планинската проповед“ в кн. „Копнежът на вековете“ и „Работникът и неговата квалификация“ в кн. „Евангелизъм“.

„Трудностите, с които ще се сблъскаме, могат да бъдат облекчени до голяма степен от кротостта, скрита в Христос. Ако притежаваме смирението на нашия Господ, ще се издигаме над обидите, отказите и неприятностите, които преживяваме всеки ден, и те няма да отслабват духа ни. Най-висшето свидетелство за благородството в един християнин е самоконтролът. Човек, заплашван от малтретиране или жестокост и неуспяващ да поддържа в себе си дух на спокойствие и упование в Бога, ограбва от Бога правото Му да разкрие чрез него съвършения Си характер. Смиреното сърце е силата, която дава победа на Христовите последователи; смирението е белег за връзката им с небесните дворове“ (Уайт, Е. Копнежът на вековете. Изд. „Нов живот“, София, с. 177).

**Въпроси за разискване**

`Как смирението ни позволява да се „издигнем“ над болката и раздразнението? Коя според вас е най-важната характеристика на смирението, позволяваща ни да го постигнем?`

`Как се гледа на характеристиките на смирението и кротостта във вашата собствена култура? Уважавани ли са, презирани ли са или нещо друго? С к акъв вид натиск се сблъсквате във вашата култура, който работи срещу изработването на тези характеристики?`

`Има ли велики примери за кротост и смирение сред живите хора днес? Ако е така, кои са те, как проявяват тези черти и какво бихте могли да научите от тях?`

`Защо толкова често отъждествяваме кротостта и смирението със слабостта?`

`Видяхме как Давид търси Господа като прибежище. Но как става това? Как винаги се проявява това прибежище? С други думи, как като църква можем да бъдем прибежище за онези, които се нуждаят от такова? Какво прибежище предоставя вашата собствена местна църква? Какво можете да направите, за да я превърнете в място за прибежище за тези, които се нуждаят от такова?`

Тази събота, 03.09.2022 г. , ще се молим за църкви   „Долни Цибър” и „Долни Чифлик” .