---
title: Кротост сред огнените изпитания
date: 27/08/2022
---

### За изучаване през седмицата
Йезекиил 24:15-27; Изход 32:1-14; Матей 5:43-48; 1 Петър 2:18-25; Псалми 62:1-8.

> <p>Стих за запаметяване</p>
> „ Блажени кротките, защото те ще наследят земята ” (Матей 5:5).

Не срещаме думата кротък да се употребява често, освен може би когато четем за Мойсей или изучаваме блаженствата. Не е трудно да разберем и причината за това. Кротостта се определя като „понасяне на нараняване с търпение и без негодувание“. Нищо чудно, че не се говори много за нея; това едва ли е черта, уважавана в днешната култура. Понякога Библията превежда тази дума като „смирен“. Но и смирението също не е черта на характера, която се счита за предпочитана в повечето култури.

Обаче кротостта, понасянето на наранявания с търпение и без негодувание е една от най-силните характеристики на Исус и Неговите последователи. И все пак тя не е самоцел: кротостта на духа може да бъде мощно оръжие в ръцете на онези, които са сред болката и страданието. Наистина огненото изпитание е чудесно място да се научим на кротост на сърцето, защото чрез собствената си кротост и съкрушени места можем да бъдем силни свидетели за Бога.

Седмицата накратко: Каква е връзката между страданието и кротостта? Как можем в нашата собствена кротост и съкрушени места да бъдем свидетели за другите? Как може кротостта наистина да бъде сила, а не слабост за християнина?