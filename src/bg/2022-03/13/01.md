---
title: Христос в огненото изпитание
date: 17/09/2022
---

### За изучаване през седмицата
Лука 2:7,22-24; Матей 2:1-18; Йоан 8:58,59; Лука 22:41-44; Матей 27:51,52; Римляни 6:23; Тит 1:2.

> <p>Стих за запаметяване</p>
> „ А около деветия час Исус извика със силен глас: Ели, Ели, лама савахтани?, т. е.: Боже Мой, Боже Мой, защо си Ме оставил? ” (Матей 27:46).

Всеки път, когато разглеждаме темата за страданието, възниква въпросът: Как са възникнали грехът и страданието? Чрез божественото откровение разполагаме с добри отговори: Те са се появили, защото свободните същества са злоупотребили с дадената им от Бога свобода. Това води до друг въпрос: Бог знаел ли е предварително, че тези същества ще паднат? Да, но очевидно е сметнал, че, както пише К. C. Луис, това „си струва риска“.

Струва ли си риска? За кого? За нас, докато Бог седи в небето на Своя трон? Не точно.Свободата на всички Негови разумни създания е толкова неприкосновена, че вместо да ни отнеме свободата, Бог избира да понесе в Себе Си тежестта на страданието, причинено от злоупотребата с тази свобода. И ние виждаме това страдание в живота и смъртта на Исус. Посредством страданието в нашата плът Той е създал връзки между небето и земята, които ще продължат да съществуват през цялата вечност.

Седмицата накратко: Какво понесе Христос за нас? Какво бихме могли да научим от Неговото страдание?