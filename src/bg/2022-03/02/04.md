---
title: Огнените изпитания от греха
date: 05/07/2022
---

> <p></p>
> „ Защото Божият гняв се открива от небето против всяко нечестие и неправда на човеците, които ограждат истината с неправда ” (Римляни 1:18).

Всичко, което правим, има последици. Ако стоите на жаркото слънце със сладолед в ръка, той със сигурност ще се разтопи. Причината и следствието винаги вървят ръка за ръка. И колкото и отчаяно да искаме нещата да са различни, същото се случва и при греха. Той винаги жъне последствията си. Не че Бог седи на небето и се чуди какви ужасни неща да стори на хората, които съгрешават; не, самият грях идва със своите собствени присадени последици.

Проблемът е, че ние много пъти смятаме, че бихме могли по някакъв начин да надхитрим Бога и да съгрешим, без да изпитаме никакви последици. Това е невъзможно. Павел дава да се разбере много ясно, че грехът има последици не само за вечността, но и болезнени и мъчителни последствия днес.

`В Римляни 1:21-32 Павел описва процеса по падане на хората в грях и последиците от тези грехове. Прочетете тези стихове с молитва и специално внимание, като обобщите същността на това, което Павел казва; фокусирайте се конкретно върху етапите на греха и последиците от него.`

Няколко стиха по-рано Павел описва тези последици като „Божия гняв” ( Римляни 1:18 ). Божият гняв в този пасаж е просто допускането от Божия страна човешките същества да пожънат това, което са посели. Дори за християните Бог невинаги се намесва незабавно, за да заличи болката, резултат от нашите собствени постъпки. Многократно Той ни позволява да изпитаме последиците от нашите действия, за да разберем колко дълбоко увреждащ и нараняващ е нашият грях.

Говорихме за последствията от нарушаването на Божиите морални закони. Но какво да кажем за нарушаването на Божиите здравни закони? Нашите тела са Господен дом. Ако злоупотребяваме с телата си, като не се храним здравословно или не тренираме, или ако редовно се претоварваме, това също е грях срещу Бога. И то има последици, които могат да създадат условия на огнена пещ.

`Как сте пожънали непосредствените последици от собствените си грехове в личния си живот? Какви уроци научихте? Какви промени трябва да направите, за да не преминете през нещо подобно отново?`