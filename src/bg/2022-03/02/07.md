---
title: Разширено изучаване
date: 08/07/2022
---

Прочетете от Елън Уайт: ст. „Ефективната молитва“ в сп. „Знамения на времето“, 18 ноември 1903; Коментари на Елън Уайт, стр. 1182 в „Адвентен библейски коментар“, Т. 4 – англ. изд; гл. „Бог допуска изпитания и страдания, за да ме пречисти“ в кн. „Моят живот днес“.

„То­зи, Кой­то че­те в сър­ца­та на хо­ра­та, поз­на­ва тех­ни­те ха­рак­те­ри по-доб­ре от са­ми­те тях. Той виж­да, че ня­кои при­те­жа­ват си­ли и спо­соб­нос­ти, ко­ито, нап­рав­ля­ва­ни пра­вил­но, би­ха спо­соб­с­т­ва­ли за нап­ре­дъ­ка на Не­го­во­то де­ло. Та­ки­ва хо­ра Той пос­та­вя чрез про­ви­де­ни­ето Си в раз­лич­ни ситуации, за да мо­гат да от­к­ри­ят в ха­рак­те­ра си ина­че скри­ти­те не­дос­та­тъ­ци. Да­ва им въз­мож­ност да ги ко­ри­ги­рат. Чес­то до­пус­ка да ги опър­ли огъ­нят на скръб­та, за да бъ­дат очис­те­ни“ (Уайт, Е. По стъпките на великия Лекар. Изд. „Нов живот“, София, 1998, с. 388).

**Въпроси за разискване**

`Наистина може да бъде трудно, докато жънем последиците от греха си. „Ще мога ли някога отново да поправя отношенията си с Бога?“ – се питаме ние. Какви обещания дава Бог, които биха могли да ни насърчат да устояваме в такива моменти и да не се отказваме? (Вижте какво пише Павел по-късно в Римляни 5:1-11.) Какво бихте казали на някого, който задава точно този въпрос?`

`Какво има предвид Елън Уайт под „Неговото провидение“? Как се случва това? Как да разберете кога нещо се случва по Божие провидение? Кои действия на Божието „провидение“ са довели до изпитания в собствения ви живот? Нека съботноучилищната ви група обсъди какво сте научили до този момент. Как бихте могли да помогнете на някой друг, който се чуди дали някое събитие наистина е „Неговото провидение“?`

`Ако познавате някого, който в момента преминава през огнено изпитание, има ли значение, или трябва ли да има значение какво го е предизвикало? Тоест как трябва да реагирате спрямо този човек и страданието му, независимо от причината за него?`

`Млад мъж християнин, живеещ в Южна Америка, преминал през горчиво изпитание. След като то приключило, той се преместил в Европа и по-късно коментирал пред някого: „Оставих трупа си в Южна Америка“. Какво означава това? Защо всички трябва в известен смисъл да оставим трупа си някъде? Каква роля играят изпитанията в този процес?`

`Нека съботноучилищната ви група планира посещение в болница или някъде, където бихте могли да окажете помощ, утеха и да развеселите онези, които по някаква причина са в огнено изпитание.`

Тази събота, 09.07.2022 г. , ще се молим за църкви „Варна” с групата във Въглен и „Варна Орбита” с групата в Дебрене .