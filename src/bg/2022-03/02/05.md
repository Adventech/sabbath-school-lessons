---
title: Огнените изпитания на очистването
date: 06/07/2022
---

> <p></p>
> „ Затова така казва Господ на Силите: Ето, ще ги претопя и ще ги опитам; защото какво друго да направя поради дъщерята на народа Ми? ” (Йеремия 9:7).

„Ако Божият Дух донесе в ума ви слово от Господа, което ви наранява, можете да сте сигурни, че във вас има нещо, което Той иска да нарани до точката на неговото загиване” (Чеймбърс, О. Най-доброто, на което съм способен. Уричсвил, Охайо: Барбър енд Кампъни, 1963, стр. 271).

`Как разбирате цитата и библейския стих по-горе? Какво е личното ви преживяване с болките, свързани с процеса по очистване?`

`Прочетете Йеремия 9:7-16 . Бог казва, че ще „претопи и опита” или „пречисти” Юда и Йерусалим ( Йеремия 9:7 ). Какви две основания за това посочва Той? ( Йеремия 9:13,14 ). Как ще се случи самото пречистване? ( Йеремия 9:15,16 )`

Божието пречистване и изпитване включва драстични действия. Има може би три причини, поради които пречистването и изпитването могат да ни се сторят като огнена пещ. Първо, ние изпитваме болка, когато Бог позволява на обстоятелствата да насочат вниманието ни към собствения ни грях. Малко по-рано Йеремия, покрусен, пише: „Духалото изгоря; оловото бе изпоядено от огъня; разтопителят напразно разтопява, защото злите не се отделиха” ( Йеремия 6:29 ). Затова понякога са необходими драстични действия, за да привлече вниманието ни. Второ, изпитваме мъка, докато чувстваме скръб за греха, който сега виждаме ясно. Трето, изпитваме разочарование, докато се опитваме да живеем по един по-различен начин. Може да е доста некомфортно и трудно да продължваме да се лишаваме от нещата, които до такава степен са били част от нас.

`Помислете за греховете, с които се борите. Ако Бог искаше да ви пречисти и изпита днес, как би могъл да го направи? Какви действия бихте могли да предприемете сега, за да се справите с тях, преди Бог да премине към драстични стъпки спрямо вас, както е направил с Израил?`