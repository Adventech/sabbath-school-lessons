---
title: Огнените изпитания от Сатана
date: 04/07/2022
---

> <p></p>
> „ Бъдете трезвени, будни. Противникът ви, дяволът, обикаля като ревящ лъв, като търси кого да погълне ” (1 Петър 5:8).

`Прочетете стиха по-горе. Какво е посланието за нас? Запитайте се: „Колко сериозно приемам тези думи?“. Какви неща правите в живота си, разкриващи дали наистина ги приемате сериозно?`

Виждали ли сте някога гладен лъв? Плашещо е, защото знаете, че може да хване и изяде почти всичко, което пожелае. Петър казва, че Сатана обикаля по същия начин. Когато се огледаме, виждаме последствията от желанието му да погубва. Смъртта, страданието, опорочаването и изопачаването на морала и ценностите са навсякъде около нас. Не може да не забелязваме делото на Сатана.

`Прочетете 1 Петър 5:8-11. Как християните трябва да реагират на обсадите на Сатана?`

`Какво обещава да направи Бог за страдащите? 1 Петър 5:10`

Петър пише тези думи в контекста на подходящия отговор спрямо атаките на Сатана срещу християнската вяра. Но както споменахме, Сатана действа по много различни начини. И въпреки че трябва да сме наясно с реалността и силата на нашия враг, никога не бива да се обезкуражаваме, защото винаги трябва да помним, че Исус е победил Сатана, че дяволът е победен враг и че докато сме свързани с Исус, докато се държим за Него с вяра, ние също никога няма да бъдем победени.Заради кръста Христовата победа е и наша победа.

`Помислете за други начини, по които Сатана причинява болка. Как прочитът на 1 Петър 5:8-11 би могъл да ни помогне да се справим с мъката, която изпитваме поради съдбата си да живеем в един грешен свят, в който Сатана всява хаос?`