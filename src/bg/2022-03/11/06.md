---
title: Да се научим да виждаме радостта си в Господа
date: 08/09/2022
---

> <p></p>
> „ Виждай радостта си в Господа и Той ще изпълни желанието на сърцето ти “ (Псалми 37:4; нов превод от ориг. езици) .

Псалми 37:4 е едно прекрасно обещание. Представете си, че получавате това, което винаги сте искали. Но постигането на желанията на сърцата ни зависи от това да имаме сърце, което вижда радостта си в Господа. И така, какво означава „да виждаме радостта си в Господа“?

Прочетете Псалми 37:1-11 . Контекстът на Псалми 37:4 може би е малко изненадващ. Давид пише за това, че е заобиколен от хора, действащи против Бога и против самия него. Когато хората работят против нас, естествената реакция често е да се разгневим или да се опитваме да се оправдаем. Но Давид ни дава по-различен съвет.

**Какъв е съветът на Давид към Божия народ в тази ситуация според следните стихове?**

`Псалми 37:1`

`Псалми 37:5`

`Псалми 37:7`

`Псалми 37:8`

`Прочетете отново Псалми 37:4 . В контекста на стиховете, които току-що коментирахте, какво означава „да виждаме радостта си в Господа“?`

Давид повтаря отново и отново по различни начини: „Довери се на Бога“. Довери Му се да действа. Не се разстройвай, защото Бог е твоят Бог и Той работи за теб – дори в момента. Не е нужно да се втуркаш и да се опитваш да подреждаш нещата сам. Твоят Небесен Отец владее положението. Вярвай Му. Довери Му се напълно.

Именно в този контекст Давид пише за радостта в Господа. Да виждаме радостта си в Бога означава да живеем в състояние на съвършено доверие. Нищо не може да наруши нашия мир, защото Бог е тук и действа. Можем да Го прославяме, дори да се усмихваме, понеже никой не може да надхитри нашия Бог! Когато се научим да го правим, наистина ще получим това, за което копнеят сърцата ни, понеже ще получим всичко, което нашият любящ Баща иска да ни даде, във времето, което е най-подходящо за нас и за Неговото царство.

`Как бихте могли да се научите да „виждате радостта си в Господа“? Прекарайте известно време в молитва, търсейки Божието напътствие как това би могло да стане реалност в живота ви.`