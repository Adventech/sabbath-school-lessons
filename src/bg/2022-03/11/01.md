---
title: Очакване в огнените изпитания
date: 03/09/2022
---

### За изучаване през седмицата
Римляни 15:4,5; Римляни 5:3-5; 1 Царе, 26 гл.; Псалми 37:1-11.

> <p>Стих за запаметяване</p>
> „ А плодът на Духа е (…) дълготърпение ” (Галатяни 5:22).

Някакви учени направили експеримент с 4-годишни деца и дъвчащи бонбони. Един учен казал на всяко дете, че може да си вземе един от бонбоните; но ако изчака, докато се върне от някаква задача, ще получи цели два. Някои от децата напъхали бонбончето в устата си в момента, в който ученият излязъл; други изчакали. Разликите били отбелязани.

След това учените проследили тези деца в тийнейджърските им години. Онези от тях, които изчакали, се оказали по-добре приспособими, по-добри ученици и по-уверени от тези, които не го направили. Изглежда, че търпението е показателно за нещо по-голямо, нещо съществено в човешкия характер. Следователно не е чудно, че Господ ни казва да се учим на търпение.

Тази седмица ще разгледаме какво може да се крие зад някое от най-изпитателните от всички огнени изпитания: огненото изпитание на очакването.

Седмицата накратко: Защо понякога трябва да чакаме толкова дълго за определено нещо? Какви уроци можем да научим за търпението, докато се намираме в огненото изпитание?