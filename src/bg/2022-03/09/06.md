---
title: Побеждаващо оръжие
date: 25/08/2022
---

Прочетете 2 Летописи 20:1-30 . Както установява Йосафат, прославата е мощно оръжие. След като получава вестта, че срещу него идва „голямо множество“, той не се насочва веднага към военни действия, а „се предаде да търси Господа“ ( 2 Летописи 20:3 ). Когато хората на Юда се събират в Йерусалим за пост, Йосафат признава реалността на положението, като казва, че „в нас няма сила да противостоим на това голямо множество, което иде против нас, и не знаем какво да правим; а очите ни са отправени към Теб“ ( 2 Летописи 20:12 ).

`Когато видите, че приближава „голямо множество“, каква е вашата инстинктивна реакция? К акво бихте могли да научите от отговора на Йосафат във 2 Летописи 20:3-12 за справяне със смазващо противопоставяне?`

Когато Господният Дух идва върху Яазиил, той смело обявява: „Няма да е необходимо вие да се биете в този бой; подредете се, застанете и вижте извършеното от Господа за вас избавление, Юдо и Йерусалиме; не бойте се, нито се плашете; утре излезте против тях, защото Господ е с вас” ( 2 Летописи 20:17 ). След това те се покланят на Бога и Му пеят песни на прослава „с много силен глас” ( 2 Летописи 20:19 ). Въпреки че Бог ще воюва за тях, те все пак трябва да излязат, за да се изправят срещу врага. Но това не е обикновен военен поход. Йосафат назначава хор, който да пее в прослава на Господа, докато те излизат. „И когато почнаха да пеят и да хвалят, Господ постави засади против амонците и моавците и против онези от хълмистата страна Сиир, които бяха дошли против Юдея; и те бяха поразени” ( 2 Летописи 20:22 ). Според автора Бог се намесва точно в момента, в който те упражняват вярата си в Неговото обещание, като започват да „хвалят великолепието на Неговатасвятост” ( 2 Летописи 20:21 ).

`Прочетете отново 2 Летописи 20:1-30 . Какви духовни принципи можете да откриете, приложими към вашето лично ходене с Бога, особено във време на изпитание и стрес?`