---
title: Живот на прослава
date: 23/08/2022
---

Прославянето на Господа може да не е съвсем естествено за нас, дори при добри обстоятелства.А колко по-трудно става да Го славим при лоши обстоятелства? И все пак точно това сме призовани да вършим. Прославата е нещо, което трябва да практикуваме, докато не се промени от дейност, извършвана от време на време, в атмосфера на целия ни живот. Прославата трябва да бъде не толкова конкретен акт, а специфичен начин на живот.

`Прочетете Псалом 145 . Какви са причините Давид да възхвалява Бога? По какъв начин думите на този псалом трябва да станат и ваши собствени?`

Великият британски проповедник Чарлз Хадън Спърджън е автор на книгата „Практика на прославата“. Той стъпва върху стих 7 от днешния псалом. Чрез този кратък стих Спърджън насочва вниманието ни към три важни неща, които биха помогнали за растежа на прославата в живота ни.

1. Прославата се практикува, когато се оглеждаме около себе си. Ако не се огледаме наоколо, за да видим Божието величие, няма да имаме причина да Го хвалим. Какво бихте могли да видите в сътворения свят, което е достойно за прослава, например красотата на Божието творение? Какво бихте могли да видите в духовния свят, което е достойно за прослава, например растящата вяра на млад християнин?

2. Прославата се практикува, когато си припомняме видяното. Ако искаме да живеем в атмосфера на прослава, трябва да можем да си припомняме причината за нея. По какъв начин бихме могли да помним великите неща, свързани с Бога (например посредством практикуване на нови ритуали или символи, които ни напомнят за Неговата доброта), така че Неговата доброта и истината за Него да не се изплъзват от ума ни?

3. Прославата се практикува, когато говорим за нея. Прославата не е нещо, което правим в главите си. Предназначена е да излезе от устата ни, да бъде чута от хората около нас. Какви основания, за да прославяте Бога с устата си, бихте могли да изброите? Какъв ще бъде ефектът от подобна прослава и върху кого?

`Вземете химикал и лист хартия и прекарайте известно време, разработвайки тези три точки. Какво можете да направите, за да развиете навика на прослава в живота си?`