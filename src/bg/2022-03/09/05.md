---
title: Убедително свидетелство
date: 24/08/2022
---

В книгата „Деяния на апостолите“ прославата оказва удивителен ефект върху онези, които я чуват. Прочетете Деяния 16:16-34 . След като са съблечени и пребити, Павел и Сила са хвърлени в затвора. Там няма никой, който да сложи мехлем върху наранените и натъртените им гърбове.Изпитващи силна физическа болка и с оковани крака, те са хвърлени в тъмнината на вътрешния затвор. Но докато другите затворници седят и слушат, Павел и Сила започват да се молят и пеят.

След земетресението и след като тъмничарят установява, че нито Павел, нито Сила, нито някой от останалите затворници са избягали, той „разтреперан падна пред Павел и Сила; и ги изведе навън и каза: Господа, какво трябва да направя, за да се спася?“ (Деяния 16:29, 30).

`Защо това събитие кара тъмничаря да се вгледа в собствената си нужда от спасение? Каква роля според вас са изиграли молитвите и песните на Павел и Сила за това затворниците да не избягат и за обръщането на този човек и на цялото му семейство?`

Удивително е да мислим, че нашата прослава може да преобрази вечните съдби на хората около нас. Ако Павел и Сила бяха седяли в тъмнината, негодуваха и се оплакваха, както често правят затворниците, мислите ли, че някой щеше да бъде спасен през онази нощ?

Не знаем какво се е случило с тъмничаря и семейството му по-късно, но представяте ли си как са прочели думите, които Павел по-късно пише от друг затвор в Рим: „ Защото, относно Христос, на вас е дадено не само да вярвате в Него, но и да страдате за Него, като имате същата борба, която сте видели, че аз имам, и сега чувате, че съм имал” ( Филипяни 1:29,30 ). Ако са прочели това и са размишлявали как страданието на Павел им е донесло радост, това със сигурност трябва да е накарало сърцата им да затрептят и им е дало нов стимул да останат верни, независимо от цената.

`Кой според вас може да бъде повлиян за Бога от песен на прослава, която ще избликне от сърцето ви? Положете съзнателни усилия да бъдете по-открити и възторжени в прославата си към Бога, когато сте с други хора. Не знаете какви положителни последици може да има това.`