---
title: Разширено изучаване
date: 26/08/2022
---

Прочетете от Елън Уайт: гл. „Йосафат” в кн. „Пророци и царе“ и „Падането на Йерихон” в кн. „Патриарси и пророци“.

„За­то­ва не­ка на­учим сър­ца­та и ус­т­ни­те си да из­каз­ват хва­ла на Бо­га за несравни­ма­та Му лю­бов. Не­ка въз­пи­та­ме ду­ши­те си да се из­пъл­ват с на­деж­да и да пре­бъд­ват в свет­ли­на­та, ко­ято грее от кръс­та на Гол­го­та. Ни­ко­га не би­ва да забравя­ме, че сме де­ца на Небесния Баща, си­но­ве и дъ­ще­ри на Гос­по­да­ря на небесни­те мно­жес­т­ва. На­ша при­ви­ле­гия е да има­ме ти­ха по­чив­ка в Бо­га” (Уайт, Е. По стъпките на великия Лекар. Изд. „Нов живот“, София, 1998, с. 206).

„И тъй като Му се покланям и Го прославям, искам и вие да Го прославите заедно с мен. Хвалете Господа дори когато попаднете в тъмнина. Хвалете Го дори в изкушение. „Радвайте се в Господа“, казва апостолът, „отново казвам: Радвайте се”. Дали това ще донесе униние и тъмнина във вашите семейства? Не, в никакъв случай. Ще донесе слънчеви лъчи. Така ще съберете лъчи от вечна светлина, идващи от трона на славата, и ще ги отразите към хората около вас. Искам да апелирам към вас да се заемете с това дело, да разпръсвате тази светлина и живот около вас не само по вашия път, но и по пътя на онези, с които общувате. Нека целта ви да е облагородяването на хората около вас, да ги издигате, да им посочвате небето и славата, да ги подтиквате да търсят повече от всичко земно вечните неща, безсмъртното наследство, нетленните богатства” (Уайт, Е. Свидетелства към църквата. Т. 2. Изд. „Ел Уай“, София, 2012, стр. 483).

**Въпроси за разискване**

`Каква роля играе колективната прослава в живота на християнина? Как бихте описали прославата във вашите съботни служби? Възвишаваща ли е? Насърчава ли членовете да поддържат вярност сред изпитания и мъка? Ако не, какво може да се направи?`

`Какво означава да „ хвалите Господа дори когато попаднете в тъмнина“ или „да Го хвалите дори в изкушение“? Как може прославата да ни помогне в тези ситуации?`

`Нека членовете споделят свидетелства за това как прославата се е отразила на живота им. Какво можете да научите от опита на другите?`

`Нека съботноучилищната ви група избере псалом на прослава и отделете време да го прочетете. Какво научавате за прославата? Какво влияние оказва тя върху вашата вяра?`

Тази събота, 27.08.2022 г. , ще се молим за църкви   „Димитровград” и „Добрич” с групите в Кардам и Тервел .