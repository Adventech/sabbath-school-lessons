---
title: Живот на прослава
date: 20/08/2022
---

### За изучаване през седмицата
Филипяни 4:4-7; Исус Навин 5:13-6:20; Псалом 145; Деяния 16:16-34; 2 Летописи 20:1-30.

> <p>Стих за запаметяване</p>
> „Радвайте се всякога в Господа! Пак казвам: Радвайте се!” (Филипяни 4:4).

Винаги е лесно да викаме от радост към Господа, когато сме щастливи. Но не е толкова лесно, когато имаме неприятности, ако сме във възможно най-лошата ситуация, щом огненото изпитание се нажежава. И точно тогава трябва – може би повече от всякога – да прославяме Бога, защото прославата е средството, способно да укрепи вярата ни.

Прославата наистина може да преобрази дори и най-мрачните обстоятелства, може би не в смисъл на промяна на фактите около нас, но в смисъл, че може да промени нас и хората около нас по начин, помагащ ни да се изправим пред предизвикателствата.

Прославата е вяра в действие. Може би невинаги ни се отдава естествено, но когато практикуваме прославата, така че да стане естествена част от живота ни, тя има силата и да обръща, и да побеждава.

Седмицата накратко: Що е прослава? Как е възможно прославата да е толкова силно духовно оръжие в трудни обстоятелства? Как тя може да преобрази нас и ситуацията около нас?