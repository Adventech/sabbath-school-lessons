---
title: Покорност за служене
date: 11/09/2022
---

`Прочетете Филипяни 2:5-9 . Каква важна вест се съдържа за нас в тези стихове?`

Съвременната култура подтиква всички ни да изискваме и да отстояваме правата си. И всичко това е добро и често е в реда на нещата. Но както при Исус, Божията воля може да ни помоли доброволно да се откажем от правата си, за да служим на Отец по начини, които ще окажат вечно въздействие за Божието царство. Този процес на отказване от тях може да бъде труден и неудобен, като създава условия за огнени изпитания.

Вижте как го е сторил Исус ( Филипяни 2:5-8 ). Тези стихове описват три стъпки, които Той предприема, за да се покори на волята на Отец. И в началото Павел стряскащо ни напомня: „Имайте у себе си същото съзнание, което беше и у Христос Исус” ( Филипяни 2:5 ).

За да може да ни спаси, Исус се отказва от Своето равенство с Отец и преминава на земята във формата и ограниченията на едно човешко същество ( Филипяни 2:6,7 ).

Той не идва като велико и славно човешко същество, а като слуга на други човеци ( Филипяни 2:7 ).

Като човешки слуга Исус не живее спокоен и дълъг живот, а става „покорен до смърт“. Той дори не умира по благороден и славен начин. Не, Той е „покорен до смърт – дори смърт на кръст“! ( Филипяни 2:8 ).

`В кои сфери на живота си бихме могли да следваме този пример на Исус? Ако правата и равенството са добри и трябва да бъдат защитавани, как бихте обяснили логиката, че понякога се налага да се откажете от тях? Сега прочетете Филипяни 2:9 . По какъв начин този стих ни помага да разберем логиката на покорство към волята на Отец?`

`Молете се за мъдрост от Светия Дух, като питате: „Какви права имам в момента, които всъщност могат да бъдат пречка за покоряване на волята на Исус за служене на моето семейство, на църквата и на хората около мен? До каква степен съм готов да понеса неудобства, за да служа по-ефективно на другите?“.`