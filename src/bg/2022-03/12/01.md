---
title: Да умреш като семе
date: 10/09/2022
---

### За изучаване през седмицата
Филипяни 2:5-9; Римляни 12:1,2; 1 Царе 2:12-3:18; 1 Царе 13:1-14; Захария 4:1-14.

> <p>Стих за запаметяване</p>
> „ Истина, истина ви казвам: Ако житното зърно не падне в земята и не умре, то си остава само̀; но ако умре , дава много плод ” (Йоан 12:24).

Притчата на Исус за умиращо житно зърно е завладяваща аналогия на нашето подчинение на Божията воля. Първо идва падането. Зърното, което пада от житното стъбло, няма контрол върху това къде и как ще падне на земята. То няма контрол върху земята, която го обгръща и след това го притиска.

Второ е чакането. Тъй като зърното лежи в земята, то не знае какво носи бъдещето. Не може да си „представи” какъв ще бъде животът в бъдеще, защото е само едно житно зрънце.

Трето е умирането. Зърното не може да се превърне в житно стъбло, освен ако не се откаже от безопасното и удобното си положение като зърно. То трябва да „умре”; тоест да се откаже от това, което винаги е било преди, за да може да се превърне от семе в плодоносно растение.

Седмицата накратко: Щом знаем, че Божията воля е най-доброто за нас, защо ни е толкова трудно да я приемем? Какъв пример за покорност ни е оставил Христос? Какво приложение на аналогията на житното зърно виждате в собствения си живот?