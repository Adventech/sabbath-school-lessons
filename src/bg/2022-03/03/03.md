---
title: Горчиви води
date: 11/07/2022
---

> <p></p>
> „ След това цялото общество израилтяни тръгнаха от пустинята Син, като пътуванията им бяха според Господната заповед; и разположиха стан в Рафидим, където нямаше вода, за да пие народът “ (Изход 17:1) .

Може би няма как да получим от Бога всичко, което искаме, но нима не можем да очакваме да получим всичко, от което се нуждаем? Не онези неща, от които си мислим , че имаме нужда, а това, от което наистина се нуждаем?

Има едно нещо, от което израилтяните със сигурност се нуждаят – вода. Точно след като Бог в облака ги е превел през Червено море, те Го следват през горещата безводна пустиня в продължение на три дни. Особено в пустинята, където намирането на вода е толкова важно, тяхното отчаяние е разбираемо. Кога ще получат необходимата вода?

И така, къде ги води Бог? Стълбът ги отвежда в Мера, където най-после има вода. Сигурно са били развълнувани. Но когато опитват водата, веднага я изплюват, защото е горчива. „Тогава народът роптаеше против Мойсей: Какво да пием?“ ( Изход 15:24 ).

След това, няколко дни по-късно, Бог почти повтаря случилото се. Този път обаче стълбът всъщност спира там, където изобщо няма вода ( Изход 17:1 ).

`Прочетете Изход 15:22-27 и Изход 17:1-7 . Какво разкрива Бог на Израил за Себе Си в Мера и Рафидим? Какви уроци трябва да научат?`

`Какъв въпрос задават израилевите чада в Рафидим? Изход 17:7 . Някога задавали ли сте същия въпрос? Ако да – защо? Как сте се чувствали и какви уроци сте научили, след като сте си отговорили на него? Колко пъти трябва да си отговорим, преди изобщо да спрем да го задаваме?`