---
title: Към Обетованата земя през задънена улица
date: 10/07/2022
---

> <p></p>
> „ А когато фараонът се приближи, израилтяните видяха, че египтяните идваха след тях; и израилтяните се уплашиха много и извикаха към Господа “ (Изход 14:10) .

Били ли сте някога подведени, въведени в капан или в задънена улица? В някои случаи може да е приятно, като да влезеш неочаквано в стая с чакащи приятели и всички да извикат: „Изненада! Честит рожден ден!“. Но друг път може да се окаже истински шок, наистина много неприятен. Може да са съученици, които са ви тормозили в училище, или колега от работата, който неочаквано се е опитал да ви унижи.

От деня, в който израилтяните напускат Египет, докато стигат до Обетованата земя, „Господ вървеше пред тях – денем в облачен стълб, за да ги води по пътя, а нощем в огнен стълб, за да им свети, за да пътуват денем и нощем” ( Изход 13:21 ). Всяка част от тяхното пътуване преминава под водителството на самия Бог. Но вижте първо къде ги отвежда Той: до място, където морето е пред тях, планините са от двете им страни, а точно зад тях се задава армията на фараона!

`Прочетете Изход, 14 глава . Защо Бог довежда израилтяните на място, където знае, че ще бъдат ужасени?`

Вървенето след „стълба“ не ни гарантира, че ще сме щастливи през цялото време. То също може да се окаже трудно преживяване, защото обучението в праведност ни отвежда до места, които изпитват толкова непосредствено измамните ни сърца ( Йеремия 17:9 ). По време на тези трудности ключът към разбирането кога наистина следваме Бога, не е непременно липсата на изпитания или болка, а по-скоро откритостта към Божиите наставления и непрекъснатото подчиняване на умовете и сърцата ни на Неговото ръководство.

`Какъв урок научават израилтяните от това преживяване? Изход 14:31`

`Защо доверяването на Бога понякога е толкова трудно, дори да знаем много от чудесните обещания, които Той е дал за нас? Припомнете си някоя трудна ситуация, за която сте били убедени, че Господ ви е въвел в нея с цел да ви научи да „вярвате“ в Него и да Му се „боите“.`