---
title: Разширено изучаване
date: 15/07/2022
---

Прочетете от Елън Уайт: гл. „Изходът“ и „От Червено море до Синай“ от кн. „Патриарси и пророци“;  и „Изкушението“ от кн. „Копнежът на вековете“.

„Но в древността Господ заведе народа Си в Рафидим и може да избере да заведе и нас там, за да изпита нашата лоялност. Той невинаги ни води на приятни места. Ако го направи, в нашата себедостатъчност бихме забравили, че е наш помощник. Той копнее да се прояви пред нас и да разкрие изобилните запаси, с които разполагаме, и позволява на изпитанието и разочарованието да ни сполетят, за да осъзнаем своята безпомощност и да се научим да викаме към Него за помощ. Той може да накара прохладни потоци да потекат от твърдата скала. Никога няма да разберем, докато не се изправим лице в лице с Бога, когато ще видим, както сме били видени, и познаем, както сме били познати, колко тежести е понесъл за нас и колко тежести би бил щастлив да понесе, ако Му ги бяхме донесли с детска вяра“ (Уайт, Е. „Рафидим“, Адвент Ревю енд Сабат Хералд. 7 април 1903 г.)

**Въпроси за разискване**

`Често говорим за изкушението като нещо индивидуално, което, разбира се, е така. Същевременно има ли някакви колективни изкушения, неща, от които ние като църква или местно църковно семейство може би трябва да се пазим заедно? Ако да, какви са те?`

`Попитайте дали някой не би искал да поговори за някое от „неприятните места“, до които е бил доведен. Защо те са били неприятни? Ако трябва да преразгледат тези преживявания днес, биха ли гледали на тях по различен начин?`

`Всички разбираме принципа, стоящ зад това, че Бог ни позволява да бъдем пречистени и усъвършенствани чрез изпитания. Как обаче да разберем ситуация, в която преживяванията изглеждат безсмислени – например някой загива на мига при автомобилна катастрофа? Като съботноучилищна група се постарайте да разработите възможните отговори.`

`Нека вашата група отдели време заедно, за да се помолите един за друг, така че всеки да бъде укрепен да издържи изпитанията и да остане верен.`

`Вашата съботноучилищна група познава ли някого, който след изпитания е изгубил пътя? Ако е така, какво бихте могли да направите като група по много осезаем начин, за да помогнете на този човек да се върне обратно?`

Тази събота, 16.07.2022 г. , ще се молим за църкви   „Велико Търново” с групите в Ценово и Бяла и „Велинград” с групата в Ракитово .