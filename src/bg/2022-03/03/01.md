---
title: Птичата клетка
date: 09/07/2022
---

### За изучаване през седмицата
Изход, 14 гл.; Изход 15:22-27; Изход 17:1-7; Притчи, 3 гл.; Лука 4:1-13; 1 Петър 1:6-9.

> <p>Стих за запаметяване</p>
> „ В което се радвате, ако и за малко време да скърбите сега (ако е необходимо) в разни изпитания ” (1 Петър 1:6).

„Птич­ка­та в клет­ка не желае да на­учи пе­сен­та, ко­ято нейни­ят гос­по­дар ис­ка да му чу­ру­ли­ка, ко­га­то на­око­ло е свет­ло и чу­ва и дру­ги гла­со­ве. Тя на­уча­ва са­мо част от нея, ед­на из­вив­ка, ­но ни­ко­га ме­ло­ди­ята не е за­вър­ше­на, не е ця­лос­т­на. Ако гос­по­да­рят ис­ка да я на­учи, зак­ри­ва ка­фе­за ѝ с покривало и го пос­та­вя там, къ­де­то тя ще чу­ва са­мо не­го­ва­та пе­сен. Там, в мра­ка, тя си чу­ру­ли­ка, до­ка­то я на­учи ця­ла­та. То­га­ва ве­че се из­на­ся на­вън и ви­на­ги ще мо­же да из­пее пе­сен­та и на свет­ло. Та­ка и Бог пос­тъп­ва със сво­ите ча­да. Той ис­ка да ни на­учи да пе­ем пе­сен­та; и ако сме я на­учи­ли в сян­ка­та на из­ку­ше­ни­ята, ще мо­жем да я пе­ем ви­на­ги и нав­ся­къ­де“ (Уайт, Е. По стъпките на великия Лекар. Изд. „Нов живот“, София, 1998, стр. 389, 390)

Обърнете внимание, че онзи, който занася птицата в тъмнината, е самият господар!

Лесно можем да разберем защо Сатана причинява болка, но дали сам Бог ще вземе активно участие в повеждането ни към огнените изпитания, където ще изпитаме объркване или болка?

Седмицата накратко: Какви примери от Библията бихте могли да посочите, когато сам Бог повежда хората към някое преживяване, за което знае, че ще включва страдание? Какви според вас нови песни е искал те да запеят?