---
title: Да видим лицето на Златаря
date: 16/07/2022
---

### За изучаване през седмицата
Матей 5:16; 1 Коринтяни 4:9; Ефесяни 3:10; Йов 23:1-10; Матей 25:1-12; Даниил 12:1-10; Ефесяни 4:11-16.

> <p>Стих за запаметяване</p>
> „ А всички ние, гледайки Господната слава с открито лице, като в огледало, се преобразяваме в същия образ от слава в слава чрез Господния Дух ” (1 Коринтяни 3:18).

Ейми Кармайкъл завела група деца при златар занаятчия в Индия. По средата на огнището с дървени въглища имало извита керемида. Върху нея била поставена смес от сол, тамариндов плод и тухлен прах. В тази смес било сложено злато. Докато огънят поглъщал сместа, златото ставало все по-чисто. Златарят го изваждал с щипци и ако не било достатъчно чисто, заменял сместа в огъня с нова. Но всеки път, когато го правел, температурата се повишавала. Групичката попитала: „Как разбирате кога златото е пречистено?“. Той отговорил: „Когато мога да видя лицето си върху него“ (Amy Carmichael, Learning of God (Fort Washington, PA: Christian Literature Crusade, 1989), p. 50).

Бог се стреми да ни очисти, да ни пречисти като злато, да ни преобрази по Своя образ. Това е удивителна цел и изглежда още по-удивително, че в нас се развива христоподобен характер само когато минаваме през огнените изпитания на живота.

Седмицата накратко: Каква роля има страданието в процеса на пречистване? Как да разберем всичко това в контекста на великата борба?