---
title: „По Неговия образ“
date: 17/07/2022
---

> <p></p>
> „ Защото които предузна, тях и предопредели да бъдат съобразни с образа на Неговия Син, за да бъде Той първороден между много братя “ (Римляни 8:29) .

В началото Бог ни е направил по Своя образ ( Битие 1:27 ), но този образ е покварен от греха.

`По какви начини виждаме това обезличаване на Божия образ в човечеството?`

Съвсем ясно е: всички ние сме били покварени от греха ( Римляни 3:10-19 ). Но Божието желание е да ни възстанови до нашето първоначално състояние. Точно тук пасва стихът ни за днес. Той разкрива Божия план онези, които предадат живота си на Светия Дух, да бъдат „съобразни с образа на Неговия Син” ( Римляни 8:29 ).

Но има и друго измерение. „Образът на Бога трябваше да бъде възпроизведен в човечеството. В усъвършенстването на характера на Божия народ е включено прославянето на Бога и прославянето на Христос” (Уайт, Е. Копнежът на вековете. Изд. „Нов живот“, София, стр. 416).

`Как разбирате казаното от Елън Уайт в горепосочения цитат? Вж. също Йов, 1 гл.; Матей 5:16; 1 Коринтяни 4:9; Ефесяни 3:10.`

Като християни никога не бива да забравяме, че се намираме в разгара на една космическа битка. Великата борба между Христос и Сатана се разиграва навсякъде около нас. Битката приема най-различни форми и се проявява по множество начини. И въпреки че голяма част от нея остава скрита, можем да разберем, че като последователи на Христос имаме определена роля в тази драма и можем да отдадем чест на Христос с живота си.

`Представете си, че се намирате на игрището на огромен стадион. На пейките от едната страна са седнали небесните същества, лоялни на Господа; от другата страна са съществата, паднали заедно с Луцифер. Ако животът ви през последните 24 часа се разиграе на това игрище, коя от страните ще издава по-радостни възгласи? Какво разкрива отговорът ви за самите вас?`