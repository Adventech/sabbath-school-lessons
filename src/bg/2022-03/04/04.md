---
title: Последните думи на Исус
date: 19/07/2022
---

Исус се намира в Йерусалим точно преди да умре. Според „Евангелието от Матей“ последният час на поучение от Негова страна преди Пасхата е прекаран в разказване на притчи на учениците Му, включително притчите за десетте девици, за овцете и козите. Тези истории са свързани с начина, по който трябва да живеем, докато чакаме завръщането на Исус. Така тяхната приложимост към днешния ден – със знаменията за скорошното завръщане на Исус, които ни заобикалят – никога не е била толкова състоятелна.

В притчата за десетте девици ( Матей 25:1-12 ) много коментатори посочват, че маслото е символ на Светия Дух. Елън Уайт е съгласна, но също така казва, че това масло е символ на характера и че е нещо, което никой не може да придобие вместо самите нас.

**Прочетете притчата. По какъв начин се променя смисълът на историята в зависимост от това дали виждате маслото като символ на Светия Дух, или като притежаване на характер? Какви са последиците от тази история за вас, ако маслото представлява Светия Дух или христоподобен характер?**

`Светия Дух:`

`Характер:`

`Прочетете притчата за овцете и козите в Матей 25:31-46 . Какви критерии се използват за отделянето на овцете от козите?`

Обърнете внимание, че царят разделя овцете и козите въз основа на техните дела, на техния характер. Въпреки че тук Исус не поучава оправдание чрез дела, можем да видим колко важно е развитието на характера в спасителния план и как тези, които наистина са спасени от Христос, ще отразяват това спасение чрез своя живот и характер.

`Казано е, че „характерът е това, което представлява човек в тъмното“. Какъв сте, когато никой не ви гледа? Какво разкрива отговорът ви за промените, които трябва да направите?`