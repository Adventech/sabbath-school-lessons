---
title: Характер и общност
date: 21/07/2022
---

Една песен звучи така: „Аз съм скала, аз съм остров”. Чувствали ли сте се някога така – да искате да устоите сами? Може дори да сте чували хората да казват: „Е, моето ходене с Бога си е лично моя работа. Не е нещо, за което искам да говоря”.

`Прочетете Ефесяни 4:13 . Каква идея изтъква тук Павел? Каква роля приписва на общността?`

Когато Павел пише на ефесяните, той описва църквата като тяло. Исус е главата, а Неговите последователи представляват останалото. Ако погледнете Ефесяни 4:13 , ще забележите крайната цел да живеете в такава общност – тя е да изпитате „мярката на Христовата пълнота“. И затова имаме нужда един от друг!

Със сигурност е възможно да бъдете християни сами. Всъщност, както за много хора през вековете, които са били осмивани или преследвани, самотата често е била неизбежна. Това е мощно свидетелство за Божията сила, че мъжете и жените не се огъват под заобикалящия ги натиск. И въпреки че е така, Павел иска да подчертае една съществена истина: в крайна сметка ние преживяваме и разкриваме Христовата пълнота, когато работим заедно в общение един с друг.

`Какво според Павел в Ефесяни 4:11-16 трябва да се случи, преди Христовата пълнота да бъде разкрита в нашата християнска общност?`

`По какъв начин свидетелството на една общност, разкриваща пълнотата на Христос, е различно от отделния човек, който разкрива Христовата пълнота? Какви са последиците от това в контекста на великата борба? Вж. Ефесяни 3:10 .`

`Лесно е да бъдете добри, когато сте сами или с непознати, но е много по-трудно да сте мили с хора, които познавате наистина добре или не харесвате. Това означава, че когато все още показваме на тези хора благодат и доброта, ние даваме притегателно свидетелство за Божията истина.`