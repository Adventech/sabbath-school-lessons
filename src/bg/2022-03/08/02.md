---
title: Разточителността на нашия Отец
date: 14/08/2022
---

`„Ако Бог наистина ме обичаше, със сигурност щеше да направи  за мен!“ Чудя се колко ли пъти тази мисъл е минавала през ума ни. Поглеждаме към обстоятелствата, в които сме попаднали, и след това започваме да се питаме дали Бог наистина ни обича, защото ако беше така, нещата биха били различни.`

Има две причини, които често ни карат да се съмняваме в Божията доброта. Първо, когато в сърцата и умовете си изпитваме горещо желание за нещо, което вярваме, че е добро, мисълта, че Бог може да поиска нещо различно за нас, вероятно ще ни се стори нелепа. Второ, може да се съмняваме в Божията доброта, защото нашето преживяване е в противоречие с това, в което вярваме. Ако нещо изглежда добре или от него се чувстваме добре, или звучи добре, или има добър вкус, то трябва да е добро. И затова се гневим на Бога, когато не можем да го получим.

Тук на сцената излиза вярата. Вярата се задейства точно в онези моменти, когато сме изкушени да се съмняваме в Бога и в Неговата доброта.

`Римляни 8:28-39 е силен пасаж, описващ Божията доброта спрямо нас. Какво в тези стихове би могло да ни помогне да предпазим умовете си от съмнения в Неговата доброта?`

В Римляни 8:32 се съдържа важна част от разсъжденията, изключително полезни за предпазването ни от това да бъдем смазани от заобикалящите ни обстоятелства. „Щом Бог не се поколеба да постави всичко на карта за нас, като прие нашето състояние и се изложи на най-лошото, като изпрати собствения Си Син, има ли нещо друго, което не би направил с охота и доброволно за нас?“ (Превод на Библията на англ. ез. „Вестта“). Как е възможно да си мислим, че Бог ще изпрати Исус да умре за нас и след това ще се държи като подлец и скъперник?

Това означава, че истината за Божията щедрост спрямо нас, проявена в смъртта на Христос, трябва да оказва по-силно въздействие върху нашето мислене от всички съмнения, които огненото изпитание би могло да породи в сърцата ни.

`Как е възможно една истина (Божията доброта) да има по-силно въздействие върху вас от собствените ви съмнения? Отделете време, за да размишлявате върху истината, че Бог е дал Исус да умре вместо вас и че тази невероятна щедрост продължава да се излива по хиляди различни начини към вас днес. Какво постига това за вашата вяра?`