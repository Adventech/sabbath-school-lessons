---
title: Да видим Невидимия
date: 13/08/2022
---

### За изучаване през седмицата
Римляни 8:28,29; Йоан 14:1-14; Ефесяни 18:23; Исая 40:27-31.

> <p>Стих за запаметяване</p>
> „ С вяра той напусна Египет, без да се бои от царския гняв, и остана твърд, сякаш виждаше Невидимия ” (Евреи 11:27).

Определението за вяра в „Посланието към евреите“ винаги е било предизвикателство. „А вярата е даване на твърда увереност в онези неща, за които се надяваме, убеждения за неща, които не се виждат” ( Евреи 11:1 ). Как да бъдем сигурни в нещо, което не виждаме? И все пак Мойсей в нашия стих за запаметяване е илюстрация именно на това: „Той остана твърд, сякаш виждаше Невидимия“ ( Евреи 11:27 ).

Още по-голямото предизвикателство е да осъзнаем, че сме призовани да виждаме „Невидимия” не просто когато времената са добри, но особено когато всичко се обърка. Затова се нуждаем от вяра, христоподобна вяра, която трябва да бъде оформена от истината за Бога и Неговото царство.Истината за добротата на нашия Отец, силата в името на Исус, силата на Възкресението и състраданието на Бога са основните истини, които ще ни позволят да останем силни, когато сме в огненото изпитание и може би сме изкушавани да се съмняваме във всичко.

Седмицата накратко: Кои истини за Бога могат да ни помогнат да устояваме дори и в най-тежки ситуации?