---
title: Борба с всички сили
date: 30/07/2022
---

### За изучаване през седмицата
Йоан 16:5-15; Колосяни 1:28,29; 1 Петър 1:13; Матей 5:29; Битие, 32 гл.

> <p>Стих за запаметяване</p>
> „З атова и се трудя, като се подвизавам според Неговата сила, която действа в мене мощно ” (Колосяни 1:29).

Мъж и жена заедно участвали в токшоу. И двамата били преживели убийството на детето си.Синът на жената бил убит 20 години по-рано и нейният гняв и огорчение били огромни, както се предполага. Мъжът бил съвсем различен. Дъщеря му била убита от терористи няколко години по-рано. Той говорел за прошка към убийците и за това как Бог бил променил болката му. Колкото и да е болезнено, този човек се бил превърнал в илюстрация на това как Бог може да донесе изцеление в най-мрачните моменти от живота ни.

Как е възможно двама души да реагират толкова различно? По какъв начин настъпва духовна промяна в живота на християнина, позволила на този човек да съзрее през огнените изпитания на живота, вместо да бъде напълно смазан от тях?

Седмицата накратко: Каква е ролята на нашата воля и на силата на волята в битката със себе си и с греха? Как да избегнем грешката да оставим чувствата си всевластни над решенията, които вземаме? Защо трябва да устояваме и да не се отказваме, когато попаднем в огнено изпитание?