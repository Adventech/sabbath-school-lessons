---
title:  Възкръсналото движение за неделен закон
date:   21/03/2024
---

### inSight

`Как можеш да приложиш Откровение 14:1-13 в живота си през тази седмица?`

`Какви лични решения базираш на библейското ти изследване през тази седмица?`

`Какви са практичните стъпки, които ще предприемеш?`

**Възкръсналото движение за неделен закон**

“Докато Божиите поклонници ще бъдат особено разграничени по спазването на четвъртата заповед - тъй като тя е знакът за Божията творческа мощ и свидетелстват, че Той има право на човешко поклонение и почит - поклонниците на звяра ще се отличават с усилията си да премахнат възпоменателния ден на Твореца и да въздигнат на негово място нареждането на Рим. “ (Елън Уайт, Великата борба, стр. 446.)

И все пак християни от минали поколения са спазвали неделята, защото са предполагали, че по този начин празнуват библейската събота. А и днес във всяка църква, без да се изключва и римокатолическата, има християни, искрено вярващи, че неделята е отредената от Бога събота. Бог приема тяхната искреност и вярност към Него. Но когато съблюдаването на неделята бъде постановено със закон и светът получи пълна светлина по отношение на задълженията спрямо истинската събота, тогава всеки, който престъпва Божията заповед, за да послуша едно нареждане или предписание с не по-висок авторитет от този на Рим, ще почита папството повече от Бога. Той отдава поклонение на Рим и на силата, която е наложила въведена от Рим наредба. Покланя се на звяра и на неговия образ. Следователно, когато хората отхвърлят обявената от Бога наредба като знак на Неговия авторитет и на нейно място почитат избраната от Рим като белег на неговото върховно владичество, ще приемат знака на съюз с Рим - “белега на звяра”. И чак когато този въпрос бъде ясно изложен пред хората и те ще трябва да избират между Божиите заповеди и човешките заповеди, тогава упоритите в греха ще получат “белега на звяра”. (Елън Уайт, Великата борба, стр. 449.)

Политическата поквара разрушава любовта към справедливост и зачитането на истината; даже в свободна Америка, управителите и законодателите, за да си осигурят обществено благоразположение, ще се съгласят на общественото искане за закон, който да наложи спазването на неделята. Свободата на съвестта, която е струвала толкова голяма жертва, няма повече да бъде уважавана.” (Елън Уайт, Великата борба, стр. 592.)

“Затова тези, които представят истините на вестта на третия ангел често са били считани за хора, които просто всяват паника. Техните прогнози, че религиозна нетърпимост ще се възцари в САЩ, че църквата и държавата ще се обединят да преследват тези, които спазват Божиите заповеди, са били окачествени като безпочвени и абсурдни. Уверено е заявявано, че тази земя никога не може да се превърне в нещо друго освен това, което е вече - защитник на религиозната свобода. Но както въпросът с налагането на неделята е обезпокоителен, събитие поставяно под съмнение толкова дълго и трудно за вярване се вижда да приближава, и третата вест ще даде ефект, който не е могъл да даде преди. (Елън Уайт, Великата борба, стр. 605, 606.)

“Тези, които са били предупредени за събитията, които предстоят не се очаква да стоят в спокойно очакване на задаващата се буря, успокояващи се, че Бог ще защити Своите верни хора в ден на беда. Ние трябва да сме като хора, чакащи Своя Бог, не в бездейно очакване, но в задълбочена работа с непоклатима вяра…. Ние ще трябва да се постараем да обезоръжим предразсъдъците като поставим себе си в правилната светлина пред хората. Трябва да поставим пред тях важния въпрос за обсъждане, така поставяйки ефективен протест срещу мерки да се ограничи свободата на съзнанието. Ние трябва да изследваме писанията и да имаме възможност да даваме обосновка за нашата вяра.” (Елън Уайт, Свидетелства към църквата, т. 5, стр. 452.)