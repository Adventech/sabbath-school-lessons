---
title:  Печатът
date:   18/03/2024
---

### inTerpret

`Какви специални послания носи Откровение 14:1-13?`

`Кои части от него са трудни?`

`Какви въпроси възникват в теб?`

`Кои са библейските принципи, които откриваш в текста?`

`В коя област от живота си можеш да приложиш библейския текст?`

**Печатът**

От всички заповеди, които служат за външен знак за нашата принадлежност към Бог, Съботата е най-явната. Спазването на съботата ни позволява да се фокусираме върху Божиите благословения, Неговото освещаващо дело и собствената ни почивка (Изход 2:3) създава изобилни възможности за споделянето на вярата ни. Всеки път когато молим началник да ни извини в съботен ден, отклоняваме поканата на приятел за събитие в събота или молим човек да намери друг ден да работи в нашия имот, ние заявяваме, че Бог е основния приоритет в нашия живот. Също, тъй като по-голяма част от християнския свят не разбира благословенията, която съботата носи, истинското спазване на съботата демонстрира пред другите вярващи значението, което Бог поставя върху писанията спрямо традицията, че Неговият закон е отвъд нашия. Тъй като съботата изразява връзката с Бог и е особено отличителна, не е никак изненадващо, че Библията изтъква съботата (Йезекиил 20:12) като основния знак на верността ни към Бог дори над другите заповеди. Да оставим работата си през Божията събота е знак, че ние признаваме, че изцяло разчитаме на Божието дело в сърцата ни.

Някои знаци служат за определени цели. Например, печатът е вид официален знак, демонстриращ авторитет и достоверност. Един официален печат съдържа в устройството си титла, обсег на действие/владение и понякога име. Заповедта за съботата в Изход 20:8-11 съдържа всичките три: титлата на Създателя, Неговото владение над цялото сътворение и името на Господ Бог. Ако съботната заповед е променена или премахната от заповедите, Божият печат липсва от Неговия закон и Неговата самоличност като законодател не е известна. Никоя от другите девет заповеди не определя Божията титла и владение и те затова се нуждаят от заповедта за събота, за да бъде закона пълен.

Метафората да имаме Божия печат на челата ни, представлява реалността на новия завет с който да преминаваме през живота, редом с Неговия закон изписан отчетливо в сърцата и умове ми (Евреи 8:10, Исая 56:1-7). Божията свята събота лежи в сърцето на Неговия свещен закон. Затова е логично, че Сатана подтиква горчива омраза към центъра на Божиите заповеди. Колкото повече виждаме неприязънта към съботата да се увеличава, толкова по-видно истинските пазители на съботата се отличават като верни на Създателя. Седмия ден, съботата, е Божият специален и официален печат за тези, с които Той има специална заветна връзка (Йезекиил 20:12,20). Този печат е Божий подарък и Божие дело. Никой човек не може да си постави печат или да постави на някой друг такъв за вечността; само силата на Светия Дух може (Ефесяни 4:30)

`Как изглежда някой, който живее според Божия печат на челото си?`