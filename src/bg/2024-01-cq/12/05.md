---
title:  Белегът на Звяра
date:   20/03/2024
---

### inVitе

Разгледай Откровение 14:1-13 отново и открий Исус в него.

`Как преоткриваш Исус тук?`

`Какво ти казва Исус чрез този текст?`

`Какъв е твоят отговор на този призив на Исус? Помоли се.`

**Белегът на Звяра**

Сцената с Агнето, изправено на хълма Сион в Откровение 14:1 донася голямо облекчение след хаоса, тъмнината и потисничеството описани толкова ярко в Откровение 13. Пророческия поглед се измества от обезпокоителните събития на този свят обратно към небесните, и читателят е уверен, че Божият глас не е заглушен и Бог не е забравил или загубил от поглед Своя народ. Тези, които стоят пред Божия трон свидетелстват чрез присъствието си, че Той всъщност е опазил Своя народ през всички изпитания, пред които са се изправили.

Врагът има зловеща стратегия - да отведе Божия народ далеч от тази група: белегът на звяра и кризата, която го прави популярен. Божието обещание да подкрепи Своя народ (Откровение 14:1-5) е предшествано и последвано от предупреждение против получаването на белега - фалшив печат, който не произлиза от Бог. Белегът изявява вярност към човешките закони и традиции докато печатът - вярност към Божия закон над всичко друго. Печатът на Бог e подарък даден заедно с обещаната почивка и благословения за тези, които почитат седмия ден - съботата ( Битие 2:3, Изход 20:8-11). Ако Божия печат включва истинската събота имаме основание да вярваме, че белегът на звяра включва подменената такава. Тази фалшификация е защитена от човешката традиция и църковната догма, нещо което виждаме да се случва даже в историята на ранната църква, когато религиозните водачи и съвети предявяват авторитет да пренапишат Божия закон (Даниил 7:25) Докато Библията дава сериозни доводи за съботата като знак за Божия авторитет, католическата църква твърди, че неделята е заменила съботата. Папа Йоан Паве II пише, че неделята “стои в центъра на цялото богослужение” и “затова e присърце на църквата” (Апостолско послание “Dies Domini”) Всичко накрая опира до поклонение по Божия начин или според човешката традиция.

Тези две противопоставящи се системи на поклонение ще се сблъскат тогава, когато църквата придобие достатъчно влияние над държавата, за да наложи своя фалшив ден на поклонение над широката общественост. Кризата с белега на звяра ще се разиграе, когато правителството се опита да наложи църковната традиция чрез закон за неделята. Никой няма получи белега на звяра докато съществува религиозна свобода, но последната конфронтация между доброто и злото ще дойде, когато поклонението се превърне в основната точка на раздора.

Последните минути на един мач са винаги най-напрегнатите. Където и да са, зрителите имат склонността да стават по-шумни и ентусиазирани колкото повече наближава краят. Както през последните минути на някой мач, пророчеството показва, че битката между белега на звяра и Божия печат ще бъде изключително напрегната, особено имайки предвид, че това ще бъде последната космическа битка в историята на този свят. Сега е времето да опознаем Христос и да изпитаме на практика вярата си в Него преди да е твърде късно. Ако предаваме сърцата си и следваме Агнето всеки ден тук и сега, никоя земна или пъклена сила не ще може да попречи на който и да е от нас да участва в групата, която ще застане пред Божия трон. (Откровение 14:4,5).

`По какви начини можем да практикуваме вярата си сега, докато още не е дошло времето на последния конфликт?`