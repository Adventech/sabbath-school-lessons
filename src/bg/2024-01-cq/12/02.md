---
title:  Написано на челото
date:   17/03/2024
---

### inGest

- Огради повтарящите се думи/идеи.
- Подчертай важните за теб думи/идеи.
- Свържи със стрелки онези думи/идеи, които се допълват.
- Наизусти любимия си стих.

**Написано на челото**

Откровение 13 и 14 глава рисуват света като разделен на две поляризирани групи. Първата получава белега на звяра на своите чела или десниците заедно с името и числото на звяра (Откровение 13:16,17) и другата има печата на Бог, който включва името на Неговия Отец (Откровение 14:1) поставен на челата им (Откровение 7:3). Тези контрастиращи символи представляват две ярко противопоставящи се идентичност и вярност. Едната група се възхищава на звяра и го следва където и да отиде; другата обича Aгнето, където и да отива (Откровение 13:3, 14:4). Едната група възприема заблудите на звяра, другата не е измамена (Откровение 13:14; 14:5)  Едната е опиянена от греховете на Вавилон, докато другата остава чиста и неосквернена (Откровение 14:4,8). Едната се подчинява на незаконните укази на човешкото правителство; другата остава непорочна пред Бог и Неговия трон (Откровение 13:15-17; 14:5).

Както показват писанията, винаги има поне една група, която вярно се подчинява на Божиите заповеди. За Израел, Божият закон изпълнявал функцията на вътрешен белег или печат върху сърцата им и на външен знак, който ги отличавал от другите, както Второзаконие описва: “ Тия думи, които заповядам днес, нека бъдат в сърцето ти; ….да ги връзваш за знак на ръката си, и да бъдат като надчелия между очите ти (тоест върху челото) (Второзаконие 6:6-8). Подчинението на Израил на десетте заповеди и липсата на идоли в домовете им са ясни знаци на тяхното доверие в Бог. Отличавало ги е от народите около тях. Божият народ говорил по различен начин. Те спазвали седмия ден Шабат докато народите около тях спазвали неделята в чест на бога на слънцето. Почтени връзки вътре в семейството, сексуална чистота, казването на истината и уважението на човешкия живот, собствеността и правата на другите са били в голям разрез с културата на народите около тях. Израил бил подчертано различен, което служило за невербално свидетелство към всички, които те срещали.

Новият завет потвърждава, че Бог все още желае да напише Своя закон в умовете ни (Евреи 8:10), като издига послушанието към Неговите заповеди като външен знак на Неговият народ(1 Йоан 2:3,4). Ние избираме да обявим гражданство си в небето, докато спазваме Божиите заповеди, защото света със сигурност забелязва, че има нещо различно в тези, които ги спазват. Следвайки Божия закон, показваме към кого принадлежим и кой получава нашата вярност.

Послушанието не е просто задължение, то произлиза от сърца преливащи с любов за Отца (1 Йоаново 5:3). Произхожда от приемането на Божията любов (1 Йоаново 4:19) не от човешка прищявка. Нашата дълбока любов към Бог ни дава сили да издържим на всички трудности и да останем лоялни и послушни на Него въпреки изпитанията.

`Как Бог записва закона си върху умовете и сърцата ни днес?`

`Как напълно да се отдадем на Бог?`