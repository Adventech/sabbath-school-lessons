---
title:  Противопоставяне на неделни закони
date:   16/03/2024
---

### inTro

**Прочети Откровение 14:1-13. Вникни в библейския текст.**

**Противопоставяне на неделни закони**

Усилията през 80-те години на 19в. да се национализира християнството в САЩ включват силен натиск легално да се установи неделята като национален ден за почивка. На 21 Май 1888 сенатор Хенри В. Блеър предлага “Законопроект за неделната почивка”, който е описан така: “законопроект да осигури на хората насладата на първият ден на седмицата, известен като Божият ден, като ден на почивка и да насърчи неговото спазване като ден на религиозно поклонение” (Алонсо Т. Джоунс, Двете Републики, стр. 830). Законопроектът целял да забрани ненужната работа и развлечение, което смущава другите в неделя, и да ограничи неделната поща, търговия, транспорт и военни паради наред с някои други дейности. Сенатът провежда публично изслушване по този указ на 13 Декември 1888, където Алонзо Т. Джоунс, плодовит автор, говорител и застъпник на религиозната свобода изказва притесненията на Адвентистите от Седмия ден и други религиозни малцинства: “ Нашата национална конституция олицетворява най-яркия принцип обявен от Исус Христос, че гражданското правителство не трябва да има нищо общо с религията, или с всичко, което се отнася до Бог; но трябва да остави това на съвестта на всеки един човек и неговия Бог” (Алонзо Т. Джоунс, Национални неделен закон, стр. 43) Той отрича, че правителството има някакво право да издава закони, които се отнасят към нашите задължения към Бог. На тази основа той обявява, че не неделните закони не само са неконституционни, но също и антихристиянски.

Тази позиция изправя адвентистите в опозиция срещу други християни и временно ги сближава с еврейски организации, светски агенции и собствениците на барове, които са против затварянето в неделите.

В декемврийския брой 1888 на “Американски страж” Джоунс защитава адвентизма казвайки: “Ние също сме християни“. Той признава, че много християни са “готови да ни нарекат либерали.” На това Джоунс отговаря, че ние “ сме достатъчно либерални да твърдим, че всички други без значение притежават същите човешки, граждански и религиозни права, които християните притежават.” В същата тази година Елън Уайт публикува нейното разширено издание на Великата Борба, книга, която показва пророческата и историческата важност на неделния закон. Законопроектът на Блеър е отхвърлен, но днес все още съществува интерес за издаването на неделен закон. Урокът тази седмица ще разгледа пророческата значимост да се въведе закон за спазването на неделята.

### inScribe

Препиши Откровение 14:1-5. Можеш също така да преразкажеш библейския текст или да го представиш схематично.

` `