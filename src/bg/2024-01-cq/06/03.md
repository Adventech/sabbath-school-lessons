---
title:  Методът продължава
date:   05/02/2024
---

### inTerpret

`Какви специални послания носи Лука 23:1–43?`

`Кои части от него са трудни?`

`Какви въпроси възникват в теб?`

`Кои са библейските принципи, които откриваш в текста?`

`В коя област от живота си можеш да приложиш библейския текст?`

**Методът продължава**

Най-лошото престъпление, извършено някога в цялата човешка история, е неоспоримо убийството на невинния Божий Син. Поради духовната същност на Неговите страдания, никой никога няма да изпита същата тази агония. Исус предупреждава, че тези, които следват Неговите стъпки, ще изтърпят същото гонение, наричайки го даже нашия собствен "кръст" (Матей 10:38), но какво точно представлява този кръст? Колко сходни ще са нашите гонения, с тези на Христос? Знаем, че ще трябва да поемем същата омраза, която преживя Исус, и че тази омраза ще се превърне в гонение, защото Той казва: "Ако светът ви мрази, знайте, че преди вас мразеше Мене... Ако Мене гониха, и вас ще гонят" (Йоан 15:18, 20).

Исус също предсказва, че това гонение ще включва съвместната дейност на църква и държава, започвайки с религиозните власти: "Внимавайте обаче от човеците, защото ще ви предават на събори и ще ви бият в синагогите си" (Матей 10:17). Тези искри на гонение ще се превърнат в ад, след като църквата успешно въоръжи силата на държавата: "Ще бъдете изведени пред управители и царе заради Мен, за да свидетелствате на тях и на народите" (Матей 10:18). Верен на Своите думи, ранните гонения в книгата на Деяния започват с противодействие от страна на религиозните лидери (Матей 4, 5). Първоначално се доверяват на думите и атаките, и използваха само в малка степен насилие, но с увеличаване на противодействието, насилието се нарастваше. Религиозните лидери арестуват и затварят вярващи (Деяния 8:3), и скоро след това се съгласяват да използват властта на римския цар, за да приложат своите възгледи и да убият престъпниците (Деяния 12:1–4). Деяния продължава да разказва за епизоди на насилие, случващи се навсякъде, където юдеите си осигуряват подкрепата на местните управители. Така към края на историята, религиозните лидери печелят достатъчно подкрепа от империята, за да държат Павел, най-известният мисионер на църквата, затворен в Рим.

В книгата Откровение се предават живописни предупреждения, че най-могъщата преследваща сила в историята на света ще бъде създание, което слива църква и държава. Тази организация, която ще бъде виновна за убиването на най-много християнски мъченици, е изобразена като жена, яздеща звяр (Откровение 17:1–6). Знаем, че всеки звяр в библейското пророчество представлява нация (Даниил 7:17, 23), а този звяр носи блудница, която представлява покварения Божи народ— покварената църква (Йеремия 3:1–3; Осия 1:2). Един от най-ясните признаци за такава църква е, когато липсата на сила от Светия Дух се допълва със сила от държавата. Изопачената църква в Откровение съответства на този облик. Тя е изобразена да язди на звяра, а не обратното, защото на този етап църквата успешно е усвоила властта на държавата. Важно е, да отбележим: държавата няма да контролира църквата, а църквата ще контролира държавата.

`Какво разкрива процесът срещу Исус за това какви методи ще използва противникът срещу Неговите ученици?`