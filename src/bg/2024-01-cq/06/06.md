---
title:  Мразен и отхвърлен
date:   08/02/2024
---

### inSight

`Как можеш да приложиш Лука 23:1–43 в живота си през тази седмица?`

`Какви лични решения базираш на библейското ти изследване през тази седмица?`

`Какви са практичните стъпки, които ще предприемеш?`

**Мразен и отхвърлен**

“Така, избирайки езически владетел, еврейската нация се e оттеглила от теокрацията. Те отхвърлят Бог като свой Цар. Отсега нататък те нямат избавител. Те нямат друг цар освен Цезар. До това свещениците и учителите водят народа. За това, с последвалите страховити резултати, те са отговорни. Грехът и гибелта на една нация се дължат на религиозните водачи.“ (Елън Уайт, „Копнежът на вековете“ стр. 737, 738.)

„Пилат копнееше да освободи Исус. Но вижда, че не може да направи това и все пак да запази собствената си позиция и чест. Вместо да загуби светската си власт, той избра да пожертва невинен живот. Колко хора, за да избягат от загуба или страдание, по подобен начин жертват принципи. Съвестта и дългът сочат една посока, а личният интерес сочи друга. Течението се насочва силно в грешната посока и този, който прави компромис със злото, бива пометен в гъстата тъмнина на вината.“

„Пилат отстъпи пред исканията на тълпата. Вместо да рискува загубата на своята позиция, той предава Исус на разпъване. Но въпреки предпазните мерки това, от което той се страхува, по-късно го постигна. Почестите му са отнети, свален е от високата си длъжност и болен от укор и уязвена гордост, не дълго след разпятието сам слага край на живота си. Така всички, които правят компромис със злото, ще спечелят само скръб и гибел. „Има път, който се вижда прав на човека, но краят му е пътища към смърт.“ Притчи 14:12.

„Бог може да унищожи Сатана и неговите съмишленици толкова лесно, колкото някой може да хвърли камъче на земята; но Той не го направи. Бунтът не трябва да бъде победен със сила. Принудителната сила е само под управлението на Сатана. Принципите на Господ не са от този ред. Неговата власт се основава на добротата, милостта и любовта; и тези принципи трябва да се използват. Божието управление е морално, и истината и любовта трябва да са преобладаващата сила.“ (Елън Уайт, „Копнежът на вековете“, стр. 759)

„Всяко унижение, поругание и жестокост, която Сатана може да вдъхне на човешки сърца е насочено върху последователите на Исус. И това отново ще се сбъдне по забележителен начин; защото плътското сърце все още е враждебно към Божия закон и няма да е покорно на Неговите заповеди. Днес светът е все така несъгласен с принципите на Христос, както беше в дните на апостолите. Същата омраза, която подтикна вика "Разпни Го! Разпни Го!", същата омраза, която води до гоненията на учениците, все още действа в синовете на непокорството. Същият дух, който в Средновековието изпраща мъже и жени в затвора, в изгнание и на смърт, който измисля мъченията на Инквизицията, който планира и изпълнява клането на Св. Вартоломей, и който разпалва пожарите на Смитфийлд, все още действа със зловредна енергия в неосвободените сърца. Историята на истината винаги е била свидетелство за борба между доброто и злото. Прогласяването на Евангелието винаги се осъществява в този свят срещу съпротива, опасност, загуба и страдание.“ (Елън Уайт, „Деяния на апостолите“ стр. 84, 85.)