---
title:  Несъответствия и противоречия
date:   03/02/2024
---

### inTro

**Прочети Лука 23:1–43. Вникни в библейския текст.**

**Несъответствия и противоречия**

Борбата за свобода не винаги върви по прав път. Дори най-добрите постижения в посока на свободата, насочена към Христос, често са компрометирани от политически натиск и лични пристрастия. Мнозина протестантски лидери, освободили се от угнетяващата власт на Рим, развиват собствени строги политики към непокорните, ефективно ставайки угнетители.

В ранните си писания Мартин Лутер представя църквата като доброволна група от вярващи и е изключително разтревожен от хора, които искат да тероризират католическите църкви и насилствено да премахват техните идоли. Въпреки това, когато някои от германските князе прехвърлят подкрепата си от римокатолицизма към лутеранството, Лутер приема властта на държавата и я използва, за да се справи с религиозните заплахи, като например анабаптистите. Въпреки, че има много общи черти с тази група вярващи, която е формирана по същото време като лутеранството, Лутер ги разглежда като бунтовници и богохулници, считайки, че трябва да са изгонени от Германия или да бъдат убити. Единственото нещо, на което и католическите, и лютеранските принцове се съгласяват през 1529г на събранието в Шпаер, е че анабаптистите не могат да се толерират в Германия. Много анабаптисти загиват от ръцете на лутераните и на католиците в следващите години. Учението на Лутер освобождава много хора от робството на суеверието и властта на Рим, но самият Лутер се бори да избяга от методите и духа на своето време.

Анабаптистите вярват, че вярата може да бъде само доброволна. По тази причина те стоят зад кръщението на възрастни (а не кръщението на малки деца), свободата на съвестта и разделянето на църква и държава - обичайни учения днес, но тогава са доста радикални. Иронично, анабаптистите прилагат принципите на Лутер по- вярно и последователно, отколкото лутеранската църква. Днес трябва да изследваме живота си, за да се предпазим от всякакви несъответствия и противоречия, които могат да дискредитират нашето послание. В урока за тази седмица ще обсъдим жестокостта, която Исус понася от ръцете на съюза между църква и държава, и как последователите Му могат да се пазят от методите, които убиват техният Спасител.

### inScribe

Препиши Лука 23:1–5. Можеш също така да преразкажеш библейския текст или да го представиш схематично.

` `