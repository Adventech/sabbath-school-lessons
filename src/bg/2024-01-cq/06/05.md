---
title:  От преследвач към преследван
date:   07/02/2024
---

### inVitе

Разгледай Лука 23:1–43отново и открий Исус в него.

`Как преоткриваш Исус тук?`

`Какво ти казва Исус чрез този текст?`

`Какъв е твоят отговор на този призив на Исус? Помоли се.`

**От преследвач към преследван**

От всички хора по света, християните трябва да протестират най-яростно срещу принципите отговорни за разпъването на Исус на кръста. Въпреки това, много така наречени християни последваха примера на тези, които разпнаха Христос, а не прецедента, създаден от Този, Който е разпънат. Исус казва, че Неговите истински ученици ще бъдат преследвани, никога преследвачи. За всеки вярващ, който премине към ролята на преследвач, това ще го направи ученик на дявола, а не на Исус (Откровение 12:13, 17).

Разбира се, хората могат да преминават и в другата посока. Савел е чудесен пример за това. Той е известен, като един от най-яростните гонители на ранната църква, преди да стане един от най-посветените мисионери и плодовити апостолски писатели в същата църква. В началото на живота си той си постави лична мисия да арестува всички християни, които можеше да намери и да развали, колкото се може повече от техните общности. Той дори улесни убиването с камъни на първия християнски мъченик, Стефан (Деяния 8:1–3). Обръщането на Савел е драматична демонстрация как Божият Дух може напълно да трансформира някого, като го превърне от преследвач в преследван.. Исус първо срещна Савел по време на неговото пътуване към Дамаск. Незабавно идентифицирайки Савел като преследвач и Себе Си като преследван: "Савле, Савле, защо Ме гониш?... Аз съм Исус, когото ти гониш" (Деяния 9:4, 5). След като Савел срещна Исус, той никога повече не използва сила в отношенията си към вярващите. Исус промени характера му, техниките и името му: Савел стана Павел, напълно нов човек, който въздейства на сърцата и умовете на хората, вместо да налага волята си върху техните тела. В своите свидетелства пред многобройната тълпа в Ерусалим (Деяния 22:1–21) и по-късно пред цар Агрипа (Деяния 26:1–23), Павел направи обръщението си от преследвач към преследван основен доказателствен материал, че Христос го е трансформирал.

Много е иронично, че толкова много християни, които твърдят, че вярват в Новия Завет, действат против примера на най-плодовития автор в същия този Нов Завет. Религиозните преследвачи следват прецедента, който Павел постави преди своето обръщане, вместо този, който той постави след него. Тази удивителна история трябва да накара всеки вярващ перманентно да остави насилието и да приеме духа на Христос, както направи и Павел.

`Как истинското обръщане повлиява начина, по който гледаме на религиозната свобода?`