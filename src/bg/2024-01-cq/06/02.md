---
title:  Църква и Държава обединени срещу Христос
date:   04/02/2024
---

### inGest

- Огради повтарящите се думи/идеи.
- Подчертай важните за теб думи/идеи.
- Свържи със стрелки онези думи/идеи, които се допълват.
- Наизусти любимия си стих.

**Църква и Държава обединени срещу Христос**

Историята за кръста и предшестващите мъки не разкриват само любовта, жертвата и посветеността на Исус, но и тактиките, които врагът използва срещу тези, които защитават Христос. Исус казва на своите ученици какво ще изтърпи преди да започнат неговите мъки, така че те да знаят какво да очакват от своите собствени гонения (Йоан 15:18–20). Днес християните трябва да изучават смъртта на Христос, за да разберат стратегиите на Сатана, тъй като историческите събития са показатели за това, което може да изпитаме някой ден.

Враговете на Исус започват с три обвинения: че Той извращава нацията, че забранява на последователите си да плащат данъци на Рим и твърди, че е Христос, Цар (Лука 23:2). Първите две са лъжливи, третото е вярно. Всички три засягат политиката. Трябва да направят Исус да изглежда, като политически престъпник, за да осигурят осъждане от страна на гражданската власт. Пилат, римският управител на Юдея, вярва, че Исус е невинен от самото начало (Лука 23:4, 14, 15, 20, 22). Той прозря лъжливите основания на обвиненията на юдеите и усети завистта им (Марк 15:10). Той би предпочел някой друг решава вместо него, но в крайна сметка не може да се откаже от своята отговорност (Лука 23:6–12; Йоан 18:31). Той не иска да съди по религиозни въпроси, но юдеите нямат законната власт да убият Исус без съгласието на Рим, затова са толкова настоятелни (Йоан 18:31). Пилат се страхува да се противопостави на исканията на тълпата и да загуби благоволението на религиозните лидери (Марк 15:15). Той също така се притеснява за собствената си позиция пред Рим, защото юдеите заплашват да го обвинят официално в заговор (Йоан 19:12–16). Докато преценява последиците, Пилат най-накрая отстъпи пред техните искания. Той избра да пожертва почтеността си в името на популярността и позицията. Пилат знае, че тази ситуация ще размие границата между църква и държава. Ако Пилат беше зачитал разграничението между църквата и държавата, не би могъл да одобри смъртта на Исус (Лука 23:22). Участващите страни напълно разкриват своето лицемерие, когато искат Варава да бъде освободен вместо Исус. Варава е убиец, добре известен с подстрекателство към бунтове, точно това, за което обвиниха Исус (Лука 23:19).

Хилядолетната църковна история показва, че най-интензивните гонения следват същият модел на сливане на църква и държава. Казано по-просто, Пилат се съгласява да превърне държавата в преследващата ръка на религиозната власт, одобрявайки екзекуцията на Христос (Лука 23:23–25). Съюзът на тези две сили гарантира смъртната присъда на нашия Господ. Ние знаем, че това ще бъде актуално отново в последните дни на земята.

`Как религиозните водачи осъществяват контрол върху светската власт – Пилат по времето на процеса срещу Исус?`

`По какъв начин Пилат се проваля като управник, когато склонява да осъди Исус?`