---
title:  Национална гордост
date:   11/01/2024
---

### inSight

`Как можеш да приложиш Лука 5:27-39 в живота си през тази седмица?`

`Какви лични решения базираш на библейското ти изследване през тази седмица?`

`Какви са практичните стъпки, които ще предприемеш?`

**Национална гордост**

“Никой от римските чиновници в Палестина не бе мразен повече от бирниците. Фактът, че данъците бяха наложени от чужда власт, дразнеше евреите постоянно, като им напомняше за изгубената им независимост. А бирниците бяха не само инструменти на римското потисничество. Те бяха използвачи, обогатяващи се на гърба на народа. Евреинът, приел тази служба от римляните, бе смятан за предател на своя народ. Презираха го като отстъпник и го класираха в най-долните слоеве на обществото.”(Елън Уайт, Копнежът на вековете, 83.9)

“Призоваването на Матей за един от Христовите ученици възбуди голямо недоволство. Религиозен учител да избере бирник за един от преките си съмишленици — това беше обида против религията, против обществените и народните обичаи! Позовавайки се на предразсъдъците на народа, фарисеите се надяваха да обърнат потока на народните чувства срещу Исус.” (Елън Уайт, Копнежът на вековете, 84.6)

“Но макар че фарисеите се смятаха за много високопоставени, бяха наистина в по-лошо състояние от онези, които презираха. Бирниците бяха по-малко високомерни и по-малко себедоволни, затова и по-възприемчиви за влиянието на истината. Исус каза на равините: “Но идете и научете се що значи тази дума: “Милост искам, а не жертви.” Така Той показа, че докато твърдяха, че проповядват Божието слово, бяха напълно невежи по отношение на за Неговия Дух.” (Елън Уайт, Копнежът на вековете, 84.14)

“По времето на Христа — себелюбието, гордостта и предразсъдъците бяха издигнали здрави и високи стени между пазителите на светилището и всички други народи на земята. Но Спасителят дойде, за да промени това положение. Думите от неговите уста звучаха различно от ученията на свещениците и равините. Христос събаря разделната стена, себелюбието, предразсъдъците за националност и учи на любов към цялото човечество. Той издига човека високо над неговия себелюбив кръгозор, Той премахва всички граници между различните страни и всички изкуствени различия в човешкото общество. Той не прави разлика между съседи и чужди, между приятел и враг, но ни учи да гледаме на всеки нуждаещ се като на наш ближен и на света като наш кръг за действие.”

“Еврейската нация отхвърли и разпна Господа на славата, защото в своята светска гордост и фанатизъм те не успяха да разберат писанията, които предсказваха Неговото идване. Те бяха твърде погълнати от своята дребнава борба за място и власт, за да изучават Божието слово с молитвено сърце. По същата причина мнозина в това време ще се провалят в подготовката за второто идване на Христос.” (Елън Уайт, _Review and Herald_)

“Книжниците и фарисеите се бяха отделили от Бога чрез национална си гордост. В Юдея имаше училища за обучение и ръководителите на тези училища бяха изпълнени със себевъзвеличаване. Те смятаха, че притежават цялата светлина, която някога е била дадена на света. Те очакваха Месията да дойде като временен княз, който да издигне еврейската нация над всички други нации на земята. С нарастването на самоувереността им зависимостта им от Бог намаляваше. Те вървяха по собствените си пътища и бяха изпълнени със самодостатъчност и самодоволство.” (Елън Уайт, _The Review and Herald_)