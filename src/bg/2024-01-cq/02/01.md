---
title:  Политически компрометирана църква
date:   06/01/2024
---

### inTro

**Прочети Лука 5:27-39. Вникни в библейския текст.**

**Политически компрометирана църква**

По време на управлението на римския император Константин (306–337г.) църковните лидери се намесват все повече в националната политика. Епископите се наслаждават на луксозни банкети в императорските дворци, където щедро възхваляват и ласкаят Константин за услугите, които той предоставя на християнството. Константин прокарва закони, които облагодетелстват църквата, освобождава духовенството от данъци, назначава християни на влиятелни позиции в империята и използва държавните приходи за църковни благотворителни организации и нови църковни сгради. Амбициите на църквата за богатство и светска власт само разкриват собствения й морален фалит и липса на духовна сила. Компромисите с езическата култура довеждат до неузнаваема църква, която скрива много форми на езичество под флага на християнството.

Епископите водят публични молитви за военния и политически успех на Константин, говорейки за него като за спасител на църквата и за съперника му Лициний като за смъртен враг на християнството. Те се страхуват, че Лициний може да съживи гоненията срещу църквата и във враждебността си срещу него, предаността им към Константин става фанатична. Един историк го описва по следния начин: „Целта на Константин беше да превърне теологията в клон на политиката; надеждата на всеки епископ в империята беше да превърне политиката в клон на теологията” (John William Draper, History of the Intellectual Development of Europe, стр. 311). Ражда се нов вариант на християнството в резултат от този странен брак между теологията и политиката, който в крайна сметка прераства в религиозна тирания. Урокът тази седмица изследва библейските принципи, които е трябвало да спрат църквата от това изобщо да съчетава теологията и политиката. Трябва да продължим да се вслушваме в тези предупреждения и днес.

### inScribe

Препиши Лука 5:27-32. Можеш също така да преразкажеш библейския текст или да го представиш схематично.

` `