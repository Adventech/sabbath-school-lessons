---
title:  Обидени от Исус?
date:   10/01/2024
---

### inVitе

Разгледай Лука 5:27-39 отново и открий Исус в него.

`Как преоткриваш Исус тук?`

`Какво ти казва Исус чрез този текст?`

`Какъв е твоят отговор на този призив на Исус? Помоли се.`

**Обидени от Исус?**

Исус не просто въвел няколко нови идеи в старата система на мислене на ученици Си; Той създал изцяло нов мироглед в тях. Исус подчертал важността на пълното скъсване със старото, когато казал: „Никой не отдира парче от нова дреха, за да го пришие на вехта дреха; иначе и новата дреха се съдира, и кръпката от новата не отива на вехтата. И никой не налива ново вино в стари мехове; защото новото вино ще пръсне меховете – и то самото ще изтече, и меховете ще се изхабят. Но трябва да се налива ново вино в нови мехове.” (Лука 5:36-38).

За съжаление, един ученик не бил готов да позволи на Исус да промени мирогледа му. Юда никога не се отказал от политическите си планове. Когато тълпите били съкрушени, че Исус няма да Се провъзгласи за цар и да донесе освобождение от Рим (Йоан 6:15), Юда духом бил с тях. В този критичен повратен момент мнозина изоставили Исус, тъй като разбрали, че Той няма да изпълни политическите им мечти. Исус попитал дванадесетте дали и те ще Го оставят (Йоан 6:67). Въпреки че Юда избрал да продължи да ходи с Исус физически, сърцето му било другаде (Йоан 6:64). Той смятал, че знае какъв трябва да бъде Месията и какво трябва да прави: „Често повтаряното от Христос изявление, че Неговото царство не е от този свят, оскърбявало Юда. Той бил начертал един план, една линия на поведение, по която очаквал Христос да действа. Юда искал да се води по-агресивна борба. Смятал, че ако Исус не пречи на учениците да провеждат своите планове, делото би имало по-голям успех.” (Копнежът на вековете, 232.7).

Колкото и да е тъжнa, историята на Юда ясно показва, че Исус никога не принуждава никого да Го следва. Исус позволява на всеки човек да избере собствената си съдба, без значение колко отчаяно желае по-добър развой. Исус води и убеждава, но никога не принуждава. На волята Му може да се противопостави и любовта Му може да бъде отхвърлена. Христос не наказа Юда с меч или тояга. Исус не попречи на Юда да излезе, когато той в крайна сметка тръгна по своя път.

Отрезвяващо е да се замислим защо Юда отпада. Неговото вероотстъпничество е отчасти породено от политическите му убеждения – те са твърде ценни за него; той не иска да се откаже от идеята Исус да стане земен цар и да свали римляните от власт. Той не се отказва от надеждите си за политическо решение на политическите проблеми на своята нация. Юда също вярва, че е по-хитър от другите ученици и по-мъдър от Христос (Йоан 12:4-8). Когато предава Исус, той по същество изпълнява политически трик, предназначен да принуди Исус да утвърди политическата Си власт. Тази обезсърчаваща история служи като ясно предупреждение, че следването на Исус трябва да бъде на първо място. Ако Исус е номер едно в сърцата ни, ние ще бъдем готови за цялостен ремонт на нашето мислене. Ако нещо друго е номер едно, някой ден ще се спънем така, както Юда се спъна.

`Защо Исус изисква от нас да направим нещо повече от това просто да включим няколко добри идеи в стария ни начин на мислене?`