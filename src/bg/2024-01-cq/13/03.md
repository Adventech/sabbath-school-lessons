---
title:  Свободата да обичаш
date:   25/03/2024
---

### inTerpret

`Какви специални послания носи Откровение 21?`

`Кои части от него са трудни?`

`Какви въпроси възникват в теб?`

`Кои са библейските принципи, които откриваш в текста?`

`В коя област от живота си можеш да приложиш библейския текст?`

**Свободата да обичаш**

Дали свободата, която Бог дава на Своите хора в небето, е абсолютна свобода? Свобода без граници ли е? Свобода ли е да правиш всичко? Разбира се, знаем, че отговорът е не. Стабилните семейства не позволяват на членовете си да правят каквото си искат; те имат структура и възлагат различни отговорности на всички членове, за да защитят безопасността и щастието на цялото семейството. На подобен принцип са и взаимоотношенията в небето; те са ръководени от любовта на завета, която включва отговорности и граници.

Бог оприличава Своя народ на невяста, за да илюстрира взаимното уважение и любов, присъщи на нашата връзка с Него (Откровение 19:9; 21:2). Двама влюбени не искат нищо повече от това да живеят с човека, когото обичат завинаги. Брачните клетви заздравяват заветната любов, която защитава бъдещето на този свещен съюз. Бог също иска да живеем в Неговото присъствие завинаги и затова се готви да сподели Своя дом с нас (Йоан 14:2, 3). Бракът не дава на съпрузите свободата да правят каквото си искат. Те не са свободни да си изневеряват един на друг или да харчат всички пари на партньора си. Съпрузите не са свободни да отсъстват през цялото време. Стабилните бракове включват взаимни отговорности и задължения.

Когато съпрузите решат, че имат свободата да правят каквото си искат, те обричат брака си. Въпреки всички тези граници, мнозина смятат, че бракът е отворил вратата към най-добрата свобода, която някога са откривали: свободата да живеят и да имат деца с човека, с когото споделят дълбока любов. Когато двойките са влюбени, бракът означава свобода, но когато не са, той означава робство. Същото важи и за рая. За хората, които обичат Бога, небето означава свобода; за тези, които не го, раят ще бъде робство.

Божият закон е написан на всяко сърце, което избира Него, и това разкрива едно от най-удивителните неща за Него: Той не ни принуждава да Го избираме или да Му се покланяме. Той записва закона Си в сърцата ни, след като сме направили своя избор. Един ангел може да реши да се разбунтува срещу Него по всяко време, но никой човек или небесно същество никога повече няма да избере да съгреши (Наум 1:9; Откровение 21:27; 22:11). Изкупените са изпитали от първа ръка опустошението, причинено от лъжата, че нарушаването на Божия закон носи свобода, а ангелите били свидетели на резултатите от предефинирането на свободата в „както ти се вижда за добре“. Това сърцераздирателно преживяване, разиграно на земята и наблюдавано от цялото творение, разрушава всяко от обвиненията на Сатана, че Бог не е справедлив или че съществува по-добра свобода. Разбра се веднъж завинаги, че първоначалната лъжа на Сатана, която се въртеше около твърдението, че Божието правителство е твърде ограничително, е точно това: лъжа. Може да се каже, че цялата велика борба се концентрира около въпроса за свободата. Дали любовта към Бог и изборът да следваме десетте заповеди защитават нашата свобода, или я унищожават? Всеки от нас трябва да си отговори на този въпрос днес. Нашето заключение ще определи както съдбата, която искаме, така и съдбата, която ще ни бъде дадена.

`Как Божията свобода, с всичките и ограничения, е истинска свобода?`