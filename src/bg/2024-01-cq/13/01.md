---
title:  Човешки права
date:   23/03/2024
---

### inTro

**Прочети Откровение 21. Вникни в библейския текст.**

**Човешки права**

Първата световна война била абсолютно опустошителна, но през Втората световна война навлезли нови оръжия, много по-разрушителни, отколкото се предполагало. Светът достигнал нови нива на смърт, болка и загуби благодарение на модерната технология, която затвърдила последиците от грешната природа на човечеството. Технологията напреднала значително през двадесети век, но моралното състояние на човечеството не се подобрило. Нашата неморалност и арогантност отнели милиони животи и продължават да отнемат и днес в тази уж напреднала епоха.

Организацията на обединените нации е създадена през 1945 г., за да предотврати бъдещите конфликти и да защити основните права на всеки човек. Тяхната „Всеобща декларация за правата на човека“, приета през 1948 г. и публикувана на уебсайта им, гласи: „Всеки човек има право на свобода на мисълта, съвестта и религията; това право включва правото да смени религията или убежденията си, както и свободата да изповядва религията или убежденията си, индивидуално или колективно, публично или частно, чрез обучение, обреди, богослужение и ритуали. ” (чл. 18). Този изключително ключов документ е преведен на 514 езика и е вдъхновил много страни и региони по света да приложат своя собствена защита на свободата.

Днес обаче войните и военните конфликти излагат на риск все повече хора. Регламентите, защитаващи правата на човека, които включват религиозната свобода, търпят неочаквани неуспехи и светът страда в грях и скръб по всевъзможни начини.

Вероятно хората, живеещи в двадесет и първи век, могат да признаят, че никоя човешка агенция няма да осигури свободата, от която този свят толкова отчаяно се нуждае. Хуманизмът никога няма да успее. Този свят се нуждае от избавление свише – това е целта на адвентизма! Думата „адвент“ означава „идване“. Именно затова адвентистите избрали тази дума, за да опишат нашата вяра в скорошното завръщане на Христос. Името „Исус“ означава „Бог спасява“; дори името Му обещава свобода. Урокът тази седмица ще се фокусира върху окончателното освобождение, което Бог е обещал на всичките Си деца.

### inScribe

Препиши Откровение 21:1-8. Можеш също така да преразкажеш библейския текст или да го представиш схематично.

` `