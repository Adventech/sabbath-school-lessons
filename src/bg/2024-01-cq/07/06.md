---
title:  Естеството на поръчението
date:   15/02/2024
---

### inSight

`Как можеш да приложиш Йезекиил 21 в живота си през тази седмица?`

`Какви лични решения базираш на библейското ти изследване през тази седмица?`

`Какви са практичните стъпки, които ще предприемеш?`

**Естеството на поръчението**

“Поръчението, което Христос даде на учениците Си точно преди Своето възнесение, е великата мисионска харта на Неговото царство. С даването й на учениците Си Спасителят ги направи Свои посланици и им даде акредитивните им писма. Ако след това те бъдат предизвикани и запитат чрез какъв авторитет те, неуките рибари, се подвизават като учители и целители, а те могат да отговорят: „Този, Когото юдеите разпнаха, но Който възкръсна от мъртвите, ни помаза да служим на Неговото слово, заявявайки „дадена ми е всяка власт на небето и земята“ (Елън Уайт, Свидетелства към църквата, т.8, стр. 14).

Точно преди да напусне учениците, Христос още веднъж изяви ясно естеството на царството Си. Напомни им казани по-рано неща за него. Заяви, че целта Му не е била да установи в света временно царство. Той не бе предвиден да царува като земен монарх на Давидовия трон. Когато учениците го попитаха: “Господи, сега ли ще възвърнеш на Израиля царството?, Той им рече: Не е за вас да знаете години или времена, които Отец е положил в Собствената Си власт” (Деяния 1:6, 7). Не бе нужно те да виждат в бъдещето повече, отколкото им бе открито и отколкото бяха в състояние да видят. Работата им бе да проповядват евангелската вест. (Елън Уайт, Деяния на апостолите, стр. 30).

“По време на Своята служба Исус бе подчертавал постоянно на учениците Си, че в делото за освобождаване на света от робството на греха те трябва да бъдат едно с Него. Когато изпрати дванадесетте, а след това и седемдесетте да проповядват царството Божие, учеше ги, че са длъжни да предават на други предаденото на тях. Чрез цялата си дейност Той ги подготвяше за самостоятелна работа, та когато се увеличи броят им, да стигнат и до най- отдалечените части на земята. Последният урок, който даде на последователите Си бе, че им е поверена добрата вест към света за спасение. “

“Когато Христос беше на тази земя, Той избра дванадесет ученици, които да бъдат постоянно с Него. Неговата цел беше да ги обучи за работата Си. Той не насочи вниманието им към целите и законите на царствата на света, а към една по-висша, по-свята тема – целите и законите на Божието царство. Той не им говореше за политика, а за темите, които ги засягаха като настойници на Неговата благодат. Той им даде обща представа за характера на Неговото царство и за неговото действие като царство на благодат в този свят и царство на слава в бъдещия. Той им каза, че това не е земно, временно царство, а царство, което ще пребъде вечно. Той им разкри завета на мира, великата харта, която декларира принципите на Неговото царство.”