---
title:  Пренебрегване на Христовите принципи
date:   30/12/2023
---

### inTro

**Прочети Лука 9:43-56. Вникни в библейския текст.**

**Пренебрегване на Христовите принципи**

Миланският едикт, издаден през 313 година, сложил края на 150-те години, изпълнени с моменти на жестоко преследване на християните от страна на Римската Империя. Преди издаването на този закон, вярващите, които отказвали да заявят, че Цезар бил бог и да се закълнат да му служат като такъв, били гонени, наказвани, хвърляни в затвори, разпъвани, изгаряни живи, давани като храна на лъвовете, а също търпели и много други зверства. Християните се криели в пещери и бягали към отдалечени райони, за да спасят живота си и да защитят семействата си. Молитвените домове били изравнявани със земята и собствеността конфискувана. Свещените текстове, които били бавно и болезнено преписвани на ръка, били събирани и изгаряни. Изнемощелите християни приветствали Миланския едикт, който бил първото официално оповестяване, гарантиращо религиозната свобода на всеки гражданин на Римската империя.

Ако изповядващите се за християни бяха останали доволни от позицията си и верни към благородните принципи на този указ, светът, може би, би бил помилван от последвалите хилядолетия на религиозно потисничество. Кой би предположил, че само след няколко години изповядващите се за християни щели да се борят за политически контрол и доминиране над различните религии дори над другари християни, които имали противоположни вярвания? При царуването на римския император Константин (306-337г.) християнските църкви сформирали съюзи с императора, които им гарантирали големи политически облаги. Църквата като цяло станала корумпирана с политически и финансови стремежи, които директно се противопоставяли на Исусовите принципи. Ако църквата бе останала вярна на Христовите учения и дух, би предотвратила сатанинското обединение на държава и църква, което довело до религиозна тирания през Средновековието.

Само за няколко века църквата се превърнала в отличен пример за това, което Исус казва, че не трябва да бъде. Тя оформила навици и дейности, чрез които да върши точно това, което Исус ни заповядва да не правим. През 16-ти век Протестантската Реформация започва бавно да преоткрива същността на религиозната свобода. Днес религиозната свобода е от основополагащо значение за мисията на църквата. Тя трябва да знае и да представя автентичните принципи, които Исус е установил.

### inScribe

Препиши Лука 9:54-56. Можеш също така да преразкажеш библейския текст или да го представиш схематично.

` `