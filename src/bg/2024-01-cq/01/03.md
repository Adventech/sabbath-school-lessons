---
title:  Какво да кажем за Илия?
date:   01/01/2024
---

### inTerpret

`Какви специални послания носи Лука 9:43-56?`

`Кои части от него са трудни?`

`Какви въпроси възникват в теб?`

`Кои са библейските принципи, които откриваш в текста?`

`В коя област от живота си можеш да приложиш библейския текст?`

**Какво да кажем за Илия?**

Ако учениците бъркат, когато искат огън от небето да унищожи самаряните, защо тогава пророк Илия иска огън от небето в 4 Царе 1:1-16 ? Контекстът на двете истории е съвсем различен: Илия се моли за огън, за да защити Божието име, а учениците се гневят, защото не ги приемат подобаващо. При старозаветната система на теокрация, в определени моменти, Бог изпълнява Своята роля на съдия и екзекутор, чрез божествено избрани хора. В 4 Царе 1 глава не се споменава дали Бог е накарал Илия да поиска огън да падне върху първите двама пратеници на царя, но се уточнява, че Илия е бил предупреден да пощади третия пратеник (4 Царе 1:15). Третият пратеник е спасен чрез Божията директна намеса, разкривайки, че дори и в моменти на възмездие Бог може да е милостив там, където е възможно.

Старият завет показва много моменти, при които Бог действа като съдия. Битие ни разказва как Той заличава света чрез потоп (Битие 8:21-23) и унищожава градовете Содом и Гомор с огън (Битие 19:28). И двете истории са пример за последния ден на съд, когато Господ ще съди целия свят. (Откровение 20:9). Бог е последният съдия, Той ще има крайната дума за всеки човешки случай, което дава надежда на хората, които са претърпели несправедливи присъди в земните съдилища и в човешките си взаимоотношения. Божият съд ще разкрие погрешните отсъждания на земните съдилища. Бог е справедлив и милостив, Той ще бъде почетен от цялото творение, когато светиите и ангелите заедно възкликнат, че всички Божии отсъждания са честни и справедливи. (Откровение 15:2-4, 19:1-4).

Докато в Стария Завет Бог понякога упражнява Своята роля на съдия чрез пророци като Илия, в Новия Завет Исус напълно премахва отговорността за унищожение от църквата. Това обяснява защо Бог никога повече не използва църквата си като инструмент за погубване, макар Новият Завет да описва истории на Божията директна намеса като тази при смъртта на Анания и Сапфира (Деяния 5:1-11). Христовият укор над Яков и Йоан за желанието им огън да падне от небето, има сила за всички християни през вековете. Всеки последовател на Христос, който претендира да бъде съдия, попада под същия Божий укор.

Исус ще се изяви като съдия и палач когато се върне на земята, извършвайки дело на унищожение, чрез ангелите си (Матей 13:41,42). Но когато Исус идва за пръв път като човешки пример за всеки ръководител в църквата, неговата мисия никога не е включвала отнемане на човешки животи. Най-голямата физическа сила, която Исус използва някога, е когато преобръща масите в храма (Марк 11). Той преобръща маси, а не семейства или човешки животи. Исус е благ. Той никога не удря или наранява човек (Матей 12:20). Единствения живот, който Исус отнема, е този на смокиновотo дървo (Maрк 11:20,21). Това е пример за съдбата на нация, над която Божият съд се е произнесъл.

`Защо Бог унищожава? Как тази проява на характера Му се свързва с любящата Му природа?`