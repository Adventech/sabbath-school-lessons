---
title:  Върховната демонстрация
date:   03/01/2024
---

### inVitе

Разгледай Лука 9:43-56 отново и открий Исус в него.

`Как преоткриваш Исус тук?`

`Какво ти казва Исус чрез този текст?`

`Какъв е твоят отговор на този призив на Исус? Помоли се.`

**Върховната демонстрация**

Христовият дух е най-ярко разкрит чрез Неговия избор да се предаде на жестокостта на кръста. Той многократно предупреждавал учениците за това, което предстои, но Христовия път на смирение бил толкова непознат на учениците, че те се боели да задават каквито и да било въпроси по темата (Лука 9:44,45). Учениците се съревновавали помежду си затова кой ще постигне най-голяма сила и контрол (Лука 9:46-48). Учениците държали здраво точно на това, от което Исус се отказал. Те се стремели към сила, произтичаща от царуване на земята, докато мисията на Исус предполагала най-дълбоко себеотрицание. Христовият дух е пълната противоположност на духа, идващ от света. Небесното царство е изградено върху принципи, които се противопоставят на принципите в земния свят. Исус канел учениците си да се откажат от своите амбиции и да се присъединят към Неговия път на себеотричане.

В отговор на съперничеството на учениците Исус насочил тяхното внимание към едно дете, тъй като децата били считани за най-малко значимите хора наоколо. Христос им показал, че ако учениците можели да послужат на нуждите на децата, щели да бъдат привлечени от Неговия дух и мисия “защото, който е най-малък между всички вас, той е голям“ (Лука 9:48). Всичко това води началото си от горделивите сърца на учениците, които след години на служене заедно с Исус, все още трябвало да учат много за Неговия Дух.

След като Исус се възнася на небето, мисията да се разкрие Неговия Дух пред света, е поверена на църквата. Обаче светът никога няма да види Исус чрез нас, ако ние не сме изпразнени от себе си и не сме направили място за Бога, за да свети чрез нас. Само Христовият дух може да подготви правилно църквата за предстоящата криза и да обедини църквата, когато светът е разделен. Апостол Павел ни увещава “Имайте у себе си същото съзнание, което беше и у Христос Исус, Който, като беше в Божия образ пак не сметна, че трябва твърдо да държи равенство с Бога, но се отказа от всичко, като взе на Себе си образ на слуга и стана подобен на човеците и като се намери в човешки образ, смири Себе си и стана послушен до смърт, даже смърт на кръст.” (Филипяни 2:5-8). Само когато приемем Христовия дух на смирение и последваме Неговия пример на отричане от себе си, ще се наслаждаваме на единство между вярващите (Филипяни 2:2,3). Ако всеки човек прегърне Христовия дух като гледа напред “не само за своето, а всеки и за чуждото“ (Филипяни 2:4), никога няма да има друго погазване на религиозната свобода. Духът на Христос е единственото решение за всякакъв вид тирания и потисничество.

`Кои са някои от характеристиките на Христовия Дух? Как да получим този Дух в ежедневието си?`