---
title:  Духът на учениците
date:   31/12/2023
---

### inGest

- Огради повтарящите се думи/идеи.
- Подчертай важните за теб думи/идеи.
- Свържи със стрелки онези думи/идеи, които се допълват.
- Наизусти любимия си стих.

**Духът на учениците**

Адвентистите отдавна вярват, че религиозната свобода включва човешкото право да избереш каква религия да изповядваш, да променяш своите религиозни вярвания според убеждението на съвестта си. Да практикуваш религията си индивидуално или в общност с други вярващи в богослужение, обреди, практики, свидетелства и учения, еднакво уважавайки правата на другите. (Наръчник на ЦАСД, стр. 95). Исус Христос е съвършеният пример за Един, който е имал силата да принуждава и да властва, ала въпреки това винаги е зачитал всеки индивидуален избор в това дали да се вярва на Бога, да се изявява, да се следва или не. Исусовият начин да уважава индивидуалните права на хората  силно контрастираше на поривите на неговите ученици за постигане на принудително послушание.

Исусовите ученици били дълбоко утвърдени в културата на еврейския народ. Те живеели в години на постоянни политически борби и национален фанатизъм. Също както и днес, различни фракции се съревновавали за сила и ресурси. Това важи с особена сила за времето, когато Рим управлявал Израил, доказано от проявата на случайни бунтове, които имали за цел да върнат свободата и да възстановят честта на Израил. Безпокойство и революции владеели хората по времето на Христос, въздействайки на учениците до такава степен, че Яков и Йоан поискали унищожението на самаряните с огън, защото не приели подобаващо Исус. (Лука 9:54)

Учениците покривали тяхната враждебност с маска на духовност, която поддържали с текстове от Стария Завет. В нито една област човешкото сърце не е по-заблудено и излъгано от времето, когато се оправдава духа на жестокост и отмъщение. Само ако можели учениците да видят себе си така, както Исус ги е виждал. “Вие не знаете на какъв дух сте“. (Лука 9:55)

Исусовият отговор на кръвожадните желания на учениците очертава границите, които Той никога не би престъпил. Нито веднъж в своето служене Исус не се опитва да заплашва или да принуждава хората да Го следват и да променят пътищата си, тъй като Неговата мисия по никакъв начин не включва разрушаването на живот или собственост. (Лука 9:56). За съжаление този атрибут често бил забравян през вековете след живота на Христос. Ако през всяка епоха църковните лидери и изповядващите се за християни винаги се отричаха от погрешния дух на учениците и приемаха Христовия дух, църковната история никога не би включвала събитията на преследване и тирания, извършени в името на вярата. Исус ясно ни казва как трябва да реагираме, когато не сме добре дошли в някой дом или град: ”И ако някой не ви приеме, нито послуша думите ви, когато излизате от дома му, или от онзи град, отърсете праха от нозете си.” (Матей 10: 14). Когато сме били отблъснати, няма нужда да призоваваме огън от небето или да предприемаме атака - било то физическа или вербална. Исус просто ни дава указанието да отърсим праха от нозете си и да продължим напред. Това е всичко.

`От какви идеи или навици е трябвало да се отрекат учениците, за да приемат Исусовия Дух?`

`Какво ни учи Христовия пример за това как да се отнасяме към хора, които имат погрешния дух?`