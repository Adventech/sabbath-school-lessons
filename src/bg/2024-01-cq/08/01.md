---
title:  Нов вид общност
date:   17/02/2024
---

### inTro

**Прочети Деяния 25, 26. Вникни в библейския текст.**

**Нов вид общност**

През седемнадесети век, вярващите започват да гледат към Америка като към прибежище от преследванията. През 1631 г., особено пуританите, установяват процъфтяващи колонии в Масачузетс Бей и по брега на Нова Англия. Тези пуритани се стремят да установят теократична форма на управление, виждайки себе си като нов Израил. Ранните закони на Масачузетс изискват редовно посещение на църквата и плащане на десятък. Законодателите обявяват богохулство, вещерство, прелюбодейство, хомосексуалност, поклонение на други богове и отказ от кръщаването на бебета за смъртни наказания. Хора, заподозрени в клевети за духовното ръководство или поддържащи различни виждания от тези, които се проповядват, са изваждани пред църковни трибунали и получават граждански наказания. Роджър Уилямс, пуританин имигрант от Англия, който е поканен да проповядва в църквата в Масачузетс, е осъден и изгонен от един такъв съд за това, че пледира за пълното разделение между църква и държава. Той разчита на близките индиански племена, за да оцелее през тежката зима. Без това приятелство, което е поддържал от известно време, той със сигурност щеше да умре. Изглежда пуританите са дошли в Америка, търсейки религиозна свобода за себе си, но не и за другите. Преследваните отново станаха преследвачи.

Няколко месеца след изгонването на Роджър Уилямс, е осигурена харта от английската монархия, да се основе колонията Роуд Айлънд. Уилямс се погрижи, тази нова колония никога да не изисква от своите граждани и лидери да са от определена религия. С Уилямс като управител, новата колония приема голям приток от религиозни изгнаници като баптисти, квакери и евреи. Всички са добре дошли и равни пред закона. Роуд Айлънд предостави безопасно място за поклонение на хора.

В Роуд Айлънд, Роджър Уилямс е съосновател на първата баптистка църква в Америка, структурирана да е напълно независима от държавата, съгласно новозаветния модел на религиозните институции. Урокът тази седмица е фокусиран върху това, как апостол Павел призовава гражданските лидери да не се занимават с религиозни въпроси и как неговата преданост към Евангелието го подтиква понякога да защитава, а понякога да се отказва от правата си, в зависимост от ситуацията.

### inScribe

Препиши Деяния 25:17-22. Можеш също така да преразкажеш библейския текст или да го представиш схематично.

` `