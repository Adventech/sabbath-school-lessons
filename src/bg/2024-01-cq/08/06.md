---
title:  Силата ни като свидетели
date:   22/02/2024
---

### inSight

`Как можеш да приложиш Деяния 25, 26 в живота си през тази седмица?`

`Какви лични решения базираш на библейското ти изследване през тази седмица?`

`Какви са практичните стъпки, които ще предприемеш?`

**Силата ни като свидетели**

"Апостолите понасят крайни мъки поради болезненото положение, в което са оставени, но не се оплакват. Вместо това, в пълна тъмнина и безнадеждност на затвора, те се подкрепят с думи на молитва и пеят хваления на Бога, защото са считани за достойни да претърпяват срам заради Него. Сърцата им са ободрени от дълбока и искрена любов към делото на техния Изкупител. Павел размишлява за гоненията, които предизвиква върху учениците на Христос, и се радва, че очите му са отворени, за да види и сърцето му да почувства силата на славните истини, които някога презира." (Елън Уайт, Деяния на апостолите стр. 213, 214).

„Строгостта, с която тъмничарят се отнася към апостолите, не събужда тяхното негодувание. Павел и Сила имат духа на Христос, а не духа на отмъщението. В техните сърца, изпълнени с любовта на Спасителя, няма място за злоба срещу преследвачите им.” (Елън Уайт, Деяния на апостолите стр. 213, 214)

"При първото си посещение в Коринт, Павел се озова сред хора, които са подозрителни към мотивите на непознатите. Гърците по крайбрежието са запалени търговци. Толкова дълго сe обучават в добри търговски практики, че са на мнение, че печалбата е богоугодна, и че да правиш пари, било то с честни или подли методи, е похвално. Павел е запознат с мисленето им и не иска да кажат, че той проповядва Евангелието, за да обогати себе си. По правен начин той може да поиска подкрепа от Коринтските слушатели; но това право той е готов да отрече, за да не провали своите възможности и успех, като служител на Бог. Той се стреми да премахва всяка възможност за изкривяване, така че силата на неговото послание да не бъде загубена." (Елън Уайт, Деяния на апостолите стр. 213, 214)

"В случаите, когато сме изправени пред съдилищата, ние трябва да се откажем от правата си, освен ако това не ни води до сблъсък с Бог. Ние не се застъпваме за своите права, а за правото на Бог за нашето служене." (Елън Уайт, „Събития на последните дни“ стр. 146.)

"Царе, управници и велики мъже ще научават за вас чрез докладите на онези, които враждуват с вас, и вярата и характерът ви ще бъдат погрешно представени пред тях. Но тези, които са лъжливо обвинявани, ще имат възможността да се явят пред обвинителите си и да отговорят на въпроси. Те ще имат привилегията да донесат светлината пред онези, които се наричат великите мъже на земята, и ако сте изучавали Библията, ако сте готови да дадете отговор на всеки човек, който ви пита за надеждата, която е във вас, с кротост и страх, враговете ви няма да могат да отрекат вашата мъдрост." (Елън Уайт, „Евангелизъм“ стр. 560, 561)