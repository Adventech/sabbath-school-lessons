---
title:  Нашите права
date:   21/02/2024
---

### inVitе

Разгледай Деяния 25, 26 отново и открий Исус в него.

`Как преоткриваш Исус тук?`

`Какво ти казва Исус чрез този текст?`

`Какъв е твоят отговор на този призив на Исус? Помоли се.`

**Нашите права**

Преценката на Павел, кога да се отказва от своите права и кога да ги приеме, се отнася и към неговата мисионерска работа. В една ситуация с Коринтската църква по-специално, Павел избира и се отказва от правото си да поиска финансова подкрепа от църквата, защото някои хора се съмняват в мотивите му, чудейки се дали не проповядва за собствена финансова изгода (1 Коринтяни 9:1–14). Това , разбира се е абсурдно обвинение, тъй като Павел често работеше като майстор на палатки, за да се издържа (Деяния 18:3), но той знае, че оспорването на клюките няма да е достатъчно. Той не иска заплащане от църквите, така че никакви лъжливи слухове да не "пречат на благовестието" (1 Коринтяни 9:12).

Павел призовава коринтските вярващи да последват примера му в приоритизирането на благополучието на другите над собствените им права (1 Коринтяни 11:1). В един случай той твърди, че въпреки че те знаят, че идолите нямат сила, те не бива да ядат храна, жертвана на идоли, за да не объркват други вярващи (особено нови) и така да пречат на своята мисионерска работа (1 Коринтяни 10:28, 29). Павел цени правата, привилегиите и свободите, но той цени спасението на другите повече, и това е същността на неговия аргумент. Винаги когато Павел взима решение, той се грижи повече за окончателното въздействие, което неговият избор оказва върху другите, отколкото за това, как да запази своите права. Християните трябва да защитават правата си, само когато това ползва другите или защитава службата им за Бог, никога за сметка на другите. Познаването на най-дълбоката мотивация на Павел обяснява защо понякога той се предава, а в друг случай защитава правата си.

Исус дава подобен пример, когато трябва да защити Себе Си. Въпреки че остава мълчалив в последното Си изпитание (Исая 53:7; Марк 15:5), Той не е мълчалив по време на Своето служене. Йоан 5:19–47 записва много систематична защита на Неговото Божествено дело, а Матей 22 подробно описва откровените отговорите на Исус, когато се изправя пред въпросите на фарисеите и иродианите. По време на Неговия последен процес, яростта на тълпата и гневът на лидерите са извън контрол. Ако тълпата пред която е изправен беше по-възприемчива, може би Исус щеше да отговори, както Павел на своите съдебни процеси, но Той остава мълчалив, защото знае, че те не търсят отговори, а кръв. Няма вече уши, които да чуват думите Му.

Примерът, който Христос и Павел дават, трябва да предизвика всеки от нас да изследва дълбоките мотиви зад изборите си и готовността ни да се откажем от всичко заради Бог. Павел се отказва от всичко заради благовестието, но същевременно е готов да отстоява позицията си, когато това е за напредъка на Божието дело, което показва може би различна форма на отказ и определено проницателно Божие водителство. Когато вярващите приемат този вид предаване на Божията воля, нищо не може да предотврати Неговата работа чрез нас.

`Каква връзка виждате между начина, по който Павел и Исус реагират на обвиненията?`