---
title:  Две царства
date:   29/01/2024
---

### inTerpret

`Какви специални послания носи Матей 22:15-22?`

`Кои части от него са трудни?`

`Какви въпроси възникват в теб?`

`Кои са библейските принципи, които откриваш в текста?`

`В коя област от живота си можеш да приложиш библейския текст?`

**Две царства**

Исус отговаря на въпросите на религиозните лидери с кратки по форма принципи, но с широко приложение. Той може да обяснява и много по-подробно, но вероятно това е един от моментите, в който е мислел: “Имам още много неща да ви кажа, но не можете да ги понесете” (Йоан 16:12). За радост на съвременните читатели, много от въпросите, които възникват при изучаването на този пасаж са разгледани по-късно в Новия Завет. Римляни 13:1-10 е отражение на езика от Матей 22:21, но обяснява много повече. По тази причина трябва да се разглежда, като вдъхновен коментар на Матей 22:18-21.

Какви трябва да бъдат взаимоотношенията между двете отделни царства на Бог и държава? Как трябва да си взаимодействат? Божието царство обхваща всичко, включително и нашата отговорност към държавата (Римляни 13:1). Бог дава власт на нашите лидери, затова и в Римляни 13 гл. Павел три пъти нарича държавните ръководители “Божии служители”. В писмото си Павел говори специално за римското правителство, почти е невъзможно да се преувеличи корупцията на неговия режим. Вярващите, до които пише живеят под управлението на капризни и непостоянни владетели, виновни за ужасни престъпления спрямо подчинените си. И въпреки това, Павел предупреждава: “Затова, който се противи на властта, противи се на Божията наредба, а които се противят, ще навлекат осъждане на себе си” (Римляни 13:2). Бог изисква да се покоряваме дори и на корумпирани правителства, но покорството не бива да бъде без граници.

Посланието към Римляните 13 гл. поставя граници на властта на правителството. Думата “дължимото” в 7 ст. и “дължи” в 8 ст. произлизат от същия корен на гръцки език. “Отдавайте на всички дължимото: комуто се дължи данък, данъка; комуто мито, митото; комуто страх, страха; комуто почит, почитта. Не оставайте никому длъжни в нищо, освен един друг да се обичате, защото, който обича другиго, изпълнява закона.” (Римляни 13:7,8) Тези стихове споменават сфери, в които имаме задължения към правителството - данък, мито, респект, почит, а в крайна сметка - да се обичаме един друг, както е наредил закона. Интересното е, че тези стихове не споменават нищо за поклонение, светотатство, спазване на съботата или някой друг аспект на любовта ни към Бога. Само Господ има право на “вертикалната” любов, която Му дължим, както е описана в първите четири заповеди (Изход 20:1-11; Матей 22:37,38), но възлага на земните правителства отговорността да осигурят добри и безопасни “хоризонтални” взаимоотношения, както са описани в последните шест заповеди (Изход 20:12-17; Матей 22:39,40). Господ е делегирал на правителствата задължението да закрилят правата на всяка личност, да се борят със злото и да регулират отношенията в обществото. Въпреки, че корумпираното римско правителство често потъпква интересите на гражданите си и се е проваля в отговорностите си, християните все пак трябва да го уважават и да се подчиняват на авторитета му, доколкото това не се противопоставя на длъжността им към Бога. Доколкото ни е възможно, ние също трябва да се подчиняваме едновременно на Божиите и държавните закони, но ако възникне конфликт между небесните и човешките наредби, Божият закон е наш върховен авторитет. Както казва апостолът: “Подобава да се покоряваме на Бога, а не на човеците.” (Деяния 5:29)

`Според теб коя е по-голямата опасност за нас днес: да сме прекалено отстъпчиви или твърде конфликтни? Защо?`

`Има ли въпроси от Матей 22:15-22, които не са разгледани и обяснени в Римляни 13:1-10?`