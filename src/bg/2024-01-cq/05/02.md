---
title:  Образът
date:   28/01/2024
---

### inGest

- Огради повтарящите се думи/идеи.
- Подчертай важните за теб думи/идеи.
- Свържи със стрелки онези думи/идеи, които се допълват.
- Наизусти любимия си стих.

**Образът**

Враговете на Исус постоянно се опитват да Го хванат в капана на Собствените Му думи. В Матей 22 гл. фарисеите, иродианите и садукеите идват при Него с хитро формулирани въпроси с цел да Го “впримчат”. Въпросите им са специално подбрани измежду най-спорните теми на тяхното време: политика, брак и теология (Матей 22:15-40). Целта им е да принудят Исус да вземе страна, така че това автоматично да Го конфронтира с поддръжниците на противната страна в аргумента. Исус не се страхува да вземе твърдо страна по определени въпроси. Независимо от общественото мнение отговаря по такъв начин, който обезоръжава и смълчава критиците.

Това невероятно умение е перфектно демонстрирано още на първия въпрос - тест, пред който Исус е изправен. Фарисеи и иродиани се обединяват в замисъла (Матей 22:16).

По онова време, фарисеите и садукеите са върли политически противници. Фарисеите са националисти, търсещи освобождение от авторитарното Римско управление, така че израилтяните да са отново свободен народ. Те имат най-голяма популярност сред евреите, но не притежават позиции на политическа власт, тъй като тези позиции не са изборни. Първосвещеникът и Синедриона, които са най-високопоставените органи на управление в Израел, са избирателни позиции, но основно са заети от садукеите (Деяния 5:19) - елитът на богатите, който е готов да прави компромиси в полза на Рим. Няма много информация за иродианите, но се знае, че те подкрепят династията на Ирод, един от римските подставени царе. Така, техните интереси съвпадат повече със Садукеите и тяхната про-римска позиция. Изненадващо е, че в Матей 22 гл. Фарисеите-националисти и иродианите с техните про-римски разбирания обединяват сили. Отиват при Исус с идеята да Го впримчат в политическата мрежа още с първия си въпрос - дали евреите трябва да плащат данъци. Ето какво научаваме от отговора на Исус:

Исус разбира преструвките и двуличието им и отказва да слезе на тяхното ниво.

Той недвусмислено отговаря на въпроса им за данъците, като им показва римската монета с образа на Кесаря, с което дава да се разбере, че Кесаря има право да изисква данъци. Но отговорът Му също намеква, че след като ние сме сътворени по Божие подобие, Му дължим живота си (Битие 1:26,27).

Той идентифицира две различни и отделни владения и съответно - отговорности: към държавата и към Бога.

Той оставя хората, които се опитват да Го впримчат, безмълвни (Битие 1:23)

Опитите да отслабят доверието към Исус, като Го въвлекат в политически спорове само заздравява Неговото влияние. Всеки може да види, че Той е способен да посреща и най-злободневните и трудни въпроси на деня. Матей 22 гл. разкрива небесната мъдрост, която Исус притежава, за да се справи с дебатите на Неговото съвремие, мъдрост, която Той обещава да даде и на нас, когато имаме нужда от нея (Матей 10:19).

`Защо Исус отговаря толкова кратко на религиозните водачи? Защо не обяснява с  повече подробности?`

`Какви парливи въпроси биха могли да зададат нашите съвременници на Исус, ако това беше възможно?`