---
title:  Въпроси на съвестта
date:   27/01/2024
---

### inTro

**Прочети Матей 22:15-22. Вникни в библейския текст.**

**Въпроси на съвестта**

Реформаторските учения за оправдание чрез вяра и Свещеното Писание водят до нова ера на религиозна свобода. Тези, които вярват, че Библията е върховен духовен авторитет, отхвърлят правото на управляващите да принуждават съвестта на хората. Пред Събранието на Германските държави във Вормс през 1521г. Мартин Лутер завършва своята защита с думите: “Затова, ако не бъда убеден от свидетелството на Писанието или чрез ясно доказателство, ... ,аз не мога и не желая да се отрека, защото не е безопасно за един християнин да говори против своята съвест. Това е моята позиция и не мога да сторя нищо друго; Бог да ми е на помощ! Амин.” (Великата борба стр. 102). Това слага началото на разделението между църква и държава. Документирано, пред най-голямото събрание в Империята, Мартин Лутер отрича държавното така наречено “право” да контролира въпросите на съвестта.

Светият Римски Император Карл V e твърдо решен да смаже този бунт и да защити авторитета на Римската църква. Смъртта на Лутер изглежда неизбежна, но курфюрста на Саксония, който твърдо вярва в принципа на закона, че всеки има право на справедлив процес, спасява живота му, като го отвлича по пътя към Витенберг и тайно го води на безопасно място в замъка Вартбург, разположен на около 200 км. Година по-късно, когато Лутер открито се завръща във Витенберг, Карл V е въвлечен в многобройни войни и не разполага с необходимите ресурси, за да изкорени Реформаторското движение.

По това време някои от Германските принцове започват да изучават Лутеровите учения за Свещеното Писание и в крайна сметка ги приемат. През 1529г. в Шпайер императорът свиква Събранието на германските принцове с цел да забрани ученията на Лутер. Рискувайки животите си, принцовете застават твърдо зад същите принципи, изречени от Лутер във Вормс преди 8 години. “По въпросите на съвестта, мнозинството няма власт”. Те не допускат никакви компромиси, които ограничават свободата на хората, да отпечатват и да изучават Божието Слово. Урокът тази седмица ще разгледа Библейското основание за разделението между църква и държава, което води до Протестантската Реформация.

### inScribe

Препиши Матей 22:17-21. Можеш също така да преразкажеш библейския текст или да го представиш схематично.

` `