---
title:  Неземен трон
date:   01/02/2024
---

### inSight

`Как можеш да приложиш Матей 22:15-22 в живота си през тази седмица?`

`Какви лични решения базираш на библейското ти изследване през тази седмица?`

`Какви са практичните стъпки, които ще предприемеш?`

**Неземен трон**

“Шпионите очакват Исус да отговори направо на въпроса им. Ако каже, че не е законно да се дава данък на кесаря, ще донесат това на римските власти и Той ще да бъде арестуван, като подстрекател на бунт. В случай, че каже, че е законно да се плаща данък, възнамеряват да Го наклеветят пред народа като противник на Божия закон. Но сега се почувстват попарени. Плановете им се объркват. Начинът, по който получават отговор на въпроса си, ги лишава от възможността да кажат нещо повече.”

“Отговорът на Христос не е начин да се отбегне въпросът, а представлява безпристрастен отговор. С римската монета в ръка, върху която са отпечатани името и образа на кесаря, Той заявява, че щом живеят под закрилата на римската власт, трябва да й отдават изискваната от нея подкрепа, ако това не е в противоречие с един по-висш дълг. Докато живеят мирно и покорни на законите на страната, трябва винаги да поставят на първо място верността си към Бога.”

“Днес, в религиозния свят има мнозина, които както те вярват, работят за установяването на царството на Христос като светско, земно царство. Тяхното желание е да направят нашият Бог владетел на този свят, владетел на неговите съдебни зали, законодателство, дворци и пазари. Искат Той да управлява чрез правни разпоредби, налагани от човешка сила. Тъй като Христос не е тук физически, самите те се заемат да действат от Негово име и да налагат законите на Неговото царство. Установяването на такова царство е това, което евреите искат по времето на Христос. Те са готови да приемат Исус, ако Той пожелае да установи земно царство, да наложи това, което те смятат за Божий закон и да ги направи тълкуватели на Неговата воля и представители на Неговата власт. Но Той казва: “Царството Ми не е от този свят” (Йоан 18:36). Той не пожелава да приеме земен трон.”

“Управлението по времето на Исус е корумпирано и насилническо. Навсякъде има ужасни злоупотреби - изнудване, нетолерантност и смилаща жестокост. Въпреки това Спасителят не се опитва да прави граждански реформи. Не атакува националните злоупотреби, нито заклеймява враговете на страната. Той не се намесва в управлението и не предизвиква авторитетите на властта. Този, който беше наш пример се държа настрана от земните правителства не защото беше безразличен към страданието на хората, но защото лекът не се намира в човешки и външни мерки. За да е ефикасно, лечението трябва да достигне индивидуално всяка личност и да съживи сърцето.”

“Видях, че е наш дълг във всеки случай да се подчиняваме на законите на нашата страна освен ако не противоречат на по-висшия закон, който Бог ясно произнесе на планината Синай и след това гравира на камък със Собствения си пръст… Този, който има Божия закон написан в сърцето си, ще се покорява на Господ, а не на човек и по-скоро няма да се подчини на никой човек, отколкото да се отклони и най-малко от Божията заповед. Божият народ, поучаван от вдъхновението на истината и воден от чиста съвест с желание да се покорява на всяка Божия дума, ще се ръководи от Неговия закон написан в сърцата им като единствен авторитет, на който да се подчиняват.”