---
title:  Да оцелееш след Гонението
date:   26/02/2024
---

### inTerpret

`Какви специални послания носи Даниил 7?`

`Кои части от него са трудни?`

`Какви въпроси възникват в теб?`

`Кои са библейските принципи, които откриваш в текста?`

`В коя област от живота си можеш да приложиш библейския текст?`

**Да оцелееш след Гонението**

Макар че много вярващи днес живеят в места, където рискът от преследване е нисък, за съжаление има огромен брой християни, които трябва да крият своята вяра – трябва да бъдат кръщавани тайно и тайно да споделят евангелието, поради страх от наказание. Обръщането към християнството може да доведе до бурна враждебност от семейството или, в някои случаи, наказание от местната държавна власт. Други живеят в страх от банди или заплахи от съседи или на работното място. През последните две хиляди години по-голямата част от Божия народ живее в трудни обстоятелства, заобиколен от опасности. За онези, които се наслаждават на спокоен и мирен живот, отрезвителното пророчество за малкия рог в Даниил 7 глава трябва да породи в тях съпричастност към преследваните (1 Коринтяни 12:26) и да ги накара да осъзнаят, че най-голямата опозиция на Библията не идва от исляма, хиндуизма, будизма или секуларизма, а от християнството.

Библията не показва фаворитизъм, тя говори честно за доброто и злото вътре в християнството. Тя признава, че някои от най-ужасните примери за тирания в света идват от християнството, колкото и иронично да е това. Павел подчертава този факт, когато определя тази контролираща и периодично появяваща се сила като „синът на погибелта“ (2 Солунци 2:3,4), титла, запазена за Юда, ученикът, който предава Исус (Йоан 17:12). Юда не е външен човек, той стои във вътрешния кръг на Исус. По същия начин малкият рог, който преследва Божия народ, се появява във вътрешния кръг на християнството.

Това, че Бог не позволява изпитанието да продължи безкрайно, трябва много да насърчава вярващите. Той ограничава преследването до 1260 години (Даниил 7:25; вижте частта inGest за обяснение) и съкращава най-трудните периоди: „И ако не се съкратяха онези дни, не би се избавил нито един човек, но заради избраните онези дни ще се съкратят“ (Матей 24:22). Папството получава смъртоносна рана, когато папата бива арестуван от генерала на Наполеон Бонапарт по време на френската революция през 1798 г. (Откровение 13:3). През тази година папството губи по-голямата част от привилегиите, с които се е ползвало през последните 1000 години. То повече няма властта да налага своята воля на никого.

От тогава насам Бог дава на Своя народ всяко възможно преимущество в разпространяването на евангелието. Той осигурява църковни сгради, училища, болници, печатарски машини и медийни канали в целия свят, дал ни е възможността мигновено да се свързваме и да комуникираме с много от най-отдалечените групи хора чрез Интернет. Той е дал на много хора достъп до невероятно голямо познание върху Библията, историята и науката, както и много други ценни предмети. Бог не задържа и дарбата на пророчеството! Той обещава да изпрати Светия Дух (Деяния 1:4-8), което реално означава, че Той е физически с нас, напътствайки ни на всяка стъпка от пътя. От какво повече имаме нужда? Църквата вече не е преследвана в пустинята, дадено ѝ е много по-голямо познание, много повече възможности и много повече отговорности. Исус казва: „А онзи, който не е знаел и е направил нещо, което заслужава бой, малко ще бъде бит. И от всеки, на когото много е дадено, много и ще се изисква“ (Лука 12:48). Като имате това предвид и сравните с предните поколения, дали днес използваме пълния потенциал на нашите привилегии?

`Защо според вас Бог дава пророчествата за малкия рог и за 1260 години на гонения?`

`Как според вас това поколение може по-добре да увеличи максимално ползата от благословенията, които Бог ни е дал?`