---
title:  Конституцията на Съединените Щати
date:   24/02/2024
---

### inTro

**Прочети Даниил 7. Вникни в библейския текст.**

**Конституцията на Съединените Щати**

За много хора, които бягат от тиранични режими, Америка става символ на идеята за свобода. Първата поправка към Конституцията на САЩ обещава, че „Конгресът няма да издава закон относно налагането на някаква религия или забрана на свободното практикуване на религиите “. Установяването на църква-държава е забранено и се защитава съвестта на хората да упражняват свободно своята религия. Тази свобода на религията обаче не е безусловно право. Религии, които изискват жертвоприношения на деца или друг вид насилие не са разрешени в САЩ. Религиозните практики са защитени, стига да не нараняват другите или да не засягат техните права.

Макар че днес САЩ са известни с религиозната свобода, която предлагат на своите граждани, ранните колонии не дават такива гаранции. Повече от тринайсет колонии в Америка имат свои собствени държавни религии. Масачузетс, Кънетикът и Ню Хемпшир например са пуритани, а Ню Йорк, Мериленд, Северна и Южна Каролина са англикани. Много от колониите изискват избраните държавни служители да имат определени християнски вярвания, за да са годни за държавна служба. Например Конституцията на Далъуеър от 1776 г. (член 22) задължава държавните служители да дават следната клетва: „Аз изповядвам вяра в Бог Отец, в Исус Христос, Неговият единствен Син, и в Светия Дух, един Бог, благословен вовеки, както и признавам светите писания на Стария и Новия завет, които са дадени чрез Божествено вдъхновение “. Точно като европейските правителства, от които са избягали, те установяват ново държавно управление, което отново разчита много на своята съответна църква. Когато колониите осъзнават, че революцията срещу Англия би била възможна единствено, ако се обединят, те решават да последват примера на Роуд Айлънд, които нямат подкрепена от държавата църква, вместо да си избират любима такава.

В своята мъдрост Бог понякога издига нови нации и нови форми на управление, за да осигури убежище на преследваните вярващи. Пророчеството отдавна предсказва, че Бог има план да избави Своята преследвана църква. В урокът тази седмица ще изучаваме някои от тези пророчества, които също така разкриват границите, които Бог поставя на преследването – граници, които не позволяват преследване до кръст.

### inScribe

Препиши Даниил 7:23-28. Можеш също така да преразкажеш библейския текст или да го представиш схематично.

` `