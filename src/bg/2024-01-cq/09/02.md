---
title:  Преследването на светиите
date:   25/02/2024
---

### inGest

- Огради повтарящите се думи/идеи.
- Подчертай важните за теб думи/идеи.
- Свържи със стрелки онези думи/идеи, които се допълват.
- Наизусти любимия си стих.

**Преследването на светиите**

Горчивата омраза и преследването, пред които са изправени Исус и Неговите апостоли, загатва за нивото на жестокост, което църквата понася в по-късните векове. Богатство, сила и влияние събират своите сили, за да атакуват Божия народ. Царе и папи, работещи заедно, изпращат огромни армии и се опитват да унищожат вярващите, които остават верни на Библията. Но колкото повече земните власти се борят срещу Божието Слово, толкова по-поразителен е успехът на онези, които го защитават. Това все още е вярно и днес, съпротивата служи единствено, за да прославя още повече Бога, въпреки огромните усилия да бъде съборено Божието дело.

Няколко библейски пророчества предсказват вековете на гонения за църквата, твърдейки, че богохулна сила ще преследва Божия народ. Даниил 7:8-25 я изобразява като малък рог. За да разберем точно какво символизира този малък рог, ние трябва да разгледаме контекста. Глава 7 ни представя в детайли изпълнените с видения символи, които Даниил получава, докато служи на цар Валтасар във Вавилон (Даниил 7:1). Той вижда четири звяра, които представляват четири последователни царства (Даниил 7:7), които по хронологичен ред са Вавилон, Мидо-Персия, Гърция и Рим. Четвъртият звяр има десет рога, всеки от които символизира нациите, произлезли след разпадането на Римската империя (Даниил 7:23, 24). Както е предсказано, при нейния крах, бившата империя бива разпръсната на отделни племена и нации, от които малкият рог излиза и получава пълна власт върху останалите (Даниил 7:20).

Йоан вижда същото същество, представено като мечка, която излиза от морето в Откровение 13:1-10. Както Даниил, така и Йоан описват тази сила, като най-ужасната преследваща сила в историята (Даниил 7:21; Откровение 13:7). Йоан също така повтаря, че тези гонения ще продължат 3,5 пророчески години (наречени времена), 42 месеца или 1260 дни – един и същ период от време, ако използваме древната еврейска календарна система (Даниил 7:25; Откровение 12:6; 14; 13:5). (При нея всеки месец има тридесет дена, всяка нормална година има дванадесет месеца, а високосната година има един допълнителен месец.) Апокалиптичните пророчества са изпълнени със символизъм и времевите периоди не са изключение. Един пророчески ден символизира една буквална година (Числа 14:34; Йезекиил 4:6), превръщайки 1260-те пророчески дни на преследване в 1260 буквални години на гонения.

Този период започва през 538 г. сл. Хр., когато византийският император Юстиниан освобождава папата от контрола на остготите – немско племе, което е окупирало Рим и свело до минимум неговия авторитет. В голяма част от следващите 1260 години папството (или малкият рог) се фокусира върху това да си подсигури всеки възможен благодетел.

Едни след други богатите, бедните, училищата, библиотеките, съдилищата, армиите, учителите, царете, съдиите, посланиците и генералите се предават на пленителното влияние на Католицизма. Всички тези сили се обединяват, за да унищожат всеки, който се осмелява да вярва в нещо, което се отклонява от католическата доктрина. Заради тази почти единодушна подкрепа, милиони хора губят своя живот по време на опитите да бъде наложено одобреното от държавата християнство – опити като Кръстоносните походи и Инквизицията.

За щастие нищо от това не изненадва Бога. Той предсказва това средновековно преследване, предупреждава Своите последователи за него и обещава, че то ще свърши. Точно според както пише в Неговото Слово, върховната власт на папството действително пада през 1798 г. сл. Хр. – 1260 години след Юстиниан, както е предсказано – когато генерала на Наполеон, Бертие, арестува Папа Пий VI. Пророчеството за малкия рог бива отчасти изпълнено.

`Какви са характерните черти на властта на малкия рог?`

`Какъв ефект върху нашия живот трябва да има фактът, че Бог е знаел през цялото време за предстоящите гонения? Какво означава това за нас в светлината на преследването, което предстои?`