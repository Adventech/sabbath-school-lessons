---
title:  Пренебрегване на Христовите принципи
date:   13/01/2024
---

### inTro

**Прочети Матей 13:24-43. Вникни в библейския текст.**

**Пренебрегване на Христовите принципи**

Смесването на църква и държава, започнало при римския император Константин (306-337г.), е усъвършенствано по време на управлението на император Юстиниан (527-565г.). Константин работи усърдно за създаването на империя, в която всички граждани са обединени под една държава и една религия. Църквата и държавата стават толкова взаимосвързани по това време, че е трудно да се направи разлика между двете. От началото до края, управлението на Юстиниан представлява непоколебимо усилие за обединяване на всички под една католическа вяра.

Юстиниан безмилостно потискал всеки глас, несъгласен с католицизма и лишавал всеки дисидент (инакомислещ) от основни права. Императорът не само изисквал от своите граждани да изоставят всички предишни религиозни вярвания, но също така им наредил да бъдат кръстени и да посещават църква редом с жените и децата си. Законът бил публично изложен във всички провинциални градове и всички били задължени да пазят неделята като свят ден за Бога, независимо от убежденията си. Ако някой гражданин откажел да се съобрази, той бивал принуден да избяга от империята.

От всички, страдали под управлението на Юстиниан, преследването на християните било най-безмилостното, тъй като те били смятани за еретици. Правният кодекс на Юстиниан определял ереса като “всяко мислене и богослужение, противоречащи на католическата и апостолската църква и на православната вяра”. Църковните съоръжения, собственост на несъгласни конгрегации, биват иззети и унищожени. На търговците било забранено да търгуват с еретици. Всички стоки на еретиците подлежали на изземване по всяко време. Хората, хванати да преподават ерес, били наказвани със смърт и всеки, предложил убежище на такива хора, бивал подложен на същото наказание. Управителите, които не налагали тези закони, били глобявани тежко и отстранени от длъжност.

Мнозина вероятно смятат, че такава крайна религиозна нетолерантност е малко вероятно да се повтори в днешно време, но пророчеството показва, че някои елементи от тази история ще се повторят. За съжаление, много християни, изповядващи името на Исус, са изкушени да прибягнат до сила и принуда, за да постигнат нечие съгласие. Урокът тази седмица изследва какво Исус е учил относно религиозна нетолерантност спрямо дисиденти.

### inScribe

Препиши Матей 13:24-30. Можеш също така да преразкажеш библейския текст или да го представиш схематично.

` `