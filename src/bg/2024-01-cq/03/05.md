---
title:  Сила срещу Любов
date:   17/01/2024
---

### inVitе

Разгледай Матей 13:24-43 отново и открий Исус в него.

`Как преоткриваш Исус тук?`

`Какво ти казва Исус чрез този текст?`

`Какъв е твоят отговор на този призив на Исус? Помоли се.`

**Сила срещу Любов**

Редно е да се очаква, че един истински последовател на Христос ще воюва със същите оръжия, които Той използва. Основателите на другите световни религии завладявали земи, воювали с мечове и предавали големи богатства на своите ученици, но Исус никога не се биел на земно бойно поле, никога не седял на земен трон и не предавал земни богатства на Своите последователи. Той отхвърлил оръжията като сплашване, сила и насилие. Неговата мисия можеше да бъде изпълнена само с любов, доброта и просто убеждаване. От началото до края Исус отдава изключително висока стойност на човешкото достойнство и свободната воля. Няма по-голямо доказателство, че един ученик на Христос се е отказал от своя Господ в замяна на друг господар, отколкото да изостави Неговите методи на любов и прибегне до употребата на сила. Използването на жестокост в името на Христос е крайната самоизмама. Исус предупреждава за тази изумителна заблуда: „Настава час, когато всеки, който ви убие, ще мисли, че принася служба на Бога“ (Йоан 16:2). Исус предсказал най-явните злоупотреби с религията от страна на човека.

Исус подкрепял религиозната свобода, защото имал съвършено разбиране за човешката природа и свободната воля. Когато Той казал: „Не се страхувайте от онези, които убиват тялото, но не могат да убият душата“ (Матей 10:28), Той изяснил, че личният избор е единственото нещо, което може да реши съдбата на човека. Той знаел, че силата никога не може да промени най-съкровените вярвания на даден човек – не можем да бъдем принудени да грешим или да спрем да грешим. Можем да бъдем спасени или изгубени само според това дали сме избрали да си сътрудничим с Бог или не. Несъгласните не могат да бъдат коригирани със сила и Христос е обявил този метод за напълно забранен в Неговото царство.

Без уважение към свободната воля, човешките същества стават едновременно приемници и изпълнители на подчинение и жестокост. Исус идва на земята, за да възстанови образа на Бог в човека, а Бог има свободна воля. Следователно човечеството не може да отразява Неговия образ, освен ако свободната воля не бива защитена и почитана. Всички, които се присъединят към Христовата мисия за възстановяване на Божия образ в човечеството, ще работят за защита на човешката свободна воля.

Ако всеки човек следваше златното правило, „И тъй, всяко нещо, което желаете да правят човеците на вас, същото и вие правете на тях, защото това е същината на закона и пророците“ (Матей 7:12), светът ще бъде освободен от проблемите на религиозната свобода. Лидерите на широкоразпространените религии биха се поставили на мястото на религиите на малцинствата и биха се отнасяли добре с тях - така, както биха искали да бъдат третирани, ако ролите бяха разменени. Би имало връзки на симпатия и братство между хора с различни религиозни традиции - дори между тези, които са най-несъгласни. Християните по-специално трябва да се подчиняват на напътствията на Исус и да се отнасят към другите религии с доброта и уважение – по начина, по който биха искали да се отнасят към тях, ако принадлежаха към тази религия. Особено на места, където християнството е доминиращ мироглед, християните трябва да внимават да не потъпкват правата на другите религии. Без значение колко малка е групата вярващи, винаги трябва да даваме на другите религии същата защита, която желаем за християните, живеещи в мюсюлмански или хиндуистки нации.

`Кои са някои от начините, по които Исус уважава свободната човешка воля?`