---
title:  Долу ръцете!
date:   14/01/2024
---

### inGest

- Огради повтарящите се думи/идеи.
- Подчертай важните за теб думи/идеи.
- Свържи със стрелки онези думи/идеи, които се допълват.
- Наизусти любимия си стих.

**Долу ръцете!**

Притчата за житото и плевелите е дадена, за да ограничи импулса на учениците да коригират насилствено неверните хора и да забрани на църквата да използва насилие срещу еретиците. Исус започва много от притчите Си с думите: “Небесното царство е като…”, сякаш отчаяно иска да съобщи нещо напълно чуждо на публиката Си. Той търси всеки възможен начин да им даде дори и частичен поглед върху уникалните принципи произлизащи от небето.

В притчата за житото и плевелите (Матей 13:24-29) Исус за пореден път рисува картина на това какво представлява небесното царство, противопоставяйки начина на мислене на Бог и този на хората. Земевладелецът илюстрира Божият начин на мислене. Докато този, по който ние мислим, е представен от слугите: озадачени защо собственикът на земята не реагира на кризата с незабавна сила. Не трябва ли вредните плевели в полето да бъдат изтръгнати и унищожени? Те предлагат незабавно сами да откъснат плевелите, но собственикът на земята осъзнава ненужните щети, които пшеницата ще понесе, ако това бъде направено преждевременно и от грешни ръце. Слугите са заблудени в две направления: относно правилното време и подходящият начин на действие. Земевладелецът проявява нежна грижа и търпение към реколтата си, чакайки зърното да узрее преди жътвата.

Исус ясно посочва времето и групата хора, представени в тази притча. Доброто семе символизира хората, спасени от Бога, докато плевелите изобразяват нечестивите, които ще бъдат унищожени (Матей 13:38). Стих 39 пояснява останалото: “жетвата е свършването на века; а жетварите са ангели”. Моментът на жътвата е от решаващо значение. На всички е заповядано да държат ръцете си далеч от плевелите до окончателния съд. Всеки, който се опитва да използва сила и сплашване, за да “пречисти” Божията църква преди определеното от Него време, е в директно нарушение на изричните Божии инструкции. Онези, които поемат върху себе си отговорността, да разделят еретици от верни, се превръщат в нечестиви и непокорни слуги, тъй като дръзват да вършат работата, която Бог стриктно е възложил на ангелите (Матей 13:41), и си присвояват Божията власт.

Исус дава тази притча на учениците Си в началото на тяхното служение, за да послужи като шаблон за бъдещата им работа. Той посочва определени методи за реагиране на проблеми, които са трайно и абсолютно забранени. Тази притча показва на учениците, че трябва да се доверят на способността на Бог да разрешава проблемите. Исус ги учи да са сдържани и да оставят присъдата в ръцете на Бог. Ако тази притча бе запомнена и последвана, тя щеше да съдейства за спасението на църквата, подвизаваща се като християнска, от потъване в грозните векове на религиозна тирания. Тази притча съдържа недвусмислена вест и за съвременните вярващи, като ни приканва да се доверим на способността на Бог да бъде окончателният съдия.

`Какви стъпки можем да направим, за да се доближим до Божия начин на мислене? `

`Защо според вас християнската църква на последните векове е забравила принципите на тази притча?`