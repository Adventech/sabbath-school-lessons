---
title:  Религиозно движение
date:   11/03/2024
---

### inTerpret

`Какви специални послания носи Откровение 13?`

`Кои части от него са трудни?`

`Какви въпроси възникват в теб?`

`Кои са библейските принципи, които откриваш в текста?`

`В коя област от живота си можеш да приложиш библейския текст?`

**Религиозно движение**

Звярът от земята упражнява същия авторитарен контрол като звяра от морето (Откровение 13:11), който извлича своята власт от змея (Откровение 13:2). Двата звяра и змеят принадлежат към едно и също семейство и всички те споделят духа на змея, но мнимият им християнския облик нараства с всяка следваща сила. Змеят е сатанински както по характер, така и по външен вид (Откровение 12:9), което го прави сравнително лесно да бъде разпознат като различен от Бог. Морският звяр има същия характер, но го прикрива с богоподобен външен вид, поставяйки се на мястото на Бог и пренасочвайки поклонението към себе си (Откровение 13:4-6). И накрая, земният звяр е описан като притежаващ христоподобните атрибути на агне (Откровение 13:11), но все още говорещ като змей. Християнският облик в този последен звяр ще доведе до измама, по-трудна за разкриване от всичко друго в историята на този свят.

Звярът от земята, който е като агне и въпреки това говори като змей, води целия свят в това да издигне образа на морския звяр (Откровение 13:13, 14). Използваните тук пророчески символи показват, че това е движение с дълбока религиозност . Откровение 13:13 разказва за огън, извикан от небето, препращайки към историята на Илия на планината Кармил (3 Царе 18:38), с една повратна и шокираща разлика: грешната страна е тази, която вижда огън да слиза в отговор на техните молитви! Трудно е да се преувеличи колко трудно ще бъде, когато дойде това време, да се каже кой работи за Бог и кой не. Петдесетница е друга полезна история за огън от небето, идващ в отговор на молитва (Деяния 2:3). На Петдесетница пламъците са видимо представяне на Светия Дух, слизащ върху учениците. Огънят от Откровение обаче представлява фалшиво изливане на Светия Дух, където лечители или говорители проповядващи религиозно съживление, които не работят в името на Бог, привличат огромни тълпи. Целият свят ще бъде хипнотизиран от чудеса и необикновени свръхестествени събития, които ще създадат религиозен плам, напомнящ за тълпата по време на съдебния процес срещу Исус.

Когато се изфабрикуват чудеса и се стигне до фалшивото изливане на Светия Дух, ще е подготвен пътят за формирането на образа на звяра. За съжаление, престорените християни ще бъдат основните участници в този образ и развитието на образа ще бъде най-добре изявено от променящия се тон на посланията, идващи от амвоните в Америка. „Когато ръководните църкви на Съединените щати, обединени на доктринална основа, обща за всички, повлияят на държавата да наложи изискванията им и да подкрепи нарежданията им, тогава протестантска Америка ще е изградила образ на римската йерархия и налагането на граждански наказания над друговерците ще бъде неизбежната последица” (Елън Уайт, Великата Борба, глава 25: Божият закон е непроменим). Винаги, когато църква и държава се смесват, задължително има съревнование относно това дали държавата контролира църквата или църквата контролира държавата. Възможно е църква и държава да се борят за господство в събитията, водещи до белега на звяра, но водещите църкви в крайна сметка ще спечелят надмощие. Последната тирания ще бъде религиозна, а не светска.

`Как можем да разберем дали едно духовно съживление е истинско или фалшиво?`