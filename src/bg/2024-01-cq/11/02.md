---
title:  Последната суперсила на Земята
date:   10/03/2024
---

### inGest

- Огради повтарящите се думи/идеи.
- Подчертай важните за теб думи/идеи.
- Свържи със стрелки онези думи/идеи, които се допълват.
- Наизусти любимия си стих.

**Последната суперсила на Земята**

Виденията, които Исус дава на Йоан в книгата Откровение, разкриват в последното време едно обединение на религия, политика и икономика, които ще се съединят, за да застрашат Божия народ. В предстоящо време на криза различни институции ще се обединят, за да принудят Божиите хора да направят компромис. Пророчествата обещават, че независимо от крайния натиск и принуда, Бог въпреки всичко ще има група, която остава лоялна към Него през всичко това.

Зверовете от Даниил и Откровение символизират народите на този свят (Даниил 7:17, 23). Звярът, който се издига от земята в Откровение 13:11, представлява последната културна и военна суперсила на този свят – единствената нация, която има влиянието и силата да разпространява и налага религиозен дневен ред в глобален мащаб в последните дни (Откровение 13:12-17). Този звяр принадлежи към поредица от същества от Даниил и Откровение, всяко от които символизира различна нация (Даниил 7:17, 23). Нацията, представена от звяра от земята, кара целия свят да се обедини в определена религиозна програма, която ще разпали последния конфликт между доброто и злото непосредствено преди завръщането на Исус (Откровение 14:9-14).

Повечето от зверовете в Даниил и Откровение идват от морето (Даниил 7:2; Откровение 13:1), което означава, че тези нации се развиват в пренаселени и силно оспорвани райони на света (Откровение 17:15). За разлика от това, звярът от Откровение 13:11 възниква от земята. Ако пророческият символ на водата представлява потоп от хора, нации и езици, можем да заключим, че пророческият символ на земята означава обратното – пустош. Библията свързва пустошта с уединението (Притчи 21:19; Йеремия 2:6). Новият свят, както се е наричала Северна Америка, е бил тих и спокоен, буквално пустиня в сравнение с яростно оспорваната земя на Стария свят (Европа). Всъщност средната гъстота на населението на това, което в крайна сметка става Съединените щати, е по-малко от 10 процента от повечето страни в Европа, Азия или Африка.

Звярът от земята се появява по времето, когато морският звяр получава смъртоносната си рана (Откровение 13:3, 10), което се случва през 1798г., когато генерал на Наполеон арестува и изпраща в изгнание папа Пий VI. В онази година Съединените щати се намират в най-ранния период на своето развитие, издигайки се на власт в една неизследвана част от света. Никоя друга настояща световна сила не отговаря на библейските критерии за земния звяр, посочени в стих 11.

Обичайно за съвременните проповедници е да предлагат всякакви обяснения за икономическия контрол, надвишаване правомощията на правителството и тоталитарната държава, описани в пророчеството за белега на звяра (Откровение 13:15-17). Тези обяснения обикновено включват категорични предупреждения за светска държава, която поема контрола и налага светски идеологии на своите граждани. Повечето от тези теоретици обаче изваждат този пасаж от контекста, като пренебрегват предходните стихове. Не можем да разберем напълно кризата, свързана с белега на звяра, освен ако не разгледаме и събитията, които налагат на света да приеме белега. Предишните стихове описват дълбоко религиозно движение и фалшиво съживление, които поставят началото на окончателната тирания. Белегът на звяра е религиозен спор по въпроса за поклонението. По-наложително от всякога е вярващите да изучават тези пророчества с молитва, със смирено отношение, като използват Писанието, което тълкува само себе си, за да не станем и ние спекулативни и слепи в тълкуванията си.

Това било невероятно откритие за основателите на адвентното движение. Те разбрали, че Милър и другите са пропуснали тази важна подробност. Вместо земята да е светилището, което трябва да бъде пречистено, Библията в замяна сочи към светилището в небето. Левит 16 изведнъж се превърнал в изключително важна глава за адвентистите. Изследвайки тази глава, изучаващите библейското пророчество биха могли да надникнат в делото на Исус в небесното светилище – работа, започнала през 1844г.

`Как звярът от земята в Откровение 13:11-18 води света към фалшиво поклонение?`

`Докато изучаваме сами Библията и слушаме учителите, как можем да се предпазим от формиране на фалшиви тълкувания?`