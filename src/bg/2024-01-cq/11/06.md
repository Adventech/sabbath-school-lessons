---
title:  Образът на звяра
date:   14/03/2024
---

### inSight

`Как можеш да приложиш Откровение 13 в живота си през тази седмица?`

`Какви лични решения базираш на библейското ти изследване през тази седмица?`

`Какви са практичните стъпки, които ще предприемеш?`

**Образът на звяра**

„Когато първата църква се поквари, отделяйки се от простотата на Евангелието и приемайки езическите обреди и обичаи, тя загуби духа и силата на Бога. За да контролира съвестта на хората, потърси подкрепата на светската власт. Резултатът бе папството - църквата, която контролираше държавната власт и я използваше, за да прокара собствените си планове, особено относно наказването на така наречените „ереси”. Относно образа на звяра в Съединените щати, религиозната власт трябва да контролира гражданското управление така, че църквата да използва държавната власт, за да постигне собствените си цели. Когато ръководните църкви на Съединените щати, обединени на доктринална основа, обща за всички, повлияят на държавата да наложи изискванията им и да подкрепи нарежданията им, тогава протестантска Америка ще е изградила образ на римската йерархия и налагането на граждански наказания над друговерците ще бъде неизбежната последица.” (Елън Уайт, Великата Борба, глава 25: Божият закон е непроменим)

„Нека веднъж бъде установен в Съединените щати принципът, че църквата може да използва или да контролира държавната власт; че съблюдаването на религиозните нареждания може да бъде налагано чрез светските закони; накратко - че авторитетът на църква и държава трябва да господства над съвестта - и триумфът на Рим в страната е осигурен.” (Елън Уайт, Великата Борба, глава 35: Свободата на съвестта е застрашена)

„Когато Бог изпраща на хората такива важни предупреждения, прогласявани от летящи посред небето свети ангели, означава, че иска всяко разумно същество да обърне внимание на вестта. Страшните присъди, изречени срещу поклонниците на звяра и неговия образ (Откровение 14:9-11), трябва да предизвикат у всички желание за старателно изследване на пророчествата. Така те ще научат какво означава белегът на звяра и как могат да го избегнат. Но повечето запушват ушите си за истината и се обръщат към басните. С поглед към последните дни от човешката история ап. Павел заявява: „… ще дойде време, когато няма да търпят здравото учение” (2 Тимотей 4:3). Това време вече е дошло. Мнозинството от хората не искат библейската истина, защото тя се противопоставя на греховното, пленено от света сърце; и Сатана им предоставя измамите, които те харесват.” (Елън Уайт, Великата Борба, глава 37: Библията - нашата единствена сигурност)

„Принципите, които нашите младежи е необходимо да култивират, трябва да им бъдат излагани във всекидневното образование, когато указът излезе и всички се покланят на звяра и на неговия образ, те да са способни да вземат правилни решение и да имат сила да заявят без колебание своето доверие в Божиите заповеди и във вярата в Исус, дори точно във времето, когато Божият закон е обезсилен от религиозния свят. Тези, които сега се колебаят и са изкушени да вървят по стъпките на предалите вярата, като „слушат измамни духове и бесовски учения”, със сигурност ще се окажат на страната на онези, които обезсилват Божия закон, освен ако не се покаят и не се вкоренят твърдо във вярата, дадена веднъж завинаги на светиите.” (Елън Уайт, Свидетелства към църквата, том 5, глава Съвети към младите)