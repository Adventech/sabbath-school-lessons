---
title:  Робството в Стария завет
date:   04/03/2024
---

### inTerpret

`Какви специални послания носи Откровение 14:6-20?`

`Кои части от него са трудни?`

`Какви въпроси възникват в теб?`

`Кои са библейските принципи, които откриваш в текста?`

`В коя област от живота си можеш да приложиш библейския текст?`

**Робството в Стария завет**

Робството в Стария завет е много различно от робството в по-съвременната история. Двете системи имат много малко общо. Повечето робство в Стария завет по-скоро трябва да се нарече трудова повинност, тъй като е било изходна ситуация за хора, изпаднали във крайно финансово затруднение.

Стриктни закони предпазват честта и безопасността на всички роби в Стария завет. Ако господар малтретирал роб, и се стигнело до избит зъб или повредено око, робът незабавно бива освободен заради нараняването (Изход 21:26,27), и господар, който убие роб, бива наказан със смърт (Изход 21:12, 20). Общностите са призовани да предпазват живота, собствеността, и свободата на роби, избягали от господаря си. Малтретирането на избягали роби в каквато и да е форма не бива толерирано (Второзаконие 23:15,16). Знаейки, че държавата им защитава всеки избягал роб, за господарите има значителна мотивация да се грижат добре за робите си.

Имало и ограничение за това колко дълго човек можел да бъде в робство; те трябвало да бъдат освободени всяка седма година или в юбилейната година (Изход 21:2; Левит 2:10). Пропускът да се освободят роби в посоченото време води до заветни проклятия от страна на Бог (Йеремия 34:12-17). Някои избират да бъдат роби за постоянно. Те трябва да се явят пред съдия, който да се увери, че те не са принуждавани, и решението бива публично обявено, като ухото на роба се пробожда със шило. От съвременна гледна точка може да ни изглежда примитивно това да се пробожда ухото на роб като обществен знак за неговата повинност, но това бил най-сигурният начин общността да вижда лесно решението, което е утвърдено от съдия, и че господарят на дома не се възползва от дадения човек.

Съвременният читател може би също се чуди защо някой би избрал да е постоянен роб. За да го кажем просто, робите в Библията често откриват своята принадлежност в семейството, на което служат. Въпреки че наетите слуги и непознатите не са допускани до споделянето на Пасхата със семейството, робите са (Изход 12:44,45). По подобен начин наетите слуги, които работят за левитите, не могат да участват в консумирането на свещените ястия в храма, но робът в къщата на левита яде същите свещени дарби, които и останалата част от семейството споделя (Левит 22:10,11). Робът избира да стане такъв за постоянно, когато се чувства обичан от семейството и вижда, че това е най-подходящият начин за него да осигури своите нужди (Изход 21:5).

Ако Америка бе решила да следва законите на робството от Стария завет, това би премахнало цялата им система на робство и унищожило части от икономиката, които разчитат на жестокостта на тази система. Учените християни и пасторите, които използвали робството от Стария завет, за да защитават изключително нехуманното робство в Америка, правели това напълно неискрено.

`Как законите за робството в Стария завет показват Божията невероятна любов?`