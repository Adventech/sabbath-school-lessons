---
title:  Вторият ангел
date:   06/03/2024
---

### inVitе

Разгледай Откровение 14:6-20 отново и открий Исус в него.

`Как преоткриваш Исус тук?`

`Какво ти казва Исус чрез този текст?`

`Какъв е твоят отговор на този призив на Исус? Помоли се.`

**Вторият ангел**

Исус е единственият, Който може правилно да прецени нечие духовно състояние (Откровение 3:14). Понеже Той изпрати вторият ангел от Откровение 14, можем да се доверим на предупреждението, че Вавилон е паднал и че земята се е напоила от неговото вино (Откровение 14:7). Откровение 17 и 18 тълкува символите от този стих, определяйки Вавилон като блудница с блудници дъщери (Откровение 17:5). Тази невярна жена представлява невярната църква (Откровение 17:1-5; 2 Коринтяни 11:2), от която произлизат много злини.

Има причина невярната църква в Новия Завет и градът Вавилон в Стария Завет да носят едно и също име: те са взаимни паралели. Най-добрият начин да разберем характеристиките на пророческия Вавилон е като изследваме характеристиките на града в Стария Завет. В Даниил 4 е записан съвета, който пророк Даниил дава на вавилонския цар Навуходоносор относно духовната поквара в града: „Напусни греховете си чрез вършене на правда и беззаконията си – чрез правене благодеяния на бедните, дано се продължи благоденствието ти„ (Даниил 4:27). Ако в Стария Завет Вавилон има проблем с отношението спрямо бедните, можем да очакваме и пророческия Вавилон да има същия проблем. Робовладелческата система се вписва в този проблем, защото е един от най-сигурните и жестоки начини хората да бъдат впримчени в безкрайна бедност. Както за историческия, така и за пророческия Вавилон, премахването на корупцията включва показването на милост спрямо бедните, включително и поробените. Адвентните пионери знаели това, и цитирайки Откровение 18:11-13, учат, че търгуването с „роби и човешки души“ е един от най-отвратителните грехове на Вавилон. Призивът за напускане на Вавилон в стих 4 съответно изисква пълно отделяне от робството, и ревностното му противопоставяне.

Адвентните публикации през 50-те години на 19в. изразяват още по-голямо притеснение относно случващото се в американските църкви, спрямо случващото се в правителството на САЩ. Цитат от изданието на ARSH от 6 март 1855г. казва, „Правото да се държат човешки същества в робство и да бъдат купувани и продавани в ден днешен се обосновава съвсем уверено чрез Стария и Новия Завет от водещите богослови на повечето деноминации.... Тези мними християнски църкви, с плашеща честота се оказват дясната ръка на робовладелческата власт, и нашата собствена нация е съвършена илюстрация, що се отнася до въпроса за робството, на една нация, опиянила се от виното на Вавилон. Този позорен закон, наречен „закон за избягалите роби“, бе оправдан от нашите най-изтъкнати богослови и счетен за правдива мярка“ (ARSH, том 6). Тази изключително заблудена подкрепа от американското християнство е много разочароваща, особено в сравнение с успешното движение няколко десетилетия по-рано при отхвърлянето на робството в Англия. Робството в САЩ е можело да бъде премахнато по-рано, ако не бе получило защита от християнски църкви.

Ранните адвентисти не били способни да изучават тези пророчества, и да не надигнат глас в подкрепа на човешкото достойнство и свобода. В тройната ангелска вест адвентистите чули призив за връщане към истинското християнство, както в доктрини, така и на практика.

`Защо Исус изпраща втория ангел да предупреди за греховете на Вавилон преди Своето идване (Откровение 14:8,14)?`