---
title:  Борбата против робството
date:   02/03/2024
---

### inTro

**Прочети Откровение 14:6-20. Вникни в библейския текст.**

**Борбата против робството**

Както множество вярващи, които се подчиняват на управляващите правителства, стига те да не са в разрез с Божиите заповеди, ранните адвентисти искрено поддържали правителството на САЩ и неговите закони, в почти всяко отношение, но не и по въпроса за робството. Много статии в адвентни публикации сочат това, като главен пример е статията „Нацията“, която е публикувана на 12 август 1862г. в Advent Review and Sabbath Herald (ARSH / Адвентен преглед и съботен вестител) чийто редактор е Джеймс Уайт: „С изключение на тези укази, които са продиктувани от робовладелчески интереси, то [правителството на САЩ] има добри закони“ (ARSH, том 20). Адвентистите били непоколебими привърженици на аболиционизма, дори когато повече от деветдесет процента от населението на САЩ намирало това за крайност. Адвентните публикации твърдо се противопоставяли на робството, поради което били забранени в робовладелческия Юг.

Става ни ясно от писмата на църковните ръководители, че те желаели да цари единодушие по този важен въпрос. Като резултат от това, адвентисти, които поддържали робството, били поканени да отстъпят от отговорни позиции в църковното ръководство. Елън Уайт предупреждава в свое писмо, че освен ако получателят му не промени своето виждане, „то дългът на Божият народ ще е публично да отдръпне своята привързаност и братство с теб, за да се запази впечатлението, което ние като общност трябва да поддържаме. Трябва ясно да покажем, че сред нас няма такива братя или сестри, че не те са част от нашата църква“(Свидетелства към църквата, том 1, стр. 359). Адвентистите имали толкова силни убеждения, че на 13 юни 1854г. ARSH издава статия, която призовава нацията или напълно да отмени робството, или да внесе поправка в Декларацията на независимостта: Ако тази нация не желае да бъде най-лицемерната нация по лицето на земята, то тя трябва да преправи декларацията си по следния начин: Всички бели [хора] са създадени свободни и равни, т.н.“ (ARSH, том 5). Тази седмица ще разгледаме библейските пророчества, които не позволяват на адвентистите да се държат апатично спрямо робството.

### inScribe

Препиши Откровение 14:6-8. Можеш също така да преразкажеш библейския текст или да го представиш схематично.

` `