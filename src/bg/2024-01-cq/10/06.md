---
title:  Робството в Съединените американски щати
date:   07/03/2024
---

### inSight

`Как можеш да приложиш Откровение 14:6-20 в живота си през тази седмица?`

`Какви лични решения базираш на библейското ти изследване през тази седмица?`

`Какви са практичните стъпки, които ще предприемеш?`

**Робството в Съединените американски щати**

„Цялото небе негодува срещу човешките същества – Божието майсторско творение, доведени от своите ближни до най-ниските степени на деградация и поставени на едно равнище с животните. Изповядващи се за последователи на милия Спасител, Чието съчувствие винаги е било налице при вида на човешките страдания, участват охотно в този голям, ужасен грях и търгуват с роби и с човешки души. Хорската мъка се разнася от място на място, купува се и се продава. Ангелите са докладвали всичко това; то е записано в книгите. Сълзите на богобоязливите сродници бащи, майки, деца, братя и сестри са запазени в небето. Бог ще задържи негодуванието си още само за малко. Гневът Му гори против този народ и особено против религиозните общества, които одобряват тази ужасна търговия и сами са участвали в нея. Такава несправедливост, такова потисничество, такива страдания, биват наблюдавани с безсърдечно равнодушие от много изповядващи се за последователи на смирения и скромен Исус. Много от тях могат със злорадо задоволство сами да предизвикат цялата тази неописуема душевна агония. И все пак се осмеляват да се покланят на Бога. Това е голяма подигравка. Сатана ликува и за това несъответствие упреква Исус и ангелите Му, казвайки с дяволски триумф: „Такива са Христовите последователи!“

„Тези мними християни четат за страданията на мъчениците и сълзи се стичат по бузите им. Те се учудват на коравосърдечието на хората в миналото, карало ги някога да упражняват такава жестокост над ближните си. Но точно те, които мислят и говорят така, в същото време държат в робство човешки същества. И това не е всичко. Те разкъсват естествените връзки и жестоко потискат своите ближни. Със същата безмилостна жестокост могат да мъчат хора, както папистите и езичниците правеха с Христовите последователи. Ангелът каза: „В деня, когато ще се изпълни Божията присъда, на езичниците и папистите ще бъде по-леко, отколкото на тези човеци.“ Виковете на потиснатите са достигнали до небето и ангелите стоят учудени пред неописуемите, ужасни страдания, които, създадени по образа на Бога хора причиняват на своите ближни.“ (Елън Уайт, Ранни Писания, стр. 261, 262)

„Видях, че ти, брат А, си позволил на своите политически принципи да унищожат твоята преценка и твоята любов към истината. Те подронват истинската светост в твоето сърце. Ти никога не си гледал на робството в правилната светлина, и твоите възгледи по този въпрос са те пратили на страната на бунта, подбуден от Сатана и неговото войнство. Твоите възгледи относно робството не могат да съществуват в хармония със свещените, важни истини за това време. Трябва да се откажеш от тези възгледи, или от истината. Двете не могат да бъдат поддържани в едно сърце, тъй като са във война едно с друго.“ (Елън Уайт, Свидетелства към църквата, т. 1, стр. 359)

„Законът по нашите земи, който изисква от нас да заведем роба при господаря му, не бива да бъде спазван; и ние трябва да понесем последствията, които произлизат от нарушаването на този закон. Робът не е собственост на който и да е човек. Бог е Неговият законен Господар, и човекът няма право да взима Божиите творения в своите ръце и да ги предявява като свои.“

„Всеки вид робство не е в съгласие с Божието Слово. Злините са прекалено много, за да бъдат изброени. И ако мъжете и жените приемат тържествената истина за тези последни дни, която освещава душата, старите политически пристрастия, които поддържат старата робовладелска система, ще бъдат очистени от тях преди отиването в рая.“