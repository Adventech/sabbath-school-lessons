---
title:  Първият ангел
date:   03/03/2024
---

### inGest

- Огради повтарящите се думи/идеи.
- Подчертай важните за теб думи/идеи.
- Свържи със стрелки онези думи/идеи, които се допълват.
- Наизусти любимия си стих.

**Първият ангел**

Тройната ангелска вест от Откровение 14:6-12, която съставлява последното Божие предупреждение за света, винаги е била от голяма значение за Църквата на адвентистите от Седмия ден. Първите две вести създават силна морална предпоставка срещу робството. Ще насочим вниманието си върху първата вест сега, а втората ще разгледаме по-късно тази седмица.

Първата ангелска вест започва със заповедта „Бойте се от Бога“ (стих 7). Дори едно кратко изучаване на Библията ни показва как човек, който се бои от Бога, никога не би угнетявал или би се възползвал от друго човешко същество. Страхът от Бога кара истинският вярващ да се държи любезно с другите, дори когато те биха могли да се възползват от него. Даден ни е пример да се държим с особено уважение спрямо немощните и възрастните: „Да не кълнеш глухия, нито да сложиш спънка пред слепия, а да се боиш от Бога си. Аз съм Господ.... Пред белокосия да ставаш и стареца да почиташ, и от Бога си да се боиш. Аз съм Господ“ (Левит 19:14, 32).

Страхът от Бога изисква от нас да се противопоставим и да се борим срещу всеки вид потисничество (Левит 25:17). Не съществува страх от Бога там където има потисничество, и няма потисничество, където налице е страх от Бога. Левит 25 обсъжда юбилейната година, която се отбелязва на всеки петдесет години (Левит 25:10). В юбилейната година, на Деня на умилостивението, Израил „прогласява освобождение по цялата земя на всичките ѝ жители“ (Левит 25:10). Обикновено свързваме Деня на умилостивението със съда, но той също включва и обещанието за свобода. Нашите възклицания за предстоящия Божи съд не трябва да са само предупреждения, те трябва да оповестяват и свободата.

Първата ангелска вест завършва с поканата да „се поклоним на Този, Който е направил небето и земята, морето и водните извори“ (Откровение 14:7). Поробените обикновено нямат свободата дори да чуят тази вест, камо ли да се сдобият с образование, за да могат сами да изучават Библията, а тази покана всеки да се поклони на Бога Творец заплашва тези, които печелят власт, като поробват други. Робите в Америка трябвало да извоюват свободата си, преди да могат да се събират за поклонение и да почиват в съботен ден, в съответствие със заповедите. Противопоставянето срещу робството било необходима част от провъзгласяването на тройната ангелска вест от ранните адвентисти. Делото на тримата ангели би останало незавършено, ако вестта не достигне целия свят - „всеки народ, племе, език и хора“ (Откровение 14:6). Този Божествен указ отменя всеки човешки закон, който цели да забрани на определени групи от хора да чуят вестта. Днес, също както и ранните адвентисти от седмия ден, трябва да се стремим към независимостта и осигуряване на ресурсите, които са нужни за личното изучаване на Библията за онези, които не могат сами да си ги осигурят.

`Кои групи в днешния свят се нуждаят от помощ, за да се сдобият с независимост? Как можем да им помогнем?`