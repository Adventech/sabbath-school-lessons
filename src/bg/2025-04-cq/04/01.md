---
title:  Наводняването на Йордан
date:   19/10/2025
---

### inTro

Прочети Исус Навин 3, 4 глава. Вникни в библейския текст.

**Наводняването на Йордан**

Докато израилтяните се подготвят да прекосят река Йордан, те вероятно имат въпроси. Защо тук? Защо сега? С малко планиране, те биха могли да избегнат предизвикателството на това са пресекат наводнена река.

Когато става въпрос за надморска височина, река Йордан е най-ниската в целия свят. По-ниският ѝ поток започва в южния край на Галилейското езеро, където надморската височина е почти 213 м. под морското равнище. Водата тече на юг в продължение на около 120 км, преди да стигне Мъртво море, което е 430 м. под морското равнище. Водата, която се изтича към Мъртво море не излиза от него по друг начин, освен чрез изпарения (което допринася за общоизвестната висока концентрация на сол). Израил пресича река Йордан срещу града Йерихон (Исус Навин 3:16), който е разположен само на 18 км на север от Мъртво море. На теория, израилтяните биха могли да избегнат пресичането на която и да е река, като нахлуят в Ханаан от юг, вместо от изток.

Река Йордан не е особено трудна за прекосяване в по-сухите сезони на годината. В днешно време реката е само 0,5-3м дълбока през по-голямата част от годината. Поради индустриалното развитие, до 95% от водния поток на реката сега се отклонява поради човешки фактори, правейки я много по-малка днес, отколкото е била в древни времена. Но дори и в библейските времена Стария Завет предлага много примери за хора, които пресичат реката (Съдии 8:4, 1 Царе 13:7;2, 2 Царе 17:22,24). Преминаването може би е било нещо като рутина през по-голямата част от годината, обаче през пролетта, когато снегът в планините се разтапя, надигащото се ниво на водата може я превърне в стремителен поток, което прави нейното пресичане особено опасно.

Дори когато реката се наводнява, не е невъзможно тя да бъде прекосена. Ние знаем за двама шпиони, които я пресичат преди целия еврейски лагер да го направи (Исус Навин 2:23), също и по времето на Давид, подготвени войници пресичат реката, докато е наводнена, като белег на смелост (2 Числа 12:15). Обаче Исус Навин не премества специалните сили на своята армия. Свещениците трябва да носят ковчега на завета и останалите светилищни съдове и стотици семейства трябва да прехвърлят децата и вещите си през една наводнена, стремителна река. Да изчакат месец или два, за да се забави течението и нивата на водата да намалеят би било разумно, но Бог ги изпраща в най-лошия момент според човешкото планиране. Те трябва да прекосят реката по време на жетвата, когато река Йордан наводнява своите брегове (Исус Навин 3:15).

На всички, на които е давана невъзможна задача с недостатъчно ресурси за нейното изпълнение, на всички, които са се питали: „Защо тук?“, „Защо сега?“, историята на Исус Навин напомня, че Бог може да отвори път. Разказът за прекосяването на Йордан от израилтяните илюстрира защо Бог не винаги води Своя народ по най-лесния път и в най-удобното време. Вместо това, Той често ни позволява да се изправим пред трудни обстоятелства, така че Неговата сила да бъде показана съвършено. Бог се наслаждава на това да спасява Своя народ от невъзможни ситуации, които не могат да се случат, ако винаги ги води по лесния път.

Във всяко премеждие Божията цел е да укрепи нашата вяра и да разкрие повече от Себе Си. Кризата при Йордан определено изгражда увереността на израилтяните и им дава смелост за по-големите предизвикателства, които ги очакват. Днес, ние трябва да помним къде ни е водил Бог и да оценяваме на какво ни учи в текущите обстоятелства. Дали приемаме предизвикателствата като начин да развием своята вяра? Позволяваме ли на Бога да ни даде сила, за да се подготвим за по-големи завоевания? Той ни пита: „Ако тичаш с пешаците, и те те изморят, Тогава как ще се надпреварваш с конете? И макар, че в мирна страна си в безопасност, какво би направил в прииждането на Йордан?“ (Йеремия 12:5). Историята на Исус Навин ни предизвиква да продължим напред с вяра, когато и да ни призове Бог, дори ако изглежда ирационално от човешка гледна точка.

### inScribe

Прочетете Исус Навин 3:5-13 от превод по ваш избор. Препишете любимите си стихове. Можете също така да преразкажете пасажа със свои думи, да скицирате или да направите мисловна карта на глави 3 и 4.