---
title:  Да продължим напред с вяра
date:   20/10/2025
---

### inGest

- Огради повтарящите се думи/идеи.
- Подчертай важните за теб думи/идеи.
- Свържи със стрелки онези думи/идеи, които се допълват.
- Наизусти любимия си стих.

**Да продължим напред с вяра**

Когато идва времето да прекосят реката, вярата на Израил бива изпитана. „Осветете се“ – казва Исус Навин на народа, „защото утре Господ ще извърши всред вас чудни дела“ (Исус Навин 3:5). Свещениците трябва да формират отряд, който да носи ковчега на завета пред народа. Исус Навин им казва предварително какво ще се случи. Щом свещениците стъпят във водата, течението ще спре. Водата отдолу ще се изтече, и израилтяните ще могат да пресекат върху сухото корито. Народът трябва да се движи на безопасно разстояние от около километър от свещения ковчег (ст. 4).

Докато народа пресича реката, те несъмнено си спомнят историята за това как Бог отваря Червеното море преди четиридесет години. С изключение на Халев и Исус Навин, едно цяло поколение е умряло в пустинята. Някои от хората може да имат блед детски спомен от пресичането на Червеното море, но много от тях само са чували за него. Прекосяването на Йордан по този начин дава на народа увереност, че както Бог е бил с Мойсей, така е и с Исус Навин. Те укрепяват своята вяра, че Богът, Който спира наводнената река, наистина е „Господа на целия свят“ (ст. 11,13). Това чудо е знак за Божията способност да изгони „ханаанците, хетейците, евейците, ферезейците, гергесейците, аморейците и евусейците“ (ст. 10).

Народа следва примера на свещениците, които са първите, упражняващи вяра в Божието обещание. В цялото Писание ние виждаме различни степени на готовност да се отговори на Божия призив. За щастие, Бог показва търпение дори към онези, които все още се колебаят. Когато Исус казва на Петър да насочи лодката към дълбоките води и да спусне мрежите си, Петър отговаря с колеблива вяра: „Учителю, цяла нощ се трудихме, и нищо не уловихме; но по Твоята дума ще хвърля мрежите“ (Лука 5:5). В контраст на това, римския стотник дори не изисква Исус да стъпи в дома му: „Кажи само една дума, и слугата ми ще оздравее“ (Матей 8:8). Авраам показва подобна вяра, когато от него се изисква да принесе Исак в жертва. Евреи 11:17,19 казва: „С вяра Авраам, когато го изпитваше Бог, принесе Исаака жертва (…) като разсъди, че Бог може да възкресява и от мъртвите“.

Днес Бог се нуждае от млади хора, които са примери за вяра, хора, които ще водят и ще са първите, които ще стъпят във водата. Когато упражняваме доверие в Бога, ние можем да насърчим другите да ни последват. Историята на Исус Навин може да остане с нас, докато вървим напред с вяра.

`Коя река те призовава Бог да пресечеш?`

`По какъв начин Бог е бил търпелив към теб, когато си се колебал?`