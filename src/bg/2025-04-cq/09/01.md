---
title:  Един възрастен войн
date:   23/11/2025
---

### inTro

Прочети Исус Навин, глава 13 и 14. Вникни в библейския текст.

**Един възрастен войн**

Ако има подходящ момент да се извлича полза от силата на младостта, то е по време на война. Възрастните мъже обикновено не биват набирани за армията. Въпреки това, в книгата „Исус Навин“ Халев е на осемдесет и пет години, когато доброволно предлага да се бие с най-големите великани в Ханаан, за да завладее най-трудната за покоряване планина в областта. Би било естествено да остави най-тежките битки на младите войни, но дори и в старостта си, Халев се записва за най-трудното предизвикателство в живота си. Исус Навин също не е млад, когато повежда завладяването на Ханаан (Исус Навин 13:1). В Израилевата армия млади и стари са обединени в общата мисия. Историята на Халев и Исус Навин ни напомня как Бог приема труда на хората във всеки етап от живота им. Понякога хората дават най-доброто от себе си, когато най-малко очакваме.

Никой не трябва лекомислено да освобождава себе си или другите от Божието дело, само защото се смята за твърде възрастен или твърде млад. Прекалено често църквите влизат във войни между поколенията, в които младите настояват за своите идеи, а по-възрастните защитават своите традиции, но църквата трябва да бъде място, където различните поколение се учат да работят заедно и да формират връзки помежду си. Днешният свят върви на бързи обороти и се променя постоянно, което понякога може да накара възрастните хора да се чувстват назад с материала относно най-новите технологии и други трендове. Обаче, вместо да гледаме на тях като хора, които пречат на прогреса, те трябва да бъда смятани за най-големите активи на църквата. Младите хора, със своята сила и проницателност, също са необходими. Стоейки рамо до рамо и работейки заедно, както младежите, така и възрастните хора могат да побеждават в Господното дело.

Знаейки възрастта на Халев, когато наследява Хеврон, ни можем да си създадем важна времева линия. Той казва, че на четиридесет годишна възраст служи като един от дванадесетте съгледвача, които първи стъпват в Ханаан (Исус Навин 14:7). Халев и Исус Навин дълбоко вярват, че Бог ще им даде земята, но другите десет мъже убеждават лагера, че завладяването на Ханаан от Израил е невъзможно. Поради тяхното неверие, Бог забавя влизането им в Обещаната земя и връща евреите обратно в пустинята. Четиридесет и пет години по-късно, Халев най-накрая получава онова, в което винаги е вярвал. През всичките години на лутане в пустинята, той никога не губи вяра в Божиите обещания. Ние знаем, че израилтяните се скитат в пустинята тридесет и осем години след събитията в Кадис-Варни (Второзаконие 2:14), така че просто трябва да извадим тридесет и осем от четиридесет и пет, за да заключим, че Халев наследява Хеврон около седем години след като Израил най-накрая влиза в Ханаан. Това значи, че войните, описани в книгата „Исус Навин“ отнемат шест или седем години. Тези битки изискват голяма издръжливост и постоянство. Исус Навин най-накрая завладява Обещаната земя: „Така Иисус превзе цялата земя, според всичко, което ГОСПОД беше говорил на Мойсей; и Иисус я даде за наследство на Израил според разделенията им по племената им. И земята си почина от война“ (Исус Навин 11:23). Обаче, въпреки че делото на завоевания е завършено, остават късове от ханаански територии: „А Иисус беше стар, в напреднала възраст, и ГОСПОД му каза: Ти си стар, в напреднала възраст, а е останала още много земя за завладяване (…) И сега раздели тази земя за наследство на деветте племена и на половината от манасиевото племе“ (13:1,7).

Рувим, Гад и половината от племето Манасия вече са получили своята земя в източната част на Йордан. Остава да бъде разделена земята сред другите племена, които още не са получили своето наследство. След това ще бъде отговорност на всяко племе да очисти останалите ханаанци от своите територии. Халев е един оп първите, които получава своето наследство. Той моли Исус Навин да му даде планината на енакимите, обитавана от племе страховити великани. Халев казва: „Само ГОСПОД да е с мен, и аз ще ги изгоня, както ГОСПОД каза“ (14:12). И така, след четиридесет и пет години, той най-накрая получава наградата, която Бог му обещава в Кадис-Варни.

### inScribe

Прочетете Исус Навин 14:6-14 от превод по ваш избор. Препишете любимите си стихове. Можете също така да преразкажете пасажа със свои думи, да скицирате или да направите мисловна карта на глави 13 и 14.