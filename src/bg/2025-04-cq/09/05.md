---
title:  Да победиш великаните
date:   27/11/2025
---

### inVitе

`Разгледай ключовия текст отново и открий Исус в него.`

`Как преоткриваш Исус тук?`

`Какво ти казва Исус чрез този текст?`

`Какъв е твоят отговор на този призив на Исус? Помоли се.`

**Да победиш великаните**

Завладяването на Обещаната земя не е възможно без унищожаването на великаните. Халев, на осемдесет и пет години, е готов да нападне планината, където живеят енакимите, най-страшните от всички гиганти. Смелостта му не идва от това, че има нещо да доказва, а защото има доверие в Божиите думи. Завладяването на Ханаан, макар да е исторически факт, също така служи и като духовна алегория, предлагайки ни уроци за небесния Ханаан, който Бог е обещал на изкупените. В нашия собствен живот, страшни великани стоят между нас и небесната Обещана земя. Ние трябва да вярваме, че Исус вече ги е надвил и че чрез Него ние можем да получим победата. От всички гиганти, с които се борим по пътя си към Ханаан, един от най-упоритите е неверието. Трудно е да се доверим на един Бог, Когото не можем да видим. Да се уповаваме на собствената си сила, да се доверим на нашата си мъдрост и да гледаме на материалните неща на земята често е по-лесно, отколкото да се протегнем, за да стигнем невидимата божия ръка, или да се фокусираме върху невижданата реалност на вечното царство.

Когато Исус стои пред гроба на Лазар, въоръжен със знанието, че може да го възкреси от мъртвите, Той спира за момент, за да поплаче. То не скърби за Лазар, защото знае за чудото, което ще извърши. Исус плаче, поради неверието на хората, които са около Него. Дарителят на живота стои сред тях, готов да надвие смъртта, но никой от тях не вярва, че Той може да го направи. Когато Христос казва на Марта: „Брат ти ще възкръсне“, Марта Му казва: „Зная, че ще възкръсне във възкресението на последния ден“ (Йоан 11:23,24). По-лесно е да вярваме в нещо, което ще се случи в бъдещето – нещо, което не изисква някакво специално проявление на вяра в момента.

Неверието може да бъде по-лесно от вярата. Трудно е до сме уверени, че Бог може да извърши невъзможното, но Той точно това ни е обещал да направи. Както казва Исус: „За хората това е невъзможно, но за Бога всичко е възможно“ (Матей 19:26). Исус не казва, че Бог ще ни даде силата да постигнем всичките си цели, Той казва, че предавайки се на Бога, ние Му даваме пространство, за да изпълни Своите планове, които са по-големи и по-чудотворни от нашите. Днес Бог търси вярващи, които имат същата вяра и смелост като Халев, които не се отказват, когато пред тях има великани.

`Кои са великаните в живота ти, от които имаш нужда Бог да те освободи?`