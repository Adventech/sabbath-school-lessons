---
title:  Невъзможна мисия
date:   26/10/2025
---

### inTro

Прочети Исус Навин, глави 5 и 6. Вникни в библейския текст.

**Невъзможна мисия**

Историята на Йерихон говори на всеки, който е бил призован от Бога да постигне привидно невъзможна мисия. В популярните песни, изкуство, литература и проповеди тази история е станала символ на надежда за онези, които разчитат на Бога да води техните битки. За хората, които живеят чрез вяра, тази история е не само вълнуваща история за деца, но и призив да дадат на Бога пространство да работи в техния живот. В някакъв момент Бог дава на всеки да се изправи пред своя личен Йерихон – предизвикателство, което изглежда огромно и невъзможно за преодоляване. Като един добре укрепен град на източната граница на Ханаан, Йерихон е поставен, за да блокира напредъка на нашественическите армии от изток. Жителите на този град от дълго време очакват идването на израилтяните. Четиридесет години по-рано те са ужасени от новината, че Бог чудотворно избавя Своя народ от Египет и разделя Червено море, за да ги спаси (Исус Навин 2:10). Тъй като Израил обикаля пустинята в продължение на четиридесет години, армията на Йерихон има време, за да се въоръжи и да направи всяка подготовка за войната. Когато израилтяните пресичат реката и се приближават, жителите на града стават тревожни, не знаейки кога ще започни битката. Тяхната бдителност е илюстрирана от действията на царя им, който бързо изпраща съгледвачи, които да преследват еврейските шпиони, веднага щом разбира за тяхното нежелано присъствие (Исус Навин 2:3-7).

Вратите са заключени, поставени са стражи и градът се подготвя. Във видимо суров контраст, Израил няма стенобойни машини, нито оборудване, за да разруши стените. От човешка гледна точка, рискът за масови жертви е изключително висок за израилтяните. Макар че съвременните читатели знаят края на историята, в онзи момент Исус Навин не вижда как реално може да завладее тази военна крепост. Без Божията помощ, Израил е обречен на провал. Не е чудно, че Исус Навин се оттегля от лагера, за да прекара време насаме с Бога. В ума му сигурно се въртят много въпроси, докато гледа към високите стени на укрепения град. Въпреки това, той се доверява, че Бог, Който ги е превел през наводнената река Йордан, ще им осигури начин да извършат тази следваща задача.

Бог е говорил на Исус Навин преди тази ситуация (напр. Исус Навин 1:1; 3:7; 4:1, 15; 5:2,9) и когато предизвикателствата пред него се стават все по-големи, по-силно се усеща и Божието присъствие. Докато той се свързва с Господа в молитва, един въоръжен войн изведнъж се появява пред него с изваден меч. Исус Навин веднага застава нащрек, извиквайки: „От нас ли си, или от враговете ни?“ (Исус Навин 5:13). Войнът отговаря: „Не, а съм военачалник на ГОСПОДНАТА войска; сега дойдох“ (v. 14). За Исус Навин сигурно е било изненада да чуе, че този войн нито от към Израил, нито от техните врагове. Бог не може да бъде категоризиран чрез човешките съюзи. Като Военачалник на Господната армия, Той идва не само като Водач на Израил, но също и като „Господа на цялата земя“ (3:11,13), Онзи, Който е над всичко и превъзхожда всички.

При това изявление, Исус Навин веднага се смирява и пада по лице, за да се поклони, питайки: , „Какво заповядва Господарят ми на слугата си?“ (ст. 14). Както и в историята с Мойсей и горящия храст, Военачалникът инструктира Исус Навин да събуе сандалите си, защото стои на свята земя. След това Бог му дава военната стратегия за завладяването на Йерихон. Начинът на действие ще бъде най-леко казано нетрадиционен. Едно шествие от свещеници, които свирят на овнешки рогове и свещеници, които носят ковчега на завета, ще бъдат следвани от дълги редици от войници, маршируващи около градските стени веднъж на ден в продължение на седем дни. На седмия ден, шествието ще трябва да обиколи стените седем пъти. Когато последната обиколка бъде завършена, свещениците надуят силно на своите рогове и след това войниците трябва да извикат силно. При този звук, стените на Йерихон ще паднат, позволявайки на Израил да завладее града.

### inScribe

Прочетете Исус Навин 6:15-19 от превод по ваш избор. Препишете любимите си стихове. Можете също така да преразкажете пасажа със свои думи, да скицирате или да направите мисловна карта на глави 5 и 6.