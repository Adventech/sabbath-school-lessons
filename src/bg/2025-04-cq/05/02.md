---
title:  Стените падат
date:   27/10/2025
---

### inGest

- Огради повтарящите се думи/идеи.
- Подчертай важните за теб думи/идеи.
- Свържи със стрелки онези думи/идеи, които се допълват.
- Наизусти любимия си стих.

**Стените падат**

Когато Израил се изправя пред армиите на фараона при Червено море, Бог им дава прости думи на насърчение: „ГОСПОД ще воюва за вас, а вие ще останете мирни“ Изход 14:14). Бог спазва Своето обещание, като разделя Червеното море и унищожава армията на фараона. Когато Израил е изправен пред укрепения град Йерихон, Бог иска да им даде подобен урок. Няма да има кървава, дълга обсада. Те няма да оставят града да гладува, нито ще предприемат някаква сложна военна стратегия. Вместо това, Израил ще приеме Божията стратегия. Лесно можем да си представим нарастващия страх у йерихонците, докато гледат как странната процесия обикаля града им ден след ден.

Според Рахав, всички те са чували за Израилевия Бог (Исус Навин 2:11) и знаят, че Той е Господ, Който постъпва различно от безжизнените Ханаански божества. На седмия ден, с нарастващо притеснение, те гледат как маршируващата колона обикаля града им седем пъти, вместо само веднъж. След нарасналото напрежение идва неочаквания вой: свещениците свирят на своите рогове, хората викат и стените на почти непревземаемия Йерихон падат – всичко освен малка част от стената, където от прозореца на един дом виси червено въженце.

Йерихон пада, защото Бог се бие за Израил, които се доверяват на Неговата стратегия повече, отколкото какво и да е нещо, което биха могли да измислят сами. Когато Бог поваля стените на града, Той заповядва на израилтяните да влязат в него и да погубят всички, освен Рахав и нейното семейство, защото тя е защитила двамата еврейски шпиони (Исус Навин 6:17). Всичко, което диша, включително и животните, е унищожено, а взимането на останалата плячка е забранено за всички тях. Всичко в Йерихон е сметнато за „прокълнато“ и трябва да бъде оставено недокоснато, за да не докарат наказание на еврейския лагер (ст. 18). Всичкото злато, сребро, мед и желязо са посветени на Бога и занесени в съкровищницата на светилището, а всичко друго е изгорено, градът е направен на пепел. Тъй като това е първата битка в Ханаан, Бог взима всичко за Себе Си, като един вид първи плод от земята (Изход 23:19). Това не е битка за амбициозна печалба. Тя е водена от Бога, спечелена чрез истинско чудо от небето, и проведена чрез сурови правила, които забраняват на участниците да спечелят от нея.

`Как можем да знаем кога водим Божиите битки, и кога нашите собствени? Каква е разликата?`