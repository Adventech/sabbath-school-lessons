---
title:  Любов и Справедливост
date:   31/10/2025
---

### inSight

`Как можеш да приложиш Исус Навин 6:15-19 в живота си през тази седмица?`

`Какви лични решения базираш на библейското ти изследване през тази седмица?`

`Какви са практичните стъпки, които ще предприемеш?`

**Любов и Справедливост**

„Пълното унищожение на народа на Йерихон бе само изпълнение на заповедта, дадена преди това чрез Мойсей за обитателите на Ханаан: „Да ги поразиш!“ (по Второзаконие 7:2). „А от градовете на тия люде… да не оставиш живо нищо, което диша!“ (Второзаконие 20:16). За много хора тези заповеди сякаш са в противоречие с Духа на любов и милост, изявен в други части на „Битие“, но те наистина бяха издадени поради безкрайна милост и доброта. Бог се готвеше да установи Израил в Ханаан, да направи от него народ и управление, което да изяви Неговото царство на земята. Израилтяните трябваше не само да бъдат наследници на истинската религия, но и да разнесат нейните принципи по целия свят. Ханаанците се бяха отдали на най-отвратително и покварено езичество и бе необходимо земята да се очисти от това, което със сигурност щеше да попречи за изпълнението на милостивите Божии намерения.

Жителите на Ханаан имаха достатъчно възможности за покаяние. Преди четиридесет години отварянето на Червеното море и присъдите над Египет бяха засвидетелствали върховната сила на Израилевия Бог. А сега победата над царете на Мадиам, Галаад и Васан показа още веднъж, че Йехова е над всички богове. Светостта на Неговия характер и отвращението Му от нечистотата бяха показани чрез наказанията над Израил поради участието му в отвратителните вакханалии на Ваал-фегор. Всички тези събития бяха известни на йерихонските жители и мнозина от тях споделяха убеждението на Раав, че Йехова, Израилевият Бог, „е Бог на небето горе и на земята долу“, макар да отказваха да Му се подчиняват. Както хората преди потопа, така и ханаанците живееха само за да богохулстват против небето и да оскверняват земята. Любовта и справедливостта изискваха бунтовниците против Бога и враговете на човека да бъдат унищожени незабавно.

Колко лесно небесните ангели съсипаха стените на Йерихон – този горд град, чиито улици преди четиридесет години изпълниха с ужас невярващите съгледвачи. Всесилният Израилев бе казал: „Ето, предадох в ръката ти Йерихон“. Срещу това слово човешката сила нямаше власт (…)

Бог ще извърши велики неща за ония, които Му се доверяват. Причината, поради която изповядващият се за Негов народ няма по-голяма сила, е в това, че се доверява твърде много на собствената си мъдрост, а не дава възможност на Господа да открие силата Си в негова полза. Той ще помогне на Своите вярващи чада във всяка беда, ако изцяло възложат на Него доверието си и вярно Му се подчиняват“ (Уайт, Е. Патриарси и пророци. с. 492,493 – англ. изд.).