---
title:  Исус, нашият Прибежищен град
date:   04/12/2025
---

### inVitе

`Разгледай Исус Навин 20:2-6 отново и открий Исус в него.`

`Как преоткриваш Исус тук?`

`Какво ти казва Исус чрез този текст?`

`Какъв е твоят отговор на този призив на Исус? Помоли се.`

**Исус, нашият Прибежищен град**

Прибежищните градове ни дават практичен урок за спасението. Подобно на тях, Исус кани всички да дойдат при Него, за да намерят почивка (Матей  11:28,29). Прибежищният град не показва пристрастие. Израилтяните, наедно с чужденците, са добре дошли да намерят подслон там (Исус Навин 20:9). По същият начин Исус приема всички, които отиват при Него. Той обещава: „Който дойде при Мен, никак няма да го изпъдя“ (Йоан 6:37). Прибежищните градове са стратегически разположени на места, които всеки може да достигне лесно. По подобен начин, Исус никога не е далеч. Ние винаги можем свободно да се приближим към Него, когато осъзнаем своята нужда.

Прибежищият град предлага защита от отмъстителя за кръвта. Ние понякога взимаме грешни решения и се мъчим под теглото на срама и разкаянието. Когато се изправяме пред резултатите от своя избор или преживяваме Сатанинските атаки, единствената ни сигурност, е да се скрием в Исус. Живеейки в свят, покварен от греха, и имайки грешно естество, на никой от нас не са чужди духовните борби. Обаче, Писанието ни казва: „Така ще се убоят от името на Господа живеещите на запад и от славата Му – живеещите на изток; защото ще дойде като стремителен поток, тласкан от Господнето дихание“ (Исая 59:19). В нашата собствена сила, ние сме безпомощни срещу атаките на врага, но в Христос, ние сме скрити и в безопасност.

Прибежищният град не може да помогне на хората, които само са се приближили до него, но след това са си тръгнали. Небрежното преминаване покрай града не върши никаква работа. Градът може да запази само онези, които стоят вътре в стените му. По същият начин, единична среща с Исус не постига нищо добро в дългосрочен план. Исус ни кани да пребивавам в Него завинаги: „Аз съм лозата, вие сте пръчките; който пребъдва в Мен и Аз в него, той дава много плод; защото, отделени от Мене, не можете да направите нищо“ (Йоан 15:5). Исус е прибежище за онези, които постоянно пребъдват в Него.

Пребъдването в Христос включва да Му се доверяваме и да намираме почивка в Него, въпреки опасностите и заплахите, които са навсякъде. По повод на това специално преживяване Давид пише: „Който живее под покрива на Всевишния, той ще пребъдва под сянката на Всемогъщия. Ще казвам за Господа: Той е прибежище мое и крепост моя, Бог мой, на Когото уповавам“ (Псалми 91:1,2). Докато прибежищният град предлага безопасност от отмъстителя за кръвта, Исус предлага безопасност от врага на нашите души. Пребъдването в Христос е там, където намираме мир и свобода в този свят. Днес Исус те кани да отидеш при него като при Прибежищен град.

`Какво ти помага да пребъдваш в Исус и да не се отдалечиш?`