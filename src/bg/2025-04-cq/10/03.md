---
title:  Спасени от осъждане
date:   02/12/2025
---

### inTerpret

- Какви специални послания носи Исус Навин 20:2-6?
- Кои части от него са трудни?
- Какви въпроси възникват в теб?
- Кои са библейските  принципи, които откриваш в текста?
- В коя област от живота си можеш да приложиш библейския текст?

**Спасени от осъждане**

Целта на прибежищния град не е да помогне в усъвършенстването на хората. Напротив, градът трябва да помогне на хората, които са извършили нещо нередно. Дори онези, които са убили някого инцидентно, трябва да поемат вината и отговорността. Прибежищният град е мястото, където виновните могат да бъдат спасени от осъждане. След своето дело, човек, който е намерен за виновен за непреднамерено убийство, може да бъде спасен от отмъстителя за кръвта, оставайки в града. След смъртта на първосвещеника, този човек може да се върне в дома си, напълно оправдан.

Библията съдържа множество примери, които сочат към Бога като убежище от осъждането на греха. Давид знае как да избяга в прибежищния град, изправен пред греха и вината. Все пак, той е убиец и прелюбодеец, но въпреки това тича към Бога, търсейки прошка. „Сътвори ми чисто сърце, Боже, и непоклатим дух обновявай вътре в мен! Не ме отхвърляй от лицето Си и не отнемай Светия Си Дух от мен!“ (Псалми 51:10,11). Макар че е извършил ужасни грехове, Давид отива при Бога с покаяние, търсейки убежище от бурята на греха, срама и осъждането. Бог показва Своята милост към него, като му прощава. Псалмистът признава своята вина, когато изповядва пред пророк Натан: „Съгреших против ГОСПОДА“. Натан отговаря, казвайки: „И ГОСПОД отмахна греха ти – няма да умреш“ (2 Царе 12:13). Покаянието на Давид води до опрощение.

Разкаянието е важна част от преживяването на прибежището на спасението, което Исус ни предлага. Чрез убеждаващата сила на Светия Дух, Бог ни води, за да видим истинското естество на своите грехове, и осъзнавайки това, Той ни подтиква не само да съжаляваме за постъпките си, но и да се отвърнем от греха. Истинското покаяние включва искрена тъга за болката, която нашите действия са причинили на Бога, на другите и на нас самите. Без покаяние, ние не можем да преживеем спасителната сила на Исус.

Ако отидем при Христос, Той е готов да изслуша нашите проблеми, да ни приеме, да ни прости и да ни освободи. Само Христос може да ни спаси от осъждането. Той никога няма да накара някого да отиде насила при Него, Той ни кани. Исус копнее ние да отидем при Него и да намерим спасение.

`Какви препятствия (ако има такива) ви пречат да тичате към Божието убежище? Как можете да ги преодолеете?`