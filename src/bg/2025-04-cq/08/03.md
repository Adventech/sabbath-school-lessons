---
title:  Силата на коне
date:   18/11/2025
---

### inTerpret

- Какви специални послания носи Исус Навин 10:1-15?
- Кои части от него са трудни?
- Какви въпроси възникват в теб?
- Кои са библейските  принципи, които откриваш в текста?
- В коя област от живота си можеш да приложиш библейския текст?

**Силата на коне**

След като Исус Навин завършва завладяването на градовете-държави в южен Ханаан, той мести своите войски на север, където се изправя пред още по-силна военна опозиция. Хората в северните територии имат добре оборудвани армии и са формирали сериозни съюзи. Техните войски са „колкото пясъка на морския бряг по множество – с изключително много коне и колесници“ (Исус Навин 11:4). Докато Исус Навин води още една трудна битка, Бог отново му дава уверение: „Не се страхувай от тях, защото утре, около този час, Аз ще ги предам всички избити пред Израил“ (ст. 6).

Въпреки че се изправя пред по-силни врагове от всякога преди, най-голямата опасност за Израел не е загубата. Тяхното най-голяма изкушение е да се възгордеят от своите победи и да започнат да се уповават на новите коне и колесници, които ще пленят. За да ги предпази от това да се уповават на собствената си сила, Бог дава стриктни инструкции да прережат сухожилията на всички коне, които хванат, и да изгорят всички колесници, които попаднат в тяхно владение. Да прережеш сухожилието на един кон означава да прекъснеш основното сухожилие в задната част на крака, така че конят става сакат и негоден за битка. Понякога най-лесният начин да устоим на изкушението е да го премахнем и да ограничим достъпа си до него. Бог знае, че придобиването на голям брой бойни коне и колесници не е нещо, от което Израил се нуждае.

Проблемът не е в самото притежание на коне или на колесници, а в това към кого ще се обръща народа за сила. Докато всички заобикалящи ги нации полагат своята вяра върху военната си мощ, Израил трябва да покаже, че тяхната вяра е нещо по-различно. По този въпрос псалмистът пише: „Едни споменават колесници, а други – коне; но ние ще споменем Името на ГОСПОДА, своя Бог“ (20:7). Бог иска да даде на Своя народ една различна победа. Той иска да направи напълно неочакваното за тях. От човешка гледна точка, прерязването на сухожилията на конете и изгарянето на колесниците е много нелогично. Никой генерал с целия си разсъдък няма да откаже подобни стратегически придобивки. Обаче Бог играе по различни правила. Неговият народ понякога трябва да прави радикални неща, които могат да бъдат обяснени само чрез доверието им в Него и в Неговия план.

Днес светът има много очаквания за това как трябва да изглежда успеха и как един човек трябва да изгражда кариера. Възможно ли е Бог да търси млади хора, които ще преобърнат очакванията на света и ще живеят по радикален и напълно неочакван начин?

`Кога Бог те е призовавал да направиш нещо, което за околните изглежда, сякаш няма смисъл?`