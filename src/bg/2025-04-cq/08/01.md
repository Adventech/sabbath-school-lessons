---
title:  Милост в присъдата
date:   16/11/2025
---

### inTro

Прочети Исус Навин, глави 10 и 11. Вникни в библейския текст.

**Милост в присъдата**

Макар че „Исус Навин“ е книга, която записва присъди, тя е и книга, която говори за милостта. Унищожението на ханаанските нации е присъда, която Бог забавя за период от четиристотин години (Битие 15:13-16). Историята на Исус Навин показва, че милостта предхожда Божиите присъди. В продължение на четиристотин години всеки жител на Ханаан живее според Божието благоволение, но Той няма да им позволи да продължат да потъват в грях и поквара завинаги. Ханаанците най-накрая достигат момента, в който Бог повече не може да им позволи да продължат. Обаче, дори когато присъдата идва, Той показва милост на онези, които се отзовават.

Преди завладяването на Ханаан да започне, Бог дава специфични наставления чрез Мойсей кои от идолопоклонническите нации трябва да бъдат унищожени поради своите ужасни практики, и кои биха могли да бъда пощадени, ако се предадат. Той назовава няколко нации, които трябва да бъдат напълно унищожени (Второзаконие 7:1,2). За останалите, Господ прави уговорка с Израел да им предложи мир, ако са се съгласят (20:10,16-18). Дори след като Бог произнася съд над тези нации, Неговите присъди биха могли да бъдат променени, ако те се покаят. Например, по времето на Йона, жителите на Ниневия са осъдени на унищожение, обаче получават Божията милост, защото се обръщат смирено към Него (Йона 3:4-10). Книгата „Йеремия“ ни уверява, че Господ ще пощади от наказание всеки народ, когато те забравят злото (Йеремия 18:7,8). За разлика от жителите на Ниневия, ханаанците не получават милост, защото сърцата им са закоравели – освен Раав и нейното семейство и гаваонците в хълмистата земя.

Сред ханаанските градове само Гаваонците сключват мир с Израил (Исус Навин 11:19,20). Те са част от еврейската нация (9:3,7) и следователно сред седемте народа, които получават Божествената присъда. Въпреки че гаваонците използват странен метод да молят за милост (ст. 3-6), Бог все пак ги приема. Обаче, поради тяхната измама, Исус Навин им дава да бъдат водоносци и дървари за светилището. Те са ограничени до тези задължения, като наказание за своята лъжа (ст. 22,23). Дори и в тази ситуация, в това проклятие има благословение. Имайки задължения в светилището, те оставят своите идоли и стават важна част от еврейската система на поклонение.

По-късната история на гаваонците показва привилегиите, които те получават и верността, която показват към израилтяните. Дори след като вавилонските армии унищожават Йерусалим векове по-късно, Гаваон се връща с Неемия, за да помогне за възстановяването на града (Неемия 7:25). Те биха могли да продължат да се наслаждават на разкоша във Вавилон, но връщайки се с пророка, те показват вяра в Бога на Израил и в съдбата на Йерусалим.

Подобно на гаваонците, които знаят, че Богът на Израил е заповядал тяхното унищожение, всеки грешник на този свят живее под смъртна присъда (Римляни 6:23). Само чрез Божията милост можем да намери своето място в Неговото семейство. Ние можем да се приближим към Бога със страх, лъжи и какви ли не товари, но Той търси всяка възможност да покаже Своята милост към онези, Които идват при Него.

Когато съседните царе научават, че гаваонците са се подчинили на израилтяните, те веднага събират всичките си армии и се обръщат срещу тях.

Исус Навин отговаря бързо, не само защото Израил има договор с Гаваон, но и защото градът е на стратегическа локация. Той пази проходите към централна и южна Палестина. Който иска да има контрол над Ханаан, трябва да държи Гаваон. Израил тръгва през нощта към Галгал, пристигайки в града на сутринта. Тяхната изненадваща поява разтревожва ханаанския съюз. На това бойно поле, защитавайки гаваонците, които до много скоро са били осъдени на унищожение, Бог извършва едно от най-невероятните чудеса в цялата Библия.

### inScribe

Прочетете Исус Навин 10:1-15 от превод по ваш избор. Препишете любимите си стихове. Можете също така да преразкажете пасажа със свои думи, да скицирате или да направите мисловна карта на глави 10 и 11.