---
title:  Божествена помощ
date:   21/11/2025
---

### inSight

`Как можеш да приложиш Исус Навин 10:1-15 в живота си през тази седмица?`

`Какви лични решения базираш на библейското ти изследване през тази седмица?`

`Какви са практичните стъпки, които ще предприемеш?`

**Божествена помощ**

„Докато продължаваха да бягат презглава, надявайки се да намерят укритие в планинските крепости, Исус Навин, гледащ от билото на планината надолу, разбра, че денят няма да му стигне, за да завърши делото си. Ако не бъдеха напълно разбити, враговете на израилтяните щяха да се сплотят отново и да подновят битката. „Тогава говори Исус Господу (…) като рече пред очите на Израиля: Застани, Слънце, над Гаваон и ти, Луна, над долината Еалон И Слънцето застана, и Луната се спря, догдето мъздовъздадоха людете на неприятелите си (…) Слънцето застана всред небето и не побърза да зайде почти цял ден“.

Преди да падне вечерта, Божието обещание към Исус бе изпълнено. Цялото множество на неприятеля бе предадено в ръката му. Събитията от този ден трябваше да останат дълго в паметта на Израил. „Такъв ден не е имало ни по-напред, ни после, щото така да послуша Господ човешки глас; защото Господ воюваше за Израил“. „Слънцето и Луната застанаха в жилището си при виделината на Твоите летящи стрели, при сиянието на блестящото Ти копие. С негодувание си преминал земята, с гняв си вършеял народите, излязъл си за избавление на людете Си“ (Авакум 3:11-13).

Божият Дух вдъхнови молитвата на Исус Навиев, за да даде доказателство за силата на Израилевия Бог. Затова молбата на великия водач не бе проява на дързост. Той бе приел обещанието, че Бог наистина ще разбие неприятелите на Израил, но положи толкова усърдни усилия, сякаш успехът зависеше единствено от Израилевите войски. Направи всичко, което можеше да стори човешката сила и тогава извика с вяра за Божествена помощ. Тайната на успеха е в обединяването на Божествената сила и човешкото усилие. Най-великите резултати получават хора, които се уповават преди всичко на Всемогъщата Ръка. Човекът, който нареди: „Застани, Слънце, над Гаваон, и ти, Луна, над долината Еалон”, е същият, който в продължение на часове лежа прострян на земята в молитва в лагера на Галгал. Силните хора са хора на молитвата“

Това могъщо чудо свидетелства, че творението е под властта на Създателя. Сатана се опитва да укрие от хората Божественото действие във физическия свят – да опази от очите на човеците неуморното действие на великата Първопричина. Това чудо изобличава всеки, който издига природата над Бога на природата“ (Уайт, Е. Копнежът на вековете, с. 508,509 – англ. изд.).

`Как можем да се научим да се осланяме повече върху Божествената сила?`