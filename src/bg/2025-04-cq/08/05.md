---
title:  Пълен контрол върху нашето естество
date:   20/11/2025
---

### inVitе

- Разгледай Исус Навин 10:1-15 отново и открий Исус в него.
- Как преоткриваш Исус тук?
- Какво ти казва Исус чрез този текст?
- Какъв е твоят отговор на този призив на Исус? Помоли се.

**Пълен контрол върху нашето естество**

Библията показва, че Бог има пълен контрол над природата. Творението е под авторитета на Създателя. Бог не е ограничен от физичните закони, така, както ние ги разбираме. Слънцето, което толкова много древни култури дълбоко почитат като божество, се подчинява на Израилевия Бог. Точно както чудото с неподвижното слънце оспорва вярата на езичниците в слънчевия бог, така и другите чудеса в Библията конфронтират натуралистичната философия, която толкова много хора споделят днес. Натурализмът отхвърля свръхестествените или духовните обяснения на всяко нещо, учейки че единствено природата съществува. Създанието на света, Потопа, язвите, които падат над Египет, слънцето, стоящо неподвижно за Исус Навин и много други свръхестествени събития, записани в Библията, не могат да бъдат обяснени чрез науката и са отхвърлени от натуралистичния начин на мислене.

Някои християни дори се опитват да отхвърлят библейските чудеса, но онези, които се пробват да дадат натуралистично обяснение за всяко чудо, опозоряват Исус, чиито дела не могат да бъда обяснени, освен чрез свръхестественото. Христос изцелява болните, връща зрението на слепите, възстановява слуха на глухите, пречиства прокажените, успокоява бурята, ходи по вода, осигурява храна за хиляди хора от яденето на едно момче и възкресява мъртвите. Тези чудеса са важно доказателство за небесния произход на Христос и те оставят онези, които Го отхвърлят, без никакво извинение (Йоан 3:2; 6:36; 14:11). Чудесата на Исус предизвикват мълвата за Него да се разпръсне бързо и далече и дават правдоподобност на нещата, на които Той учи.

Докато Исус Навин винаги посочва Бога като единственият източник на сила, Исус твърди че е изворът на силата. Той казва: „Аз съм възкресението и животът“ (Йоан 11:25). „Аз съм пътят и истината, и животът“ (14:6). Исус претендира за неща, които никой пророк не е претендирал преди това. „Затова Ме люби Отец, защото Аз давам живота Си, за да го взема пак. Никой не Ми го отнема, а Аз от Себе Си го давам. Имам право да го дам и имам право пак да го взема“ (10:17,18). Апостол Йоан свидетелства: „В Него беше живот и животът беше светлината на хората“ (1:4). Всяко чудо, което Исус извършва, е предназначено да помогне на хората да отговорят на най-великия въпрос от всички: кой е Той? Според Павел, Исус е нашият Създател: „Защото в Него беше създадено всичко, което е на небесата и на земята, видимото и невидимото (…) и Той е преди всичко и всичко чрез Него се крепи“ (Колосяни 1:16,17). Той е нашият Създател, нашият Лечител, нашият Изкупител, Онзи, който идва на земята, за да ни покаже един по-добър път и да извърши най-голямото чудо: обновяването на нашите грешни сърца.

`Как вярата ни в Божията сила влияе върху нашето разбиране на евангелието?`