---
title:  Спасени от проклятието
date:   06/11/2025
---

### inVitе

- Разгледай Исус Навин, 7 и 8 глава отново и открий Исус.
- Как преоткриваш Исус тук?
- Какво ти казва Исус чрез този текст?
- Какъв е твоят отговор на този призив на Исус? Помоли се.

**Спасени от проклятието**

След като произнася присъдата над Ахан, Бог изпраща Израил обратно в Гай с уверението за Неговото благословение. Този път Божия народ взима победата, Гай пада и градът е изгорен. След завладяването на първите два града от Ханаан, е време Израил да спре временно войната и да поднови завета си с Бога. Загубата семейството на Ахан е изтрезняващо напомняне за това колко важно и сериозно е да пазят заветната си връзка с Бога. Прибавянето на семейството на Раав към заветната общност напомня на евреите за Божията милост и спасение.

Макар че израилтяните са заобиколени от силни врагове, те напускат своя лагер в Галгал и вървят пеш около тридесет километра във вражеска територия, към долината между планината Геризим и планината Гевал, за да потвърдят своя завет с Бога (Исус Навин 8:30-35). В това дълго пътуване се включват жените, децата и чужденците сред тях. Мойсей дава указания за тази церемония два пъти, и те трябва да я извършат след пристигането им в ханаанската земя (Второзаконие 11:29; 27:1-26).

Шест племена стоят на хълма Геризим, за да потвърдят благословенията при спазването на закона. Другите шест племена са поставени на хълма Гевал, където отговарят с „Амин!“ при всяко проклятия, изговорено срещу онези, които нарушават Божия закон. Стоейки в долината между двете планини, Исус Навин прочита всички думи на закона пред цялата нация. Той не само е прочетен силно, но и написан на камък като национален паметник и свидетелство за следващите поколения. По същия начин както са издигнати камъни, които да ознаменуват Божието чудо при Йордан, така и камъни биват поставени, за да увековечат Божия закон и Неговия завет с Израил.

Мойсей оставя поръчения на свещениците да извършват подобни публични прочитания на закона на всеки седем години, когато се събират при храма за Празника на шатроразпъването (Второзаконие 31:9-13). Тези публични четения ще помогнат на децата да научат закона и ще напомнят на цялото семейство за тяхната заветна връзка с Бога.

Хълмът Гевал символизира проклятията на закона, но тази планина също държи обещание за Божието изкупление и прошка. Там Исус Навин издига олтар на Господа, на който се принасят всеизгаряния и примирителни жертви. Всяка жертва сочи напред към Исус, Който „ни изкупи от проклятието на закона“, когато идва на този свят и принася Себе си като жертва (Галатяни 3:13). Олтарът сочи напред към Единственият, Който може да ни спаси от проклятието на греха. Едничката надежда на Израил е обещанието на олтара.

`По какви начини Исус ни спасява от проклятието на закона?`

`Исус Навин придвижва Израил дълбоко във вражеска територия за церемонията по повторно посвещаване. Какви рискове изисква Бог от теб?`