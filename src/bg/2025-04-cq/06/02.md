---
title:  Нарушен завет
date:   03/11/2025
---

### inGest

- Огради повтарящите се думи/идеи.
- Подчертай важните за теб думи/идеи.
- Свържи със стрелки онези думи/идеи, които се допълват.
- Наизусти любимия си стих.

**Нарушен завет**

Исус Навин разбира, че загубата при Гай е породена поради оттегляне на Божиите благословения от Израил. Тъй като те са нарушили своя завет, Бог не може да продължи да ги благославя. Това не е просто грях на един човек, целият еврейски лагер е цялостно отговорен за техния завет с Бога. „Израил съгреши и престъпиха завета Ми, който им заповядах. И взеха от прокълнатото и откраднаха, и измамиха, и го сложиха под вещите си“ (Исус Навин 7:11). Това е национална криза. Според закона, Израил е нарушил своето споразумение с Бога и е загубил своите привилегии като Божия заветен народ. Още повече, те трябва да бъдат осъдени на унищожение също като враговете си, ако заветът не бъде поправен (ст. 12).

Преди Йерихон да бъде завладян, Бог е бил безпогрешно ясен, че всичко в града е посветено на Него. Абсолютно нищо не е трябвало да бъде взимано като плячка или за лична употреба. Исус Навин обявява пред всички: „А вие се пазете от всичко прокълнато, да не би и вие да станете прокълнати, като вземете от прокълнатото и да навлечете проклятие върху стана на Израил, и да му навлечете бедствие“ (Исус Навин 6:18). Никой не може да се преструва, че не разбрал или чул. Да пренебрегнат Божията заповед означава да подценят Неговото чудо при Йерихон и да отхвърлят Неговия завет.

Има едно решение. Господ казва на Исус Навин да стане и да „освети народа“ (7:13). Думата осветявам също така означава и „да отделя“. Бог е отделил Израил от света, както по идентичност, така и по обичаи. Решавайки да донесат нещо прокълнато в лагера, те отново избират да се идентифицират със света. Този прокълнат предмет трябва да бъде премахнат, за да бъдат възстановени като Божия заветен народ. „Ти не можеш да устоиш пред враговете си, докато не отмахнете прокълнатото отсред себе си“ (ст. 13).

Исус Навин се обръща към множеството и дава на всички една нощ, за да изследват сърцата си и да признаят греховете си. На следващият ден се тегли жребий, който най-накрая избира дин мъж на име Ахан за виновник. Нямайки къде да се скрие, той признава, че е видял, пожелал и взел от забранената плячка при руините на Йерихон. Предметите включват красива дреха, внесена от Вавилон, около 2,3 кг. сребро и златно кюлче, около 0,6 кг. Надявайки се да скрие намереното, Ахан бързо е прибрал предметите в своята палатка и ги е скрил в пръстта – но няма как да се скрие от Бога. Той осъжда себе си, не само чрез своето свидетелство, но също и чрез неопровержимото доказателство, намерено в неговата шатра. Тъй като се е отъждествил с предметите от Йерихон, Ахан трябва да пострада от същото наказание като жителите на града.

`Как можем да разграничаваме между алчността и доброто настойничество?`

`Как можем да се предпазим от изкушението да се идентифицираме с нещата от света, вместо да се отделяме от тях?`