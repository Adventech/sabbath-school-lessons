---
title:  Начинателят на нашето спасение
date:   09/10/2025
---

### inVitе

- Разгледай Изход 17:8-16 отново и открий Исус.
- Как преоткриваш Исус тук?
- Какво ти казва Исус чрез този текст?
- Какъв е твоят отговор на този призив на Исус? Помоли се.

**Начинателят на нашето спасение**

Мойсей променя името на своя помощник от Осия на Исус (Числа 13:16), което е като на Исус Христос. Неговите качества на водач предзнаменуват за Исусовото водачество. Имената им означават едно и също нещо: „Бог е спасение“ или „Бог е освобождение“. Както Исус Навин, така и Исус Христос се изправят пред страшни врагове, които могат да бъда победени само чрез твърдо упование на Бога. И двамата са изпратени да освободят Божия народ.

Исус Навин побеждава ханаанските армии, а Исус идва на този свят, за да „съсипе делата на дявола“ (1 Йоан 3:8). Докато Исус Навин се изправя пред видими великани, Исус се изправя пред духовните и емоционалните такива – може би най-трудният вид за справяне. В пустинята Сатана поставя под въпрос самоличността Му (Матей 4:3), съблазнява Го към самонадеяност (ст. 6) и Го изкушава да изостави Божия план, за да преследва светски награди (ст. 8,9). Когато е изправен пред тези исполини, Исус отговаря с две прости думи: „Писано е“. за всяко изкушение, което Сатана запраща към Него, Исус се защитава с меча на Писанието и щита на вярата. Единствено тази стратегия му дава победата.

Интензивността на Исусовите битки се вижда в безсънните нощи, когато Начинателят на нашето спасение стои буден, молейки се през цялата нощ (Лука 6:12). Неговите молитви не са посредствени и сънливи. Той често се моли „със силен вик и сълзи“ (Евреи 5:7). Най-тежката битка срещу силите на мрака започва в градината Гетсимания, когато Исус казва: „Душата Ми е прескръбна до смърт“ (Матей 26:38). Претоварен от греховете на света, животът на Исус бавно бива съкрушен. Смъртта би донесла чакано облекчение, но един ангел идва, давайки му сили, за да довърши Своето дело (Лука 22:43). „И като беше във вътрешна борба, молеше се по-усърдно; и потта Му стана като големи капки кръв, които капеха на земята“ (Лука 22:44). Потта на Исус е малка индикация за тежката духовна борба, която се разгръща, докато Той освобождава Своя народ от тъмнината. На всяко бойно поле има кръв по земята, която бележи раните и смъртта на войниците. Гетсиманската градина не е изключение, кръв се изтича по земята, за да отбележи мястото, където Исус се „съпротиви до кръв“ (Евреи 12:4).

Историите за битката на Исус Навин са малко предвещание за много по-тежките борби, които Исус ще води. Познавайки Христос като войн, това трябва да ни помага да се чувстваме в безопасност с Него. Колкото по-често преживяваме победа с Него, толкова повече доверие ще имаме, че Той е победил в борбата срещу злото.

`По какви начини виждате Исус като победител?`