---
title:  Да разчитаме на Божията сила
date:   07/10/2025
---

### inTerpret

- Какви специални послания носи ключовият текст?
- Кои части от него са трудни?
- Какви въпроси възникват в теб?
- Кои са библейските принципи, които откриваш в текста?
- В коя област от живота си можеш да приложиш библейския текст?

**Да разчитаме на Божията сила**

Докато Исус Навин води битката срещу амаличаните, Мойсей се изкачва на близкия хълм, за да се моли. С ръце, вдигнати към небето, той се застъпва за Божия народ, които са изморена тълпа от бежанци. Вдигането на ръцете му към небето символизира пълна зависимост от Бога и връзка с небето чрез молитва. Докато Мойсей държи ръцете си, издигнати към небето, Исус Навин и неговите войни се придвижват към победата. Всеки път, когато той спуска ръце, амаличаните спечелват преднина (Изход 17:19-11). Исус Навин знае, че никога няма да спечели битката със собствени сили. Той разбира, че тя има свръхестествено измерение, има невидими сили в действие. Той знае, че застъпничеството на Мойсей е също толкова важно, колкото неговите действия на бойното поле. Исус Навин е окуражен в битката и вярва, че Бог ще им даде победата, защото знае, че Мойсей е зад него и се моли. Това е красива картина на служене на различни поколения заедно, от което се нуждаем днес. Младите хора могат да вършат невероятни неща, когато са смирени и когато бъдат подкрепени от по-възрастните, които се молят за тях и ги насърчават.

Като млад мъж, Исус Навин развива пълно доверие в Божията способност да спечели победата. Пълното упование на Божествената сила е ключа към неговия успех като водач от този ден нататък. Онова, което прави Исус Навин изтъкнат лидер, не е неговото обучение, брилянтните му стратегии или неговия ръст или сила – той е добър водач, заради своята вяра в Бога. Той вярва, че Бог може и ще ги спаси от най-страшните врагове.

Малко по-късно, тази непоклатима вяра в Бога каза Исус Навин да застане с Халев и да не отстъпи пред исканията на тълпата, когато десетте разузнавачи се връщат от Ханаан с обезсърчителен доклад. Двамата умоляват събранието да не се разбунтува срещу Бога: „Ако бъде благоволението на Господа към нас, тогава Той ще ни въведе в тази земя и ще ни я даде“ (Числа 14:8). Вярата на Исус Навин и Халев не е в тях самите, нито в техните собствени възможности, а в Божията сила и добрина. Те са наясно с исполините, които живеят в земята, както и опасностите, които ги заплашват. Въпреки това, те призовават народа: „Господ е с нас; не бойте се от тях“ (ст. 9). Тяхната здрава вяра разярява невярващите и собственият им народ е готов да ги убие с камъни на място, преди Бог да се появи, за да ги спре (ст. 10). Животът на Исус Навин показва, че духовното водачество не винаги е оценявано или приемано. Да бъдеш лидер може да е много самотно. Поддържането на връзка с Бога е жизненоважно за всеки водач, тъй като само Той е единственият постоянен източник на подкрепа.

`Как отговаряте на Божия глас? Как се справяте с натиска на тълпата?`