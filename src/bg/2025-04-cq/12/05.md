---
title:  Първият стол
date:   18/12/2025
---

### inVitе

`Разгледай Съдии 2:11-23 отново и открий Исус в него.`

`Как преоткриваш Исус тук?`

`Какво ти казва Исус чрез този текст?`

`Какъв е твоят отговор на този призив на Исус? Помоли се.`

**Първият стол**

Нещата не се влошават веднага след смъртта на Исус Навин. Старейшините, които го познават, продължават да служат вярно на Бога, защото си спомнят всичко, което Той е направил за тях (Съдии 2:7). Обаче, нещо липсва. Макар че старейшините не се покланят на идоли, те не приемат мисията по същия начин, както Исус Навин. Докато той стъпва напред и води завладяването на Ханаан в послушание на Божиите думи, те остават делото недовършено. Исус Навин е мъж на действието. В контраст, старейшините, който го надживяват, си почиват. Те не изискват от децата си да сключат същия завет, за който Исус Навин задължава тях. На тях им липсва дълбокото посвещение, което би оставило дълготрайно впечатление върху техните деца.

Децата на старейшините са онези, които се подхлъзват към идолопоклонство.  Представете си, че всяко поколение е представено от един стол. Първият стол представлява Исус Навин, който лично познава Бога и Неговата сила. Вторият стол представлява старейшините, които знаят за Бога и за Неговата сила. Третият стол изобразява децата им, които не познават Бога, нито Неговата сила. Това е поразителен пример защо е толкова важно всяко поколение да има своя жива и лична връзка с Бога. След като един водач напусне сцената, е лесно вярата на следващото поколение да намалее, а третото и четвъртото напълно за изгубят духовната си идентичност. Ние не можем да разчитаме на вярата на нашите родители, баби и дядовци. Има една поговорка, която казва: „Бог няма внуци“. Той не може да бъде само Бог на нашите бащи (Съдии 2:12). Той трябва да е наш личен Бог.

Никой не трябва да бъде доволен да стои на втория или третия стол. Всеки от нас трябва да желае да седи в първия, където напълно и безкомпромисно се предаваме на Бога и имаме жива връзка с Него. На този стол нашата вяра не е само теоретична. На този стол нашето влияние върху следващото поколение е дълбоко и дълготрайно.

Исус идва на този свят, за да може всеки едни от нас да познае Бога лично. „А това е вечен живот, да познаят Теб, единствения истинен Бог, и Исус Христос, Когото си изпратил“ (Йоан 17:3). Исус ни предупреждава, че в деня на съда, някои хора ще бъдат изненадани да научат, че не са познавали Бога, въпреки че са си мислили, че е така. В притчата за десетте девици, неразумните момичета са шокирани, когато чуват: „Истина ви казвам: Не ви познавам“ (Матей 25:12). Никой от нас не трябва да се задоволява с теоретични или бегли познания за Бога. Ние трябва искрено да търсим жива връзка с Господа днес.

`На кой стол стоиш? Защо трябва да се преместиш на първия?`