---
title:  Божият завет в Авраам
date:   29/09/2025
---

### inGest

- Огради повтарящите се думи/идеи.
- Подчертай важните за теб думи/идеи.
- Свържи със стрелки онези думи/идеи, които се допълват.
- Наизусти любимия си стих.

**Божият завет в Авраам**

Авраам напуска своя дом „без да знае къде отива“ (Евреи 11:8). За пръв път разбира, че пътят му няма да е прав, когато гладът настъпва, принуждавайки го да избяга в Египет, където лъже, за да предпази себе си и трябва да бъде избавен от Бога. Въпреки това неблагоприятно начало на неговото велико приключение, той се взема в ръце и продължава да гради своя живота си около връзката с Бога. С годините, вярата на Авраам бива изпитвана многократно. Нито той, нито съпругата му Сара се подмладяват, а все още нямат деца, макар че Бог е обещал неговото семейство да се превърне в цяла нация (Битие 12:12). Да се приспособим към Божия график понякога е по-трудно от това да вярваме, че Той е способен да изпълни Своите обещания. Вярата изисква доверие, но също така има нужда от търпение и предаване.

След като спасява своя племенник от опасна ситуация, в която Лот е заложник, Авраам се връща у дома, поразен от съмнения и безпокойство. Колкото и да е сладка победата, патриархът се бои от последствията от своите действия. Бог успокоява страховете му чрез видение. „Не бой се, Аврааме“, казва Той, „Аз съм твой щит, наградата ти е много голяма“ (Битие 15:1). Въпреки уверението, Авраам все още се чуди защо Бог не му е дал син. „Господи Йехова, какво ще ми дадеш, като аз си отивам бездетен?“, пита той (ст. 2). Това е молба за ясно доказателство, че Божието обещание е истинско. Бог го уверява, че той ще има свое дете. Въпреки външните фактори, Авраам избира да повярва на това обещание, „и Той му го вмени за правда“ (ст. 6). Патриархът упражнява своята вяра, имайки доверие, че Бог може да извърши онова, което е обещал (Римляни 4:20-22). Толкова е просто, но и толкова предизвикателно.

След това, под звездното небе, Бог сключва Своя завет с Авраам чрез тържествена церемония (Битие 15:9-21). Докато много култури днес формализират законовите споразумения чрез поставяне на личен подпис върху писмени договори, древните средиземноморски култури често формализират завети и договори чрез кръвта на жертва. Мъртвото тяло на животно е подходящ символ на онова, което може да се случи на която и да е страна, ако наруши своето обещание. Тази жертвена церемония е Божията гаранция, че няма да забрави или пренебрегне което и да е обещание, което е дал на Авраам. Господ го уверява, че неговите наследници ще бъдат безбройни като звездите в нощта и че ще му даде земята между Средиземно море и река Ефрат. Той призовава семейството на патриарха към една специална съдба. Бог ще ги постави на това място, за да бъдат благословение за целия свят.

`Каква промяна на парадигмата трябва да изживее Авраам, за да се „нагоди“ към Божиите цели?`

`Какво е трябвало да промениш, за да се приспособиш към Божия график?`