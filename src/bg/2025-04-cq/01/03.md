---
title:  Обитателите на Ханаан
date:   30/09/2025
---

### inTerpret

- Какви специални послания носи ключовият текст?
- Кои части от него са трудни?
- Какви въпроси възникват в теб?
- Кои са библейските принципи, които откриваш в текста?
- В коя област от живота си можеш да приложиш библейския текст?

**Обитателите на Ханаан**

Ако единствената цел на Бога е била да намери родина да потомците на Авраам, Той би могъл да им даде някоя необитавана територия. Вместо това, Бог избира да им подари земя, в която вече живеят няколко народа, знаейки, че това ще предизвика много конфликти с тях. Важно е да отбележим, че Бог не е равнодушен или нехаен към нациите, които са завладели земята. Ако Бог не се интересуваше от тях, Той би могъл веднага да ги изгони и да даде територията на семейството на Авраам. Вместо това, Той отлага завладяването на Ханаан за повече от четири стотин години, продължавайки да им показва Своята милост, въпреки нарастващата им порочност. Бог казва на Авраам, че неговото семейство ще бъдат бежанци в чужда страна и няма да могат да се завърнат в Ханаан поне още няколко поколения, защото „беззаконието на аморейците не е още стигнало до върха си“ (Битие 15:16). С други думи, Той внимателно измерва порочността на тези народи и ще даде земята на Авраамовите потомци само когато за ханаанците няма никаква надежда за промяна. Завоеванието на Исус Навин над Ханаан трябва да бъде разбирано като присъда от Бога срещу народи, които са обвинени в най-ужасните престъпления. Жителите на Ханаан нормализират и популяризират езически ритуали, включващи различни видове сексуална безразборност, кръвосмешение, хомосексуалност, жертвоприношения на деца и жестокост (Левит 18:6-23). Жертвоприношението на деца е често срещан религиозен ритуал, в който те изгарят своите младенци като жертви за демони (Псалми 106:37). Тези практики се смесват с магьосничество, общуване с мъртвите и други спиритически обичаи, които ги теглят към по-дълбока тъмнина и беззаконие (Второзаконие 18:9-14). Поради тези престъпления, Бог изгонва жителите на земята и предупреждава израилтяните да не следват техния пример, за да не бъдат съдени от Бога по същия начин (Левит 18:24-30). Бог ще използва Израил като инструмент за съд срещу тези нации, които са се закоравили в своето нечестие.

Когато Бог казва на Авраам, че неговото семейство не може веднага да наследи обещаната земя, Той описва завладяването на Ханаан като съд срещу нечестиви народи, подобно на историята за Потопа и унищожението на Содом и Гомор (Битие 6:11-13; 19:13). Преди Господ да унищожи Содом и Гомор, Авраам задава онзи въпрос, който много от нас днес отправят в тези трудни моменти на небесно наказание: „Ще погубиш ли праведния заедно с нечестивия?“ (18:23). Авраам иска уверение, че Бог няма безразборно да унищожи невинните, заедно с виновните: „Ти не би направил това! Няма ли Съдията на цялата земя да върши правда?“ (ст. 25). Докато Авраам води този диалог, той избира да прояви доверие, че Бог ще извърши правилното нещо във всяка ситуация. Ние сме изправени пред същото решение. Дали се доверяваме на Бога, че ще упражни справедливост и милост по правилния начин?

`До колко се доверявате на Божиите присъди, дори ако се забавят или ви изглеждат нелогични?`