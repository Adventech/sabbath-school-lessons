---
title:  Осъждане, предшествано от милост
date:   03/10/2025
---

### inSight

`Как можеш да приложиш ключовите текстове в живота си през тази седмица?`

`Какви лични решения базираш на библейското ти изследване през тази седмица?`

`Какви са практичните стъпки, които ще предприемеш?`

**Осъждане, предшествано от милост**

„Докато беззаконието нараства и към Божия закон се проявява презрение, онези, които истински обичат Бога, ще се стремят към по-висше състояние на святост. Нека помним факта, че ние бързо се приближаваме към онази криза в човешката история, когато ще бъде необходимо Бог да се намеси. Аморейците бяха жители на Ханаан и Господ бе обещал Ханаанската земя на израилтяните, но дълъг период трябваше да мине, преди Неговия народ да притежава земята. Той посочи причината за това. Той им каза, че беззаконието на аморейците още не е стигнало върха си и тяхното изгонване и унищожение не могат да бъда оправдани, докато не напълнят чашата на своето беззаконие. Идолопоклонството и греха бележеха пътя им, но мярката на тяхната вина още не е такава, че да може да бъдат предадени на унищожение. В своята любов и милост, Бог остави светлината да свети към тях в по-ясни лъчи, Той им даде възможност да видят делото на Неговата чудна сила, така че да няма оправдание за техния лош път. Бог подхожда към нациите по този начин. За определен изпитателен период Той упражнява дълготърпение към народи, градове и отделни хора. Но когато стане ясно, че те няма да дойдат при Него, за да имат живот, ги постига осъждане. Дойде времето за съда на аморейците и ще дойде време, когато всички нарушители на Неговия закон ще знаят, че Бог по никакъв начин няма да оправдае виновните. „Ако и грешникът да върши зло сто пъти и да дългоденства, пак аз зная това, че ще бъде добре на онези, които се боят от Бога, които се боят пред Него; а на нечестивия няма да бъде добре, нито ще се продължат дните му, които ще бъдат като сянка, защото той не се бои от Бога“(…)

Нека се замислим сериозно за това как Бог постъпва с народите и с хората, така че да не тръгнем по път, който ще ни погуби чрез престъпване на Божия закон. Нека да ценим всяко благословение, всеки изпратен от небето лъч светлина чрез предупреждения, чрез укори, чрез знаци на милост, които ни се дават. Нека не бъдем сред онези, които се отнасят лекомислено към Божието търпение“ (Уайт, Е. Ревю енд Херълд, 2 май 1893 г.).

`По какъв начин Бог те е призовал да излезеш от зоната ти на комфорт?`