---
title:  Говорене на истината
date:   11/11/2025
---

### inTerpret

- Какви специални послания носи ключовия тескт?
- Кои части от него са трудни?
- Какви въпроси възникват в теб?
- Кои са библейските принципи, които откриваш в текста?
- В коя област от живота си можеш да приложиш библейския текст?

**Говорене на истината**

Гаваонците са страшно племе. Техните съседи признават, че Гаваон е „голям град, като един от царските градове“ и „всичките му мъже бяха силни“ (Исус Навин 10:2). Те са войни, които обитават в сърцето на ханаанската територия. Обаче разказите за Израилевия Бог са предизвикали такъв страх в техните сърца, че те прибягват до измама, вместо до военна сила, за да спасят живота си. Тяхната капитулация е поразителна, те осъзнават своята неспособност да спечелят битката срещу Бога на Израил.

Обаче въпросът остава, дали те не биха имали по-добра съдба, ако просто бяха казали истината. Ако историята за изкуплението на Раав е някаква индикация, признаването на истината би им донесло по-добра позиция в Божията заветна общност. Бог не би ги отхвърлил, ако бяха отишли при Него с вяра. Гаваонците не познават Божията доброта. Те служат на идоли, които трябва да бъдат усмирявани, и се покланят на фалшиви богове, които са гневни и взискателни. Боговете, в които те вярват, са недостижими. Макар че това не оправдава техните лъжи, то определено ни дава контекста. Нашето усещане за Бога определя как се свързваме с Него. Понякога сме изкушени да се обърнем към Него като гаваонците. Ние виждаме Неговата мощ, Неговата сила, Способността Му да извърши невъзможното, но въпреки това ни е трудно да повярваме, че Той се интересува от нас и се грижи за нас. Понякога ни се струва по-лесно пристъпим към Бога с убедителен аргумент защо трябва да ни помогне – например като му припомним нашите добри дела, вместо просто да се оставим на Неговата милост и да умоляваме за снизходителност – не защото сме достойни, а защото Той е добър.

Бог никога не изключва произволно другите народи от Своите благословения. Мойсей смята, че Бог „не показва пристрастие“ и „обича чужденеца“ (Второзаконие 10:17,18). За да бъде Израил гостоприемен към хората от други народи, Мойсей неколкократно ги инструктира: „Обичайте чужденеца, защото и вие бяхте чужденци в египетската земя“ (ст. 19). Ако Гаваонците са имали истинско желание да се присъединят към поклонението на истинския Бог и бяха казали истината, ние можем да предположим, че те щяха да намерят своето място сред Божия народ, както Раав. Вместо това, порази тяхната измама, тези войни, граждани на един богат град, биват принудени да служат като дървари и носачи на вода в служба на светилището. Те берат горчивия плод на своята измама, когато истината би могла да им даде много повече.

`Как мнението ти за Бога влияе на начина, по който се свързваш с Него?`

`Разбирането ти за Божия характер променило ли се е с времето?`