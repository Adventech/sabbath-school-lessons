---
title:  Приемане на истината
date:   13/11/2025
---

### inVitе

- Разгледай Исус Навин, 9 глава отново и открий Исус в него.
- Как преоткриваш Исус тук?
- Какво ти казва Исус чрез този текст?
- Какъв е твоят отговор на този призив на Исус? Помоли се.

**Приемане на истината**

Когато Гаваонците биват притиснати от обстоятелства, които се извън техния контрол, те прибягват към лъжите. Това е често срещана стратегия, която виждаме да се прилага в цялата история. Когато Сатана заговорничи да узурпира властта на Бога, той използва лъжата, за да примами една трета от небесните ангели да се присъединят към него. Исус казва, че дяволът е „лъжец и на лъжата баща“ (Йоан 8:44). Книгата „Откровение“ говори за него като за „старовременната змия, наричан дявол и Сатана, който мами целия свят“ (12:9). Сатана използва лъжи в Едемската градина, за да разруши близката връзка на Адам и Ева с Бога. От тогава, заблудата става част от човешкото естество – не само към насочена към другите, а и към себе си. Библията казва: „Сърцето е измамно повече от всичко и е безсилно; кой може да го познае?“ (Йеремия 17:9).

Виждайки всичката заблуда, пред която сме изправени като човешки същества, и вредата, която причинява, Исус ни показва един по-добър път. В Йоан 14:6 Исус заявява: „Аз съм пътят, истината и животът“, давайки ни решението за измамите, въртящи се около нас. Може би най-мощният аспект на това твърдение е как Исус представя истината – не като идея, а като Личност. Той се представя като въплъщението и същността на истината. Тя има име и то е Исус. Говорейки за Христос, Йоан казва: „И Словото стана плът и пребиваваше между нас; и видяхме славата Му, слава като на Единородния от Отца, пълно с благодат и истина“ (Йоан 1:14). Ние можем лично да се срещнем с истината на Исус чрез Писанието. Христос казва на евреите: „Вие изследвате Писанията, защото мислите, че в тях имате вечен живот; и те са, които свидетелстват за Мен“ (5:39). Библията отваря врата към общение с Исус, Който е Истината.

Ние живеем в свят, който се стреми да направи истината субективна. За хората е нормално да смятат, че всеки може да има своя собствена реалност, така, както биха искали да си я дефинират. Тази идея отхвърля възможността за каквато и да е обективна, неопровержима истина, с която всички трябва да се съгласят. Обаче Писанието е ясно, че има един неотменим източник на истина за всички: Исус, Живото Слово. Самият Христос казва: „И ще познаете истината и истината ще ви направи свободни“ (Йоан 8:32). Исус, Истината, ни предлага свобода от греха, и по-конкретно от измамата. Когато позволим на Исус да премахне лъжите за самите нас и за другите, в които толкова лесно вярваме, ние ще намерим свобода в Него, която не можем да открием никъде другаде.

`Как можете да победите лъжите, в които някога сте вярвали, и да приемете истината?`