---
title:  Спазване на прибързани обещания
date:   10/11/2025
---

### inGest

- Огради повтарящите се думи/идеи.
- Подчертай важните за теб думи/идеи.
- Свържи със стрелки онези думи/идеи, които се допълват.
- Наизусти любимия си стих.

**Спазване на прибързани обещания**

Победите на Израил при Йерихон и Гай предизвикват раздвижване сред ханаанските племена. Наблюдават се две непосредствени реакции срещу появилата се заплаха от нашествие: няколко племена, включително хетейците, аморейците, ферезейците и евейците се съюзяват, за да победят евреите. Гаваонците, от друга страна, прибягват към измама. Една делегация от Гаваон тръгва, за да се срещне с Исус Навин, надявайки се да го измами, за да подпише мирен договор с тях. За да изиграят своята измама, те събират колекция от убедителни реквизити – мухлясал хляб, износени торби, кърпени дрехи и скъсани сандали. Когато пристигат в Галгал, те казват, че са от „далечна страна“ (Исус Навин 9:6). Проблемът е, че Бог изрично е забранил на Израил да сключва договори с ханаанските народи (Второзаконие 7:2). „Може би вие живеете сред нас; как да направим договор с вас?“ (Исус Навин 9:7). Продължителната настойчивост на Гаваонците убеждава Исус Навин и старейшините на Израил да отстъпят пред тяхната молба. Без да потърси съвет от Господа, „Иисус сключи мир с тях и направи договор с тях да ги остави да живеят“ (ст. 15).

Три дни по-късно лъжата е разкрита: Гаваонската делегация е от четири града в центъра на Ханаан. Необмисленото решение на водачите раздразва израилтяните. Те са готови да нарушат своето споразумение, но водачите отказват – макар че те да са добили мирния договор чрез измама, еврейските лидери не желаят да се отвърнат от своята дума. Според Божията заповед, Исус Навин прави тези народи техни слуги – дървари и водоносци за светилищната служба – но пощадява живота им и им позволява да останат в Ханаан.

Този инцидент говори много за даването на обещания и тяхното спазване. Изгубването на интерес, промяната на мнението ни, или намирането на нещо по-добро не ни освобождава от нашите обещания. Проблемът за Израил в този случай е, че прибързано сключват договор, без да потърсят Божия съвет – без да отделят минута, за да помислят и да се помолят относно онова, на което се съгласяват и относно потенциалните резултати от техните действия. Това е труден урок.

Псалми 15:1 пита: „ГОСПОДИ, кой ще обитава в Твоята скиния? Кой ще живее на святата Ти планина?“. Отговорът се намира в следващите стихове, но една идея ни прави впечатление, във връзка с историята на Исус Навин и гаваонците: „Ако се е заклел в своя вреда, не се отмята“ (ст. 4). Това е труден път. По-лесно е да променим мнението си, след като сме избрали определена посока, отколкото да обмислим нещата предварително. Но Библията е ясна: не давайте обещания, които не можете да спазвате.

`Как можете да отговорите, когато сте принудени да вземете бързо решение, преди да сте имали време да потърсите Божието ръководство?`

`Дали хората се доверяват на обещанията, които давате? Защо да, или защо не?`