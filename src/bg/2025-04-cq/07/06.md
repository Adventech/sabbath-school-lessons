---
title:  Един по-добър начин
date:   14/11/2025
---

### inSight

`Как можеш да приложиш Исус Навин, 9 глава в живота си през тази седмица?`

`Какви лични решения базираш на библейското ти изследване през тази седмица?`

`Какви са практичните стъпки, които ще предприемеш?`

**Един по-добър начин**

„Когато израилтяните научиха за измамата спрямо тях, възмущението им бе голямо (…) „Цялото общество роптаеше против началниците“, но те отказаха да нарушат договора, макар и сключен чрез измама, защото се бяха „заклели в Господа“. „Израилтяните (…) не ги убиха“. Гаваонците се бяха заклели да отхвърлят идолопоклонството и да приемат поклонението на Йехова. Опазването на живота им не бе нарушение на Божията заповед за унищожаване на идолопоклонниците ханаанци. Ето защо чрез своята клетва евреите не сториха грях. И макар обещанието да бе придобито с измама, клетвата не трябваше да бъде пренебрегната. Задължителността на дадената дума – ако не обвързва човека да извърши зло – трябва да се пази свято. Никакви съображения за печалба, отмъщение или изгода не могат да повлияят по някакъв начин върху ненарушимостта на клетвата или обещанието. „Лъжливите устни са мерзост Господу“ (Притчи 12:22) (…)

Но гаваонците щяха да постъпят много по-добре, ако се бяха отнесли честно с Израил. Докато с подчиняването си на Йехова си осигуриха запазването на живота си, измамата им донесе само позор и робство. Бог бе предвидил всички, които се отрекат от езичеството и се свържат с Израил, да споделят благословението на завета. Те бяха наречени „чужденец, [който] се засели при тебе в земята ви” и с малко изключения тази категория хора трябваше да се радва на еднаква благосклонност и привилегии с Израил. Господнето наставление бе: „Когато някой чужденец се засели при тебе в земята ви, да му не правите зло; чужденецът, който се е заселил при вас, да ви бъде като ваш туземец и да го обичаш като себе си“ (Левит 19:33, 34). За Пасхата и жертвоприношенията бе заповядано: „Един закон да има за вас, които сте от обществото, и за чужденеца, който е пришелец между вас (…) Както сте вие, така ще бъде и чужденецът пред Господа” (Числа 15:15).

На това основание гаваонците можеха да бъдат приети и без измамата, която допуснаха. Не беше леко тези граждани на „царски град“, на който „всичките му мъже бяха силни“, да се смирят, за да станат дървосекачи и водоносци поколения наред. Те бяха облекли одеждата на бедността, за да прокарат своята измама, положила върху тях знака на вечно робство. Във всичките им поколения тяхното положение на слуги щеше да свидетелства за Божията омраза към лъжата“ (Уайт, Е. Патриарси и пророци, с. 506,507 – англ. изд.).

`Как можете да се научите да говорите истината, дори когато е трудно?`