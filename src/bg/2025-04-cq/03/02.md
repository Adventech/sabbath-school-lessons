---
title:  Време за работа
date:   13/10/2025
---

### inGest

- Огради повтарящите се думи/идеи.
- Подчертай важните за теб думи/идеи.
- Свържи със стрелки онези думи/идеи, които се допълват.
- Наизусти любимия си стих.

**Време за работа**

Когато тридесетте дни на траур след смъртта на Мойсей свършват (Второзаконие 34:8), вниманието на всички се насочва към Исус Навин. Мантията на ръководството вероятно тежи върху неговите рамена, защото е носена от човек, който познава Бога лице в лице, пророк, лидер, държавник, който няма равен на себе си.

Бог идва при Исус Навин с инструкции: „Слугата ми Моисей умря. Сега стани и мини през Йордан, ти и целият този народ, в земята, която Аз давам на тях, на израилтяните“ (Исус Навин 1:2). Заповедта е проста и ясна. Време е той да запретне ръкави и да се захване на работа.

След това Бог продължава, като излага обхвата на неговата мисия. Той трябва да поведе Израил, за да покорят земята „от пустинята и Ливан до голямата река, реката Ефрат, цялата земя на хетите и до голямото море към залез слънце“ (ст. 4). Задачата изглежда обезкуражаваща, почти невъзможна. Толкова земя за завладяване, толкова много великани за побеждаване. Обаче Бог дава на Исус Навин средствата, за да я постигне. Той му обещава, че Божественото присъствие ще върви с него: „Никой няма да може да устои против тебе през всичките дни на живота ти. Както бях с Моисей, така ще бъда и с тебе. Няма да се отделя от тебе, нито ще те оставя“ (ст. 5).

С тези думи Бог гарантира за успеха на мисията. Всичко, което Израил трябва да направи, е да се довери на Божиите думи и да действа с вяра. Същите средства за постигане на успех са достъпни и за нас. Когато се изправяме пред огромни предизвикателства, Божието Слово трябва да бъде нашия водач и нашата увереност. „Всички Негови заповеди са упълномощавания“ (Уайт, Е. Притчи Христови., с. 333 – англ. изд.). Всички Негови обещания са сигурни (2 Коринтяни 1:20). Неговата сила ще ни направи способни. Неговите обещания ще ни дадат сили. Ние можем да станем и да тръгнем напред с Него.

Исус Навин разбира неотложността на Божията заповед. Той веднага разпраща вестта в Израилевия лагер, обявявайки, че те ще прекосят река Йордан след три дни (Исус Навин 1:11). След четиридесет дълги години на безсилие и лутане в пустинята, дошло е времето Израил най-накрая да влезе в Обещаната земя.

Сигурно в лагера се е усещало поразително чувство на вълнение. Времето се движи бързо. Те ще прекосят Йордан само седемдесет дни след последното слово на Мойсей към народа (Второзаконие 1:3; Исус Навин 4:9).

`Какви обещания дава Бог на Исус Навин и какви са условията за тяхното изпълнение?`

`Някога преживявали ли сте Божието присъствие в своя живот, когато сте изисквали конкретни обещания? Запишете един пример за това като напомняне за Неговата доброта.`