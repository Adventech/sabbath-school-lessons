---
title:  Обещанието за Божието присъствие
date:   16/10/2025
---

### inVitе

- Разгледай Исус Навин, 1 глава отново и открий Исус.
- Как преоткриваш Исус тук?
- Какво ти казва Исус чрез този текст?
- Какъв е твоят отговор на този призив на Исус? Помоли се.

**Обещанието за Божието присъствие**

Исус Навин трябва да се е почувствал сам, осъзнавайки, че ще се сражава в големи битки без присъствието и ръководството на Мойсей, неговия доверен водач през последните четиридесет години. Колко ли му е липсвала подкрепата и мъдростта на патриарха! Мойсей със сигурност развива у Исус Навин силна зависимост от Бога. Той знае, че всичката му сила трябва да дойде от Него.

Новият водач е натоварен със задачата да покори великия Ханаан – невъзможна мисия според човешките възможности. Божието благословение и присъствие са единствената надежда на Исус Навин за успех. Той намира прибежище в обещанието за Божието присъствие, когато Той му казва: „Няма да се отделя от тебе, нито ще те оставя“ (Исус Навин 1:5). Той слуша внимателно, докато Бог повтаря обещанието: „Защото Господ, твоят Бог, е с тебе, където и да идеш“ (ст. 9). Нямаше да има истории за Исус Навин и за завладяването на Ханаан, ако той първо не бе приел обещанието за Божието присъствие и не бе избрал да продължи напред с вяра. Всичко зависи от вярата, че Бог е с него.

Подобно на Исус Навин, учениците на Христос получават невъзможната мисия, която никога не би могла да се постигне чрез човешки средства: да разнесат евангелието по целия свят. Те също биха били напълно съкрушени от чудовищността на своята задача, ако не разчитаха на Божието присъствие, което да върви с тях. Когато Исус нарежда това на своите ученици, Той им гарантира, че ще бъде с тях, с думи, които повтарят обещанието, дадено на Исус Навин: „И, ето, Аз съм с вас през всички дни до свършека на света“ (Матей 28:20). Христовото обещание за Неговото вечно присъствие е единствената основа, според която учениците могат да се надяват на успех в разнасянето на вестта за спасение на света.

Докато изпълняват своята мисия, те се сблъскват с невероятно опозиция. В своя път, те разчитат на подкрепата на Бога. Исус се явява на апостол Павел във видение, казвайки: „Не бой се, но говори и не млъквай, защото Аз съм с теб и никой няма да те нападне и да ти стори зло; защото имам много хора в този град“ (Деяния 18:9,10). Ранната църква намира смелостта да продължи до проповядва, въпреки рисковете, защото вярват, че Господ е с тях.

Нашата задача от Бога днес – завършването на Великата мисия – изисква не по-малка вяра. Може да изглежда по-лесно да се приберем в своите домове, класни стаи и работни места, опитвайки се да се скрием от делото, към което Бог ни призовава. Обаче, подобно на Исус Навин и на учениците, ние имаме уверението за Божието присъствие. Чрез Неговата сила, ние трябва да се хванем за обещанието , да преодолеем страховете си ида продължи напред с вяра, за да отговори на Неговия призив.

`Разкажи за случай, когато Бог те е призовал да направиш нещо невъзможно. Какво научи от тази ситуация?`