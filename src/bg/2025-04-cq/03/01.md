---
title:  Да се приспособиш към промяната
date:   12/10/2025
---

### inTro

Прочети Исус Навин, 1 глава. Вникни в библейския текст.

**Да се приспособиш към промяната**

Промените в ръководството винаги носят една степен на несигурност. Независимо дали това е пастор в църквата, нов шеф на работа или нов президент на страната, да се приспособим към един нов лидер отнема време. Нормално е да се чудим какво ще остане същото и какво няма. Новият ръководител може също да си задава въпроси: „Дали хората ще ме приемат и ще ме следват? Как ще ме сравнят с човека преди мен?“.

За израилтяните времето за промяна е дошло. Мойсей е бил верен водач по време на най-големите катаклизми, но е време той да си отиде, съзирайки Обещаната земя, но никога не влизайки в нейните граници. Това не е пътят, който той желае, нито пътят, който Бог е избрал за него. Това е последицата от неговия грях (Второзаконие 3:23-28). Знаейки това, Мойсей предава своите отговорности на Исус Навин и го упълномощава да заведе децата на Израил в Обещаната земя.

Този момент е горчив. Мойсей трябва да остави дълго подхранвана мечта. Исус Навин получава дрехата на водачеството от мъж, когото обича и за чиято загуба ще тъжи дълбоко. Народът, който често е оспорвал ръководството на Мойсей, сега гледа как той наставлява Исус Навин да ги води със смелост (Второзаконие 31:7,8). Когато великаните се изправят застрашително и победата изглежда невъзможна, той трябва да продължи напред, непоколебим, с доверие в Божието обещание.

Исус Навин е наясно с важността на своите нови задължения. Бог му дава задачата да води група от хора, които по същество са инатливи, страхливи, хленчещи и склонни да се бунтуват. Той е гледал как Мойсей се бори с всички тези черти през четирите десетилетия на странстване в пустинята. Обаче, Исус Навин е изправен и пред напълно нови предизвикателства. Докато Мойсей е водил народа през пустинята, той трябва да ги поведе към битка. Тази разнородна група от избягали роби без никакво военно обучение ще се надигне срещу укрепени градове, подготвени армии и безмилостни опоненти. Исус Навин трябва да е достатъчно смел, за да се изправи срещу исполините и да вдъхнови народа да застане с него в битката.

Бог подготвя Исус Навин добре за това призвание. Той стои до Мойсей по време на някои от най-големите кризи на неговото водачество. Той гледа как Мойсей взима трудни решения, застъпва се за народа, смирява себе си, пада и става отново. Исус Навин от първа вижда как изглежда добият лидер. Въпреки всичко, това вероятно не намалява страха, който той чувства. Мойсей оставя след себе си невъзможно големи обувки за запълване. Може би хората се чудат как изобщо той някога би могъл да се сравни с Мойсей и това е една от причините защо Бог показва ясно на всички, че Исус Навин е Неговият избор (Второзаконие 31:7). Самият Бог ще го води, без да остави никакво съмнение в божествения произход на неговото призвание и задача.

Когато отворим книгата „Исус Навин“, веднага виждаме промяната в ръководството. Досега Бог е говорил на Исус Навин чрез Мойсей, но тук Господ му говори директно, информирайки го за смъртта на патриарха и заповядвайки му да подготви народа на продължи напред и да вземе своето наследство. Когато Господ го призовава да бъде лидер, Той му дава обещание за Божествена помощ. Обаче Божиите обещания се основават на определени изисквания: той трябва да бъде силен, да се доверява напълно на Бога и да е верен на Неговото слово. Всичко зависи от заветната връзка между Бога, Исус Нави и народа. Господ ще им даде велики победи, когато са готови да се доверят на Него и на Неговите обещания, независимо от жестоката реалност, пред която се изправят.

През тази седмица открийте къде Бог ви призовава да бъдете „силни и смели“ в лицето на промени в ръководството или дори във вашите лични предизвикателства. Подобно на Исус Навин, който пристъпва в ролята на Мойсей, имайте доверие, че Божието присъствие – а не вашите възможности – ще определят успеха ви.

### inScribe

Прочетете Исус Навин 1:1-9 от превод по ваш избор. Можете също така да преразкажете пасажа със свои думи, да скицирате или да направите мисловна карта на цялата първа глава.