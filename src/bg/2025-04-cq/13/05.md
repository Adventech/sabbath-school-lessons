---
title:  Воин, Съдия и Цар
date:   25/12/2025
---

### inVitе

- Разгледай Йезекиил 33:11-19 отново и открий Исус.
- Как преоткриваш Исус тук?
- Какво ти казва Исус чрез този текст?
- Какъв е твоят отговор на този призив на Исус? Помоли се.

**Воин, Съдия и Цар**

Божиите присъди в книгата „Исус Навин“ сочат към последния съд на този свят, когато Христос се завръща като Царя на царете, Който „съди и воюва с правда“ (Откровение 19:11). Той предвожда небесните войнства напред в битки срещу земните царе и техните армии (ст. 14-19). Велико и ужасно кръвопролитие ще се случи, когато Христос получи победата над всичките Си врагове (ст. 20,21). Цялата вселена ще осъзнае, че Христос е неоспорваният победител на този свят.

Като силен войн, Исус Навин буквално е образ на Христос. След години на обикаляне в пустинята, той води децата на Израил в Обещаната земя, където могат да намерят почивка от своите врагове и да се насладят на постоянния си дом. След нашето продължително пребиваване на този свят, Исус ще заведе Неговия народ в небесния Ханаан, където ще намерим съвършен мир и радост в своя вечен дом. Никога повече няма да чувстваме болка, нито ще се страхуваме от бъдещето. Ние ще живеем безопасно в Божието присъствие. Бог ще приветства всеки, който е готов да приеме Неговата милост, включително Раав и гаваонците. Той не изключва никого произволно от възможността да бъде част от Неговия заветен народ.

В небето, когато Божият народ разгледа историята и разбере Неговите присъди по-цялостно, ние ще ликуваме, че всички те са били безпристрастни: „Велики и чудесни са Твоите дела, Господи Боже Всемогъщи; праведни и истинни са Твоите пътища, Царю на народите!“ (Откровение 15:3). Небесните ангели ще добавят своите възхвали, казвайки: „Да, Господи Боже всемогъщи, истинни и праведни са Твоите присъди“ (16:7). Наистина, цялото небесно множество ще се съгласи, възкликвайки: „Алилуя! Спасение, слава и сила принадлежат на нашия Бог; защото са истинни и праведни Неговите присъди“ (19:1,2). Всеки ще види интегритета и справедливостта на Божиите решения. Въпросите, които са останали мистерии в този живот, ще бъдат обяснени. Вечността ще осигури по-добре картина на събитията, които са станали в този свят.

Книгата „Исус Навин“ е силно предизвикателство за нас днес. Тя ни напомня, че този свят принадлежи на Бога и че Той е Върховният Владетел над всичко. Историята за Неговите присъди срещу ханаанците ни напомня, че Господ търси отговорност от отделните личности, организациите и нациите за техните решения. Това е една история на милост – такава, която показва колко много Бог желае да спаси дори и най-неочакваните и най-незаслужаващите хора. Също така, това е история на вяра, която показва какво ще направи Той за онези, които Му се доверяват. Тя ни пита доста остро дали ще бъдем верни на Бога, независимо от цената.

`Коя е любимата то история от книгата „Исус Навин“? Защо? `