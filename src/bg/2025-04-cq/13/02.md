---
title:  Божиите безпристрастни присъди
date:   22/12/2025
---

### inGest

- Огради повтарящите се думи/идеи.
- Подчертай важните за теб думи/идеи.
- Свържи със стрелки онези думи/идеи, които се допълват.
- Наизусти любимия си стих.

**Божиите безпристрастни присъди**

Йезекиил е пророк по времето, когато Бог изпраща меч, глад и болести срещу Своя народ, защото нарушават своя завет с Него, извършвайки много мерзости с техните идоли (Йезекиил 6:11,12). Тяхното идолопоклонство включва същите зли обичаи, които ханаанците практикуват, включително сексуална неморалност и изгаряне на деца в жертви (23:37). За да влошат нещата, още повече израилтяните обезчестяват Божието име, продължавайки службата в светилището и спазването на съботата, докато в същото време практикуват най-ужасния вид зло (ст. 38,39). Покварата на Израил достига до момент, в който Бог трябва да се намеси, също както е сторил с ханаанците в книгата „Исус Навин“. Както в историята за завоеванието, някои хора са спасени от Божията присъда. Не целия народ е покварен. Бог има остатък в Юда, който е верен. Йезекиил е един от хората, чиито живот е пощаден от унищожението, когато бива взет като пленник във Вавилон.

Във Вавилон Йезекиил пише относно Божиите присъди и милост и Неговия ангажимент да бъде безпристрастен и справедлив. Той описва как Бог държи праведните отговорни за техните грехове, но също и прощава на неправедните, когато се покаят от техните. В Йезекиил 33:11 пророкът разкрива невероятната агония в Божието сърце: „Заклевам се в живота Си, казва Господ Йехова, не благоволя в смъртта на нечестивия, а нечестивият да се върне от пътя си и да живее. Върнете се, върнете се от лошите си пътища, защо да умрете, доме Израилев?“. Бог отлага присъдите толкова, колкото може. Той търси всяка възможност да покаже милост. Той умолява отново и отново грешниците да се отвърнат от порочните си пътища, за да може да Ги спаси.

Божиите присъди никога не разкриват липса на грижа за хората. Напротив, тъй като Бог Го е грижа за хората, Той трябва да се намеси, когато деградацията на греха стигне определено ниво. Обаче, дори след като Бог обяви съд над грешниците, Той все още е готов да промени присъдата си в момента, в който грешника се покае (Йезекиил 33:14-16). Както ханаанците и Израил, и нас Бог „търпи дълго време, понеже не иска да погинат някои, а всички да дойдат до покаяние“ (2 Петър 3:9). Бог прави всичко възможно, за да спаси Своите деца – всички Свои деца.

`Какво чувства Божието сърце, когато грешниците бива унищожавани? Някога чувствали ли сте нещо подобно?`