---
title:  Най-големият грях на Израил
date:   26/12/2025
---

### inSight

`Как можеш да приложиш ключовия текст в живота си през тази седмица?`

`Какви лични решения базираш на библейското ти изследване през тази седмица?`

`Какви са практичните стъпки, които ще предприемеш?`

**Най-големият грях на Израил**

„Когато онези, които са били Божия избра народ, които са видели толкова много прояви на Неговото величие и мощта на Неговата сила, последваха беззаконията на езичника, вината на Израил стана много по-голяма от тази на идолопоклонническите нации, каквито бяха и техните привилегии. Нито едно от добрите неща, които Бог е обещал, нямаше да се провали, ако просто изпълняваха изискванията, според които тези благословения са дадени. Ако Божиите ангели работеха с израилските армии, за да изгонят жителите на Ханаан, поради тяхната поквареност, евреите трябваше да бъдат чисти от греховете на тези нации. Те трябваше да поддържат висок стандарт на чистота  и святост и трябваше да показват във всичките си думи и действия, че обичат, страхуват се и се подчиняват на Владетеля на вселената.

Бог не може да не санкционира греха, нито да крие беззаконието. Справедливостта и любовта са ръководещите принципи на Неговия характер. Макар че Той наказва нарушенията на Неговия закон, така че другите да имат страх, Той винаги издава умерени присъди, в които пребивава милостта. Бог бе избрал евреите и ги бе свързал със Себе Си, така че да ги направи представители на Неговия характер. Той щеше да ги направи да бъдат като фар, който свети за всички заобикалящи ги нации, така че Неговото име да бъде прославено и службата за Него въздигната. Чрез общение с Бога, израилтяните трябваше да станат участници в Божието естество, техните сърца, изродени от греха, трябваше да бъдат пречистени, техните стремежи облагородени. Те трябваше да застанат пред света като пример за това какво могат да постигнат хората чрез Исус Христос. Онези, които Бог би искал да издигне и  да облагороди чрез връзка със Себе Си, след своя грях стават напълно изродени и сатанински по характер. От тях зависи да изберат пътя, по който ще вървят.

Историята на децата на Израил е написана за наше предупреждение. Ние сме ученици, каквито бяха и те. Ние може да се свързваме с Бога, каквато бе и тяхната привилегия. Ние можем да се укрепяваме в силата на Израилевия Бог, ако вярваме и се покоряваме на Неговото слово така, както правеха Халев и Исус Навин. Но ако се колебаем, не вярваме, бунтуваме се, като множеството, което попадна в пустинята, ние ще бъдем намерени за напълно недостойни да притежаваме онези места, които Христос отива да приготви за нас“ (Уайт, Е. Знамения на времето, 3 март 1881 г.).

`Как е възможно Израил да стане по- престъпен от идолопоклонническите нации сред тях?`