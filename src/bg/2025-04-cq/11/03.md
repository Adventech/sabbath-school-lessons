---
title:  Раздвоено сърце
date:   09/12/2025
---

### inTerpret

- Какви специални послания носи Исус Навин 24:1-15?
- Кои части от него са трудни?
- Какви въпроси възникват в теб?
- Кои са библейските  принципи, които откриваш в текста?
- В коя област от живота си можеш да приложиш библейския текст?

**Раздвоено сърце**

Реакцията на Исус Навин при първоначалния отговор на народа е леко обезпокоителна. Част от изказването му сякаш предупреждава хората, че трябва да се подчинят, защото Бог „няма да прости престъпленията и греховете ви“ (Исус Навин 24:19). Ако това половин-изречение се гледа самостоятелно, то предава вест, която директно противоречи на много библейски обещания, че Бог е готов да прощава. Обаче, когато прочетем цялото изказване като една пълна мисъл, значението се променя: „Но Исус каза на народа: Няма да можете да служите на Господа; защото Той е Бог пресвят; Той е Бог ревнив; няма да прости престъпленията и греховете ви. Защото, ако изоставите Господа и служите на чужди богове, тогава Той ще се обърне против вас, ще ви стори зло и ще ви изтреби въпреки доброто, което ви е сторил“ (ст. 19,20). Исус Навин обяснява, че Бог няма да приеме частично поклонение или частична служба. Няма прошка за някого, който изглежда сякаш служи на Бога, но има скрити идоли. Господ изисква пълно предаване. Той иска цялото сърце, не разделено такова. Израил не може да се колебае между двете опции. Те трябва да направят избор.

Същата идея намираме из цялата Библия. Исус казва на лаодикийската църква: „Зная делата ти, че не си студен, нито горещ (…) Така, понеже си хладък – нито горещ, нито студен, ще те изплюя от устата Си“ (Откровение 3:15,16). Тази вест е укор срещу равнодушното християнство. Подобно на Израил след съвместното завоевание на Ханаан, лаодикийците са сигурни в своето превъзходство: „Понеже казваш: Богат съм, забогатях и нямам нужда от нищо“ (ст. 17). Като Израил, вярващите в Лаодикия се чувстват сигурни, заради победите, които са извоювали в миналото. Все пак, евреите покоряват някои от най-свирепите племена в Ханаан. Но въпреки това, те не осъзнават истинското си състояние. Макар че са напреднали значително със завоеванието на Обещаната земя, тяхната задача е не е изпълнена докрай и те са в опасност да приемат фалшиви богове.

Лаодикийската църква, която е символ на Божията църква в последните дни, се намира в същото положение. Те смятат, че са духовно солидни, докато всъщност духовността им умира. Въпреки тяхната самонадеяност, Исус им казва, че са окаяни, нещастни, сиромаси, слепи и голи (ст. 17). Вестта към Лаодикия е призив към покаяние. Духовната бедност лесно може да остане незабелязана, най-вече защото често не обръщаме внимание на присъствието ѝ в живота си. Ето защо Исус изпраща тази вест към лаодикийците и, съответно, на нас, Неговата църква в последните дни. Дано да приемем тази вест и да изберем Исус днес.

`Отдели си време, за да се помолиш и да поискаш от Бога да ти покаже областите в живота ти, в които трябва да наново да се посветиш духовно.`