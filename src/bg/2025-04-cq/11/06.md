---
title:  Прогонването на ханаанците
date:   12/12/2025
---

### inSight

`Как можеш да приложиш Исус Навин 24:1-15 в живота си през тази седмица?`

`Какви лични решения базираш на библейското ти изследване през тази седмица?`

`Какви са практичните стъпки, които ще предприемеш?`

**Прогонването на ханаанците**

„Бяха изминали няколко години, откакто народът се установи в своите притежания и вече можеше да се види жътвата от същите злини, навличали преди присъди над Израил. Когато почувства притесненията на възрастта да се прокрадват в живота му и осъзна, че неговото дело скоро ще приключи, Исус Навиев се обезпокои за бъдещето на своя народ. С грижа, по-голяма от бащинската, той се обърна към братята си, когато се събраха отново около възрастния си водач. „Вие видяхте всичко, що Господ, вашият Бог, извърши за вас на всички тия народи – каза той, – защото Господ, вашият Бог, Той е, Който е воювал за вас“. Макар че ханаанците бяха покорени, те още притежаваха значителна част от земята, обещана на Израил и Исус Навиев увеща народа си да не се отпуска и да не забравя Господнята заповед за пълно завоюване на тези идолопоклонски народи (…)

Племената бяха разпръснати в своите владения, армията бе разпусната и начинанието да се започне нова война се смяташе за трудно и съмнително. Но Исус заяви: „Господ, вашият Бог, Той ще ги изпъди отпред вас и ще ги изгони отпред очите ви; и вие ще завладеете земята им според както Господ, вашият Бог, ви се е обещал. Бъдете, прочее, много храбри да пазите и да вършите всичко, що е написано в книгата на Мойсеевия закон, без да се отклонявате от него ни надясно, ни наляво“ (…)

Сатана мами мнозина с благовидната теория, според която Божията любов към Неговите деца е толкова голяма, че ще извини греха им. Той представя, че докато е необходимо заплахите на Божието слово да служат на известна цел в моралното управление на Господа, те никога няма да се изпълнят буквално. Но във всичките Си постъпки към Своите творения Бог е поддържал принципите на правдата, като е разкривал истинския характер на греха и е показвал, че сигурният му резултат е нищета и смърт (…) Бог вярно е посочил резултатите от греха и ако тези предупреждения не бяха истински, как може да сме сигурни, че обещанията Му ще се изпълнят? Така наречената благосклонност, която би поставила справедливостта настрана, не е благосклонност, а слабост.

Бог е животодател. От началото всички негови закони бяха посветени на живота. Но грехът наруши установения от Бога ред и в резултат на това последва дисхармония. Докато грехът съществува, страданието и смъртта са неизбежни. Само защото Изкупителят понесе проклятието на греха вместо нас, човек може да се надява да избегне лично за себе си страшните му резултати (Уайт, Е. Патриарси и пророци, с. 521,522 – англ. изд.).