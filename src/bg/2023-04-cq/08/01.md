---
title:  Здравословен и пълноценен живот
date:   18/11/2023
---

### inTro

**Прочети Римляни 12:1-2. Вникни в библейския текст.**

**Здравословен и пълноценен живот**

Адвентистите от седмия ден в днешно време често твърдят, че живеят средно с шест до осем години повече от остатъка от населението и имат много по-ниски нива на болести повлияни от начина на живот, като тези засягащи сърдечно-съдовата система и диабет. Един такъв пример е градът в Калифорния Лома Линда, където висок процент от жителите са адвентисти. Някои широко признати списания, сред които е и National Geographic, докладват за щателни проучвания проведени в Лома Линда, които я идентифицират като „синя зона“ – място в света, където хората живеят повече от средните седемдесет или осемдесет години.

Здравословната диета и начин на живост не са били първи приоритет на повечето от ранните адвентисти, тъй като те били заети с установяването на църквата, изследването на пророчествата от Даниил и Откровение и провъзгласяването на скорошното второ пришествие на Исус. Въпреки това сред участниците в това движение имало и хора, които осъзнавали важността на пълноценния начин на живот. Думата идва от гръцки и holos значи цял, цялостен, интегрален. Според холистичния подход човекът се разглежда в неговата цялост – емоции, дух, физическо тяло, душа). Един от тях и може би най-открояващият се, бил Джоузеф Бейтс. Той се отказал от алкохола през 1821г. и по-късно през 1827г. е помогнал за установяване на различни въздържателни общности в Съединените щати. Също така той се отказал от месо, масло, сирене, мазнина, пайове и торти, като ги заместил с други храни от растителен произход. Изборът му на диета, бил изключително напредничав за времето си.

Стандартните медицински практики по това време не били по-добри от догадки. Леченията често се откривани по метода на проба-грешка. В общия случай, не било известно какви са причините за повечето болести или как се разпространяват. Много хора били подложени на “лечения”, за които днес е известно, че причиняват дълбока вреда. Както Бог е постъпвал и в други случаи, Той непреклонно водил църквата Си до по-широк и всеобхватен възглед за това как да се отнасяме към телата си, освен това Той ни помогнал да разберем защо трябва да се грижим за тях.

Тази седмица ще изследваме как заповедта в Римляни „да представите телата си в жертва жива“ (Римляни 12:1) се отнася до това да живеем здравословно както в тяло, така и в ума.

### inScribe

Препиши Римляни 12:1-2. Можеш също така да преразкажеш библейския текст или да го представиш схематично.

` `