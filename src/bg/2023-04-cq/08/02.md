---
title:  Умерен начин на живот
date:   19/11/2023
---

### inGest

Огради повтарящите се думи/идеи.
Подчертай важните за теб думи/идеи.
Свържи със стрелки онези думи/идеи, които се допълват.
Наизусти любимия си стих.

**Умерен начин на живот**

Римляни 12:1 отбелязва съществената мисъл, че телата ни трябва да са представени като свята, жива жертва на Бог – мисъл, която ранните адвентисти постепенно започнали да разбират в течение на няколко десетилетия. Вярващите избрали да се въздържат от алкохол и тютюн през 1840-те и 1850-те години – в много ранен стадий на църковната история. Никой не би искал да срещне Христос в пияно състояние, а употребата на тютюн е била обезсърчена както поради здравословни, така и финансови причини. През 1850-те се наблюдават няколко общи призива за здраве от Елън Уайт и малки групи вярващи, приели частична здравна реформа, но все още няма нищо, което да обхваща цялото движение.

1863 г. е важна година за адвентисти от седмия ден, тогава те са се установяват официално като деноминация. През юни месец Елън Уайт е имала четиридесет и пет минутно видение за здравната реформа, докато тя и съпругът ѝ били отседнали в дома на семейство Хилард в Отсего, Мичиган. Както при предишните видения, информацията, която получава, не била съвсем нова за движението, тъй като други вече били обърнали внимание на основните принципи. Елън Уайт видяла, че темата за въздържанието е много по-широка от простото отказване от алкохола и включва физическа активност и здравословно хранене. Били са ѝ разкрити ползите от редовните упражнения, чистия въздух, почивката, слънчевата светлина и водата, и тя разбрала, че растителната диета е най-полезната.

Елън Уайт започва публично да споделя на лагерни събрания какво е видяла във видението си, но едва година по-късно тя написва пълен преглед на видението в глава, озаглавена „Здраве“ в четвъртия том на книгата Духовни дарби. Тъй като тези писания били широко разпространени сред вярващите, било необходимо да се установи разликата между най-добрите познати практики, и това, което е библейски заповядано. Тъй като нашата църква е глобална такава и Библията е подходяща за всички, основните принципи на здравословния начин на живот надхвърлят културата и географското местоположение. Въпреки че Адвентната църква днес учи, че вегетарианският начин на живот е най-здравословен, тя не изисква нейните членове да бъдат вегетарианци. Вместо това насърчава вярващите да следват библейското разграничение между чисти и нечисти меса, установено преди Потопа и потвърдено в Мойсеевия закон.

Извършването на промени в живота ни е естествен резултат от духовното обновление. Всички послания на Павел включват както богословски учения, така и практически инструкции. Павел написал Римляни като писмо до църквата в Рим през един тримесечния си престой в град Коринт по време на третото си мисионерско пътуване. Книгата предава широки, всеобхватни доктрини като освещение чрез вяра, оправдание чрез вяра и праведност чрез вяра. Глава 12 бележи прехода от теоретично обяснение към практично приложение в ежедневния живот на вярващия. Павел е убеден, че логичното следствие на единадесет глави теологията на праведността чрез вяра е, че вярващият би предложил живота си като живот на саможертва и служба.

`Защо според вас повечето християни живеят така, сякаш физическото здраве няма много общо с това да си истински християнин?`

`Какво означава да си жива жертва?`