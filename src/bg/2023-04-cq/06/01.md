---
title:  Организиране на Църквата
date:   04/11/2023
---

### inTro

**Прочети Откровение 12. Вникни в библейския текст.**

**Организиране на Църквата**

Църквата на адвентистите от седмия ден не e възникнала във вакуум. Реформацията e дала начало на дълъг процес на преоткриване на истината, изгубена през тъмните векове. Това се случило постепенно и докато Реформацията затихвала в края на 18-ти век, центърът на християнската иновация и прогрес се изместил в Съединените щати. Ревностни изследователи на Библията от множество християнски църкви започнали да се обединяват около вярването, че второто пришествие на Исус предстои през 30-те години на 19-ти век. През 1840/50-те години ранни адвентни пионери направили ключови доктринални пробиви, оформили нашата история и дефинирали нашето послание. По това време, адвентизмът бил движение, скалъпено от няколко споделени вярвания и списание, наречено The Advent Review и Sabbath Herald. Тази публикация предоставяла малко лепило за прохождащото движение, като разпространявала вярвания и свързала вярващите.

Издателската дейност била неразделна част от вярванията на ранните адвентисти съботяни. По този начин, станало жизненоважно да има законно установена асоциация за целите на издателството, тъй като публикациите трябвало да бъдат прикрепени към официална организация, а църквата се нуждаела от начин да избегне регистрирането на имоти на името на отделно лица. Докато ранните адвентисти усърдно прогласявали посланието и изпълнявали дадената им мисия, те разбрали, че нямало да могат да изпълнят това, към което Бог ги бил призовал, без да се организират. Бавно били предприети стъпки към организирането и структурирането на тези асоциации и църковни събрания. Първо трябвало да се възприемат правилните вярвания, и тепърва тогава да се установи структурата за улесняване на мисията: споделянето на вестта със света.

През 1861 г. адвентните събрания в Мичиган се обединили, оформяйки първата конференция. През следващите няколко години се сформирали още конференции в други щати: Ню Йорк, Охайо, Уисконсин, Айова и Минесота. През 1863 г., тези конференции заедно сформирали Генерална конференция на адвентистите от седмия ден, официално поставяйки три последователни организационни нива: местни църкви, конференции и Генерална конференция.

Структурата и организацията на Адвентната църква е продължила да се развива от 1863 г. насам, но целта остава същата: разпространението на евангелското послание по целия свят.

Тази седмица ще разгледаме накратко целта и същността на Божията църква в последното време.

### inScribe

Препиши любимите си стихове от Откровение 12. Можеш също така да преразкажеш библейския текст или да го представиш схематично.

` `