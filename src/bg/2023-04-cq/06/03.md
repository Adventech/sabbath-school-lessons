---
title:  Възстановяване на оригинала
date:   06/11/2023
---

### inTerpret

`Какви специални послания носи Откровение 12?`

`Кои части от него са трудни?`

`Какви въпроси възникват в теб?`

`Кои са библейските  принципи, които откриваш в текста?`

`В коя област от живота си можеш да приложиш библейския текст?`

**Възстановяване на оригинала**

В Откровение 12 е представен образа на жена, която побеждава разярен змей. Това е преглед на църковната история от раждането на Христос до последните събития с един раздел в средата, който се занимава с произхода на великата борба между Христос и Сатана. Първите пет стиха се занимават с ранната фаза на църквата, около раждането на Христос, докато шести стих очертава пророческия период от 1260 години на гонение, което ще постигне църквата.

Глава 4 от този урок разглежда по-задълбочено периода от време, споменат в Откровение 12:6, 14, както и символа на земята в стих 16. Накратко, периодът от време, през който жената (или църквата) е гонена, започва през 538 г. сл. Хр. и продължава до 1798 г. сл. Хр. Земята, която помага на жената, символизира местата за убежище, където преследваните могли да намерят убежище – места като Съединените американски щати, държава, в която хората практикували вярата си свободно, без намесата на държавно спонсорирани религия или деноминация. След 1798 г. настъпило велико религиозно пробуждане, особено в Северна Америка. Веднъж освободени от религиозно преследване, множество движения израснали органично. Една такава група била Милеристкият адвентизъм, превърнал се в Съботянски адвентизъм и в крайна сметка - в Църквата на адвентистите от седмия ден.

Борбата между жената и змея достига своята конфронтация в стих 17. Сатана е разярен на жената (църквата) и се обръща срещу остатъка от нейното семе с ужасна свирепост. „Остатъкът“ е последната част от нещо по-голямо, което не се различава от оригинала. В ранната църква описана в книгата Деяния на апостолите, виждаме две характеристики, които стих 17 споменава: спазване на Божиите заповеди и притежаване на свидетелството на Исус. Ранната църква спазвала всички заповеди, включително съботата, освен това те имали дарбата на пророчеството, проявена от няколко пророци и пророчици в Деяния. Виждаме също, че ранната църква била подбудена да разнесе Евангелието по целия свят (Деяния 1:8). Ранната църковна организация вземала определени решения заедно (вж. Деяния 15), Деяния на апостолите и новозаветните послания записват много случаи на споделяне на ресурси и водачи. Чрез силата на Святия Дух църквите работели в тясно сътрудничество, целейки да увеличат максимално своите мисионерски възможности. Те се радвали на истинско християнско общение, достигали трудни области и имали силни лидери, които били готови да жертват изключително много, за да продължат делото.

Ако остатъкът е същият като оригинала, това означава, че очакваме Божият народ на остатъка в последното време, да пази всички заповеди, да има дарбата на пророчеството и да бъде организиран за мисия. Ранните адвентни лидери видели необходимостта да организират и структурират църквата, за да разпространят нашата мисия и послание по света.

`Какви други характеристики виждате в ранната църква, които можем да очакваме да открием в църквата на остатъка?`