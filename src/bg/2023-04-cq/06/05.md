---
title:  Центърът на Откровение
date:   08/11/2023
---

### inVitе

Разгледай Откровение 12 отново и открий Исус в него.

`Как преоткриваш Исус тук?`

`Какво ти казва Исус чрез този текст?`

`Какъв е твоят отговор на този призив на Исус? Помоли се.`

**Центърът на Откровение**

Исус играе централна роля в Откровение 12: Той е описан в стихове 4 и 5 като “мъжко дете, което ще управлява всички народи с железен жезъл.” Тези стихове също описват ранната църква, която ще роди Исус Христос, основата и скалата на християнството през цялата история. На други места виждаме намесата на Исус в отношенията Му с църквата. Стих 6 изброява две неща, които направени за жената (църквата), избягала в пустинята: Първо, Бог подготвил място за нея. Това намеква за постоянната Божия грижа за Неговия народ, дори през мрачни дни на преследване и насилие. Второ, Бог й осигурявал храна 1260 години, времето прекарано в пустинята. Бог духовно поддържа църквата Си през най-трудните време на на духовен глад чрез Словото Си.

Образът на пребиваването в пустиня е доста често срещан в Писанието. Моисей е ключов пример за това. Бог го учи търпеливо и нежно през четиридесетгодишния му престой в пустинята. Трябвало да забрави много неща, а други да научи, преди Бог да може да го използва, за да изведе Израел от Египет. Докато прекарвал време далеч от “светлината на прожекторите” на египетския царски двор, Бог го поучавал. Наложило се народът Израел да прекара четиридесет години в пустинята, учейки се да следва Бог.

Докато били там, Бог ги хранил всеки ден с чудодейна храна от небето: Той се оказал верен на обещанията Си. В Новия завет Павел също прекарва няколко години в пустинята, преди да бъде подготвен за активно служение и мисионерски пътувания. ( Галатяни 1:17,18 )

Опитността на пребиваването в пустинята може да ни защити от разгара на битката, да ни даде време за размисъл върху неуспехите или да ни подготви за активно служение. Каквато и да е била Божията цел, Той се е погрижил народът Му да бъде физически поддържан през 1260-те години в пустинята, за да могат да научат духовни уроци и да растат във вярата. След това време в пустинята жената от Откровение 12 приема титлата “Остатък” и започва да провъзгласява посланието на края.

Дали Бог би ви довел до подобно преживяване? Ако е така, не се обезсърчавайте; Той има план за вас. Бог е доказал неотменната Си вярност към нас. Нека в замяна да бъдем верни на плана, който Той има за живота ни.

`Какви други характеристики виждаме в ранната църква, които можем да очакваме да открием в църквата на остатъка?`