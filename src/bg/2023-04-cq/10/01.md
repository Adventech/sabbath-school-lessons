---
title:  Три личности в Божеството
date:   02/12/2023
---

### inTro

**Прочети Йоан 14:1-24. Вникни в библейския текст.**

**Три личности в Божеството**

Голямo е било разнообразието от вярвания по отношение на Божеството между пионерите на вярата в периода около 1840 г.  Уилям Милър е бил баптист, който е вярвал в Триединството, докато близкият му сътрудник Джошуа Хаймс е принадлежал към обществото Християнска Връзка, където повечето хора отхвърляли учението за Триединството като небиблейско. Въпросът за Божеството не е бил разглеждан като доктрина, която трябва да се установи незабавно, тъй като основният фокус е бил насочен към Второто Пришествие и Светилището. Джеймс Уайт и Джоузеф Бейтс, двама от основоположниците на Църквата на Адвентистите от Седмия Ден, също принадлежали към обществото Християнска Връзка в миналото и поддържали възгледи против Триединството. Много от ранните адвентисти вярвали, че Исус е създаден или “единороден” и отхвърляли идеята, че Святият Дух е личност. Видни пионери са цитирани понякога и днес в подкрепа на определени вярвания по отношение на Божеството, но е важно да разберем, че по онова време е имало значително разнообразие на гледни точки по този въпрос. Повече от 70 години на молитва и усърдно изучаване на Библията са били необходими на църквата преди да достигне до единомислие по тази тема. Съществена характеристика на Адвентната църква е нейното непоклатимо придържане към Библията - цялата Библия. Това наше посвещение налага цялата Библия да се вземе под внимание, когато се установява нова доктрина.

На сесията на Генералната Конференция през 1888 г. е била представена нова перспектива върху Исус и евангелието, което естествено е довело до по-задълбочено изучаване на Божествената природа на Христос. А.Т. Джоунс станал един от ранните поддръжници на вечното естество на Исус. Книгата “Животът на Исус Христос” от Елън Уайт, публикувана през 1898 г. съдържа категорични твърдения по отношение на Божествеността на Христос и личността на Святия Дух. Говорейки за Христовата Божествена природа, Елън Уайт пише, че Исус се е “обявил за Вечният” (стр. 287) и също, че “в Христос е животът, изначалният, незает от никого и непроизтичащ от никого” (стр. 324). Тези твърдения директно се противопоставяли на писанията на други пионери, които твърдели, че Бог Отец е единственият Вечен. Чак през 30-те години на 20-ти век нашата църква заема официална позиция по този въпрос. В урокът за тази седмица ще видим, как Библията ясно показва, че три Личности съставят Божеството, всяка с различна роля и функции, но всички работещи заедно.

### inScribe

Препиши Йоан 14:1-24. Можеш също така да преразкажеш библейския текст или да го представиш схематично.

` `