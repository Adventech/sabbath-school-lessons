---
title:  Призоваване в недостигнати райони
date:   24/12/2023
---

### inGest

Огради повтарящите се думи/идеи.
Подчертай важните за теб думи/идеи.
Свържи със стрелки онези думи/идеи, които се допълват.
Наизусти любимия си стих.

**Призоваване в недостигнати райони**

Първите адвентни вярващи се стремят да бъдат верни на Библията във всичко, което правят, и тази преданост движи мисията на църквата напред. Воден от желанието да види как църквата се разраства, Джеймс Уайт публикува статия в Ревю енд Хералд през 1852 г., в която казва, че някои от братята трябва да обмислят преместване на запад в Айова. Няколко семейства се отзовават на призива и се преместват от Нова Англия и Ню Йорк, където има голяма общност от вярващи. През следващите години църквата продължава да се разраства в САЩ, а през 1874 г. първият мисионер заминава за чужбина.

Първоначално църквата не желае да мисионира в чужбина, но след като се ангажира с това, малката група от едва 3500 души показва забележителна отдаденост да достигне света. През 80-те и 90-те години на XIX в. мисионери пътуват до Южна Америка, Африка, Азия и южната част на Тихия океан, като почти навсякъде основават църкви, училища, санаториуми, компании за здравословни храни и печатници. Този структуриран подход към мисията е нещо, от което световната църква се възползва и днес, и което е удивително, църквата все още притежава много от имотите, които са били закупени тогава. Въпреки че това е много опасна работа и много от отишлите никога не се връщат поради болести като малария или туберкулоза, историите за това как е започнала работата във всеки континент и държава са увлекателни и вдъхновяващи.

Това, което движело тази малка църква, било разбирането, че Евангелието трябва да достигне до всеки народ. Първоначално те вярвали, че просто ще достигнат до имигрантското население в Америка и ще изпълнят в достатъчна степен поръчението на Евангелието, но в крайна сметка осъзнали, че всъщност трябва физически да отидат при всяка група хора по света. Да напуснем зоната си на комфорт никога не е лесно, нито пък е лесно да следваме Божия призив в недостигнати досега райони, но заповедта в Матей е проста: Идете!

Книгата на Матей съдържа няколко елемента, които биха били особено трудни за възприемане от еврейската аудитория през I-ви век. Например Матей е единственият автор на Евангелието, който споменава мъдреците, дошли от Изток (Матей 2:1), и изтъква и други вярващи езичници, като ханаанката и римския стотник, за които Исус казва, че имат по-голяма вяра от всички в Израил (Матей 8:5-13; Матей 15:21-28). Евангелието на Матей също така започва със смайващо родословие, което проследява предците на Исус чак до Авраам. Това родословие включва имената на четири жени с лоша репутация: Тамар, Раав, Рут и Витсавее. Измамница, проститутка, езичничка и прелюбодейка - всички те са в прякото родословие на Исус в самото начало на книгата и са отбягвани от еврейското общество. Решението да се включат имената им трябва да е било обмислено - упрек към еврейската изключителност и опит да се даде на еврейските читатели да разберат, че в семейството на Исус има място за всички.

Матей започва своето евангелие, като ни показва, че Исус включва всички в Своето семейство; той завършва книгата с Великото поръчение, като ни напътства да споделяме Евангелието с всички. Разказът на Матей за служението на Исус не може да бъде възприет, без да живеем с мисията да занесем Евангелието на всички хора.

`Какви преки пътища се опитваме да използваме, за да улесним задачата на Исус да пренесе Евангелието на целия свят?`

`Какви са начините, по които можем да изпълним евангелското поръчение у дома?`