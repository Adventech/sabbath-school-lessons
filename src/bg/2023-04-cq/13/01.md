---
title:  Адвентната мисия
date:   23/12/2023
---

### inTro

**Прочети Матей 28:19,20. Вникни в библейския текст.**

**Адвентната мисия**

Правилното изучаване на Библията и достигането до обосновани от контекста заключения е по-важно от това просто да получавате правилните отговори. В часовете по математика учениците се оценяват не само за отговорите, но и за процеса на достигане до тези отговори. Тази идея е причината, поради която понякога са били необходими десетилетия, за да може нашата църква да възприеме някои аспекти на определени вярвания или практики - защото Бог е искал да стигнем до заключението по правилния начин.

Мисията на адвентистите се заражда благодарение на правилното разбиране на “Великото поръчение” в Матей 28 глава. Тези стихове подчертават отговорността на всеки християнин да споделя Евангелието. Повече от десет години след основаването на нашата църква първият ни официален мисионер, Джей Ен Андрюс, бил изпратен в Швейцария, където Майкъл Чеховски работел като неофициален мисионер. Чеховски свършил добра работа, но не казал на никого от новоповярвалите, че е бил адвентист от седмия ден или че имало църковна организация. Когато някои от тези вярващи научили истината, те изпратили съобщение до Батъл Крийк и в отговор бил изпратен Д. Н. Андрюс с похвалата, че "ние ви изпратихме най-способния човек във всички наши редици" (Елън Г. Уайт, Manuscript Releases, vol. 5 [1990], стр. 436). Андрюс загубил съпругата си Анджелин две години преди това от инсулт. Но през 1874 г. той отплавал за Европа с дванадесетгодишния си син Чарлз и шестнадесетгодишната си дъщеря Мери. Двете деца помогнали на баща си да основе издателство в Швейцария и адвентно периодично издание на френски език – Знаците на времето.

В края на века мисионери отишли в южната част на Тихия океан, Африка, Азия и Южна Америка, като станали пионери в работата на тези континенти. Тази работа не била лесна; мисионерите трябвало да пътуват с кораби, комуникацията с църквата в Америка била бавна и често трябвало да изграждат членството и църковната инфраструктура от нулата. Тези пионери били мъже и жени с твърдост и техните истории са наистина вдъхновяващи. Днес все още има голяма нужда от мисионери, които да отидат в много недостигнати райони на света. Възможно ли е Бог да ви призовава?

### inScribe

Препиши Матей 28:19,20. Можеш също така да преразкажеш библейския текст или да го представиш схематично.

` `