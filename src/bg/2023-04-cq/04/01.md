---
title:  Приемане на призива
date:   21/10/2023
---

### inTro

**Прочети Откровение 12:14–17. Вникни в библейския текст.**

**Приемане на призива**

Преди Голямото разочарование, когато Милеристкото движение току-що набира сила, Бог дава на трима души дарбата на пророчеството. Първият е Уилям Фой, висок, красноречив, афроамерикански проповедник от Бостън. Фой получава четири видения преди Голямото разочарование и вярно ги споделя публично.

Хейзън Фос е вторият човек, получил видение. Неговата история е не само сърцераздирателна, но и служи като предупреждение. Малко преди Елън Уайт да получи първото си видение, Фос има същото видение и е инструктиран да разкаже на другите. За съжаление, той е разстроен след Голямото разочарование и отказва. Господ му казва, че ще има още един шанс. Ако той все пак не се подчини, видението ще бъде дадено на някой друг. Той отказва отново, дори и при такова предупреждение, и чува глас да казва: „Ти наскърби Духа Господен“ (Елън Г. Уайт, Писма и ръкописи – том 6, Писмо 37 [1890]).

Уплашен и ужасен, той все пак решава да сподели видението и свиква събрание на адвентните вярващи. Той обяснява какво се е случило, но когато идва време да сподели какво му е показал Бог, не може да си спомни нищо - нито една дума. Присъстващите по-късно го описват като най-ужасната и отрезвяваща сцена. По-късно той чува Елън Уайт да споделя същото видение, което му било дадено, и я умолява да бъде вярна в извършването на поставената пред нея работа, оплаквайки себе си като изгубен човек. Той доживява до седемдесетте си години, но никога повече не проявява интерес към духовните въпроси.

Третият човек, който получава пророческия дар, е Елън Уайт, която е призована на седемнадесетгодишна възраст. Тя се бори с призванието си и се колебае да сподели публично това, което ѝ е показано, но в крайна сметка се предава и продължава да бъде Божи верен пратеник на адвентното движение през следващите седемдесет години.

### inScribe

Препиши Откровение 12:14–17. Можеш също така да преразкажеш библейския текст или да го представиш схематично.

` `