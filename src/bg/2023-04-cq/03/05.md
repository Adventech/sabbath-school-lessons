---
title:  Да даваш е да живееш
date:   18/10/2023
---

### inVitе

Разгледай Исая 58:1–14 отново и открий Исус в него.

`Как преоткриваш Исус тук?`

`Какво ти казва Исус чрез този текст?`

`Какъв е твоят отговор на този призив на Исус? Помоли се.`

**Да даваш е да живееш**

Съботата наистина е един от най-добрите Божии дарове за човечеството. Тя е период от време, посветен на общение с Него, общение с други вярващи и безкористно служене на нашия Учител. Нашите земни взаимоотношения много често са подложени на изпитание в живота. По същия начин любовта ни към Бог и посвещението ни към Него се подлагат на изпитание чрез съботата. Исус попитал Петър дали Го обича три пъти. Той ни задава същия въпрос днес чрез съботата: Обичаме ли Бог повече от мненията на онези, които не споделят нашите убеждения? Обичаме ли Го повече от нашето семейство, което може да не е съгласно с нас? Обичаме ли Го повече от работата и забавленията си?

Исая подчертава, че спазването на съботата означава да живеем живот фокусиран навън, в който отдаваме приоритетно място на любовта към Бог и любовта към другите. Начинът на живот и поклонението, които Исая 58 глава описва, е това, което Исус се опитал да покаже на човечеството, когато бил на земята. Исус въплъщавал истинския дух на съботата всеки път, когато служил на другите, особено когато избрал да лекува в събота.

В Исая 58:6,7 Исус молил Израил да направи осем неща, за да накара светлината им да свети. Нито едно от тези осем неща не е трудно за изпълнение, но това може да е основата на проблема. Понякога намираме за по-лесно да изпълним „трудна“ задача за Исус, отколкото да изпълним лесна задача, която е достъпна. Христос ги помолил да нахранят гладните и да доведат бедните в къщите си, така че когато се молят, Господ да отговаря (Исая 58:9). Понякога пътуваме до другия край на света, за да разкажем на хората за Исус, когато дори не сме разговаряли със съседите си. Исус не одобрява това поведение. Когато слушаме плача на бедните и служим на техните нужди, ние правим за бедните това, което се надяваме Бог да направи за нас, когато се обърнем плачейки към Него. Твърде често се държим като разглезено дете, което е много взискателно към родителите си, но не желае да помага в домакинската работа. Бог е нетърпелив да отговори на нашите молитви и да ни благослови богато, но тези благословения няма да ни помогнат, освен ако не се вслушваме в нуждите на другите и не споделяме Божиите благословения с тях. Истинското значение на съботата обхваща живот, фокусиран навън, в който сме отворени за получаване на най-пълните Божии благословения и сме нетърпеливи да ги споделим с хората около нас.

Начинът, по който живеем през цялата седмица, е част от начина, по който се покланяме, защото като живеем в подчинение на Неговата воля, ние изпитваме най-чистата радост. Думата „наслада“ се използва два пъти в края на Исая 58 глава в абсолютен контраст с търсенето на собствено удоволствие. Бог не иска да ограничава нашата радост; Той иска да изпитаме насладата от истинското спазване на съботата, което не само подхранва жизнена връзка с Него, но и щедър дух към другите.

`По какви начини виждаме как Исус намира наслада в собственото Си съботно преживяване?`