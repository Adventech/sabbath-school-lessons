---
title:  Времето за събиране
date:   14/10/2023
---

### inTro

**Прочети Исая 58:1–14. Вникни в библейския текст.**

**Времето за събиране**

Движението, което било толкова обединено, се разцепило на различни крила в годините след Голямото разочарование, създавайки необходимост вярващите да се съберат отново. Бог избрал да използва доктриналната истина за съботата, за да обедини верните Си, внушавайки тази ценна истина на различни хора след времето на разочарованието. Не можем да пренебрегнем влиянието на баптистите от седмия ден върху това движение. Един ярък пример е Рейчъл Оукс Престън, която споделила истината за съботата с пастор Фредерик Уилър след проповед, която той изнесъл една неделя. Когато пастор Уилър прегърнал посланието за съботата, във Вашингтон, Ню Хемпшир, се сформирала малка, пазеща съботата общност. Там стои до днес първата адвентна църква, която спазвала съботата.

Томас Пребъл, друг влиятелен баптист, бил първият милерист-адвентист проповедник, който се застъпил за съботата чрез пресата. За съжаление, той спазвал съботата само три години, но произведението му, озаглавено „Трактат, показващ, че Седмият ден трябва да се спазва като Събота, вместо Първия ден“, оказал огромно въздействие. Джоузеф Бейтс прочел този трактат, приел истината и в началото на 1845 г. станал вероятно най-важния защитник на седмия ден събота. Бейтс е автор на свои собствени трактати за съботата, които убедили Джеймс и Елън Уайт също да спазват съботата.

Трактатът на Томас Пребъл достигнал и до Луис Б. Стоуел в Парис Хил, Мейн. Той го отхвърлил , но петнадесетгодишната му дъщеря Мариан го прочела и била убедена в спазването на съботата. Тя го споделила с брат си Луис и по-късно с Д. Н. Андрюс, който също бил на петнадесет години. И двамата млади мъже приели учението, което тя споделила.

Произходът на спазването на съботата в адвентното движение е скромен и разпръснат, но може би това му придава най-голяма сила. Бог използвал хора с коренно различно минало, местоживеене и епоха, за да осветли жизненоважна истина – истина, която определила движението, и която оттогава се е разпространила във всяко кътче на света.

### inScribe

Препиши Исая 58:1–14. Можеш също така да преразкажеш библейския текст или да го представиш схематично.

` `