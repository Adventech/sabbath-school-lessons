---
title:  Очистеното светилище
date:   09/10/2023
---

### inTerpret

`Какви специални послания носи Евреи 9:1-15?`

`Кои части от него са трудни?`

`Какви въпроси възникват в теб?`

`Кои са библейските  принципи, които откриваш в текста?`

`В коя област от живота си можеш да приложиш библейския текст?`

**Очистеното светилище**

Това, че Исус служи вярно в небесно светилище е красиво откритие, което подвига някои въпроси: Ако първосвещеникът на Земята е бил отговорен за почистването на земното светилище веднъж годишно и светилището на Земята е било копие на светилището в небесата, то трябвало ли е светилището в небесата също да бъде пречистено? Пречистено от какво? Два пъти всеки ден свещеникът е влизал в земното светилище, за да извърши умилостивение за хората (Евреи 9:6), процес, който е изисквал кръв и смърт. Всеки разкаял се грешник се молел над своята жертва преди тя да бъде убита, прехвърляйки греховете си върху невинното животно и осъждайки го на смърт. След това свещеникът взимал малко от кръвта в Светая и я поръсвал пред завесата, пренасяйки греха в светилището (Левит 4:17, 18). Греховете се трупали като били прехвърляни всеки ден в продължение на цяла година, превръщайки светилището в място, което е било осквернено от грях (Левит 20:3).

Денят на умилостивението е бил денят, в който греховете били премахнати и светилището - очистено (Левит 16:19). Това годишно очистване на земното светилище е било копие на едно по-голямо очистване, което ще се случи в небесното светилище (Евреи 9:23). Странно е да се мисли за небето като за нещо различно от чисто и неопетнено, но тъй като небето е замесено в справянето с проблема на греха, небето е трябвало да види греха - има известно замърсяване, което също е засегнало небето. В земното светилище, когато свещеникът е пръскал с кръв роговете на олтара, кръвта е била видимо (и миризливо) свидетелство, че грехът се е случил и наказанието за греха, смъртта, е изпълнено. Тази кръв омърсявала светилището и напомняла, че лагерът е бил осквернен с грях. Пророк Еремия тълкува кръвта върху роговете на олтара в смисъл, че грехът на Юда е записан върху тези рогове (Еремия 17:1). Точно както грехът е записан с кръв в земното светилище, така грехът е записан в небесното светилище. Точно както земното светилище е трябвало да бъде пречистено от тези напомняния за грях, така и светилището в небето се нуждае от пречистване от собствените си записи на грехове. Денят на умилостивението осигурява това пречистване, изтривайки писмения запис на греха.

В Деня на умилостивението два козела били донасяни в светилището и се е хвърлял жребий (Левит 17:7-10). Единият е бил пренасян в жертва за грях, като кръвта му е била поръсвана върху завесата на Светая Светих, а другият е бил откупен. Всички грехове от предходната година били полагани върху избавения козел и той бил пуснат в пустинята, за да не се върне никога (Левит 17:20-22). Бог е искал да внуши на Израел сериозността и важността на духовното очистване. Тези действия, разбира се, символизирали как грехът ще бъде премахнат, но в символите имало и други духовни значения. Бог никога не е възнамерявал някой от нас да забрави важността на службата и да бъде увлечен от делата на религията (Евреи 9:14). Очистването на земното светилище е образец на това как ще бъде пречистено това на небето, но нека не пропускаме, че Бог в крайна сметка иска да очисти живота ни от греха. Новият завет, изтъкнат в Евреи 8 и 9, се отнася не само до физическото местоположение на истинското светилище, но и, което е по-важно, обещанието, че Бог няма да помни повече нашите грехове (Евреи 8:12). Новият завет е обещание, че имаме Първосвещеник, който ходатайства за нас, за да сме готови да получим вечното наследство, което Бог е подготвил за нас (Евреи 9:15).

`Как можем да пазим жива идеята за сериозността на греха и нуждата от очистване на умовете и сърцата си без да имаме физически храм днес?`