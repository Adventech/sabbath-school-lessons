---
title:  Бунт срещу християнското убеждение
date:   10/12/2023
---

### inGest

Огради повтарящите се думи/идеи.
Подчертай важните за теб думи/идеи.
Свържи със стрелки онези думи/идеи, които се допълват.
Наизусти любимия си стих.

**Бунт срещу християнското убеждение**

Докато нашите ранни пионери очаквали с нетърпение завръщането на Исус, те разбрали, че вече живеят във времето на съда, по време на който всеки човек ще бъде призован да даде сметка за живота си пред Бог. Относно жестокостта на търговията с роби в светлината на съда, Елън Уайт пише: „Цялото небе гледа с възмущение човешките същества, Божие творение, стигнали до най-ниските дълбочини на деградацията и поставени на едно ниво със зверовете... Ангелите са записали всичко; пише го в книгата. Сълзите на благочестивите роби и робини, на бащи, майки и деца, братя и сестри, всички са затворени в небето” (Ранни вести, стр. 275). Тяхната вяра в скорошното завръщане на Исус и предстоящите Божии присъди ги мотивирала да се противопоставят на американското робство. Въпреки че това е много напрегнат период в историята на САЩ, който прераства в кървава гражданска война през 1860-те години, нашите ранни пионери са били непоколебими в публичната си критика на търговията с роби. През 1857 г. Дж. Андрюс пише: „В институцията на робството се проявява по-специално досега драконовият дух, който живее в сърцето на тази лицемерна нация“ („Тримата ангели от Откровение 14“, в Advent Review и Sabbath Herald, том 9). За Дж. Андрюс и други адвентни пионери, робството е доказателство, че въпреки че Америка е пълна с християни, които ходят на църква всяка седмица, тя също е водена от погрешен дух.

Докато съществувало робството, адвентистите са  били изправени пред проблема с призивя за покаяние. Елън Уайт дори се застъпвала за нарушаване на законите на страната, за да се помогне на робите да избягат, когато е възможно. През 1890 г., след като робството е премахнато, Елън Уайт написва The Southern Work, книга, която призовава църквата да служи на бивши роби. През 1890 г. Съединените щати са били най-неприветливо мисионерско поле, с расова враждебност, предизвикваща насилие и несправедливост срещу цветнокожите. Белите хора, които откривали училища или други съоръжения за чернокожи, също били нарочени. На 44-годишна възраст, насред цялото това напрежение и насилие, своенравният син на Елън Уайт, Едсън, се почувствал длъжен да отговори на нуждата на юга. Рискувайки всичко, Едсън се преместил на юг, за да помогне в разпространението на евангелското дело сред наскоро освободените роби, като създавал училища, издателства и църкви в целия регион.

Тези, които са се включили в подпомагането на потиснатите, следвали инструкциите, дадени от Исус на учениците Си в последната Му проповед, записана в Матей 25. Това послание е отговор на въпрос, който учениците са задали в предишната глава: „Какво ще бъде знамението за Твоето идване?” (Матей 24:3). Матей 25 съдържа три притчи, всяка от които е свързана по някакъв начин с Второто пришествие. Първата е притчата за десетте девици, която разгледахме в първи урок. Исус говори за личната подготовка, необходима за завръщането на Христос. Това е последвано от притчата за талантите, която набляга върху значението на труда за спасението на другите. Последната притча, в която Царят разделя злите козли от праведните овце, обяснява по прост и практичен начин критериите, по които ще бъдем съдени. Нашето активно служение няма да ни бъде от полза, ако не е било автентично и безкористно, винаги търсещо доброто на потиснатите от обществото. Толкова голяма част от днешната религиозна дейност е публична. Хората често търсят външно признание, но това не е видът служба, която Исус търси. И двете групи в притчата за овцете и козите са изненадани, че тяхната служба или липса на служба е забелязана. Хората, представени от козите, не очакват да бъдат осъдени поради пренебрежението си към привидно маловажни хора, а тези, представени от овцете, не очакват да бъдат възнаградени за начините, по които помагат на отхвърлените от обществото, тъй като не го правят, за да печелят обществено благоволение.

`Как притчата за овцете и козите ни учи да се подготвим за Исусовото второ идване?`

`Как да спрем да помагаме на хората, заради желанието ни някой да го забележи?`