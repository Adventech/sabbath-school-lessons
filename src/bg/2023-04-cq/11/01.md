---
title:  Належащи обществени проблеми
date:   09/12/2023
---

### inTro

**Прочети Матей 25:31–46. Вникни в библейския текст.**

**Належащи обществени проблеми**

Ранните адвентни пионери били явни защитници на пълното премахване на робството в Америка. Адвентистите били толкова взаимосвързани с аболиционисткото движение, че да си адвентист също означавало да си аболиционист. Само непълното разбиране на нашата история би накарало някой да каже, че църквата днес трябва да се съсредоточи единствено върху проповядването на Евангелието и да избягва належащите обществени проблеми, засягащи нашите общности.

Нашият първи президент на Генералната конференция, Джон Баингтън, помага на робите да избягат на свобода. Advent Review и Sabbath Herald били забранени в южните щати поради силната анти-робска позиция, която заемат в статиите си. Джеймс Уайт, J.N. Андрюс, Дж. Лъфбъроу и Урия Смит осъждали категорично правителството на САЩ за позицията му по отношение на робството и за това как са третирани 3,5 милиона афроамериканци, живеещи в страната.

Елън Уайт се застъпила срещу нарушаването на Закона за робите-бегълци от 1850г., който изисквал избягалите роби да бъдат връщани на господаря си: „Не бива да се подчиняваме на закона на нашата страна, изискващ от нас да предадем роб на господаря му; ние трябва да се придържаме към последствията от нарушаването на този закон” (Елън Уайт, Свидетелства към Църквата, том 1, стр. 201). Елън Уайт също вярва, че хората, които симпатизират на институцията на американското робство, трябва да бъдат изключени от църквата, така че репутацията на църквата да може да бъде защитена, казвайки: „Трябва да се знае, че в нашето общество няма хора, които да не можем да приемаме в църквата” (пак там, стр. 359). Нашите ранни пионери се опълчвали на популярната култура не само във вярванията си относно съботата и светилището, но също така и в практическите области на загриженост, настоявайки за обществени реформи. Църквата по-късно се включва в движението за умереност, което се застъпва за забраната на алкохола.

Този кратък преглед на нашата история рисува картина на църква, която е била както теологично, така и практически цялостна. Важно е да се поучим от нашето духовно наследство и, което е по-важно, от начина, по който пионерите на църквата ни са живели според библейските заповеди, за да видим как можем да идентифицираме, адаптираме и приложим тези принципи в собствения си живот.

### inScribe

Препиши Матей 25:31–46. Можеш също така да преразкажеш библейския текст или да го представиш схематично.

` `