---
title:  Надеждата на славата
date:   29/11/2023
---

### inVitе

Разгледай Колосяни 1:24–29 отново и открий Исус в него.

`Как преоткриваш Исус тук?`

`Какво ти казва Исус чрез този текст?`

`Какъв е твоят отговор на този призив на Исус? Помоли се.`

**Надеждата на славата**

Възможно е да разберем идеята за праведността и все още да сме невежи за природата на Божията праведност. Това ни кара да се опитваме да затвърдим собствената си праведност извън Христос. Праведността в крайна сметка е преживяването на промяна в позицията пред Бог. „Без присъствието на Исус в сърцето, религиозната служба е само мъртъв, студен формализъм... когато Христос е в нас надеждата на славата, ние сме постоянно насочвани да мислим и действаме във връзка със славата на Бог” (Елън Г. Уайт, That I May Know Him [1964], стр. 193). Когато Христос обитава в нас непрекъснато, това напълно преориентира нашите приоритети, нашите отговори и нашите възгледи за всичко. Няма нищо, което да остане непроменено, когато Исус живее в сърцето.

Централната вест на Писанието е евангелието, а в сърцето на евангелието е властта на Христос над греха. Само чрез съюз с Христос всеки би могъл да превъзмогне греха -  съюз, който в крайна сметка е мистерия. Мистерия е, че Исус доброволно е станал жертва за греха, че Божественият Създател на света е влязъл в утробата на Мария и се е родил като бебе, че Исус е бил едновременно напълно Бог и напълно човек, че Исус днес може да пребъдва в нашите омърсени сърца и да ги очисти.

В известен смисъл, фактът, че Исус би обитавал в сърцата на покварени хора не е толкова изненадващ. Когато се е родил на Земята, яслите Му са били в мръсен, миризлив обор. Ако Исус би могъл да се роди на толкова ниско и презряно място, няма съмнение, че Той би могъл да влезе в нашите сърца днес, независимо от нашето състояние, нашето минало, нашите пристрастявания, независимо от всичко. Каквото и да сме направили, Исус може да влезе в сърцата ни, ако те са отворени за Него.

“Христос във вас” не само е мистерия, но също така е описано като “надеждата на славата”(Колосяни 1:27). Едно библейско определение за слава е, че тя се отнася до Божието име или характер. Да имаме Христос в сърцата си, означава, характерът Му да е изобразен в живота ни. Това не е просто теория; то става практично и осезаемо, когато изповедта на нашата вяра е изявена в нашите думи, действия и най - съкровени мисли. Матей 7:16 казва, че ще бъдем познати по плодовете ни и когато Христос е в нас, плодовете на Духа (Галатяни 5:22,23) са видими за всички. Спасението не е абстрактен процес; то е нещо, в което Исус е лично ангажиран с всеки от нас, когато обитава в сърцата ни. Цялата тази задълбочена работа, която Исус извършва в нас, показва Божията невероятна любов и грижа за нас.

`По какви начини, когато Христос пребъдва в нас е същото както, когато Той позволява на Отец да пребъдва в Него? Различно ли е по някакъв начин? (Йоан 17:20-23)`