---
title:  Издигане на Спасителя
date:   30/11/2023
---

### inSight

`Как можеш да приложиш Колосяни 1:24–29 в живота си през тази седмица?`

`Какви лични решения базираш на библейското ти изследване през тази седмица?`

`Какви са практичните стъпки, които ще предприемеш?`

**Издигане на Спасителя**

„В голямата си милост Господ изпрати най - скъпоценната вест до своя народ, чрез старейшините Уагонър и Джоунс. Тази вест трябваше да представи на света по - ясно очертан издигнатия Спасител, жертвата за греховете на целия свят. Тя представя праведност чрез вяра в Поръчителя, тя подканя човеците да приемат праведността на Христос, изявена в послушание към всички Божии заповеди. Мнозина бяха изгубили Исус от погледа си и имаше нужда очите им да бъдат насочени към Неговата божествена личност, Неговите заслуги и Неговата неизменна любов към човешкото семейство. Всяка власт е дадена в Неговите ръце, за да може да раздава богати дарби на човеците, предавайки безценния дар на собствената Си праведност на безпомощния човешки служител. Тази е вестта, която Бог разпореди да бъде дадена на света. Това е третата ангелска вест, която трябва да бъде прогласена със силен глас и придружена с изливането на Неговия дух в голяма мярка.

Издигнатият спасител трябва да бъде показван в Неговото благотворно дело като заклано Агне, седящ на трона, да раздава безценни заветни благословения, привилегии, които, умирайки, извоюва за всяка душа, която ще повярва в него. Йоан не можа да изрази тази любов с думи; тя беше извънредно дълбока, извънредно обширна; той призовава човешкото семейство да я види. Христос застъпващ се за църквата в небесните дворове горе, застъпващ се за онези, за които Той е платил откупа с цената на собствената Си кръв. Столетията и вековете никога не ще могат да отслабят ефикасността на изкупителното жертвоприношение. Вестта на евангелието на Неговата благодат трябваше да бъде дадена на църквата в ясни и разграничителни линии, така че светът да не може повече да казва, че адвентистите от седмия ден проповядват закона, но нито поучават, нито вярват в Христос.

Ефикасността на Христовата кръв трябваше да бъде представена на народа със свежест и сила, така че неговата вяра да може да се задържи върху нейните заслуги. Както първосвещеникът попръскваше топлата кръв върху умилостивилището, докато благоуханният облак от тамян се издигаше пред Бога. По същият начин, докато ние изповядваме греховете си и се молим за резултата на Христовата изкупителна кръв, нашите молитви трябва да се издигат до небето, благоуханни от заслугите на характера на нашия Спасител. Въпреки нашето недостойнство, винаги трябва да помним, че има Един, който може да отнема греха и да спаси грешника. Всеки грях признат пред Бога със съкрушено сърце, Той ще премахне. Тази вяра е животът на църквата. Както змията беше издигната в пустинята от Мойсей и всички, които бяха ухапани от огнените змии, получиха заповед да погледнат и да живеят, така Човешкият син трябваше да бъде издигнат, “за да не погине нито един, който вярва в него, но да има вечен живот”. (Елън Г. Уайт,  Свидетелства за пастори и евангелски работници, глава 2).