---
title:  Основната цел
date:   27/11/2023
---

### inTerpret

`Какви специални послания носи Колосяни 1:24–29?`

`Кои части от него са трудни?`

`Какви въпроси възникват в теб?`

`Кои са библейските  принципи, които откриваш в текста?`

`В коя област от живота си можеш да приложиш библейския текст?`

**Основната цел**

Християните имат много добри стремежи. Искаме да бъдем по-мили към другите и да бъдем като Христос в поведението си. Искаме да помогнем на потиснатите и да споделим истината. Но дори и най-добрите стремежи ще се провалят, ако основната ни цел е по някакъв начин второстепенна. Основната цел на християнина във всичко се намира в Колосяни 1:27: „Христос във вас“. Обитаващият в човека Христос е наречен „мистерия“ в тези стихове, защото не може да се разбере естествено. “Христос в нас” описва духовна реалност, а не физическа. Това, че духът и характерът на Христос могат да живеят в и чрез съкрушени, грешни човешки същества като нас, е великата мистерия, която привлича вниманието на света.

Колосяни 1:26-28 изяснява, че Бог е готов да разкрие тайната на „Христос във вас“, което води до това, че всеки човек е представен „съвършен в Христос Исус“. Оправданието чрез вяра е точно това: постигане на праведност чрез обитаващия в нас Христос. Вярвайки, че сърцата ни са променени и че ни е простено, независимо как се чувстваме, е начинът, по който на практика изискваме чрез вяра обещанието на Божието Слово. Вярата е доверие, че Христос ще изпълни това, което е обещал в Словото Си. В Божието Слово има творческа сила; Божият глас има силата да създаде нещо от нищото и да извика светлина и в най-тъмните сърца (Псалми 33:6-9; 2 Коринтяни 4:6). Исус е това творческо Слово, станало плът. „Христос във вас“ е трансформиращото преживяване, от което всички се нуждаем. Това е нещо, което никой от нас не може да създаде или направи за себе си, но трябва да бъдем отворени за онези неща, които само Бог може да направи в нас.

Павел не виждал никаква стойност в собствените си дела извън Христос. Неговото най-искрено желание било да има Христос, работещ в него и чрез него: „Затова и се трудя, като се подвизавам според Неговата сила, която действа в мене мощно“ (Колосяни 1:29). Ако днес имаше повече хора, които осъзнават пълната си безпомощност, отделени от Христос, щеше да има повече хора, които имат силата на Христос, работеща непрекъснато чрез тях. Исус търси хора, които са отречени от себе си и са отворени да бъдат изпълнени с Неговите могъщи дела. Богатото преживяване на „Христос във вас“ е също толкова достъпно сега, колкото е било някога.

Втора глава на Колосяни ни предупреждава за различни неща, които ни разсейват и заплашват преживяването на живот с “Христос във вас”. Трета глава се завръща към темата какво означава да имаш Христос в себе си: Първо, Христос, обитаващ в нас означава, че умът е съсредоточен върху горните неща, а не върху земните (Колосяни 3:1-3). Второ, означава да отхвърлим делата на плътта като “гняв, ярост, злоба, хулене, срамно говорене с устата си”(Колосяни 3:8,9). Христос, обитаващ в нас означава да съблечем делата на плътта и вместо това да се облечем с “милосърдие, благост, смирение, кротост, дълготърпение”(Колосяни 3:12) и всички други качества на Исус. “А над всичко това се облечете в любовта, която свързва всичко в съвършенството”(Колосяни 3:14). Глаголите в трета глава са ключови за разбирането на оправданието чрез вяра. Вярващият „съблича“ делата на плътта и “облича” Христовата праведност. Когато приемем Исус чрез вяра, Той ни покрива със своята чисто бяла дреха на праведност (Откровение 19:8). Като вярващи разчитаме на Христовата праведност, непрестанно да ни покрива, да обитава в нас и да тече през нас.

`Кои неща ни пречат да имаме Христос, непрестанно обитаващ в нас?`