### Адвентното наследство: Нашата идентичност, мисия и послание

През последните години хората започнаха да се интересуват от проследяването на техните биологични корени. Многомилиардни компании се появиха, за да отговорят на нарастващото търсене, предлагайки бързи и лесни направи-си-сам ДНК тестове, които позволяват на хората да открият какъв процент от тяхното ДНК е китайско, северноевропейско, южноафриканско или индианско. Може би сме станали толкова заинтересовани от нашата история, защото познаването на миналото ни оказва влияние върху нашето настояще и бъдеще. Предлага ни чувство за културна идентичност. По подобен начин разбирането на нашата църковна история ни дава усещане за цел и мисия както в настоящето, така и занапред. Миналото, настоящето и бъдещето не могат да бъдат разделени.

Историята на нашата църква е красива история, която говори за Божията доброта. Църквата на адвентистите от седмия ден стои на раменете на духовни гиганти, проследявайки своето наследство отвъд Милеристкото движение чак до протестантската Реформация. Нашата църква се формира между средата и края на 19в. Основана в Съединените американски щати, тя се разпространява във всички населени континенти по света в рамките на тридесет до четиридесет години. Оформени и водени от Писанието, мисията и идентичността на нашата църква са отговорни за създаването на църкви, издателства, болници и училища по целия свят.

Това ръководство в никакъв случай не е изчерпателно изследване върху историята на нашата църква, но ще представи основните герои и събития, тъй като те са свързани с това, в което вярваме като църква и кои сме. Това е скромна история, но се надяваме, че можете да се свържете с нея. За разлика от Реформацията, която е водена от академици, лингвисти и учени, адвентното движение се сформира от фермери, производители на сапун, морски капитани и млади мъже и жени с много малко формално образование. Средната възраст на тези ранни пионери е около 25 години. През 19в. ЦАСД е млада църква, ръководена от млади хора, почти като стартираща компания, пълна с младежки идеи и енергия, голяма визия и желание да промени света. Първата и най-важна цел става желанието да разбираме правилно Божието Слово и да бъдем верни на Библията. Днес Бог все още търси желаещи хора, млади и стари, чиито сърца са лоялни към Него на първо място. Никога не позволявайте на възрастта да ви попречи да отговорите на Божия призив. Все още е вярно, че „Защото очите на Господа се обръщат  насам-натам през целия свят, за да се показва Той мощен в помощ на онези, чиито сърца са съвършено разположени към Него.“ (2 Летописи 16:9). Нека младостта на нашите пионери ни вдъхнови да прегърнем отговорностите на Божието дело в ранна възраст.

Важно е да запомните, че нашите пионери са смъртни, погрешни хора, които са допускали грешки – някои от тях дори се отказват от вярата, която някога са изповядвали. Историята на адвентните пионери показва, че процесът на откриване на истината може да бъде бавен, продължителен, противоречив и дори болезнен. Някои от основните доктрини и учения в Божието Слово не са били открити години или дори десетилетия. Но Бог е също толкова загрижен за пътуването до откриване на истината, колкото и за крайната цел. Той търпеливо изчаква, докато хората Му грешат, знаейки че достигането до заключението по правилния начин е най-важното нещо. Ще видим това илюстрирано в няколко от нашите уроци през това тримесечие, които изследват различни периоди от нашата църковна история и доктриналните истини, открити във всеки от тях. Уроците също така разглеждат как всяка от тези истини е повлияла на църквата по практически начин. Всяка седмица ще изучаваме ключовите истини, които са били открити, главните замесени хора, аргументите, с които са се борили, и основните библейски текстове, които са изучавали.

Това тримесечие на inVerse е допълнено от специален ресурс, който може да помогне на личните изучавания, групите от съботните училища или изучаването на Библията в малки групи да оживеят. Повечето уроци включват кратки документални видеоклипове, създадени от основния сътрудник Адам Рамдин, които документират ключовите истории от развитието на църквата. Тези видеоклипове се записват на място, където са се случили събитията, за да помогнат на зрителите да визуализират по-добре историите на нашите пионери. Тези видеоклипове могат да бъдат достъпени, като последвате връзките в края на всеки урок или като посетите www.lineagejourney.com и отидете в секцията на Сезон 2. Важно е да активирате субтитри на български език от инструментите за настройки на видеото. Молим се това изследване и тези ресурси да ви помогнат да откриете духовното си наследство и да обогатите връзката си с Исус.