---
title:  Война в небесата
date:   30/10/2023
---

### inTerpret

`Какви специални послания носи Откровение 12:7-11?`

`Кои части от него са трудни?`

`Какви въпроси възникват в теб?`

`Кои са библейските  принципи, които откриваш в текста?`

`В коя област от живота си можеш да приложиш библейския текст?`

**Война в небесата**

В Откровение 12:7 са представени двата основни участника в тази велика борба: Михаил и змеят. Змеят бива идентифициран два стиха по-късно; той е наречен “старовременна змия ... дявол и Сатана“. Всяка една от тези титли описва различен аспект от неговия характер и начин на действие. Михаил е името на великият архангел, който воюва със Сатана (Юда 1:9). Архангел означава главен ангел, княз на ангелите. Михаил понякога бива наричан „великият княз“ (Даниил 12:1). Като знаем, че Исус ще се завърне на тази земя с вика на архангел (Йоан 5:28,29; 1 Солунци 4:16), можем да заключим, че Михаил е една от многото титли на Исус – не защото Той е ангел или сътворено същество, а защото е предводителят на ангелите.

Войната в небесата започва, защото Сатана поставя под въпрос управлението, авторитета и същността на Бога. Бог не унищожава опозиционера Си веднага, което разкрива много за Неговата същност – Той е търпелив и бавно се гневи (Псалми 145:8)

Войната между Михаил и змеят се ожесточава, докато повече няма място за Сатана и неговите ангели в небето.

Библията заявява, че дяволът и неговите ангели са свалени на планетата Земя (Откровение 12:9), което премества борбата от небето на земята. Тогава Сатана разширява атаките си, за да включи и Божия народ и да „ги клевети денем и нощем пред нашия Бог“ (Откровение 12:10). Фокусът на нападението се измества от Твореца към Неговото творение. Това да бъдат наранени нечии деца често е много по-болезнено от нападение над самия родител, факт, който Сатана е знаел добре.

Откровение 12:11 подчертава три неща, които могат да ни спечелят победата в тази космическа битка: да представим кръвта на Исус, да си припомним силата на нашето свидетелство, и да сме готови да отдадем живота си, ако бъдем призовани към това. Единствено Христовата кръв може напълно да изкупи греховете ни. Като изискаме Неговата кръв, ние представяме Неговата победа над самата смърт. Като споделяме това, което Бог е направил за нас, ние поддържаме отношение на благодарност, а не горчивина, което подпомага църквата. Не сме създадени да живеем в изолация, така че не се срамувайте да насърчавате споделянето с вашето духовно семейство. Готовността да отдадем живота си за благовестието разкрива пълно посвещение на Бога. Когато някой цени дадено убеждение (в този случай вярата в Бог) повече от живота, нищо не може да го отдели от това убеждение. Нашият живот на земята е цèнен, но ние трябва да обичаме вечния живот повече. Трябва да сме готови да се откажем от единия, за да спечелим другия.

`Според теб как биха реагирали ангелите, ако Бог веднага бе унищожил Сатана в отговор на неговия бунт?`

`Как можем ние, слабите грешници, да се надяваме в победа над Сатана?`