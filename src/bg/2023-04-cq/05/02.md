---
title:  Под силна атака
date:   29/10/2023
---

### inGest

Огради повтарящите се думи/идеи.
Подчертай важните за теб думи/идеи.
Свържи със стрелки онези думи/идеи, които се допълват.
Наизусти любимия си стих.

**Под силна атака**

Бог открива великата борба на Елън Уайт под формата на двучасово видение в Ловътс Гроув, Охайо, по време на погребението на дете. На следващия ден, докато пътува с влак към дома със своя съпруг, Елън Уайт усеща присъствието на невидим пътник до тях. Тя усеща, че този пътник е сигурен, че истината за него няма да излезе наяве. На същия ден семейство Уайт се отбива у техен приятел в Джаксън, Мичиган. Само няколко минути по-късно Елън чувства странно, студено усещане от дясната страна на тялото си и в сърцето си и е парализирана от внезапен удар. Въпреки че се намира само на петдесет мили от дома, тя е сигурна, че повече няма да види децата си. Присъстващите усилено се молят за нея и тя успява да продължи пътуването до дома си в Батъл Крийк, Мичиган, където бавно написва това, което е видяла. Тя пише страница по страница и се налага да си почива три дни след всяка изписана страница, но в крайна сметка завършва книгата.

През юни същата година Елън получава обяснение за атаката, която преживява в къщата на Дан Палмър. Тя пише “Бе ми показано, че чрез внезапната атака в Джаксън, Сатана се е опитал да отнеме живота ми ... но Бог изпраща ангели да ме спасят“ (Life Sketches, [1915], стр. 163). Първото описание на това видение е публикувано през 1858г. в „Духовни дарби“. То по-късно бива разширено в четирите тома на „Духът на пророчеството“ и накрая се превръща в петте тома от поредицата „Конфликтът на вековете“, от които „Великата борба“ е последна.

Откровение 12 глава е преглед на този конфликт, като започва с войната в небето, продължава с опита да бъде убит Исус и преследването на църквата през Средновековието, и завършва с войната в края на времето срещу църквата на остатъка, точно преди завръщането на Исус. Текстът посочва ясно, че Сатана е пропъден от небето на земята и взима голяма част от ангелите със себе си. Никой не иска греховете му да бъдат показани наяве и Сатана не е изключение. Той не иска истината за падението и предишната му слава да бъдат показани наяве, което обяснява защо се е опитал да убие Елън Уайт преди тя да успее да запише това.

Първата половина от „Откровение“ разглежда седемте църкви, печатите, и тръбите, докато втората половина, предимно се съсредоточава върху последния конфликт във великата борба. Откровение 12 глава, която дава начало на втората половина от книгата, обобщава конфликта и предоставя контекста му. Стиховете в Откровение12:7-11 са особено важни, защото те разкриват къде започва войната, кои са основните участници и как може да бъде спечелена победа във войната. Великата борба разкрива, че единственият начин за спасението на грешниците включва огромен риск. Истинските подбуди на Сатана и Божията истинска същност няма да бъдат напълно разкрити до самия край, което може да доведе до много погрешни схващания. Но Бог е търпелив и може да изчака, като знае, че ще бъде оправдан в края.

`Според теб защо Сатана се опитва да отнеме живота на Елън Уайт след като тя получава видението за великата борба? Защо именно това видение бива избрано, а не друго?`

`Как знанието, че борбата е много по-голяма от нас, променя перспективата ни за проблемите и изпитанията, пред които се изправяме?`