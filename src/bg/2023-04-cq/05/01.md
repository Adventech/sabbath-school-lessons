---
title:  Не само теория
date:   28/10/2023
---

### inTro

**Прочети Откровение 12:7-11. Вникни в библейския текст.**

**Не само теория**

Великата борба между Христос и Сатана е в основата на историята в цялата Библия. Разбирайки, че съществува борба между доброто и злото, която е започнала не на този свят, а на небето, ние придобиваме по-широко разбиране за болката, тъгата, предизвикателствата и проблемите, пред които се изправяме всеки ден. Историята за великата борба ни дава контекст за тези необясними събития в живота. Тази битка между доброто и злото ни се разкрива в Библията и виждаме как тя се развива в човешката история. Скоро след ерата на ранната християнска църква, езичеството и християнството се преплитат в поредица от компромиси, което води до активното ограничаване на Библията по време на Средновековието.

Реформацията започва постепенно да премахва наслоените тъмнина и суеверие чрез влиянието на мъже като Джон Уиклиф, Джо Хюс, Джером, Мартин Лутер и Джон Уесли. Други групи от вярващи, като валденсите и анабаптистите, проповядват основни библейски учения и в следствие понасят тежки гонения. Тази последователна нишка от историята и различните исторически моменти биват събрани и преразказани на кратко в края на 50-те години на 19-ти век, когато Бог дава видение на Елън Уайт, което води до написването на книгата „Великата борба“.

Основната идея на великата борба е лупата, през която наблюдаваме и разбираме всички библейски истини. Стивън Хокинг, удивителният физик от Кеймбриж, пише, че ако учените открият дълготърсената „теория на всичко“, за да обяснят многобройните механизми във вселената, „ще познаем Божия ум“ (Кратка история на времето [1998]). Адвентният теолог Хърбърт Дъглас написва в отговор: „Това бе дадено на адвентистите от седмия ден [—]гледна точка, която онагледява „теорията на всичко“. Тя ни представя „Божия ум“. Не сме я открили, тя ни е дадена. Наричаме я идеята за великата борба“ (“The Great Controversy Theme: What it Means to Adventists,” in Ministry Magazine [2000], 5, 6).

### inScribe

Препиши Откровение 12:7-11. Можеш също така да преразкажеш библейския текст или да го представиш схематично.

` `