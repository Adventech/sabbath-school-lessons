---
title:  Преоткрита надежда
date:   30/09/2023
---

### inTro

**Прочети Матей 25:1–13. Вникни в библейския текст.**

**Преоткрита надежда**

Историята на Църквата на адвентистите от седмия ден е пълна с хора, търсещи Исус. Адвентното движение е започнало с една основна идея: надеждата, че Исус скоро ще се върне на тази земя. Те очаквали Исус да се появи сред небесните облаци, в славата на Отец, заедно с всички свети ангели.

След като Уилям Милър се е убедил, че Исус предстои да дойде в следващите двадесет и пет години, първоначално нямал никакво желание да проповядва за това. Той не бил книжовник, пастор или университетски учен, а фермер, отпаднал от християнството, бивш деист, който в крайна сметка намерил своя път обратно към християнската вяра, благодарение на методичното и лично изучаване на Библията. Той изучавал и проверявал своите заключения отново и отново в продължение на петнадесет години. През 1833 г. най-накрая се поддал на Божия призив, който го подтикнал да сподели публично своите библейски изследвания. Тъй като самият той в миналото възприемал скептична позиция, неговите послания обърнали хиляди агностици, както и други скептици. Също така, неговите послания съживили номинални християни, които били духовно мъртви. Проповедите на Милър обяснявали изпълнените пророчества от Даниил и Откровение и давали на хората твърда причина да вярват в Бог, а посланията му за скорошното завръщане на Христос придавали неотложна спешност на призивите му.

Постоянният фокус върху Второто пришествие в рамките на нашето движение (както се вижда от името ни: “Адвентисти”), може да бъде проследено назад до значителното въздействие и влияние на милеристкото движение от 1830-те и 40-те години. Възраждането на вярата, че Второто пришествие е неизбежно, същевременно се усетило в целия свят.  Други важни примери са: Мануел Де Лакунца в Южна Америка, Едуард Ървинг в Англия и Йохан Бенгел в Германия, Европа, Азия и Африка. Тези две десетилетия довели до значителен напредък в разкриването на истината, свързана с второто пришествие и светилището, но имало и значителни грешки, които трябвало да бъдат поправени и, в някои случаи, отучени. Това било съживление, наблюдавано сред християни от различни деноминации, подтикнато от личното изуване на Библията.

Днес, в едно общество погълнато от материалистично мислене, посланието за Второто пришествие е по-революционно от всякога. Нека ние също да помогнем на другите да ориентират живота си към реалността, че Исус се завръща.

### inScribe

Препиши Матей 25:1–13. Можеш също така да преразкажеш библейския текст или да го представиш схематично.

` `