---
title:  Болезнено забавяне
date:   04/10/2023
---

### inVitе

Разгледай Матей 25:1–13 отново и открий Исус в него.

`Как преоткриваш Исус тук?`

`Какво ти казва Исус чрез този текст?`

`Какъв е твоят отговор на този призив на Исус? Помоли се.`

**Болезнено забавяне**

Исус е младоженецът в притчата. Той копнее да бъде обединен със Своята булка, църквата - с вас. Няма нищо, което Исус иска повече от това да вземе децата Си на небето. Това забавяне наранява Божието сърце, може би дори повече, отколкото наранява нас. Пасажът от тази седмица използва примера на сватбено тържество, за да илюстрира борбите, пред които е изправена чакащата църква. На никого не му е приятно да присъства на сватба която е забавена. Гостите стават неспокойни, младоженецът и булката се нервират. Чакането на дългоочаквано събитие може да бъде мъчение. Ето защо притчата за десетте девици е идеална илюстрация за  емоционалния катаклизъм, пред който е изправена църквата. Чакането е трудно за всички.

Погрешното тълкуване на Библията довело до болезнено разочарование за чакащата църква през 1844 г. Събитията от 22 октомври, известни като Голямото разочарование, разцепили милеристкото движение. Те имали разбиране за Писанието, но когато вярата им срещнала изпитанията, се оказала недостатъчно вкоренена, за да ги задържи и те се отказали от надеждата си за скорошното идване на Исус.

Точно както в Матей 25, милеристите се нуждаели от допълнително масло за своите лампи, в най-мрачния си час – полунощ. От техния опит можем да научим, че маслото не може да се прехвърля. Когато кризата дойде, никой не може да вземе на заем от приятел доверие в Бог. Всеки трябва да живее според собствената си вяра. Исус свободно предлага спасение на всички, но Той очаква всеки от нас индивидуално да Му се предаде и да развие характера на Христос в живота си. Точно както Исус имал роля в спасителния план, която само Той могъл да изпълни, ние също трябва да изпълняваме собствените си задачи: трябва да се предадем на Христос и да Му позволим да работи свободно в живота ни. Характерът трансформиран от Светия Дух (Римляни 8:13), не е нещо, което може да бъде споделено с другите. Можем да споделяме Неговата любов и да бъдем светлина за света в това мрачно време, но характерът не може да се прехвърли. Скоро викът „Ето, младоженецът идва“ (Матей 25:6) ще се разнесе по света. Като чакаща и работеща църква, ние трябва да пребъдваме в Христос ежедневно тук и сега, за да сме готови, когато Той дойде. Можем да бъдем подготвени само чрез маслото на Светия Дух, което ежедневно изпълва сърцата ни и оформя характерите ни.

Докато десетте девици спели, никой не могъл да види разлика между мъдрите и неразумните. Разликата се открила едва с настъпването на кризата. Колко от нас в църквата изглеждат добре погледнати отвън, но в ежедневието ни липсва работата на Светия Дух? Може да се каже, че истинската криза настъпва преди извънредната ситуация. Може би спокойните времената, дори времената на просперитет са най-опасни. Сега, докато нещата все още са сравнително нормални, е времето да позволим на Светия Дух да влезе във всяко кътче от живота ни, така че когато Бог разкрива характерите на хората - живият, обитаващ Христос да се вижда в нас.