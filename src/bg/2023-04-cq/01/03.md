---
title:  Пригответе си запаси
date:   02/10/2023
---

### inTerpret

`Какви специални послания носи Матей 25:1–13?`

`Кои части от него са трудни?`

`Какви въпроси възникват в теб?`

`Кои са библейските принципи, които откриваш в текста?`

`В коя област от живота си можеш да приложиш библейския текст?`

**Пригответе си запаси**

Животът на ранните адвентисти бил смесица от вяра и действия. Леонард Хейстингс не събрал картофите си, защото вярвал, че Исус идва. Джоузеф Бейтс инвестирал всичките си пари в писането на статии, за да проповядва великата вест. Семейство Стоуел продало фермата си и се преместило при семейство Андрюс. Когато Исус не се появил, както се надявали нито през пролетта, нито през октомври 1844 г, разочарованието било дълбоко и болезнено. Те се борели с унижението, страха и объркването, докато хиляди въпроси за това, в което вярвали, изпълвали съзнанието им.

Притчата за десетте девици се отнася както за времето на изчакване през 1844 г., така и за много по-дългото време на изчакване, което църквата се намира в момента. Матей 25:1-13 поставя особен фокус върху личната подготовка и колко важна е тя за идването на Христос. Стихове 3 и 4 очертават разликата между двата вида жени: мъдрите донесли масло, а неразумните не. Маслото е често срещан символ на Светия Дух (Захария 4:1-6), нещо, което липсвало в живота на неразумните девици. Те очевидно имали библейско познание за истината и на външен вид били дълбоко благочестиви, но в крайна сметка това се оказало недостатъчно.

Тази притча е втората от четири, дадени от Исус в Матей 24:45—25:46. И четирите изобразяват две групи в църквата. В първите три притчи има период на значително забавяне, което изпитва характера на чакащите. Поне от 1840 г. Божият народ чака Исус да се завърне. Забавянето накарало мнозина да се усъмнят в обещанието Му, че ще се върне; мнозина се отказали от вярата си. Тези притчи показват, че онези, които продължават да се доверяват на обещанията на Исус, няма да бъдат разочаровани в края.

Има една интересна част на тази притча, която се отнася както за мъдрите, така и за неразумните девици: „дрямка обхвана всички и заспаха” (Матей 24:5), докато в полунощ, когато призивът да посрещнат младоженеца ги събудил. Дори мъдрите, които носели допълнително масло, не могли да останат будни. “Полунощ” е символ на духовната тъмнина, която ще покрие света в последните дни – „най-мрачният период от историята на тази Земя“ (Елън Уайт, Притчи Христови). Спящите девици представляват една спяща църква в последните моменти преди Исус да се завърне.

Когато жените се събудили от призива да се присъединят към сватбеното тържество, те осъзнали, че трябва да се погрижат за лампите си, за да загорят отново ярко, след като са били изоставени толкова дълго. За съжаление, в този критичен час било невъзможно да се сподели останалото масло, тъй като всяка от мъдрите девици имала достатъчно само за себе си. Когато възникнала извънредна ситуация, вече било твърде късно, за да се подготвят. Кризата разкрила това, което им липсвало през цялото време. Как ще реагираме като дойде тази криза се определя от това как се подготвим днес!

Тази притча има тъжен край, тъй като неразумните девици се връщат на сватбеното тържество, след като се опитали да купят още масло. Тогава чуват съкрушителните думи: „Не те познавам” (Матей 24:12). Връзката им с младоженеца била достатъчна, за да се присъединят към процесията, но в крайна сметка се оказало, че взаимоотношенията им били повърхностни, лишена от истинска дълбочина и преданост.

`Жените носели резервното масло в специални съдове. По какъв начин може да си осигурим резерва от Светия Дух? Как можем да приложим този принцип в живота си?`