---
title: 'Зло в очите на Господа'
date: 23/12/2019
---

**Разгледайте следните стихове. Какво ни говорят за тези водачи и за тяхното влияние върху хората, които ръководят?**

`3 Царе 15:26, 34`

`4 Царе 13:1-3`

`Йоан 11:46-53`

Отрезвяваща мисъл за мнозина от нас, заемащи някакви ръководни позиции – нашият стил на ръководство има потенциала да влияе благоприятно или неблагоприятно върху духовността на хората. А във всичките споменати случаи влиянието е отчайващо лошо.

По-конкретно, нашият характер и посвещение на Христос оказват влияние върху хората, с които общуваме. Духовните водачи влияят върху другите – или ги насочват към Бога, ако самите те Го търсят; или ги насочват към злото, ако не търсят Бога.

Не можем да отречем, че за разлика от днешните примери, Ездра и Неемия имат силна връзка с Бога. В Библията за тях са записани много повече случаи на пост и молитва, отколкото за останалите велики водачи. Народът ходи с Бога под тяхното ръководство, въпреки че не всичко е идеално. В живота си те държат посоката към небето. От друга страна, фактът, че има хора, които не са повлияни или променени от влиянието на Ездра и Неемия, свидетелства, че не вярата на другия, а нашата собствена вяра е решаваща за самите нас. Вижте хората, които са имали възможността да видят Исус в плът, да чуят проповедите Му и дори да наблюдават или слушат за чудесата Му, а накрая са Го отхвърлили. Да, трябва да изпълним дълга си, каквато и позиция да заемаме в живота, и можем да бъдем влияние за добро или за зло. Но в края на краищата всеки човек ще трябва сам да отговаря пред Бога.

`Помислете за хората от вашата сфера на влияние. Как бихте могли да подобрите своето влияние?`