---
title: Влиянието на водачите
date: 22/09/2019
---

В цялата Библия намираме примери за водачи – добри или лоши, а понякога дори по малко и от двете. Лошите водачи понякога вършат добри неща, а добрите водачи понякога извършват лоши неща. Все пак всички те са хора, способни да вършат добро и зло, правда и неправда. Кой ли не е изпитвал това на собствения си гръб?

Обаче проблемът е, че когато си водач, упражняваш голямо влияние – за добро или за зло. Достатъчно лошо е да имаш недобро влияние в дома си или на работното си място – където и да се намираш. Но когато си на ръководен пост – бил той духовен, политически или и двете – влиянието страшно много се умножава. Колко е важно тогава, каквато и да е позицията ти, но особено като ръководител, да отразяваш принципите и ученията на Писанието.

**Разгледайте следните стихове. Какви примери за водачи намираме в тях? Ако са добри, обяснете защо. Ако са лоши, също обяснете защо.**

`Ровоам (3 Царе 12:1-16)`

`Петър (Деяния 15:7-11)`

`Йосия (4 Царе 23:1-10)`

`Девора (Съдии 4:1-16)`

`Ахаав (3 Царе 21:1-16)`

`Обобщете накратко какви уроци можем да научим от тези истории за същността на добрия и лошия водач и как да ги приложим за себе си, независимо от положението ни.`