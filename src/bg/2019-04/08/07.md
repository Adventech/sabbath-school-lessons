---
title: 'Разширено изучаване'
date: 22/11/2019
---

Прочетете главата „Посвещение“ от книгата на Елън Уайт „Пътят към Христос“, с. 43-48, издателство „Нов живот“, София, 2016.

„Службата в земното светилище се провеждаше в две фази: свещениците служеха ежедневно в Светая, докато веднъж в годината първосвещеникът извършваше едно специално дело на умилостивение в Светая Светих за очистване на светилището. Ден след ден покаяният грешник донасяше жертвата си при вратата на скинията и полагайки ръце върху главата ѝ, изповядваше греховете си, като по този начин символично ги пренасяше от себе си върху невинното жертвено животно. След това го заколваше. „Без проливане на кръв“ – казва апостолът, няма прошка на греха. „Животът на плътта е в кръвта“ ( Левит 17:11 ). Нарушеният Божи закон изисква живота на престъпника. Кръвта, символизираща загубения живот на грешника, чиято вина понасяше жертвата, се пренасяше от свещеника в Светая и се поръсваше пред завесата, зад която се намираше ковчегът със закона, който грешникът беше нарушил. С тази церемония грехът чрез кръвта се прехвърляше символично върху светилището. В някои случаи кръвта не се внасяше в Светая, но месото трябваше да се изяде от свещеника, както заповядва Мойсей на синовете на Аарон с думите: „За да отнемате беззаконието на обществото“ ( Левит 10:17 ). И двата ритуала по сходен начин символизират прехвърлянето на греха от покаяния грешник към светилището“ (Уайт, Е. Великата борба. София: Нов живот, с. 260).

**Въпроси за разискване**

`Помислете за обещания, които сте дали и не сте изпълнили, независимо колко искрено и сериозно сте възнамерявали да ги спазите. Какво научихте от тези случаи, което може да ви помогне да не допускате отново същата грешка?`

`Заветът е законово установяване на взаимоотношения. Ние го нарушаваме, но Бог е винаги верен в Своята част дори когато ние не сме. Как това разбиране за Божията доброта и вярност привлича хората към една по-тясна връзка с Него и така ни помага да живеем както би трябвало?`

`Помислете колко много пъти сте били неверни към Бога и към обещанията, които сме получили при „новия завет“ (Лука 22:20; Евреи 8:13; 9:15). Защо тогава е толкова важно да разберем спасителния план и обещанието за прошка, което имаме заради жертвата на Исус, чиято кръв е подпечатала „новия завет“ за нас?`