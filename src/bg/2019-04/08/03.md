---
title: 'Завети в историята'
date: 18/11/2019
---

След Потопа Бог започва всичко от начало – сега с Ной и с народа, който възниква след него. С тях също иска да изгради взаимоотношения, а централно място в тази връзка има концепцията за завета. Библията разкрива седем основни завета, които Бог е сключвал с хората:

- 1-ви завет: Адам ( Битие, 1-3 гл. );
- 2-ри завет: Ной ( Битие 6-9 гл. );
- 3-ти завет: Авраам ( Битие 12:1-3 );
- 4-ти завет: Мойсей и Израилевият народ (известен като Синайски или Мойсеев завет; Изход , 19-24 гл. );
- 5-ти завет: Финеес ( Числа 25:10-13 );
- 6-ти завет: Давид ( 2 Царе 7:5-16 );
- 7-ми завет: Новият завет ( Йеремия 31:31-34 ).

`Прочетете следните стихове. Какво имат предвид те под „вечен завет“? Битие 9:16, 17:7; Исая 55:3; Евреи 13:20`

Библията употребява фразата „вечен завет“ шестнадесет пъти. От тях тринадесет се отнасят до заветите с Авраам, Израил при Синай и Давид. Всеки от заветите, споменати по-горе, макар и неповторим, носи отпечатъка на „вечния завет“. Точно както вечният завет първо е обявен в Битие 3:15 , но после постепенно бива разкриван в цялата Библия, същото важи и за вечния завет. Всеки следващ завет пояснява и задълбочава познанието за вечния завет на любовта, разкрит най-пълно в спасителния план. „Новият и старият завет“, както често ги разграничаваме, съдържат същите елементи.

- Освещение: „Ще положа закона Си във вътрешностите им и ще го напиша в сърцата им“ ( Йеремия 31:33; Евреи 8:10 ).
- Примирение: „Аз ще бъда техен Бог и те ще бъдат Мой народ“ ( Йеремия 31:33; Евреи 8:10 ).
- Мисия: „И няма вече да учат всеки ближния си и всеки брат си и да казват: Познайте Господа; защото те всички ще Ме познават – от най-малкия до най-големия между тях“ ( Йеремия 31:34; Евреи 8:11 ).
- Оправдание: „Ще простя беззаконието им и греха им няма да помня вече“ ( Йеремия 31:34; Евреи 8:12 ).