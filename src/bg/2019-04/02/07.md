---
title: 'Разширено изучаване'
date: 11/10/2019
---

Прочетете главата „Човек на действието“ от книгата на Елън Уайт „Пророци и царе“, с. 323-325.

Неемия е човек на молитвата: „Неемия често се молеше от цяло сърце за своя народ. Но сега, докато се молеше, в съзнанието му се зароди свята цел. Реши, че ако успее да получи съгласието на царя и необходимото съдействие за средства и материали, той самият ще се заеме с възстановяването на стените на Йерусалим и националната сила на Израил. И молеше Господа да му дари благоволението на царя, за да бъде осъществен този план. „Направѝ да благоуспее, моля Ти се, слугата Ти днес – умоляваше той – и му дай да намери милост пред този човек“. Четири месеца чака Неемия благоприятна възможност да представи молбата си пред царя“ (Уайт, Е. Пророци и царе. С. 323).

**Въпроси за разискване**

`Във връзка с въпроса от сряда, какво означава фактът, че в цялата Библия – Старият и Новият Завет – призваните от Бога се сблъскват с огромна съпротива? Всъщност какво ви говори фактът, че нещата се развиват така почти във всички случаи? Може би, един по-точен въпрос би бил: Какви примери бихте могли да намерите за човек, призован от Бога да извърши Неговата воля, който да не се е сблъскал със съпротива? Трябва ли да се обезкуражаваме, когато, вършейки Божията воля, срещаме сериозни препятствия пред осъществяването на онова, което вярваме, че Господ ни е призовал да извършим?`

`Прочетете Неемия 2:18. Какво ни говори това за силата на личното свидетелство и каква е решаващата му роля за положителната реакция на евреите спрямо Неемия?`

`Нито Ездра, нито Неемия биха постигнали нещо без помощта на царя. С други думи, тези Божии мъже работят в сътрудничество с политическите власти, които са езически. Какви поуки бихме могли да извлечем за това кога ние като църква можем да работим с политическите сили, които и да са те? Същевременно кога църквата трябва да бъде много внимателна по този въпрос?`

`Прегледайте молитвата на Неемия с групата (Неемия 1:1-11). Какво в нея може да задълбочи връзката ви с Бога? Какво ни учи тя за отдаването на Бога, изповедта и изискването на обещанията?`