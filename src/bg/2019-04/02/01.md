---
title: Неемия
date: 06/07/2019
---

### За изучаване през седмицата
Неемия, 1-2 гл.; Второзаконие 7:9; Псалми 23:1-6; Числа 23:19.

> <p>Стих за запаметяване</p>
> „А когато чух тези думи, седнах и плаках, и тъжах няколко дни; и постих и се молих пред небесния Бог, като казвах: Моля Ти се, Господи, Боже небесни, велики и страшни Боже, Който пазиш завет и милост към тези, които Те обичат и изпълняват Твоите заповеди“ (Неемия 1:4,5).

Досега две групи пленници са се завърнали в Юдея като поне частично изпълнение на Божиите обещания към еврейския народ.

Но има още една група, която Бог подготвя. На нея е възложено да разреши един проблем. Въпреки че първите две групи са се върнали да възстановят Йерусалим и да изпълнят част от проекта, като довършат храма, останалата част от строителството е изоставена, когато се повдига съпротива от околните народи. Те не искат израилтяните да строят града и стените му, защото се страхуват, че ще станат могъща нация, каквато някога са били ( Ездра 4:6-24 ). Затова завръщането на израилтяните им изглежда заплаха, на която са решени да се противопоставят. Но Бог не е призовал Своя народ, за да ги изостави, докато вършат работата, за която ги е избрал.

Затова подготвя друг човек да изпълни Неговата воля и да осъществи намеренията Му. Името му е Неемия - него и делото му ще разгледаме сега.