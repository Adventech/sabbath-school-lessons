---
title: 'Неемия се подготвя за задачата си'
date: 10/10/2019
---

Няма съмнение, че Господ е призовал Неемия за тази задача и ще му осигури всичко необходимо. Въоръжен с Божиите обещания и с увереността в Неговия призив, той продължава напред. Но пристъпва внимателно и с молитва. С други думи, макар да знае, че Бог е с него, това не му пречи да обмисля внимателно какво ще стори.

`Прочетете Неемия 2:11-20. Какво прави Неемия, за да се подготви за възстановяването на стената?`

`Уроци за водачи: Първи урок – Неемия не разказва на всички какви са плановете, които „беше вложил моят Бог в сърцето ми да направя за Йерусалим“ ( Неемия 2:12 ). Той не само не ги казва на враговете, но ги скрива и от еврейските водачи. Тръгва на разузнавателна мисия, за да разбере какво трябва да се направи. Втори урок – Преди да представи нещо, Неемия изследва внимателно и планира цялата работа, която ще трябва да се свърши. Трети урок: Когато излага задачата, първо припомня какво е направил Бог досега, за да осъществи това пътешествие, а след това добавя думите на царя. Първо насърчава, а след това моли за посвещение. Цяло чудо е, че евреите откликват положително и решават да строят въпреки съпротивата, която ще настъпи. Бог е подготвил не само царя чрез молитвите и поста на Неемия, но също и еврейския народ, за да отговорят смело и с кураж.`

`Прочетете Неемия 2:19,20. Какво ни казват тези стихове относно вярата на Неемия? Възможно ли е да са му помогнали текстове като Второзаконие 7:9; Псалми 23:1-6 и Числа 23:19 ?`

Нашите думи показват кои сме ние и в какво наистина вярваме. Неемия говори възвисяващи думи. Той не се страхува да включи Бога във всичко, което казва, а също и да Го прославя дори когато хората му се присмиват и го подиграват. Въпреки че знае за презрението, което изпитват към него враговете му, той не омекотява думите, нито изключва Бога от разговорите. Също като Йосиф в Египет преди много години, Неемия не се страхува да издига своя Бог сред хората, които не вярват в Него.