---
title: Изправени пред противници
date: 20/07/2019
---

### За изучаване през седмицата
Ездра 4:1-5; 2 Коринтяни 6:14; Ездра 5:1-5; Агей 1; Ездра 4:6-24; Неемия, 4 гл.; Неемия 6:1-13.

> <p>Стих за запаметяване</p>
> „Но върху старейшините на юдеите беше окото на техния Бог, така че те не можаха да ги спрат, докато работата не беше отнесена до Дарий и тогава да бъде даден писмен отговор за работата“ (Ездра 5:5).

Ездра, от 3 до 6 глави са структурирани тематично и покриват различни исторически периоди на съпротива срещу възстановяването на храма. Разбирането на този тематичен подход ще помогне за изясняването на цялостното послание.

Ездра за първи път е споменат по име в 7 глава, 1 стих. Когато той пристига през 457 г.пр.Хр., нещата се променят и град Йерусалим и стената му започват да се възстановяват периодично. Тринадесет години по-късно пристига Неемия (изпратен от Артаксеркс през 444 г.пр.Хр.) и строежът на стената най-накрая е възобновен. Въпреки силната съпротива, работата е завършена за 52 дни (Неемия 6:15).

Съпротивата срещу Божието дело е преобладаващата тема в двете книги „Ездра“ и „Неемия“. Затова не е изненадващо, че възстановяването на храма и на Йерусалим предизвикват противопоставяне и гонения. Днес, накъдето и да се обърнем, виждаме съпротива срещу Господното дело. Сатана се опитва да попречи на бързото разпространение на евангелието, защото то заплашва неговото владичество. Как евреите в „Ездра“ и „Неемия“ са се справили със съпротивата?