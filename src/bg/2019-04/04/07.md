---
title: Разширено изучаване
date: 26/07/2019
---

Прочетете главите „Строители на стената“, „Упрек срещу изнудването“ и „Езически заговори“ от книгата на Елън Уайт „Пророци и царе“, с. 327-340.

„Божиите работници и в наше време понасят съпротива и обезсърчение заради открити врагове и престорени приятели, също както строителите от времето на Неемия. Християните са изпитвани не само чрез яростта, презрението и жестокостта на враговете си, но и чрез бездействието, непостоянството, безразличието и коварството на мнимите приятели и помощници“ (Уайт, Е. Пророци и царе. С. 330).

„Опитите на враговете на Неемия да му повлияят се провалиха заради твърдото му посвещение на Божието дело и еднакво твърдото му упование в Бога. Бездейният човек става лесна плячка на изкушенията, но злото не намира почва в живот, който има благородна цел и всепоглъщащ стремеж. Не отслабва вярата на този, който постоянно напредва, защото във всяка една посока той забелязва Безкрайната Любов, която действа във всичко за осъществяване на благите Си намерения. Истинските Божии служители работят с решителност, която няма да отслабне, защото постоянно се уповават на престола на благодатта“ (с. 340).

**Въпроси за разискване**

`Поставете се на мястото на Зоровавел и Исус, и на другите ръководители, когато онези мъже идват да им предлагат помощ. Връщайки се назад, можем да видим, че са постъпили правилно, като не са приели предложението. Като адвентисти, как можем да разберем кога трябва и кога не бива да си сътрудничим с други хора, които не са от нашата вяра? Как решаваме дали това е правилно, или не? Какви критерии трябва да прилагаме?`

`В цялата библейска история виждаме опасностите за вярата от компромисите със света. Всъщност цялата история на древния Израил чак до вавилонския плен е убедителен пример за такъв компромис. Същевременно какво става, когато хората стигат до крайности, за да избегнат тази опасност? Когато самият Исус е обвинен, че нарушава съботата (Йоан 9:14-16), не е ли това силен пример, че Неговите обвинители са стигнали до другата крайност? Как откриваме златната среда?`