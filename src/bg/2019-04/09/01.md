---
title: 'Изпитания, премеждия и списъци'
date: 23/11/2019
---

### За изучаване през седмицата
Ездра 1:9-11; Даниил 1:1,2; Даниил, 5 гл.; Второзаконие 30:1-6; Ездра 8:1-23; Неемия 11:1,2; 12:1-26.

> <p>Стих за запаметяване</p>
> „ [ Те ] се присъединиха към братята си, големците си, и встъпиха в заклинание и клетва да ходят по Божия закон, който беше даден чрез Божия слуга Мойсей, и да пазят и вършат всичките заповеди на Йехова, нашия Господ, законите Му и наредбите Му“ (Неемия 10:29).

Обикновено прескачаме родословията и дългите списъци в Библията. Но Господ ги е включил по някаква причина. Библейският Господ е Бог на подробностите. Той отбелязва малките неща и това ни уверява, че никога няма да ни забрави.

Тези няколко примера за родословия прогласяват, че Бог знае всичко за нашите семейства, а списъците с различни неща ни говорят, че Той се грижи дори за това, което другите може да счетат за „незначително“. Исус заявява, че Бог се грижи за врабчетата и дори брои космите на главата ни: „Не се ли продават пет врабчета за два асария? И нито едно от тях не е забравено пред Бога. Но на вас и космите на главата са всички преброени. Не се бойте; вие сте много по-скъпи от врабчета“ ( Лука 12:6,7 ). Бог, Който се вълнува от тези подробности, се грижи и за нас и знае в детайли всичко, което ни притеснява.

Затова можем да имаме пълна увереност, да изграждаме доверие в Него и да си почиваме в сигурността, че Той се грижи за всяка сфера от живота ни. Макар това да е утешително, както и трябва да бъде, то също сладва да ни говори, че и ние трябва да се грижим за всяка сфера от живота си.