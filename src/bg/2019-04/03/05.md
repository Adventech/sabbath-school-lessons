---
title: Божието избиране
date: 17/07/2019
---

Много се говори за това, че Бог ни е избрал да извършим нещо. Хората имат различни представи за същността на това избиране. Какво говори Библията за избирането?

`Прочетете Римляни 8:28,29 . Към какво ни призовава Бог? Какво е избрал за нас?`

Този пасаж конкретно заявява, че Бог е предопределил хората да бъдат преобразени по образа на Неговия Син. Не казва, че Бог ни е предопределил за спасение или осъждане и че нямаме думата по въпроса. С други думи, избирането цели нашето преобразяване. Ние трябва да отразяваме Божия Син. Това преобразяване е обещано в следващия стих ( Римляни 8:30 ), в който авторът Павел заявява, че тези, които Бог призовава, Той също и оправдава (прави праведни) и прославя (освещава). Следователно не самите ние се преобразяваме, а по-скоро Бог обещава да осъществи това преобразяване чрез Своята сила.

`Прочетете Римляни, 9 глава. Какво избиране, или призив от Бога, е описано в тази глава?`

В Римляни, 9 глава ап. Павел коментира Божия избор като конкретна задача. Израилтяните са избрани да занесат на света благата вест за Бога. Фразата „Яков възлюбих, а Исав намразих“ обикновено се разбира погрешно, че Бог обича само единия от братята. Обаче в контекста на този пасаж Павел казва, че Яков е избран, а Исав – не. За какво е избран Яков? Да стане баща на израилевия народ. Следователно има два вида избиране от Бога. Първият – Бог избира всеки един от нас за спасение и иска да бъдем преобразени по образа на Исус. Второ, Той избира различни хора за конкретни задачи.

`Защо е насърчително да знаете, че сте предопределени за спасение? Обаче защо това не означава, че каквото и да правите, ще бъдете спасени?`