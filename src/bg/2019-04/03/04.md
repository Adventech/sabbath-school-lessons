---
title: '70-те седмици и 2300 денонощия'
date: 15/10/2019
---

Думата „определени“ от Даниил 9:24 : „Седемдесет седмици са определени“ буквално означава: „Седемдесет седмици са отрязани “. Въпреки че думата, преведена като „определени“, не се употребява никъде другаде в Библията, можем да я открием в еврейската литература и означава „отрязване“ от нещо по-дълго. Тъй като Даниил, 8 глава представя пророчеството за 2300 години, чиято начална точка не е дадена в същата глава, логично е да следва, че когато следващата глава (Даниил, 9 гл.) говори за 490 години като „определени“ или „отрязани“, те могат да бъдат „отрязани“ само от 2300-та пророчески години, споменати в предишната глава. Все пак, от какво би могъл да бъде „отрязан“ този период, ако не от друго, и то по-дълго, пророчество?

`Прочетете Даниил, 8 глава. Коя е тази част от видението, която не е обяснена (особено Даниил 8:14,26,27 )?`

Има много причини да считаме, че пророчеството за 70-те седмици от Даниил 9:24-27 и пророчеството за 2300 денонощия от Даниил 8:14 са свързани: (1) и двете са времеви пророчества; (2) конкретната терминология за „видение“ и „разбиране“ ги свързва ( Даниил 8:26,27 и 9:23 ); (3) и двете тълкувания на пророчествата са дадени от Гавриил ( Даниил 8:16 и 9:21 ); (4) единствената част от видението, която не е обяснена в Даниил, 8 глава, е видението за 2300 вечери и сутрини (понякога превеждани като „дни“) в Даниил 8:14 ; (5) Даниил, 8 глава съдържа видението, а след това частичното му тълкувание, докато в Даниил, 9 глава има само тълкувание, в този случай тълкуванието на единствената част от Даниил, 8 глава. Тя не е изтълкувана, а е пророчеството за 2300 денонощия от Даниил 8:14 – тази част от видението, която Даниил не е разбрал ( Даниил 8:27 ).

Дадената ни в Ездра информация запълва липсващите парченца от предсказанията на пророчеството от книгата „Даниил“, а именно кога да започнем исторически да броим времето относно решаващите аспекти на Христовото служене и работа за нас.

<img style="max-width:100%" src="https://sabbath-school-stage.adventech.io/api/v1/bg/quarterlies/2019-04/lessons/03/days/prophecy.png" />