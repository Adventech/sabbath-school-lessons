---
title: 'Разширено изучаване'
date: 18/10/2019
---

Прочетете внимателно от книгата „Патриарси и пророци“, с. 359-361, обясненията за пророчеството за 70-те седмици и неговото историческо изпълнение.

„Категорично беше посочено времето за идването на Христос, Неговото помазване от Светия Дух, Неговата смърт и достигането на евангелието до езичниците. Привилегия на еврейския народ беше да разбира тези пророчества и да осъзнава изпълнението им в мисията на Исус. Христос настойчиво изтъкваше пред учениците Си колко е важно изучаването им. Говорейки за дадените на Даниил пророчества за тяхното време Той каза: „Който чете, нека разбира“ ( Матей 24:15 ). След възкресението Си Той обясняваше на учениците „всички пророци“ и „писаното за Него“ ( Лука 24:27 ). Спасителят беше говорил чрез всичките пророци. „Христовият Дух, който беше в тях (…) предизвестяваше Христовите страдания и идващата след тях слава“ ( 1 Петър 1:11 )“ (Уайт, Е. Копнежът на вековете. София: Нов живот, 2005, с. 129).

**Въпроси за разискване**

`Поразсъждавайте върху идеята, че Бог ви призовава да направите нещо, което харесвате. Кои принципи бихте могли да следвате, за да разберете, че вършите Божията воля не само когато обичате да правите нещо, но и по принцип?`

`Прочетете историята на Йона и как той отговоря на Божия призив в живота си. Какви поуки можем да извлечем от неговата опитност? Същевременно сравнете поведението на Йона с поведението на Павел, когато е призован от Господа (Деяния 9:1-20). Кои са основните разлики между тях?`

`„Историята на Юда разкрива тъжния край на един живот, който е можел да бъде одобрен от Бога. Ако Юда беше умрял преди последното си пътуване към Йерусалим, той щеше да бъде считан за достоен да заема мястото си сред дванадесетте и неговото отсъствие щеше да се усеща остро“ (пак там, с. 439). Помислете за историята на Юда Искариотски. Дали неговото „призвание“ е да предаде Исус? Ако да, честно ли е това спрямо него? Как да съчетаем възможностите, които получава, с това, което накрая извършва? Какви поуки можем да извлечем от неговата история за силата на свободната воля в живота ни?`