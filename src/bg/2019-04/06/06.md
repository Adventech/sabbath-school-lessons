---
title: 'Радостта в Господа'
date: 07/11/2019
---

Думите „радостта в Господа е вашата сила“ ( Неемия 8:10 ) ни напомнят, че е по Божията воля ние да се радваме и да се наслаждаваме на живота. Преди всичко, това не е просто някаква радост, а радостта да познаваме Бога и да усещаме Неговата любов. Всеки ден трябва да се стремим да се наслаждаваме на Божието присъствие, на Неговата доброта и да се радваме на всичко, което Той ни дава. Освен това насладата в Бога ни осигурява сила да посрещаме новия ден и да се справяме със задачите си.

`Прочетете Неемия 8:13-18. Какво се случва тук и какво ни говори това за народа и за неговите водачи по онова време?`

На следващия ден водачите на народа идват при Ездра, за да научат повече от Божията книга. Тази инициатива на ръководителите показва желанието им да водят обществото към Бога. Те разбират, че няма да могат да водят народа по правия път, ако самите те не се стремят да търсят Бога и да Го познават.

`Прочетете Левит 23:39-43. Каква заповед получават израилтяните и защо?`

Забележете, че в Неемия 8:15 стиховете се отнасят за факта, че те постъпват според това, което е „предписано“. Тук виждаме още един пример за това колко сериозно искат да изпълняват Божието Слово, понеже, в най-добрия случай, след десетилетия на плен са усвоили урока за последиците от непослушанието. Също така, според стиховете от „Левит“ те трябва да празнуват и „седем дни да се веселите пред Господа“ ( Левит 23:40 ). Иначе казано, когато си спомнят Божиите милостиви и благодатни действия и спасение, хората трябва да се радват заради това, което Господ е сторил за тях.

`Помислете какво ни е дадено в Исус, Когото символизират всичките древни израилеви празници. Как можем да се научим да се радваме в Господа дори в трудни и болезнени изпитания? Защо особено в тези моменти е решаващо да направим именно това?`