---
title: Разширено изучаване
date: 09/08/2019
---

Прочетете главата „Напътвани в Божия закон“ от книгата на Елън Уайт „Пророци и царе“, с. 341-343.

„Сега те трябваше да проявят вяра в Неговите обещания. Бог беше приел тяхното покаяние. Сега те трябваше да се радват в увереността, че греховете им са опростени и са си възвърнали Божественото благоволение (…)

Всяко истинско обръщане към Бога внася дълготрайна радост в живота. Когато грешникът се поддаде на влиянието на Светия Дух, той осъзнава своята вина и осквернената си същност в сравнение със светостта на великия Познавач на сърцата. Осъзнава, че е осъден като престъпник. Но не бива заради това да се предава на отчаяние, тъй като прошката вече е осигурена. Може да ликува, че греховете му са опростени: да ликува, че е изпитал любовта на опрощаващия Небесен Отец. Божия слава е да приема грешните, покаяни хора в обятията на любовта Си, да превързва раните им, да ги очиства от греха и да ги облича с одеждите на спасението“ (Уайт, Е. Пророци и царе. С. 343).

**Въпроси за разискване**

`При какви условия бихте могли да изпитате „радостта в Господа“ (Неемия 8:10) като ваша сила? Има ли нещо, което трябва да направим, за да преживяваме Божията сила и Неговата прошка в живота си? Ако да, какво е то?`

`Къде е границата между скръбта за греховете и радостта в Господа? Не си ли противоречат едно с друго? Как законът и евангелието заедно осигуряват отговора? Римляни 3:19-24`

`Прочетете Неемия 8:10, където Неемия казва на народа: „Идете, яжте тлъсто и пийте сладко, и пратете дялове на тези, които нямат нищо приготвено, защото денят е свят на Господа; и не скърбете, защото радостта в Господа е вашата сила“. Яжте тлъсто, пийте сладко, пратете на тези, които нямат – направете всичко това, защото „денят е свят на Господа“. Какво ни говорят тези думи за това как да се радваме в Господа? Какво означава „свят“ в този контекст?`