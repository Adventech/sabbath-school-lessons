---
title: Четенето на Словото
date: 03/08/2019
---

### За изучаване през седмицата
Неемия 8:1-8; Второзаконие 31:9-13; Матей 17:5; Деяния 8:26-38; Неемия 8:9-12; Левит 23:39-43.

> <p>Стих за запаметяване</p>
> „Четоха ясно от книгата на Божия закон и дадоха значението, като им тълкуваха прочетеното“ (Неемия 8:8).

Стената на Йерусалим е завършена. С поставянето на портите израилтяните под ръководството на Неемия са свършили основната си задача. Когато стената е завършена, околните народи се изпълват със страхопочитание и признават, че това „дело стана от нашия Бог“ ( Неемия 6:16 ). Враговете осъзнават, че Богът на Израил е истински Бог, защото въпреки страшната съпротива и омраза, израилтяните все пак са осъществили делото, което са започнали.

След завършването на стената Неемия назначава управител на Йерусалим (брат си Анания) и началник на крепостта (Анания). И двамата са избрани заради честността, благонадеждността и благоговението си към Бога ( Неемия 7:2 ), а не заради роднинските си връзки. Стената е завършена през месец Елул (шестия месец; Неемия 6:15 ).

Коя е следващата задача? В по-нататъшните глави от Неемия (8-10) се описва важна поредица от събития в месец Тишри, седмия месец ( Неемия 8:2 ). В тези стихове откриваме примери, че израилтяните са решени да изпълняват Божието Слово; и каква радост само им носи това.