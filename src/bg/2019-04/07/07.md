---
title: 'Разширено изучаване'
date: 15/11/2019
---

Прочетете главата „Изповед“ от книгата на Елън Уайт „Пътят към Христос“, с. 38-42, издателство „Нов живот“, София, 2016.

В Неемия 9:25 евреите говорят за това как техните предци „се насладиха с Твоята голяма благост“. Глаголният корен е същият като на името Едем, като в „Едемската градина“ ( Битие 2:15 ). Може би най-добрият превод би бил „те се едемизираха“, ако само имаше такъв глагол – едемизирам се .

Все пак евангелието означава възстановяване, а какъв по-добър символ от Едем за това, което накрая ще бъде възстановено? Бог издига еврейския народ и го поставя на кръстопътя на древния свят, за да създаде възможно най-близкия до Едем образ, който би могъл да съществува на една грешна земя. Дори след плена и завръщането все още има потенциал за това. „Защото Господ ще утеши Сион, Той ще утеши всичките му запустели места и ще направи пустотата му като Едем“ ( Исая 51:3 ).

Да, хората се наслаждават на материалните благословения, които Господ им е обещал: благословения, които, доколкото е възможно в един грешен свят, им напомнят за изобилието в Едем. И това е добро. Очаква се да им се наслаждават. Бог е създал физическия свят по такъв начин, че да могат да му се наслаждават, и древният Израил – благословен от Бога – също му се е радвал. Техният грях не е, че „се едемизират“ от Божията голяма благост, а че са забравили Господа ( Йезекиил 23:35 ), на Чиято доброта дължат всичко. Благословенията са станали самоцел вместо средство за постигане на целта, която е да разкриват Бога пред заобикалящите ги народи.

**Въпроси за разискване**

`Исус казва: „А посятото между тръните е онзи, който чува словото; но грижите на този свят и примамката на богатството заглушават словото и той става безплоден“ (Матей 13:22). Какво има предвид Той под „примамката на богатството“ и каква е връзката му с молитвената изповед, която изучавахме тази седмица?`

`Поразсъждавайте върху доктрината за Сътворението. Забележете молитвата от Неемия, 9 глава, в която молещите се почти веднага започват да говорят за Господа като за Творец и Хранител. Доколко основополагаща е тази доктрина за нашата вяра?`

`Как намираме златната среда: да признаваме наследствената си греховност и все пак да не допускаме Сатана да я използва по такъв начин, че да ни обезсърчава и отблъсква от вярата?`