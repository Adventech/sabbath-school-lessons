---
title: Жертвоприношенията като част от поклонението
date: 04/09/2019
---

`Прочетете Неемия 12:43. Какво е особеното при принасянето на „големи жертви“ като част от празничното богослужение?`

Жертвите са били най-важната част от поклонението, докато е съществувал храмът. Имало е няколко различни приношения: като обещание за прошка или като израз на радостта от общението и благодарността към Бога. Жертвите изразяват същността на поклонението, тъй като напомнят на поклонниците истината за Бога и сочат към обещания Потомък, Месия, Който ще пожертва живота Си за тях, защото е Божият Агнец.

`Прочетете Йоан 1:29,36; 1 Коринтяни 5:7; Откровение 5:6,12,13. Какво ни говорят те за символизма на жертвите? Ако древните израилтяни са се радвали на мъртво селскостопанско животно, чиято смърт е разкривала само част от истината, колко повече основания за радост имаме ние днес?`

Забележете още колко пъти се появява само в Неемия 12:43 идеята за радост и веселие. Или наред с благоговението и благочестивия страх, които изпитват хората по времена богослужението (все пак, да заколят животно заради греховете си е сериозна работа), е имало също и радост, и веселие. Когато отиваме при Бога, трябва да изпитваме страхопочитание и благоговение, но също и радост. Псалм 95 разкрива, че истинското поклонение включва призив да пеем, да възкликнем и да славим Бога с музика ( Псалми 95:1 ), както и да се поклоним и да коленичим пред Господа ( ст. 6 ). Стремежът да се намери баланс между радостта и благоговението е съществено важен за преклонението, възхвалата и поклонението пред Твореца.

`Когато си спомним, че на кръста е увиснал Творецът на всичко създадено ( Йоан 1:1-3 ), умирайки за греховете на творението Си, какво чувство изпитваме? Каква е ролята на радостта в опитността ни с Кръста?`