---
title: Да пеем песни на Господа
date: 01/09/2019
---

`Прочетете Неемия 12:27-29. Обърнете внимание на някои от ключовите думи, разкриващи какво представлява тяхното поклонение и възхвала. Как бихте ги описали?`

Израилевият народ е определил конкретна група левити за певци и музиканти в храмовите служби. Бог е заповядал така и е дал указания за службата, тъй като храмовото богослужение трябва да бъде красиво и професионално изпълнено.

Цар Давид е организирал по-сложна и великолепна система на богослужение от преди. Затова потомците на Асаф, когото царят е назначил за ръководител на поклонението в храма, все още се наричат „певците, над работата на Божия дом“ ( Неемия 11:22 ).

`Прочетете 1 Летописи 25:6-8. Какво ни говори това за централната и важната роля на музиката в тяхното богослужение и „песните на Господа“?`

Певците са левити и затова са официално назначени към храма. Следователно им се плаща да осигуряват музика за храмовите служби. По времето на цар Давид е била организирана напълно квалифицирана музикална академия, която той е ръководел. В нея е имало учители и ученици, млади и стари, работещи на смени в храма и осигуряващи музиката. Някои са свирели на инструменти, други са пеели, а трети са се грижили за инструментите и дрехите за службите. Каква е целта на такава професионална организация? Тя развива талантите и съвършенството в богослужението. Целта в него винаги трябва да бъде съвършенството. Възхвалата трябва да идва от сърцето и да се изразява по най-добрия начин, за да бъдат хората духовно възвисени. Може да се предполага, че музикантите и певците, служещи в храма, са били внимателно избирани да водят службата.

`Изпитвали ли сте радостта от богослужението чрез музиката? В какво отношение е важно това за вас?`