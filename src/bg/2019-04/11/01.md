---
title: Отстъпил народ
date: 07/09/2019
---

### За изучаване през седмицата
Неемия 13:1-9; Второзаконие 23:3-6; Неемия 13:10-14; Числа 18:21-24; Неемия 13:15-22; Йоан 5:5-16.

> <p>Стих за запаметяване</p>
> „И заповядах на левитите да се очистват и да идват да пазят портите, за да освещават съботния ден. Помни ме, Боже мой, и за това и се смили над мене според голямата Си милост“ (Неемия 13:22).

В периода между 12 и 13 глава Неемия се завръща във Вавилон. Въпреки че не знаем колко дълго е отсъствал, когато се връща (вероятно около 430-425 г.пр.Хр.), народът е започнал да отстъпва от вярата. Въпреки че са сключили завет с Бога по следните точки: първо, да не сключват бракове с идолопоклонници; второ, да съблюдават съботата старателно; и трето, да се грижат за храма и за неговите служители чрез десятъци и дарения ( Неемия, 10 гл. ) – те са нарушили всичките си обещания.

Към времето, когато Неемия се завръща, посвещението им доста е охладняло. Хората са престанали да дават десятъци и дарения, започнали са да използват стаите в храма за други цели, престанали са да спазват съботата както трябва и дори са се върнали към сключване на бракове с околните народи. Най-лошото от всичко е, че точно водачите, които е оставил, са допринесли за влошените отношения с Бога. Не е изненада, че Неемия е съкрушен, когато открива колко много са се променили нещата. Обаче вместо да приеме този факт, той отново започва да работи за Божията слава, воден от своя богобоязлив характер.