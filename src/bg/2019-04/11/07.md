---
title: 'Разширено изучаване'
date: 13/12/2019
---

Прочетете главата „Радост в Господа“ от книгата на Елън Уайт „Пътят към Христос“, с. 115-127, издателство „Нов живот“, София, 2016.

„Когато той изложи пред тях Божиите заповеди и предупреждения, и страшните съдби, сполетели Израил в миналото точно заради този грях, тяхната съвест се пробуди и започна реформация, която отвърна Божия гняв и донесе Неговото одобрение и благословение.

Имаше някои хора на свята служба, които умоляваха да не се разделят със съпругите си езичнички, заявявайки, че не биха могли да го направят. Но не се допускаше никакво пристрастие; не се вземаше под внимание нито ранг, нито пост. Който от свещениците или началниците отказваше да прекъсне връзката си с идолопоклонниците, веднага се освобождаваше от службата за Господа. Внукът на първосвещеника, който се беше оженил за дъщерята на небезизвестния Санавалат, не само беше освободен от поста си, но и бързо бе пропъден от Израил. „Спомни си за тях, Боже мой – се моли Неемия – защото са осквернили свещенството и завета на свещенството и левитите“ (Уайт, Е. Пророци и царе. С. 673,674).

**Въпроси за разискване**

`Прочетете горепосочения цитат от Елън Уайт. В групата обсъдете действията на Неемия – че не допуска никакви изключения, дори за тези, които наистина обичат съпругите си и не искат да се разделят с тях. Според вас дали Неемия е бил твърде суров, твърде неотстъпчив, когато е можел да направи някои изключения? Защо „да“ и защо „не“? В този същия контекст как църквата прилага дисциплината с любов и съчувствие, като същевременно е последователна и не принизява божествените стандарти на истината?`

`Макар да знаем, че няма нищо законническо в спазването на седмия ден, събота, както и няма нищо законническо в това да не пожелаваш, да не крадеш или да не лъжеш – как да не превръщаме спазването ѝ (или изпълняването на която и да било заповед) в нещо, което се превръща в законничество? Защо споменът за кръста и за Христовата смърт за нас е най-мощната защита срещу капана на законничеството?`

`Същевременно как можем да се защитим от опасностите на постепенния, но постоянен компромис, с какъвто се сблъсква Неемия?`