---
title: Разширено изучаване
date: 02/08/2019
---

Прочетете главата „Упрек срещу изнудването“ от книгата на Елън Уайт „Пророци и царе“, с. 333 - 336 “.

„Когато Неемия чу за този жесток гнет, душата му се изпълни с възмущение. „И се оскърбих твърде много – казва той – като чух вика им и тези думи“. Той разбра, че ако искаше да прекрати принудителното събиране на пари, което беше тежко бреме за хората, трябваше да заеме решителна позиция в защита на справедливостта. С типичната си енергичност и решителност той се зае да облекчи положението на братята си“ (Уайт, Е. Пророци и царе. С. 334).

„Исус излага един принцип, който ще обезсмисли изричането на клетви. Той ни учи, че думите ни трябва да се ръководят от закона на точната истина. „Но говорът ви да бъде: Да, да! Не, не! А каквото е повече от това, е от лукавия“ (Уайт, Е. Мисли от планината на блаженствата. ЦАСД-РИ, с. 74).

„Тези думи отхвърлят всички онези безсмислени фрази и възклицания, които граничат с богохулство. Те осъждат подвеждащите комплименти, заобикалянето на истината, ласкателните фрази, преувеличаването, неточните факти в търговията, които са широко разпространени в обществото и в деловия свят. Те ни учат, че не може да се нарече истинен никой човек, който се опитва да бъде това, което не е, или чиито думи не предават истинските чувства в сърцето му“ (пак там).

**Въпроси за разискване**

`Защо егоизмът лежи в основата на нашите човешки проблеми, когато се занимаваме с финанси и междуличностни взаимоотношения?`

`Как може Божият народ да избегне алчността? Какво е Божието средство срещу нея? Прочетете следните стихове: Исая 58:3-12 и Михей 6:6-8.`

`Поразсъждавайте върху дарбата на речта и силата на нашите думи. Какво има предвид Йоан 1:1,2, когато нарича Исус „Словото“? Как това ни помага да разберем колко важни са думите и тяхното значение?`

`Удивително е, че преди хиляди години Исус е казал, че бедните винаги ще бъдат между нас. Срещаме също съвети да помагаме на нуждаещите се. Как тези две идеи могат да мотивират християните да работят за социално слабите?`