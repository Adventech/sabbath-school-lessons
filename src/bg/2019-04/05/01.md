---
title: 'Нарушаване духа на закона'
date: 26/10/2019
---

### За изучаване през седмицата
Неемия 5:1-5; Изход 21:2-7; Михей 6:8; Неемия 5:7-12; Второзаконие 23:21-23; Неемия 5:14-19.

> <p>Стих за запаметяване</p>
> „И така, върнете им още днес нивите им, лозята им, маслините им и къщите им, също стотната част от парите, от житото, от виното и от дървеното масло, които изисквате от тях“ (Неемия 5:11).

И до ден-днешен ние, хората, се измъчваме от проблема за богатството, бедността, пропастта между богатите и бедните и какво може да се направи по този въпрос. Да, Исус казва, че „сиромасите винаги се намират между вас“ ( Матей 26:11 ), но това едва ли е извинение да не правим нищо, за да им помогнем. Точно обратното, Писанието ни съветва да сторим каквото е по силите ни. Иначе едва ли бихме могли да се наречем християни.

Колко е вълнуващо, че дори в доста изпитания и премеждия, свързани с възстановяването на Йерусалим, тази тема присъства – не само бедността и бедните, но дори още по-проблематичния въпрос за експлоатацията на богатите над бедните. Това е било проблем преди плена и сега, дори след като са се завърнали отново в родната си страна, е възникнал отново.

Тази седмица ще разгледаме още един епизод, свързан с тази вечна тема, и ще видим как Неемия се справя с нея. Както ще стане ясно, експлоатацията се задълбочава още повече, тъй като се извършва „по буквата на закона“, така да се каже – силен пример за това, че трябва да внимаваме да не би правилата и наредбите да станат по-скоро самоцел, отколкото средство за постигане на целта, която е да отразяваме характера на Исус.