---
title: Клетвата
date: 30/10/2019
---

`Прочетете Неемия 5:12,13. Защо Неемия изрича проклятие върху тези, които не изпълнят своята част от договорката?`

Въпреки че водачите се съгласяват да възстановят и да върнат всичко, което са конфискували, Неемия не се задоволява само с думи. Той има нужда от солидно доказателство. Затова ги кара да се закълнат пред свещениците. Това действие придава и юридическа валидност на действията им, в случай че по-късно се наложи да се позове на сключеното споразумение.

Но защо произнася проклятие? Неемия извършва символично действие: отърсва дрехите си, сякаш изтупва нещо от тях. Така и тези, които тръгнат срещу клетвата, ще изгубят всичко. Било е обичайно да се изрича проклятие, за да се внуши на другите колко е важен определен закон или постановление. Също така е по-малко вероятно хората да тръгнат срещу закона, когато нарушаването му е свързано с проклятие. Неемия явно смята, че това е толкова важен въпрос, че трябва да се направи нещо драстично, за да се повиши вероятността за успех.

`Какво ни учат следните стихове от Стария Завет относно светостта на клетвите за тези хора? Числа 30:2; Второзаконие 23:21-23; Еклесиаст 5:4,5; Левит 19:12; Битие 26:31`

В края на краищата речта е могъща дарба, дадена от Бога на хората; тя е нещо радикално различно от езика на животните. В думите ни има сила, силата дори на живота и смъртта. Затова трябва да внимаваме много какво казваме, какво обещаваме и какви обети даваме. Важно е също делата ни да съответстват на думите ни. Колко много хора са били отблъснати от християнството заради личности, чиито думи са звучали по християнски, но поведението им е говорело точно обратното!

`Помислете какво огромно влияние имат думите ви върху другите. Как можем да се научим да внимаваме какво говорим, кога го говорим и как го казваме?`