---
title:  Разширено изучаване
date:   19/12/2025
---

Прочетете първата половина от гл. „Последните думи на Исус Навин“ от кн. „Патриарси и пророци“ на Елън Уайт.

„Сатана заблуждава много хора с благовидната теория, че Божията любов към народа Му е толкова голяма, че Той ще извини греха в тях. Твърди, че макар заплахите в Божието Слово да имат определена цел в моралното Му управление, те никога няма да се изпълнят наистина. Но в отношенията Си към Своите творения Бог поддържа принципите на правдата, като разкрива истинския характер на греха – показвайки, че сигурният му резултат е нещастие и смърт. Никога не е имало безусловна прошка на греха и никога няма да има. Такава прошка би означавала изоставяне на принципите на правдата, които са самата основа на Божието управление. Тя би изпълнила безгрешната вселена с ужас. Бог недвусмислено посочва последиците от греха и ако тези предупреждения не бяха действителни, как бихме могли да бъдем сигурни, че и обещанията Му ще бъдат изпълнени? Така нареченото благоволение, което отстранява правосъдието, не е благоволение, а слабост.

Бог е дарителят на живота. От самото начало всичките Му закони са определени за поддържане на живота. Но грехът нарушава установения от Бога ред и следва разногласие. Докато съществува грехът, са неизбежни смъртта и страданията. Единствено поради факта, че Изкупителят е понесъл проклятието на греха заради нас, човекът може да се надява да избегне неговите потресаващи последици“ (Уайт, Е. Патриарси и пророци. С. 522 – англ. изд.).

**Въпроси за разискване:**

`Прегледайте доказателствата за Божията вярност в живота си. Какво сте в състояние да посочите? Същевременно как ще реагирате, когато нещата не вървят, както сте се надявали или молили, или когато изискваните обещания се посрещат с мълчание?`

`Обсъдете библейското учение за Божия гняв. Как бихте представили Господния гняв като добра новина?`

`Какви принципи можете да извлечете от урока за тази седмица за обвързването с невярващи? Как да намерим точните граници за нашите принципи и живот, докато отиваме сред хората, за да им служим и да се грижим за тяхното благополучие?`

`Кои неща ви пречат да се прилепвате към Господа с цялото си сърце?`