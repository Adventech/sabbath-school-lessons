---
title:  "Гиганти на вярата: Исус Навин и Халев"
date:   15/11/2025
---

### За изучаване през седмицата

Числа 13:6,30-32; Исус Навин 14:6-14; Лука 18:1-5; Исус Навин 19:49-51; 2 Коринтяни 3:18; Римляни 12:1,2.

> <p>Стих за запаметяване</p>
> „Помнете онези, които са ви били наставници, които са ви говорили Божието слово; и като се взирате в свършека на техния начин на живеене, подражавайте на вярата им“ (Евреи 13:7).

Всеки родител знае, че децата се учат от примера му, нали? Колко ли много родители се терзаят, като виждат, че децата повтарят лошите им черти, а не добрите? Независимо от възрастта ни, е по-лесно да вършим зло, отколкото добро. Това е част от нашето естество на грешни хора. „Понеже не върша това, което искам, а онова, което мразя, него върша“ (Римляни 7:15). Кой ли не е изпитвал това?

От раждането си хората се влияят от силата на примера. Учим се да вършим повечето основни неща в живота като ходене, говорене и изразяване на емоции, като подражаваме на най-близките си хора. Като възрастни пак имаме нужда от образци за подражание и дори ако те не са съвършени, можем да се възхищаваме и да попиваме онези духовни качества, които са ги направили гиганти на вярата.

Тези седмица ще разгледаме по-подробно личните примери на двама гиганти на вярата от книгата „Исус Навин“: Халев и Исус Навин. Кое ги кара да изпъкнат в онова поколение и да изиграят ключова роля в живота на Божия народ през един от най-решаващите периоди в историята на Израил?