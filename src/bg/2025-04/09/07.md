---
title:  Разширено изучаване
date:   28/11/2025
---

Прочетете главата „Краят на борбата“ от кн. „Великата борба“ на Елън Уайт.

„Ще бъдем вовеки спасени, когато влезем през портите на града. Тогава ще можем да ликуваме, че сме спасени, спасени завинаги. Но дотогава трябва да обърнем внимание на съвета на апостола и „понеже ни остава обещание да влезем в Неговата почивка, нека се боим да не би да се открие, че някой от вас не е достигнал до нея“ [Евреи 4:1]. Познанието за Ханаан, пеенето на ханаански песни и радостта от навлизането в Ханаан не вкараха израилтяните в лозята и маслиновите горички на Обещаната земя. Те можеха да я направят наистина тяхна само ако я завладееха, ако изпълнеха условията, ако проявяваха жива вяра в Бога и ако възприемеха лично обещанията Му“ (Уайт, Е. Младежки наставник, 17 февруари 1898).

„В Библията наследството на спасените е наречено „отечество“ (Евреи 11:14-16). Там небесният Пастир води стадото Си при извори с жива вода. Дървото на живота дава плод всеки месец, а листата му поддържат хората в добро здраве. Там има вечно течащи потоци, чисти като кристал, а край тях привеждащи се дървета хвърлят сенките си върху пътеките, приготвени за изкупените на Господа. Там обширните полета се преливат в красиви хълмове, а Божиите планини издигат извисените си върхове. На тези мирни поля, близо до тези живителни потоци, Божият народ, толкова дълго живял в странстване и скитничество, ще намери своя дом“ (Уайт, Е. Великата борба. С. 675 – англ. изд.).

**Въпроси за разискване:**

`Помислете за Обетованата земя като символ на изобилния живот, който Христос обещава на последователите Си в Йоан 10:10. Как предимствата на живота в плодородна земя изобразяват благословенията на спасението?`

`Каква е връзката между това да бъдеш гражданин на една страна и да живееш по определен начин? Как едното влияе на другото? Какви изводи можем да направим за жителите на Божието царство?`

`Като хора постоянно се разочароваме от обещанията на другите, а понякога от обещанията, които даваме на себе си. Защо можете да се доверите на Божиите обещания?`

`Как още сега да направим обещанието за новата земя част от бъдещето си по осезаем и конкретен начин?`