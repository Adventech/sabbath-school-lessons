---
title:  Наследници на обещанията, затворници на надеждата
date:   22/11/2025
---

### За изучаване през седмицата

Битие 3:17-24; Второзаконие 6:3; Исус Навин 13:1-7; Евреи 12:28; Левит 25:1-5,8-13; Йезекиил 37:14,25.

> <p>Стих за запаметяване</p>
> „Върнете се в крепостта, вие, обнадеждени затворници; още днес възвестявам, че ще ти отплатя двойно“ (Захария 9:12).

Исус Навин, 13-21 глава съдържа дълъг списък с географски гранични знаци, очертаващи земите, определени за израилевите племена. За съвременния читател те може да са излишни, но всъщност са основани на теологичното разбиране за Обетованата земя, което е важно и за нас днес. Чрез тези конкретни списъци Бог иска да научи израилтяните, че земята не е съновидение. Тя им е обещана по един много осезаем, измерим начин. Но те трябва да превърнат това обещание в реалност, като действат според него.

Да, Бог ще им даде земята за наследство: това ще бъде дар в изпълнение на обещаното на техните предци. „Ето, Аз ви давам тази земя; влезте и завладейте земята, за която Господ се е клел на бащите ви, на Авраам, Исаак и Яков, че ще я даде на тях и на потомството им след тях“ (Второзаконие 1:8). Но да, на тях им предстои да изиграят своята роля.

Тази седмица ще разгледаме някои теологични идеи, свързани с Обещаната земя, и духовните изводи от тях за хората, които изискват всички обещания, дадени в Исус.