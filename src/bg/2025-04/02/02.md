---
title:  Втори шанс
date:   05/10/2025
---

`Прочетете Исус Навин 2:1 заедно с Числа 13:1,2; 25-28,33; 14:1-12. Защо ще започва Исус Навин мисията по завладяването на Обещаната земя с изпращане на съгледвачи?`

Мястото, от което са изпратени двамата съгледвачи, е Ситим и ни напомня за два неприятни епизода от историята на Израил.

Първият е пак шпионска история (Числа, 13 гл.) със същите основни елементи: изпращане на съгледвачи, тайно нахлуване във вражеска територия, завръщане на съгледвачите, доклад за това какво са видели и решението да се действа въз основа на този доклад.

Другият инцидент в Ситим е свързан с един от най-предизвикателните случаи на идолопоклонство и нарушаване на завета от страна на израилтяните, когато с подстрекателството на Валаам те развратничат с моавки и се покланят на техните божества (Числа 25:1-3; 31:16). В този контекст името Ситим създава необичайно напрежение, свързано с изхода от историята. Ще има ли нов провал на границата на Обещаната земя? Или ще се стигне до дългоочакваното изпълнение на древното обещание?

`Прочетете Йоан 18:16-18,25-27; 21:15-19. Какви паралели откривате между втория шанс, даден на Израил като народ, и на ап. Петър като личност?`

Бог е източник на втори шансове (и на още много такива!). Библията нарича втория шанс (и още много подобни) „благодат“. Благодат е просто да получаваме това, което не заслужаваме. Учението на Библията е изпълнено с благодат (Римляни 5:2, Ефесяни 2:8, Римляни 11:6). Бог милостиво предлага на всички възможността за ново начало (Тит 2:11-14). Самият Петър преживява тази благодат и настоява църквата да расте в благодат (2 Петър 3:18). А новината става още по-добра: получаваме много повече от втори шансове, нали? Какво щяхме да правим, ако не беше така?

`Помислете за преживяването на израилтяните, когато получават втори шанс да влязат в Ханаан, и за дадената на Петър благодат, след като се отрича от своя Господ. Какво следва да ни учат тези случки за благодатта, която трябва да проявяваме към тези, които се нуждаят от нея?`