---
title:  Врагът отвътре
date:   01/11/2025
---

### За изучаване през седмицата

1 Петър 1:4; Исус Навин, 7 гл.; Псалми 139:1-16; Ездра 10:11; Лука 12:15; Исус Навин 8:1-29.

> <p>Стих за запаметяване</p>
> „Аз, Господ, изпитвам сърцето, опитвам вътрешностите, за да въздам на всеки според постъпките му и според плода на делата му“ (Йеремия 17:10).

Исус Навин, 7 глава е първият случай, при който чрез едно трагично преживяване израилевият народ научава всеобхватните последици от завета и дълбокото му значение. Докато послушанието към условията на завета осигурява победа, незачитането на неговите условия води до поражение. Военните успехи на Израил не зависят от числеността на армията, от военни стратегии или находчиви тактики, а от присъствието на Божествения Воин сред тях.

Докато завладява Обещаната земя, Израил трябва да научи трудния урок, че най-опасният враг не е извън лагера, а в техните собствени редици. Най-големият проблем на хоризонта не са укрепените стени на ханаанските градове, нито напредналите им военни технологии, а твърдоглавото желание на отделни хора в собствения им лагер съзнателно да пренебрегват указанията на Господа.

Докато чакаме небесното си наследство (1 Петър 1:4; Колосяни 3:24), ние също изпитваме подобни трудности. На границата на Обетованата земя се изпитва нашата вярност и можем да постигнем победа само чрез пълно предаване на Исус Христос.