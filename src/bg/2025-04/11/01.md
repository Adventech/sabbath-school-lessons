---
title:  Живот в земята
date:   06/12/2025
---

### За изучаване през седмицата

Исус Навин, 22 гл.; Ефесяни 6:7; Йоан 7:24; Числа, 25 гл.; Притчи 15:1; 1 Петър 3:8,9.

> <p>Стих за запаметяване</p>
> „Мек отговор отклонява от ярост, а оскърбителната дума възбужда гняв“ (Притчи 15:1).

Животът в общност може понякога да води до спорове и напрежение. Това важи с особена сила за общности като църквата, където хора с различен произход и социално положение – а понякога от напълно различни култури – живеят и работят заедно с обща цел.

Тази седмица ще изучаваме Исус Навин, 22 глава и един проблем, който възниква заради голямо недоразумение. В началото на книгата Исус Навин е заповядал на някои племена да прекосят Йордан и да участват в битките заедно с племената западно от Йордан (Исус Навин 1:12-18). След като задачата е изпълнена, те са свободни да се върнат в земята си. Обаче на западната страна на реката построяват един олтар, който причинява тревога сред племената от тази страна на Йордан.

Защо е опасно да прибързваме със заключенията, свързани с поведението на другите? Как бихме могли да поощряваме единството в църквата? Защо е важно да помним големия обхват на призванието си и да не се разсейваме с дреболии? Това са някои от въпросите, с които ще се занимаваме тази седмица.