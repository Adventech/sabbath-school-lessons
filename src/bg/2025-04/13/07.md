---
title:  Разширено изучаване
date:   26/12/2025
---

Прочетете втората половина от гл. „Последните думи на Исус Навин“ от кн. „Патриарси и пророци“ на Елън Уайт.

„Сред множествата, които излязоха от Египет, имаше мнозина, които се покланяха на идоли, и такава беше силата на навика, че този обичай беше продължаван тайно до известна степен дори след заселването в Ханаан. Исус Навин знаеше за това зло сред израилтяните и ясно разбираше опасностите, които можеше да произлязат от него. Искрено желаеше да види пълна реформация сред еврейското множество. Знаеше, че ако хората не заемат решителна позиция да служат на Господа с цялото си сърце, щяха да продължават да се отдалечават все повече и повече от Него. (…) Докато част от евреите бяха духовни хора, много от тях бяха формалисти: службата им не се отличаваше с никаква ревност или искреност. Някои бяха идолопоклонници по сърце, които щяха да се срамуват да признаят, че са такива“ (Уайт, Е. Знамения на времето, 19 май 1881).

„Този тържествен завет беше записан в книгата на закона, за да бъде запазен като свещен. След това Исус Навин издигна огромен камък под един дъб до светилището на Господа. „Тогава Исус каза на целия народ: Ето, този камък ще ни бъде като свидетел, защото той чу всички думи, които Господ ни каза, и той ще ви бъде като свидетел, в случай че се откажете от вашия Бог“. Тук Исус Навин ясно обявява, че неговите указания и предупреждения към народа не идват от самия него, а са Божии думи. Този огромен камък ще стои за свидетелство на следващите поколения за събитието, за което трябва да напомня той, и ще бъде свидетел срещу народа, ако някога отново се покварят и станат идолопоклонници“ (Уайт, Е. Знамения на времето, 26 май 1881).

**Въпроси за разискване:**

`Обсъдете смисъла на израза: „Той е Бог пресвят; Той е Бог ревнив“ (Исус Навин 24:19). В какъв смисъл Бог е ревнив?`

`Как нашата любов към Бога е свързана със свободата на избора, която ни дарява? Или как можем наистина да обичаме, ако нямаме истинска свобода? Може ли истинската любов да бъде принудителна? Защо да и защо не?`

`По какви практични начини могат днес водачите на църквата да предават факела на следващото поколение?`

`Помислете за живота на Исус Навин и за заключението, че през целия му живот израилтяните са служили на Господа. Какво заключение бихте искали хората да направят за живота ви?`