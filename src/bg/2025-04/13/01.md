---
title:  Изберете днес!
date:   20/12/2025
---

### За изучаване през седмицата

Исус Навин, 24 глава; Битие 12:7; Второзаконие 17:19; 5:6; 3 Царе 11:2,4,9; 2 Тимотей 4:7,8.

> <p>Стих за запаметяване</p>
> „Но ако ви се види тежко да служите на Господа, изберете днес на кого искате да служите (…) но аз и моят дом ще служим на Господа“ (Исус Навин 24:15).

Последната глава от „Исус Навин“ е в контекста на церемонията по подновяване на завета, но този път провеждана от побелелия водач на Израил. Въпреки че не е самият завет, а по-скоро доклад за церемонията по подновяването на завета, главата съдържа елементи от сюзеренните договори в древния Близък изток: (1) преамбюл, в който е определен сюзеренът, т.е. инициаторът на договора; (2) исторически пролог, който описва връзката между сюзерена и васала; (3) заветните условия, изискващи от васала пълна вярност към сюзерена, мотивирана от благодарност; (4) благословения при послушание и проклятия при нарушаване на завета; (5) свидетели за клетвата на васала; (6) входиране на документа, за да може да се чете в бъдеще; и (7) подпечатване на завета.

Исус Навин наближава края на живота си и на хоризонта не се вижда заместник. Подновяването на завета напомня на Израил, че техният цар е самият Яхве и че ако Му останат верни, ще разчитат на закрилата Му. Израил няма нужда от земен цар. Като народ, управляван от теокрация, трябва винаги да помнят, че единственият им цар е Господ.