---
title:  Война в небето
date:   20/10/2025
---

`Исус Навин разбира, че битката е част от по-голям конфликт. Какво знаем за битката, в която е включен самият Бог? Прочетете Откровение 12:7-9; Исая 14:12-14; Йезекиил 28:11-19 и Даниил 10:12-14.`

Бог населява вселената с отговорни същества, но които дава свободна воля – предпоставка за способността им да обичат. Те могат да избират да действат според Божията воля или срещу нея. Един от най-могъщите ангели, Луцифер, вдига бунт срещу Бога и завлича много ангели след себе си.

„Исая“ и „Йезекиил“ говорят за конфликта, въпреки че някои коментатори се опитват да ограничат значението на Исая, 14 глава и Йезекиил, 28 глава до царя на Вавилон и владетеля на Тир. Обаче има ясни индикатори в библейския текст, които сочат към една трансцендентна реалност. За вавилонския цар се казва, че е бил в небето до Божия престол (Исая 14:12,13), а за Тирския цар се твърди, че е живеел в Едем като херувим-пазител на Божият свят хълм (Йезекиил 28:12-15). Никое от тези неща не е валидно за царете на Вавилон и Тир.

Нито пък може да се каже за земните царе, че са безупречни и че са „печат на съвършенство“. Следователно тези герои изобразяват нещо отвъд буквалните царства на Вавилон и Тир.

Исая представя една „притча“ (евр. mashal), която предава някакъв смисъл отвъд непосредствения исторически контекст. В този случай вавилонският цар става парадигма на бунт, самонадеяност и гордост. Също и Йезекиил разграничава тирския княз (Йезекиил 28:2) и тирския цар (Йезекиил 28:11,12), където князът, действащ в земното царство, става символ на един цар, който действа в небесното.

Според Даниил 10:12-14 тези бунтовни небесни същества пречат за изпълняването на Божиите намерения на земята. Именно в контекста на тази връзка между небето и земята трябва да разбираме божественото одобрение за войните на Израил. Трябва да ги възприемаме като земни прояви на великата борба между Бога и Сатана, между доброто и злото – с крайната им цел да възстановят Божията справедливост и любов в този грешен свят.

`Къде забелязваме реалността на космическата битка между доброто и злото в света около нас и в живота ни?`