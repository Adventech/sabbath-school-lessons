---
title:  Конфликтът зад всички конфликти
date:   18/10/2025
---

### За изучаване през седмицата

Исус Навин 5:13-15; Исая 37:16; Откровение 12:7-9; Второзаконие 32:17; Изход 14:13,14; Исус Навин 6:15-20.

> <p>Стих за запаметяване</p>
> „Такъв ден не е имало нито преди, нито след това – Господ да послуша така човешки глас; защото Господ воюваше за Израил“ (Исус Навин 10:14).

Когато прочитаме страниците на „Исус Навин“, виждаме атакуващи военни кампании, провеждани по Божия заповед, в името на Бога и с Неговата помощ. Идеята, че зад завладяването на Ханаан стои Бог, е пропита в книгата и изразена в свидетелствата на разказвача (Исус Навин 10:10,11) и в Божиите думи (Исус Навин 6:2; 8:1), в обръщенията на Исус Навин (Исус Навин 4:23,24; 8:7), от Раав (Исус Навин 2:10), от съгледвачите (Исус Навин 2:24) и от народа (Исус Навин 24:18). Бог твърди, че е инициаторът на тези жестоки конфликти.

Това повдига неизбежни въпроси. Как да разбираме факта, че избраният Божи народ извършва такива неща в старозаветни времена? Как да съгласуваме образа на един „войнствен“ Бог с характера Му, изпълнен с любов (Изход 34:6; Псалми 86:15; 103:8; 108:4), без да се размива надеждността, авторитетът и историческата достоверност на Стария Завет?

Тази и следващата седмица ще разгледаме трудния въпрос за заповяданите от Бога войни в книгата „Исус Навин“ и на други места.