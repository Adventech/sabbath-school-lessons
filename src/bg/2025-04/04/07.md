---
title:  Разширено изучаване
date:   24/10/2025
---

Прочетете първата половина от гл. „Падането на Йерихон“ от кн. „Патриарси и пророци“ на Елън Уайт.

Когато във вселената се появява бунт срещу Божия авторитет, Бог или трябва да престане да бъде такъв, какъвто е в самата си същност, неизменна и вечна, и да отстъпи ръководството на цялата вселена на едно от бунтовните си творения, или да бъде свят, праведен, любящ и милостив Отец на всичко съществуващо. Библията представя втората картина и в този случай сблъсъкът между силите на злото и Божията сила е неизбежен.

Когато политически или социално-исторически сили, свързани с хаотичните и бунтовни космически сили, проявяват същото предизвикателно отношение срещу Яхве, Той като върховен Господар на вселената се намесва. Мотивът за Яхве като Воин се превръща в образ на онази крайна победа, с която най-накрая ще се сложи край на продължаващата космическа борба между доброто и злото (Откровение 20:8-10). Освен това божествените войни на Израил не само позволяват да надзърнем в космическия конфликт като в огледало, но и са неделима част от същата борба и предизвестяват Божия съд в края на времето в сферата на настоящата история.

„Бог им беше дал привилегията и дълга да влязат в земята в определеното от Него време, но заради съзнателното им и своеволно пренебрежение това разрешение беше оттеглено. (…) Не беше според Божието намерение те да завладяват земята с воюване, а чрез стриктно изпълнение на Неговите заповеди“ (Уайт, Е. Патриарси и пророци. С. 392 – англ. изд.).

**Въпроси за разискване:**

`Как обстоятелствата на космическия конфликт ви помагат да разберете по-добре заповедта на Господа Израил да воюва?`

`В групата обсъдете отговорите си на въпроса от понеделник за реалността на великата борба и как се разиграва тя в света около нас. Каква е ролята ни в тази борба и как се опитваме да я изпълним?`

`Как можем да приложим принципа да стоим и да чакаме Господ да воюва за нас в духовния ни живот?`

`Често пъти при спорове и несъгласия в църквата искаме да разберем кой е на нашата страна. Как трябва да променим отношението си, като имаме предвид Исус Навин 5:13-15?`