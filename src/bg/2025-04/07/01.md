---
title:  "Върховната вярност: поклонение във военната зона"
date:   08/11/2025
---

### За изучаване през седмицата

Исус Навин 5:1-7; Изход 12:6; 1 Коринтяни 5:7; Исус Навин 8:30-35; Второзаконие 8:11,14; Евреи 9:11,12.

> <p>Стих за запаметяване</p>
> „Но първо търсете Неговото царство и Неговата правда; и всичко това ще ви се прибави“ (Матей 6:33).

Тази седмица ще разгледаме някои основни моменти от живота на Израил в Обещаната земя, когато народът отново се посвещава на Господа, понякога пред лицето на надвиснала опасност. Исус Навин взема привидно неразумното решение да обреже израилтяните на вражеска територия (Исус Навин 5:1-9); да празнува Пасха точно в момент на непосредствена опасност (Исус Навин 5:10-12); да издигне олтар и да се покланя на Господа, докато завладяването на земята е в разгара си (Исус Навин 8:30-35); и да постави скинията на Господа, когато седемте израилеви племена още не са получили наследството си (Исус Навин 18:1,2).

В претоварения си живот отдаваме внимание на неотложните неща, с които животът ни затрупва. Често пренебрегваме отделянето на качествено време за подновяване посвещението си на Бога, за да спрем и да изразим благодарността си за направеното от Него и че всеки ден се грижи за нас. Сутрешното и вечерното богослужение, както и семейният олтар, изглеждат толкова немислими за претоварения ни, мотивиран от удобството и ориентиран към успехите живот. Обаче дълбоко в сърцата си всички знаем, че времето, прекарано с Бога и любимите ни хора, е най-добрата инвестиция за краткия ни живот.