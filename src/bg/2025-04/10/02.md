---
title:  Библейска типология
date:   30/11/2025
---

`Разгледайте следните стихове, които се отнасят до символи, и се опитайте да определите каква е библейската типология: Римляни 5:14; 1 Коринтяни 10:1-13; Евреи 8:5; 9:23.`

Тези библейски пасажи прилагат термина „образ“ (гр. typos) или „прототип“ [предобраз, първообраз – б.ред.] (гр. antitypos), за да опишат начина, по който новозаветният автор определя връзката между старозаветен стих или събитие и неговото значение в тогавашното време или в бъдещето.

Типологията е конкретно тълкувание на личности, събития или институции, които са образ на Исус или на други реалности от евангелието. Образът съответства на прототипа като модел или чиста форма, която отразява оригиналната форма, въпреки че последната, прототипът, по-пълноценно изпълнява целта на образа. Следователно библейският образ е оформен според божествения замисъл, който е съществувал конкретно или концептуално в ума на Бога и служи за оформяне на бъдещи повторения (прототипи).

Решаващо е да разберем, че авторите на Новия Завет не приписват случайно типологично значение на някои старозаветни текстове, за да подкрепят тезата си. Един старозаветен образ винаги се потвърждава в пророческите писания, преди да придобие прототипно изпълнение в Новия Завет.

**Вижте как се появява Давид в Стария Завет, а след това как е представен в Новия. Какво уроци можем да научим за типологията от този пример?**

`а. Давид (Псалми 22:1, 14-18)`

`б. Новият Давид (Йеремия 23:5; Исая 9:5, 6; 11:1-5)`

`в. Прототипният Давид (Йоан 19:24)`

Когато разглеждаме такива текстове, откриваме, че самият Стар Завет осигурява ключа за определянето и прилагането на образите в Писанието. Новозаветните автори, за които Писанието е Старият Завет, са вдъхновени от Светия Дух да използват старозаветни образи, за да разкриват „настоящата истина“ (2 Петър 1:12), особено за Исус и Неговото служене.