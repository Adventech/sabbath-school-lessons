---
title:  Истинският Исус Навин
date:   29/11/2025
---

### За изучаване през седмицата

1 Коринтяни 10:1-13; Матей 2:15; Исус Навин 1:1-3; Деяния 3:22-26; Евреи 3:7-4:11; 2 Коринтяни 10:3-5.

> <p>Стих за запаметяване</p>
> „А всичко това им се случи за пример и се написа за поука за нас, върху които са дошли последните времена“ (1 Коринтяни 10:11).

В книгата „Исус Навин“ витае усещането, че животът на главния герой сочи отвъд самия него към една реалност, която е много по-велика от самия човек. Виждаме този принцип в цялата Библия, както с Ханаанската земя, която е символ на вечната надежда в една нова земя. И разбира се, службата в земното светилище сочи към една по-велика реалност: „Понеже Христос дойде като Първосвещеник на бъдещите добрини, Той влезе през по-голямата и по-съвършена скиния, не с ръка направена, т.е. не от настоящото творение“ (Евреи 9:11).

Но възниква въпросът: По какъв начин сочи „Исус Навин“ към едно изпълнение в бъдещето? Как да бъдем сигурни, че едно такова тълкувание на книгата е допустимо? Кои са библейските принципи, които ръководят приложението на книгата за новозаветните реалности и за събитията от последното време?

Тази седмица ще разгледаме принципите за тълкуване на Библията, засягащи типологията. Ще научим как самата Библия съдържа признаци за типология и как животът на Исус Навин предвещава служенето на Месия и сочи към символизма, изпълнен в църквата, както и в края на човешката история.