---
title:  Образ и прототип
date:   01/12/2025
---

Тълкувателите на Библията не могат произволно да решават какво представлява библейският образ или как този конкретен символ се е изпълнил в Новия Завет и по-късно. Самата Библия ни дава някои механизми за контрол и принципи за приложението на библейската типология.

Също така и Новият Завет разкрива прототипното изпълнение на някой образ на три отделни фази: (1) в живота на Христос (христологично изпълнение), (2) в опитността на църквата (еклесиологично изпълнение) и (3) в края на времето (есхатологично изпълнение).

Можем да открием тези образи и прототипи в цялата Библия и те много помагат на читателите да разберат Писанието и какви истини разкрива Божието Слово за Исус, спасението и върховната надежда, която имаме.

**Разгледайте следните старозаветни образи: Израил, Изходът и светилището. Как всеки от тях се изпълнява в три прототипни фази: христологична, еклесиологична и есхатологична?**

1. Израил
	- a. Христологична фаза (Матей 2:15)
	- б. Еклесиологична фаза (Галатяни 6:16)
	- в. Есхатологична фаза (Откровение 7:4-8,14)
2. Изходът	
	- a. Христологична фаза (Матей 2:19-21)
	- б. Еклесиологична фаза (2 Коринтяни 6:17)
	- в. Есхатологична фаза (Откровение 18:4)
3. Светилището
	- a. Христологична фаза (Йоан 1:14; 2:21; Матей 26:61)
	- б. Еклесиологична фаза (1 Коринтяни 3:16, 17; 2 Коринтяни 6:16)
	- в. Есхатологична фаза (Откровение 3:12; 11:19; 21:3; 21:22)

„Тъй като Писанието има един-единствен божествен Автор, различните части от него са в хармония една с друга. (…) Всички доктрини на Библията се съгласуват една с друга. Тълкуванията на отделни пасажи са в хармония с всичко, което Писанието учи по дадена тема“ (Ръководство по адвентна теология. С. 65 – англ. изд.).

`Какво правите, когато понякога ви е трудно да разберете смисъла на дадени пасажи?`