---
title:  Разширено изучаване
date:   03/10/2025
---

Прочетете главата „Преминаването на Йордан“ от кн. „Патриарси и пророци“, както и „Влизането в Обетованата земя“ от кн. „История на изкуплението“ на Елън Уайт.

„С обещанията и предупрежденията Си Исус говори на мен. Бог толкова възлюби света, че даде Своя Единороден Син, за да може чрез вяра в Него да не загина, но да имам вечен живот. Опитностите, описани в Божието Слово, трябва да станат мои опитности. Молитвите и обещанията, наставленията и предупрежденията – те са мои. (…) Когато вярата приема и усвоява принципите на истината по този начин, те стават част от човека и движеща сила на живота. Божието Слово, прието в душата, оформя мислите и въздейства върху развитието на характера“ (Уайт, Е. Копнежът на вековете. С. 390, 391 – англ. изд.).

„Няма тема, по която да разсъждаваме по-сериозно, да повтаряме по-често или да утвърждаваме по-здраво в умовете на всички, отколкото невъзможността на грешния човек да заслужи нещо с добрите си дела. Спасението е чрез вяра единствено в Христос“ (Уайт, Е. Вяра и дела. С. 19 – англ. изд.).

**Въпроси за разискване:**

`Колкото и по-различни да са от собствените ни обстоятелства и от нашите опитности тези от живота на Исус Навин, какви духовни принципи можем да извлечем от живота му и да приложим в нашия? Защо обаче винаги трябва да се съобразяваме с контекста, когато правим аналогии?`

`Обсъдете връзката между Божиите обещания и покоряването ни на Него. Как се допълват едно друго? Какви опасности крие прекаленото наблягане на едното за сметка на другото? Каква е опасността, когато изтъкваме закона за сметка на замъгляването на благодатта? Или пък подчертаваме благодатта, а пренебрегваме закона?`

`Как да определите успеха от библейска гледна точка въз основа на урока за тази седмица? Какво е мястото на благоденствието в християнското определение за успех?`

`Представете си как се е чувствал Исус Навин след Мойсей. Какво обещание му дава Бог, което със сигурност му е придало увереност (Исус Навин 1:5) в големите му отговорности?`