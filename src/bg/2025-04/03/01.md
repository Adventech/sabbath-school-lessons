---
title:  Паметници на благодатта
date:   11/10/2025
---

### За изучаване през седмицата

Исус Навин, 3 гл.; Числа 14:44; Лука 18:18-27; Исус Навин, 4 гл.; Йоан 14:26; Евреи 4:8-11.

> <p>Стих за запаметяване</p>
> „Защото Господ, вашият Бог, пресуши Йорданската вода пред вас, докато преминахте, както Господ, вашият Бог, стори с Червеното море, което пресуши пред нас, докато преминахме, за да знаят всичките народи на земята, че Господнята ръка е мощна, и да се боят винаги от Господа, вашия Бог“ (Исус Навин 4:23,24).

Полицаят сигнализирал. Джон трябвало да спре. Полицаят поискал шофьорската му книжка и в този момент Джон се сетил, че бил оставил портфейла си заедно с нея в офиса. Обяснил какво било станало и полицаят го попитал какво работи. Джон отговорил, че е професор. Когато му подавал фиша, полицаят му казал да не го смята за глоба.

„Той е такса за обучение – казал униформеният. – Когато хората искат да научат нещо, плащат такса. Това е Вашата такса за обучението да не забравяте шофьорската си книжка, когато шофирате. Приятен ден, професоре!“

Като хора сме склонни да забравяме нещата, които не виждаме постоянно. Забравяме да върнем телефонните обаждания, да отговорим на имейлите, да поливаме цветята, да изпращаме поздрави за рождени дни и така нататък. Може да продължим списъка до безкрай. Обаче ако забравяме духовните си нужди, последиците може да са доста по-сериозни от една глоба, тъй като става въпрос буквално за вечната ни съдба.

Нека да разгледаме преминаването на Йордан от евреите и да видим какво бихме могли да научим от преживяванията им.