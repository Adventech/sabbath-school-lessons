---
title:  Да вземаме правилни решения
date:   08/04/2019
---

Всички знаем много добре колко важни са решенията ни. Всички знаем също така, че погрешните решения могат да повлияят много отрицателно върху нашия живот и живота на околните. Въпросът тук е: Как да се научим да вземаме правилни решения?

**Следните стихове ни предлагат някои общи стъпки, които биха могли да ни помогнат във вземането на правилни решения. Кои са те?**

`1. 1 Солунци 5:17; Яков 1:5`

`2. Исая 1:19; Матей 7:24,25`

`3. Псалми 119:105; 2 Тимотей 3:16`

`4. Притчи 3:5,6; Исая 58:11`

`5. Притчи 15:22, 24:6`

За всяко сериозно решение е най-важно да отиваме при Господа в молитва, за да сме сигурни, че нашето решение не ни кара по какъвто и да било начин да нарушаваме Божия закон или дори принципите на Неговото Слово. Колко е решаващо да имаме доверие в Бога, да подчиняваме избора си на Него: т.е. да се молим решенията ни да бъдат за Негова прослава и да бъдем готови да се откажем от желанията си, ако противоречат на Неговия план за нашия живот. Много пъти мъдри съветници биха могли да ни помогнат, докато вземаме решения. Освен това бихме могли да имаме пълната увереност, че Бог ни обича и желае най-доброто за нас, и че ако с вяра и смирение подчиним живота си на Него, можем да вървим напред с вяра относно решенията, които ни предстоят. 

`Как вземате важните решения в живота си? Предприемате ли някакви духовни стъпки в този процес?`