---
title:  Разказ
date:   03/05/2019
---

#### Бебето идва!

_От Андрю Макчесни_

Лекарка, която се помолила да бъде използвана от Бога, след като чула съботна проповед за мисионската работа в градовете, неочаквано помогнала за раждането на бебе на паркинга на Генералната конференция на адвентистите от седмия ден в САЩ.

Д-р Ивет С. Рос Хеброн помогнала да се роди здраво момче в колата на родители, които бързали за болницата, но спрели на паркинга в Силвър Спринг, щата Мериленд, след като изгубили пътя.

Ивет заявява, че е убедена, че Бог е наредил събитията по този начин.

„Най-чудната възможност в отговор на молитвите ни бе наредена от Господ“, казва тя.

Ивет започнала да се моли да служи повече на Бога, след като чула президентна на Генералната конференция Тед Уилсън да проповядва по време на годишното събрание през 2017 г. Църковният ръководител апелирал за подновени усилия за евангелизиране на хората в градовете и говорил за нуждата от лекари и други здравни работници, които да стигнат до градските жители.

Пет дни след проповедта Ивет и съпругът й шофирали покрай сградата на Генералната конференция, когато видели мъж да влиза в паркинга с колата си, да изскача бързо от нея и да крещи: „Бебето идва!“ После чула и писъците на бременната жена вътре в колата.

„Двамата със съпруга ми незабавно спряхме на алеята“, разказва тя.

Само след миг бебето се родило. Докато Харолд се обаждал на парамедиците, бащата свалил връзките от маратонките си и намерил ножици в колата. Следвайки напътствията на Ивет, той завързал пъпната връв и я отрязал.

Ивет повила бебето в одеяла от колата си и се уверила, че всичко е наред и че то диша. Охранителите в Генералната конференция дошли и успокоили ситуацията. Не след дълго парамедиците откарали в болницата здравата и стабилизирана майка заедно с бебето.

По-късно през деня Ивет посетила майката в болницата и отново взела бебето в ръцете си.

Жената развълнувано обяснила на сестрите, че Бог е изпратил ангел да й помогне на паркинга.

„Не знам откъде дойде. Просто вдигнах очи и я видях.“

Ивет смята, че случилото се на паркинга е отговор на молитва.

„Двамата със съпруга ми отдаваме всичко на Божия план“, казва тя.