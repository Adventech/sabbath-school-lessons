---
title:  Призив към бащите
date:   29/04/2019
---

**Обърнете внимание на характерните качества на бащите, описани в „Притчи“, които могат да окажат дълготрайно влияние върху децата**

`Притчи 13:22; 27:23,24`

`Притчи 14:26`

`Притчи 15:1,18; 16:32`

`Притчи 15:27`

`Притчи 29:17`

Характерите на бащите оказват непосредствено влияние върху децата и наследството, което те им предават. Децата очакват от тях подкрепа, отдаденост и обич, ръководство и образец за подражание. „Притчи“ хвали онези бащи, които са надеждни глави на семейството и мъдри управители на семейните средства. Много са начините, по които „користолюбивият смущава своя дом“ (Притчи 15:27); бащите трябва да поставят семейството преди работата. Благочестивите бащи се стремят да бъдат търпеливи и да контролират чувствата си. Те разбират зависимостта на децата от тях. Учат ги на дисциплина, но внимават да не злоупотребяват с авторитетната си позиция. А най-важното е, че посветените бащи искат да следват Бога, да бъдат ръководени от Неговата любов и от ученията на Неговото Слово, за да могат да насочват нозете на децата си в правия път.

Накрая, най-важното нещо, което един баща може да стори за децата си, е да обича тяхната майка. Неговата преданост и постоянна обич към нея, или тяхната липса, оказват силно влияние върху благополучието на децата дори когато пораснат.

В „Притчи“ верността към Бога, отдадеността на брака и семейството и почтеността в личния и обществения живот са едни от най-важните теми. Успехът във всичко зависи от състоянието на сърцето. Привлекателността на греха – независимо дали става дума за секс, мързел, богатство или власт – е голяма, но мъдрият съпруг и баща търси помощ от Бога, за да взема постоянно правилни решения.

`В какво отношение важат всички морални принципи, споделени тук, независимо дали сме бащи, или не? Как вашите действия, добри или лоши, влияят върху другите, особено върху децата? Къде трябва да бъдете по-внимателни?`