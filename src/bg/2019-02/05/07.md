---
title:  Разширено изучаване
date:   03/05/2019
---

Пази сърцето си в небето. „Християните трябва да внимават и да пазят сърцето си с цялото възможно усърдие. Трябва да се учат да обичат размишлението и да подхранват дух на посвещение. Мнозина сякаш съжаляват за времето, прекарано в размишление, изучаване на Писанията и молитва, като че ли това време е изгубено. Бих искала всички вие да можете да разглеждате тези неща в светлината, в която Бог би желал да ги разглеждате; защото тогава ще поставите небесното царство на първо място. Ако пазите сърцето си в небето, това ще придаде сила на всичките ви качества и ще оживотвори всяко едно от моралните задължения. Дисциплинирането на ума да мисли за небесните неща ще вложи енергия и сериозност във всичките ви начинания (…) Ние сме джуджета в духовните постижения [Ефесяни 4:13]“ (Коментари на Елън Уайт. Адвентен библейски коментар. Т. 3. С. 1157 – англ. изд.).

**Въпроси за разискване**


`1.	Много християни намират групите за взаимопомощ за полезни, когато се стремят да „пазят сърцата си“ от изкушенията. Как това би могло да поощри молитвата, изучаването на Библията и покоряването на Светия Дух? Защо в някои случаи може би е добре да се потърси професионална помощ, ако човек наистина се бори си изкушения, които го вкарват в грях, а след това сякаш не може да спре?`

`2.	В групата прочетете на глас отговорите на последния въпрос за сряда. Обсъдете изводите от различните отговори. Както толкова много от прекрасните Божии дарове, как биха могли смехът и хуморът да бъдат изопачени и изкривени в нещо наистина вредно?`

`3.	За разлика от Притчи, 31 гл., какви качества възхвалява у жената днешната култура? Как бихме могли ние като отделни хора да се предпазим от такова покваряващо отношение?`

`4.	Кои са някои от културните възгледи за семейния живот във вашето общество, открито противоречащи на библейските принципи за семейния живот? От друга страна, има ли такива, които са близки до библейските? Ако да, кои са те и как могат да бъдат използвани за укрепване на семействата ни?`