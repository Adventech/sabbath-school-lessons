---
title:  Подготовка за промяна
date:   13/04/2019
---

### За изучаване през седмицата
1 Коринтяни 10:1-13; Битие 2:24; 1 Коринтяни 13:4-8; 1 Царе 1:27; Псалом 71; 1 Коринтяни 15:24-26. 

> <p>Стих за запаметяване</p>
> „Правдата ще върви пред Него и ще направи стъпките Му път, по който да ходим“ (Псалми 85:13).

Животът е изпълнен с промени. Нещата се променят непрекъснато.

Единственото, което не се променя, е реалността на самата промяна. Всъщност тя е част от самия ни живот. Дори законите на физиката, изглежда, ни учат, че промяната е заложена в самата тъкан на действителността.

Често промените настъпват неочаквано. Вървим по отъпканата пътека и изведнъж, мигновено всичко се променя и ни хваща съвсем неподготвени. 

От друга страна, понякога забелязваме настъпването на промяната. Имаме предупредителни знаци, индикатори, по които разбираме, че нещата ще бъдат различни. Ако случаят е такъв, е мъдро да започнем да се подготвяме, доколкото е възможно, за наближаващата промяна. Много от тези промени са сериозни: брак, деца, остаряване, дори смърт.

И да, ние не живеем в изолация. Което, разбира се, означава, че настъпващите промени могат да повлияят на нашите семейства в значителна степен. Същевременно промените в семейството може да повлияят и на всеки отделен негов член.

Тази седмица ще разгледаме някои от промените, с които ще се сблъскат повечето от нас рано или късно, по един или друг начин, и какво влияние могат да имат те върху семейния живот.