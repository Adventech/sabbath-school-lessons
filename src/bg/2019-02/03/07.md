---
title:  Разширено изучаване
date:   19/04/2019
---

Ако прочетем цялата история на древния Израил в пустинята, можем да видим пъстър списък от грешка след грешка, когато те се изправят пред огромни промени, въпреки изумителното откровение на Божията любов и сила. Всъщност преди Израил накрая да влезе в Обетованата земя – и така да се изправи пред друга голяма промяна – Мойсей казва следното: „Очите ви са видели какво направи Господ заради Ваалфегор; защото Господ, вашият Бог, изтреби измежду вас всички хора, които се поведоха по Ваалфегор. А вие, които сте се привързали към Господа, вашия Бог, всички сте живи и днес. Ето, аз ви научих на наредби и закони, според както Господ, моят Бог, ми заповяда, за да живеете според тях в земята, която получавате като наследство. И така, пазете ги и ги вършете; защото в това се състои мъдростта ви и благоразумието ви пред племената, които, като чуят за всички тези наредби, ще кажат: Ето, хората от този велик народ са мъдри и разумни хора. Защото кой друг народ е толкова велик, че боговете му да са толкова близо, както Йехова, нашия Бог, е близо когато и да Го призовем? Или кой народ е толкова велик, че да има толкова справедливи наредби и закони, какъвто е целият този закон, който излагам днес пред вас? Само внимавай и усърдно пази душата си, да не би да забравиш делата, които си видял, и да не би да ги забравиш през всички дни на живота ти; но ги напомняй на синовете си и на внуците си“ (Второзаконие 4:3-9). Колко важно е да не забравяме какво е сторил Господ за нас. А какъв по-добър начин да не забравяме, от това да го предаваме на другите и на поколението след нас. Също обърнете внимание на централната роля на семейството във всичко това – те трябва да учат децата си на тези неща. А грехът при Ваалфегор е нещо, което би могло да бъде разрушително за семейния живот. 

„Престъплението, което е докарало Божиите съдби върху Израил, е безнравствеността. Дързостта на жените да впримчват души не се е прекратила при Ваалфегор“ (Уайт, Е. Дом и семейство. София: Нов живот, 1998, с. 302).

**Въпроси за разискване**

`1.	В групата поговорете за подготовката си за някои от сериозните етапи в живота: брак, деца, остаряване или нещо друго. Как се отразиха тези промени върху семейството ви? Какво научихте, което би могло да помогне и на други, когато се изправят пред същите житейски етапи?`

`2.	Размислете върху думите на Давид към Соломон отново в контекста на греха му с Витсавее – нещастие, хвърлило сянка върху останалата част от царуването на Давид и оказало огромно въздействие върху семейството му за зло. Как във всичко това виждаме действието на Божията благодат?`