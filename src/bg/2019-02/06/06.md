---
title:  Да пазим дара на Спасителя
date:   09/05/2019
---

Бог има специална цел със създаването на човечеството като мъжки и женски пол (Битие 1:26-28). Докато всеки от тях носи Неговия образ, съединяването на противоположните полове в „едната плът“ на брака отразява единството в Божеството по специален начин. Единството между мъж и жена осигурява още създаването на нов живот и е реален човешки израз на Божествения образ.

`Какво е отношението на Библията към сексуални практики, които не съответстват на плана на Създателя? Левит 20:7-21; Римляни 1:24-27; 1 Коринтяни 6:9-20`

Писанието не одобрява всичко онова, което променя или унищожава Божия образ в човека. Като забранява определени сексуални практики, Бог насочва Своя народ към правилната цел на сексуалността. Когато човешкият опит противоречи на Божиите правила, човекът е виновен в грях.

`Какви насоки са дадени за християните относно тяхната сексуалност и сексуалността на другите в един грешен свят? Римляни 8:1-14; 1 Коринтяни 6:15-20; 2 Коринтяни 10:5; Галатяни 5:24; Колосяни 3:3-10; 1 Солунци 5:23,24`

Вярващите очакват да бъдат освободени от покварата на греха при Христовото завръщане. Те чакат с вяра, считайки себе си за мъртви към греха чрез смъртта на Христос на кръста и живи в Него чрез Неговото възкресение. Чрез неспирна молитва, бдителност и силата на Духа те смятат грешното си естество за разпнато на кръста и се стремят да се покоряват на Христос в мислите си. Признават, че телата и сексуалността им са Божия собственост и ги използват според Неговия Божествен план.

Бог прощава на хората, които се покайват за греха (1 Йоан 1:9). Евангелието прави възможно за хората, които по-рано са имали безразборни сексуални връзки и са вършили сексуални грехове, да станат част от братството на вярващите. Поради степента, до която грехът е променил сексуалността на човека, някои може да нямат възможност да познаят пълното възстановяване на този аспект от човешкия живот. Например някои може да изберат живот на безбрачие, вместо да участват в сексуални връзки, забранени от Божието Слово.

`Как ние като църква трябва да се отнасяме например към хомосексуалистите? Как трябва тяхното отношение към сексуалната им ориентация да повлияе върху нашата реакция?`