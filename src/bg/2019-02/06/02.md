---
title:  Неделим живот
date:   05/05/2019
---

`Как бихте описали библейския възглед за човешкото тяло въз основа на следните пасажи? Битие 2:7; Псалми 63:1; 84:2; 1 Коринтяни 6:19, 20; 1 Солунци 5:23`

Някои религии вярват в дуализма: философия, смятаща, че човешкото създава проблеми на духовния живот. Или тялото се счита за лошо, докато „духът“ се смята за добър. Обаче в Писанието човешкото тяло, включително неговите сексуални характеристики, е неразривно свързано с цялото същество. Животът е „тяло“ и „дух“ (Битие 2:7). Псалмистът се покланя на Бога с цялото си същество (Псалми 63:1; 84:2). Цялата личност трябва да бъде осветена, отделена за святата цел, определена от Бога.

`В „Песен на песните“ е отразен положителният възглед за човешкото тяло в контекста на сексуалната връзка. Как следните стихове разкриват това отношение? П.Песн. 1:2,13; 2:6; 5:10-16; 7:1-9`

Във всички тези свещени пасажи се изразява възхищение към човешкото тяло. Физическият аспект на брачната любов не е описан като срамен. Открито се изразява пълната гама от чувства.

Обикновено съществуват силни сексуални табута в много култури. Затова за женените двойки често е трудно да общуват здравословно по отношение на интимния си живот. Също и децата често са лишени от възможността да научат за сексуалността в обстановката на християнски дом, където ценности биха могли да бъдат съчетани с точна информация. Библията говори открито за сексуалността и това е призив към Божия народ да не се стеснява от тази тема, за да може такъв жизненоважен аспект от живота да бъде третиран с уважението и достойнството, които дължим на този прекрасен дар от Твореца.

`Как бихме могли да се предпазим от културни и морални влияния, които или превръщат сексуалността в деградираща животинска страст, или в нещо срамно, за което никога не бива да се говори? По какъв начин Библията ни разкрива, че и двете крайности са погрешни?`