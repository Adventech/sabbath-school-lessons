---
title:  Царската любовна песен
date:   04/05/2019
---

### За изучаване през седмицата
Песен на песните; Битие 2:7; 1 Коринтяни 7:3-5; Йоан 17:3; 1 Йоан 1:9; Римляни 1:24-27; Галатяни 5:24.

> <p>Стих за запаметяване</p>
> „Положи ме като печат на сърцето си, като печат на мишцата си; защото любовта е силна като смъртта, ревността е остра като преизподнята, чието святкане е огнено, пламък най-буен“ (Песен на песните 8:6).

Бракът е един от най-важните житейски сезони. Не всички се женят, но на тези, които го направят, той носи както особени предизвикателства, така и особени благословения. Сред благословенията е прекрасният дар на сексуалността. Какъв силен израз на любов може да бъде този дар в подходящото време и на подходящото място.

Противно на популярното мнение, Библията не е против секса. Тя е срещу злоупотребата с този прекрасен дар, даден от Създателя на всички хора.

Всъщност „Песен на песните“ – една от най-кратките и вероятно най-малко четените библейски книги – описва връзката между младата невяста Суламит и нейния любим, за когото се смята, че е самият цар Соломон. Книгата разкрива тайните на човешката интимност и удоволствията на съпружеската любов в брака. Въпреки че често се разглежда алегорично, като символ на връзката между Бога и Божия народ или Христос и църквата, „Песен на песните“ е преди всичко поема за любовта, разкриваща се в истинската връзка между един мъж и една жена.

Тази седмица ще разгледаме брака, както е описан в тази старозаветна книга.