---
title:  Ритъмът на живота.
date:   01/04/2019
---

Учените говорят за така наречения „циркаден ритъм“: идеята, че има биологичен ритъм (понякога наричан „телесен часовник“), регулиращ телесните ни функции. С други думи, определена степен на регулярност съществува дори вътре в телата ни. Следователно ритъмът е навсякъде около нас и дори вътре в нас. 

**Кои са предсказуемите сезони на живота, споменати в следните библейски пасажи, и каква е пряката им връзка със семейния живот?**

`Еклесиаст 3:2`

`Битие 21:8, Съдии 13:24`

`Псалми 71:5, Притчи 5:18`

`Битие 15:15, Съдии 8:32`

`Псалми 90:10`

Между двете „корици“ на живота – раждането и смъртта – преминаваме през различни етапи, неповторими при всеки отделен човек. Някои деца не живеят много след раждането; други израстват до възрастни и достигат преклонна възраст. Децата растат и се развиват със свой собствен ритъм. Някои прохождат и проговарят по-рано от други. Едни ще могат да отидат на училище и да станат професионалисти, докато други ще посветят времето си на по-различен тип работа. Някои ще имат семейства, а други може и никога да не се оженят, нито да имат деца.

По земята живеят милиарди хора и макар че имаме много общо помежду си (Деяния 17:26), всеки един от нас е отделна личност и следователно съществуват разлики в живота на всички нас.

В известен смисъл тези разлики са важни, защото правят всеки човек неповторим, тоест всеки има какво да даде нещо, което другият не притежава. С две думи, разликите позволяват да бъдем благословение за другите. Например и младите, и старите могат да си дадат нещо едни на други: „Славата на младите е силата им и украшението на старците са белите им коси“ (Притчи 20:29). На какъвто и етап да се намираме и независимо от нашите различия, всички имаме какво да дадем не само на Господа, но и един на друг.

`В каквито и обстоятелства да се намирате точно в този момент, какво бихте могли да направите, за да бъдете благословение за някого? Защо не направите съзнателно усилие да бъдете такова благословение, особено за човек от семейството си?`