---
title:  Подчинение
date:   15/05/2019
---

`Какъв съвет дава Павел за смирението и служенето във взаимоотношенията? Ефесяни 5:21. Според вас как това отношение допринася за единството на църквата? Защо е толкова важно в дома? Ефесяни 5:22-6:9`

Думата „подчинявам се“ (Ефесяни 5:21) означава да се смиря пред друг човек въз основа на доброволно решение. Този удивителен принцип води началото си от Христос (Матей 20:26-28; Йоан 13:4,5; Филипяни 2:5-8) и характеризира всички онези, които са изпълнени с Неговия Дух (Ефесяни 5:18). „Благоговението пред Христос“ мотивира хората да се покоряват по този начин (Ефесяни 5:21). Взаимността в себеотрицанието е била и все още е революционно християнско учение за социалните връзки. То оживотворява духовната реалност, че всички са едно в Христос, без изключение.

Принцип на домакинството. Опитното поле за християнското покорство е домът. Ако този принцип действа там, ще окаже огромно влияние в църквата. Павел преминава веднага от въвеждането на принципа на покоряването към коментар за приложението му в семействата.

Ефесяни 5:22-6:9 разглежда три двойки взаимоотношения – най-широко разпространените, обаче най-неравностойните в обществото. Идеята не е да се утвърждава съществуващият социален ред, но да се покаже как работят верските принципи на Христос, когато съществува радикално различно доброволно подчинение на вярващите един на друг. 

**Според вас защо Павел постоянно говори първо за тези, които са социално по-уязвими в съответната култура – съпругите, децата и робите? Запишете ключовата фраза, свързана с подчинението на всеки един от тях.**

`Ефесяни 5:22`

`Ефесяни 6:1`

`Ефесяни 6:5`

Хората, които имат по-голяма социална власт – съпрузите, родителите, господарите – винаги се разглеждат на второ място. Всеки получава заповед, доста необичайна за тогавашната култура. Тези заповеди трябва да са удивлявали вярващите от първи век. Те изравняват достъпа до Кръста и разкриват пътя, по който може да се постигне истинско единство във взаимоотношенията.