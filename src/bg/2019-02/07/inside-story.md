---
title:  Разказ
date:   17/05/2019
---

#### Човекът споделя съботата

_От Андрю Макчесни_

Не са много хората, които могат да кажат, че са говорили с ангел.

Фермерът Нотли Тодуел би могъл да го каже, но вместо това предпочитал да нарича тайнствения непознат „човека“.

Една вечер в края на 80-те години на 19-и век Нотли се молел, докато се връщал с цигулка в ръка след свирене на селска танцова забава в Тексас. Чувствал се объркан. Бил израснал като вярващ в спазването на неделята, но когато започнал да изучава Библията, прочел какво е записано в четвъртата заповед: „Помни съботния ден, за да го спазваш свято“ (Изход 20:8).

Докато се молел, внезапно до него застанал човек. Нотли познавал всички в околността, но никога преди не го бил виждал. Не се уплашил. Непознаят имал приятно излъчване.

„“Просто се появил и започнал да му говори“, разказва внучката му Лорена Стиголд, сега на 94 години.

Разговорът скоро се насочил към съботата и Нотли споделил убеждението, че Бог е отделил съботата, а не неделята. Изразил смущението си от това, че не може да намери нито един човек, спазващ съботата.

Непознатият казал, че познава група хора, които се покланят на Бога в събота, и му дал подробни разяснения как да ги намери. Нотли се обърнал настрана и когато погледнал обратно, човекът вече го нямало.

„Просто се обърнал и човекът изчезнал“, разказва пра-правнучката му Реба Сейферт, сега на 68 години.

След като се върнал у дома, Нотли разказал на жена си за необичайната среща. След два дена решили да последват указанията. Стигнали до ферма, където малка група адвентисти от седмия ден се събирали всяка събота.

Нотли бил кръстен в адвентната църква заедно със съпугата си и осемте си деца. След време станал местен църковен ръководител и основал първата адвентна църква в района, намираща се между градовете Линден и Мариета в щата Тексас.

Макар че сега църквата е затворена, в района се появили други църкви, включително една в Линден, която се посещава от Лорена и други нейни роднини.

Наследството на Нотли също продължава да живее. Неговата вярност към Бога създала няколко поколения от мисионски настроени надвентсти, които служили като библейски работници, литературни евангелизатори и ръководители в Тексас и извън щата.

„Той станал първият адвентист в едно голяма семейства“, казва Реба, едно от четирите деца на внучката Лорена.

Нотли никога не казал, че непознатият е ангел, но семейството му вярва, че той бил изпратен от небето в отговор на искрена молитва.

„Просто го наричаше „човека“, но вярваше, че Бог го е изпратил, твърди Лорена, която чула дядо си да разказва тази история, докато била още малко момиче. „Вярвам, че това е бил ангел.“