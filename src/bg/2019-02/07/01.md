---
title:  Тайните на семейното единство
date:   11/05/2019
---

### За изучаване през седмицата
Битие 33:12-14; Рут 1:16-18; Йоан 17:21-26; Галатяни 3:28; Ефесяни 2:11-22; 5:21-6:9.

> <p>Стих за запаметяване</p>
> „Да бъдат всички едно; както Ти, Отче, си в Мен и Аз в Тебе, така и те да бъдат в Нас едно, за да повярва светът, че Ти си Ме пратил“ (Йоан 17:21).

Семейният живот преминава през различни сезони за различните хора. За майката и бащата идването на децата е огромна промяна, която ще трае до края на живота им. А наследниците, разбира се, също преминават през различни етапи на живота, докато напуснат дома и може би отгледат собствени деца.

Обаче независимо дали сме родители, или деца, всички ние страдаме от един и същ проблем – нашето грешно естество, което може да направи единството в семейството най-малкото трудно постижимо. 

Да, в тялото на Исус Христос на кръста цялото човечество е примирено с Бога и един с друг (Ефесяни 2:13-16; Колосяни 1:21-23), но на практично ниво ние всеки ден трябва да приемаме благодатта на Христос, която единствена може да направи семейното единство жива опитност за всички, които я търсят с вяра. Ежедневно трябва да преживяваме това в живота си. За щастие, чрез Христовата благодат това е възможно.