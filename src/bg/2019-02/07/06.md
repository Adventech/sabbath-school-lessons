---
title:  Да живеем в любов, както обещаваме
date:   16/05/2019
---

В края на краищата семейната спойка и единство почиват върху решението на членовете на семейството да се грижат един за друг, а началото е обетът на брачните партньори. За съжаление, библейската история е наситена с примери за неизпълнени обещания, разрушено доверие и липса на посвещение, когато е било най-необходимо. В Писанието намираме също и вълнуващи примери за обикновени хора, които с Божията помощ отдават себе си на приятелите и семействата си и спазват своите обещания.

**Разгледайте следните семейства и нивото на тяхното посвещение. Как в някои от тях то би могло да се подобри? Какво укрепва предаността към другите?**

`Посвещение на родител-дете (Битие 33:12-14; Изх. 2:1-10)`

`Посвещение на братя/сестри (Битие 37:17-28)`

`Семейно посвещение (Рут 1:16-18; 2:11, 12, 20; 3:9-13; 4:10, 13)`
 
`Брачно посвещение (Осия 1:2, 3, 6, 8; 3:1-3)`
 
Когато се посвещаваме на друг човек, както в брака или при решението да родим или осиновим дете, трябва да решим доброволно да се отдадем напълно, за да вземаме различни решения в бъдеще: да се откажем от контрола над важна част от живота си. Законите ограничават лошото поведение, но брачните и семейните връзки имат нужда от любов, за да процъфтяват.

`Какво означава за теб лично Исусовото обещание за посвещение (Евреи 13:5)? Какво влияние трябва да окаже Неговото посвещение към теб върху твоето посвещение спрямо Него, към брачния ти партньор, към децата и другите вярващи?`