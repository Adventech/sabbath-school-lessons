---
title:  'Егоизмът: разрушител на семейството'
date:   14/05/2019
---

**„Ако се отхвърлеха гордостта и егоизмът, повечето трудности щяха да бъдат премахнати за пет минути“ (Уайт, Е. Ранни писания. С. 119 – англ. изд.).**

Нашето човешко естество е покварено от греха. А може би най-големият пример за тази поквара е проклятието на егоизма. Изглежда, че се раждаме егоисти; можем да забележим този факт в малките деца, които постоянно искат само за себе си: „Аз, аз, аз…“. Когато достигнем зрялост, тази черта вече се е проявила в много страшни форми, особено в дома.

Исус, разбира се, е дошъл да промени това (Ефесяни 4:24). Неговото Слово ни обещава, че чрез Него няма да ни владее тази разрушителна черта на характера. Целият Му живот е съвършен пример за това какво означава да живеем без егоизъм; до степента, до която подражаваме на живота Му (1 Йоан 2:6), ще победим склонността да живеем само за себе си. 

**Прегледайте следните стихове. Какво ни казват те за егоистичния живот?**

`Филипяни 2:3-5`
 
`1 Йоан 3:16-18`

Както пише Елън Уайт по-горе, ако се отхвърлеха гордостта и егоизмът, толкова много проблеми щяха да се решат изключително бързо, много преди да гноясат и да ферментират, и накрая да се превърнат в нещо отвратително. Всички членове на семейството, особено родителите, трябва да бъдат пречистени (Притчи 16:6) от този грях в подножието на Кръста (най-великия пример в цялата вселена за саможертва), дори ако това означава постоянно да се връщат при Кръста и да коленичат в молитва с вяра, със сълзи и покорство.

`Колко време прекарвате при Кръста, борейки се срещу всеки егоизъм, който се проявява в живота ви? Как следният стих (Матей 7:16) ви показва дали прекарвате достатъчно време там?`