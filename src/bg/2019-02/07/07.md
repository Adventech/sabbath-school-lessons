---
title:  Разширено изучаване
date:   17/05/2019
---

Елън Уайт, „Свещен кръг“, с. 177-180 от „Дом и семейство“; Свидетелства към църквата, Т. 6, с. 236-238.

Единството – първата работа. „Първата работа на християните е да бъдат единни в семейството (…)

Колкото по-тясно са свързани членовете на едно семейство в работата си в дома, толкова по-възвисяващо и полезно ще бъде влиянието, което бащата и майката, синовете и дъщерите ще упражняват извън дома“ (Уайт, Е. Дом и семейство. С. 37 – англ. изд.).

Тайната на семейното единство. „Причината за разделенията и разногласията в семействата и в църквата е отделянето от Христос. Приближаването до Него означава да се приближаваме един към друг. Тайната на истинското единство в църквата и в семейството не е дипломация, ръководство, нито свръхчовешки усилия да се победят трудностите – макар че и това трябва да се прави в голяма степен – но единството с Христос“ (пак там, с. 179).

**Въпроси за разискване** 

`1.	Поговорете за влиянията във вашето общество, работещи срещу семейното единство. Какви практични решения бихте могли да предложите на някое семейство, което се бори срещу тези влияния?`

`2.	Има ли семейство в църквата ви, което се е разделило наскоро? Ако да, какво бихте могли да направите като група, за да помогнете на всеки негов член в този кризисен период?`

`3.	Обсъдете всеобхватния въпрос за подчинението. Как трябва да се разбира то в християнски контекст? По какъв начин се злоупотребява с него?`

`4.	Кои принципи за семейното единство могат да бъдат приложени и към църковното единство?`