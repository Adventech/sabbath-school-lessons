---
title:  Нарастваща опозиция
date:   26/10/2024
---

#### inTro

Прочети Йоан 5, 6. Вникни в библейския текст.

**Нарастваща опозиция**

Глави 5–12 от Евангелието на Йоан ни въвеждат в нова фаза от служението на Исус. Срещите Му с религиозните водачи (Йоан 2:13-25) стават по-чести. Христос започва да извършва знамения и да участва в разговор по по-директен начин. Причината, поради която Той идва на земята – да разкрие Отец (1:18) – става по-ясно изразена. Някои реагират отрицателно на това откровение (1:9-12) и тези хора в крайна сметка решават да Го разпънат (18:31, 32).

Урокът тази седмица се фокусира върху разнообразието от чудеса, които Исус извършва в Йоан 5 и 6 глава. Той изцелява човек, нахранва множество, успокоява буря и ходи по вода. Ще открием как изцелението, описано в глава 5 привлича вниманието към Неговите способности и провокира неочаквана реакция от тълпите. След чудото Йоан записва дълга беседа, която разкрива богословските последици от подобно действие.

Глава 6 следва подобен модел. Стихове 1-21 представят две чудотворни действия, а останалата част от главата се състои от друг диалог и беседа за това Кой всъщност е Исус. Йоан използва този модел, за да подчертае двойните концепции за откровение и конфликт. Предходните разкази на евангелиста са по-фокусирани върху индивидуалните контакти и разговори, но тук сцената става по-мащабна. Колкото по-пълно Исус разкрива Отец, толкова по-силна става съпротивата. Когато се сблъскаме с ново разбиране за Бог, каква е нашата реакция?

Този раздел започва с разказа за Исус, който изцелява паралитик. По-късно научаваме, че това чудо се случва в събота (5:9). Докато синоптичните евангелия описват различни съботни изцеления (напр. Матей 12:9-14; Марк 3:1-6; Лука 14:1-6), разказът на Йоан има значителни разлики. Например, ние не откриваме веднага, че това се е случило в събота.

#### inScribe

Прочетете Йоан 5:31–47. Направете така три пъти бавно. Помолете Господ да ви говори за всяка фраза. Попитайте Го какво се опитва да приложи към живота ви в този пасаж. След това отделете малко време и говорете с Бог за това, което научавате. Създайте контур или мисловна карта на стиховете.

` `