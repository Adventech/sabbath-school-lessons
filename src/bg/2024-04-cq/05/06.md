---
title:  Служението на Спасителя
date:   31/10/2024
---

#### inSight

`Как можеш да приложиш Йоан 5, 6 в живота си през тази седмица?`

`Какви лични решения базираш на библейското ти изследване през тази седмица?`

`Какви са практичните стъпки, които ще предприемеш?`

**Служението на Спасителя**

“Исус не попита този страдалец дали вярва в Него. Просто каза: "Стани, вдигни постелката си и ходи. " Но вярата на човека се хвана за тези думи. . . Скачайки на крака, той се почувства здрав. Исус не му бе дал уверение за Божествената Си сила. Чрез същата вяра можем да получим духовно изцеление. Много хора осъзнават своята безпомощност и търсят духовен живот, който да ги доведе до хармония с Бога. Те напразно жадуват да го получат. . . Нека тези отчаяни борци погледнат нагоре. Спасителят се навежда над изкупените с кръвта Си, казвайки с неизразима нежност и състрадание: "Искаш ли да оздравееш?" . . . Повярвай на Неговото слово и то ще се изпълни. Поставѝ волята си на страната на Христос, пожелай да Му служиш и като действаш според Неговото слово, ще получиш сила" (Елън Уайт, "Копнежът на вековете", 202, 203).

"Множествата. . . можеха да разберат думите Му и сърцата им бяха стоплени и утешени. Той им разкриваше Бога не като отмъстителен съдия, а като нежен Баща и отразяваше Неговия образ. Думите Му бяха като балсам аз ранения дух. И проповедта Му, и делата Му на милост разрушаваха потисническата сила на старите традиции и на човешките наредби. Представяха Божията любов в нейната неизчерпаема пълнота" (пак там, 205).

„От хълма Той погледна движещото се множество и сърцето Му се изпълни със състрадание. Макар че Го смущаваха и отнемаха от почивката Му, Той не възнегодува. Напускайки мястото Си за почивка, Той намери подходяща площ, където можеше да им служи. Хората не получаваха помощ от свещениците и управниците, докато в същото време от Христос излизаха животворни струи, когато Той проповядваше на множеството пътя на спасението" (пак там, 364, 365).

„Нашият Господ е казал: "Ако не ядете плътта на Човешкия Син и не пиете кръвта Му, нямате живот в себе си. Защото Моята плът е истинска храна и Моята кръв е истинско питие. " Йоан 6:53–55. Това е вярно по отношение на нашето физическо естество. На смъртта на Христос ние дължим дори този земен живот. Никога никой, светец или грешник, не яде ежедневната си храна, но той се храни с тялото и кръвта на Христос. Голготският кръст е отпечатан върху всеки хляб. Той се отразява във всеки воден извор" (пак там, 660).

„След като не успя да победи Христос в пустинята, Сатана активизира силите си, за да се противопостави на Неговата мисия и ако е възможно, да я осуетява. Онова, което не успя да извъри пряко и лично, реши да постигне чрез стратегия. Планира да действа чрез човешките си служители в религиозния свят, като вложи в тях собствената си вражда към Защитника на истината. Искаше да им повлияе да отхвърлят Христос, за да направи живота Му колкото е възможно по-горчив, като се надяваше да Го обезкуражи в Неговата мисия и водачите в Израил станаха инструменти на Сатана в борбата против Спасителя" (пак там, 205, 206).