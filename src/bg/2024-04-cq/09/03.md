---
title:  Юда, Исус и Обичаният Апостол
date:   25/11/2024
---

#### inTerpret

`Какви специални послания носи Йоан 13?`

`Кои части от него са трудни?`

`Какви въпроси възникват в теб?`

`Кои са библейските принципи, които откриваш в текста?`

`В коя област от живота си можеш да приложиш библейския текст?`

**Юда, Исус и Обичаният Апостол**

След като споделил значението на службата по миенето на краката, Исус дал повече детайли как ще се развият събитията. Той предупредил, че между тях има лъжеапостол (Йоан 13:10,18) Докато Исус знаел за събитията предварително, понеже бил Бог, Той все пак бил и човек. Събитията, които щели да се случат, дълбоко Го обезпокоявали. (Йоан 11:33, Йоан 12:27)

Неговото настояване, че има предател между тях, предизвикало ужас сред учениците. Те били изненадани, загубили ума и дума и се чудили, кой ще или може да предаде Исус (Йоан 13:21,22). Сюжетът се насочва неусетно към Юда. Объркването на апостолите показва колко добре Юда се вписва в групата. Те със сигурност не подозирали това, което щяло да се случи.

Писанията се фокусират върху учениците, които стояли близо до Исус. “Юда се притисна до лявата страна на Христос; Йоан беше отдясно. Ако имаше някое най-високо място, Юда беше решен да го има и това място се считаше, че е близо до Христос. (Елън Уайт, Копнежът на вековете, 644). Облегнат на Исусовото лоно е бил “ученикът, който е обичал Исус” (Йоан 13:23,25). Единствената отличителна черта на този човек е била връзката му с Христос. Посланието на Йоан съдържа свидетелството на този ученик (Йоан 21:20,24). Петър кимва към Йоан да попита кой е бил предателят (Йоан 13:24). Петър може би е стоял на твърде близко разстояние до Йоан да му кимне и да му привлече вниманието. В отговор на запитването Исус говори на Йоан, но другите ученици не чуват, (Йоан 13:26-28) отново потвърждавайки тяхната близка позиция на масата. Най-накрая Исус се обръща към Юда, подава му хляба и му говори директно. Това е индикация, че Юда бил седнал така, че Исус е могъл да се облегне на гърдите му, показвайки пълна увереност и доверие. Исус положил глава на гърдите на своя предател, давайки на Юда позицията на доверие да пази гърба Му.

Исус направил три акта на гостоприемство към Юда: Той измил краката му, дал му хляб да яде и му дал място на увереност и доверие. Исус идентифицирал Своя предател не с обвинения и сочене с пръст, а чрез дела на служба. Йоан ни дава друга гледна точка в тази драма: докато Юда е бил предател, той не е бил Исусовият истински опонент. Исус и Сатана са враждуващите страни. Космическа битка, която продължава и до днес, е била в действие. (Йоан 13:2,7).

Като взел залъка, Юда веднага излязъл в нощта (Йоан 13: 30). Още веднъж се натъкваме на концепция с двойно значение. ”Беше нощ” (Йоан 13:30) ни казва повече от просто времето от деня. От началните страници на евангелието конфликтът е бил представен като противопоставяне между светлината и тъмнината.

`Как може предателят на Исус да бъде толкова уважаван сред учениците? Можеш ли да си представиш това днес? (виж Матей 24:10)`