---
title:  Сърдечни проблеми
date:   28/11/2024
---

#### inSight

`Как можеш да приложиш Йоан 13 в живота си през тази седмица?`

`Какви лични решения базираш на библейското ти изследване през тази седмица?`

`Какви са практичните стъпки, които ще предприемеш?`

**Сърдечни проблеми**

„Преди Пасха Юда се е срещнал за втори път със свещениците и книжниците… Въпреки това той е продължил да си общува с учениците все едно е бил невинен от всякакво зло…. Учениците не знаеха нищо за целта на Юда. Исус единствен беше способен да прочете неговата тайна. Въпреки това Той не го разкри. Исус жадуваше за душата му. Той чувстваше за него такава тежест, каквато чувстваше за Йерусалим когато Той плачеше за обреченият град. Неговото сърце плачеше: как мога да се откажа от теб? Ограничаващата сила на тази любов беше усетена от Юда. Когато ръцете на Спасителя миеха тези мръсни крака и ги избърсваха с кърпата, сърцето на Юда се развълнува до край с импулс там и тогава да си признае греха. Но той не можа да се смири. (Елън Уайт, Копнежът на вековете, 645)

“Когато Исус се опаса с хавлия да умие прахта от техните крака, Той желаеше чрез това дело да умие отчуждението, завистта и гордостта от техните сърца. Това имаше много по-голямо значение от умиването на техните мръсни крака. С духа, който те тогава имаха, никой не беше подготвен за причастие с Исус. Докато не бяха поставени в състояние на смирение и любов, те не бяха готови да вземат участие в Пасхалната вечеря или да участват в ритуала, който Христос щеше да установи. Техните сърца трябваше да са очистени. Гордостта и егоизмът създават разногласия и омраза, но всичко това Исус изми като им уми краката. Настъпи промяна в усещането. Като ги гледаше, Исус можеше да каже “Вие сте чисти”. Сега имаше единство в сърцето, любов един към друг. Те бяха станали смирени и обучаеми. С изключение на Юда, всеки бе готов да даде най-високото място на всеки от другите ученици. Сега с покорни и благодарни сърца, те можеха да получат думите на Христос” (Елън Уайт, Копнежът на вековете, 646)

“В Своя живот и уроци, Христос ни е дал най-добрата илюстрация на безкористното служене, което има своя произход в Бог. Бог не живее за Себе си. Чрез създаването на света и чрез поддържането на всички неща, Той непрекъснато служи на другите. На Исус е било дадено да застане начело на човечеството и чрез Неговия пример Той може да ни научи какво значи да служиш. Неговият цял живот беше посветен на закона на служенето” (Елън Уайт, Копнежът на вековете, 649)

“Дълбоката любов на Йоан към Христос винаги го е водила да желае да бъде близко до Него; и това място винаги му е било давано. Исус обича тези, които представят Бащата, а Йоан можеше да говори за Божията любов като никой от другите ученици. Той разкри на своите събратя това, което почувства, че е негово задължение да разкрие, представяйки в своя характер характерът на Бог. Славата на Господ беше изразена на лицето му. Красотата на светостта, която го беше трансформирала, блестеше с Христово сияние от лицето му” (Елън Уайт, The Youth instructor, 1900).