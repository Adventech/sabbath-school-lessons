---
title:  Измиването на нозете на учениците
date:   24/11/2024
---

#### inGest

- Огради повтарящите се думи/идеи.
- Подчертай важните за теб думи/идеи.
- Свържи със стрелки онези думи/идеи, които се допълват.
- Наизусти любимия си стих.

**Измиването на нозете на учениците**

Въведението на Йоан в ритуала по измиването на краката съдържа няколко основни точки (Йоан 13:1-4). Както беше отбелязано, Исус обикнал Своите ученици “до край” (Йоан 13:1). Тази фраза може да означава или до Неговите последни моменти, или изцяло, до безкрай. Ние може да спечелим ако разгледаме и двете значения тук. Обичайки Своите ученици до Своя край (кръстът), Исус ги обичал напълно и изцяло. Решението да ги обича до безкрай е поставено срещу действията на дявола. Докато преди Йоан посочва Юда като предателя (Йоан 12:4), той тук определя дявола като подбудителя на действията на Юда. И двамата, Исус и Юда, изразяват това, което им е в сърцата (Йоан 13:2). Исус разкрива любовта на Баща си, докато Юда изразява истинската природа на Сатана. (Йоан 8:44).

Конфликтът е бил роден от отговора на учениците към Исусовите действия. Като им измива краката, Той влиза в ролята на слуга. Въпреки, че Петър е бил говорителят, той бегло изразява какво са си мислили учениците. Без липса на разбиране, Петър възнегодува срещу заемането на такава унизителна позиция от страна на Исус (Йоан 13:5-10, виж още Марк 8:31-33). Обаче, както демонстрира Мария, готовността да се смириш е основна за ученичеството. Погледнато по този начин, сцената с измиването на краката доближила ученика към любовта на Исус. Йоан набляга, че това което Исус е направил за Петър, Той е имал предвид за всички ученици. Исус ги е адресирал чрез формата за множествено число “вие” (Йоан 13:10). Разширявайки значението, Той включва и нас.

Вечерята най-вероятно е била организирана около трапезна маса (във формата на U) като гостите са стояли по краищата на трите външни страни. Отворът във вътрешността позволявал на слугата да носи храна и да маха посудата. Исус е трябвало да отиде около външната част на масата измивайки краката на учениците. Сядайки, Той още веднъж обяснил значението на Своите действия. (Йоан 13:12-17).

Учениците често са наричали Исус “Учител” и “Господ”(Йоан 13: 13). Да наречеш някой учител е било често срещано в онези дни; било е еквивалент на равин. Да наречеш някого “Господ” обаче е било по-рядко срещано. “Господ” е показвало някой от по-голям статут, заслужаващ почитание. Ако някой на такава позиция е бил склонен да извърши такова служене, колко повече Неговите последователи ще са склонни да направят същото! Чрез този смирен акт на измиването на нозете, Исус илюстрира Своята смиреност и склонност да служи на своите ученици. Той после ги инструктира да си служат един на друг по същия начин. Когато любовта на Христос ни трансформира, ние минаваме извън самото знание за това, което Той е направил за нас и започваме радостно да следваме Неговите напътствия. В отговор на Божията любяща служба към нас, ние с готовност обичаме и служим един на друг.

Исус знаел, че не всички апостоли ще последват Неговия пример. Неговото пълно предузнание отново се проявило. Исусовото предвиждане на Неговото предателство (Йоан 13: 18-20) служи за допълнително доказателство, че Исус е АЗ СЪМ от дните на Мойсей (Изход 3:14). Той е Този, за който Давид говори, че ще бъде предаден (Псалми 41:9). Гледайки назад към вечерята с предимството на ретроспекцията, ние може да видим изпълнението на Исусовите думи. Това служи като допълнително потвърждение за Исусовата Божественост.

`Защо учениците се противопоставяли на това Исус да измие нозете им? Виждаш ли този сценарий да се повтаря и днес?`

`Докъде стига служенето? Има ли момент, в който ние като християни трябва да изберем да не служим?`