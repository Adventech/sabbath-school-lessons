---
title:  Инструкции към учениците
date:   27/11/2024
---

#### inVitе

Разгледай Йоан 13 отново и открий Исус в него.

`Как преоткриваш Исус тук?`

`Какво ти казва Исус чрез този текст?`

`Какъв е твоят отговор на този призив на Исус? Помоли се.`

**Инструкции към учениците**

След отпътуването на Юда, Исус започва дълга серия от учения само за Неговите ученици. Съдържанието на Йоан 14-17 е уникално за Писанията. Исусовите първи думи с останалите апостоли обхващат основните теми, на които иска да обърне внимание през последните моменти преди Своята смърт. Исус желае Бог да бъде прославен в Него. Той обръща внимание на взаимосвързаната природа на Своята собствена прослава с тази на Своя Баща. Страданията, които Христос трябвало да понесе на кръста, както и силата изявена чрез Неговото възкресение, ще разкрият Божия характер и любов към света.

Исус знае, че следващите събития ще бъдат бързи и Той копнее неговите последователи да бъдат подготвени. Той иска да приемат тази “нова” заповед да се обичат един друг. Заповедта да обичат не била много нова, но Христовото унижение и смърт ще илюстрират дълбока любов, непозната засега. Както и умиването на нозете, така и разпятието, хвърлят една нова светлина на значението на любовта. Дълбочината на Христовата любов е станала нова мярка за нашата служба като ученици. (Йоан 13:35). Днес повече от всякога светът се нуждае от божествена демонстрация на Божията любов чрез Неговите хора.

Докато Исус говорил за любовта, която трябвало да съществува между тях, учениците повече се интересували от това да разберат къде отива Исус. Учениците се сблъскали със същия проблем, подобен на този на самарянката, която се опитала да насочи разговора към теологични въпроси, когато Исус се опитал да адресира нейната нужда (Йоан 4:20). Може би някои от нас се нуждаят да направим крачка назад от техническите въпроси от време на време, за да дадем място на Бог да работи в нашите сърца.

След като Симон Петър пита Исус за това къде отива, историята ни отвежда веднага в Йоан 14:1-6, където Исус обяснява Неговата съдба и тяхната в повече детайли. Въпреки че Исус заминавал, Той предложил по личен и достъпен начин връзка със Себе си на учениците и на следващите повярвали. Като четем стиховете, нашите мисли се насочват към Второто пришествие и до вечния дом, който Бог е приготвил за нас. Ако се фокусираме върху Второто пришествие и раят обаче, ние ще пропуснем важната връзка около този разговор. Идеята за дома на Отца (Йоан 14:2) продължава темата за гостоприемството и службата, която формира гръбнака на опитността с измиването на краката. Исус ни предлага място да живеем с Него сега, не просто при Неговото идване. Това не омаловажава реалността на Неговото обещание, но живеенето с Него на небето ще бъде продължение на пребиваването ни с Него в настоящето.

Исусовото най-голямо желание и Неговата най-голямата мечта е да бъде с нас. Той прави всяка възможна подготовка да ни приеме в Неговия собствен дом, така че да можем да бъдем с Него завинаги. Няма нищо по-важно в този свят от това да отговорим по същия начин на Неговата любов и да се подготвим да живеем с Него завинаги.

`Какви са значимите начини, по които отвръщаш на Божията любов към теб?`

`Кога си избягвал лични и сърдечни въпроси в полза на любопитни или технически такива?`