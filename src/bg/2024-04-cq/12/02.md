---
title:  Присъдата
date:   15/12/2024
---

#### inGest

- Огради повтарящите се думи/идеи.
- Подчертай важните за теб думи/идеи.
- Свържи със стрелки онези думи/идеи, които се допълват.
- Наизусти любимия си стих.

**Присъдата**

Най-накрая религиозните лидери разкриват пред Пилат техния истински мотив: те искат Исус да бъде разпънат, заради Неговото твърдение за божественост (Йоан 19:7). Пилат се страхува от Божественото възмездие, ако Исус действително е Божий Син. В общото мислене на деня боговете могат да приемат човешка форма (виж Деяния 14:11). Реакцията на Пилат изразява неговият тъмен ужас от срещата на божествено същество, което може да си отмъсти на всеки, който се отнася зле с него.

Мотивиран от нарастващия ужас, управителят се оттегля в палата, давайки началото на шестата сцена (Йоан 19:8, 9). Пилат е загрижен да разбере произхода на Исус - земен ли е или небесен? Исус не отговаря. Пилат тогава парадира с авторитета, който има, за да освободи Исус (Йоан 19:10). Исус дава да се разбере, че Той, не Пилат, има власт над живота и смъртта (Йоан 19:11, Йоан 10:18). Последните думи на Исус развълнуват дълбоко Пилат и той удвоява усилията си да освободи Затворника (Йоан 19:12). Това ни отвежда в седмата и последна част на драмата.

Пилат се връща към тълпата, която атакува неговата слаба точка: невярност към императора (Йоан 19: 12). Евереите настояват, че Исус е противик на Цезар и безпокойството на Пилат се увеличава. Той се страхува да постави в опасност политическата си кариера като защитава този Мъж, който твърди, че е Цар.

Пилат изкарва Исус пред тълпата и сяда на съдийския стол (Йоан 19:13). Преводът на гръцки може да бъде прочетен или като „Пилат седна на стола” или „той постави Исус да седне на стола”. Йоан най-вероятно е имал предвид, че Пилат е седнал, но тези, които четат целия разказ, могат да видят ултимативно, че Исус е истинският Цар, който притежава правото да упражнява правото на осъждането. Най-накрая свещениците правят своя избор ясен: те не биха имали никакъв друг цар освен Цезар (Йоан 19:15).

Пилат сяда на съдийския стол да издаде присъдата в шестия час, което е по обяд (Йоан 19:14). Хората е трябвало да приключват работа, да махнат кваса от техните домове и да приготвят Пасхалната трапеза. Вместо това те крещят за разпъване на агнето. С началото на Пасхата, религиозните лидери е трябвало да празнуват Божието избавление и да разпознаят Неговия царствен авторитет, но вместо това избират Римския император за техен цар.

Последното изявление на свещениците “Ние нямаме друг цар освен Кесаря” (Йоан 19:15) е абсурдно. Те твърдят, че Бог е техния цар, но Го отхвърлят в лицето Му. За еврейския свидетел на събитията това противоречие било много очевидно. Осемнадесетте благословения, които са били цитирани три пъти на ден, подчертават това. Единадесетто казва, “Нека да бъдеш ти единствен нашия Цар” (Whitacre, R. A., John, vol. 4, [1999], 456). Това противоречие е допълнително затвърдено от химн, пят в края на Пасхалната трапеза. Част от него гласи, “От века до века Ти си Бог; Освен Теб нямаме Цар, Изкупител или Спасител…. ние нямаме друг Цар освен Теб” (Meeks, Wayne A., The Prophet-King: Moses Traditions and the Johannine Christology, [1967]). Когато Пилат заявява, “Ето вашият Цар!” (Йоан 19:14), той несъзнателно дава на евреите последен шанс да приемат Исус като такъв. Пренебрегвайки векове на чакане на този момент, еврейските лидери правят отхвърлянето на Исус категорично, заявявайки: “Нямаме друг цар освен Кесаря!”.(Йоан19: 15)

`Пилат имал смесени чувства относно осъждането на Исус. Какво го насочило в грешната посока? Как можем да избегнем същия този капан в собствените си битки?`

`Как свещениците направили компромис със собствените си ценности и вярвания в лудостта си да осъдят Исус? По какъв начин сме изкушени да направим същото днес?`