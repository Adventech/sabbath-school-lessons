---
title:  Смърт и погребение
date:   18/12/2024
---

#### inVitе

Разгледай Йоан 19 отново и открий Исус в него.

`Как преоткриваш Исус тук?`

`Какво ти казва Исус чрез този текст?`

`Какъв е твоят отговор на този призив на Исус? Помоли се.`

**Смърт и погребение**

След като се погрижил за майка Си, Исус знаел, че всичко е изпълнено (Йоан 19:28). Той напълно бил приключил работата, поверена Му от Бог. Естествено, Йоан пропуска много детайли, избирайки да се фокусира върху Исусовата смърт като най-голямото постижение на Неговия живот. Исус продължил да демонстрира Своя контрол над събитията, които се развивали. В последните две изявления на кръста, Той поел инициативата.

Казвайки “Жаден съм” (Йоан 19:28) Исус направил стъпка да попита за нещо за пиене. Това е в контраст с описанието на Синоптичните евангелия на страничните наблюдатели или на войниците, които предлагат вино на Исус (Матей 27:48; Марк 15:36; Лука 23:36). Тази сцена изпълнява пророчеството в Псалми 69:21. От писателите на евангелията, Йоан единствен отбелязва, че гъбата е поставена на исоп, за да достигне Исус (Йоан 19:29). Височината на разпнатия човек не била много голяма; исоп или подобна на царевицата трева, били достатъчни да достигнат Неговите устни. В допълнение, споменаването на исоп директно свързва тези събития с Пасхата, напомняйки ни, че Исус е верен на Пасхалните приноси (Изход 12:22).

Получавайки горчиво вино и напълно изпълнил Своята работа, Исус триумфално извикал “Свърши се!” (Йоан 19:30). Кръстът веднага се превърнал в място на победа и триумф и резултатите щели да отекнат през времето. Тогава Исус навел Своята глава. Тази фраза се използва в контекста на лягане (Матей 8:20). Никой не отнел Исусовия живот, Той го дал от Себе си (Йоан 10:18).

В този момент евреите поискали телата да бъдат махнати от кръстовете, защото тази събота била специална - тя съвпадала с празничната събота (виж Второзаконие 21:23). Виждайки, че Исус е мъртъв, войниците избрали да не чупят краката Му, както правели с тези, разпнати преди Него (Йоан 19:31–33). Смъртта на кръста се случвала след задушаване и често отнемала дни. Чупенето на краката на жертвите им пречи да надигнат телата си да дишат, като по този начин забързва процеса. Като потвърждение на Неговата смърт, войник пробожда ребрата Му и оттам изтича вода, премесена с кръв (Йоан 19: 34). Йоан не обяснява защо водата и кръвта са от голямо значение, освен че казва, че лично го е видял и го представя като доказателство за смъртта на Исус. (Някои учени смятат отделянето на течностите (вода) от кръвта като доказателство, че Исус е умрял от разрив на сърцето.)

Двама плахи ученици се появили да се погрижат за тялото на Исус. Читателят няма никаква предишна информация за Йосиф от Ариматеа - въведението му от Йоан е рязко.

Той е бил ученик, но таен (Йоан 19:38). В момента, в който властта на юдеите над Исус достигнала своя връх, Йосиф показал своята подкрепа за Христос. Никодим вече се е появявал в историята няколко пъти, но винаги колебливо. Тук може да го видим и него да показва своята подкрепа по осезаем начин (Йоан 19: 39).

Количеството на билки, използвани за Исусовото тяло е било типично за царско погребение (2 Летописи 16:14). В Своята първа среща с Никодим, Исус говори за Своето царство. Тук може да видим Никодим и Йосиф да осигуряват пищни уредби за погребението на Исус (Йоан 19:38–42). Това също отразява ролята му на Цар. Подобно на Мария, тези двама ученици демонстрират дълбоката си любов към Христос, докато Го подготвят за погребението (Йоан12:1–8).

`С всичко, което беше в ума на Исус, какво можем да научим от Неговата нежна грижа към Неговата майка?`

`Доколко Исус контролира смъртта Си и доколко смъртта Му е контролирана от други?`