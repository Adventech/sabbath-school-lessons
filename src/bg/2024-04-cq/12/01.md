---
title:  Царят на евреите
date:   14/12/2024
---

#### inTro

Прочети Йоан 19. Вникни в библейския текст.

**Царят на евреите**

В предния урок видяхме, че действията на Пилат могат да бъдат разделени на седем сцени. Тази седмица ще разгледаме последните четири сцени (Йоан 19:1-3, 19:4-7, 19:8-11, 19:12-16) и техните резултати. Кулминацията на изборите, които Пилат прави, довеждат до Исусовото осъждане и смърт.

Четвъртата сцена е кратка. Пилат е обратно сред Преториума с Исус. Евреите посрещат предложението на Пилат да освободи Исус с подигравка и настояват да им пусне Варава (Йоан 18:38–40). Пилат тогава решава да бие затворника, въпреки че не е официално осъден. Войниците се подиграват на Исус и го принуждават да носи венец от тръни и подобие на офицерско наметало (Йоан 18:2,3). Писанието насочва вниманието ни по-близо до описанието на Христос като Царят на юдеите. За Римляните да се подиграват на Исус по този начин също означава да осмиват и еврейската вяра, но правейки това те без да искат признават Исус за цар, какъвто е.

Тогава започва петата сцена и оттук нататък всеки е въвлечен. Пилат изкарва Исус, все още облечен като цар (Йоан 19:5). Той твърди, че неговата цел е да покаже, че не намира никаква вина в Исус (Йоан 19:4; Йоан 18:38). Отговорността на Пилат като управител и съдия е била просто да освободи Исус. Може би мотивът на Пилат е бил да събуди съчувствие към Христос, който е стоял насинен и кървящ. Ако е така, идеята се е провалила зрелищно. За първи път думата “разпни” се появява в сюжета. Но не тълпата първа го изисква. Главните свещеници и служители извикват: “Разпни Го!” (Йоан 19:6). Може би страхувайки се от влиянието на Исус върху тълпата, те поемат инициатива. Единствената дума “разпни” става лесен еднословен напев и тълпата започва да го повтаря.

#### inScribe

Препиши любимите си стихове от Йоан 19 Ако нямаш време се фокусирай върху стихове 1-6.

Можеш също така да преразкажеш библейския текст или да го представиш схематично.

` `