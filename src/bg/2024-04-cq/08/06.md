---
title:  Изливане на любов
date:   21/11/2024
---

#### inSight

`Как можеш да приложиш Йоан 12 в живота си през тази седмица?`

`Какви лични решения базираш на библейското ти изследване през тази седмица?`

`Какви са практичните стъпки, които ще предприемеш?`

**Изливане на любов**

„За да разберем стойността на подаръка на Мария, е нужно да разберем произходът му. Парфюмът, който Мария използвала, се наричал нард. Екстракт от корените и стъблата на хималайско растение, този парфюм пътувал дълго: от хималайските височини, през страни известни днес като Индия, Пакистан, Афганистан, Иран, Ирак, Йордания, Палестина и Израел докато пристигне в едно село в покрайнините на Йерусалим.“ (Сиегфриед Хорн, Библейски речник на адвентистите от седмия ден, рев. изд. [1979], 1063, 1064). Този скъп дар бил малък признак за любовта на Мария към Този, който я спасил.

“А Мария изля любовта си над Спасителя, докато Той още можеше да чувства нейната преданост и Го помаза за погребението Му. И когато Исус преминаваше през мрака на Своето велико изпитание, носеше в Себе Си спомена за това дело – знак на любовта, която изкупените ще изпитват към Него през вечността.” (Елън Г. Уайт, Копнежът на вековете [1898], 560, англ. изд).

“Бе свикан съветът на свещениците и фарисеите. След възкресяването на Лазар народът така се бе въодушевил, че беше опасно да заловят Христос явно и открито. Затова властите решиха да Го заловят тайно и да проведат съдебния процес възможно най-тихо. ... Така те решиха да погубят Исус. Но свещениците и равините знаеха, че докато Лазар е жив, те не биха могли да бъдат уверени. Самото присъствие на човек, престоял четири дни в гроба и възкръснал, само чрез една дума от Исус, рано или късно би причинило реакция. Народът би си отмъстил на водачите, че отнемат живота на Този, Който е вършил такива чудеса. Затова Синедрионът реши, че и Лазар трябва да умре. Ето до какви дълбини завистта и предразсъдъкът отвеждат своите роби. Омразата и неверието на юдейските началници се засилваха, докато стигнаха дотам – да отнемат живота на човек, когото Божията сила бе избавила от гроба.” (пак там, 558).

“Дошъл бе часът Христос да се прослави. Той стоеше в сянката на кръста. И запитването на гърците Му подсказа, че жертвата, която скоро щеше да направи, ще доведе много синове и дъщери при Бога. Знаеше, че гърците скоро щяха да Го видят така, както не са и сънували. Щяха да Го видят поставен наравно с Варава, разбойник и убиец, който щеше да бъде предпочетен за освобождаване вместо Божия Син. Те щяха да чуят как подстрекавания от свещеници и управници народ прави своя избор. И на въпроса: “Какво да правя с Исус, наречен Христос?” щеше да се даде отговорът: “Разпни Го!” (27:22 Матей 27:22). Христос знаеше, че чрез това умилостивение за греховете на хората царството Му щеше да бъде спечелено напълно и щеше да се разпростре по целия свят. Той щеше да действа като Възстановител и Светият Му Дух щеше да победи. За момент Исус погледна в бъдещето и чу гласове, които разгласяваха по света: “Ето Божият Агнец, Който носи греха на света!” (1:29 Йоан 1:29). В тези чужденци видя залог за една велика жетва, когато разделящата стена между евреи и езичници ще бъде съборена и всички народи, племена и езици ще чуят вестта за спасение.” (пак там, 622).