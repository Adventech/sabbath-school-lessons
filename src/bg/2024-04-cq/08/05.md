---
title:  Краят на Неговото публично служение
date:   20/11/2024
---

#### inVitе

Разгледай Йоан 12 отново и открий Исус в него.

`Как преоткриваш Исус тук?`

`Какво ти казва Исус чрез този текст?`

`Какъв е твоят отговор на този призив на Исус? Помоли се.`

**Краят на Неговото публично служение**

Последната част от стих 36 бележи преход в служението на Исус. Неговият час бе настъпил. Предстоеше да изпъди принца на този свят. В този момент Исус се оттегля от общественото служение, за да посвети оставащото си време на обучението на Своите последователи и да ги подготви за момента, в който ще напусне физическото им присъствие.

Тъй като Исус вече нямал възможност да служи на множествата, Йоан предлага обяснение за отхвърлянето на Христос от собствения Му народ. За разлика от тогава, днес църквата не се състои предимно от евреи: всички ранни вярващи били евреи. Това обаче започнало да се променя, щом те отхвърлили Христос и езичниците приемали евангелието от учениците. За съжаление, голяма част от еврейските корени на християнството били изгубени при този преход: седмия ден, съботата, например.

Често срещан въпрос сред вярващите е защо Израел отхвърля Месията. Този въпрос не е нов; Павел също се е борил с това (Римляни 9-11). Йоан адресира този въпрос, като цитира някои пасажи от Исая (Йоан 12:38-41; Исая 53:1; 6:10, 11). Първият текст се отнася до пророчеството на Исая, че хората нямало да повярват. Вторият дава едно твърдо обяснение защо: очите и сърцата на хората били закоравени. Това отразява встъпителните думи на Йоан: „При Своите Си дойде, но Своите Му не Го приеха“ (Йоан 1:11). Приемане на Христос струвало повече, отколкото те били готови да платят (12:42, 43; 3:20; 9:22).

Пророчествата на Исая за Божията слава са изпълнени чрез служението на Исус според евангелието от Йоан (12:41). Славата на Исус е изявена още в началото на евангелието (1:14; 2:11). Йоан отнася видението на Исая за славата на Йехова (Исая 6:3) до хората видели славата на Исус, но без да повярват (Йоан 12:41). Според Йоан нямало разлика между славата на Йехова и тази на Христос – пореден убедителен аргумент за божествеността на Исус.

Въпреки широко разпространеното неверие, някои лидери наистина откликнали с вяра. Въпреки това страхът им от присмех или загубата на обществено положение попречило на мнозина да изразят открито своята вяра (ст. 42, 43). Копнежът за слава, произлизаща от човек, а не от Бог, възпрепятствало развитието на тяхната вяра (12:43; 5:44). Може би Никодим е бил един от тях

Тук, в края на Своето публично служение, Исус отправил последен призив към широката общественост (12:44–50). Той обещава спасение на целия свят. Нашият отговор на този дар е единственото му ограничение. Заключителните думи на главата подчертават реалността на присъдата. Протича едно постоянно съдебно заседание в настоящето, докато индивиди приемат или отхвърлят светлината, която струи към тях. Начинът, по който реагираме сега, оформя окончателната ни присъда (ст. 47, 48). Исус също подчертава, че докато някои търсят човешка слава, Неговата единствена цел е да търси славата на Този, който Го е изпратил: Отец.

`Кои според вас са най-значимите пречки пред повече хора да приемат удивителния дар на спасението?`

`По какви начини желанието да угодите на хората ви пречи да угодите на Бог? Какво можете да направите, за да работите върху тази склонност?`