---
title:  Подготовка за края
date:   16/11/2024
---

#### inTro

Прочети Йоан 12. Вникни в библейския текст.

**Подготовка за края**

До този момент разгледахме началото на Исусовото служение (уроци 1-4) и проучихме как откровението може да предизвика конфликт (уроци 5-7). Останалата част от нашите уроци се фокусират върху предстоящите разпъване, смърт и възкресение на Исус. В Йоан 12, фокусът започва да се променя. Макар че ученията на Исус продължавали да разделят хората тълпящи се около него, Той заявява ясно, че Неговият час е настъпил (Йоан 12:23, 27). Йоан 12-та глава е съставена от четири основни раздела: Измиването на нозете на Исус (ст. 1–11), триумфалното влизане в Йерусалим (ст. 12–19), взаимодействието между Исус и тълпата (ст. 20–36a) и резюме на нейната реакция спрямо Исус, както и изказване от страна на Исус, което предизвиква хората (ст. 36–50).

Историята за Мария, която измива нозете на Исус, свързва Йоан 11-та и 12-та глави. Препратките между тях предполагат, че те трябва да се разглеждат заедно. Възкресението на Лазар е върхов момент в Евангелието, който демонстрира победата на Исус над смъртта. Въпреки всичко виждаме, че смъртта отново се натрапва в историята, този път дебнеща Христос. Радостта от вечерята бива помрачена от сянката на смъртта.

Всички четири евангелия докладват за този случай, макар че Лука го поставя по-рано в своя разказ (Матей 26:6-13; Марк 14:3-9; Лука 7:36-50). Имайки предвид уникалността на разказа на Лука, естествено е да се чудим, дали се говори за едно и също събитие. Допирните точки между разказите, първостепенната важност на изявлението на Исус в Матей 26:13 (също в Марк 14:9), правят почти немислимо толкова педантичен писател като Лука да пренебрегне такава случка. В Евангелието от Йоан тази история е ключов момент: всичко започва да сочи към предстоящата смърт на Исус. Той заявява на присъстващите на вечерята, че помазването извършено от Мария сочи към Неговото погребение.

Тези събития се случват по време на пасхалната седмица (Йоан 12:1). Евангелието от Йоан е единственото, което ясно сочи към три отделни пасхални празници по време на служението на Исус (Йоан 2:13; 6:4; 12:1). Това предполага, че то е продължило около 3,5 години. Последните десет глави на Евангелието са посветени на финалната седмица от живота на Исус и последвалите събития.

#### inScribe

Прочетете Йоан 12. Съсредоточете се върху стихове 35–43, ако нямате време. Запишете всички въпроси или наблюдения, които възникват.

Създайте парафраза на главата, цитирайте я във версия, която не използвате често, или създайте план или мисловна карта на стиховете. Къде във вашия живот е приложим пасажът?

` `