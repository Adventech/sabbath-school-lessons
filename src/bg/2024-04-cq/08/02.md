---
title:  Екстравагантна любов
date:   17/11/2024
---

#### inGest

- Огради повтарящите се думи/идеи.
- Подчертай важните за теб думи/идеи.
- Свържи със стрелки онези думи/идеи, които се допълват.
- Наизусти любимия си стих.

**Екстравагантна любов**

Мария излива едногодишна заплата за един единствен подарък. Измиване на нозете на Исус предвещава начина по който Той измива нозете на учениците (Йоан 13:1-20). Ароматът на редкия и скъп парфюм изпълнил цялата къща. В счупения съд Исус виждал собственото Си счупено тяло. В мирото излято на земята, Той виждал кръвта Си, пролята за света, но отхвърлена от мнозина. Дълбоката преданост и любов на Мария отразяват любовта на Христос към нас. Нейният екстравагантен дар ни показва, че Той се е опразнил напълно за нас. Изключителната цена на този парфюм представяло в миниатюра много по-скъпия дар на Бога: Неговия Собствен Син.

Сладката миризма на парфюма, следваща Исус през остатъка от седмицата, била важно напомняне за хората, които Той е дошъл да спаси. „Понеже го е запазила за деня на погребението Ми“ (12:7). Миризмата на този парфюм вероятно е било едно от малкото насърчения, които Исус получил, висейки на кръста.

Както постъпката на Мария, така и служението на Марта изразяват тяхното покаяние и преданост, любов и грижа (ст. 26). За разлика от тях, Юда, който твърдял, че е ученик на Исус, въпреки всичко негодува, че Исус приема такъв щедър дар. Юда дава глас на духа на негодувание разпространил се сред учениците (ст. 4, 5; Матей 26:8). Фактът, че Исус похвалва и защитава Мария утвърждава нейните действия и укорява поведението на Юда. Въпреки че Мария бива неразбрана и осъдена, Исус приема нейния израз на любов. Така и Исус, подобно на Мария, остава неразбран от мнозина, Той дава всичко, за да покаже Божията екстравагантната любов към нас.

Злият заговор на главните свещеници е в ярък контраст с щедростта на Мария. Според тях, вече не било достатъчно Исус да умре; те решили да убият и Лазар (Йоан 12:9-11). След този пасаж историята е продължена и разширена: можем да видим, че откликът на тълпите спрямо Исусовото присъствие продължава да разделя хората. Тълпа поклонници, пътуващи, за да отпразнуват Пасхата, започнали парад, викайки многократно: „Осанна! Благословен е... Израилевият Цар!“ (ст. 13). Те развявали палмови клонки, представляващи национален триумф и победа. Въпреки целия си ентусиазъм обаче, те имали погрешна представа какъв цар Исус е всъщност и как ще изглежда Неговата победа (16:33).

Сякаш в отговор на призивите на тълпата за Израилевият Цар, Исус се качил на магарето. Той наистина бил смирен цар (Захария 9:9). Нито тълпите, нито учениците разбирали напълно какво се случва (Йоан 12:16). Исус преобърнал тяхното разбиране за сила и авторитет, тема, която пропива целия разказ за страстната седмица (Йоан 18:28-19:22).

Свидетелите на Неговото влизане силно се контрастират в реакциите си. Тълпата се оказала верен свидетел, докладвайки какво е видяла (12:17, 18; срв. 1:35, 36; 4:39). Фарисеите обаче се вбесили, когато разбрали какво се случва (12:19). Най-лошите им страхове, като че били потвърдени, когато видели, че “целият свят е отишъл след него”. Те утвърдили решението си да убият Исус. Тези противоречиви реакции: положителното, съпоставено с отрицателното, са често срещана тема в Евангелието на Йоан.

`Каква е целта на екстравагантния подарък на Мария?`

`Какво си дал за Исус?`