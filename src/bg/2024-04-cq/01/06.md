---
title:  Божествеността на Христос
date:   03/10/2024
---

#### inSight

`Как можеш да приложиш Йоан 1 в живота си през тази седмица?`

`Какви лични решения базираш на библейското ти изследване през тази седмица?`

`Какви са практичните стъпки, които ще предприемеш?`

**Божествеността на Христос**

“В Христос е Животът, изначалният, незает от никого и непроизтичащ от никого. "Който има Сина, има тоя живот" (1 Йоаново 5:12). Божествеността на Христос е уверението на вярващия за вечен живот. "Който вярва в Мене — казва Исус, — ако и да умре, ще живее;..” ЖВ 170.6

“Христос е Предсъществуващият, съществуващ от Себе Си, Син на Бога... Говорейки за Своето предсъществуване, Христос насочва ума далеч назад през неизброими векове. Той ни уверява, че никога не е имало време, когато да не е бил в тясна връзка с вечния Бог. Той, Чийто глас евреите слушаха някога, е бил едно с Бога..” (Елън Уайт, Евангелизъм 187)

„Не изтъквайте онези черти на посланието, които осъждат обичаите и практиките на хората, докато те не получат възможност да разберат, че сме вярващи в Христос, че вярваме в Неговата божественост и в Неговото предсъществуване“ (Елън Уайт, Евангелски работници)

“..Бе равен на Бога, безкраен и всемогъщ.. Той е вечният, съществуващият от Себе Си Син.” (Елън Уайт, Евангелизъм 387)

“Бащата, и Синът са личности. Христос заявява: „Аз и Моят Отец сме едно“. И все пак именно Божият Син дойде в света в човешка форма. Като остави настрана Своята кралска одежда и царска корона. Той облече Своята божественост в човешка плът, така че човечеството чрез Неговата безкрайна жертва да може да бъде участник в Божествената природа” (Елън Уайт, Свидетелства към църквата, кн. 9 [1909])

“.. Нещата се представят например така: “ Отец е като невидимата светлина; Синът е като въплътената светлина; Духът е разпръснатата светлина”. “Отец е като росата, паднала, невидима пара; Синът е като росата, събрана в красив образ; Духът е като росата, паднала до седалището на живота.” (Елън Уайт, Евангелизъм 386)

“..Всички тези спиритуалистични представяния са нищо. Те са несъвършени и неверни... Отец телесно е цялата пълнота на Божеството и е невидим за смъртни очи. „Синът е цялата изявена пълнота на Божеството..

“.. Утешителят, Когото Христос обеща да изпрати след възнесението Си в небето, е Духът в цялата пълнота на Божеството, правещ силата на Божествената благодат да се прояви за всички, които приемат и вярват в Христос като личен Спасител. Небесната Троица има три живи Личности... И тези сили ще сътрудничат на послушните поданици на Небето в усилията им да живеят нов живот в Христос.“ (Елън Уайт, Евангелизъм 386, 387)