---
title:  Словото и Творението
date:   30/09/2024
---

#### inTerpret

`Какви специални послания носи Йоан 1?`

`Кои части от него са трудни?`

`Какви въпроси възникват в теб?`

`Кои са библейските принципи, които откриваш в текста?`

`В коя област от живота си можеш да приложиш библейския текст?`

**Словото и Творението**

Втората и третата част (Йоан 1:9-13, 14-18) се фокусират върху взаимодействието между Словото и света. Втората част обобщава пълния спектър от отговори. От пълно отхвърляне до приемане, което носи живот. Истинската Светлина осветява всяко сърце, но сърцето често е обгърнато от мрак. Въпреки това Светлината продължава да свети, като винаги взема инициативата, винаги се стреми да разсее тъмнината.

“Христос е "светлината, която осветлява всеки човек , който идва на света“ (Йоан 1:9). Както чрез Христос всяко човешко същество има живот, така и чрез Него всяка душа получава лъч Божествена светлина. Във всяко сърце съществува не само умствена, но и духовна сила, чувство за правда и желание за добро.” (Елън Уайт, Възпитание, 11.5) Тъй като тази Светлина свети във всяко сърце, дори тези, които никога не са чували за характера на Исус, имат вродено отвращение към злото и желание за нещо по-добро. Никой не може да избяга от Светлината. Дори най-злите хора в света трябва да потискат определено усещане за правилно и грешно. По този начин всеки влиза в конфликт с тъмнината. Евангелието представя истории за хора, които отхвърлят или приемат Светлината.

Авторът Йоан се надява, че читателите ще приемат осветяващата, изобличаваща сила на Светлината. “Но срещу тези принципи се бори вражеска сила.... В естеството му има наклонност към злото, сила, на която той не може да се противи, без да бъде подпомогнат. За да й устои... той може да намери помощ само при една-единствена Сила — Силата Христос. Най-голямата нужда на човека е да сътрудничи на тази Сила. (Елън Уайт, Възпитание, 11.5)

Последната част (Йоан 1:14-18) е разтърсваща. Виждаме как вечното, творческо Слово става част от творението: „Словото стана плът и живя между нас” (ст. 14). В един кратък, разтърсващ израз, Йоан характеризира туптящото сърце на християнството. Вечното Слово напълно прониква в човешката среда. Това вече не е само космическа история; сега е тясно човешка. Йоан предава тази интимност, като използва лични местоимения като “живя между нас”, „видяхме славата Му“ и “всички приехме”, тъй като по този начин той описва личното си преживяване от времето, прекарано с Исус на земята. Словото носи слава, благодат и истина. Изобилната пълнота на Неговата благодат се простира до всички.

Изразът „единороден“ (ст. 14, 18) често обърква читателите. Обаче гръцкият израз означава просто "уникален". Същата дума е използвана за Исак. Той не е единственият син на Авраам, но е синът на обещанието (Евреи 11:17). (За други примери прочетете Лука 7:12; 8:42; 9:38.) Акцентът не е върху раждането, както при създаването на потомство, но върху уникалността. Йоан 1:17 ясно заявява, че Творецът, Исус Христос, е влязъл в творението. В стих 18 за първи път срещаме метафората за Отец и Син, изобразявайки интимността между Словото и Бог. Синът, който е в лоното на Отца, онагледява чувствително познание. Ето причината за въплъщението: Словото да направи Бог познат в свят, помрачен от неразбиране. Само Този, Който е бил с Отец от вечността, може да даде такова авторитетно откровение.

`Как описвате Исус, който дава „светлина на всеки човек“ (Йоан 1:9)?`

`Кои са някои хора в Евангелието на Йоан, които са приели Исус и по този начин са станали деца на Бог?`

`Сравнете стихове 10 и 11 със стихове 12 и 13. Към коя група хора смятате, че принадлежите?`