---
title:  Началото
date:   28/09/2024
---

#### inTro

Прочети Йоан 1. Вникни в библейския текст.

**Началото**

Започвайки нашето пътуване с Исус през очите на Йоан, ние веднага се сблъскваме с концепции и идеи, които са предизвикателни. Не можем да четем тази книга повърхностно. Чрез нейното внимателно изследване, откриваме, че Йоан предава историята на благовестието с помощта на доста метафори. Те насочват вниманието ни към общото между две идеи, които иначе трудно бихме свързали. Йоан внимателно записва метафорите, които Исус използва, за да предаде по-дълбоко проникновение за Себе Си.

В някои пасажи този вид изказ се вижда много ясно. Например, Йоан използва поредица от метафори, основани върху думите на Исус „Аз Съм“. Помислете как използването на такава метафора обогатява историята в Йоан 11:25.

В други случаи тази образност е по-изтънчена и изисква повече внимание, за да се открие. Някои метафори, като тези, се развиват в цялото Евангелие, вместо да започват и завършват в една глава или пасаж. (Такива примери показват важността на препрочитането на книгата, защото когато го правим, получаваме нови прозрения и разбиране.) Първата глава на Йоан включва пример за тези всеобхватни метафори: Натанаил нарича Исус „Царят на Израел“ (Йоан 1:49). Тази идея се развива в цялата книга. В Йоан 6 глава, хората искат да коронясат Исус за цар на Израел (ст. 15), в края на евангелието по време на процеса и при разпятието, Исус е описан като „Царят на евреите“ (Йоан 18:33, 39; 19:3,19).

Тези по-късни описания ни помагат да изградим правилно разбиране на метафората. Исус не е цар в смисъл, който римляните разбират. Той не е някой, който ще упражнява власт и сила от свое собствено име. Исус е Цар по начин, който Натанаил и читателите на Евангелието в началото не предполагат.

Йоан не губи време и ни сблъсква с първата си метафора. Исус е творческото Слово – Словото, Което е с Бог от самото начало.

#### inScribe

Прегледайте Евангелието на Йоан и вижте колко много метафори можете да намерите. Запишете ги. Проучете какво може да означават.

Използвайки електронна Библия, софтуер за търсене в Библията или конкорданс, запишете колкото се може повече стихове от Йоан, които съдържат твърдението „Аз съм“. Какво ви казват за Исус?

` `