---
title:  Изслушване на увертюрата
date:   29/09/2024
---

#### inGest

- Огради повтарящите се думи/идеи.
- Подчертай важните за теб думи/идеи.
- Свържи със стрелки онези думи/идеи, които се допълват.
- Наизусти любимия си стих.

**Изслушване на увертюрата**

Йоан 1:1-18 напомня на музикална увертюра – началната част на опера, балет или друго музикално произведение. В някои такива продукции, моменти от увертюрата се появяват отново в следващите епизоди и стават по-ясни с всяко завръщане. По същият начин това въведение включва теми, които се повтарят в цялото Евангелие. Прочетете пасажа на глас. Вслушайте се в потока от думи и мисли. Ще изучаваме въведението в три части: стихове 1-8, 9-13 и 14-18. Всяка част се фокусира върху Словото. Първите осем стиха описват вечното Слово и човешкото свидетелство. Стихове 9-13 обобщават човешкия отговор на Словото. Третата строфа излага влизането на Словото в света и благодатта, която носи това.

Когато четат стих първи, съвременните читатели често го разбират в смисъла обвързан с Божеството, по-специално със Сина и Отец. Йоан обаче използва език, който не е ограничен до една религиозна среда. Терминът „Словото“ (logos на гръцки) e бил разпознаваем както от еврейски, така и от нееврейски читатели по времето на Йоан. За гърците logos е принципът, който управлява вселената. За евреите logos е Божият творчески замисъл. То също така сочи към творческото Слово, Което създава света.

Ако мислим само за Отец и Сина може да пропуснем дълбочината на посланието на Йоан. Разглеждането на метафората за Словото ни помага да разберем колко уникален е Христос. Ситуацията при Йоан е "В началото," но това началото на този свят ли е (виж Бит. 1:1) или началото на всичко? Ако бихме могли да се върнем към това начало, бихме намерили Словото и Бог вече там. Евангелието започва преди човешката история. Припомнянето на това ни помага да разберем огромното влияние, което има Словото, когато взаимодейства с човешкото състояние.

Йоан заявява, че Словото е Бог; то включва в себе си всички Божествени качества. Когато попаднем на Словото, ние се срещаме с Бог. Това разбиране не трябва да губи силата си, когато казваме, че Словото има божествен произход или е Бог. Йоан подчертава, че Словото е Бог още преди Сътворението и че Словото е въплътеният Бог (Йоан 1:18). Той ни напомня, че възкръсналият Христос също е Бог (Йоан 20:28, 29). Както казва Елън Уайт: “С думите, „Аз съм светлината на света“, Христос заявява Своето единство с Бога и Неговото отношение към цялото човешко семейство“. (Елън Уайт, Копнежът на вековете). След като завършва първата част (Йоан 1:4-8), Йоан преминава от описание на Сътворението към представяне на космическата обстановка. Представят се две враждуващи сили: светлина и тъмнина. Те са олицетворение, защото има враг, който работи в сенките на историята, точно както Бог действа в светлината. Борбата между светлината и тъмнината често се появява в тази евангелска книга (Йоан 3:19-21; 8:12; 11:9, 10; 12:35, 46; 13:2, 27).

`Кои изрази от Йоан 1:1-5 се открояват?`