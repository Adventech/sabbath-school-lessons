---
title:  Тълкуване на Словото
date:   02/10/2024
---

#### inVitе

Разгледай Йоан 1 отново и открий Исус в него.

`Как преоткриваш Исус тук?`

`Какво ти казва Исус чрез този текст?`

`Какъв е твоят отговор на този призив на Исус? Помоли се.`

**Тълкуване на Словото**

С разпространението на християнството възникват дискусии, концентрирани върху взаимодействието между Словото и Бог. Имало ли е Словото начало като всичко останало? Или Словото всъщност е вечно, както се подразбира в Йоан 1:1? Предложени са различни отговори на тези въпроси. Сабелий, теолог от втори век, твърди, че Отец, Син и Дух са просто три различни проявления на едно единствено същество, Бог. Като да носите три различни костюма в три последователни дни - изглеждате различно, но под дрехите сте същият човек. Това се нарича Модализъм.

Докетистите твърдят, че Словото всъщност не е приело човешка форма, а само изглежда, че се е въплатило. Изглежда човек, но всъщност не е „Как може Бог да приеме човешка форма и да страда?“ питат те.

Осиновителите отиват в противоположно виждане за нещата. Те предполагат, че Исус е роден като човешко същество, но е осиновен от Бог при зачатието му и впоследствие развива божествена природа.

Свещеник от Александрия на име Арий развива доктрината на арианството. Той твърди, че Словото е оформено чрез специален акт на сътворение в далечното минало. Според разбирането на Арий Словото има начало и едва по-късно започва да действа като Божи творчески фактор. Той също така вярва, че Светият Дух е изолиран от Отца и Сина, тъй като е създаден от Бог и Словото. Неколцина от основателите на ранната Църква на адвентистите от седмия ден са полуарианци в своето разбиране за Божеството. Те вярват, че Исус има начало.

Разбирането, че Божеството се състои от Отец, Син и Дух е по-широко приетата перспектива. Тя твърди, че и Трите са съ-вечни, равни и участват както в сътворението, така и в изкуплението. Църквата на адвентистите от седмия ден поддържа това мнение, след като е стигнала до него чрез задълбочено изучаване на Библията.

Тъй като всички тези тълкувания се основават на различни разбирания на Писанието, как да разпознаем кое е истината? Ето някои предложения: Първо, всички ние се нуждаем от голямо смирение. „Като хора със сигурност сме в голяма опасност... да смятаме, че нашите идеи са библейски доктрини и безпогрешни по всяка точка, защото дълго време сме ги пазили грижливо, и да измерваме всеки според нашето правило за тълкуване на библейската истина. Това е голяма опасност и би било най-голямото зло, което може да ни сполети като народ” (Ellen G. White, The Ellen G. White 1888 Materials [1987], 830).

Второ, съберете текстовете от Писанието, които имат връзка помежду си и търсете скрито съгласие. Помислете какво се опитва да каже авторът. Запишете централните точки, които авторът поставя. Например, прочетете отново Йоан 1:1-3. Какво ви прави впечатление по отношение на ролята и делото на Христос?

Трето, попитайте какво тълкуване има най-голям смисъл за повечето стихове. Ако изглежда, че един или два стиха не са в хармония с останалите, запитайте се защо. Може би вие правите предположения.

Възможно е да виждате акцент на грешното място и да пропускате такъв на правилното.

`Какво научаваме за историята, самоличността и характера на Исус от началните стихове на Йоан?`