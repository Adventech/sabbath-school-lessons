---
title:  Очистване на храма
date:   07/10/2024
---

#### inTerpret

`Какви специални послания носи Йоан 2?`

`Кои части от него са трудни?`

`Какви въпроси възникват в теб?`

`Кои са библейските принципи, които откриваш в текста?`

`В коя област от живота си можеш да приложиш библейския текст?`

**Очистване на храма**

Отнасяйки се към чудотворните дела на Исус като към "знамения", Йоан посочва, че тези действия са нещо повече от просто зашеметяващи събития. Те имат своята цел и са предназначени да утвърдят вярата в Христос (Йоан 2:11,23). Понякога си мислим: "Ако можех да видя само едно от тези знамения, щях да бъда непоколебим в своята вяра." Йоан обаче показва, че това не винаги е така.

Йоан 2:13-25 описва първото очистване на храма от Исус. В стих 12 се казва, че Той е пътувал непосредствено след сватбата, а в стих 13 се казва, че отива в Йерусалим за Пасхата. Всеки от другите автори на Евангелията описват една Пасха по време на годините на служение на Исус, но Йоан описва поне три. Синоптичните автори описват очистването на храма в края на служението на Исус. За разлика от него Йоан разказва за очистването в началото. Тъй като този разказ е уникален за Йоан и съдържа значителни разлики във формулировката и действията, ние разбираме, че Христос очиства храма два пъти. Първото очистване обявява началото на Неговото служение, а второто довежда служението Му до край. Поради големите разстояния, които са се изминавали по време на Пасхата, повечето поклонници не са можели да донасят свои жертвени животни. Било е необходимо да ги купят в Йерусалим. За тази цел във външния двор на храма е бил създаден пазар. Освен това храмовите такси са се заплащали само с валутата на храма, което довежда до появата на обменителите на пари. Действията на Исус довеждат до два резултата: Първо, искането Му да се премести пазара затруднява поклонниците при подготовката им за Пасха. Второ, Той улеснява достъпа на разкаялите се до духовното преживяване, което ги очаква в святата обстановка.

Исус вижда смесени реакции на действията си. Религиозните водачи искат знак, който може да се разглежда като разумно изискване. Второзаконие 13:1-5 и 18:20-22 подчертават значението на това един истински пророк да прави точни предсказания като неоспорим знак, че Бог е призовал пророка. Юдеите са били нетърпеливи за впечатляващо чудо, но вместо това Исус изявява твърдение, което може да бъде проверено само в бъдеще (Йоан 2:19). По-късно учениците си спомнят и разбират това събитие в светлината на смъртта и възкресението на Спасителя. Те не са били свидетели на знамението веднага, но вярата им се укрепва, когато то се изпълнява. Мнозина повярваха в Неговото име, като виждаха знаменията, които вършеше (2:23), но повечето се отвърнаха (6:60-62, 66). Един от основните мотиви на Йоан при написването на Евангелието е да накара читателите си, включително и нас, да повярват, че Исус е Христос, Божият Син (20:30, 31).

За евреите, живеещи по времето на Исус, храмът в Йерусалим символизира надеждата и величието на Израел. В Йоан 2:19 Христос говори метафорично, сравнявайки Своето тяло с храма. Като въплъщение на словото, Исус е новият храм. Той разкрива Бога, пребъдващ сред човеците. Докато припомняме и преосмисляме историите на Исус, ние взаимодействаме не само с писаното слово, но и с въплътеното Слово. Исус ни се разкрива по нови и свежи начини.

`Как един конфронтационен Исус се вписва в твоя възглед за Неговия характер? Трябва ли да коригирате изгледа си?`