---
title:  Винаги свеж и нов
date:   10/10/2024
---

#### inSight

`Как можеш да приложиш Йоан 2 в живота си през тази седмица?`

`Какви лични решения базираш на библейското ти изследване през тази седмица?`

`Какви са практичните стъпки, които ще предприемеш?`

**Винаги свеж и нов**

"Думите: "Часът Ми още не е дошъл" сочат към факта, че всяко действие от живота на Христос на земята е било в изпълнение на плана, който е съществувал от вечни времена. Преди да дойде на земята, планът се е разгърнал пред Него, съвършен във всичките си детайли".

"Както хората предлагат първо най-доброто вино, а след това по-лошото, така и светът прави с даденостите си. Това, което предлага, може да радва окото и да очарова сетивата, но се оказва неудовлетворяващо.... Това, което е започнало с песни и веселие, завършва с умора и отвращение. Но даровете на Исус са винаги свежи и нови. Пирът, който Той осигурява за душата, никога не престава да носи удовлетворение и радост. Всеки нов дар увеличава способността на получателя да оценява и да се радва на Господните благословения. Той дава благодат за благодат.... Ако пребъдвате в Него, фактът, че получавате богат дар днес, гарантира получаването на още по-богат дар утре".

"Виното, което Христос осигурява за празненството и което дава на учениците като символ на собствената Си кръв, е чист гроздов сок. За него се отнасят думите на пророк Исаия, когато говори за новото вино "в грозда" и казва: " не го повреждай, защото има благословия в него". Исая 65:8".

"Исус порицава себеугаждането във всичките му форми, но същевременно е бил социален по природа. Той приема гостоприемството на всички класи, посещавайки домовете на богати и бедни, на учени и на невежи.... Той не дава разрешение за разточителство ... но все пак е намирал наслада в сцените на невинно щастие и с присъствието си е одобрявал социалните събирания. Еврейската сватба е била впечатляващ повод и радостта от нея не е била неприятна за Човешкия Син".

"По време на очистването на храма Исус обявява Своята мисия като Месия и започва Своето дело. Този храм, издигнат за обиталище на божественото Присъствие, е замислен да бъде предмет на урок за Израил и за света. От вечни времена Божията цел е била всяко сътворено същество, от светлия и свят серафим до човека, да бъде храм за пребиваването на Твореца. Заради греха човечеството престава да бъде храм на Бога. Потъмняло и осквернено от злото, човешкото сърце вече не разкрива славата на Божественото. Но чрез въплъщението на Божия Син целта на Небето е изпълнена. Бог пребъдва в човечеството и чрез спасителната благодат сърцето на човека отново става Негов храм".

"В смъртта на Спасителя силите на мрака сякаш надделяха и ликуваха от победата си. Но от разтворения гроб на Йосиф Исус излиза като победител. "И като обезоръжи началствата и властите, изведе ги явно на показ, като възтържествува над тях чрез Него." Колосяни 2:15. По силата на Своята смърт и възкресение Той става служител " на истинската скиния, която Господ е поставил, а не човек.". Евреи 8:2" ("Елън Г. Уайт, Копнежът на вековете", 147-166).