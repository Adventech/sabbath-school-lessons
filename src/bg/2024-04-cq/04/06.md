---
title:  Личен Спасител
date:   24/10/2024
---

#### inSight

`Как можеш да приложиш Йоан 4 в живота си през тази седмица?`

`Какви лични решения базираш на библейското ти изследване през тази седмица?`

`Какви са практичните стъпки, които ще предприемеш?`

**Личен Спасител**

„Омразата между евреите и самаряните спира жената от това да предложи помощ на Исус, но Спасителят цели да намери ключа към това сърце и с тактичност, родена от божествена любов, Той поисква, а не предлага услуга. Едно предложение за помощ можеше да бъде отхвърлено, но доверието предизвиква доверие. Царят на небето дойде при тази отхвърлена душа, искайки услуга от нейните ръце. Той, Който е сътворил океаните, Който контролира дълбоките води (…) си почиваше при Якововия кладенец и зависеше от добротата на една непозната, дори за подаръка на глътка вода“ (Уайт, Е. Копнежът на вековете, стр. 184 – англ. изд.).

„Нашият Изкупител жадува за приемане (…) Той копнее с неизразимо желание те да дойдат при Него и да имат живот. Както майката търси признателната усмивка от своето малко дете, която говори за зараждането на интелигентността, така и Христос търси изразите на благодарност и любов, които показват, че духовният живот е започнал в душата. Жената се изпълва от радост, докато слуша Христовите думи. Чудното откровение е почти съкрушително“ (пак там, стр. 191).

„Погледнете, о, погледнете към Исус и живейте! Неизбежно е да бъдете привлечени от несравнимото притегляне на Божия Син. Христос е Бог, дошъл в плът, мистерия, скрита за много векове, и в нашето приемане или отхвърляне на Спасителя на света са намесени вечни интереси“ (Уайт, Е. Основи на християнското обучение [1923], стр. 179 – англ. изд.).

„Небрежните разговори за религия, молитвата без глада в душата и живата вяра не ползват нищо. Формалната вяра в Христос, която го приема просто като Спасител на света, никога не може да изцели душата. Вярата в спасението не е само интелектуално съгласие с истината. Онзи, който чака за пълното познание преди да упражни вяра, не може да получи благословения от Бога.

Не е достатъчно да вярваме за Христос, ние трябва да вярваме във Него. Единствената вяра, която би ни облагодетелствала, е онази, която Го приема като личен Спасител (…) Много хора смятат вярата си за мнение. Но спасителната вяра е сделка, чрез която онези, които приемат Христос, се свързват с Бога в заветна връзка (…) Живата вяра означава по-силно убеждение, доверчива вяра, чрез която душата става завладяваща сила (Уайт, Е. Свидетели на евангелието [1915], стр. 260, 261).

„Спасителят на света предлага на грешните дара на вечния живот. Той чака отговора на Своите предложения, направени от любов (…) с по-нежно състрадание от онова, което докосва сърцето на земния родител, за да прости на своя непокорен, разкайващ се, страдащ син. Той вика след скитника: „Върни се при Мен и Аз ще се върна при теб“. Ако грешника все още отказва да се вслуша в гласа на милостта, който го вика с нежна, състрадателна любов, неговата душа ще бъде оставена в тъмнина“ (Уайт, Е. Свидетелства към църквите, Т4 [1876], стр. 207, 208 – англ. изд.)