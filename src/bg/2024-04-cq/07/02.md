---
title:  Пристигането във Витания
date:   10/11/2024
---

#### inGest

- Огради повтарящите се думи/идеи.
- Подчертай важните за теб думи/идеи.
- Свържи със стрелки онези думи/идеи, които се допълват.
- Наизусти любимия си стих.

**Пристигането във Витания**

Читателите, които за първи път се запознават с тази история, несъмнено ще си задават въпроси. Някои от тях биха били: Кой е Лазар? Кои са Мария и Марта? Каква роля играят те в живота на Исус? Йоан подчертава много ясно, че Исус е обичал всеки един от тях (Йоан 11:3, 5). Лазар, Мария и Марта са брат и две сестри (1,2,19,21 ст.). Йоан идентифицира Мария като споменава нещо, което тя прави в Йоан 12:3-7 (11:2). Марта най-вероятно е била по-голямата сестра (базирано на древната култура и как Библията описва нейната водеща роля в дома им; Лука 10:38). Тя е също така първата, която среща Исус след смъртта на Лазар (Йоан 11:20).

Информираният читател вероятно очаква положителна развръзка в тази история и затова е шокиращо да си помислим, че Исус умишлено се е бавил (11:4-8). Ние често искаме Бог да се намеси веднага, но Неговите цели не винаги съвпадат с нашите желания. Външните фактори не принуждават Исус да действа. Той е твърдо решен да извърши Божията воля. Неговите взаимоотношения с Бога, а не човешките очаквания, управляват действията Му. Разбираме, че Лазар е погребан четири дена преди Исус да пристигне (39 ст.). Знаем, че селцето им е било на около ден път от мястото, където е бил Исус, а също и че Той се е забавил два дни, а след това Му е отнело още един ден в път, за да пристигне във Витания, така че Лазар най-вероятно вече е бил починал по времето, когато Исус е получил съобщението. Независимо от това, забавянето най-вероятно е било дълбоко обезпокоително за учениците, които вероятно са очаквали Исус да тръгне веднага.

Когато Исус обявява, че тръгват отново към Юдея, учениците изразяват своето притеснение за Него, а и за себе си (8 ст.). Предусещали опасността, която ги очаквала. Исус обаче, не може да бъде убеден да изостави пътя, поставен пред Него. Въпреки опасността, Той поел по него. В множество разговори с учениците, Исус им напомня, че е необходимо да се върви в светлината (Йоан 1:4, 5; 3:19-21; 8:12; 9:5; 11:9, 10). Сега Той отново убеждава учениците, че ако вървят денем, няма да се препънат. Исус няма предвид, че животът няма да предлага изпитания, но че учениците ще могат успешно да завършат пътуването (17:15).

Отново учениците не разбират правилно метафората, използвана от Исус (3:4; 4:11, 33; 6:52 ; 11:12, 13). Исус казва, че отива да събуди Лазар от съня му. Учениците си помислили, че Лазар си почива след болестта си и вероятно са се чудели защо Исус ще го буди, тъй като и ние днес знаем, че сънят има възстановителен ефект. Трябва да имаме предвид, че Писанията често използват съня, за да представят идеята за смъртта (Псалми 13:3; Даниил 12:2) и учениците са можели да го разберат по този начин. Тогава Исус им казва директно какво има предвид (Йоан 11:14, 15). След като прави това, Той посочва края на историята – възкресението на Лазар.

Предложението на Тома в стих 16 ни показва до каква степен на учениците им липсва разбиране. Въпреки неспособността си да разбере, Тома е лоялен към Христос. Независимо, че не схващали точно какво се случва, всички ученици били готови да умрат с Исус (Матей 26:35). За съжаление, ние, съвременните читатели, знаем, че в момента на Исусовата най-голяма нужда, всички те Го изоставили.

`В какви ситуации се чувствате неспокойни и нервни като учениците?`

`Опишете ситуация, в която Бог е организирал събитията за добро, въпреки че не сте могли да разберете ситуацията, докато сте я преживявали.`