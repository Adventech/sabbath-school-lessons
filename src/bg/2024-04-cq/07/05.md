---
title:  Реакции към Дарителя на живота
date:   13/11/2024
---

#### inVitе

Разгледай Йоан 11 отново и открий Исус в него.

`Как преоткриваш Исус тук?`

`Какво ти казва Исус чрез този текст?`

`Какъв е твоят отговор на този призив на Исус? Помоли се.`

**Реакции към Дарителя на живота**

Удивителното чудо, което разкрива Исус като Дарителя на живот, било поляризиращо. Много юдеи, които били дошли с Мария, отговорили с вяра. Това вероятно били други опечалени. Съдейки от реакцията им, най-вероятно те били близки на семейството и се изпълнили с радост, когато Лазар се завърнал между тях. Докато някои се радвали и били укрепени във вярата си от това чудо, други отишли да съобщят на фарисеите (Йоан 11:46). Като имали предвид увеличаващите се опити да арестуват и убият Исус след изцелението в къпалнята Витесда, те вероятно мислели, че религиозните водачи ще проявят дълбок интерес към последните Му действия. Техният доклад предизвикал свикването на съвет, чиято цел била да решат какво да правят с Исус (47 ст.). Вместо да предизвикат вяра, действията на Исус предизвикали смущение в тази група. Тези, които се противопоставят на Христос, често няма да бъдат повлияни от повече чудеса. Не са нужни повече доказателства. Те вече са взели решение; имат нужда от ново сърце, а не от повече информация (3:3; Йезекиил 36:26).

Неразбирателствата изобилствали по време на дискусията в съвета. На първо място, лидерите и народа имали много различни реакции към Исус. Тези, които се намирали в позиция на власт и влияние били алармирани от това, че хората може да продължат да вярват (Йоан 11:48). Те погрешно си представяли как Исус би реагирал на обществената вълна от подкрепа (6:15). Второ, обърнете специално внимание как изразяват безпокойството си. Притесняват са се, че “страната и народа“ им ще им бъдат отнети (11:48). Управляващите много държали да запазят съществуващата религиозна система, на която били в контрол и властта, която идвала с това. Предварително изразената загриженост за храма (2:20) просто била фасада за истинското им притеснение за позицията им в обществото. На трето място, Каяфа, първосвещеника по онова време, прави поразителното изказване, че е “по-добре един човек да умре за людете, а не да загине целият народ.“ (11:49,50). Йоан директно коментира тези думи, коментирайки, че иронично Каяфа сам не разбира значимостта на изреченото от него (51 ст.). Гледайки назад към възкресението на Исус, Йоан открито заявява, че Исусовата смърт е средството, чрез което Господ ще събере цялото Божие семейство заедно (52 ст.). Съветът тогава взема решение, че Христос трябва да бъде заловен, не за да бъде разпитан, но за да бъде убит (53, 57 ст.).

Главата завършва с оттеглянето на Исус в планинската местност на североизток от Ерусалим. От този момент нататък, Той не пътува открито в Юдея (54 ст.). Това Негово оттегляне обаче, не било бягство. Това потвърждава факта, че животът Му е бил в Негова власт (10:17,18). Часът Му бързо наближавал.

Както се илюстрира от възкресението на Лазар, разкриването на Исусовата сила води или до вяра, или до съпротива. С подобни примери се сблъскваме от самото начало на Йоановото послание (1:9-12; 3:18-21). Светлината дава възможност да се откликва на последващо просветление. За съжаление, мнозина се съпротивляват на светлината и след това се лутат от светлия ден към сумрака и пълната нощна тъмнина. Някои повярвали, но за други това животодаряващо чудо ускорило процеса за официалното им решение да убият Исус. Спри за момент и помисли къде се намираш ти в този спектър.

`Как реагирате на светлината, която Бог ви носи?`

`Защо религиозните водачи реагират толкова остро срещу възкресението на Лазар? (Йоан 12:9-11.)`