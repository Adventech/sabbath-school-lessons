---
title:  Христос издигнат
date:   17/10/2024
---

#### inSight

`Как можеш да приложиш Йоан 3 в живота си през тази седмица?`

`Какви лични решения базираш на библейското ти изследване през тази седмица?`

`Какви са практичните стъпки, които ще предприемеш?`

**Христос издигнат**

“Гледайки към Голготския кръст, вие ще имате желание да носите кръста. Изкупителят на света виси на Голготския кръст. Погледнете към Спасителя на света, в когото обитаваше телесно всичката пълнота на Божеството. Може ли някой да види жертвата на Божия скъп Син и сърцето му да не се стопи и сломи, и да не предаде на Бога сърцето и душата си? “ (Елън Уайт, Bеликата борба)

“Що е вяра?... Тя е съгласие с Божиите слова, което обвързва сърцето от доброволно освещение и служене на Бога, който е дал разбирането, подбудил е сърцето, пръв е насочил ума към гледката на Голготския кръст. Вярата е отдаване на Бога на интелектуалните сили, предаване на ума и волята и превръщане на Христос в единствената врата, през която да се влезе в Небесното царство.” (Елън Уайт, Bеликата борба)

“Йоан бе призван да насочи хората към Исус и радостта му бе да свидетелства за успеха на Христовото дело. Той каза: "- тая моя радост е пълна. Той трябва да расте, а пък аз да се смалявам."

Гледайки с вяра на Изкупителя, Йоан се издигна до висотата на себеотрицанието. Той не се стараеше да привлече хората към себе си, а да издигне мислите им по-високо и по-високо, докато намерят покой в Агнеца Божи. Той беше само глас, вик в пустинята. Сега с радост прие тишината и неизвестността, за да се обърнат очите на всички към Светлината на живота.” (Елън Уайт, Копнежът на вековете 53.3 - ЖВ 53.4)

“Бог призовава даден човек за определено дело и когато го изпълни, доколкото са неговите възможности, Бог довежда други да го продължат. Но както учениците на Йоан, така и мнозина чувстват, че успехът на делото зависи от първия работник. Вниманието се спира върху човека вместо върху Божеството; намесва се завистта и делото на Бога се спъва. Който бива почитан по такъв неподходящ начин, е изкушен да се уповава на себе си. То й не осъзнава зависимостта си от Бога. Хората са научени да се доверяват на ръководството на човек, но така правят грешки и се отдалечават от Бога.” (Елън Уайт, Копнежът на вековете 54.2)

“Възможно ли е хора, чийто живот е преминал в бунт срещу Бога, да бъдат внезапно пренесени на небето и да понесат възвишеното и свято състояние на съвършенство, винаги съществуващо там... Биха ли могли тези, чийто сърца са пълни с омраза към Бога, истината и светостта, да се смесят с небесните множества и да се присъединят към хвалебните им песни? Животът им на бунт срещу Бога ги е направил негодни за небето. Неговата чистота, святост и мир биха били мъчение за тях; Божията слава би им била като пояждащ огън. Участта на неправедните е запечатана от собствения им избор. Изключването им от Небето е доброволно, пожелано от тях самите, и е справедлив и милостив акт от страна на Бога.” (Елън Уайт, Bеликата борба 302.2)