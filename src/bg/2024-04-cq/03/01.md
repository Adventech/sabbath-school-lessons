---
title:  Среднощно посещение
date:   12/10/2024
---

#### inTro

Прочети Йоан 3. Вникни в библейския текст.

**Среднощно посещение**

В този урок продължаваме да изследваме личността на Исус в началото на Неговото служение. Разказът на Йоан за живота на Христос обогатява нашето разбиране. Йоан записва събития от началото на Христовото служение, които не се споменават в другите три евангелия. Тези истории ни дават контекст и помагат да вникнем, по-дълбоко в живота на Исус. Йоан разкрива, че Исус е „Божият Син“ (Йоан 20:31) като описва знамения, които Исус извършва, както и беседи, в които участва. Разговорът с Никодим (3:1–21) и дискусията на учениците с Йоан Кръстител (ст. 22–36) се намират само в това евангелие.

Докато четем за личното общуване на Исус с Никодим, имайте предвид, че разделянето по глави не е присъствало в текста доста след написването му. Историята на тази нощна среща директно следва изявленията, че Исус знае какви са сърцата на хората (2:22-25). Разговорът с Никодим обяснява идеята, че Исус не се доверява на хората, защото знае какви са те. Йоан прави тази връзка, като казва, че Исус „знаеше какво има в човека“ (ст. 25) и след това описва Никодим като „човек от фарисеите” (3:1). Последният израз е необичаен, което предполага, че Йоан го избира специално, за да свърже тези пасажи.

Четем, че Никодим идва при Исус през нощта (3:2). Йоан използва светлината, за да опише Божието присъствие (1:4–5); тъмнината и нощта, за да опишат Божието отсъствие (3:19–21; 8:12; 13:30). Никодим представлява тези хора, които се намират в тъмнина, но са отворени за светлина. Естествено, идването през нощта осигурява прикритие, за да не бъде видян от тълпите или други фарисеи. Това дава възможност за дълъг и спокоен разговор. Тук Йоан наслоява няколко значения, както често прави в своето Евангелие.

Случката с Никодим подчертава, че не можем просто да категоризираме хората като такива за или против Исус. Някои декларират своята вярност към Христос, но в крайна сметка Го отхвърлят (6:60). Други изглеждат двойствени, но в последствие стават Негови последователи (19:39, 40), дори и в най-екстремните ситуации.

#### inScribe

Докато четете Йоан 3 отново, изберете стихове 1–9 или 10–21 като раздел, върху който да се съсредоточите. Пренапишете избрания от вас раздел със собствени думи или създайте контур или мисловна карта на стиховете.

` `