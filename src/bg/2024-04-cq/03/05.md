---
title:  Свидетелството на Йоан Кръстител
date:   16/10/2024
---

#### inVitе

Разгледай Йоан 3 отново и открий Исус в него.

`Как преоткриваш Исус тук?`

`Какво ти казва Исус чрез този текст?`

`Какъв е твоят отговор на този призив на Исус? Помоли се.`

**Свидетелството на Йоан Кръстител**

В останалата част от главата се дискутира темата за свидетелството на Йоан Кръстител. Борбата, която Кръстителят преживява, е част от мотивацията на Исус да пътува от Самария до Галилея (Йоан 4:4-6). Глава 3 завършва с последното свидетелство на Йоан Кръстител. В Евангелието от Йоан много малко се споменава за затварянето на Кръстителя (Йоан 3:24; Матей 14:1-12; Марк 6:14-29; Лука 3: 19,20), вероятно защото главната цел на книгата е да даде на читателя разбиране за Исус и Неговото дело. Йоан Кръстител бива изпратен да свидетелства за Христос (Йоан 1:6-8; 3:19-36).

Използвайки метафората за сватба (3:29,30), Кръстителят показва, че неговото служение е процес на подготовка. В онези дни „приятелят на младоженеца“ има много важни отговорности, включително подготовка за гостите, организация по сватбата, както и завеждайки булката при младоженеца. През цялото време фокусът на приятеля е единствено върху щастието на младоженеца. Йоан Кръстител вижда своята служба по подобен начин - подготвящ се за Младоженеца (Исая 61: 1-10; Йеремия 2:2; Осия 1,2). Когато делото на Исус започва да расте, работата на Йоан намалява (Йоан 3:30). Затова Кръстителят е споменат за последен път в тази Евангелска книга.

Думите на Йоан Кръстител повтарят като ехо диалога на Исус с Никодим. Още веднъж откриваме, че Исус „идва отгоре“ (3:3,31). Кръстителят разбира, че Исус говори това, което е видял. (3:11,32). Той многократно повтаря идеята, че приемайки Христос, човекът се движи от смърт към живот. Да се съпротивляваш на Исус означава да избереш смъртта (3:36; 17-21). Свидетелството на Йоан потвърждава това, което читателят вече е научил - кой е Исус, откъде идва и каква е целта Му.

Йоан Кръстител е мотивиран от служението си да подготви пътя за Младоженеца. Свидетелството му убеждава мнозина и принася плод. Учениците на Йоан разпознават, че смисълът на служението му е да свидетелства за Христа. (Глаголът в 3:26 е в продължителна форма, насочвайки погледа на читателя върху призванието на Йоан и неговото постоянно свидетелство.) Животът на Йоан Кръстител ни предизвиква да размишляваме върху нашите думи и живот, които оставяме след себе си.

Йоан 3:3-21 и 31-36 разкриват често игнориран, но важен аспект на спасението. Бог дава всичко в дара на Своя Син, желаейки всеки да е спасен. Посредством жертвата на Христос всеки може да бъде спасен. Въпреки това, Той не може да насили човечеството да направи свободния избор за вечен живот. Бог не може да спаси всеки, защото не всеки избира да приеме Неговия подарък. Нека всеки един от нас да избере да приеме Христос в живота си.

`Как можем да живеем под мотото: „Той трябва да расте, а аз да се смалявам.“ (ст.30)?`