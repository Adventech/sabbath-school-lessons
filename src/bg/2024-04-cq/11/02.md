---
title:  Конфронтация
date:   08/12/2024
---

#### inGest

- Огради повтарящите се думи/идеи.
- Подчертай важните за теб думи/идеи.
- Свържи със стрелки онези думи/идеи, които се допълват.
- Наизусти любимия си стих.

**Конфронтация**

Евангелието от Йоан е единственото, което описва мястото на ареста на Исус като градина (Йоан 18:1, 26). Също така само Йоан ни съобщава, че Исус е бил погребан в градина (19:41). Градина също е било мястото, където човечеството за първи път е изпаднало в грях (Битие 2:15; 3:1-10). Исус победил на мястото, където Адам и Ева били победени. След като описва мястото на ареста на Исус, Йоан разкрива, че това е добре известно място, където Исус често се оттеглял - място, където Юда очаквал да намери Исус. Според преданието това е мястото, където Исус провежда нощния Си разговор с Никодим. Разговорът, в който Исус за първи път описва Своята мисия (Йоан 3:12-15) и изпълнението на тези думи в края на Неговото служение вероятно са изказани в сходна обстановка.

Властите, които идват да арестуват Исус са както римски войници, така и стражи от еврейския храм. Йоан подчертава, че тази конфронтация включва както държавни, така и религиозни власти. Пасхата и големият брой посетители в града вероятно са изисквали повишено присъствие на сили на реда. Със сигурност това е било твърде голяма група за залавянето на един човек (18:3). Един Римски отряд обикновено се е състоял от между двеста и шестстотин войници, всички от които - добре обучени и въоръжени.

Исус се изправя срещу тях, питайки кого търсят. Когато казват: „Исус от Назарет“, Исус без колебание отговаря: „Аз съм <Той>“ (18:4, 5). Както и на други места в Евангелието, думата „Той” е добавена към английския превод (ст. 5, 6, 8). Исус повтаря твърдението Си, че Той е АЗ СЪМ от Изход. Той отново идентифицира Себе Си с божественото име, разкривайки Божието присъствие в този свят. Когато Исус казва „АЗ СЪМ“, тълпата пада на земята, отговор, който се е отразил и на други, озовали се в Божието присъствие (Йоан 18:6; сравни Даниил 10:9; Откровение 1:17).

В момент на силен натиск и стрес Исус още веднъж показва Своята грижа за учениците. След като пита втори път кого търсят войниците, Исус казва на стражите да позволят на последователите Му да си отидат (Йоан 18:7, 8). За съжаление, действията Му са непонятни за Петър, който все още не е разбрал уникалното царство на Исус и е решен да се бие. Петър е готов да се изправи срещу стотици мъже, за да спаси Исус. Неговата преданост е възхитителна, но усърдието мъ не е целенасочено. Исус се е посветил на това да получи чашата от Своя Отец (18:11).

Последният час на Исус наближавал и с официалния Си арест Той приел чашата на страданието. Разказът набира скорост и интензивност, когато Исус наближава смъртта Си. Въпреки подчинението на Христос, Петър продължил да се съпротивлява на предупреждението Му. Докато Исус бива вързан и заведен на съд, отричането на Петър от Христос достига нови нива.

`Защо Исус се опитва да защити учениците, но не и Себе Си? (Йоан 18:8.)`

`Подобно на Петър, случва ли се да сме упорити в опитите си да коригираме Провидението, когато подчинението може да е по-мъдрият път?`