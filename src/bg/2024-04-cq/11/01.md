---
title:  Влизане в градината
date:   07/12/2024
---

#### inTro

Прочети Йоан 18. Вникни в библейския текст.

**Влизане в градината**

Йоан 18 показва, че разказът достига до “пълното настъпване на часа” на Исус, започвайки с преживяването Му в Гетсиманската градина. Цялото Евангелие на Йоан се изгражда в посока на тази връхна точка (Йоан 2:4; 7:30; 8:20; 12:23; 13:1). Глави 18 и 19 се преплитат, изтъкавайки гоблен от ареста на Исус (18:1–12), разпита Му от Анна (18:13–27), процеса пред Пилат (18:28–19:16), разпятието и смъртта Му (19:17–37) и Неговото погребение (19:38–42). Този урок ще се фокусира върху глава 18. Докато изучаваш текста, потърси теми, които се отнасят до самоличността на Христос. Също така обърни внимание на използваната от Йоан ирония, например: еврейските религиозни водачи и римляните се стремят да убият Този, който е самият живот!

За да стигнат до Гетсиманската градина, Исус и Неговите ученици е трябвало да слязат от града към източната страна, преминавайки през потока Кедрон (18:1) в подножието на Елеонския хълм. Има няколко точки на контраст и прилики между разказите на Йоан и този на синоптичните писатели относно тези събития. Например Йоан не включва името на мястото, нито е записал борбата на Исус в молитва (Матей 26:36-46; Марк 14:32-42; Лука 22:39-46). За разлика от това молитвата на Христос в Йоан 17 е пълна с увереност. Исус знае какво щеше да се случи (Йоан 13:1; 18:4). Вместо да моли чашата да бъде отстранена от Него (Матей 26:39; Марк 14:36; Лука 22:42), Исус прегръща чашата като дар от Своя Отец (Йоан 18:11). Макар че Йоан идентифицира Юда като предател (18:2, 3, 5), той не посочва, че Юда е този, който предава Исус с целувка (Матей 26:47-50; Марк 14:43-46; Лука 22:47, 48). Вместо това Исус поема отговорност и се идентифицира пред изпратените да Го арестуват.

#### inScribe

Отдели малко време, за да влезеш в спокойно и молитвено състояние на ума. Прочети бавно Йоан 18:17-27 в превод, който обикновено не използваш. Създай картина или мисловна карта на това, което откри. Сподели го с твоята група.

` `