---
title:  Пред свещениците
date:   09/12/2024
---

#### inTerpret

`Какви специални послания носи Йоан 18?`

`Кои части от него са трудни?`

`Какви въпроси възникват в теб?`

`Кои са библейските принципи, които откриваш в текста?`

`В коя област от живота си можеш да приложиш библейския текст?`

**Пред свещениците**

След като служителите арестуват Исус, те Го отвеждат при Анна, който е тъст на Каяфа, първосвещеник през онази година (Йоан 18:13). Анна е служил преди това като първосвещеник, но тъй като вече не заема тази длъжност, той няма законово право в съдебното производството. Неговата роля е да разпита Исус преди да Го изпрати при Каяфа. След като свързва двамата мъже, Йоан напомня на читателя прокламацията на Каяфа, че Христос трябва да умре за доброто на народа (ст. 14). Тези неофициални процедури започват с предварително определен резултат, тъй като лидерите вече били решили да убият Исус (11:47-53). Иронията е голяма, когато си припомним думите на Каяфа. Каяфа, който е най-високия религиозен авторитет в страната, несъзнателно описва мисията на Исус, без да разбира или да вярва в тази мисия (18:14).

Когато Исус е отведен в двора, двама от Неговите ученици го следват плътно. Очевидно хората от дома на Анна са познавали Йоан или чрез семейството му, или чрез позицията му като ученик. Йоан иска позволение Петър да получи достъп и двамата влизат (ст. 15, 16). Докато Исус отговаря на Своите обвинители, Петър се топли до огъня с тълпата. Прислужницата, която пази вратата, се чуди дали Петър е ученик и го разпитва. Думите на Петър „Не съм“ (ст. 17) са в пряк контраст с изявлението на Исус „Аз съм“ (ст. 5, 8). Исус без колебание признава кой е Той, знаейки докъде ще доведе това. За разлика от това Петър отказва да заяви, че е ученик. Той стои сред слугите и служителите, които са арестували Исус, играейки ролята на онези, които са против Христос. Петър стои с тълпата точно както Юда (стихове 5, 17, 18). Само няколко часа по-рано Петър е готов да умре с Христос, но тук той се присъединява към Неговите врагове, когато е изправен пред един прост въпрос. Йоан не се позовава на предсказанията на Исус за отричането на Петър, вместо това позволява на читателя да размишлява над значимостта на момента. След това Петър изчезва от разказа, както Юда преди това.

Анна продължава да разпитва Исус за Неговото учение и ученици. Исус заявява, че всичките Му учения са извършени открито и прозрачно. Въпреки че е физически нападнат, Исус отказва да промени позицията Си (ст. 19–24).

Процесът срещу Исус е нелегален според няколко еврейски закона. Било забранено да се провеждат съдебни процеси през святи дни, а този се провежда по време на Пасхата (ст. 28). Освен това процеси трябвало да се провеждат само през деня, а този се случва през нощта (Мат. 26:34). Целият разпит от Анна, който няма никаква власт, и удрянето на Исус също са явни нарушения на закона. В допълнение, случващото се пред малка група властимащи е незаконно; трябвало е да присъства целият Синедрион (най-висшият ръководен орган на еврейските старейшини). Собствените думи на задържания се смятат за недостатъчни за обвинение; трябва да бъдат призовани поне още двама свидетели. Важното е, че заподозреният трябва да се счита за невинен. Всички тези гаранции за обвиняемите, които са предвидени от еврейския закон, са пренебрегнати. В този случай властите вече са решили, че Исус трябва да умре – дори когато са изправени пред призива на Никодим за истинска справедливост (7:51) – и следователно нямат никакви притеснения да проведат един изключително незаконен процес.

`Как отговоря Исус на несправедливостта, която претърпява?`