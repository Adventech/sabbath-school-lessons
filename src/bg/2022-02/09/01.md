---
title: Яков, който измества
date: 21/05/2022
---

### За изучаване през седмицата
Битие 25:21-34 ; 28:10-22 ; 11:1-9 ; 29:1-30 ; 30:25-32.

> <p>Стих за запаметяване</p>
> „Исав каза: Право са го нарекли Яков, защото сега втори път ме измести. Отне първородството ми и ето, сега е отнел и благословението ми. И каза: Не си ли задържал за мене благословение?“ (Битие 27:36 ).

Сега продължаваме историята на Исаак – детето, дадено чрез чудо, и праотец на обещаните потомци. Историята обаче не започва много добре. Недостойният характер на сина му Яков ще се прояви в съперничество между двамата братя за първородство ( Битие 25:27-34 ), а по-нататък за правото да получат благословението на Исаак (Битие, 27 глава).

Тъй като Яков измамва брат си и открадва благословението му, той ще трябва да бяга за живота си. В изгнаничеството му Бог го среща при Ветил ( Битие 28:10-22 ). Оттук насетне Яков, измамникът, ще бъде самият той измамен. Вместо Рахил, която обича (Битие, 29 глава), ще му дадат Лия, по-голямата дъщеря, и той ще трябва да работи 14 години, за да спечели съпругите си.

Обаче Яков ще получи и Божието благословение, защото в изгнаничество ще придобие 12 синове и Господ ще преумножи богатството му.

Ето защо, каквото и друго да откриваме в историята, можем да видим как Бог ще изпълни заветните Си обещания по един или друг начин, независимо от това колко често се проваля народът Му.