---
title: Заветът с Авраам
date: 07/05/2022
---

### За изучаване през седмицата
Битие 15-19:29; Римляни 4:3,4,9,22; Галатяни 4:21-31; Римляни 4:11; Римляни 9:9; Амос 4:11.

> <p>Стих за запаметяване</p>
> „А Аврам отвърна: Господи Йехова, какво ще ми дадеш, като аз си отивам бездетен и този Елиезер от Дамаск ще притежава дома ми?“ (Битие 15:2).

В Битие, 15 глава достигаме решаващия момент, когато Бог ще сключи официално завета Си с Авраам. Този завет е вторият след завета с Ной.

Също като първия завет, заветът с Авраам включва и останалите народи, защото всъщност е част от вечния завет, предложен на цялото човечество ( Битие 17:7, Евреи 13:20 ).

Този епизод от живота на патриарха е изпълнен и със страх, и със смях. Аврам се страхува ( Битие 15:1 ), както и Сара ( Битие 18:15 ) и Агар ( Битие 21:17 ). Аврам се смее ( Битие 17:17 ), както и Сара ( Битие 18:12 ) и Исмаил ( Битие 21:9 ). Тези глави изобилстват от човешка чувствителност и топлота. Аврам много иска да спаси нечестивите содомски жители. Той е загрижен за Сара, Агар и Лот. И проявява гостоприемство към трима непознати ( Битие 18:6 ).

Именно в този контекст Аврам, чието име внушава благородство и почтеност, ще получи ново име, Авраам, което означава „баща на много народи“ ( Битие 17:5 ). Следователно тук виждаме много препратки към универсалното естество на Божиите намерения чрез завета Му с Авраам.