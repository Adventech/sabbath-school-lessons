---
title: Грехопадението
date: 02/04/2022
---

### За изучаване през седмицата
Битие, 3 глава; 2 Коринтяни 11:3; Откровение 12:7-9; Йоан 8:44; Римляни 16:20; Евреи 2:14; 1 Тимотей 2:14,15.

> <p>Стих за запаметяване</p>
> „Ще поставя и вражда между теб и жената и между твоето потомство и нейното потомство; то ще ти нарани главата, а ти ще му нараниш петата“ (Битие 3:15).

Всичко, което Бог е дал на нашите първи родители в Едем, идва и с едно предупреждение: „Господ Бог заповяда на човека: От всяко дърво в градината свободно да ядеш, но да не ядеш от дървото за познаване на доброто и злото, защото в деня, когато ядеш от него, непременно ще умреш“ ( Битие 2:16,17 ). Това предупреждение да не ядат от дървото за познаване на доброто и злото ни разкрива, че те е трябвало да опознаят доброто, но не и да се запознават със злото.

Определено сме способни да разберем защо, нали?

А и смъртната заплаха, прикрепена към предупреждението за непослушание ( Битие 2:17 ), ще се изпълни: те ще умрат ( Битие 3:19 ). Не само ще им бъде забранено да ядат от дървото, но и също ще бъдат прогонени от Едемската градина ( Битие 3:24 ), с което ще загубят достъп до това, което би им донесло вечен живот като грешници ( Битие 3:22 ).

Въпреки всичко, в цялата тази трагедия има лъч надежда, която откриваме в Битие 3:15 – текст, наречен „протоевангелие“, или „първото евангелско обещание“. Да, този стих дава първото евангелско обещание в Библията, тук за първи път на хората се казва, че въпреки грехопадението Бог е осигурил изходен път за всички нас.