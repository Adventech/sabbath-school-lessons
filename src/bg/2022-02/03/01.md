---
title: Каин и неговото наследство
date: 09/04/2022
---

### За изучаване през седмицата
Битие, 4 гл; Евреи 11:4 ; Михей 6:7 ; Исая 1:11 ; 1 Коринтяни 10:13 ; 1 Йоан 3:12 ; Битие, 5 гл.; Битие 6:1-5.

> <p>Стих за запаметяване</p>
> „Ако правиш добро, няма ли да бъде прието? Но ако не правиш добро, грехът лежи пред вратата и се стреми към тебе; но ти трябва да го покориш“ (Битие 4:7).

В „Битие“, веднага след грехопадението, а после след прогонването на Адам и Ева от Едем, следват предимно раждане и смърт в изпълнение на Божиите пророчества от всяка предишна глава. Като паралелни глави Битие, 3 и 4 съдържат много общи теми и думи: описания на греха ( Битие 3:6-8; 4:8 ), проклятия от ’adamah , „земята“, ( Битие 3:17; 4:11 ) и прогонване ( Битие 3:24; 4:12,16 ).

Целта на тези паралели е да подчертаят, че се изпълнява това, което е започнало по-рано – пророчествата и предсказанията, които е изрекъл Бог на Адам и Ева след грехопадението. Първото събитие след прогонването на Адам е изпълнено с надежда: то е раждането на първия син – събитие, сметнато от Ева за изпълнение на обещанието, което е чула в месианското пророчество ( Битие 3:15 ). Тя смята, че синът ѝ може да е обещаният Месия.

Следващите събития: престъплението на Каин, после на Ламех, намаляването на продължителността на живота и нарастващото нечестие са изпълнения на проклятието, изречено в Битие, 3 глава.

Обаче дори и тогава надеждата не е напълно изгубена.