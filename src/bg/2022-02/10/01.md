---
title: Яков – Израил
date: 28/05/2022
---

### За изучаване през седмицата
Битие 32:22-31; Осия 12:3,4; Йеремия 30:5-7; Битие, 33 гл. ; Битие 34:30-35:29.

> <p>Стих за запаметяване</p>
> „А той каза: Няма да се наричаш вече Яков, а Израил, защото си бил в борба с Бога и с хора и си надвил“ (Битие 32:28).

Семейната сага на Яков продължава: и добрата, и лошата. Обаче чрез всичко това се разкрива Божията намеса и верността Му към заветните обещания.

Тази седмица проследяваме още от живота на Яков, след като напуска Лаван, връща се към дома и трябва да се изправи пред Исав, жертвата на неговото коварство. Какво ще му стори сега неговият брат, така тежко онеправдан?

Хубавото за Яков е, че въпреки страха от предстоящите събития, Господ Бог на бащите му се явява отново в една случка, предвестник на събитие, което по-късно ще стане известно като „времето на Якововата скръб“ ( Йеремия 30:5-7 ). Онази нощ Яков, измамникът, става „Израил“, ново име за ново начало, което накрая ще доведе до създаването на един народ, наречен по неговото име.

С други думи, въпреки всичко, което се случва, историята за патриарсите и техните семейства е разказана в Библията, за да ни покаже, че Бог е верен да изпълни обещанията Си и че ще го стори, въпреки че понякога неговият народ сякаш прави всичко възможно да осуети това изпълнение.