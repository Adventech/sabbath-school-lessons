---
title: Йосиф и Вениамин
date: 14/06/2022
---

Яков не е в състояние лесно да допусне отпътуването на Вениамин, единствения му останал син от Рахил. Страхува се, че ще го изгуби, както вече е изгубил Йосиф ( Битие 43:6-8 ). Но щом при тях не остава никаква храна ( Битие 43:2 ) и когато Юда се заклева, че гарантира за завръщането на Вениамин ( Битие 43:9 ), Яков най-накрая се съгласява да отидат втори път до Египет и пуска момчето заедно с братята му.

`Прочетете Битие, 43 глава . Какво влияние оказва присъствието на Вениамин върху хода на събитията?`

Присъствието на Вениамин заема централно място в събитията. Когато всичките братя застават пред Йосиф, Вениамин е единственият, когото той забелязва ( Битие 43:16 ). Той е единственият, когото нарича „брат“ ( Битие 43:29 ). Докато Вениамин нарича по име, за другите не се използват имена, а просто се говори за тях като „хора“ ( Битие 43:16 ).

Йосиф нарича Вениамин „сине мой“ като израз на специално отношение и насърчение ( Битие 43:29 ; ср. с Битие 22:8 ). Неговото благословение съдържа „милост“ – напомняне, че той е молил за милост, която не е получил ( Битие 42:21 ). Йосиф връща на Вениамин благодатта, която не е получил от другите си братя.

Докато братята на Йосиф се притесняват, че ще бъдат хвърлени в затвора заради върнатите пари, Йосиф подготвя банкет за тях заради присъствието на Вениамин. Сякаш Вениамин има изкупително влияние върху цялата ситуация. След като всичките братя са седнали според възрастта си и съобразно правилата за авторитет, именно най-младият получава пет пъти повече от всички останали братя ( Битие 43:33,34 ). Обаче това специално отношение не ги притеснява, тъй като случаят с Йосиф, когато е бил любимец на баща си преди много години, ги е подбудил към ужасните постъпки спрямо природения им брат и техния баща ( Битие 37:3,4 ).

„Чрез проявата на предпочитание към Вениамин той се надяваше да установи дали най-младият брат предизвиква завистта и омразата, които са били проявявани към самия него. Тъй като все още предполагат, че Йосиф не разбира езика им, братята си говорят свободно помежду си. Така той има възможност да научи истинските им чувства. И все пак решава да ги изпита още повече и преди отпътуването им заповядва собствената му сребърна чаша за пиене да бъде скрита в чувала на най-младия брат“ (Уайт, Е. Патриарси и пророци. София: Нов живот, 2019, с. 147).