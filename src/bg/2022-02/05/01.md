---
title: Всичките народи и Вавилонската кула
date: 23/04/2022
---

### За изучаване през седмицата
Битие 9:18-11:9 ; Лука 10:1 ; Матей 1:1-17 ; Лука 1:26-33 ; Псалми 139:7-12 ; Битие 1:28 ; Битие 9:1.

> <p>Стих за запаметяване</p>
> „Затова той бе наречен Вавилон, защото там Господ разбърка езика на цялата земя; и оттам Господ ги разпръсна по лицето на цялата земя“ (Битие 11:9).

След Потопа фокусът на библейският разказ се измества от отделния човек, Ной, към тримата му синове „Сим, Хам и Яфет“. Особеното внимание към Хам, бащата на Ханаан ( Битие 10:6,15 ),въвежда темата за „Ханаан“, Обетованата земя ( Битие 12:5 ), която ни води до Авраам, чието благословение ще бъде за всичките народи ( Битие 12:3 ).

Обаче родословието е прекъснато от Вавилонската кула ( Битие 11:1-9 ). Още веднъж са разстроени Божиите намерения за човечеството. Това, което е трябвало да бъде за благословение, раждането на всички народи, става още един случай за проклятие. Народите се обединяват, за да се опитат да заемат Божието място. И Господ отговаря със съдба. Чрез последвалото объркване хората се разпръсват по лицето на цялата земя ( Битие 11:8 ), като така осъществяват първоначалния Божи план да „напълнят земята“ ( Битие 9:1 ).

Накрая, въпреки човешката порочност, Бог обръща злото в добро. Както винаги, Той има последната дума. Проклятието на Хам в шатъра на баща му ( Битие 9:21,22 ) и проклятието на обърканите народи при Вавилонската кула ( Битие 11:9 ) в края на краищата ще се обърнат в благословение за народите.