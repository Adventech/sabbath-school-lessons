---
title: Потопът
date: 16/04/2022
---

### За изучаване през седмицата
Битие 6:13-7:10; 2 Петър 2:5-9; Битие, 7 гл.; Римляни 6:1-6; Псалми 106:4; Битие, 8 гл.; Битие 9:1-17.

> <p>Стих за запаметяване</p>
> „И както стана в Ноевите дни, така ще бъде пришествието на Човешкия Син“ (Матей 24:37).

„И като видя Господ, че нечестието на човека по земята се умножава и че всяка мисъл и наклонност беше постоянно само зло“ ( Битие 6:5 ). Глаголът „видя“ връща читателя стъпка по стъпка към Божието първоначално творение. Но това, което Бог вижда сега, не е tov, „добро“, е ra‘, „зло“( Битие 6:5 ). Сякаш Той е съжалил, че е сътворил света, който вече се е изпълнил с ra‘ .

Въпреки това Божието съжаление съдържа и елементи на спасение. Староеврейската дума за „разкая се“ ( nakham ) присъства в името на Ной ( Noakh ), което означава „утеха“ ( Битие 5:29 ). Следователно Божият отговор към нечестието има две страни. Той съдържа заплаха за правосъдие, водеща до унищожение за едни. Обаче Неговата реакция обещава утеха и милост, водещи до спасение за други.

Този „двуглас“ вече е прозвучал в случая на Каин и Авел/Сит и е повторен чрез разликата между двете родословия: на Сит („Божиите синове“) и Каин („човешките синове“). Сега отново го чуваме, когато Бог разграничава Ной от останалата част на човечеството.