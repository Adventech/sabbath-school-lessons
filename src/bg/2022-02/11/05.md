---
title: Йосиф – роб в Египет
date: 08/06/2022
---

Сега подхващаме отново историите за Йосиф, които бяха „прекъснати“ от инцидента с Тамар. Той вече е роб на „началника на телохранителите“, отговарящ за затвора за царските служители ( Битие 40:3,4; 41:10-12 ).

`Прочетете Битие, 39 глава . Като имаме предвид примера на Йосиф, докато работи като управител при Петерфрий, кои фактори водят до неговия успех?`

Почти веднага Йосиф се отличава с успешна кариера ( Битие 39:2,3 ). Той е толкова добър и господарят му има такова доверие в него, че „предаде в ръката му всичко, което имаше“ и дори го прави „настоятел на дома си“ ( Битие 39:4 ).

Обаче успехът на Йосиф не го покварява. Когато съпругата на Петефрий му хвърля око и пожелава да спи с него, Йосиф категорично отказва и предпочита да изгуби работата си и сигурността си, отколкото да извърши „това голямо зло и да съгреша пред Бога“ ( Битие 39:9 ). Унижена от отказа на Йосиф, жената излъгва слугите и съпруга си, че той е искал да я изнасили. Затова младежът е хвърлен в затвора.

Тук Йосиф преживява това, което сме преживявали всички ние: чувството, че Бог го е изоставил, въпреки че в онзи труден момент „Господ беше с Йосиф“ ( Битие 39:21 ).

Накрая Бог започва да действа и оказва влияние върху отношението на тъмничния началник към него. Тук отново, както в дома на господаря му, Господ благославя младежа. Йосиф очевидно е бил талантлив човек и въпреки още по-лошите обстоятелства сега (все пак по-рано още е бил роб!), младежът се стреми да даде най-доброто от себе си. Каквито и да са били дарбите му, от текста става ясно, че всъщност Бог му подарява този успех. „Господ беше с него и Той му даваше успех във всичко“ ( Битие 39:23 ). Колко е важно всички надарени хора, които постигат „успех“, да помнят на какво се дължи той!

`Прочетете Битие 39:7-12 . Как устоява Йосиф на неприличното предложение на съпругата? Защо казва, че да извърши това, което тя предлага, би било грях срещу Бога? Какво е разбирането му за естеството на греха и какво представлява той?`