---
title: Йосиф, господарят на сънищата
date: 04/06/2022
---

### За изучаване през седмицата
Битие, 37 гл.; Матей 20:26,27; Деяния 7:9; Битие, 38 гл. ; Битие, 39 гл. ; Битие 40:1-41:36.

> <p>Стих за запаметяване</p>
> „Казаха си един на друг: Ето, идва този съновидец“ (Битие 37:19).

Историята на Йосиф (Битие, 37-50 гл.) заема последната част от книгата „Битие“, от първите му сънища в Ханаан ( Битие 37:1-11 ) до смъртта му в Египет ( Битие 50:26 ). Всъщност той заема повече място в тази книга от всеки друг патриарх. Въпреки че е само един от синовете на Яков, е представен в „Битие“ като велик патриарх, също като Авраам, Исаак и Яков.

Както ще видим, животът на Йосиф подчертава две важни теологични истини: първо, Бог изпълнява обещанията Си; второ, Той може да обърне злото в добро.

Тази седмица ще разгледаме детството на Йосиф. Той е любимецът на баща си, получил ироничния прякор ba‘al hakhalomot, „съновидец“ ( Битие 37:19 ), буквално означаващ „господар на сънища“ и намек, че е експерт по сънищата. Тази титла му подхожда доста добре, защото не само получава, разбира и тълкува пророчески сънища, но и ги изпълнява в живота си.

В тези глави отново ще забележим, че Божието провидение се потвърждава въпреки злото и нечестието в човешкото сърце.