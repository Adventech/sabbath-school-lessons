---
title: Смъртта на Сара
date: 17/05/2022
---

В Битие 22:23 виждаме доклада за раждането на Ревека, което е свързано с бъдещия брак между Исаак и нея (Битие, 24 глава). Също така и доклада за смъртта и погребението на съпругата на Авраам, Сара (Битие, 23 глава), които пък са свързани с бъдещия брак на Авраам с Хетура ( Битие 25:1-4 ).

`Прочетете Битие, 23 глава. Каква роля играе историята за смъртта и погребението на Сара в изпълнението на Божието обещание към Авраам?`

Споменаването на смъртта на Сара веднага след историята за принасянето на Исаак подсказва, че тя може да е била наранена от тази случка, която почти е коствала живота на нейния син. По някакъв начин Сара също е била включена в „изпитанието“ на съпруга си, точно както при пътуванията им и в отстъпленията от вярата ( Битие 12:11-13 ).

Сара не е от жените, които ще си мълчат по важни въпроси, засягащи и самата нея ( Битие 16:3-5; 18:15; 21:9,10 ). Нейното отсъствие и мълчание и дори времето на смъртта ѝ – след това драматично събитие – говорят повече за отношението ѝ към събитията, отколкото евентуалното ѝ физическо присъствие. Фактът, че се споменава напредналата ѝ възраст ( Битие 23:1 ) като отзвук на напредналата възраст на Авраам ( Битие 24:1 ), показва важната ѝ роля в историята.

Всъщност Сара е единствената жена в Стария Завет, на която е посочен броят на годините, което показва централното ѝ място в историята. Споменаването на покупката на място за нейното погребение (което заема по-голямата част от тази глава), а не толкова на смъртта ѝ, изтъква връзката с Обетованата земя.

А конкретният факт, че тя умира „в Ханаанската земя“ ( Битие 23:2 ), подчертава, че смъртта ѝ е тясно свързана с Божието обещание за земята. Сара е първата починала от Авраамовия род, която е погребана в Обетованата земя. Тревогата на Авраам, че е „пришълец и заселник“ ( Битие 23:4 ), и постоянните му спорове с хетите разкриват, че той се вълнува не просто от придобиване на място за погребение. Вълнува се най-вече от постоянно заселване в земята.

`Прочетете Битие 23:6. Какво ни говори това за авторитета на Авраам? Защо е важно за делото, което Господ е искал той да извърши?`