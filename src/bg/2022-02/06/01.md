---
title: Корените на Авраам
date: 30/04/2022
---

### За изучаване през седмицата
Битие, 12 гл. ; Исая 48:20; Исая 36:6,9; Йеремия 2:18; Битие, 13 гл. ; Битие, 14 гл. ; Евреи 7:1-10.

> <p>Стих за запаметяване</p>
> „С вяра Авраам послуша, когато бе повикан, да излезе и да отиде на едно място, което щеше да получи в наследство, и излезе, без да знае къде отива“ (Евреи 11:8).

Стигнахме до средата на книгата „Битие“. Тази централна част (Битие, 12-22 гл.) разглежда пътуването на Авраам от Божия първи призив lekh lekha , „Иди!“ ( Битие 12:1 ) , който го кара да остави миналото си, до Божия втори призив lekh lekha , „Иди!” ( Битие 22:2 ), който кара Авраам да се откаже от бъдещето си (което би имал в своя син). В резултат на това патриархът винаги е в движение, винаги скитник, затова е наречен още и „пришълец“ ( Битие 17:8 ).

Заради пътуванията си Авраам сякаш виси в нищото – без миналото, което е изгубил, и без бъдещето, което не вижда. Между тези два призива, които поставят рамките на пътуването на вярата, патриархът чува Божия глас, който го уверява: „Не бой се“ ( Битие 15:1 ). Трите Божии думи бележат трите части от пътуването на Авраам, което ще изучаваме в Уроци 6, 7 и 8.

Авраам е образец на вярата ( Битие 17:6 ) и е почетен в юдейските писания като човек на вярата ( Неемия 9:7,8 ). В Новия Завет той е една от най-често споменаваните фигури от Стария Завет и тази седмица ще започнем да разбираме защо е така.