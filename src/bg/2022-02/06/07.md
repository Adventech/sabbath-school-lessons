---
title: Разширено изучаване
date: 06/05/2022
---

Прочетете статията „Авраам в Ханаан“ от книгата на Елън Уайт „Патриарси и пророци“.

„Христовата църква трябва да бъде благословение и нейните членове да бъдат благословени, докато благославят другите. С избирането на един народ пред целия свят Бог цели не само да ги осинови като Свои синове и дъщери, но и чрез тях да удостои света с предимствата на божественото озарение. Когато Господ избра Авраам, не беше само за да стане специален Божи приятел, но да бъде посредник на скъпоценните и особени привилегии, които Господ желаеше да дари на народите. Той трябваше да бъде светлина в моралната тъмнина на обкръжението си.

Винаги, когато Бог благославя децата Си със светлина и истина, не го прави само за да получат те дара на вечния живот, а за да може хората наоколо също да бъдат духовно просветени. (…) „Вие сте солта на земята“. А когато Бог прави децата Си сол, то не е само за да бъдат запазени, но и за да бъдат средство за запазване и на други. (…)

Блестите ли като живи камъни в Божията сграда? (…) Нямаме истинска религия, докато тя не упражнява ръководно въздействие върху всяка наша сделка. Практичното благочестие трябва да бъде втъкано във всяко наше действие. Преобразяващата благодат на Христос трябва да въздейства върху нашите сърца. Имаме нужда от много по-малко от себе си и много повече от Исус“ (Уайт, Е. Да отразяваме Христос. С. 205 – англ. изд.).

**Въпроси за разискване**

`Като се има предвид благословението на Авраам: „ще те благословя (…) и ще бъдеш за благословение“ (Битие 12:2), какво означава да бъдеш благословен? Как можем ние като хора, служещи на същия Бог като Авраам, да бъдем благословение за другите?`

`Какво лошо има в половинчатата лъжа на Авраам за неговата сестра-съпруга? Кое е по-лошото: да излъжеш или да казваш част от истината, докато в същото време на практика лъжеш?`

`Прочетете отново Битие 14:21-23 – отговорът на Аврам към предложението на Содомския цар. Защо отговаря по този начин и какъв важен урок можем да извлечем от тази история? Не би ли имал Аврам основание, ако беше решил да вземе предложеното от царя?`

Тази събота, 07.05.2022 г., ще се молим за църкви „Църква към българския Съюз” и „Чирпан”.