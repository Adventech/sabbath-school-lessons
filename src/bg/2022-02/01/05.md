---
title: Сътворението на човечеството
date: 30/03/2022
---

Създаването на човешките същества е Божието последно действие при Сътворението, в края на разказа от „Битие“. Човешките същества са кулминацията на цялото земно творение, целта, за която е създадена земята.

`Прочетете Битие 1:26-29 и 2:7 . Каква е връзката между тези две различни версии за сътворяването на човечеството?`

Това, че Бог е създал хората по Своя образ, е едно от най-смелите свидетелства в Библията. Единствено човеците са създадени по Божия образ. Въпреки че „Бог създаде земните зверове според видовете им“ ( Битие 1:25 ), „Бог създаде човека по Своя образ“ ( Битие 1:27 ). Тази формулировка често се ограничава до духовното естество на хората и се дава тълкуванието, че „Божият образ“ следва да се разбира само в смисъл на административна функция да представляват Бога или на духовна функция на привързаност към Бога или един към друг.

Въпреки че тези разбирания са правилни, те не успяват да включат важната физическа реалност на това сътворение. И двете измерения са наистина включени в двете думи „образ“ и „подобие“, описващи този процес в Битие 1:26 . Макар че староеврейската дума tselem, „образ“, се отнася за конкретната форма на физическото тяло, думата demut, „подобие“ говори за абстрактни качества, които са съизмерими с божествената Личност.

Следователно еврейската представа за „Божия образ“ трябва да се разбира в пълния смисъл на библейското гледище за човешкото естество. Библейският стих потвърждава, че хората (мъже и жени) са били създадени по Божия образ физически, както и духовно. Елън Уайт споделя това съвсем ясно: „Когато Адам излезе от ръката на Твореца, той приличаше на Своя Създател по своето физическо, умствено и духовно естество“ (Уайт, Е. Възпитание. София: Нов живот, 1996, с. 11).

Всъщност цялостното разбиране на Божия образ, включително физическото тяло, се потвърждава в другия доклад за Сътворението, който казва, че „човекът стана живо същество“ ( Битие 2:7 ; нов превод на крал Джеймс), буквално „жива душа“ ( nefesh ) в резултат на две божествени действия: Бог „създаде“ и „вдъхна“. Забележете, че „дъх“ често се отнася за духовното измерение, но е също така тясно свързан с биологическата способност за дишане, онази част от човека, която е създадена „от пръст от земята“. Това е „жизнено дихание“, дъх (духовно) и живот (физическо).

По-късно Бог ще извърши трета операция, този път ще създаде жената от тялото на мъжа ( Битие 2:21,22 ), което е начин да се подчертае, че тя има същото естество като мъжа.