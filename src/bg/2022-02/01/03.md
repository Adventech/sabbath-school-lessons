---
title: Сътворението
date: 28/03/2022
---

`Прочетете Битие 1:4,10,12,18,21,25,31 и Битие 2:1-3 . Какво е значението на повторението „беше добро“ в първия доклад за Сътворението? Какъв извод се съдържа в заключителните думи за Сътворението ( Битие 2:1-3 )?`

На всеки етап от разказа за Сътворението Бог оценява работа си като tov, „добра“. Това прилагателно следва да означава, че Божието дело на Сътворението е успешно, а Божието свидетелсвто, че „беше добро“, означава, че то „работи“. Светлината засиява ( Битие 1:4 ). Растенията дават плод ( Битие 1:12 ) и т.н.

Но тази дума говори за нещо много повече от просто добро функциониране. Староеврейската дума tov се употребява в Библията също и за изразяване на естетическа оценка за нещо красиво ( Битие 24:16 ). Използва се и за придаване на контраст със злото ( Битие 2:9 ), което пък се свърза със смъртта ( Битие 2:17 ).

Фразата „беше добро“ означава, че творението функционира гладко, че е красиво и съвършено и че в него няма никакво зло. Светът още „не е станал“ като нашия свят, пропит с грях и смърт, и този възглед се потвърждава във въведението към втория разказ за Сътворението ( Битие 2:5 ).

Това описание на Сътворението рязко противоречи на теориите за еволюцията, които догматично заявяват, че светът се е оформил постепенно чрез поредица от случайни събития, от по-низше към по-висше състояние.

Точно обратното, библейският автор потвърждава, че Бог целенасочено и бързо е създал света ( Битие 1:1 ). Нищо не е било плод на случайност или на късмет. Светът не се е появил от само себе си, а единствено като резултат от Божията воля и слово ( Битие 1:3 ). Глаголът bara’, „създавам“, преведен в Битие, 1 глава като „в начало Бог „сътвори“ небето и земята, се среща единствено като подлог за Бога и обозначава бързо изпълнение: Бог каза и стана .

Текстът за Сътворението ни осведомява, че „всичко“ е завършено още тогава ( Битие 1:31 ), а според самия Творец то е оценено като „твърде добро“ ( Битие 1:31 ). Битие 1:1 съобщава за самото събитие, сътворяването на небето и земята, а Битие 2:1 обявява, че работата е приключила. И всичко това е завършено, включително и съботата, за седем дни.

`Защо възгледът за милиарди години на еволюция напълно обезсмисля разказа за Сътворението от „Битие“? Защо тези два възгледа са напълно несъвместими във всяко едно отношение?`