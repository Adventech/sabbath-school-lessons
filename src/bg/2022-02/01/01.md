---
title: Сътворението
date: 26/03/2022
---

### За изучаване през седмицата
Псалми 100:1-3 ; Битие, 1 и 2 гл.; Изход 20:8-11 ; Изход 40:33 ; Матей 25:14-30 ; Матей 19:7-9.

> <p>Стих за запаметяване</p>
> „В началото Бог сътвори небето и земята“ (Битие 1:1).

Книгата „Битие“, а следователно и цялата Библия, започва с Божия акт на сътворение. Този факт е изключително важен, защото означава, че собственото ни сътворяване бележи началото на човешката и на библейската история. Тази истина също така подсказва, че историята за Сътворението от „Битие“ има същата историческа правдоподобност като останалите събития от човешката и библейската история.

Двата пасажа за Сътворението от Битие, 1 и 2 глава съдържат поучения за Бога и за човечеството. Когато изучаваме урока за тази седмица, ще разберем по-добре дълбокото значение на седмия ден – събота. Ще размишляваме върху създаването на хората по Божия образ и от пръст. Ще ни заинтригува предназначението на дървото за познаване на доброто и злото и връзката му с дървото на живота.

Най-важният урок от библейските истории за началото е урокът за благодатта. Нашето съществуване е буквално акт на благодат. Бог сътворява небето и земята, докато хората още ги няма. И както нашето сътворение, така и изкуплението ни са дар от Бога. А колко е важно това, че и двете концепции – за Сътворението и за изкуплението, са свързани със съботната заповед.