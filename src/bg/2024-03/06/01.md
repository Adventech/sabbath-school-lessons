---
title:  От вътре навън
date:   03/08/2024
---

### За изучаване през седмицата
Марк, 7 глава; Исая 29:13; Изход 20:12; Марк 8:11-21.

> <p>Стих за запаметяване</p>
> „Няма нищо извън човека, което, като влиза в него, да може да го оскверни; но тези неща, които излизат от него, те оскверняват човека“ (Марк 7:15).

Урокът за тази седмица разглежда Марк, 7 глава и първата половина на Марк, 8 глава. В началото на Марк, 7 глава Исус предизвиква спорове, като отхвърля религиозното предание. Въпреки това го прави по начин, който поразително подкрепя нещо дълбоко актуално за християнския живот днес.

След това представя една гатанка, отваряща вратата към истинското разбиране на това какво всъщност представлява вярата. След това Той отива в Тир и Сидон и се среща с жена – единственият човек в евангелията, спечелил спор с Исус. Срещата му с нея е необичайна и под нея прозират няколко скрити съобщения, за които жената се захваща и поради нейната вяра Исус изпълнява молбата ù.

Марк, 7 глава, с друго изцеление, разкрива важната истина, че колкото и впечатляващи да са чудесата, често сами по себе си те не са достатъчни, за да отворят сърцата за истината. В крайна сметка каква полза са имали чудесата за религиозните водачи, решили да отхвърлят Исус?

В Марк, 8 глава изследването разглежда значението на хляба като символ на учения и традиции. Тези истории съдържат големи поуки за смисъла и практиката на религиозния живот.