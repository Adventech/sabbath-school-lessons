---
title:  'Поучаване на учениците: Част II'
date:   17/08/2024
---

### За изучаване през седмицата
Марк, 10 гл.; Битие 1:27; Битие 2:24; Галатяни 4:1,2; Римляни 6:1-11; Исая 11:1-16.

> <p>Стих за запаметяване</p>
> „Защото наистина Човешкият Син не дойде да Му служат, но да служи и да даде живота Си откуп за мнозина“ (Марк 10:45).

Урокът през тази седмица обхваща Марк, 10 глава, завършвайки специалната част, в която Исус поучава учениците Си в подготовка за кръста. Около половината от главата се занимава със самите ученици, а останалата част с въпроси, важни за ученичеството, но разказани през призмата на други, които общуват с Исус. Фарисеите идват и спорят с Него по темата за развода. Родителите водят децата си, за да бъдат благословени от Исус. Един богат човек пита за вечния живот, а някакъв слепец моли за зрение.

Тази глава от „Марк“ съдържа важни поучения относно значението на следването на Исус, особено що се касае до живота тук и сега: брак, деца, как да се отнасяме към богатството, каква е наградата и цената за следването на Христос. В допълнение към това е изцелението на втори слепец (Марк 10:46-52, срв. Марк 8:22-26), с което тази част приключва (Марк 8:22-10:52), както и една красива илюстрация на това какво коства и до какво води следването на Исус.

Заедно тези уроци подготвят Неговия последовател – независимо дали става въпрос за учениците преди 2000 години, или за учениците от XXI век – за предизвикателствата, съпътстващи ученичеството.