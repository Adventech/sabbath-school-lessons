---
title:  Разширено изучаване
date:   23/08/2024
---

Прочетете статиите „Благославяне на децата“ и „Едно ти липсва“ от кн. „Копнежът на вековете“ на Елън Уайт.

„Исус винаги е обичал децата. Той приемаше тяхната детска любов и откровената им, непресторена обич. Благодарствената хвала от техните чисти устни беше музика за ушите Му, освежаваше духа Му, потиснат от контакта с изкусителните и лицемерни възрастни. Където и да отидеше Спасителят, сърдечната доброта, изписана на лицето Му, и благородното и любезно държание спечелваха любовта и доверието на малките“ (Уайт, Е. Копнежът на вековете. Стр. 511 – англ. изд.).

„За хора, които подобно на младия управник заемат висок и доверен пост и имат значителни богатства, може да изглежда прекалено голяма жертвата да захвърлят всичко, за да следват Христос. Но това е правилното поведение за всички, които биха станали Негови ученици. Не може да бъде прието нищо по-малко от послушание. Себеотдаване е същността на Христовото учение. Често то се представя с език, на пръв поглед властнически, защото само така може да се спаси човекът, като се откъсне от нещата, които, ако останат поддържани, биха увредили неговото същество“ (Уайт, Е. Копнежът на вековете. Стр. 523 – англ. изд.).

**Въпроси за разискване**:

`Какви са начините, по които можете да помогнете на децата и младите хора да останат свързани с Христос и местната църква? Защо е толкова важно да го правим?`

`Понякога чуваме хората да казват, че не ги е грижа за парите. Това не е вярно. Всеки се интересува от парите и в това няма нищо лошо. Какъв тогава може да е проблемът с тях и защо верните християни, били те богати или бедни, трябва да внимават в отношението си към парите?`

`Ако Исус ви попита: „Какво искаш да направя за теб?“, как бихте отговорили?`

`Размишлявайте повече върху думите на Исус от Марк 10:43-45. Какво означава да живеете по този начин? Как да се научим да служим, а не да ни служат? Какво означава това във връзка с начина, по който живеем и общуваме с другите?`

Тази събота, 24.08.2024 г., ще се молим за църкви „Петрич“ и „Пещера“.