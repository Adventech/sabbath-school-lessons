---
title:  Възкръсналият Господ
date:   21/09/2024
---

### За изучаване през седмицата
Марк 15:42-47; Марк, 16 гл.; Колосяни 2:10-12; 1 Коринтяни 15:1-8; Даниил 9:24-27; Йоан 20:11-18.

> <p>Стих за запаметяване</p>
> „А той им каза: Не се плашете; вие търсите Исус Назарянина, Разпънатия. Той възкръсна! Няма Го тук; ето мястото, където Го положиха“ (Марк 16:6).

Разпятието на Исус се слага точка на надеждите и вярата на Неговите ученици. Това е мрачен уикенд за тях, тъй като не само се борят със смъртта на своя Учител, но и се боят за собствения си живот (Йоан 20:19).

В Марк, 16 глава, последната от Евангелието, ще видим какво се случва след смъртта на Исус.

Първо, ще разгледаме времето на Неговото възкресение и защо жените отиват на гроба в онази неделна сутрин. Адвентистите понякога избягват утрото на възкресението поради начина, по който се злоупотребява с него за поддържане на светостта на неделята. Вместо това ще видим как да се радваме на неделното възкресение въпреки фалшивата теология, която, за съжаление, черпи от него.

Второ, урокът обяснява първите стихове от Марк, 16 глава, като свързва тези думи с тема, преминаваща през цялата книга. Частите за понеделник и вторник ще разгледат тези концепции.

Трето, в края на седмицата, в сряда и четвъртък, ще разгледаме останалата част от Марк, 16 глава и ще проучим мисията, която поставя пред нас. Това проучване ще завърши с предизвикателство към читателя на „Марк“ да разнесе евангелието по целия свят.