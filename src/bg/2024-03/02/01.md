---
title:  Един ден от служенето на Исус
date:   06/07/2024
---

### За изучаване през седмицата
Марк 1:16-45; Йоан 1:29-42; Марк 5:41; Лука 6:12; Левит, 13 гл.

> <p>Стих за запаметяване</p>
> „Исус им каза: Вървете след Мен и Аз ще ви направя ловци на човеци“ (Марк 1:17).

Всяко евангелие представя началото на служението на Исус по определен начин.

„Матей“ Го описва като призоваващ ученици и след това Този, Който изнася Планинската проповед.

„Лука“ разказва историята за встъпителната съботна проповед на Исус в синагогата в Назарет.

„Йоан“ говори за призоваването на някои от първите ученици и за сватбата в Кана, където Исус извършва първото Си знамение.

„Евангелието от Марк“ представя призоваването на четирима ученици и описва една събота в Капернаум и какво се е случило след това.

Тази „събота с Исус” в началото на „Марк“ дава на читателя представа кой е Той. В цялата част на урока за тази седмица има записани много малко от Неговите думи: кратък призив към ученичество, заповед към демон, план за посещение на други места и изцеление на прокажен с указания да се яви пред свещеник, за да бъде очистен. Акцентът пада върху действието, особено върху изцелението на хора. Авторът на Евангелието обича да употребява думата веднага, за да илюстрира бързото действие в служението на Исус.