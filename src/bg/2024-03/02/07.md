---
title:  Разширено изучаване
date:   12/07/2024
---

Прочетете статиите „В Капернаум” и „Можеш да ме очистиш” от кн. „Копнежът на вековете“ на Елън Уайт.

Каква картина на Исус ни представя Марк, 1 глава? Той има авторитета да призове ученици и те откликват. Той е свят в контраст с нечистите духове под властта на Сатана. Води се велика битка между доброто и злото и Исус има повече сила в сравнение с демоните. Христос изпитва състрадание към болните и им помага, докосва ги тогава, когато може би никой друг не би го направил.

„В синагогата Исус говорù за царството, което бе дошъл да установи, и за Своята мисия да освободи пленниците на Сатана. Но бе прекъснат от вик на ужас. Един безумен се втурна сред хората, крещейки: „Остави ни! Какво имаш Ти с нас, Исусе Назарянино? Нима си дошъл да ни погубиш? Познавам Те Кой Си, Светий Божий!”

Всички се смутиха и разтревожиха. Вниманието на народа бе отвлечено от думите на Христос. С тази цел Сатана доведе жертвата си в синагогата. Но Исус забрани на демона, казвайки: „Млъкни и излез от него! И когато дяволът го хвърли насред, излезе от него, без да го увреди”. (...) Този, Който победи Сатана в пустинята на изкушението, застана лице срещу лице със Своя неприятел. Демонът употреби цялата си сила, за да съхрани властта си върху жертвата. Да загуби позиция тук означаваше да отстъпи победата на Христос (...) Но Спасителят проговори с власт и освободи пленника” (Уайт, Е. Копнежът на вековете. Стр. 255, 256 – англ. изд.).

Междувременно нашият Господ провежда интезивно служене, движейки се от място на място, почти непрекъснато в контакт с много хора. Как запазва толкова спокоен и сигурен подход към служенето и хората? Несъмнено това се дължи на Неговата ежедневна молитвена опитност.

Помислете какъв може да бъде работещият график за вас по отношение на времето за молитва и изучаване на Писанията. Намерете какво работи за вас и отделете това време, за да развиете мирен дух, воден от Духа и Божието Слово.

**Въпроси за разискване**:

`В съботноучилищната си група обсъдете въпроса за молитвата и защо тя е толкова важна в християнския живот. Кои са някои от въпросите, които хората поставят относно целта и ефикасността на молитвата?`

`В съботноучилищната си група обсъдете случаите, в които може би е най-добре да не говорим твърде много за нашата вяра. Кога може да е разумно да го направим и все пак как да го сторим, без да компрометираме свидетелството си?`

`Кои са „прокажените“ във вашата култура днес? Как би могла вашата църква да протегне ръка и да „докосне“ тези хора, за да им занесе евангелието?`

Тази събота, 13.07.2024 г., ще се молим за църкви „Куртово Конаре“ и „Кюстендил – А“ с групата в Дупница.