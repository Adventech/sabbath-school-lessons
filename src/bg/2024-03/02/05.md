---
title:  Тайната на Исусовото служене
date:   10/07/2024
---

`Прочетете Марк 1:35-39. Какви важни поуки можем да извлечем от онова, което Исус върши тук?`

Исус става преди изгрев слънце и излиза на тихо, уединено място, за да се помоли. Марк 1:35 подчертава молитвата като централна точка в действията на Исус. Всички останали глаголни форми в изречението са в обобщена форма – Той стана, излезе и отиде (всички в аористно време на гръцки, което обозначава пълнота). Но глаголът „да се моли“ е в несвършено време, форма, употребявана за изразяване, особено тук, на продължителен процес. Той се моли, Той продължава да се моли. Текстът също така подчертава колко е било рано, когато Исус е излязъл, с което се подсказва, че времето Му за молитва насаме е било продължително.

В евангелията срещаме Исус като човек на молитвата (вж. Матей 14:23; Марк 6:46; Йоан, 17 гл.). Като че ли това е една от ключовите тайни в силата на служението Му.

`Прочетете Лука 6:12. Какво научаваме оттук за молитвения живот на Исус?`

Много християни си определят време за молитва. Тази практика е добра и правилна, но може да се превърне и в рутина, в нещо почти машинално. Един от начините да излезете от установения калъп, е понякога да променяте времето за молитва или пък да се молите по-дълго от обикновено. Въпросът не е да се вкопчите в някаква формула, която никога не търпи промяна.

Петър и неговите приятели не придружават Исус до мястото за молитва. Може би са знаели за конкретното местоположение, защото Го все пак го откриват. Тяхната бележка, че всички търсят Исус, загатва Той да продължи вълнуващото преживяване от предишния ден с още повече изцеления и поучавания. Изненадващо Исус възразява и посочва по-широкото поле на служене към други места. „А Той им каза: Да идем другаде в близките градчета и там да проповядвам; защото затова съм излязъл“ (Марк 1:38).

`Щом самият Исус трябва да прекарва толкова много време в молитва, какво да кажем лично за нас и за това колко време трябва да прекарваме ние в молитва? Какво ни говори примерът на Христос?`