---
title:  Спорове в Йерусалим
date:   24/08/2024
---

### За изучаване през седмицата
Марк, 11 гл.; 3 Царе 1:32-48; Захария 9:9,10; Исая 56:7; Йеремия 7:11; Марк 12:1-34.

> <p>Стих за запаметяване</p>
> „И когато се изправите на молитва, прощавайте, ако имате нещо против някого, за да прости и вашият Отец, Който е на небесата, вашите прегрешения“ (Марк 11:25).

В Марк, 2 и 3 глава е записана една поредица от пет спора между Исус и религиозните водачи (вж. Урок 3). В урока за тази седмица, когато Исус пристига в Йерусалим, Той провежда поредица от шест спора с религиозните водачи. Две групи разисквания бележат началото и края на Неговото земно служение. Всяка група се занимава с важни въпроси от християнския живот. Наставленията на Исус, дори в тези полемични ситуации, помагат на вярващите да се ориентират както във фундаменталните въпроси на вярата, така и в практичните въпроси на ежедневния живот.

Религиозните водачи идват, за да се изправят срещу Исус, да Го объркат и победят, но така и не успяват. Част от урока за тази седмица включва анализ на това, което кара хората да се противопоставят на Бога, и ще разгледа какво могат да направят християните, за да преодолеят предразсъдъците и да говорят на сърцата на онези, които се съпротивляват на призива на Духа.

В Марк, 11 глава служението на Исус ще бъде в Йерусалим за Пасхата (март-април). Марк, 11-16 глава обхваща малко повече от една седмица; времето на повествованието значително се забавя. Първите 10 глави са обхванали приблизително три години и половина. Това забавяне показва значението на тези заключителни сцени.