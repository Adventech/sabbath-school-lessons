---
title:  Чудеса край езерото
date:   27/07/2024
---

### За изучаване през седмицата
Марк 4:35-41; Псалми 104:1-9; Марк 5:1-43; Числа 27:17.

> <p>Стих за запаметяване</p>
> „Той обаче не му позволи, а му каза: Иди си у дома при своите и им кажи какво е направил Господ за теб и как се смили над теб“ (Марк 5:19).

Служението на Исус до голяма степен е съсредоточено в Галилея, особено във и около Галилейското море – езеро с дължина приблизително 13 мили (21 км) и широчина 8 мили (13 км). Това е най-големият воден басейн в района и е център на живота за хората, живеещи край него.

Марк, 4 глава завършва с пътуването на Исус и учениците Му през Галилейското езеро. Извива се буря, която Исус укротява, като говори на вятъра и вълните. Марк, 6 глава завършва с подобна сцена, но този път с Исус, вървящ по водата към учениците Си в лодката. Между тези сцени във водата има множество Негови чудеса, извършени на сушата, и първата мисионерска дейност на учениците. Тези истории са обект на изучаването ни през тази седмица.

Основната характеристика на тези драматични истории е да позволят на читателя да види кой е Исус. Той е Този, Който може да укроти бурята, да изцели беснуемия, да излекува една жена, която просто се докосва до дрехите Му, да възкреси мъртво момиче, да проповядва в родния Си град, да изпрати учениците Си на проповедническа мисия, да нахрани 5000 души с няколко хляба и риби и да ходи по водата – невероятни прояви на сила, които приближават учениците към разбирането, че Той е Божият Син.