---
title:  Разширено изучаване
date:   02/08/2024
---

Прочетете статиите „Мълчи, утихни!” и „Докосване с вяра” от кн. „Копнежът на вековете“ на Елън Уайт.

„Всички, които се обучават от Бога, трябва да живеят живот не в съгласие със света, с неговите обичаи и навици. Необходимо е всеки да придобива познание за Божията воля от личен опит. Всеки от нас поотделно трябва да чуе как Бог говори на сърцето. Когато всички други гласове бъдат заглушени и ние тихо чакаме пред Него, тишината на душата прави Божия глас по-ясен. Той ни съветва: „Млъкнете и знайте, че Аз Съм Бог” (Псалми 46:10). Само при Него можем да намерим истински покой. Това е истинската подготовка за служене на Бога. Душата, която е освежена по този начин, ще бъде потопена в атмосфера на светлина и покой дори сред забързаните множества и в напрежението на ежедневните грижи. Животът ще започне да излъчва аромат и да разкрива Божията сила, която ще докосва сърцата и на други хора” (Уайт, Е. Копнежът на вековете. Стр. 363 – англ. изд.).

„Незадоволените им сърца питаха защо Исус, щом като може да върши такива чудни дела, не даде здраве, сила и богатство на всички от Своя народ, не ги освободи от потисниците им и не ги издигне в сила и слава? Фактът, че твърдеше, че е изпратеният от Бога, а отказваше да стане цар на Израил, бе тайна, в която те не можеха да проникнат. Неговият отказ бе неправилно разбран. Много от тях стигнаха до заключението, че Той не смее да предяви Своите права, понеже сам се съмнява в Божествения характер на мисията Си. Така отвориха сърцата си за неверието. И семето, което Сатана пося, даде плод – неправилно разбиране и отстъпничество” (Уайт, Е. Копнежът на вековете. Стр. 385 – англ. изд.).

**Въпроси за разискване**:

`Ако някой ви попита от какво ви е освободил Исус, какво бихте му отговорили?`

`Обсъдете защо Бог понякога позволява добър човек като Йоан Кръстител да бъде хвърлен в затвора и да бъде екзекутиран. Каква утеха или надежда можем да намерим въпреки тези трудни въпроси?`

`Какви поуки има в изхранването на 5000 души за една местна църква, разполагаща със скромни ресурси?`

`Сравнете популярните възгледи за Исус днес с картината за Него от Марк, 5 и 6 глава. Тоест какво да кажем за онези, които използват Исус, за да търсят политическа власт и да доминират над другите?`

Тази събота, 03.08.2024 г., ще се молим за църкви „Медово“ и „Монтана – А“.