---
title:  Разширено изучаване
date:   06/09/2024
---

Прочетете статията „На Елеонския хълм“ от кн. „Копнежът на вековете“ от Елън Уайт.

В света се случват множество тревожни неща. Хората са наистина изплашени за развиващите се пред очите им събития. Как можем ние, адвентистите, с нещо като „поглед отвътре“ към събитията, да използваме тези неща, за да насочваме хората към надеждата ни в Исус и обещанието за Неговото завръщане?

„Понеже не знаем точното време на Второто пришествие, заповядано ни е да бдим. „Блажени ония слуги, чийто господар ги намери будни, когато дойде” (Лука 12:37,42). Онези, които бдят за идването на Господа, не стоят в празно очакване. Очакването на Христовото идване трябва да накара хората да се боят от Господа и от Неговите присъди над престъплението. Това очакване трябва да ги пробуди да осъзнаят големия грях от отхвърляне на Неговите благодатни покани. Очакващите Господа очистват душите си чрез послушание към истината. Те съчетават бдителността и будността със сериозна работа. Съзнанието, че Господ е много близо, при вратата, увеличава ревността и енергията им да съдействат на небесните интелигентни същества за спасението на души. Те са верни и разумни слуги, даващи на домочадието на Господа „навреме определената храна” (Лука 12:42). Те разгласяват истината, дадена специално за настоящото време. Както Енох, Ной, Авраам и Мойсей проповядваха истината всеки за своето време, така и Христовите служители днес дават специално предупреждение за поколението си“ (Уайт, Е. Копнежът на вековете. Стр. 634 – англ. изд.).

**Въпроси за разискване**:

`Едно е да дадете за Господното дело. Съвсем друго е да давате жертвоготовно. Каква е разликата и защо тази разлика е важна?`

`Защо Бог не предотвратява гоненията на Своя народ през вековете и в днешния свят? Как мотивът на великата борба ни помага да разберем донякъде защо съществуват гонения?`

`Кои знамения за идването на Христос се открояват по особен начин за вас в настоящия свят?`

`Помислете за състоянието на мъртвите и за факта, че мъртвите спят до завръщането на Христос. Хората затварят очи в смъртта и кое е следващото нещо, което ще разберат? Как тази мисъл ни помага да видим как за всеки човек поотделно второто идване на Христос винаги е много близо?`

Тази събота, 07.09.2024 г., ще се молим за църкви „Пловдив – Център“ с групата в Ново село и „Поморие“.