---
title:  Последните дни
date:   31/08/2024
---

### За изучаване през седмицата
Марк 12:41-44; Марк 13:1-32; Даниил 9:24-27; 1 Солунци 4:13-18.

> <p>Стих за запаметяване</p>
> „Тогава ще видят Човешкия Син, идещ на облаци с голяма сила и слава. И тогава ще изпрати ангелите Си и ще съберат избраните Му от четирите ветрища, от края на земята до края на небето“ (Марк 13:26,27).

Урокът за тази седмица започва с много кратка история в края на Марк, 12 глава, където Исус прави задълбочено свидетелство за дребната постъпка на една вдовица. Основната част от урока обаче е посветена на Марк, 13 глава – поразително пророчество за съдбата на йерусалимския храм и много повече. Тази глава, заедно с нейните паралели в Матей, 24 глава и Лука, 21 глава, разказва както за падането на Йерусалим, така и отвъд него, дори до края на света.

Това, което Марк, 13 глава съвсем ясно заявява, е, че пророчеството върви от времето на пророка, Исус, до времето на края, Неговото второ идване. За познавачите историци този модел следва известното „историческо тълкуване на пророчествата за последното време“, за разлика от опита тези пророчества да бъдат поставени в миналото или далеч в бъдещето.

Подобно на много поучения на Исус в „Евангелието от Марк“ Господните наставления са в отговор на въпрос или неразбиране от страна на Неговите ученици. Тези въпроси или неразбирания дават на Исус възможността да преподава истини, жизненоважни за християнския живот и опитност. Той не само предсказва бъдещето, но и наставлява учениците Си както тогава, така и днес как да се подготвят за предстоящите изпитания.