---
title:  Идването на Човешкия Син
date:   05/09/2024
---

`Прочетете Марк 13:24-32. Какво велико събитие е описано тук?`

Това не е нищо друго освен завръщането на Исус Христос в слава, предшествано от знамения в Слънцето, Луната и звездите. Новият Завет е изпълнен с пророчества, сочещи към това прекрасно събитие. Апостол Павел го описва подробно в 1 Солунци 4:13-18, където заявява, че онези, които са заспали в Христос, ще бъдат възкресени за живот и грабнати заедно с живите светии, за да посрещнат Христос във въздуха. В 1 Коринтяни, 15 глава апостолът говори подробно за реалността на възкресението на мъртвите, което ще се случи при завръщането на Христос.

Ап. Петър също описва този велик ден във 2 Петър 3:3-13, като обяснява, че Господ не забавя изпълнението на Своето обещание, но иска всички хора да стигнат до покаяние. И „Откровение“ съдържа ярки описания на завръщането на Христос (вж. Откровение 1:7; Откровение 6:12-17; Откровение 14:14-20 и Откровение 19:11-21). Последователното новозаветно учение е, че завръщането на Христос е лично, буквално, видимо и осезаемо. Когато Той дойде, всеки ще Го види.

Но какво има предвид Исус с „това поколение“ и „онзи ден“ или „онзи час“? Тези думи тревожат много хора, защото очевидно поколението, на което Исус говори, отдавна е починало.

Предложени са редица решения на този пасаж. Някои твърдят, че думата „поколение“ може да се отнася за раса от хора, в този случай евреите. Това значи, че еврейската раса няма да загине до завръщането на Христос. Друго решение е, че става въпрос за поколението хора, които ще видят изпълнението на всички знамения и именно те няма да отминат, преди Христос да се завърне.

Но по-простото решение е да се отбележи, че в Марк 13:30 Исус използва думата „това“ като в „това поколение“, а в Марк 13:32 думата „онзи“ като в „онзи ден и час“. В Марк, 13 глава думата „това“ (houtos, hautē, touto) се среща повече в стихове 1-13, говорейки за разрушаването на Йерусалим. Дума онова е характерна за втората част на главата.

Следователно „това поколение“ най-вероятно касае поколението от първи век, което ще стане свидетел на разрушаването на Йерусалим, както е описано в Марк 13:30. Въпреки това Марк 13:32 се отнася за второто идване на Христос, което е все още в бъдещето и е по-отдалечено от първи век. Следователно Марк 13:32 употребява думата „това“, за да говори за събития, по-отдалечени от първи век.