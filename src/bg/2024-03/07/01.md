---
title:  'Поучаване на учениците: Част I'
date:   10/08/2024
---

### За изучаване през седмицата
Марк 8:22-38; Матей 20:29-34; Йоан 12:25; Марк 9:1-50; Малахия 4:5,6; Лука 9:30,31.

> <p>Стих за запаметяване</p>
> „И повика народа заедно с учениците Си и им каза: Ако иска някой да дойде след Мене, нека се отрече от себе си, нека вдигне кръста си и така нека Ме следва“ (Марк 8:34).

Първата половина на „Евангелието от Марк“ се фокусира върху това кой е Исус. Неговото въздействащо учение и чудеса сочат в една и съща посока: Той е Месия. В този решаващ повратен момент от повествованието Исус ще попита учениците за Кого Го смятат.

Петър ще даде ясен отговор на този въпрос и Исус веднага ще започне да обяснява накъде са насочени стъпките Му като Месия – а както знаем, това е кръстът.

В последната част на Марк, 8 глава до края на 10 глава Исус се фокусира върху поучаването на Неговите ученици относно предстоящия Му път. В тези глави Той ще даде предсказания за кръста. Те ще бъдат последвани от специално обучение относно ученичеството. Тези силни уроци остават актуални и днес.

Разглежданият откъс от второто Евангелие е белязан от изцелението на двама различни слепци – единият в средата на Марк, 8 глава, а другият в края на 10 глава. Тези чудодейни „книгоразделители“ илюстрират драматично как ученичеството включва духовно прозрение относно това кой е Исус и накъде се е отправил Той. Както Неговите учения са били предизвикателство за дванадесетте ученици преди 2000 години, така продължават да изправят учениците днес пред огромната цена и в същото време полза от следването на Исус.