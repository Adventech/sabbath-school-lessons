---
title:  Светилник и мерителна кошница
date:   24/07/2024
---

`Прочетете Марк 4:21-23. Какъв специален акцент поставя Исус в притчата за светилника?`

Във времето на Исус къщите в онази част на света са се различавали по размер и конструкция, като всичко е зависело от местоположението и богатството. Жилищата са следвали гръцкия модел на изграждане около двор, но с различни нива на изтънченост. Или Исус пък може да говори за по-малките къщи на селяните. Независимо дали къщата е голяма, или малка, въпросът е принципен: един ден истината за Христос ще бъде разкрита.

В Марк 4:21 Исус задава два въпроса. Първият предполага отрицателен отговор – „Затова ли се донася светилото, за да го сложат под шиника или под леглото?“. Вторият въпрос предполага положителен отговор – „Не е ли затова, да го поставят на светилника?“ Исус представя абсурден, почти хумористичен сценарий, за да изложи гледната Си точка. Предназначението на светилниците е да дават светлина – в противен случай губят функционалността си. Марк 4:22 обяснява притчата чрез позоваване на тайните, които стават публични. Всеки, чийто имейл или компютър е бил хакнат, знае какво значи публичното разкриване на тайни! Но това, за което Исус говори, е евангелието.

`Прочетете Марк 4:24,25. Каква поука извлича Исус от притчата за мерителната кошница?`

На много места по света пресните продукти се продават на открити пазари. Продавачите обикновено имат устройство за измерване на стоката, която продават. Обичайна практика на такива продавачи е да добавят малко повече към претегленото, за да помогнат на купувача да почувства, че към него се отнасят справедливо. Исус започва оттам как добрите продавачи се отнасят към купувачите, за да подчертае отвореността към истината. Ако някой е отворен и следва светлината, той ще получи още повече. Но ако отхвърли светлината, дори това, което е имал преди, ще му бъде отнето.

`Как бихме могли да научим по-добре принципа, че с каквато мярка мерите, с такава ще ви се отмери? Мислете за това във всичките си отношения с другите.`