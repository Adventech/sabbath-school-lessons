---
title:  Тълкуванието на Исус
date:   22/07/2024
---

Исус приключва с притчата, без да даде непосредствено обяснение. Според текста (Марк 4:1) Той е говорил на „твърде голямо множество”. Чак по-късно пред една по-малка група (Марк 4:10) обяснява значението на притчата.

`Прочетете Марк 4:13-20. Как Исус тълкува притчата за сеяча?`

Исус тълкува притчата, като идентифицира елементите, външни за историята, които разкриват редица детайли в нея. Тълкуванието показва, че историята е свободна алегория с препратки към реалния свят, а не непременно препратка към всеки един детайл.

Исус отъждествява семето със „словото“. Това би се отнасяло за Божието Слово, особено както е проповядвано от самия Него. В Яков 1:21 се казва: „Затова, като отхвърлите всяка нечистота и преливаща се злоба, приемайте с кротост всаденото слово, което може да спаси душите ви“.

Различните почви са различни типове слушатели. В тълкуванието на Исус всеки чува Словото; това означава, че върху всички видове почви е посято семе. Но приемането е различно. Почвата край пътя е твърда и птиците грабват семето. Исус свързва това с отнемането на истината от Сатана. Скалистата почва е плитка. Христос свързва това с хора с повърхностна ангажираност; те не са преценили цената на ученичеството. Почвата с плевелите задушава посятите върху нея семена. Исус обяснява, че това обозначава житейските грижи и богатствата, които заглушават Словото. Но с добрата почва са представени онези, които чуват Словото и го приемат, така че то да расте и да дава изобилна реколта.

Най-дългите обяснения са за скалистата и заплевената почви. Като описва слушателите, представени със скалистата почва, Исус посочва контрастни елементи – те приемат Словото с радост, но са непостоянни ученици. Когато настъпят гонения, отпадат. Слушателите, описани със заплевената почва, са в техен контраст. Те не отпадат поради трудни периоди, а поради добри времена – фокусират се върху нещата от света, вместо върху Божието царство. Техните грижи и притеснения се въртят около това, което светът може да предложи.

`Помислете за собствения си живот. Прокрадват ли се някакви характеристики на чакълестия път, на скалистата или заплевената почва във вашата опитност? Това може да се случи по-неусетно, отколкото предполагате. Какъв избор можете да направите за промяна, ако е необходимо?`