---
title:  Разширено изучаване
date:   13/09/2024
---

Прочетете статиите „Пред Анна и съдилището на Каяфа“ и „Юда“ от кн. „Копнежът на вековете“ от Елън Уайт.

„Докато унизителните клетви бяха още на устните на Петър и пронизителното пеене на петела още звучеше в ушите му, Спасителят отвърна лице от намръщените съдии и погледна право в лицето на Своя окаян ученик. В същото време и погледът на Петър бе привлечен към неговия Учител. В благородното Му изражение той прочете дълбока жалост и скръб, но не и гняв.

Видът на това бледо, страдащо лице, на тези треперещи устни, този поглед на състрадание и прошка пронизаха сърцето му като стрела. Съвестта му се пробуди. Паметта му заработи. Петър си припомни обещанието, което бе дал само преди няколко часа – че би отишъл със своя Господ и в затвор, и на смърт. Спомни си колко мъчно му стана, когато Спасителят му бе казал в горницата, че ще се отрече същата тази нощ три пъти от своя Господ. Току-що бе заявил, че не познава Исус; но сега осъзна с горчива скръб колко добре го познава неговият Господ и колко вярно бе прочел в сърцето му онова лицемерие, което и сам той не подозираше“ (Уайт, Е. Копнежът на вековете. Стр. 712, 713 – англ. изд.).

**Въпроси за разискване**:

`Как, просто като прочетем предсказаното от Исус в Марк 14:9, виждаме друго Негово предсказание – много малко вероятно да се изпълни предвид обстоятелствата, при които е било изречено – да се изпълнява в действителност?`

`Сравнете и съпоставете Юда и Петър. По какво си приличат и по какво се различават в начина, по който пъстъпват в разказа за Страстната седмица?`

`Обсъдете значението на Господната вечеря. Как бихме могли да я направим по-смислена в нашата църква и да включим повече членове в нейното отбелязване?`

`Обсъдете факта, че Бог отговаря с „не“ на молитвата на Исус в Гетсимания. Какво означава, когато Бог ни казва „не“?`

`Въпреки че Петър силно излага Исус със своите отричания, Спасителят не го отхвърля. Каква надежда бихте могли да почерпите лично за себе си от този факт?`

Тази събота, 14.09.2024 г., ще се молим за църкви „Радомир“ с групата в Ромска махала и „Разград“.