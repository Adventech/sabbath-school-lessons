---
title: 'Разширено изучаване'
date: 29/10/2021
---

Трудно е да си представим как дори и в най-добрите времена, като управлението на Давид и Соломон, когато израилевият народ е бил толкова благословен от Бога, той все пак е потискал бедните, безпомощните и отритнатите в редиците си.

„И така, понеже угнетявате сиромаха

и изтръгвате от него жито,

затова, ако и да сте построили къщи от дялани камъни,

няма да живеете в тях,

ако и да сте насадили приятни лозя,

няма да пиете виното им.

Защото зная колко много са вашите престъпления

и колко големи са греховете ви -

вие, които угнетявате праведния, приемате подкупи

и извръщате правото на сиромасите в портата“ ( Амос 5:11,12 ).

„Господ ще влезе в съд със старейшините на народа Си

и с князете им

и ще им каже: Вие сте, които сте похабили лозето!

Ограбеното от сиромаха е в къщите ви!“ ( Исая 3:14 ).

**Въпроси за разискване**

`Израил трябва да помни, че са били „чужденци“ в Египет. Ето я една от причините да имат такова отношение към чужденците и отхвърлените помежду си, каквото са искали да бъде отношението към тях, когато те самите са били отхвърлени от обществото. Как е свързана тази истина с евангелието, с възгледа, че чрез кръвта на Исус сме освободени от робството на греха? Защо и по какви паралелни начини трябва направеното от Исус за нас да повлияе върху отношението ни към другите, особено към безпомощните сред нас?`

`Помислете. Може да се покланяме на Бога в правилния ден, да разбираме истината за смъртта, ада, белега на звяра и т.н. Това е добро. Но какво значи то, ако се отнасяме зле с другите хора, потискаме слабите или постъпваме несправедливо, когато трябва да отсъдим в конкретна ситуация? Именно поради истината, която сме получили, защо трябва да бъдем особено бдителни да не решим, че след като знаем истината, това само по себе си е всичко, което Бог изисква от нас? Защо това е потенциално опасен капан?`

`Каква роля трябва да играе вярата ни в разбирането за така наречените „права на човека“?`

Тази събота, 30.10.2021 г., ще се молим за църкви „Ловеч” и „Лом”.