---
title: 'Чиста религия пред Бога'
date: 28/10/2021
---

`Прочетете Второзаконие 24:10-15 . Какви важни принципи са изложени тук за отношението ни към хората, които са под наша власт?`

За пореден път виждаме колко е загрижен Господ за човешкото достойнство. Да, някой ви дължи нещо и е време да потърсите своето – но покажете на човека малко уважение, мъничко достойнство, нали? Не нахълтвайте в дома му, за да го сплашите да ви плати. Вместо това изчакайте отвън той да излезе и да ви донесе дължимото. Второзаконие 24:12,13 сякаш казва, че ако някоя бедна душица ви е дала дрехата си за „гаранция“, трябва поне да позволите на човека да преспи с нея вечерта. Другите стихове показват как човек да се отнася към бедния, който работи за него/нея и толкова лесно може да бъде онеправдан. Не го онеправдавайте, защото в очите на Бога това е грях, и то сериозен. Щом Израил трябва да бъде свидетел, свят народ, който ходи според истината в един свят, потънал в заблуда, идолопоклонство, зло и грях, той със сигурност трябва да бъде милостив към най-слабите и потиснатите от народа. Иначе свидетелството им би било нищожно.

`Прочетете Яков 1:27-2:11 . Кое от думите на Яков отразява онези неща, които Господ казва на народа Си във „Второзаконие“? Какво е значението на факта, че в тези стихове Яков свързва лошото отношение към бедните с Десетте заповеди?`

Въпреки че нищо в самите Десет заповеди не е пряко свързано с несправедливото отношение на богатите към бедните, които строго се придържат към буквата на закона, докато същевременно онеправдават бедните или нуждаещите се, то превръща във фарс изповедта на вярата и претенцията за спазване на заповедите. Да обичаме ближния си както себе си е най-възвишената изява на Божия закон – и е толкова настояща истина днес, колкото е била и по времето на Яков, както и когато Мойсей е говорил на Израил на прага на Светите земи.

`Защо трябва ние, като адвентисти от седмия ден, които приемат сериозно спазването на закона, да приемаме също толкова сериозно думите от „Яков“ и „Второзаконие“? Като се има предвид прочетеното в „Посланието на апостол Яков“, защо трябва нашата вяра в спазването на закона да укрепва решителността ни да помагаме на бедните и нуждаещите се сред нас?`