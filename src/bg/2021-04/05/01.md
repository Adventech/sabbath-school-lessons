---
title: 'Чужденецът отвътре портите ти'
date: 23/10/2021
---

### За изучаване през седмицата
Марк 12:29-31 ; Второзаконие 10:1-19 ; Псалми 146:5-10 ; Матей 7:12 ; Второзаконие 27:19 ; Яков 1:27-2:11.

> <p>Стих за запаметяване</p>
> „И така, обичайте чужденеца, защото и вие сте били чужденци в Египетската земя“ (Второзаконие 10:19).

Както прочетохме миналата седмица, след като един книжник пита Исус за заповедта, която е „най-важната от всички“ ( Марк 12:28 ), Той отговаря утвърдително, че Бог е един, а след това казва: „И да възлюбиш Господа, твоя Бог, с цялото си сърце, с цялата си душа, с всичкия си ум и с всичката си сила“ ( Марк 12:30 ).

Обаче Исус продължава да говори за „втората, подобна на нея“ ( Марк 12:31 ), за която книжникът не е попитал. Въпреки това Христос, Който знае колко важна е тя, казва: „А ето втората, подобна на нея, заповед: „Да възлюбиш ближния си като себе си“. Друга заповед, по-голяма от тези, няма“ ( Марк 12:31 ).

Няма по-голяма заповед от тези? Исус свързва любовта към Бога и любовта към ближния в една заповед и тази заповед е най-голямата от всички.

Спасителят не казва нещо ново, което юдеите да не са чували по-рано. Всъщност призивът да Го обичаме най-много – възгледът да обичаме ближния и останалите хора като израз на любовта ни към Бога също е взет от книгата „Второзаконие“.