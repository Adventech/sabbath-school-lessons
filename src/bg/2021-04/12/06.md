---
title: 'Нещо страшно'
date: 16/12/2021
---

Книгата „Евреи“, в цялата си дълбочина и величие, до голяма степен е просто едно дълго увещание за евреите, които вярват в Исус. И това, към което тя ги призовава, е: Бъдете верни на Господа!

Тази вярност, разбира се, трябва да произтича от нашата любов към Бога, към Неговата Личност, характер и доброта, които са най-ярко изявени на Кръста. Понякога обаче на хората трябва да се припомнят последиците от отдалечаването от Бога. Всъщност ние трябва да помним, че в края, ако не приемем това, което Исус е сторил за нас, като е платил цената за нашия грях, сами ще трябва да я платим, а това означава „плач и скърцане със зъби“ ( Матей 22:13 ), последвано от вечна гибел.

`Прочетете Евреи 10:28-31 . Какво казва Павел и как това се отнася и за нас?`

Интересно е, че за да убеди вярващите евреи да останат верни на Бога, Павел цитира „Второзаконие“ – един по-ранен призив към тях да останат верни на Господа! Павел цитира Второзаконие 17:6 във връзка с факта, че някой, който заслужава смъртна присъда, би бил осъден на смърт само ако поне двама души свидетелстват срещу него.

Но апостолът прави това, за да изрази възгледа, че щом неверността може да доведе до смърт в Стария Завет, „тогава колко по-тежко наказание, мислите, ще заслужи онзи, който е потъпкал Божия Син и е сметнал за просто нещо пролятата при завета кръв, с която е осветен, и е оскърбил Духа на благодатта“ ( Евреи 10:29 ). С други думи, вие имате повече светлина и повече истина, отколкото тях, и знаете за жертвата на Божия Син за вашите грехове; следователно, ако отпаднете, вашето осъждане ще бъде по-страшно от тяхното.

След това Павел веднага се връща към „Второзаконие“, сега към Второзаконие 32:35 само за да подсили своята аргументация. Като се отчита какво им е дал в Христос и това, че знаят за великия дар, Господ, Който казва: „на Мене принадлежи възмездието“, ще „съди народа Си“ за тяхното отстъпничество и неверие. Все пак Той е съдил техните отци, които не са имали това, с което разполагат евреите на Новия Завет – по-пълното откровение на Божията любов, разкрита на кръста. И така, с две думи, Павел казва: Предупредени сте!

`„Господ ще съди народа Си“ ( Второзаконие 32:36 ). Каква е единствената ни надежда в този съд ( Римляни 8:1 )?`