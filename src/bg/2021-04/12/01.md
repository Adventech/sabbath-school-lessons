---
title: '„Второзаконие“ в Новия Завет'
date: 11/12/2021
---

### За изучаване през седмицата
Матей 4:1-11; Второзаконие 8:3; Деяния 10:34; Галатяни 3:1-14; Деяния 7:37; Евреи 10:28-31.

> <p>Стих за запаметяване</p>
> „Писано е: „Не само с хляб ще живее човек, но с всяко слово, което излиза от Божиите уста“ (Матей 4:4).

Новият Завет е пропит със Стария. Това означава, че вдъхновените автори на Новия Завет цитират вдъхновените автори на Стария като източник на авторитет. Самият Исус казва: „Писано е“ ( Матей 4:4 ), което означава: „Писано е в Стария Завет“, и Той казва, че „това стана, за да се сбъднат Писанията“ ( Марк 14:49 ) – което значи писанията на Стария Завет. И когато Исус се среща с двамата ученици по пътя за Емаус, вместо да извърши чудо или да им се разкрие, „като почна от Мойсей и от всички пророци, им тълкуваше писаното за Него във всичките Писания“ ( Лука 24:27 ).

Независимо дали използват директни цитати от Стария Завет, или загатват за него, или споменават истории и пророчества, авторите на Новия Завет постоянно се позовават на Стария, за да подкрепят и дори да докажат своите твърдения.

Една от най-често цитираните или споменавани книги е „Второзаконие“ (заедно с „Псалми“ и „Исая“). „Матей“, „Марк“, „Лука“, „Деяния“, „Йоан“, „Галатяни“, Първото и второто послание към коринтяните, пастирските послания и „Откровение“, всички те се връщат към „Второзаконие“.

Тази седмица ще разгледаме някои от тези препратки и ще видим какви истини за настоящото време можем да извлечем от тях.