---
title: 'Да възлюбиш Господа, твоя Бог'
date: 16/10/2021
---

### За изучаване през седмицата
Второзаконие 6:4,5; 10:12; Ефесяни 2:1-10; Откровение 14:6,7; Второзаконие 4:37; 11:1; Марк 12:28-30.

> <p>Стих за запаметяване</p>
> „Да възлюбиш Господа, твоя Бог, с цялото си сърце, с цялата си душа и с всичката си сила“ (Второзаконие 6:5).

В юдейската религия една от най-важните молитви е взета от Второзаконие, 6 глава. Тя е известна като „ Ш ’ ма Исраел“ заради първата еврейска дума от молитвата – коренът shama‘, който означава „слушам“ или дори „покорявам се“ – дума, която се споменава многократно не само във „Второзаконие“, но и в целия Стар Завет.

Първият ред на молитвата звучи така:

Ш ’ ма Исраел Адонай Елохену Адонай ехад.

Това означава: „Слушай, Израилю; Йехова, нашият Бог, е един Господ“ ( Второзаконие 6:4 ). Много пъти, когато евреите се молят, те покриват очите си, като идеята е нищо да не ги разсейва, докато отправят мислите си към Бога. Първият ред от „ Ш ’ ма Исраел“ се смята за потвърждение на монотеистичното естество на Адонай Елохену : „Господ, нашият Бог“ – че Израил е верен единствено на Него и на никой друг „бог“. Всъщност това може да се прочете и като „Господ е нашият Бог“.

Този ред е част от първата реч, която Мойсей произнася пред израилтяните точно преди да влязат в Обетованата земя. Обаче след встъпителните думи следва силно свидетелство на истината, която е също толкова съдбоносна и днес, колкото е била и в миналото.