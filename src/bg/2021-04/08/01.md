---
title: 'Избери живота'
date: 13/11/2021
---

### За изучаване през седмицата
Битие 2:8,9; Римляни 6:23; 1 Йоан 5:12; Второзаконие 30:1-20; Римляни 10:6-10; Второзаконие 4:19; Откровение 14:6-12.

> <p>Стих за запаметяване</p>
> „Днес викам небето и земята за свидетели против вас, че положих пред вас живота и смъртта, благословенията и проклятията; затова изберете живота, за да живееш, ти и потомството ти“ (Второзаконие 30:19).

Както обикновено, тъжна история: млад човек, в този случай 22-годишна жена, диагностицирана със смъртоносна болест. Тумор на мозъка. Дори и с чудесата на съвременната медицина нищо не можело да се направи, освен да се удължи агонията, докато дойде неизбежното. Но тази млада жена, „Санди“, не искала да умре.

И така, тя имала план. След като умре, главата ѝ щяла да бъде замразена в капсула с течен азот с надеждата да се запазят мозъчните ѝ клетки. И там тя щяла да чака петдесет, сто, хиляда години, докато в някакъв момент в бъдещето, когато технологията напреднела достатъчно, нейният мозък, съставен от невронни връзки, щял да бъде качен на компютър. И, да, Санди тогава щяла да продължи да „живее“, може би дори завинаги.

Тъжна история. Не само защото един млад човек ще умре, но и защото полага надеждите си на грешното място. Както повечето хора, Санди копнее за живот, иска да живее. Но избира път, който със сигурност няма да я отведе на правилното място.

Тази седмица, докато продължаваме да изучаваме „Второзаконие“, ще разгледаме избора на живота, възможността, която ни се дава да изберем живота, но да го изберем при условията, които Бог, Дарителят и Хранителят на живота, милостиво ни е предложил.