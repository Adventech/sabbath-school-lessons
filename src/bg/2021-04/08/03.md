---
title: 'Няма средно положение'
date: 15/11/2021
---

В цялата Библия ни се представят два избора. Дават ни се две възможности.

**Прочетете следните текстове. Какви две възможности, какви два избора са посочени ясно или просто са загатнати в тези текстове и как са представени те?**

`Йоан 3:16`

`Битие 7:22,23`

`Римляни 6:23`

`Римляни 8:6`

`1 Йоан 5:12`

`Матей 7:24-27`

Оказва се, че за нас, човешките същества, няма средно положение. Преди великата борба окончателно да приключи, ще бъдат унищожени грехът, Сатана, злото, неподчинението и бунтът. След това всеки един от нас поотделно или ще има живота, вечния живот, който Бог отначало е искал да ни даде, още преди Сътворението на света, или ще го постигне вечната смърт, която е „вечна погибел от присъствието на Господа и от славното явление на Неговата сила“ ( 2 Солунци 1:9 ). Библията не ни дава никакви други варианти.

Коя съдба ще бъде за нас? Този отговор, в крайна сметка, зависи от самите нас. Ние имаме възможност да изберем – живот или смърт.

`В контекста на вечния живот и вечната смърт, защо библейската истина, че адът не е вечен огън, който гори и измъчва хората, е толкова успокояваща истина? Ако вечните мъчения наистина бяха съдба на изгубените, какво би ни говорило това за Божия характер?`