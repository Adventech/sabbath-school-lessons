---
title: 'Да обърнат сърцата си'
date: 20/11/2021
---

### За изучаване през седмицата
Второзаконие 5:22-29; 4:25-31; 30:1-10; Матей 3:1-8; Марк 1:15; Деяния 2:37,38.

> <p>Стих за запаметяване</p>
> „Но ако оттам потърсите Господа, вашия Бог, всеки от вас ще Го намери, ако Го потърси с цялото си сърце и с цялата си душа“ (Второзаконие 4:29).

Един съвсем елементарен житейски факт ни засяга всички до един: ние сме грешници. От време на време чуваме някой „експерт“ да изразява недоволството си от християнския възглед за фундаменталната поквара на човечеството, но всичко, което човек трябва да стори, е да направи един бърз преглед на човешката история, и истинността на тази християнска доктрина ще стане очевидна.

Или, още по-лесно, можем просто да погледнем в огледалото; всъщност няма нужда да търсим далеч. Всеки, който има смелостта да се вгледа продължително и надълбоко в собственото си сърце (което може да бъде плашещо място), знае истинността на Римляни 3:9-23 , завършващи с думите: „Понеже всички съгрешиха и не заслужават да се прославят от Бога“ ( Римляни 3:23 ).

Разбира се, можем да намерим добрата новина в следващият стих за това как „с Неговата благост се оправдават даром чрез изкуплението, което е в Христос Исус“ ( Римляни 3:24 ). Покаянието е жизненоважно в тази чудесна вест: да признаем своя грях, да съжалим за него, да помолим Бога за прошка и накрая – да се отвърнем от греха. Тъй като сме грешници, покаянието би трябвало да играе основна роля в нашия християнски живот. И тази седмица ще видим как идеята за покаянието е представена във „Второзаконие“.