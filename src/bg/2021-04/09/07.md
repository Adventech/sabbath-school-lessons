---
title: 'Разширено изучаване'
date: 26/11/2021
---

„При всяка една крачка, която ни води напред в християнската ни опитност, покаянието ни ще се задълбочава. Господ говори именно на онези, на които е простил и приел за Свой народ: „Тогава, като си спомните нечестивите си постъпки и недобрите си дела, ще се отвратите сами от себе си пред очите си, поради беззаконията си и поради мерзостите си“ ( Йезекиил 36:31 ). И отново: „А Моят завет с теб ще утвърдя и ще познаеш, че Аз съм Господ, за да си спомниш, и да се засрамиш, и да не отвориш вече устата си от срам, когато ти простя за всичко, що си сторила, казва Господ Йехова“ ( Йезекиил 16:62,63 ). Тогава устата ни не би произнесла самохвалство. Ще знаем, че силата ни е само в Христос. Наша ще стане апостолската изповед: „Защото зная, че в мен, сиреч в плътта ми, не живее доброто“ ( Римляни 7:18 ). „А далеч от мене да се хваля освен с кръста на нашия Господ Исус Христос, чрез Когото светът за мене е разпнат, и аз за света“ ( Галатяни 6:14 )“ (Уайт, Е. Притчи Христови. С., ЦАСД-РД, 1994, с. 92).

„Божията благост (…) те води към покаяние“ ( Римляни 2:4 ). Една златна верига от милостта и състраданието на Божествената любов опасва всяка застрашена душа. Господ обявява: „Наистина те възлюбих с вечна любов, затова продължих да ти показвам милост“ (Йеремия 31:3)“ (пак там, с. 119).

**Въпроси за разискване**

`Макар че трябва да се покаем, как да избегнем капана от превръщането на покаянието в нещо, носещо ни заслуги, сякаш самият акт на покаяние ни прави праведни пред Бога?`

`„Тогава Юда, който Го беше предал, като видя, че Исус бе осъден, разкая се и върна тридесетте сребърника на главните свещеници и старейшините, и каза: Съгреших, че предадох невинна кръв. А те казаха: Нас какво ни засяга това? Ти му мисли. И като хвърли сребърниците в храма, излезе и отиде, и се обеси“ (Матей 27:3-5). Със сигурност Юда е съжалявал за това, което е причинил на Исус (все пак той се самоубива). Защо обаче не смятаме неговите действия за истинско покаяние?`

`Как реалността на човешката греховност, дори нашата собствена греховност, трябва да ни смирява пред околните (т.е. да не ги съдим) и пред Бога? Защо фактът, че за да бъдем спасени, е бил необходим Кръстът, тоест смъртта на Божия Син, следва да ни покаже колко лошо нещо наистина е грехът?`

Тази събота, 27.11.2021 г., ще се молим за църкви „Осетеново” и „Пазарджик”.