---
title: 'Закон и благодат'
date: 06/11/2021
---

### За изучаване през седмицата
Йезекиил 28:15,16; Второзаконие 4:44; Римляни 3:20; Второзаконие 10:1-15; 5:6-22; 9:1-6.

> <p>Стих за запаметяване</p>
> „Не отхвърлям Божията благодат; защото ако оправданието се придобива чрез закона, тогава Христос е умрял напразно“ (Галатяни 2:21).

Християните от повечето деноминации говорят за закона и за благодатта и разбират връзката между двете. Божият закон е стандарт за святост и праведност, а престъпването на този закон е грях. „Всеки, който върши грях, върши и беззаконие, защото грехът е беззаконие“ ( 1 Йоан 3:4 ). И тъй като всички ние сме нарушили този закон – „Но Писанието затвори всички под грях, така че обещанието, изпълнено чрез вяра в Исус Христос, да се даде на тези, които вярват“ ( Галатяни 3:22 ) – единствено Божията благодат може да ни спаси. „Защото по благодат сте спасени чрез вяра, и то не от самите вас; това е дар от Бога“ ( Ефесяни 2:8 ).

Разбира се, има я и „малката подробност“ за седмия ден, събота, като част от закона. И все пак, поради множество причини, много християни са твърдо решени, поне засега, да отхвърлят седмия ден, събота, като измислят всякакви неоснователни оправдания, за да извинят факта, че не я приемат. Но това е съвсем друга тема.

Макар да е изразена по различни начини и в различни истории, темата за закона и благодатта определено може да бъде открита в цялата Библия, включително в книгата „Второзаконие“. Да, „Второзаконие“ също представя връзката между закона и благодатта, но в един уникален контекст.