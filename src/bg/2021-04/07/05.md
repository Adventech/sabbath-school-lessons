---
title: 'Роб в Египет'
date: 10/11/2021
---

В книгата „Второзаконие“ има една тема, която се появява отново и отново: че Господ е избавил Своя народ Израил от Египетската земя. За пореден път им се напомня какво е сторил Той за тях: „Господ ни изведе от Египет със силна ръка и порази египтяните с голям ужас, със знамения и с чудеса“ ( Второзаконие 26:8; 16:1-6 ).

Всъщност в целия Стар Завет историята на Изхода се разглежда като пример за Божието велико освобождение от Египет: „Защото Аз ви изведох от Египетската земя, избавих ви от дома на робството“ ( Михей 6:4 ).

Дори в Новия Завет присъства същата идея, като Изходът от Египет чрез Божията велика мощ става символ на спасението чрез вяра в Христос: „С вяра израилтяните минаха през Червеното море като по сухо, на което, като се опитаха и египтяните, се издавиха“ ( Евреи 11:29 ; вж. също 1 Коринтяни 10:1-4 ).

`Прочетете Второзаконие 5:6-22 , където Мойсей повтаря закона, Десетте заповеди, основното условие на завета с Яхве. Забележете четвъртата заповед и причината, която се дава за нейното спазване. Какво ни се казва тук, което разкрива същността на закона и благодатта?`

Мойсей повтаря първоначалната заповед да се почива на седмия ден, събота, но ѝ придава допълнително ударение. Макар че е била написана на камък при Изхода, тук Мойсей допълва онова, което вече им е било дадено. Пазете съботата не само като паметник на сътворението, но и като паметник на освобождението от Египет . Божията благодат ги е спасила от Египет и им е предложила почивка от техния труд ( Евреи 4:1-5 ). Сега, в отговор на благодатта, която Бог им дава, те трябва да разнесат тази благодат на околните.

В този случай, седмият ден, събота, се превръща не само в ярък символ на Сътворението, но и в силен образ на изкуплението и благодатта. Всеки един човек от домакинството, не само децата, но и слугите, животните и дори чужденците сред тях могат да си починат. Съботата простира благодатта, дадена на юдеите, и към останалите, дори и онези, които са извън заветния народ. И това се намира в същността на Божия закон. Те трябва да постъпват с останалите така, както Бог милостиво се е отнесъл към тях. Толкова е просто.

`Прочетете Матей 18:21-35 . По какъв начин принципът в тази притча се разкрива в съботната заповед, особено така, както е подчертан във „Второзаконие“?`