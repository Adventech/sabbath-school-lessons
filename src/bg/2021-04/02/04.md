---
title: 'Хиляда пъти повече'
date: 05/10/2021
---

След продължителното пътуване в пустинята Мойсей казва от името на Господа (той е пророк, но и повече от пророк): „Ето, Аз ви давам тази земя; влезте и завладейте земята, за която Господ се е клел на бащите ви, на Авраам, Исаак и Яков, че ще я даде на тях и на потомството им след тях“ ( Второзаконие 1:8 ).

Обаче забележете какво се случва по-нататък.

`Прочетете Второзаконие 1:9-11 . Какво е значението на тези думи особено като имаме предвид факта, че те наистина са били наказани от Бога заради бунта си при Кадис Варни?`

Тук виждаме още един пример за Божията милост. Дори в скитането си из пустинята те са били благословени: „Ти ги хранѝ четиридесет години в пустинята и нищо не им липсваше; дрехите им не овехтяха и краката им не отекоха“ ( Неемия 9:21 ).

А Мойсей отново проявява любовта си към народа, когато моли Бога да ги умножи хиляда пъти повече, отколкото Господ вече е направил!

`Прочетете Второзаконие 1:12-17 . Какъв е непосредственият резултат от Божието благословение и какви стъпки предприема Мойсей, за да се справи със ситуацията?`

Следователно дори и с толкова силното присъствие на Господа сред народа, има нужда от организация, от структура, от система за търсене на отговорност. Израил е qahal , организирано общество ( Второзаконие 31:30 ), предшественик на новозаветната ekklesia – гръцката дума за „църква“ ( Матей 16:18 ). И макар че работи в различна обстановка, Павел е винаги близо до юдейските си корени, а в 1 Коринтяни, 12 гл . ясно очертава нуждата от подготвени хора, които да изпълняват различните служби за правилното функциониране на тялото точно както виждаме тук, във „Второзаконие“ и qahal в пустинята. Църквата днес, както qahal в миналото, трябва да бъде единна организация от хора, които изпълняват различните функции според своите дарби.

Въпреки че понякога чуваме някои да се надсмиват на „организираната“ религия (а какво биха предпочели, „неорганизирана“ религия ли?), Божието Слово, особено Новият Завет, не признава друг вид религия освен организираната.