---
title: 'Урокът по история на Мойсей'
date: 02/10/2021
---

### За изучаване през седмицата
Второзаконие, 1-3 глава ; Изход 32:29-32 ; Числа, 14 глава; Ефесяни 3:10 ; Битие 15:1-16 ; Йоан 14:9.

> <p>Стих за запаметяване</p>
> „И всички да са яли от същата духовна храна, и всички да са пили от същото духовно питие (защото пиеха от една духовна канара, която ги придружаваше; и тази канара беше Христос)“ (1 Коринтяни 10:3,4).

„Ето думите, които Мойсей говорѝ“ ( Второзаконие 1:1 ). Така започва книгата „Второзаконие“. И макар че наистина Мойсей и неговото присъствие преобладават в книгата, от тези начални думи до смъртта му в Моавската земя ( Второзаконие 34:5 ) „Второзаконие“ (както и цялата Библия) всъщност разкрива Господ Исус. Защото Той е Този, Който ни е създал ( Битие, 1 и 2 гл.; Йоан 1:1-3), Който ни крепи ( Колосяни 1:15-17 ; Евреи 1:3) и ни изкупва ( Исая 41:14; Тит 2:14 ). А в по-широк смисъл „Второзаконие“ разкрива как Господ продължава да търси, да крепи и да изкупва народа Си в това решаващо време от историята на спасението.

Когато израилтяните най-накрая наближават Ханаан, Мойсей им преподава един урок по история – тема, която отеква в цялата Библия: помнете какво е сторил за вас Господ в миналото .

Този съвет трябва да означава нещо за нас, които сме на границата на по-добрата Обещана земя: „Когато си припомням своята история в миналото и как преминахме по всяка стъпка от пътя до сегашното си положение (…) се изпълвам с удивление и с увереност в Христос като наш водач. Няма от какво да се страхуваме в бъдеще, освен да не забравим начина, по който Господ ни е водил, и Неговите поучения в миналото ни“ (Ellen G. White, Life Sketches , p. 196).