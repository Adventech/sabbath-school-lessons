---
title: 'Разширено изучаване'
date: 15/10/2021
---

„Духът на робство се поражда от стремежа да живеем в хармония със законническа религия, от стремежа да изпълняваме изискванията на закона със собствени сили. За нас има надежда само в условията на Авраамовия завет, който е завет на благодат чрез вяра в Христос Исус. Евангелието, проповядвано на Авраам, чрез което той имаше надежда, беше същото евангелие, което се проповядва и на нас днес, чрез което и ние имаме надежда. Авраам гледаше към Исус, Който е също и Начинател и Завършител на вярата ни“ (Коментари на Елън Уайт. Адвентен библейски коментар, Т. 6, с. 1077 – англ. изд.).

„Преди да се положат основите на земята, Отец и Синът се бяха обединили в завет да изкупят човека, ако той бъдеше победен от Сатана. Те Си бяха стиснали ръцете в тържествен обет, че Христос ще стане гарант за човешката раса. Христос изпълни този обет. Когато на Кръста извика „Свършено е“, Той отправи тези думи към Отец. Договорът беше напълно осъществен. Сега Той заявява: Отче, свършено е. Изпълних Твоята воля, Боже Мой. Завърших делото на изкуплението. Ако Твоето правосъдие е удовлетворено, „желая където съм Аз, да бъдат с Мен и тези, които си Ми дал“ ( Йоан 19:30; 17:24 ) (Уайт, Е. Копнежът на вековете. София, Нов живот, 2005, с. 517).

**Въпроси за разискване**

`Разсъждавайте върху възгледа, че още преди сътворението на света Отец и Синът се „обединиха в завет“ за ни изкупят, ако паднем в грях. Защо това следва да е насърчително за нас? Какво трябва да ни говори то за Божието желание да ни спаси за Своето царство?`

`Как като Църква на адвентистите от седмия ден следва да изпълним ролята, която древният Израил е трябвало да изпълни за своето време? Как да се научим да избягваме грешките, които са допуснали те?`

`Защо евангелието и обещанията, свързани с него, заемат толкова централно място в концепцията за новия завет? Какви стихове бихте могли да откриете в Новия Завет, които показват как законът и послушанието към закона не са отменени в условията на новия завет, както често твърдят други християни? Защо според вас толкова много християни казват, че евангелието премахва необходимостта от спазване на Десетте заповеди?`

Тази събота, 16.10.2021 г., ще се молим за църкви „Кюстендил А” и „Кюстендил Б”.