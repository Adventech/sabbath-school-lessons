---
title: 'Вечният завет'
date: 09/10/2021
---

### За изучаване през седмицата
Битие 12:1-3 ; Римляни 4:1-5 ; Изход 2:24 ; Второзаконие 5:1-21 ; 26:16-19 ; 8:5 ; Матей 28:10.

> <p>Стих за запаметяване</p>
> „И ще утвърдя завета Си между Мен и теб и потомците ти след тебе през всичките им поколения за вечен завет, че ще бъда Бог на теб и на потомството ти след тебе“ (Битие 17:7).

„И видях друг ангел, че летеше сред небето, който имаше вечното благовестие, за да прогласява на обитаващите по земята и на всеки народ, племе, език и хора“ (Откровение 14:6). Забележете, „ вечното благовестие“, вечно като винаги съществуващо, винаги на разположение, винаги обещано за нас в Христос Исус „преди вечни времена“ ( Тит 1:2 ).

Затова не е изненадващо, че Библията говори на други места за „вечния завет“ ( Битие 17:7; Исая 24:5; Йезекиил 16:60; Евреи 13:20 ), защото същността на евангелието е заветът, а същността на завета е евангелието: Бог чрез спасителната Си благодат и любов ти предлага спасение, което не заслужаваш и няма как да спечелиш. А ти в отговор Го обичаш „с цялото си сърце, с цялата си душа, с всичкия си ум и с всичката си сила“ ( Марк 12:30 ) – любов, която се проявява в послушание към Неговия закон: „Защото това е любов към Бога: да пазим Неговите заповеди“ ( 1 Йоан 5:3 ).

Тази седмица ще се спрем върху възгледа за завета и всичко, включено в него, както ни е разкрито в книгата „Второзаконие“.