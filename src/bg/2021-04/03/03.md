---
title: 'Заветът и Израил'
date: 11/10/2021
---

`„Не поради твоята правда, нито поради правдата на твоето сърце влизаш, за да завладееш земята им; а поради нечестието на тези племена Господ, твоят Бог, ги изгонва от пред теб и за да утвърди думата, за която Господ се е клел на бащите ти, на Авраам, Исаак и Яков“ ( Второзаконие 9:5; 9:27 ). Как се разкрива в този стих реалността на заветните обещания?`

Тук също виждаме завета на благодатта: Бог действа за тях – въпреки постоянните им грешки. Точно така действа и евангелието днес. И заради обещанията, дадени на праотците, се дава Божията благодат на бъдещите поколения.

В отношенията на Мойсей към народа, на когото са предадени заветните обещания като цяло, водачът често се връща към заветните обещания, дадени на патриарсите.

`Прочетете Изход 2:24 ; 6:8 и Левит 26:42 . Какво се казва тук за действието на заветните обещания?`

Изходът от Египет – великият символ на Божията спасителна благодат, също е основан на завета, който Господ е сключил с бащите им. Даже още преди да се родят облагодетелстващите се от завета, са дадени обещанията, които са в тяхна полза. Следователно без никакви техни заслуги (най-малкото) те получават обещаното избавление, което извършва Бог чрез чудесата и събитията около Изхода.

Разбира се, това не е краят. Те тръгват от Египет – за къде? Да, за Синай, където заветът с тях ще бъде „официално“ сключен ( Изход, 20 глава ). Централно място в този завет заемат евангелието и законът, Десетте заповеди, които са призовани да изпълняват. Тези заповеди са израз на спасителната им връзка с Господа, Който вече ги е изкупил (евангелието). Следователно във „Второзаконие“ те постоянно са призовавани да се покоряват на този закон като своята част от завета, сключен на Синай.

`Каква роля трябва да играе Божият закон днес в живота на самите нас, които сме били спасени чрез благодат, и защо този закон е толкова решаващ за опитността ни с Бога?`