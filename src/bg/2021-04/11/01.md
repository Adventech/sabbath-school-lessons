---
title: '„Второзаконие“ в по-късните Писания'
date: 04/12/2021
---

### За изучаване през седмицата
4 Царе, 22 глава; Неемия 9:6; Йеремия 7:1-7; Псалми 148:4; Йеремия 29:13; Михей 6:1-8; Даниил 9:1-19.

> <p>Стих за запаметяване</p>
> „Но ако оттам потърсите Господа, вашия Бог, всеки от вас ще Го намери, ако Го потърси с цялото си сърце и с цялата си душа“ (Второзаконие 4:29).

Едно от невероятните неща в Библията, особено в Стария Завет, е колко често тя цитира или се позовава на самата себе си; а именно по-късните автори на Стария Завет цитират по-ранните, използвайки тях и техните писания, за да се аргументират.

Например Псалми, 81 глава ни връща обратно към книгата „Изход“ и след това почти дословно цитира от предисловието на Десетте заповеди, когато псалмистът пише: „Аз съм Господ, твоят Бог, Който те изведох от Египетската земя“ ( Псалми 81:10 ).

В целия Стар Завет има препратки към книгата „Битие“ – особено към историята за Сътворението: „Погледнах към земята и ето – тя беше пуста и празна; към небето – и нямаше светлината му“ ( Йеремия 4:23; Битие 1:2 ).

И да, много пъти по-късните автори на Стария Завет, както и много от пророците, ни препращат към „Второзаконие“, т.е. книгата има централна роля за Израил и живота им според завета. Тази седмица ние ще се фокусираме върху това как книгата е използвана от по-късните автори. Кои части от „Второзаконие“ използват те и какви позиции защитават, останали важни и за нас днес?