---
title: 'Помни и не забравяй'
date: 27/11/2021
---

### За изучаване през седмицата
Битие 9:8-17; Второзаконие 4:32-39; Откровение 14:12; Второзаконие 4:9,23; 6:7; 8:7-18; Ефесяни 2:8-13.

> <p>Стих за запаметяване</p>
> „Помни и да не забравяш колко си раздразнявал Господа, твоя Бог, в пустинята; от деня, когато излязохте от Египетската земя, докато стигнахте на това място, вие сте били непокорни на Господа“ (Второзаконие 9:7).

Има две думи, които се повтарят в цялата Библия: помни и забравяй . И двете се отнасят за нещо човешко, нещо, което се случва в нашите умове. И двете са глаголи и са антоними: да помниш означава да не забравяш, а да забравяш означава да не помниш.

Бог често казва на Своя народ да помнят това, които Той е направил за тях; да помнят Неговата милост и доброта спрямо тях. В голяма част от Стария Завет пророците говорят на народа, юдейския народ, да не забравят какво е сторил за тях Господ. Най-важното е да не забравят Неговия призив към тях и какъв народ следва да бъдат в отговор на този призив. „Ще спомена делата Господни; защото ще си спомня чудесата, извършени от Тебе в древността“ ( Псалми 77:11 ).

Това много по-различно ли е за нас днес, на организационно ниво, а още повече, за всеки един поотделно? Колко лесно е да забравим какво е направил Бог за нас!?

Тази седмица ще разгледаме този важен принцип: да помним и да не забравяме Божията намеса в нашия живот, както ни съветва и книгата „Второзаконие“.