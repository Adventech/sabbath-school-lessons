---
title: 'Ще ядеш и ще се наситиш'
date: 01/12/2021
---

Един бивш църковен водач, който беше работил в Генералната конференция на адвентистите от седмия ден в продължение на 34 години, ни разказа една история за това как веднъж преди много години той и съпругата му пристигнали на някакво летище и разбрали, че са изгубили част от багажа си. Той каза: „Още там, до лентата за багажа, пред всички, паднахме на колене и се помолихме, просейки от Бога да ни върне изгубения багаж“. След това сподели, че много години по-късно се случило същото нещо: те пристигнали на летището, но част от багажа им липсвал. И ни разказа какво станало после. Казал на съпругата си: „Не се притеснявай, застраховката ще го покрие“.

`Като имате предвид тази история, прочетете Второзаконие 8:7-18 . Какво предупреждения дава Господ на Своя народ тук и какво следва да бъде неговото значение за нас днес?`

Вижте какво би им донесла верността към Бога. Не само ще имат прекрасна, плодородна земя, „земя, където няма да ядеш хляб оскъдно и в която няма да си в нужда от нищо“ ( Второзаконие 8:9 ), но също така ще бъдат извънредно много благословени в нея: стада и злато, и сребро, и красиви къщи. Тоест ще им бъдат осигурени всички материални удобства, които този живот предлага.

Но после, какво? Ще се изправят пред опасността, която винаги съпътства богатството и физическото благосъстояние – да забравят, че само Господ „е, Който ти дава сила да придобиеш богатство“ ( Второзаконие 8:18 ).

Може би не в самото начало, но след като изминат години и получат всички материални удобства, от които се нуждаят, те ще забравят своето минало, как Господ ги е водил през „онази голяма и страшна пустиня“ ( Второзаконие 1:19 ) и наистина ще си мислят, че тяхната собствена интелигентност и таланти са им помогнали да преуспеят.

Именно за това ги предупреждава Господ (и за съжаление, особено ако четем по-късните пророци, предупреждението за тях се изпълнява съвсем точно).

Затова, сред това благоденствие, Мойсей им казва да помнят, че единствено Господ е направил извършеното за тях и не бива да се заблуждават поради материалните благословения, които им е дал. Векове по-късно самият Исус предупреждава в притчата за сеяча относно „примамката на богатството“ ( Марк 4:19 ).

`Независимо колко пари и материални притежания имаме тук, всички ние сме плът и кръв, която се е запътила към една дупка в земята. Какво следва да ни говори това за опасностите, които произтичат от богатството, тъй като то може да ни накара да забравим своята нужда от Единствения, Който би могъл да ни избави от тази дупка в земята?`