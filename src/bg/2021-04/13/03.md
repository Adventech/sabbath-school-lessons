---
title: 'Грехът на Мойсей – част втора'
date: 20/12/2021
---

`Прочетете отново Числа 20:12,13 . Каква конкретна причина изтъква Господ на Мойсей, за да не може да премине отвъд границата поради постъпката си? Вж. също Второзаконие 31:2 и 31:4 .`

Според този текст грехът на Мойсей е единствено опитът му да заеме Божието място, което е нещо твърде лошо. Също така е проявил липса на вяра, което, за човек като него, е без извинение. Все пак това е мъжът, който след горящия храст ( Изход 3:2-16 ) е преживял такава опитност с Бога, каквато никой никога не е имал и въпреки това, според текста, Мойсей не повярва на Бога, тоест проявява липса на вяра към Божиите думи и в резултат, не Го издига пред израилтяните. Иначе казано, ако Мойсей беше запазил хладнокръвие и беше постъпил правилно, изявявайки своята вяра и доверие в Бога въпреки тяхното отстъпничество, щеше да прослави Господа пред народа и отново щеше да бъде пример пред тях за истинска вяра и послушание.

Забележете също така как Мойсей не се подчинява на това, което Бог изрично му казва да направи.

`Прочетете Числа 20:8. Какво казва Господ на Мойсей да направи и какво прави Мойсей в замяна ( Числа 20:9-11 )?`

В девети стих се казва, че Мойсей взе жезъла, „както Той му заповяда“. Дотук добре. Но в десети стих, вместо да говори на канарата, от която след това ще потече вода като поразителна изява на Божията сила – Мойсей я удря не веднъж, а два пъти. Да, да удариш канарата и от нея да потече вода е чудо, но определено не чак толкова голямо чудо, колкото, ако ѝ говориш, и стане същото.

Наистина, на пръв поглед може да изглежда сякаш Божията присъда над Мойсей е твърде сурова: след всичко, което е преживял, няма да му бъде позволено да прекрачи границата на Обетованата земя. Откакто се разказва тази история, хората се питат защо едно прибързано действие му е отнело това, което е чакал толкова дълго.

`Според вас какъв урок е трябвало на научат израилтяните от случилото се с Мойсей?`