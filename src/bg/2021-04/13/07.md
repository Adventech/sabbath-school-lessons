---
title: 'Разширено изучаване'
date: 24/12/2021
---

„Когато извикаха ядосано „Да ви извадим ли [ние] вода из тая канара“, те поставиха себе си на мястото на Бога, като че силата бе в самите тях – хора, притежаващи човешки слабости и страсти. Уморен от постоянното недоволство и бунтове на народа, Мойсей пропусна да се съобрази със своя всемогъщ Помощник и без да призове Божествената сила, бе оставен да помрачи доклада на живота си с проява на човешка слабост. Човекът, който устоя чист, прям и несебелюбив до края на делото си, най-после бе победен. Той обезслави Бога пред израилевото общество точно когато трябваше да Го възвеличи и издигне“ (Уайт, Е. Патриарси и пророци. С. 285 – англ. изд.).

„На планината на Преображението Мойсей бе заедно с преселения жив в небето пророк Илия. Двамата бяха изпратени да занесат на Сина светлина и слава от Отец. Така молитвата на Мойсей, изговорена преди толкова много векове, най-накрая се изпълни. Той застана на „добрата планина“, в наследството на своя народ, да свидетелства за Този, в Когото бяха съсредоточени всички обещания към Израил. Такава е разкритата пред смъртни очи последна сцена от историята на човека, така високо почетен в небето“ (пак там, с. 330).

**Въпроси за разискване**

`От една страна, да, Мойсей е възкресен и отведен на небето скоро след смъртта си. Но в същото време горкият Мойсей (поне така предполагаме), е станал свидетел на ужасната бъркотия тук, долу. Какви късметлии сме, че повечето от нас ще бъдат възкресени, след като всичкото страдание на земята приключи, поне страданието преди Второто пришествие. По какъв начин това е по-голямо благословение от онова на Мойсей?`

`Как историята за смъртта на Мойсей и по-късното му възкресение ни разкрива как Новият Завет, макар често да се обляга на Стария, ни води към по-голямо познание и наистина ни дава много нова светлина?`

`Как историята за живота на Мойсей, включително за изблика на гняв, при който удря скалата, е пример за това какво означава да живееш и да бъдеш спасен чрез вяра, без делата на закона?`

`В групата разсъждавайте за обещанието за възкресение в края на времето. Защо то е толкова важно за нашата надежда? Също така, ако можем да се доверим на Бога за това, че ще ни възкреси от смъртта, не трябва ли да можем да му се доверяваме за всичко останало? Все пак, щом Той е способен да направи това за нас, има ли нещо, което да не може да направи?`

Тази събота, 25.12.2021 г., ще се молим за църкви „Пловдив Център” и „Поморие”.