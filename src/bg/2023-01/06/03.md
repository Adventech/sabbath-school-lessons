---
title: Авраам, бащата на вярата
date: 06/02/2023
---

Бог призовава Аврам да напусне родината си и своите роднини и да отиде в земя, която Той ще му покаже. Така започва кръвната линия на Месия. Въпреки че не са ни дадени подробности, Аврам трябва да напусне земята на своето рождение и на ранните си години. Разбира се, това не е лесно решение и без съмнение той се е отказал от някои земни удоволствия и удобства, за да го направи.

`Прочетете Битие 12:1-3 . Как се „благославят всички земни племена” в резултат на това обещание и на неговото приемане?`

Това е основно, променящо живота на Авраам и на неговото семейство събитие. „С вяра Авраам послуша, когато бе повикан, да излезе и да отиде на едно място, което щеше да получи в наследство, и излезе, без да знае къде отива” ( Евреи 11:8 ). „Безрезервното послушание на Авраам е едно от най-удивителните доказателства в Библията за вяра“ (Уайт, Е. Патриарси и пророци. С. 126 – англ. изд.). Повечето от нас не биха искали да напуснат родината си и своите приятели и членове на семейството. Но Авраам го прави. Той е доволен да бъде там, където Бог иска да бъде. Колкото и странно да изглежда, Авраам, Исак и Яков така и не са получили тази земя по време на живота си – но въпреки това са останали верни на Бога.

`Прочетете Евреи 11:8-13 . Каква е актуалната вест към нас тук?`

Авраам е известен като принц за живеещите около него. Има авторитета на щедър, смел, гостоприемен и слуга на Всевишния Бог. Свидетелството му за Бога е образцово. По Божията благодат ние сме наследници с Авраам. „Както Авраам „повярва в Бога и това му се вмени за правда“. Тогава знайте, че тези, които живеят с вяра, те са Авраамови чеда” ( Галатяни 3:6,7 ). „И ако сте Христови, то сте Авраамово потомство, наследници по обещание” ( Галатяни 3:29 ).

При Авраам, както и при Ной, виждаме как някой взема важно решение, променящо живота му в резултат на покорство към Бога.

`Прочетете 2 Коринтяни 4:18 . Как вестта на този стих следва да повлияе върху вида духовни решения, които вземаме? По какъв начин Мойсей и Авраам следват същия принцип?`