---
title: От измамник до принц
date: 08/02/2023
---

Като млад мъж, който обича и се бои от Бога, Яков въпреки всичко стига дотам, че да заговорничи с майка си Ревека, за да измами баща си и да получи благословията му. В резултат на това той започва зрелия си живот по погрешен начин, като се налага да бяга или почти да се изправи пред преждевременна смърт. Ревека казва на Яков: „Бягай при брат ми Лаван (…) и поживей при него известно време, докато премине яростта на брат ти (…) тогава ще пратя да те доведат оттам” ( Битие 27:43-45 ). Всъщност Яков го няма 20 години и повече не вижда лицето на майка си.

`Прочетете Битие 32:22-31 . Какво се случва тук с Яков и какви духовни уроци можем да извлечем от тази история за Божията благодат дори когато вземаме погрешни решения?`

„Чрез смирение, покаяние и себепредаване този грешащ смъртен надви Величието на небето. С треперещи ръце се бе вкопчил той за Божиите обещания и сърцето на Безкрайната Любов не можа да отблъсне умоляването на грешника. Заблудата, която го бе довела до греха да придобие първородството с измама, сега му бе ясно показана. Той не се бе доверил на Божиите обещания, а се бе опитал със собствени усилия да постигне това, което Бог щеше да изпълни в Своето време и по Свой начин (...) Яков получи благословението, за което душата му бе копняла. Грехът му на човек, който с хитрост измества другия, и на измамник, бе опростен” (Уайт, Е. Патриарси и пророци. С. 197, 198 – англ. изд.).

`Прочетете Битие 49:29-33 . Въпреки че Яков вече няма никакви притежания в Ханаан, какви наставления дава на синовете си относно своето погребение? Кои други са погребани в тази пещера? Защо според вас Яков отправя тази молба?`

Библията казва, че и тримата патриарси и техните съпруги са били погребани в една и съща пещера. Доверието на Яков в Бога е било силно и той се е смятал за чужденец и странник на земята (вж. Евреи 11:13 ). Въпреки допуснатите грешки, е напуснал дома си без нищо, но се е върнал в Ханаан като богат човек.

`Въпреки нашите грешки Бог все още може да ни благослови. Но к олко по-добре е изобщо да избягваме грешките! Пред какви избори сте изправени в момента и как бихте могли да избегнете грешните от тях?`