---
title: Събиране на съкровища в небето
date: 04/02/2023
---

### За изучаване през седмицата
Битие 6:5-14; Евреи 11:8-13; 2 Коринтяни 4:18; Битие 13:10-12; Битие 32:22-31; Евреи 11:24-29.

> <p>Стих за запаметяване</p>
> „ Понеже какво се ползва човек, като спечели целия свят, а изгуби живота си? Защото какво би дал човек в замяна на живота си? ” (Марк 8:36,37).

Исус ни е дал най-добрата инвестиционна стратегия в света, когато е казал: „Не си събирайте съкровища на земята, където молец и ръжда ги разяждат и където крадци подкопават и крадат. А си събирайте съкровища на небето, където молец и ръжда не ги разяждат и където крадци не подкопават, нито крадат“ ( Матей 6:19,20 ). Спасителят завършва Своята инвестиционна стратегия с думите: „Защото, където е съкровището ти, там ще бъде и сърцето ти“ ( Матей 6:21 ). С други думи: покажете ми за какво харчите парите си и аз ще ви покажа къде е сърцето ви, защото където и да вложите парите си, сърцето ви със сигурност ще ги последва, ако вече не е там .

Искате ли сърце за Божието царство? Ако е така, поставете парите си там, където ще пожънат вечни награди. Вложете времето, парите и молитвата си в Божието дело. Ако го направите, скоро ще се заинтересувате още повече от тази работа и сърцето ви също ще бъде увлечено. Тази седмица ще прегледаме текстове и илюстрации, които ни показват как да съхраняваме съкровища на небето и в крайна сметка да пожънем вечна награда.