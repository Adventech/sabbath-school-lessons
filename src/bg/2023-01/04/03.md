---
title: Каква част за дарения?
date: 23/01/2023
---

`Прочетете Второзаконие 16:17 . Вместо да посочва процент, какъв критерий ни дава Бог като основа за сумата на нашите дарения?`

Нашите дарения са признание и израз на благодарността ни към Бога за Неговите изобилни дарове на живот, изкупление, грижа и постоянни благословения от най-различен тип. И така, както отбелязахме в пасажа по-горе, количеството на нашите дарения се основава на това, с което сме били благословени. „И на когото много са поверили, от него повече ще изискват“ ( Лука 12:48 ).

`Прочетете Псалми 116:12-14 . Как следва да отговорим на въпроса, поставен в стих 12 ? Как парите се вписват в отговора ни?`

Как бихме могли да се отплатим на Бога за всичките Му благословения спрямо нас? Простичкият отговор е, че никога не бихме могли. Изглежда, че най-доброто, което можем да направим, е да бъдем щедри към Божието дело и да помагаме на нашите ближни човешки същества. Когато Исус изпраща Своите ученици на мисионско пътуване, Той им казва: „Даром сте получили, даром давайте“ ( Матей 10:8 ). Нашите дарения допринасят за развитието на христоподобен характер. По този начин ние се променяме от егоизъм към любов; трябва да сме загрижени за другите и за Божието дело също като Христос.

Нека винаги помним, че „Бог толкова възлюби (...), че даде (...)” (вж. Йоан 3:16 ). За разлика от това – толкова сигурно, колкото денят следва нощта – колкото повече трупаме за себе си, толкова по-егоистични ще ставаме в собствените си сърца и толкова по-ужасно ще се чувстваме.

От нас зависи да определим каква сума да даваме и коя организация ще получава нашите дарения. Но принасянето на дарения на Господа е християнски дълг с духовни и морални последици. Да пренебрегнем това означава да нанесем духовна вреда на себе си може би повече, отколкото осъзнаваме.

`Какво разкриват вашите дарения и отношението ви към даването за личната ви връзка с Бога?`