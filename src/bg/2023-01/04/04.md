---
title: Дарения и богослужение
date: 24/01/2023
---

Библията не ни дава заповед за службата на поклонението. Но изглежда, че в богослуженията присъстват поне четири неща. В Новия Завет този списък включва изучаване/проповед, молитва, музика, десятъци и дарения.

Три пъти всяка година мъжете (и семействата) на Израил трябва да се явяват пред Господа в Йерусалим. И „да не се явяват пред Господа с празни ръце” ( Второзаконие 16:16 ). С други думи, част от преживяването на поклонението е връщането на десятък и даването на дарения. Именно на Пасха, Петдесятница и празника Шатроразпъване Божиите чеда донасят своите десятъци и приноси. Трудно е да си представим някой да отиде на тези празници с празни ръце.

С други думи, за древния Израил даването на десятъци и приноси е централна част от поклонението им. Поклонението, истинското поклонение, не е просто изразяване с думи, песни и молитви на нашата благодарност и признателност към Бога, но също така споделяне на тази благодарност и признателност чрез донасянето на даренията ни в Господния дом. Те са ги носили в храма; ние ги носим в църквата в събота (поне като един от начините да дадем своите десятъци и дарения), а това е акт на поклонение.

`Прочетете 1 Летописи 16:29 ; Псалми 96:8,9 и Псалми 116:16-18 . Как да приложим принципите, изразени тук, към своето собствено преживяване на поклонението?`

Като Божии деца, на които е възложена отговорността да ръководят Неговите дела на земята, е привилегия, възможност и отговорност да донесем своите дарения. Щом Господ ни е дал деца, които да отглеждаме за Него, ние трябва да споделяме с тях радостта от даване на десятък и дарения в съботното училище и на църковните богослужения. На някои места хората връщат десятъка си онлайн или по друг начин. Както и да го правим, връщането на десятъци и дарения е част от нашето поклонение пред Бога.

`Какъв е личният ви опит с ролята на връщането на десятъци и дарения като част от поклонението? Как тази практика влияе на връзката ви с Бога?`