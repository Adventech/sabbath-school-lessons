---
title: Приоритети
date: 15/03/2023
---

Притчите и ученията на Исус, историите на библейски герои и съветите на Елън Уайт ясно показват, че няма половинчати ангажименти към Христос. Или сме, или не сме на страната на Господа.

Когато един книжник пита коя заповед е най-голяма, Исус отговаря: „Да възлюбиш Господа, твоя Бог, с цялото си сърце, с цялата си душа, с всичкия си ум и с всичката си сила“ ( Марк 12:30 ).Когато даваме всичко на Христос, не остава нищо за друг господар. Така е. И така трябва да бъде.

`Прочетете Матей 6:24 . Каква е вашата лична опитност с истинността на тези думи?`

Забележете, Исус не казва, че е трудно да служите и на Бога, и на парите, или че трябва да внимавате как служите и на двете. Вместо това Той заявява, че това не може да бъде направено . Точка. Тази мисъл трябва да внесе поне малко страх и трепет в душите ни ( Филипяни 2:12 ).

`Прочетете 1 Йоан 2:15-17 . Как тези три неща се проявяват в нашия свят и защо опасността, която те представляват, понякога е по-фина, отколкото осъзнаваме?`

Нищо чудно, че Павел пише: „Мислете за горното, а не за земното“ ( Колосяни 3:2 ). Разбира се, това е по-лесно да се каже, отколкото да се направи, защото нещата от света са точно тук, пред очите ни всеки ден. Примамката на „каквото е на света“ е силна; привличането за незабавно удовлетворение винаги е налице, шепне в ушите ни или дърпа ръкавите на ризата, или и двете.Нима дори най-верният християнин не е изпитвал някаква любов към „каквото е на света“? Дори и да знаем, че един ден всичко ще свърши, все още усещаме привличането, нали? Добрата новина обаче е, че не е нужно да позволяваме това да ни отдалечава от Господа.

`Прочетете 2 Петър 3:10-14 . Как казаното тук следва да повлияе върху начина ни на живот, включително върху това, което правим със своите средства?`