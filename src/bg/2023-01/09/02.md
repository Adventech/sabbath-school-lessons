---
title: Върховният първороден грях?
date: 26/02/2023
---

Често възниква въпросът, и то съвсем разбираемо, как грехът е възникнал в Божията вселена.Разбираме как, поне отчасти. И в основата му стои пожеланието. Тогава може би алчността е най-големият първороден грях.

`Прочетете Исая 14:12-14 . По какъв начин ни е загатнато тук за падението на Луцифер? Как алчността изиграва решаваща роля в това падение?`

„Недоволен от положението си, макар почитан сред небесните множества, той дръзна да пожелае честта, дължима единствено на Твореца. Вместо да се стреми да възвиси Бога в чувствата и във верността на всички сътворени същества, намерението му бе да спечели за себе си тяхната служба и вярност. И като пожела славата, с която безкрайният Бог бе облякъл Своя Син, този княз на ангелите се устреми към властта, която бе изключително право само на Христос” (Уайт, Е. Патриарси и пророци. С. 35 – англ. изд.).

`Прочетете Ефесяни 5:5 и Колосяни 3:5 . Какво според Павел е равностойно на алчността и защо?`

Колко забележително е, че на два пъти Павел приравнява алчността с идолопоклонството.Хората практикуват идолопоклонство, когато се покланят – тоест посвещават живота си – на нещо различно от Бога, на нещо създадено, а не на Създателя ( Римляни 1:25 ). В такъв случай възможно ли е тогава алчността да означава, че искаме нещо, което не би трябвало да имаме, и го желаем толкова силно, че желанието ни за него, а не Господ, става център на сърцето ни?

Без съмнение Луцифер отначало не е знаел накъде ще го отведат грешните му желания. И при нас може да е така. Заповедта срещу сребролюбието, единствената заповед, занимаваща се само с мислите, може да ни възпре от действия, които ще доведат до нарушаване и на други заповеди.(Вж. например 2 Царе, 11 глава .)

`Прочетете 1 Тимотей 6:6,7 . Как фокусирането върху това, което Павел пише тук, би могло да ни предпази от алчността?`