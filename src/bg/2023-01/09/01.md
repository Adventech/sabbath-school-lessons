---
title: Пазете се от користолюбието
date: 25/02/2023
---

### За изучаване през седмицата
Исая 14:12-14; Ефесяни 5:5; Исус Навин, 7 гл.; Йоан 12:1-8; Деяния 5:1-11; 1 Коринтяни 10:13.

> <p>Стих за запаметяване</p>
> „ Внимавайте и се пазете от всяко користолюбие; защото животът на човека не се състои в изобилието на имота му ” (Лука 12:15).

Користолюбието, или алчността, се дефинира като прекомерно желание за богатство или притежания, които всъщност не ви принадлежат. Алчността е голяма работа, даже достатъчно голяма, за да бъде точно там заедно с „Не лъжи”, „Не кради” и „Не убивай”; користолюбието е толкова вредно, че Бог избира да предупреди срещу него в Своя велик морален закон. „Не пожелавай къщата на ближния си, не пожелавай жената на ближния си, нито слугата му, нито слугинята му, нито вола му, нито осела му, нито каквото и да е притежание на ближния ти” ( Изход 20:17 ). Алчността често се изброява с отвратителни грехове, които ще задържат човека извън Божието царство. „Или не знаете, че неправедните няма да наследят Божието царство? Не се заблуждавайте. Нито блудниците, нито идолопоклонниците, нито прелюбодейците, нито прелъстителите на юноши, нито хомосексуалистите, нито крадците, нито сребролюбците, нито пияниците, нито хулителите, нито грабителите ще наследят Божието царство” ( 1 Коринтяни 6:9,10 ).

Алчността на едно място с изнудването, идолопоклонството, блудството и прелюбодейството? Така гласи текстът и тази седмица ще разгледаме примери за това колко е лоша тя и какво можем да направим, за да я преодолеем.