---
title: Победа над алчността
date: 02/03/2023
---

Алчността е проблем на сърцето и подобно на гордостта и егоизма, често остава незабелязана, а точно по тази причина може да бъде толкова смъртоносна и измамна. Достатъчно трудно е побеждаването на явните грехове: лъжа, прелюбодейство, кражба, идолопоклонство, нарушаване на съботата. Но това са външни действия – неща, за които първо трябва да помислим, преди да ги направим. Обаче да победим самите погрешни мисли? Нещата стават сложни.

`Прочетете 1 Коринтяни 10:13 . Какво обещание е дадено тук и защо е толкова важно да се разбере то в контекста на алчността?`

Как тогава, чрез Божията сила, можем да бъдем защитени от този опасно измамен грях?

- Вземете решение да служите и да зависите от Бога и да бъдете част от Неговото семейство. „Изберете днес на кого искате да служите (…) но аз и моят дом ще служим на Господа” ( Исус Навин 24:15 ).
- Бдете всекидневно в молитва и включвайте в думите си Матей 6:13 : „И не ни въвеждай в изкушение, но избави ни от лукавия. Защото е Твое царството и силата, и славата, до вековете“. Когато усещате, че пожелавате нещо, което знаете, че не трябва да имате, молете се за това като изискване на библейските обещания за победа, например 1 Коринтяни 10:13 .
- Бъдете редовни в изучаването на Библията. „В сърцето си опазих Твоето слово, за да не съгрешавам пред Тебе” ( Псалми 119:11 ).

Исус се е заел с проблема на човешкия грях. Той е бил изкушен във всичко, в което и ние сме изкушавани. И за да има съпротивителни сили, е прекарвал цели нощи в молитвено общение със Своя Отец. Не си е тръгнал от тази земя, докато не проправи пътя чрез пример и след това е обещал сила, за да бъде възможно всеки човек да живее живот на вяра и послушание – да развие характер, подобен на Христос.

„Търсете Господа, докато може да се намери, призовавайте Го, докато е близо. Нека нечестивият изостави пътя си и неправедният – помислите си, нека се обърне към Господа и Той ще се смили над него, и към нашия Бог, защото Той ще прощава щедро” ( Исая 55:6,7 ).

`Какви са, ако има такива, последиците от пожеланието в собствения ви живот? Какви уроци научихте? Какво все още трябва да научите от тях?`