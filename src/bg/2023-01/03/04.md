---
title: Предназначението на десятъка
date: 17/01/2023
---

`Прочетете Левит 27:30 и Числа 18:21,24 . Какво възнамерява Бог да направи с десятъка?`

Тъй като Бог е собственик на всичко ( Псалми 24:1 ), Той очевидно не се нуждае от пари. Но тъй като десятъкът е Негов, Той ни казва какво да правим с него – да използваме Неговия десятък за издръжка на евангелското служение. И следователно, нуждите на служителите се поемат с Божия десятък.

Левиевото племе – пасторската сила в Стария Завет – не е получавала голям имот, както останалите племена. На Левий са били дадени определени градове, включително градовете за убежище, с достатъчно земя около тях за лични градини. Те са се издържали от десятъка на останалите, а самите те също са давали десятък от доходите си.

`Прочетете Деяния 20:35 . Какво е вестта тук и как тя е свързана с въпроса за десятъка?`

Десятъкът е важен, защото ни помага да установим отношения на доверие с Бога. Да вземеш една десета от дохода си и да го „дадеш“ (въпреки че технически той така или иначе принадлежи на Бога) наистина изисква акт на доверие и само чрез упражняване на вяра вашата лична вяра ще расте.

Помислете например и за последното време, когато верните няма да могат да купуват или да продават, както е разкрито в Откровение, 13 и 14 глава (вж. седмица 11). Да сме развили доверие в Бога и в Неговото провидение, сила и любов ще бъде от първостепенно значение, когато изглежда, че целият свят е срещу нас. Верността в десятъка със сигурност може да спомогне за развитието на това доверие. А преди всичко за нас е толкова важно да сме се научили да се доверяваме на Бога, независимо от собствената си ситуация.

Втора голяма причина за финансова вярност е достъпът до обещаните осезаеми Божии благословения. Като част от договора за десятъка Бог е обещал толкова големи благословения, че няма да имаме достатъчно място, за да ги поберем. С нашия излишък бихме могли да помогнем на другите и да подкрепим Божието дело с личните си дарения.

`По какви начини сте изпитали великата истина, че наистина е „по-благословено да даваш, отколкото да получаваш“?`