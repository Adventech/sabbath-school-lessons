---
title: Договорът за десятъка
date: 14/01/2023
---

### За изучаване през седмицата
Битие 14:18-20; Малахия 3:10; Второзаконие 12:5-14; Левит 27:30; 3 Царе 17:9-16; 1 Коринтяни 4:1,2.

> <p>Стих за запаметяване</p>
> „ Донесете всички десятъци в съкровищницата, за да има храна в дома Ми, и Ме опитайте сега за това, казва Господ на Силите, дали няма да ви разкрия небесните отвори да излея благословение върху вас, така че да не стига място за него ” (Малахия 3:10).

В Битие, 14 глава Аврам се връща от успешна мисия по спасяване на заложници, в която спасява племенника си Лот, семейството му и останалите хора, отведени от Содом. Царят на Содом е толкова благодарен за спасението, че предлага на Аврам цялата плячка от битката. Аврам не само отхвърля предложението, но и дава на Мелхиседек десятък от всичко, което притежава.

Веднага след опитността с десятъка на Аврам Господ казва: „Не бой се, Авраме; Аз съм твой щит, наградата ти е много голяма” ( Битие 15:1 ). Всъщност Господ казва на Аврам: „Не се тревожи. Аз ще бъда твой защитник и ще се грижа за теб”. А после, много години по-късно, Мойсей казва на Израил точно преди да влезе в Ханаан: „Непременно да даваш десета част от всичките си произведения, които си посял, които нивата ти произвежда всяка година (...) за да се научиш да се боиш всякога от Господа, твоя Бог ” ( Второзаконие 14:22,23 ).

Елън Уайт пише: „Хората са били длъжни да принасят на Бога дарове за религиозни цели, преди на Мойсей да бъде дадена определената система, даже още от дните на Адам“ ( Свидетелства към църквата , том 3, с. 393 – англ. изд.).

Какво означава всичко това за нас днес?