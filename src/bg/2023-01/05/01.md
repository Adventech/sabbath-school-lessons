---
title: Да се справим с дълговете
date: 28/01/2023
---

### За изучаване през седмицата
Второзаконие 28:1,2,12; Матей 6:24; 1 Йоан 2:15; Притчи 22:7; Притчи 6:1-5; Второзаконие 15:1-5.

> <p>Стих за запаметяване</p>
> „ Богатият властва над сиромасите и който взема назаем, е слуга на заемодавеца ” (Притчи 22:7).

Едно определение на дълга е „да живееш днес с това, което очакваш да спечелиш утре“. В наше време дългът, изглежда, се е превърнал в начин на живот, но не бива да става норма за християните. Библията не насърчава вземането на дълг. В Писанията има поне 26 препратки към дълга и всички те са отрицателни. Там не се казва, че е грях да се вземат пари назаем, но се говори за нерядко лошите последици от това. Когато разсъждава върху финансовите задължения, Павел съветва: „Отдавайте на всички дължимото: на когото се дължи данък – данъка; на когото мито – митото; на когото страх – страха; на когото почит – почитта. Не оставайте на никого длъжни в нищо, освен един друг да се обичате, защото който обича другия, изпълнява закона” ( Римляни 13:7,8 ).

Защо дългът е почти международен бич на всякакво ниво – лично, колективно и правителствено? Във всяко общество винаги е имало поне малък процент задлъжнели. Но днес много по-голяма част от хората са задлъжнели и това почти никога не е в тяхна полза.

Тази седмица ще разгледаме причините за дълга и как да се справим с него. Може да сте без дългове, но да споделите тази ценна информация със семейството и приятелите си, които биха могли да се възползват от нея.