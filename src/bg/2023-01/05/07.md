---
title: Разширено изучаване
date: 03/02/2023
---

Процесът за елиминиране на дълга в три стъпки всъщност се намира на една страница от писанията на Елън Уайт. Курсивът е добавен за подчертаване на основните идеи:

„ Бъди решителен – не влизай в нови дългове. По-добре отречи се от себе си хиляди пъти, отколкото да изпаднеш в дългове. Това е проклятието на твоя живот – вземането на пари назаем. Избягвай го като зараза.

Направи тържествен завет с Бога, че чрез Неговите благословения ще платиш всичките си дългове и няма да дължиш нищо на никого , дори ако трябва да се храниш с овесена каша и хляб (…) Не се колебай, не се обезкуражавай, нито се връщай назад. Отречи се от вкуса си, от угаждането на апетита, спестявай дребните си пари е плащай дълговете си.

Гледай да ги върнеш чрез работа колкото се може по-скоро. Когато се освободиш и не дължиш вече нищо на никого, ще си спечелил велика победа“ (Уайт, Е. Съвети към домоуправителите. С. 175 – бълг. изд.).

Ако имате нужда от допълнителна помощ, за да се освободите от дългове, опитайте следните съвети:

Определете си бюджет . Направете простичък бюджет, като записвате всичките си приходи и разходи/покупки за период от три месеца. Мнозина са изненадани да научат колко пари харчат за ненужни вещи.

Унищожете кредитните карти . Кредитните карти са една от основните причини за семейна задлъжнялост. Те са толкова лесни за използване и толкова трудни за изплащане. Ако установите, че не изплащате напълно картите всеки месец или че ги използвате за закупуване на артикули, които иначе не бихте купили, трябва да унищожите кредитните си карти, преди те да унищожат вас или брака ви, или и двете заедно.

Вземете икономични мерки . Понякога не сме наясно колко бихме могли да спестим от месечните си разходи само като внимаваме за някои от дребните неща, които купуваме. Те бързо се сумират.

**Въпроси за разискване**

`Размерът на дълга, който много нации, както и отделни хора, са поели върху себе си, е зашеметяващ. Какъв е вашият собствен опит с дълга и проблемите, които той е създал за вас или за другите?`

`Какво може да направи вашата местна църква, за да помогне на членовете да се научат да управляват дълговете или финансовите си проблеми като цяло?`

`Кои са някои от библейските обещания, за които бихте казали, че ще ви помогнат да се предпазите от примамката на света и финансовите опасности, които алчността може да ни създаде?`

Тази събота, 04.02.2023 г., ще се молим за църкви  „София-Екзарх Йосиф“ и „София-Запад“.