---
title: Следване на благочестивия съвет
date: 30/01/2023
---

Ние сме материални същества и живеем в материален свят – свят, който понякога може да бъде много примамлив. Трябва да сте направени от стомана и синтетично масло, а не от плът и кръв, за да не усещате понякога примамката на материалните притежания и желанието за богатство. В един или друг момент кой не си е мечтал да бъде богат или да спечели от лотарията?

Въпреки че всички се сблъскваме с тези неща и само по себе си няма нищо лошо в това да работим усърдно, за да припечелим за добър живот или дори да забогатеем, никой от нас не бива да се поддава на клопката да превръща в свой идол парите, богатството и материалните притежания. Обещана ни е божествена сила да останем верни на това, което знаем, че е правилно.Последното е важно, защото изкушението на богатството и материалните притежания е довело до гибелта на много души.

`Прочетете Матей 6:24 и 1 Йоан 2:15 . Въпреки че е изразена по различен начин, каква е общата тема, разкрита и в двата стиха?`

За съжаление, любовта към света може да се окаже толкова силна, че хората да затънат в дългове, за да успеят – както се надяват – да задоволят тази любов. (Но това никога не сработва; вж. Еклесиаст 4:8 .)

И тъй като задлъжнялостта е една от мрежите на Сатана, които той поставя за душите, има смисъл Бог да иска децата Му да са свободни от дългове. Той ни дава съвет чрез Библията и дара на пророчеството, който ще ни доведе до финансова свобода.

`Прочетете Псалми 50:14,15 . С какво отношение трябва да живеят Божиите хора? Какво означава да „изпълниш оброците си“?`

Ние влизаме в църковно членство с прослава и благодарност към нашия Бог, Който ни е създал и изкупил. В точка 9 (от 13) от нашите обети за кръщение ни питат: „Вярвате ли в църковната организация? Вашата цел да се покланяте на Бога и да подкрепяте църквата чрез вашите десятъци и приноси и чрез вашите лични усилия и влияние ли е?”. Като адвентисти от седмия ден всички казахме „да“. Така че този текст ( Псалми 50:14,15 ) е обещание към онези, които принасят благодарност на Бога и вярно изпълняват своите оброци.

`Какво разкриват вашите решения за това колко добре се справяте с примамката на света? Защо да работите усърдно, за да си осигурите качествен живот, не е непременно същото нещо като да направите свой идол богатството или парите? Как можем да се научим да правим разликата?`