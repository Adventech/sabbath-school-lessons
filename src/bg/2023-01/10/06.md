---
title: Духовно наследство
date: 09/03/2023
---

Въпреки че е трудно да знаем какъв би бил животът на земята, ако хората не бяха съгрешили, едно е сигурно: нямаше да има натрупване, алчност, бедност – неща, които терзаят нашия свят още от началото на записаната история. Личното ни чувство за собственост за това, което сме изработили, и то с честен труд, е наше право, но все пак е проявление на живот в един греховен свят. В крайна сметка обаче, независимо колко притежаваме или не притежаваме, има нещо важно, което винаги трябва да помним.

`Прочетете следните текстове. Коя е централната идея във всички тях и как тя би следвало да повлияе на онова, което вършим с всички средства, получени като благословение от Бога? ( Псалми 24:1, Евреи 3:4, Псалми 50:10, Битие 14:19, Колосяни 1:15-17 ).`

Ние сме настойници и управители на това, което Той ни е поверил; тоест Бог в крайна сметка притежава всичко и Той е Този, Който дава живот, съществуване и силата изобщо да имаме нещо. Тогава е съвсем логично, когато приключим с онова, което Бог ни е дал, и сме се погрижили за семейството си, да върнем останалото на Него.

„Давайки на Божието дело, си събирате съкровище в небето. Всичко, което е натрупано там, е в безопасност и прераства във вечен, непреходен имот“, „[и] това ще бъде записано на вашата сметка в Небето“ (Уайт, Е. Съвети към домоуправителите. С. 229, 230 – бълг. изд.).

Има много предимства да даваме сега, докато сме живи. Ето някои от тях:

1. Дарителят всъщност може да види резултатите от дарението си – нова сграда на църквата, млад човек в колеж, финансирана евангелизационна кампания и т.н.
2. Служението или лицето могат да се възползват сега, когато нуждата е най-голяма.
3. След смъртта ви няма битки в семейството или сред близките.
4. Дава добър пример за семейните ценности на щедрост и любов към другите.
5. Свежда до минимум последиците от данъка върху недвижимите имоти.
6. Това гарантира, че подаръкът ще бъде направен на желаната от вас организация (без намесата на съдилища или недоволни роднини).
7. То разкрива, че сърцето на дарителя е променено от егоизъм към безкористност.
8. То събира съкровища на небето.