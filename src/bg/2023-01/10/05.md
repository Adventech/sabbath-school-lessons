---
title: Благотворителност на смъртния одър
date: 08/03/2023
---

**Какви принципи можем да извлечем от следните стихове относно начина, по който би трябвало да постъпваме с парите си?**

`1 Тимотей 6:17`

`2 Коринтяни 4:18`

`Притчи 30:8`

`Еклесиаст 5:10`

Парите могат да окажат огромно влияние върху човешките същества; те са довели до пропадането на мнозина. Кой не е чувал за хора, които са направили ужасни неща заради пари – дори когато вече са имали предостатъчно?

Обаче не бива да се получава така. С Божията сила можем да преодолеем опита на врага да заграби това, което е предназначено да бъде благословение (материалните притежания) и да го превърне в проклятие.

Във връзка с това да бъдем добри настойници при планирането на смъртта, една от опасностите, с които се сблъскват хората, е изкушението да трупат активи сега, оправдавайки подобно натрупване с идеята, че „когато умра, тогава ще мога да раздам всичко“. Макар че е по-добре, отколкото просто да похарчим всичко сега (един милиардер беше казал, че ще се убеди, че е живял правилно, само ако чековете за погребението му хвърчат наляво-надясно), ние можем и трябва да се справим по-добре.

„Видях, че мнозина се въздържат от каузата, докато са живи, успокоявайки съвестта си, че ще бъдат милосърдни при смъртта си; те едва смеят да упражняват вяра и доверие в Бога, за да дадат нещо приживе. Но не милосърдие на смъртния одър е това, което Христос изисква от Своите последователи; то не може да извини егоизма на живите. Онези, които държат здраво притежанията си до последния момент, ги предават на смъртта, вместо на делото. Загубите настъпват една след друга. Банките фалират и притежанията биват прахосвани по много начини. Мнозина възнамеряват да направят нещо, но забавят въпроса и Сатана действа, за да попречи на средствата изобщо да попаднат в съкровищницата. Те се изгубват, преди да бъдат върнати на Бога, и Сатана ликува, че се е случило така” (Уайт, Е. Свидетелства към църквата. Т. 5, с. 154 – англ.изд.).

`Защо трябва да бъдем много внимателни как оправдаваме употребата на каквито и да било материални благословения?`