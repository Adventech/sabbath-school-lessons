---
title: Не можете да го вземете със себе си
date: 06/03/2023
---

Някой веднъж попитал известния евангелизатор Били Греъм какво го изненадва най-много в живота, сега, когато вече е стар (по това време Греъм бил над 60-годишен). Отговорът на Греъм?„Краткостта му.“

Няма съмнение, животът минава бързо.

`Какво учат следните стихове за човешкия живот на земята? Псалми 49:17; 1 Тимотей 6:6,7; Псалми 39:11; Яков 4:14; Еклесиаст 2:18-22.`

Животът не само минава бързо, но когато си отидете от този свят, не вземате нищо със себе си, поне от материалните блага, които сте натрупали. (Ами характерът? Това вече е съвсем друга история.) „Защото, когато умре, няма да вземе със себе си нищо“ ( Псалми 49:17 ), което означава, че човек го оставя зад себе си, за да го получи някой друг. Кой ще го получи, разбира се, зависи от това какви планове са направени предварително.

Въпреки че, естествено, не всеки има натрупан имот, повечето хора, особено след като са работили през годините, са събрали известно богатство. В крайна сметка, какво ще се случи с това богатство, след като го предадете нататък, е наистина важен въпрос, който хората трябва да обмислят.

За тези, които имат притежания в края на живота си, без значение колко големи или малки са нашите блага, планирането на бъдещето на имуществото може да бъде нашият последен акт на настойничество, на внимателно управление над онова, с което Бог ни е благословил. Ако нямате план за имота, оформен с изрично волеизявление или на доверие, законите на държавата или гражданското правителство биха могли да влязат в действие (всичко това зависи, разбира се, от местожителството ви). Ако починете без завещание, повечето граждански юрисдикции просто предават вашите активи на роднините ви, независимо дали те се нуждаят от тях, или не, дали биха използвали добре парите, или не, и дали бихте избрали да дадете на този човек част, или не. Църквата няма да получи нищо. Ако именно това желаете, добре; ако ли не, трябва предварително да съставите план.

Накратко, бихме могли да кажем, че тъй като Бог е Собственик на всичко (вж. Псалми 24:1 ), от библейска гледна точка би било логично да заключим, че когато приключим с това, което Бог ни е поверил, трябва да върнем на Него, законния Собственик, онова, което е останало, след като нуждите на близките ни са били удовлетворени.

`Както знаем, смъртта може да настъпи по всяко време, а също и неочаквано, дори днес. Какво би се случило с близките ви, ако починете днес? Също така какво ще се случи с вашето имущество? Ще бъде ли разпределено, както бихте искали?`