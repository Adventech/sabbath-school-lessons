---
title: Започнете от личните нужди
date: 07/03/2023
---

В старозаветни времена много от чедата на Израил са били земеделци и овчари. Ето защо някои от обещаните Божии благословения са били формулирани на езика на полските хора.Например, в Притчи 3:9,10 Бог казва, че ако сме Му финансово верни, ще се напълнят нашите „житници (…) с изобилие“. Вероятно много християни днес нямат житници. И така, разбираме, че Бог ще благослови нашата работа или бизнес, ако сме готови да Го следваме и да Му се покоряваме.

`Прочетете Притчи 27:23-27 . Как бихте разтълкували фразата: „ Внимавай да познаваш състоянието на стадата си “ за християните, живеещи днес?`

Колкото и Библията да предупреждава богатите да не потъпкват бедните и да не бъдат алчни по отношение на богатството си, Писанието никога не осъжда богатството или усилията на хората да придобият такова, при условие, разбира се, да не го правят по нечестен начин или чрез потъпкване на другите. Всъщност текстовете за днес, в „Притчи“, показват, че трябва да бъдем усърдни във финансовите си дела, за да имаме достатъчно за себе си и за семейството си. „Ще има достатъчно козе мляко за храна на тебе, на дома ти и за живеене на слугините ти ” ( Притчи 27:27 ).

Как бихме могли да парафразираме този стих днес? Може би бихме предложили: „Прегледайте финансовите си документи и определете състоянието на вашите дела“. Или: „Направете баланс и разберете съотношението на дълга към ценните си книжа“. От време на време през годините на заработване би било подходящо да преглеждате завещанието си или други документи и настоящите си активи и да ги актуализирате, ако е необходимо. Документи като завещания и попечителски фондове се въвеждат в началото на процеса на планиране на имуществото, за да бъдат защита срещу преждевременна смърт или да не би поради здравословни причини да не можете да решите къде да отидат вашите активи. Идеята е да планирате предварително какво ще се случи с вашите притежания, след като вече не са ваши.

Да обобщим, доброто управление на това, с което Бог ни е благословил, не е свързано, а само с притежанията ни, докато сме живи, но и с това, което се случва, след като вече ни няма – защото, освен ако Господ не се завърне, докато сме още живи, един ден няма да ни има, а нашите материални притежания, независимо дали са малко или много, ще останат след нас. Следователно сега от нас зависи да вземем мерки, така че всичко, с което сме били благословени, да бъде благословение за другите и за подпомагане на Божието дело.

`„Защото богатството не е вечно” ( Притчи 27:24 ). Защо е важно да не забравяме тази мисъл?`