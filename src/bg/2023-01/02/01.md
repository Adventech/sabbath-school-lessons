---
title: Божият завет с нас
date: 07/01/2023
---

### За изучаване през седмицата
Матей 10:22; Йоан 6:29; Второзаконие 28:1-14; Притчи 3:1-10; Малахия 3:7-11.

> <p>Стих за запаметяване</p>
> „ Ако слушаш добре гласа на Господа, твоя Бог, и старателно изпълняваш всички Негови заповеди, които днес ти заповядвам, тогава Господ, твоят Бог, ще те издигне над всички племена на света. И всички тези благословения ще дойдат върху теб и ще те придружават, ако слушаш гласа на Господа, твоя Бог ” (Второзаконие 28:1,2).

Удивително е, че Бог е сключвал договори (или завети) с нас. Повечето са били двустранни, което означава, че и двете страни (Бог и хората) трябва да изпълняват определена роля. Пример за двустранен договор е: „Ако ти направиш..., тогава аз ще направя...“. Или „Аз ще направя..., ако ти направиш...“.

По-рядко срещан тип договор е едностранният. „Ще направя това, независимо дали ти направиш нещо, или не.” Някои от Божиите завети с човечеството са едностранни. Например „Той прави слънцето Си да изгрява и над злите, и над добрите и дава дъжд на праведните и на неправедните“ ( Матей 5:45 ). Независимо какво извършваме или не извършваме, можем да разчитаме на Бога за слънце и дъжд. След Потопа Бог обещава на човечеството и на „всичко живо от всяка твар, което е на земята“, че никога няма да настъпи друг потоп, който да покрие цялата земя (вж. Битие 9:9-16 ), независимо от нашите действия. Също така обещава: „Докато съществува земята, сеитба и жътва, студ и горещина, лято и зима, ден и нощ няма да изчезнат“ ( Битие 8:22 ). Сезоните ще идват и ще си отиват, независимо от нашите действия.

Тази седмица ще изучаваме някои много значими двустранни завети между Бога и Неговите чеда. Нека се молим, с Божията благодат, да „изпълним своята страна от сделката“.