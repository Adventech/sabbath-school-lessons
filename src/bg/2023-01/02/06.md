---
title: Първо търсете
date: 12/01/2023
---

За Исус се казва, че „голямото множество Го слушаше с удоволствие“ ( Марк 12:37 ). Повечето от хората в големите множества, които следват и слушат Исус, са членове на това съсловие – обикновените хора. Те са тези, които биват нахранени на планината и чуват Планинската проповед. По същество Исус им казва: Знам, че сте загрижени за осигуряването на семействата си. Безпокоите се за храната и напитките, които ще ви трябват ежедневно, и дрехите, от които се нуждаете за топлина и защита. Но ето какво ви предлагам Аз...

`Прочетете Матей 6:25-33 . Какво е обещано тук и какво трябва да направят хората, за да получат тези обещания?`

Много от Божиите обещания съдържат елементите на двустранен завет. Тоест, за да получим благословението, трябва да изпълним своя дял.

`Прочетете Исая 26:3. Какво е поискано от нас да направим, за да имаме Божия мир?`

`Прочетете 1 Йоан 1:9. Какво ще направи Исус, ако изповядаме греховете си?`

`Прочетете 2 Летописи 7:14. Какви са тези „ако” и „тогава” от Божието предложение тук?`

Всички тези стихове и много други са посветени на важния факт, че макар Бог да е суверен, макар да е нашият Създател и Поддръжник, и макар спасението да е дар по благодат и незаслужен от наша страна, все още имаме роля в драмата на великата борба тук, на земята.Използвайки свещения дар на свободната воля, свободния избор, трябва да изберем да следваме подтиците на Светия Дух и да се покоряваме на това, към което ни призовава Бог. Въпреки че Той ни предлага благословения и живот, вместо това можем да изберем проклятието и смъртта. Нищо чудно, че Бог казва: „Затова изберете живота, за да живееш, ти и потомството ти“ ( Второзаконие 30:19 ).