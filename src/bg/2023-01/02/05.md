---
title: Договорът за десятъка
date: 11/01/2023
---

Съществува тясна духовна връзка между практиката на десятъка и връзката ни с Бога.Израилтяните просперират, когато се покоряват на Бога и са верни в десятъка. И обратното, изпадат в трудности, когато не го правят. Те сякаш следват цикъл на покорност и просперитет, последвани от непокорство и проблеми. По време на един от тези периоди на невярност Бог, чрез пророк Малахия, предлага двустранен договор на Своя народ.

`Прочетете Малахия 3:7-11 . Какви са обещанията и задълженията, които се крият в тези стихове?`

Бог обещава на хората, че ако се върнат при Него, Той ще се върне при тях. Когато те питат какво има предвид под връщане при Него, Той изрично казва: „Спрете да Ме ограбвате в десятъка и даренията“. Техният грабеж е причината да бъдат проклети. Ето Божието решение на проблема с проклятието: „Донесете всички десятъци [целия десятък] в съкровищницата” ( Малахия 3:10 ). И ако направите това, тогава „[Аз ще] ви разкрия небесните отвори да излея благословение върху вас, така че да не стига място за него ”. Ако нямаме достатъчно място, където да го приемем, ще разполагаме с излишък, с който бихме могли да помогнем на другите и за напредъка на Божието дело.

„Този, Който даде Единородния Си Син да умре за теб, е направил завет с теб. Той ти дава Своите благословения и в отговор изисква да Му донесеш верни десятъци и приноси. Никой няма да се осмели да каже, че не е разбрал този въпрос. Божият план за десятъците и приносите е ясно описан в трета глава от книгата на пророк Малахия. Бог призовава Своите помощници – хората – да бъдат верни на договора, който е сключил с тях.” (Уайт, Е. Съвети към домоуправителите. С. 53 – бълг. изд.).

Като един положителен цикъл на покорност е записано времето на управлението на добрия цар Езекия в Юда. Там настъпва истинско пробуждане и хората започват вярно да връщат своите десятъци и приноси в хранилището на храма. Постъпва толкова много, че в храма се оформят цели купчини. 2 Летописи 31:5 разказва какво се случва, когато хората „донесоха много от първите плодове на житото, виното, дървеното масло, меда и на всички земни произведения; донесоха още в изобилие и десятъците от всяко нещо ”.

`Какво разкрива десятъкът ви (или липсата на такъв) за вашата лична духовност и отношение към Бога?`