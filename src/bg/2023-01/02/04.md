---
title: Почитане на Господа
date: 10/01/2023
---

Книгата „Притчи“ не е толкова посветена на правилното и погрешното, колкото на мъдростта и безумието. Когато човек я чете, вижда ползата от мъдростта и клопките от безумието.

`Прочетете Притчи 3:1-10 . Какви чудесни обещания са дадени тук? И какво означава „ първото на целия доход ”?`

Бог ни моли да Го поставим на първо място в управлението на нашите притежания като признание за Неговата собственост върху всички неща и като изява на вярата ни в Него, че се грижи за нас. Но дори повече от това, Той казва, че ако Го поставим на първо място, тогава ще благослови каквото е останало. Да направим това – тоест да поставим Него на първо място – е акт на вяра, постъпка на доверие, проява на упование в Господа с цялото си сърце и всъщност означава да не се облягаме на собствения си разум (което е особено важно, защото толкова често се случват неща, които не можем да разберем, нито да осмислим).

Но нищо не следва да ни насърчава повече да се доверяваме на Бога и на Неговата любов, от Кръста. Когато осъзнаем какво е дадено на всеки един от нас в лицето на Исус не само като наш Създател ( Йоан 1:1-4 ) и наш Поддръжник ( Евреи 1:3 ), но и като наш Изкупител ( Откровение 5:9 ), връщането на Бога на първите плодове от всичко, което имаме, е наистина най-малкото, което бихме могли да направим.

„Господ твърди, че не само десятъците са Негова собственост, но ни казва и как те трябва да бъде пазени за Него. „Почитай Господа със своето притежание и с първите плодове от всичките си произведения.“ Това не учи, че трябва да изразходваме средствата си за себе си и да даваме на Господа остатъка, дори ако той е един честен десятък. Нека Божията част бъде отделяна най-напред“ (Уайт, Е. Съвети към домоуправителите. С. 57 – бълг. изд.).

Бог казва, че ако Го поставим на първо място, нашите „хамбари ще се напълнят с изобилие“ (от англ.; нов превод на крал Джеймс). Но това няма да се случи по чудо; то означава, че няма да се събудите един ден и да откриете, че вашите хамбари и линове изведнъж са се напълнили.

Вместо това Библията е наситена с принципи за добро стопанисване, внимателно планиране и финансова отговорност, като верността към това, което Бог ни призовава, е наша първа и основна задача.

`Обаче как да се научим да се доверяваме на Бога и на Неговите обещания през трудни финансови времена, когато даже въпреки усилията ни да бъдем верни, хамбарите и линовете ни не са пълни?`