---
title: Награди за верността
date: 18/03/2023
---

### За изучаване през седмицата
Евреи 11:6; Исая 62:11; Римляни 6:23; Йоан 14:1-3; Откровение, 21 гл.; Матей 25:20-23; Римляни 8:16-18 .

> <p>Стих за запаметяване</p>
> „ Господарят му каза: Хубаво, ти си добър и верен слуга! Над малкото си бил верен, над многото ще те поставя. Влез в радостта на господаря си ” (Матей 25:21).

Въпреки че никога не бихме могли да спечелим спасението си, Библията използва очакваната награда като мотивация за верен живот на незаслужилите получатели на Божията благодат, тъй като в крайна сметка всичко, което получаваме, винаги и единствено е по Божия благодат.

Както пише Давид: „Законът Господен е съвършен, възвръща душата; изявлението Господне е вярно, дава мъдрост на простия; повеленията Господни са прави, веселят сърцето; заповедта Господня е светла, просвещава очите; страхът от Господа е чист, пребъдва до века; отсъжданията Господни са истинни и без изключение справедливи. Желателни  са  повече от злато, повече от изобилие чисто злато, и по-сладки от мед и от капките на медена пита. Слугата Ти още се и предупреждава чрез тях; в опазването им има голяма награда” ( Псалми 19:7-11 ).

На различни места Библията говори за нашите награди, за това, което ни е обещано чрез Христос след Второто пришествие, когато това злощастно отклонение с греха е веднъж завинаги приключило. Какво ни е обещано и каква гаранция имаме, че ще получим обещаното?