---
title: С поглед към наградата
date: 23/03/2023
---

След обръщането си Павел изцяло се отдава на делото на Христос. Благодарение на своето образование и остър ум той би могъл да стане много успешен от светска гледна точка. Също като Мойсей, Павел избира да страда с Божиите верни чеда в името на Христос. Той е подложен на побои, замерване с камъни, затвор, корабокрушение, глад, студ и други, както е записано във 2 Коринтяни 11:24-33 . Как успява да издържи всичко това?

`Прочетете Римляни 8:16-18. Как осъзнаването, че е Божие дете, се оказва фактор за неговата вярност?`

Стойността, която Павел придава на наградата на верните, е това, което го кара да се вълнува от страданието за Христос. Той пише от затвора: „Братя, аз не смятам, че съм уловил, но едно правя – като забравям това, което е назад, и се простирам към това, което е напред, впускам се към прицелната точка за наградата на горното призвание от Бога в Христос Исус” ( Филипяни 3:13,14 ).

`Прочетете 1 Тимотей 6:6-12 , който вече разгледахме, но си струва отново да се върнем на този текст. Каква е съществената вест в тези стихове, особено за нас като християни?`

От библейска гледна точка, просперитетът е да имате това, от което се нуждаете, когато се нуждаете от него. Това не е същото като трупане на притежания. Просперитетът също така изисква обещанието на Бога във Филипяни 4:19 : „А моят Бог ще снабди всяка ваша нужда според Своето богатство в слава в Христос Исус“. И накрая, просперитетът означава да бъдете благодарни за това, което имате в Господа, и да Му се доверявате във всичко. Бог не обещава на децата Си, че всички те ще бъдат богати с благата на този свят. Всъщност казва, че всички, които живеят благочестив живот, ще бъдат преследвани. Това, което ни предлага, е по-добро от всяко светско богатство. Той казва: „Аз ще снабдя нуждите ви и където и да отидете, Аз ще бъда с вас“.А после, в края Той ще даде на верните Си истинско богатство, посвещение и вечен живот. Каква невероятна награда!

Към края на живота си Павел е в състояние да каже: „Защото аз ставам вече принос и времето на моето напускане настава. Аз се подвизах в доброто войнстване, пътя свърших, вярата опазих; отсега нататък се пази за мене венецът на правдата, който Господ, праведният Съдия, ще ми въздаде в онзи ден; и не само на мен, а и на всички, които са обикнали Неговото явяване“ ( 2 Тимотей 4:6-8 ). Дано всички ние чрез Божията благодат да можем да кажем същото и със същата увереност!