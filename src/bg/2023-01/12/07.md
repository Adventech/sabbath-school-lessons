---
title: Разширено изучаване
date: 24/03/2023
---

Ето една словесна картина на църковното семейство от финансово верни управители на Божието дело на земята.

Настойническа визия за църквите на адвентистите от седмия ден по света

Това се случва някъде в бъдещето; а пасторите и местните църковни лидери са успели да създадат настойническа среда в църквата. Те са научили, обучили, подкрепяли и насърчавали църковното семейство в библейското финансово управление.

Хората прилагат библейските принципи в живота си. Те израстват в щедрост, редовно спестяване за неочакваното и излизат от робството на потребителския дълг.

Техният начин на живот е белязан от умереност, дисциплина и задоволство. Парите са елиминирани като съпернически бог и хората израстват в отношенията си с Бога-Създател.

Събота сутрин е и хората пристигат за богослужение. В поведението им се усеща мир – липса на безпокойство по финансови въпроси, всеобхватно чувство на задоволство и благодарност.

Брачните конфликти за пари до голяма степен са елиминирани. Те влизат на богослужението с чувство на очакване и предвкусване на Божието присъствие и работа сред тях.

Богослуженията на църквата са напълно обезпечени и имат силна мисионска насоченост. Тя разпространява любовта на Христос по много осезаеми начини към нуждаещите се.

Предоставят се средства за осигуряване на църковните сгради, които чудесно подкрепят служението и се поддържат отлично.

Въпросът пред всички нас е: „Какво ни призовава Бог да правим с всички ресурси, които ни е поверил?“.

**Въпроси за разискване**

`В групата си обсъдете въпроса как да разбираме две много ясни библейски учения: оправданието чрез вяра и наградата според делата. Как да хармонизираме тези две понятия?`

`Защо да се научим да се задоволяваме с това, което имаме сега, не означава, че не можем да се стремим към подобряване на финансовото си състояние? Тоест защо тези възгледи не са непременно в конфликт?`

`Няма съмнение, че ни очаква цяла вечност. Какви решения вземаме сега, дори „малките“, които биха помогнали да се определи къде ще прекараме тази вечност?`

Тази събота, 25.03.2023 г., ще се молим за църкви  „Трявна“ и „Тутракан“ с групата в с. Попина.