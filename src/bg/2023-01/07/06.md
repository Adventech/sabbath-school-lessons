---
title: Помислете за човека Йов
date: 16/02/2023
---

`Прочетете Йов 1:8 . Как е описан Йов от самия Бог?`

Ето нещо впечатляващо – даже самият Бог нарича Йов „съвършен“ и „праведен“ ( Йов 1:8 ), толкова съвършен и праведен, че никой друг на земята по онова време не може да се сравнява с него. И отново, това са личните думи на Бога, дословно, за Йов.

Дори след като Йов се сблъсква с една катастрофа след друга, Бог повтаря това, което първоначално е казал за него, че няма друг на земята като него, съвършен и праведен и така нататък, само че след това се добавя нов елемент. Йов все още е всички тези неща, „при все че ти Ме подбуди против него да го погубя без причина” ( Йов 2:3 ).

И въпреки че получаваме въздействаща представа за съвършенството и честността на Йов чрез упоритото му придържане към Бога независимо от случващото се, и въпреки жалката подигравка на съпругата му: „Още ли държиш правдивостта си? Похули Бога и умри!“ ( Йов 2:9 ), книгата разкрива друг аспект от живота на Йов, преди драмата тук да се развие.

`Прочетете Йов 29:12-16 . Какво е описано тук, което ни дава още по-добра представа за тайната на характера на Йов?`

Може би това, което е най-проницателно тук, са думите на Йов: „И изследвах делото на непознатия за мене“ ( Йов 29:16 ). С други думи, Йов не просто е чакал например някой парцалив просяк да се приближи до него за милостиня. Вместо това е бил деятелен в търсенето на нуждите и после е действал според тях. Елън Уайт заявява: „Не чакайте те [бедните] да привлекат вниманието ви към нуждите си. Постъпвайте като Йов. Нещото, което не знае, той издирва. Идете на проучвателна обиколка и научете какво е необходимо и как може да бъде най-добре доставено“ (Свидетелства към църквата. Т. 5, с. 151 – англ. изд.). Това е ниво на управление на парите и ръководене на Божиите ресурси, което е непозната практика на много от Божиите деца днес.

`Прочетете Исая 58:6-8 . Как бихме могли да вземем тези древни думи и да ги приложим към себе си днес?`