---
title: Работа с почтеност
date: 22/02/2023
---

Друга фаза на „успешния“ живот, последната, има потенциала да бъде най-приятната – особено ако решенията от по-ранните години са били мъдри и не са били съсипани от неочаквани събития. В идеалната ситуация родителите са възпитали децата си, за да станат независими възрастни, жилището е изплатено, нуждите от транспорт са задоволени, няма дългове и има достатъчен поток от приходи, за да осигури нуждите на възрастното семейство.

Бог призовава децата Си към по-висок стандарт в работата и в живота. Този стандарт е Божият закон, записан в сърцата ни (вж. Йеремия 31:33 ) и отразен в характерите ни. Тъй като обществото ерозира и християнското обучение се размива и свежда до минимум, за отделния християнин ще стане още по-важно да живее и работи на безупречно ниво. Библията казва: „За предпочитане е добро име, отколкото голямо богатство, и благоволение е по-добро от сребро и злато ” ( Притчи 22:1 ).

Писанието е записало случаи на работодатели, които признават, че са благословени, защото са имали благочестив служител. Когато Яков пожелава да напусне своя тъст Лаван и да се върне със семейството си в своята родина, Лаван го умолява да не си тръгва, казвайки: „Ако съм придобил твоето благоволение, остани, защото разбрах, че Господ ме е благословил заради тебе“ ( Битие 30:27 ). И когато Йосиф е продаден в робство в Египет, неговият господар Петефрий прави подобно наблюдение относно работата на Йосиф и го възнаграждава по съответния начин.

`Прочетете Битие 39:2-5 . Въпреки че текстовете не ни казват конкретно, според вашата представа кое е онова в Йосиф, което кара господаря му да гледа толкова благосклонно към него?`

„И така, ядете ли, пиете ли, вършите ли нещо, всичко вършете за Божията слава” ( 1 Коринтяни 10:31 ). Така че в нашата работа и управление на финансите, каквото и да правим, трябва да вършим всичко за Божия слава. Той е Този, който ни дава знанието и силата да успеем в живота.

„Твое, Господи, е величието и силата, и великолепието, и сиянието, и славата; защото всичко е Твое, което е на небето и на земята; Твое е царството, Господи, и Ти си нависоко като глава над всичко.   Богатствата и славата са от Теб и Ти владееш над всичко; в Твоята ръка е могъществото и силата и в Твоята ръка е да възвеличаваш и да укрепяваш всички“ ( 1 Летописи 29:11,12 ).

`Кои са принципите, които следвате не само в работата, но и в живота като цяло? Какви промени може да се наложи да направите?`