---
title: Първите неща на първо място
date: 19/02/2023
---

`Прочетете Еклесиаст 12:1 . Каква е вестта към нас тук?`

Когато младостта премине в зрялост, започваме да мислим за това, че трябва да задоволим основните си нужди – храна, облекло и подслон. Самият Исус ни казва как правилно да подреждаме приоритетните си нужди, когато заявява: „Но първо търсете Божието царство и Неговата правда; и всичко това ще ви се прибави” ( Матей 6:33 ). Разбира се, за тези, които са по-възрастни и които не са направили избора за Исус в младостта си, все още има време да вземат правилните решения относно настойничеството. Както видяхме в Битие 28:20-22 , Яков прави някои важни житейски избори – както духовни, така и финансови. Във видението Господ се представя на Яков като „ Господ, Бог на баща ти Авраам и Бог на Исаак ” ( Битие 28:13 ). После, като част от своя обет към Бога, Яков казва: „Господ ще бъде мой Бог“ ( Битие 28:21 ).

`Прочетете Битие 29:9-20 . Какво е ключово за времето на това събитие в живота на Яков?`

След като Яков поема своите духовни и финансови ангажименти към Бога, Господ го насочва към Рахил при кладенеца (вж. Битие 29:9-20 ). Подходящо е да вземете своето духовно решение или решението за бъдещата си работа, преди да се обвържете в брак. Вашият бъдещ брачен партньор трябва да знае „в какво се забърква“. Този човек отдаден християнин ли е? В какъв вид работа ще се включи? Дали ще бъде учител, медицинска сестра, адвокат, работник или пък нещо друго? На какъв живот ще се посветя? Други въпроси, които се нуждаят от отговори преди брачния ангажимент, са: Какво ниво на образование сме получили? С какви дългове влизаме в брака?Готов ли съм да приема тази ситуация като част от моята отговорност?

`Прочетете 2 Коринтяни 6:14,15 . Защо този принцип е толкова важен, за да го вземете предвид, когато търсите партньор в живота си? Въпреки че не гарантира добър брак, защо би помогнал за подобряване на шансовете за един сполучлив брак?`