---
title: Планиране за успех
date: 18/02/2023
---

### За изучаване през седмицата
Еклесиаст 12:1; Битие 2:15; 1 Тимотей 5:8; Колосяни 3:23,24; Битие 39:2-5; Притчи 3:5-8.

> <p>Стих за запаметяване</p>
> „ Каквото и да вършите, работете от сърце, като за Господа, а не като за човеци; понеже знаете, че за награда от Господа ще получите наследството. Слугувайте на Господ Христос ” (Колосяни 3:23,24).

Повечето хора искат да живеят „успешен“ и щастлив живот. Разбира се, в един грешен свят, където трагедията и бедите могат да връхлетят в един миг, тази цел може би невинаги е лесна за постигане.

След това възниква и въпросът как да дефинираме „успеха“. Да си припомним случая с Йосиф в Египет; ако някога е имало успешен живот, това със сигурност би бил той, нали? От затвора до двореца, нещо такова. От друга страна, какво ще кажете за Йоан Кръстител? Той отиде от затвора до гроба. Колко успешен беше животът му? Отново всичко зависи от това как дефинирате „успеха“.

Тази седмица ще разгледаме идеята за „успеха“ в контекста на основните принципи на управление и финансови правила. Без значение кои сме или къде живеем, парите и финансите ще бъдат част от живота ни, независимо дали това ни харесва, или не. В такъв случай кои са някои от стъпките, практичните стъпки, които можем да предприемем по своя път? Макар и да не гарантират „успех“, те все пак могат да ни помогнат да избегнем често срещаните клопки и грешки, които биха могли да направят финансовия успех малко по-труден.