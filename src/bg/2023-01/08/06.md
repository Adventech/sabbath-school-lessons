---
title: Търсене на благочестив съвет
date: 23/02/2023
---

Има десетки светски гурута по управление на парите, но Бог ни предупреждава да не се консултираме с тях за управлението на активите, които ни е поверил. „Блажен онзи човек, който не ходи по съвета на нечестивите и в пътя на грешните не стои, и в събранието на присмивателите не седи; а се наслаждава в закона на Господа и в Неговия закон се поучава ден и нощ. Ще бъде като дърво, посадено при потоци води, което дава плода си на времето си и чийто лист не повяхва; във всичко, което върши, ще благоуспява” ( Псалми 1:1-3 ).

И така, човекът, който се наслаждава на закона на Господа (тук законът може да се разбира в по-широк смисъл като Божието Слово), ще бъде благословен. Вижте колко просто е това? И той ще просперира – ще бъде успешен.

`Прочетете Притчи 3:5-8 . Как прилагаме този принцип в нашите основни финансови дела?`

Един преглед на библейските съвети относно управлението на финансите ни дава много ценни идеи, които да следваме. Нека разгледаме седем от тях.

1. Бъдете организирани. Разработете план за разходите (Притчи 27:23,24). Много семейства просто съществуват от заплата до заплата. Без простичък план за печелене, харчене и спестяване животът е много по-стресиращ.
2. Харчете по-малко, отколкото печелите. Решете да живеете според възможностите си (Притчи 15:16). Много семейства в западните страни всъщност харчат повече, отколкото припечелват. Това е възможно само поради наличието на кредити и дългове. Редица проблеми измъчват тези, които трупат дългове.
3. Спестявайте част от всеки цикъл на плащане (Притчи 6:6-8) . Спестяваме, за да правим по-големи покупки в бъдеще и да се погрижим за непланирани разходи, като злополуки или болести. Някои спестявания биха могли да се използват за планиране на времето, когато поради напредване на възрастта вече няма да можем да бъдем наети на работа.
4. Избягвайте дълговете като тези при COVID-19 (Притчи 22:7) . Лихвата е един разход, без който можете да живеете. Човек или семейство, живеещи с дългове, тоест с пари назаем, на практика днес живеят с пари, които се очаква да спечелят в бъдеще. Ако настъпят някакви промени в живота ви, това може да доведе до сериозни финансови сътресения.
5. Бъдете прилежен работник . „Душата на ленивия желае и няма, а душата на трудолюбивите ще се насити” ( Притчи 13:4 ).
6. Бъдете финансово верни на Бога (Второзаконие 28:1-14) . Никое семейство не може да си позволи да живее без Божието благословение.
7. Не забравяйте, че тази земя не е нашият истински дом . Нашето управление на средствата говори много за това къде са върховните ни приоритети (вж. Матей 25:14-21 ).