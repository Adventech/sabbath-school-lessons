---
title: Съдебният процес
date: 17/12/2022
---

### За изучаване през седмицата
Матей 25:31-46; Даниил 7:9-14; 1 Коринтяни 6:2,3; 2 Петър 2:4-6; Малахия 4:1; Откровение 21:8.

> <p>Стих за запаметяване</p>
> „Защото всички трябва да застанем открити пред Христовия съд, за да получи всеки според каквото е правил в тялото – било добро или зло“ (2 Коринтяни 5:10).

Ако Писанието е категорично за едно нещо, това е реалността на съда. Бог ще съди света. Стиховете и в Стария, и в Новия Завет са изобилни и съвсем ясни. Тук няма справедливост, но един ден такава ще има.

Библията казва, че Бог е „съвършен в знание“ ( Йов 37:16 ) и „знае всичко“ ( 1 Йоан 3:20 ), включително и най-скритите ни намерения ( Еклесиаст 12:14; Йеремия 17:10 ). Можем да се скрием от всеки и от всичко, но нищо не остава скрито от Бога.

От този факт произтича, че Бог няма нужда от съд за самия Себе Си, за да разбере как живее всеки един човек. Божиите съдби всъщност са божествено помирение, провеждано заради Неговите създания както на небето, така и на земята. Този процес има космическо-историческо естество, защото Луцифер е започнал бунта си в небето, а след това той се е разпространил и в нашия свят ( Откровение 12:7-9 ).

През тази седмица ще разгледаме съда в края на времето с трите му основни фази: предадвентен съд, съд през Милениума и екзекутивен съд. Целият процес завършва с оправдаването на праведните и втората смърт за нечестивите.