---
title: Разширено изучаване
date: 25/11/2022
---

Прочетете от Елън Уайт: гл. „Утвърдена е голяма бездна“ от кн. „Притчи Христови“; гл. „Голгота“ от „Копнежът на вековете“; и гл. „Учителите като образец за християнска почтеност“ от кн. „Основи на християнското образование“.

„В притчата за богаташа и Лазар Христос показва, че в този живот човек решава вечната си съдба. През благодатното време се предлага Божията благодат на всеки човек. Но ако хората пропиляват възможностите си чрез себеугаждане, те сами се лишават от вечния живот. Няма да им бъде дадено никакво допълнително благодатно време. Със собствения си избор те утвърждават една непроходима бездна между себе си и своя Бог“ (Уайт, Е. Притчи Христови. С., Ел Уай, 2013, с. 164).

„Когато онези първи християни бяха пращани в изгнание по планини и пустини, когато бяха оставяни в тъмници да умират от глад, студ и мъчения, когато мъченичеството изглеждаше единственият изход от беди, те се радваха, че бяха счетени за достойни да страдат за Христос, Който беше разпнат за тях. Достойният им пример ще бъде утеха и насърчение за Божия народ, който ще навлезе във време на скръб, каквото никога не е имало“ (Уайт, Е. Свидетелства към църквата. Т. 5. С. 213 – англ. изд.).

**Въпроси за разискване**

`Как цялостната библейска представа за човешката природа ни помага по-добре да разберем някои от пасажите, които изучавахме през тази седмица?`

`Разсъждавайте за разликата между безкомпромисната религия на християнските мъченици и гъвкавата религия на нашето постмодерно поколение. Иначе казано, за какво си струва да умреш? Ако човек смята, че всички истини са просто относителни или зависят от културата, тогава защо да умира за която и да било от тях? Същевременно какво можем да научим от онези, които са били готови да умрат за каузи, които ние смятаме за фалшиви?`

`Поразсъждавайте още малко върху притчата за богаташа и Лазар. Когато Исус е възкресен от мъртвите, мнозина повярват в него. Обаче има и такива, които разполагат със същите доказателства, но не вярват. Какво ни говори това за закоравяването на човешкото сърце към истината? Как да се предпазим от подобно коравосърдечие?`

`Исус говори за времето, когато мъртвите ще оживеят: „онези, които са вършили добро, ще възкръснат за живот, а които са вършили зло, ще възкръснат за осъждане“ (Йоан 5:29). Тези две събития са разделени от хиляда година, въпреки че звучи сякаш се случват по едно и също време. Как това би могло да ни помогне да разберем по-добре какво казва Павел във Филипяни 1:23?`

Тази събота, 26.11.2022 г., ще се молим за църкви „Пловдив Център” с групата в Ново село и „Поморие”.