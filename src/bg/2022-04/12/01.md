---
title: Библейската гледна точка
date: 10/12/2022
---

### За изучаване през седмицата
Лука 2:52; Матей 4:23; 1 Коринтяни 6:19,20; Псалми 24:3,4; Деяния 8:4-24; 1 Йоан 3:1-3.

> <p>Стих за запаметяване</p>
> „А сам Бог на мира да ви освети напълно; и дано се запазят непокътнати духът, душата и тялото ви без порок до пришествието на нашия Господ Исус Христос“ (1 Солунци 5:23).

Книгата „Откровение“ говори за две големи „глобализации“ преди Второто пришествие на Христос. Откровение, 13 глава е глобализацията на заблудата , когато „целият свят“ учуден ще отиде да последва звяра от морето ( Откровение 13:3,7,8,12,16). Откровение, 14 глава подчертава глобализацията на истината , когато „вечното благовестие“ ще бъде проповядвано на „всеки народ и племе, език и люде“ ( Откровение 14:6,7 ). През тези „усилни времена“ ( 2 Тимотей 3:1 ) ще духа „всеки вятър на учение“ ( Ефесяни 4:14 ) и хората ще „отвърнат ушите си от истината, ще се обърнат към басните“ ( 2 Тимотей 4:4 ). „Чрез двете големи заблуди – безсмъртието на душата и светостта на неделята – Сатана ще подчини хората на измамите си. Докато първата поставя основите на спиритизма, втората създава връзка на близост с Рим“ (Уайт, Е. Великата борба. С., Нов живот, 2018, с. 398).

До разгръщането на тези последни събития трябва да останем твърди в убеждението си в цялата истина, с която разполагаме, а тя включва естеството на човека и смъртта, докато търсим ръководството на Светия Дух, за да бъдем готови за Христовото славно явяване.