---
title: Готови за Неговото явяване
date: 15/12/2022
---

Живеем в безумен свят с твърде много изкуствено създадени нужди и омайващи развлечения. Ако не внимаваме, те биха могли да отнемат цялото ни време и да изопачат приоритетите ни. Това не е просто още един страничен продукт от нашия глобализиран кибер свят: във всяка епоха християните трябва да бъдат нащрек в една или друга степен за опитите на Сатана да ги отклони от наистина важните неща в живота.

Кой ли не е застрашен да отклони погледа си от Господа и да живее със светски, плътски неща, ако не внимава: неща, които всъщност не могат да ни донесат удовлетворение и са способни да доведат до духовната ни гибел?

`Прочетете 2 Петър 3:14 и 1 Йоан 3:1-3 . Каква разлика виждате между това да се подготвяме за Второто пришествие и да бъдем готови за това славно събитие?`

Често идеята за постоянна подготовка за Второто пришествие се превръща в извинение за постоянно отлагане. Тя лесно може да накара човек да се отпусне с мотивите на злия слуга: „Господарят ми се забави“ ( Матей 24:48 ).

`Прочетете Псалми 95:7,8; Евреи 3:7,8,15; 4:7 . Какво казват тези стихове за готовността ни точно в този момент?`

От библейска гледна точка, времето за спасението е винаги „днес“ и никога утре ( Псалми 95:7,8; Евреи 3:7,8,15; 4:7 ). И още нещо: докато не преживеем голямо обръщане, ще продължаваме да бъдем това, което сме в момента. Самото време не обръща необърнатите. Ако човек не израства постоянно в благодатта и не върви напред с вяра, ще бъде склонен да отпада, да се закоравява, да става скептичен, циничен, дори невярващ.

От тази гледна точка, можем да кажем, че всеки един ден от нашия живот е живот в миниатюра. Затова с Божията благодат трябва да планираме бъдещето си, но трябва да живеем всеки ден готови за завръщането на Исус – особено като знаем, че има непредвидени обстоятелства и днес може да е последният ни ден.

`Как можеш днес да си готов за завръщането на Исус, ако Той се върнеше точно сега? Обсъди отговора си с групата в събота.`