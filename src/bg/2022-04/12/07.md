---
title: Разширено изучаване
date: 16/12/2022
---

Прочетете от Елън Уайт: гл. „Лечение на ума“ от кн. „По стъпките на великия Лекар“ и гл. „Разлика между истински и фалшиви теории“ от кн. „Осветеният живот“.

„Великата борба приближава към своя край. Всеки доклад за бедствие по море или суша е свидетелство за факта, че краят на всичко е наближил. Войни и слухове за войни оповестяват това. Има ли християнин, чийто пулс да не се ускорява, когато предугажда великите събития, които се разкриват пред нас? Господ иде. Чуваме стъпките на приближаващия Бог“ (Уайт, Е. Мараната. С. 220 – англ. изд.).

„Ден след ден живейте с вяра. Не се безпокойте и не се отчайвате от мисли за времето на скръбта, за да не си създавате преждевременно период на скръб. Не мислете постоянно: „Боя се, че няма да устоя във великия ден на изпитанието“. Трябва да живеете за настоящето, само за днешния ден. Утрешният не е във ваша власт. Днес трябва да побеждавате себе си. Днес трябва да се молите. Днес трябва да водите добрата битка на вярата. Днес трябва да вярвате, че Бог ви благославя. И когато спечелите победата над тъмнината и неверието, ще удовлетворите изискванията на Учителя и ще станете благословение за хората около вас“ (Уайт, Е. Знамения на времето , 20 октомври 1887).

„Господ ще дойде скоро и трябва да бъдем готови да Го посрещнем с мир. Нека да решим да направим всичко, което зависи от нас, за да предадем светлината на хората около нас. Не бива да сме тъжни, а весели и да държим Господ Исус винаги пред себе си. (…) Трябва да бъдем готови и да очакваме Неговото явяване. Колко славно ще е да Го видим и да ни поздрави като Свои изкупени! Дълго време чакахме, но вярата ни не бива да отслабва. Ако само успеем да видим Царя в красотата Му, ще бъдем завинаги благословени. Струва ми се, че трябва да извикам силно: „Вървим към дома“. Наближаваме времето, когато Христос ще дойде със сила и голяма слава, за да вземе Своите изкупени и да ги отведе във вечния им дом“ (Уайт, Е. Небето. С. 165, 166 – англ. изд.).

**Въпроси за разискване**

`Как идеята за личността – тяло, душа и дух като неделимо цяло – ни помага да разберем по-добре всеобхватността на религията и значението на начина ни на живот?`

`Всички истински пробуждания и реформации са теоцентрични (Бог стои в центъра) и никога антропоцентрични (фокусирани върху човешкото поведение). Как притчата за фарисея и бирника (Лука 18:9-14) илюстрира този принцип?`

`В групата обсъдете отговора си на последния въпрос от четвъртък. Как бихте могли да знаете дали сте готови, и да имате увереност, без да сте самонадеяни?`

Тази събота, 17.12.2022 г., ще се молим за църкви „Русе” с групите в Борово, Бъзовец и Копривец и  „Самоков”.