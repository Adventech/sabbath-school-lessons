---
title: Разбиране на човешката природа
date: 08/10/2022
---

### За изучаване през седмицата
Битие 1:24-27; 2:7,19; Матей 10:28; Еклесиаст 12:1-7; 3 Царе 2:10; 22:40.

> <p>Стих за запаметяване</p>
> „И Господ Бог създаде човека от пръст от земята и вдъхна в ноздрите му жизнено дихание; и човекът стана жива душа“ (Битие 2:7).

Противоречието между Божието Слово „Ще умреш“ ( Битие 2:16,17 ) и сатанинското фалшиво обещание „Никак няма да умрете!“ ( Битие 3:4 ) не се ограничава до Едемската градина. То отеква през цялата история.

Много хора се опитват да нагодят думите на Сатана към Божието Слово. За тях предупреждението „Ще умреш“ се отнася само до кратковременното физическо тяло, докато обещанието „Никак няма да умрете!“ говори за безсмъртната душа или дух.

Но този подход малко олеква. Могат ли да бъдат хармонизирани противоположните думи на Бога и на Сатана? Съществува ли нематериална душа или дух, който продължава съзнателно да съществува след физическата смърт? Има много философски и дори научни опити да се отговори на тези въпроси. Но като християни, които признаваме Библията за авторитет, трябва да приемем, че единствено Всемогъщият Бог, Който ни е създал, е и Този, Който ни познава съвършено ( Псалом 139 ). Следователно само в Неговото Слово, отправено към нас, в Писанието, можем да намерим отговорите на тези най-важни въпроси.

Тази седмица ще разгледаме как Старият Завет определя естеството на човека и състоянието на хората при смъртта.