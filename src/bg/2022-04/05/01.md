---
title: Възкресения преди Кръста
date: 22/10/2022
---

### За изучаване през седмицата
Юда 9; Лука 9:28-36; 3 Царе 17:8-24; Лука 7:11-17; Марк 5:35-43; Йоан 11:1-44.

> <p>Стих за запаметяване</p>
> „Исус ѝ каза: Аз съм възкресението и животът. Който вярва в Мене, макар и да умре, ще живее. Никой, който е жив и вярва в Мене, няма да умре вовеки. Вярваш ли в това?“ (Йоан 11:25,26).

Старозаветните споменавания на възкресението, които досега разгледахме, са предимно основани на лични очаквания ( Йов 19:25-27; Евреи 11:17-19; Псалми 49:15; 71:20 ) и обещания за бъдещето ( Даниил 12:1,2,13 ). Обаче имаме и записани в боговдъхновеното Слово случаи, при които хора наистина са били възкресени от мъртвите.

Първо е възкресението на Мойсей ( Юда 9; Лука 9:28-36 ). В периода на монархията на Израил са възкресени също синът на вдовицата от Сарепта ( 3 Царе 17:8-24 ) и синът на сунамката ( 4 Царе 4:18-37 ). Когато Христос е тук в плът, възкресява сина на вдовицата от Наин ( Лука 7:11-17 ), дъщерята на Яир ( Лука 8:40-56 ), а след това Лазар ( Йоан, 11 глава ). Освен Мойсей, всички те са възкресени като смъртни, които после отново умират. Тези случаи потвърждават също и библейското учение за несъзнателното състояние на мъртвите ( Йов 3:11-13; Псалми 115:17; 146:4; Еклесиаст 9:5,10 ). В никой от тези разкази, нито пък в други библейски разкази за възкресения, не се споменава нищо за предполагаем живот след смъртта.

Тази седмица ще разгледаме по-подробно възкресенията преди смъртта и възкресението на Христос.