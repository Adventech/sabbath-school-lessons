---
title: Разширено изучаване
date: 28/10/2022
---

Прочетете от Елън Уайт: гл. „Смъртта на Мойсей“ от кн. „Патриарси и пророци“; „Глас на строго изобличение“ и „Пророк на мир“ от кн. „Пророци и царе“; „Стотникът“, „Докосване с вяра“ и „Лазаре, излез!“ от кн. „Копнежът на вековете“.

„В Христос има живот, оригинален, незает и непроизтичащ от никого. „Който има Сина, има този живот“ ( 1 Йоан 5:12 ). Божествеността на Христос е увереността на вярващия във вечния живот. „Който вярва в Мене – казва Исус – макар и да умре, ще живее. Никой, който е жив и вярва в Мене, няма да умре вовеки. Вярваш ли в това?“. Христос тук [в Йоан 11:25,26 ] гледа напред към времето на Своето второ идване. Тогава праведните мъртви ще бъдат възкресени нетленни, а живите праведни ще бъдат отведени в небето, без да видят смърт. Чудото, което Христос щеше да извърши, възкресявайки Лазар от мъртвите, щеше да символизира възкресението на всички праведни мъртви. Чрез слово и дело Той се обяви за Източник на възкресението. Този, Който скоро щеше да умре на Кръста, стоеше с ключовете на смъртта като победител над гроба и утвърди правото и силата Си да дава вечен живот“ (Уайт, Е. Копнежът на вековете. С., Нов живот, 2005, с. 322).

**Въпроси за разискване**

`Много хора са починали по време на пророческото служене на Илия и Елисей, както и докато Христос служи на земята. Само няколко души са възкресени ( Лука 4:24-27 ). Помислете също за преживяването на всички мъртви: независимо дали са били възкресени в миналото, или при Второто пришествие, има ли разлика за тях във връзка със състоянието на мъртвите?`

`Много писатели през вековете са писали за това колко е безсмислен един живот, неминуемо завършващ със смърт. Заедно с всички други живи същества – пилета, бобри, стриди и пр. – ние също умираме. Обаче за хората това в известен смисъл е по-лошо, отколкото за животните, защото ние знаем, че ще умрем ( Еклесиаст 9:5 ). Пилетата, бобрите и стридите не знаят. Тогава защо обещанието за възкресението е толкова важно за нас?`

`Ако смятате, че душата е безсмъртна и че мъртвите, особено праведните мъртви, живеят в небето, след като умрат, за какво тогава би било необходимо възкресение в края на времето?`

`Ако някой минувач попита: „Сали тук ли е?“, бихте могли да отговорите: „Да, но спи“. Ако обаче някой попита: „Сали тук ли е?“, няма да отговорите: „Да, но тя е мъртва“. Защо не? Какво ни говори това за естеството на смъртта?`

Тази събота, 29.10.2022 г., ще се молим за църкви  „Монтана Б” и „Нова Загора ”.