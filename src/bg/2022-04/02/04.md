---
title: „Никак няма да умрете“
date: 04/10/2022
---

`Прочетете Битие 3:4. По какви различни начини е повтаряна тази лъжа в течение на вековете?`

Много силна изява на тази лъжа откриваме в широко разпространеното вярване в безсмъртието на душата. Този възглед е в основата на много древни религии и философии. В Древен Египет той предизвиква появата на мумифицирането и погребалната архитектура, както виждаме от пирамидите.

Същата теория става и един от основните стълбове на гръцката философия. Например в „Републиката на Платон“ Сократ пита Главкон: „Не знаеш ли, че нашата душа е безсмъртна и никога не загива?“. В Платоновия „Федон“ Сократ твърди с подобни думи, че „душата е безсмъртна и нетленна, а душите ни всъщност ще живеят в Хадес“. Тези философски идеи ще повлияят върху по-голямата част от Западната култура и дори християнството след апостолическата епоха. Но техният произход е много по-древен – още в Едемската градина от самия Сатана.

Същността на едемското изкушение е уверението на Сатана към Ева: „Никак няма да умрете!“ ( Битие 3:4 ). С тези подчертано убедителни думи Сатана поставя своето слово над Божието Слово.

`Вместо безсмъртие на душата, какво учат следните стихове и как може да бъдат използвани за опровергаване на тази лъжа? ( Псалми 115:17; Йоан 5:28,29; Псалми 146:4; Матей 10:28; 1 Коринтяни 15:51-58 ).`

Сатанинската теория за естественото безсмъртие на душата устоява дори и в съвременния свят. Книги, филми и телевизионни програми продължават да прокламират идеята, че когато починем, просто преминаваме в друго състояние на съзнанието. Колко тъжно, че тази заблуда се прогласява дори от много християнски амвони. Дори науката се е намесила в темата. Има една фондация в Съединените щати, опитваща се да създаде технология, която според твърденията ще ни даде възможност да се свързваме с мъртвите, за които се вярва, че все още са живи, но съществуват като СМЛ, „следматериални личности“. При такова преобладаващо разпространение на тази заблуда, не изненадващо, че тя ще играе решаваща роля при последните събития от човешката история.

`Как се проявява споменатата лъжа във вашата култура? Защо трябва да разчитаме на Божието Слово дори когато сетивата ни говорят нещо друго?`