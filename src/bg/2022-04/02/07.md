---
title: Разширено изучаване
date: 07/10/2022
---

Прочетете от Елън Уайт: гл. „Изкушението и падението“ и „Планът на изкуплението“ от кн. „Патриарси и пророци“; гл. „Познанието на доброто и злото“ от кн. „Възпитание“ на Елън Уайт.

В последните години се правят проучвания за така наречените „преживявания, близки до смъртта“. Случва се хората да „умрат“ или сърцата им да спрат, както и дишането. Обаче след това те оживяват и разказват фантастични истории, че са се пренесли в друго царство на съществуване и са срещнали някакво същество от светлина. Някои дори говорят, че са срещнали отдавна починали роднини. Много хора, дори християни, които не разбират истината за смъртта, вярват, че тези истории са абсолютно доказателство за безсмъртието на душата. Обаче (и това трябва да е най-категоричното предупреждение, че нещо не е наред) повечето от хората, които са имали подобни преживявания, твърдят, че духовните същества, които са срещнали през тези преживявания, близки до смъртта, са ги утешавали с нежни думи, казали са им хубави неща за любовта, мира и добротата. Но не са чули нищо за спасението в Христос, нищо за греха и нищо за съда. Въпреки че са вкусили от християнския живот след смъртта, не е ли трябвало да получат поне мъничко от най-основните християнски учения заедно с него? А пък информацията много прилича на „Ню Ейдж“ ученията, което би могло да обясни защо в повечето случаи потърпевшите са по-малко на християнска вълна, отколкото, преди да „умрат“. Защо никои от християните, убедени, че собствените им преживявания са били преживяване на християнския рай, така и не получават никаква християнска теология, докато са там, а голяма доза от сантименталността на „Ню Ейдж“? Отговорът е, че те са измамени от същия, който е подмамил Ева в Едем, и то със същата лъжа (Урок 11).

**Въпроси за разискване**

`Как опитността на Адам и Ева показва, че Божията прошка не заличава задължително всички последици от греха? Защо винаги трябва да помним тази важна истина?`

`Дървото за познаване на доброто и злото е „омагьосаната почва“ на врага на Адам и Ева. На коя „омагьосана почва“ можем да бъдем ние изкушени да пристъпим?`

`Сатана се опитва да подведе Божия народ да вярва, че „изискванията на Христос не са толкова строги, щом веднъж повярва, и че ако се нагажда към света, ще оказва по-голяма влияние върху светските хора“ (Уайт, Е. Свидетелства към проповедниците. С., Ел Уай, 2019, с. 372). Какво трябва да правим, за да не попаднем в този хитър капан?`

Тази събота, 08.10.2022 г., ще се молим за църкви „Кюстендил Б” с групата в Лиляч и „Кюстендил Свобода”.