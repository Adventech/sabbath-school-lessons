---
title: Новозаветната надежда
date: 12/11/2022
---

### За изучаване през седмицата
1 Коринтяни 15:12-19; Йоан 14:1-3; 6:26-51; 1 Солунци 4:13-18; 1 Коринтяни 15:51-55.

> <p>Стих за запаметяване</p>
> „И свидетелството е това, че Бог ни е дал вечен живот и че този живот е в Неговия Син. Който има Сина, има този живот; който няма Божия Син, няма този живот“ (1 Йоан 5:11,12).

Макар да пишат на гръцки, всички новозаветни автори (освен Лука) са юдеи и разбира се, подхождат към естеството на хората от холистичната юдейска гледна точка, а не от езическата гръцка перспектива.

Следователно за Христос и апостолите християнската надежда не е нова надежда, а по-скоро изпълнение на древната надежда, която вече са имали патриарсите и пророците. Например Христос споменава, че Авраам е видял Неговия ден и се е зарадвал за това ( Йоан 8:56 ). Юда заявява, че Енох е пророкувал за Второто пришествие ( Юда 14,15 ). А книгата „Евреи“ говори за героите на вярата, които са очаквали небесна награда, но няма да я получат, докато ние не получим своята ( Евреи 11:39,40 ). Това твърдение би било безсмислено, ако душите им вече бяха при Господа в небето.

Като подчертава, че само онези, които са в Христос, имат вечен живот ( 1 Йоан 5:11,12 ), Йоан опровергава теорията за естественото безсмъртие на душата. Наистина няма вечен живот без спасителна връзка с Христос. Следователно новозаветната надежда е фокусирана върху Христос и е единствената, която гарантира, че този смъртен живот един ден ще стане безсмъртен.