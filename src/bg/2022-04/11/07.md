---
title: Разширено изучаване
date: 09/12/2022
---

Прочетете от Елън Уайт: гл. „Как да се отнасяме към фалшива наука, култове, „...изми“ и тайни общества“ от кн. „Евангелизъм“, и гл. „Спиритизъм“ от кн. „Сблъсък“.

Съществува една фондация, която твърди, че разработва технология, която ще ни позволи да влезем в контакт с починалите „чрез съобщения, телефонни обаждания и видео разговори“. Наричайки мъртвите ПМЛ (постматериални личности), нейният уебсайт твърди, че когато хората умрат, те просто преминават в „друга фаза от вечността“, но „съхраняват съзнанието, самоличността и основните аспекти от предишната си физическа форма“. А най-важното е, че хората от „ Soulphone “ твърдят, че разработват технология от три фази, която ще позволи общуване между материалните и постматериалните личности.

Първата фаза ще „позволи изпращане на съобщения на постматериалното семейство, приятели и експерти във всяка област“. Фаза две уж ще „направи възможни разговорите с близки, които живеят в друга част на вечността“. А за третата фаза се казва, че ще отвори пътя за „чуване и виждане на тези, които преживяват обсега на всички възможности от различна точка на наблюдение“.

Особено плашещо е как те тестват дали свързващите се мъртви са наистина тези, които твърдят, че са. „Например – казва сайтът – един опечален родител може да зададе следния въпрос на син или дъщеря, който е отишъл в другия свят: „Имаше ли куче на име Снупи, когато беше дете? Дадохме ли ти джобно ножче за десетия ти рожден ден?“. Колко интересно, като имаме предвид следното предупреждение: „Духовни същества понякога се явяват на хора в образа на починалите им приятели и разказват случки от техния живот, и извършват действия, които те са извършвали, докато са били живи“ (Уайт, Е. Патриарси и пророци. С. 684 – англ. изд.).

**Въпроси за разискване**

`Използвайки извинението за културна приемливост, много християни поглъщат всичко от медиите. Кои библейски принципи трябва да ръководят отношенията ни с медиите, особено когато те открито пропагандират възгледи, за които знаем, че са погрешни и измамни (Псалми 101:1-8; Притчи 4:23; Филипяни 4:8)?`

`Как бихме могли да помогнем на другите да преодолеят сатанинските измами в края, без самите ние да се поддадем на фалшивите влияния на същите тези измами?`

`Много християни виждат в историята за призоваването на „Самуил“ от гроба библейско доказателство, че мъртвите продължават да живеят. Какво ни говори този разказ за факта, че не можем да разчитаме само на един стих или история, за да изградим доктрина, а вместо това трябва да обхванем всичко, което казва Библията по даден въпрос?`

Тази събота, 10.12.2022 г., ще се молим за църкви „Расово” и „Розино”.