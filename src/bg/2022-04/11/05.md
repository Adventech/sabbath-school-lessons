---
title: Магьосничество и поклонение на предците
date: 07/12/2022
---

Думата „магьосничество“ [англ. necromancy ] произлиза от гръцките думи nekros (мъртъв) и manteia (врачуване). Практикувано от древни времена, то е форма на викане на предполагаемите активни духове на мъртвите, за да се получи знание, често за бъдещи събития. Междувременно поклонението на предците е обичай да се почитат починалите предци, защото все още се смятат за част от семейството и за чиито духове се счита, че влияят върху делата на живите. Тези езически обичаи могат да бъдат особено привлекателни за хората, които вярват в безсмъртието на душата и на които им липсват починалите любими хора.

`Прочетете 1 Царе 28:3-25 . Какви духовни уроци против предполагаемото общуване с мъртвите могат да се извлекат от преживяването на Саул с жената медиум в Ендор?`

Библията заявява много ясно, че всички спиритисти, медиуми, гадатели и магьосници в древната израилева теокрация са мерзост за Господа и трябва да бъдат убити с камъни ( Левит 19:31; 20:6,27; Второзаконие 18:9-14 ). В съответствие с този закон Саул е унищожил всички медиуми и спиритисти от Израил ( 1 Царе 28:3,9 ).

Но после, след като е отхвърлен от Господа, самият Саул отива в един ханаански град Ендор, за да потърси жена медиум ( 1 Царе 28:6,7,15; Исус Навин 17:11; Псалми 83:10 ). Той я моли да призове починалия пророк Самуил, който уж се явява като дух и говори със Саул ( 1 Царе 28:13-19 ). Измамният дух, който се преструва, че е Самуил, казва на Саул: „Утре ти и синовете ти ще бъдете при мен“ ( 1 Царе 28:19). Докато предсказва смъртта на Саул, този измамлив дух, който приема образа на Самуил, потвърждава небиблейската теория за естествено безсмъртие на душата. Това е завладяваща измама и Саул е трябвало да бъде по-разумен, за да не се въвлича в дейност, която преди това е осъдил.

Повече от два века по-късно пророк Исая пише: „И когато ви кажат: Допитвайте се до запитвачите на зли духове и до врачовете, които шепнат и мърморят, отговорете: Не трябва ли един народ да се допита до своя Бог? Ще прибегне ли при мъртвите заради живите? Нека прибегнат при закона и при свидетелството! Ако не говорят според това слово, наистина няма зазоряване за тях“ ( Исая 8:19,20; 19:3 ).

`Колко често под стрес правим неща, които знаем, че са нередни? Защо вярата, молитвата и послушанието на Божието Слово са единствената сигурна защита от самите нас?`