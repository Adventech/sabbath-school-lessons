---
title: Огньовете на ада
date: 28/11/2022
---

В брошурата си за деца, озаглавена „Гледката на ада“ (Dublin: James Duffy, [1874], p. 24),английският римокатолически свещеник Джон Фурнис (1809 – 1865 г.) илюстрира вечните мъки чрез огромна топка от плътно желязо, по-голяма от небето и земята. „Една птичка идва веднъж на стотици милиони години и просто докосва огромната желязна топка с едно перо от крилото си“. Авторът твърди, че горенето на грешниците в ада ще продължи дори и след като желязната топка бъде напълно изтъркана от такива случайни докосвания с перо!

Тъжното е, че много протестанти и днес вярват в нещо подобно за изгубените.

`Прочетете Малахия 4:1 и Юда 1:7 . Как тези пасажи ни помагат да разберем по-добре идеята за „вечен огън“ или възгледа, както го обяснява Исус, че изгубените ще горят във „вечния огън“ ( Матей 18:8 ) или „неугасим огън“ ( Марк 9:43 )?`

Думата „вечен“ (евр. ‘olam; Greek aion, aionios ) носи различни значения в зависимост от непосредствения контекст. Например, когато се свързва с Бога ( Второзаконие 33:27 – „вечните“), думата изразява Неговото вечно съществуване. Когато се свързва с хората ( Изход 21:6 – „завинаги“), тя е ограничена от продължителността на техния живот. Когато определя огън ( Матей 18:8, Матей 25:4 1 – „вечен“), тя внушава, че този огън няма да угасне, докато не изгори напълно всичко. Това означава, че „вечният огън“ ще бъде вечен в смисъл, че ще изгори нечестивите напълно и необратимо, като не им остави „нито корен, нито клонче“ ( Малахия 4:1 ).

Теорията за вечното наказание на нечестивите води до сериозни последици. Ако нечестивите са наказвани вечно, тогава злото никога няма да бъде изцяло изкоренено. Също така животът на всеки човек идва от Бога ( Второзаконие 32:39 , Псалми 36:9 ), Който не благоволи „в смъртта на нечестивия“ ( Йезекиил 33:11 ). Защо тогава ще продължава да дава живот на нечестивите, за да страдат безконечно? Не би ли било много по-основателно просто да прекрати съществуването им? Ако нечестивите ще бъдат наказвани „според делата си“ ( Откровение 20:12 ), защо тогава трябва един кратък човешки живот да бъде наказван безкрайно?

Всички библейски примери за „вечен живот“ трябва да се смятат за метафори за „огненото езеро“ след хилядата години от Откровение, 20 глава (Урок 13). Следователно е небиблейско да се говори за вечно горящ ад в настоящето.

`Колкото и тъжен да е фактът за адския огън, какво ни разкрива адът за Божията любов, особено за разлика от възгледа за вечните мъки?`