---
title: Всичко стана ново
date: 24/12/2022
---

### За изучаване през седмицата
2 Петър 3:13; Откровение 21:3,22; 1 Йоан 3:2,3; 1 Петър 1:22; Исая 25:8; Откровение 22:3-5.

> <p>Стих за запаметяване</p>
> „И Седящият на престола каза: Ето, подновявам всичко. Каза: Напиши, защото тези думи са верни и истинни“ (Откровение 21:5).

Писанието ни дава следната надежда: „А според обещанието Му очакваме ново небе и нова земя, в която да живее правда“ ( 2 Петър 3:13 ).

За някои обаче обещанието за „ново небе и нова земя“ ( Откровение 21:1 ) звучи като фантазия, като приказка, разказвана от хората с власт, които използват надеждата за задгробен живот, за да държат масите в подчинение. Идеята е следната: Въпреки че сега ти е трудно, един ден ще имаш награда в небето , или нещо подобно.

Въпреки че някои хора са използвали библейската надежда за бъдещето по такъв начин, злоупотребата с нея не променя истинността на обещанията, които имаме, за ново небе и нова земя.

В последните дни подиграватели ще се присмиват на блажената ни надежда ( 2 Петър 3:3-7 ). Но техните подигравки, както е предсказано, са повече доказателство, че Библията говори истината, защото се подиграват според както Писанието е предсказало.

През тази седмица ще разсъждаваме за славното обещание за ново небе и нова земя, включително и за небесния храм, Божието присъствие, края на смъртта и сълзите – а накрая окончателната победа на Божията любов.