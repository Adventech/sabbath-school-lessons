---
title: Той умря за нас
date: 02/11/2022
---

`Прочетете Йоан 3:14-18 и Римляни 6:23 . Какво според тези стихове е направила Христовата смърт за нас?`

Когато Исус идва до река Йордан, за да бъде кръстен, Йоан Кръстител възкликва: „Ето Божия Агнец, Който поема греха на света!“ ( Йоан 1:29 ). Тези думи признават Христос за истинския Божи Агнец, към Когото сочат всички искрени старозаветни жертви.

Но жертвените животни не могат да поемат греховете ( Евреи 10:4 ). Те осигуряват само условна прошка, която разчита на действието на Христовата бъдеща жертва на кръста. „Ако изповядваме греховете си, Той е верен и праведен да ни прости греховете и да ни очисти от всяка неправда“ ( 1 Йоан 1:9 ).

`Прочетете Йоан 3:16,17 . Каква велика надежда черпим от тези стихове особено когато с основание усещаме, че заслужаваме да бъдем осъдени за нещо, което сме извършили?`

Помислете какво означава всичко това. Исус, Който е създал Космоса ( Йоан 1:1-3 ), да принесе Себе Си за всеки един от нас като жертва за греховете, за да не трябва да бъдем осъждани за това, за което с основание можем да бъдем осъдени. Това е великото обещание на евангелието.

Исус Христос заявява, че „Бог толкова възлюби света, че даде Своя Единороден Син“ да умре за нас ( Йоан 3:16 ). Но никога не бива да забравяме, че Христос е принесъл Себе Си доброволно заради нас ( Евреи 9:14 ). Лутер говори за кръста като „олтара, на който Той [Христос], изгарящ от огъня на безграничната любов, пламтяща в сърцето Му, предложи живата и свята жертва на Своето тяло и кръв на Отец с ревностна молитва, силни викове и горещи, пламеннисълзи ( Евреи 5:7 )“ ( Luther’s Works, vol. 13 [St. Louis, MO: Concordia Publishing House, 1956], p. 319).Христос умира веднъж за всички ( Евреи 10:10 ) и веднъж завинаги ( Евреи 10:12 ), защото Неговата жертва е напълно достатъчно и никога не губи силата си.

Има и още нещо: „Дори само една душа да приемеше евангелието на Неговата благодат, за да спаси този един човек, Христос щеше да избере мъчителния Си и унизителен живот, и позорната Си смърт“ (Уайт, Е. По стъпките на великия Лекар. С. 135 – англ. изд.).

`Прочетете отново Йоан 3:16 , като заместите думите „света“ и „който вярва“ със своето име. Как бихте могли да се учите постоянно да прилагате за себе си това чудно обещание, особено когато сте изкушени да извършите грях?`