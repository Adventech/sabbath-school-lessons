---
title: Предугаждане на кръста
date: 31/10/2022
---

`Как реагират учениците, когато Исус предсказва страданията и смъртта Си, и какво трябва да ни говорят техните реакции за опасното неразбиране на Писанието?`

`Матей 16:21-23`

`Матей 17:22,23; Марк 9:30-32; Лука 9:44,45`

`Лука 18:31-34`

Исус се е родил, за да умре, и Той е живял, за да умре. Всяка стъпка, която предприема, Го приближава все повече към великата изкупителна жертва на Голготския кръст. С пълно съзнание за мисията Си Той не допуска никой и нищо да Го отклонят от нея. Всъщност „целият Му живот беше предугаждане на кръста“ (Уайт, Е. Основи на християнското образование. С. 382 – англ. изд.).

В последните години от земното Си служене Исус говори все по-открито на учениците Си за приближаващата смърт. Но те сякаш не могат и не искат да приемат тези думи за фактическа истина. Изпълнени с фалшиви представи за ролята на Месия, последното нещо, което очакват от Исус, е да умре. Накратко, тяхната фалшива теология ги води до излишна болка и страдание.

Исус вече е обявил на Никодим: „И както Мойсей издигна змията в пустинята, така трябва да бъде издигнат Човешкият Син и всеки, който вярва в Него, да не погине, но да има вечен живот“ ( Йоан 3:14,15 ). Докато се намира в Цезарея Филипова, Исус казва на учениците Си, че трябва да „отиде в Йерусалим, много да пострада от старейшините, главните свещеници и книжниците, да бъде убит и на третия ден да бъде възкресен“ ( Матей 16:21 ).

Когато минава незабелязано през Галилея ( Марк 9:30-32 ) и по време на последното Си пътуване до Йерусалим ( Лука 18:31-34 ), Исус отново казва на учениците Си за смъртта и своето възкресение. Но те не Го слушат, тъй като не точно това искат да чуят. Колко е лесно и ние да направим същото.

`Хората, особено Божият избран народ, са имали фалшиви представи за първото идване на Месия. Кои са някои от фалшивите представи днес за Второто пришествие на Исус?`