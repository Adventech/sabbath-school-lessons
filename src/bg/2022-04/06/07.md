---
title: Разширено изучаване
date: 04/11/2022
---

Прочетете от Елън Уайт: гл. „Гетсимания“ и „Голгота“ от кн. „Копнежът на вековете“; гл. „Покаяние“ от кн. „Пътят към Христос“.

„Видях, че цялото небе се вълнува от нашето спасение, а ние безразлични ли ще останем? Ще бъдем ли небрежни, като че ли няма голямо значение дали сме спасени, или изгубени? Ще пренебрегнем ли жертвата, дадена за нас? Някои го правят. Те се отнасят нехайно към предложената милост и върху тях почива Божието неодобрение. Божият Дух няма да търпи вечно да бъде оскърбяван. Ще се отдалечи, ако продължават да Го наскърбяват. След като Бог направи всичко възможно да спаси хората, но те показват чрез живота си, че не ценят предложената милост на Исус, техният дял ще бъде смъртта и тя ще бъде закупена на висока цена. Това ще е страшна смърт, защото ще трябва да изпитат агонията, която Христос изпита на кръста, за да им купи изкуплението, което те отказват. И тогава ще разберат какво са изгубили – вечния живот и безсмъртното наследство. Великата жертва, дадена за спасението на душите, разкрива тяхната ценност. Когато скъпоценната душа бъде изгубена, тя е изгубена завинаги“ (Уайт, Е. Свидетелства към църквата. Т. 1. С., Ел Уай, с. 129).

**Въпроси за разискване**

`Евреи 10:4 гласи: „Защото не е възможно кръв от телета и козли да отмахне грехове“. Тогава как са се спасявали хората в старозаветни времена? Как аналогията с кредитната карта – която използвате за плащания, но по-късно трябва да върнете парите в сметката – ни помага да разберем този въпрос по-добре?`

`Прочетете 2 Коринтяни 5:18-21. Щом Христос е умрял за греховете на целия свят, защо няма да бъдат спасени всички? Защо личният избор играе ключова роля при определяне на това кой ще бъде спасен чрез Кръста и кой ще бъде изгубен въпреки великата жертва, дадена за него?`

`Кои са някои от нещата, които „светската мъдрост“ учи, а те са „глупост“ за Бога? Какво да кажем за възгледа, че цялата невероятна подредба и красота на света се е появила случайно? Или че вселената е възникнала от едно абсолютно нищо? За какви други примери бихте могли да се сетите?`

`Помислете за последния въпрос от частта за вторник. Какво в Кръста и случилото се на него правят идеята за спасение чрез дела толкова безсмислена, толкова погрешна и толкова несъвместима със спасителния план?`

Тази събота, 05.11.2022 г., ще се молим за църкви  „Пазарджик” с групите в Панагюрище и Стрелча и „Перник”.