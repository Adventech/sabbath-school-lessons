---
title: Разширено изучаване
date: 30/09/2022
---

Прочетете от Елън Уайт: гл. „Защо бе допуснат грехът?“ от кн. „Патриарси и пророци“ и гл. „Произходът на злото“ от кн. „Великата борба“.

„Няма никаква основателна надежда за изкуплението на онези, които са виждали и са се наслаждавали на неописуемата слава на небето“ и са наблюдавали страшното величие на Бога, и все пак при вида на всичко това са се разбунтували срещу Него. Не съществуват някакви нови и по-прекрасни изяви на Божията възвишена сила, които биха могли да ги впечатлят по-силно от досегашните им преживявания. Ако те са могли да се разбунтуват в самото присъствие на неописуемата слава, не биха могли да бъдат поставени в по-благоприятно положение, за да бъдат изпитани. Няма никакъв друг запас от сила, нито по-големи височини и дълбочини на безкрайната слава, които да оборят техните завистливи съмнения и бунтовен ропот. Тяхната вина и наказание трябва да бъдат съответни на възвишените привилегии, които са имали в небесните дворове“ (Уайт, Е. Сблъсъкът. С. 21 – англ. изд.).

„От началото Бог и Христос знаеха за отстъплението на Сатана и за грехопадението на човека чрез измамната сила на отстъпника. Бог не нареди съществуването на греха, но предвидя Неговата поява и състави план за посрещане на този ужасен спешен случай. Толкова голяма беше любовта Му към света, че сключи завет да даде Единородния Си Син, „за да не погине нито един, който вярва в Него, но да има вечен живот“ ( Йоан 3:16 )“ (Уайт, Е. Копнежът на вековете. С., Нов живот, 2005, с. 9).

**Въпроси за разискване**

`В групата поразсъждавайте върху въпроса дали Бог е в крайна сметка отговорен за произхода и съществуването на злото в този свят. Как бихме могли да отговорим на подобно обвинение?`

`Къде се вписва Кръстът в разбирането ни за целия проблем със злото? Защо Кръстът и това, което се случва на него, трябва да заема централно място във всяко разбиране за произхода на злото?`

`След толкова хилядолетия на грях и страдание в този свят Сатана би трябвало сега да е напълно наясно с трагичните последици от своя бунт. Защото тогава продължава да се бунтува срещу Бога?`

`В Матей 5:43-48 Христос говори за Божията безусловна любов към всички хора като образец за всичките ни взаимоотношения. Как бихте могли да отразявате по-добре този образец в семействата и църквите си?`

`Апостол Павел ни предупреждава, че „дяволът обикаля като ревящ лъв, като търси кого да погълне“ (1 Петър 5:8). Прочетете също Ефесяни 6:10-20. Как бихме могли да преодолеем „хитростите на дявола“ (Ефесяни 6:12)?`

Тази събота, 01.10.2022 г., ще се молим за църкви „Куртово Конаре” и „Кюстендил А” с групата в Дупница.