---
title: „Той възкръсна“
date: 07/11/2022
---

Победата на Христос над Сатана и злите му сили е осигурена на кръста и потвърдена от празната гробница. „Когато Исус беше положен в гроба, Сатана ликуваше. Той имаше дързостта да се надява, че Спасителят няма да оживее. Претендираше за тялото на Господа и постави своя стража около гробницата, като се опитваше да задържи Христос в плен. Страшно се разяри, когато ангелите му се разбягаха от приближаването на небесния вестител. Когато видя Христос да излиза победоносно, разбра, че царството му е обречено и че накрая ще трябва да умре“ (Уайт, Е. Копнежът на вековете. С., Нов живот, 2005, с. 485). И въпреки че човешкото естество на Христос умира, Божествената природа не загива. В Божествеността Си Той притежава силата да разкъса оковите на смъртта.

`Прочетете Матей 28:1-6 , Йоан 10:17,18 и Римляни 8:11 . Кой участва непосредствено във възкресението на Исус?`

По време на служенето Си в Самария Исус заявява, че Той има силата да положи живота Си и да го вземе отново ( Йоан 10:17,18). На Марта казва: „Аз съм възкресението и животът“ ( Йоан 11:25 ). Други пасажи говорят за възкресението Му като Божие действие ( Деяния 2:24; Римляни 8:11; Галатяни 1:1; Евреи 13:20 ). Дори един могъщ ангел на Господа участва в това славно събитие ( Матей 28:1,2 ).

Междувременно Матей 28:11-15 разкрива напразните и безумни усилия на водачите да се борят срещу Исус. Римската стража им разказва „всичко, което беше станало“ ( Матей 28:11 ). Това подсказва, че стражите са видели възкресението. Ако не беше така, какво биха означавали думите им? Ангел слиза от небето, премества камъка, сяда върху него и стражите падат в несвяст? А следващото нещо, което виждат, е, че гробницата е празна. Мое би, докато са били в безсъзнание, ангелът е взел тялото на Исус? Може би са били учениците? Или пък друг го е откраднал? Каквото и да е станало, тялото на Исус очевидно липсва.

За религиозните водачи е достатъчно смущаващо, че ангел от небето е слязъл, мъжете са припаднали от страх и гробницата е останала празна. Но давайки им „доста пари“ ( Матей 28:12 ), за да мълчат, внушава, че каквото и да са им казали войниците, това дълбоко ги е обезпокоило. А за какво друго биха могли да им разкажат, освен за възкресението на Исус, разбира се.

`Някои се подиграват на разбирането, че първите хора, които са видели Исус възкръснал, са били римляни. Защо? Как тази идея символизира бъдещето: евангелието ще стигне до езичниците?`