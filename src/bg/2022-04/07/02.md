---
title: Запечатаната гробница
date: 06/11/2022
---

Христовата мисия изглежда сякаш е завършила (и дори е пропаднала) със смъртта Му на кръста. Сатана е успял да подбуди Юда да предаде Спасителя ( Лука 22:3,4; Йоан 13:26,27 ), а главните свещеници и старейшините да поискат смъртта Му ( Матей 26:59; 27:20 ). След залавянето на Исус „всички ученици Го оставиха и се разбягаха“ ( Матей 26:56 ), а Петър се е отрекъл три пъти от Него ( Матей 26:69-75 ). Сега Исус лежи в гробница, изсечена в скала, затворен с огромен и запечатан камък, пазен от римска стража ( Матей 27:57-66 ) и наблюдаван от невидими демонични сили. „Ако можеше [Сатана], щеше да задържи Христос заключен в гробницата“ (Уайт, Е. Ръкописи. Т. 12. С. 412 – англ. изд.).

По време на земното Си служене Христос е предсказал не само смъртта Си на кръста, но също и Своето възкресение. Използвайки източния включващ език – при който част от деня замества целия ден – Исус споменава, че „както Йона беше в корема на морското чудовище три дни и три нощи, така и Човешкият Син ще бъде в сърцето на земята три дни и три нощи“ ( Матей 12:39,40 ). При други случаи Исус подчертава, че ще бъде убит, но на третия ден ще възкръсне ( Матей 16:21; 17:22,23; 20:17-19 ). Главните свещеници и фарисеите познават тези думи и предприемат мерки, чрез които се надяват да осуетят възкресението Му.

`Прочетете Матей 27:62-66 . Как тези действия само помагат да се дадат на света по-късно да се дадат още доказателства за възкресението на Исус?`

Всички предохранителни мерки, предприети, за да се задържи Исус в гробницата, само правят победата Му над смъртта и демоничните сили още по-забележителни заради всичките предпазни мерки и стъпки това никога да не се случи.

Също така тези хора несъмнено са чували за чудесата на Исус. Те са наблюдавали някои от тях. И въпреки това смятат, че стражата пред гробницата би могла да спре възкресението на Този, Който е извършил толкова чудеса?

И да сложат стража около гробницата в случай на – какво? Учениците да не откраднат тялото, а след това да твърдят, че Исус е възкръснал от мъртвите? Когато хората попитат: Къде е възкръсналият Исус? , учениците да казват: Ами трябва просто да ни повярвате .

Ако не друго, действията на главните свещеници разкриват колко много са се страхували от Исус дори след смъртта Му. Може би дълбоко в себе си те са се боели, че Той наистина може да възкръсне.