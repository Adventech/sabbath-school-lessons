---
title: Старозаветната надежда
date: 15/10/2022
---

### За изучаване през седмицата
Йов 19:25-27; 1 Тимотей 6:16; Псалом 49; Псалом 71; Исая 26:14,19; Даниил, 12 глава.

> <p>Стих за запаметяване</p>
> „С вяра Авраам, когато го изпитваше Бог, принесе Исаак в жертва. Да! Онзи, който беше получил обещанията, принасяше единородния си син (…) като разсъди, че Бог може да възкресява и от мъртвите, откъдето и по един начин на възкресение го получи обратно“ (Евреи 11:17,19).

Старозаветната надежда е основана не върху гръцките възгледи за естественото безсмъртие на душата, а върху библейското учение за възкресението на мъртвите в края.

Но как може едно отдавна разложило се човешко тяло, кремирано на пепел или унищожено по друг начин, да се върне към живота? Как може някой починал от векове или дори хилядолетия да си възвърне самоличността?

Тези въпроси ни карат да разсъждаваме за тайната на битието. Живи сме и се наслаждаваме на живота, който Бог милостиво ни дарява всеки ден. Дори и без да разбираме свръхестествения произход на съществуването, знаем, че в началото Бог е извикал живота в съществуване от нищото чрез силата на Словото Си ( Битие, 1 гл.; Псалми 33:6,9 ). Е, щом Бог е можел първия път да създаде живота на земята от нищо (лат. ex nihilo ), защо трябва да се съмняваме в способността Му да пресътвори човешкия живот и да възстанови самоличността на всеки един?

Тази седмица ще разсъждаваме как е разгърната концепцията за възкресението в старозаветни времена и ще обърнем специално внимание върху думите на Йов, на някои псалмисти и на пророците Исая и Даниил.