---
title:  Разширено изучаване
date:   03/08/2018
---

„Ако генерал загине в битка, това е загуба за армията, но смъртта му не дава подкрепление на врага. Обаче когато един прославен човек се присъедини към противниковата сила, не само се губи неговата служба, но и онези, към които се присъединява, печелят решително предимство. По пътя към Дамаск Савел от Тарс би могъл лесно да бъде поразен от Господа и неговата преследваща сила би била отнета. Но Бог в Своето провидение не само съхранява живота му, но го и променя, преобразява го от водач на врага в защитник на Христос” (Уайт, Е. Деяния на апостолите. София: Нов живот, 1992, стр. 55).

„Христос нарежда на учениците да отидат и да научат всичките народи; но предишните учения, които са получили от евреите, затрудняват пълното разбиране на думите на техния Учител и затова те не бързат да действат съобразно тях. Наричат се чада на Авраам и се смятат за наследници на Божието обещание. Едва няколко години след възнесението на Господа умовете им достигат необходимата широта, за да разберат ясно намеренията на Христовите думи, да работят за обръщането както на езичниците, така и на евреите" (Уайт, Е. Истории от живота на Павел, стр. 38 – англ. изд.). 

**Въпроси за разискване**

`Разсъждавайте върху въпроса на Исус към Савел по пътя за Дамаск: „Защо ме гониш?“ (Деяния 9:4). За Савел този въпрос е доказателство, че Исус от Назарет наистина е възкръснал от мъртвите. Но и нещо повече, това е указание за духовното отъждествяване между Христос и Неговата църква (вж. също Матей 25:34-45). Изводът е повече от ясен – всяка вреда, нанесена на църквата, е вреда срещу самия Исус. Какво означава това на практика за нас днес?`

`Свидетелството за Исус включва страдание за Него. Неслучайно гръцката дума за „свидетел“ (martys) е свързана с „мъченичество“. Какво означава да страдаме за Исус?`

`Има една стара латинска поговорка „``Credo ut intelligam``“``, която означава: „Вярвам, за да мога да разбера“. Как тази идея ни помага да разберем какво се е случило със Савел от Тарс? Тоест, преди да се обърне, преди Павел да повярва в Исус, той не е разбирал. Едва след преживяването си е станал способен да разбере. Каква поука бихме могли да извлечем от това за периодите, когато бихме могли да се окажем разочаровани от онези хора, невярващи в истини, приети от нас за толкова очевидни?` 