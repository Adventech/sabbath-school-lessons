---
title:  И ще бъдете свидетели за Мене
date:   30/06/2018
---

### За изучаване през седмицата
Деяния 1:6-8; Лука 24:25; Лука 24:44-48; Второзаконие 19:15; Деяния 1:9-26; Притчи 16:33.

> <p>Стих за запаметяване</p>
> „Но ще приемете сила, когато дойде върху вас Светият Дух, и ще бъдете свидетели за Мене както в Йерусалим, така и в цяла Юдея и Самария, и до края на земята“ (Деяния 1:8).

Мисията на Исус на земята приключва. Бог скоро ще изпрати Светия Дух, Който – подпечатвайки усилията на учениците с множество знамения и чудеса – ще ги упълномощи и ръководи в мисия, простираща се до краищата на земята. Исус не може да остане с тях завинаги в човешка плът. Неговото въплъщение не само Му налага физически ограничения в контекста на световната мисия, но възнесението и прославянето Му в небето са необходимо условие за идването на Светия Дух.

Но до възкресението на Исус учениците не са наясно с тези неща. Когато оставят всичко, за да Го последват, те смятат, че Той е политически освободител, Който един ден ще прогони римляните от страната, ще върне на трона Давидовата династия и ще възстанови предишната слава на Израил. Не им е лесно да мислят по друг начин.

Това е първостепенният въпрос в последните наставления на Исус към учениците в Деяния, 1 гл. Обещанието за Духа е дадено в този контекст. Главата описва още завръщането на Исус в небето и как ранната църква се подготвя за Петдесятница.