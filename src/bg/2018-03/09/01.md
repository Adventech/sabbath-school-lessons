---
title:  Второто мисионско пътуване
date:   25/08/2018
---

### За изучаване през седмицата
Деяния, 16 гл.; Римляни 3:38; Галатяни 2:16; Деяния, 17 гл.; 1 Коринтяни 1:23; Деяния 18:1-10.

> <p>Стих за запаметяване</p>
> „Не бой се, но говори и не млъквай; защото Аз съм с тебе и никой няма да те нападне, та да ти стори зло; защото имам много люде в тоя град“ (Деяния 18:9,10).

С връщането си в Антиохия Павел и Варнава се грижат за израстването на църквата и се заемат с по-нататъшна евангелизационна дейност. Това явно е последният път, когато работят заедно, тъй като остро несъгласие довежда до тяхната раздяла. Причина за несъгласието им е Марк, племенникът на Варнава (Колосяни 4:10). Когато Павел кани Варнава да се върнат по местата, където са евангелизирали по време на предишното си пътуване, Варнава иска да вземе и племенника си, но Павел е против поради предишния провал на Марк (Деяния 13:13). Обаче раздялата между Павел и Варнава се превръща в благословение, тъй като при разделянето на техните усилия могат да покрият по-широк район от първоначално планираното. Варнава взема Марк и се връща в Кипър, своята родина (Деяния 4:36). А междувременно, канейки Сила да се присъедини към него, Павел минава през Сирия и Киликия, като укрепва тамошните църкви. Преди да отиде в Антиохия за първи път, апостолът е прекарал няколко години в Тарс (Деяния 9:30; 1:25,26). Сега има възможност отново да посети основаните от него църкви. Въпреки това Божият план за него е много по-голям, отколкото той би могъл да предположи в началото.