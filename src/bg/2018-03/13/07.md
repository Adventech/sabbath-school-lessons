---
title:  Разширено изучаване
date:   28/09/2018
---

„Христос е дал на църквата свещено поръчение. Всеки член трябва да бъде проводник за света на съкровищата на Божията благодат, неизследимите Христови богатства. За Спасителя няма нещо по-желано от работници, които да представят на света Неговия дух и характер. Няма нищо по-нужно за света от проявяването на Спасителя чрез човешкото естество на любовта. Цялото небе очаква мъже и жени, чрез които Бог може да разкрие силата на християнството“ (Уайт, Е. Деяния на апостолите. София: Нов живот, 1992, стр. 271).

„Бог дълго е чакал Духът на служене да завладее църквата, така че всеки да заработи за Него според личните си способности. Когато членовете на църквата Божия извършат поверената им работа за изпълнение на евангелската поръка в нуждаещите се полета у дома и в чужбина, скоро целият свят ще бъде предупреден и Господ Исус ще се върне на тази земя със сила и голяма слава“ (Уайт, Е. Деяния на апостолите. София: Нов живот, 1992, стр. 49).

**Въпроси за разискване**

`Как Лука описва вярата на Павел в Бога през цялото пътуване до Рим? Как другите биват повлияни от такава безусловна вяра?`

`Въпреки всичко, през което преминава, Павел никога не се отказва от вярата си или от своята мисия. В Рим продължава да проповядва въпреки ограничената си свобода. Какво бихме могли да направим, когато бъдем изкушени да се откажем от прогласяване на евангелието?`

`Прочетете Римляни 1:14,15. Защо Павел се чувства длъжен – или длъжник – да проповядва евангелието на всички? По-малко ли сме задължени от него? Помислете върху следното свидетелство:``„Спасяването на души трябва да бъде делото на живота за всекиго, който изповядва Христос. Ние сме длъжници на света поради дадената ни от Бога благодат, поради светлината, която е изгряла върху нас, и поради разкритата ни красота и сила на истината“ (Уайт, Е. Свидетелства към Църквата. Т. 4. София: Ел Уай, 2007, стр. 51).`

`Прочетете отново пасажа от „Исая“, който Павел използва. Как тази идея би могла да се отнася и за нас? Да, поверени са ни много истини, но ако се закоравим за истината или дори само за някои аспекти от нея, които биха могли да противоречат на нашите искания или желания, пред каква духовна опасност може да се окажем?`

`Представете си, че сте войникът, прикрепен до Павел. Според вас какво е видял в човека, с когото е бил толкова тясно свързан?`