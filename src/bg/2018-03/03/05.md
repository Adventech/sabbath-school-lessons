---
title:  Анания и Сапфира
date:   18/07/2018
---

Натрупването на блага в ранната църква не става принудително; т.е. не е официално условие за членство. Но със сигурност има няколко примера за доброволна щедрост, вдъхновяващи цялата общност. Един от тези примери е Варнава (Деяния 4:36,37), който ще играе ключова роля по-късно в книгата.

Но има и отрицателни примери, заплашващи отвътре единството на църквата точно по времето, когато тъкмо са започнали и атаките отвън.

`Прочетете Деяния 5:1-11. Кои са поуките от тази история?`

Въпреки че Лука не ни запознава с всички подробности, няма съмнение, че фундаменталният проблем на Анания и Сапфира не е опитът да запазят част от парите, а практиката на измама вътре в общността. Грехът им не е резултат от импулсивно действие, а внимателно обмислен план, съзнателен опит „да изкушат Господния Дух” (Деяния 5:9). Не са били длъжни да продадат собствеността си и да дадат парите на църквата. Когато се посвещават да го направят, по всяка вероятност действат, водени единствено от личния си интерес, може би дори опитвайки се да придобият влияние сред братята с помощта на онова, което само прилича на акт на благотворителност, заслужаващ похвала.

Това обяснение е един от възможните отговори на въпроса защо Бог ги наказва толкова сурово. Дори ако животът на църковната общност е резултат от убеждението, че Исус ще се завърне всеки момент, един подобен акт като на Анания и Сапфира в толкова ранен етап би омаловажил значението на верността към Бога и би се превърнал в покваряващо влияние сред вярващите. Фактът, че на Анания не е дадена възможност да се покае, както е в случая със Сапфира (Деяния 5:8), може би се дължи единствено на ограниченията в текстовия обем на разказа.

Изводът е, че още от самото начало и до самия край те постъпват греховно, а грехът е сериозен проблем в Божиите очи (Йезекиил 18:20; Римляни 6:23), дори и невинаги да го наказва незабавно. Всъщност това, че наказанието често се отлага, трябва постоянно да ни напомня каква благодат ни дава Бог (2 Петър 3:9).

`Защо трябва да бъдем внимателни за злоупотреба с границите на благодатта, както правят тези двама църковни членове?`