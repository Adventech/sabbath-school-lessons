---
title:  Животът в ранната църква
date:   14/07/2018
---

### За изучаване през седмицата
Деяния 2:42-46; 4:34,35; 3:1-26; 4:1-18; Деяния 5:1-11; 5:34-39.

> <p>Стих за запаметяване</p>
> „И всеки ден прекарваха единодушно в храма, и разчупваха хляб по къщите си, и приемаха храна с радост и простосърдечие, като хвалеха Бога, и печелеха благоволението на всичките люде. А Господ всеки ден прибавяше на църквата онези, които се спасяваха“ (Деяния 2:46,47).

Усещането за неотложност в ранната църква не би могло да се опише по-силно. Начинът, по който Исус отговаря на въпроса на учениците за идването на месианското царство, оставяйки проблема с времето отворен (Деяния 1:6-8), би могъл да се разтълкува в смисъл, че всичко зависи от идването на Духа и приключването на апостолската мисия. Така че, когато настъпва Петдесятница, първите вярващи смятат, че всичко е изпълнено: те са получили Духа и са споделили евангелието със света. Да, апостолите тогава не напускат Йерусалим и не отиват по света, но светът се стича при тях (Деяния 2:5-11).

Предстои откъсването на църквата от материалните блага. Водени от усещането, че времето е кратко, те продават всичко, което имат, и се посвещават на изучаване и общуване, докато продължават да свидетелстват за Исус – но само в Йерусалим. Животът в рамките на общността, който практикуват, макар и ефективен в помощ на бедните, скоро се превръща в проблем и Бог трябва да се намеси, за да задържи църквата единна. Това е и времето, когато те започват да се сблъскват с противопоставяне. Но сред всичко това вярата им остава непоклатима.