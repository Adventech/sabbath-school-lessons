---
title:  Разширено изучаване
date:   14/09/2018
---

„При този случай Павел и неговите спътници предават официално на водачите на делото в Йерусалим приносите, дадени от езическите църкви за подкрепа на бедните сред техните братя-евреи. (...)

Доброволните дарения са знак за верността на новоповярвалите езичници към организираното дело Божие по света и трябва да бъдат приети от всички с благодарност и признателност. Но на Павел и спътниците му им се струва, че дори от тези, пред които стоят сега, не всички могат да оценят духа на братската любов, подтикнала дарителите“ (Уайт, Е. Деяния на апостолите. София: Нов живот, 1992, стр. 181).

„Ако водачите на църквата бяха изоставили напълно своите чувства на огорчение към апостола и ако го бяха приели като особено призван от Бога да разнася евангелието на езичниците, Господ щеше да го опази. Бог не е наредил Павловият труд да завърши така скоро, но не прави чудо, за да противодейства на веригата от обстоятелства, към които водачите на църквата в Йерусалим тласка нещата.

Същият дух все още води до същите резултати. Липсата на оценка и неизползването на Божествената благодат са лишили църквата от много благословения. Колко често Господ би удължил работата на някой верен служител, ако неговият труд бъдеше оценен. Но ако църквата позволява врагът на душите да извращава разбирането и да тълкува фалшиво думите и делата на Христовия слуга, ако членовете допуснат сами да стоят в пътя му и да спъват неговата ползотворност, Господ понякога отдръпва от тях благословението, което е дал. (...)

След като се сключат ръцете върху гърдите, в които сърцето вече не бие, и гласът на предупреждение и кураж вече не се чува, непокаяните може да разберат и оценят отхвърлените благословения. Така смъртта може да извърши неизвършеното от живота“ (пак там, стр. 188-189).

**Въпроси за разискване**

`Като отива в Йерусалим, въпреки че знае, че няма да бъде добре дошъл, Павел поставя интересите на църквата над личните си интереси. До каква степен трябва да следваме неговия пример?`

`Какво бихме могли да научим от компромиса на Павел в Йерусалим? Как да бъдем политически коректни, без да се отричаме от принципите, според които живеем? А можем ли да го направим?`

`Църковното единство винаги е толкова важно. Как да се научим да работим заедно, обединени дори когато имаме различни възгледи по някои въпроси?`