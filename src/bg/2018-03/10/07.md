---
title:  Разширено изучаване
date:   07/09/2018
---

„Успехът, придружаващ проповядването на евангелието, възбужда отново яростта на евреите. Отвсякъде идват вести за разпространението на новото учение, според което евреите са освободени от спазването на ритуалите на церемониалния закон, а на езичниците се признават еднакви привилегии с евреите като деца на Авраам. (...) Неговото настоятелно твърдение „не може да има грък и юдеин, обрязани и необрязани” (Колосяни 3:11), враговете оценяват като дръзко богохулство и решават да смълчат гласа му“ (Уайт, Е. Деяния на апостолите. София: Нов живот, 1992, стр. 174).

„Не може да разчита на съчувствието и подкрепата дори на своите братя във вярата, на обърнатите във вярата евреи, които така отблизо са го следвали. Те не са се забавили да разпространят най-невероятни слухове в Йерусалим и лично, и чрез писма, за него и за неговото дело. А някои, дори от апостолите и от старейшините, са ги приели за истина и не се опитват да ги опровергаят. Не изразяват желание да бъдат в хармония с него“ (Уайт, Е. Деяния на апостолите. София: Нов живот, 1992, стр. 178).

**Въпроси за разискване**

`Дванадесетте ученици, с които Павел се среща в Ефес, са бивши последователи на Йоан Кръстител, вече станали ученици на Исус (Деяния 19:1-7). Защо смятате, че е правилно този пасаж да се използва, за да се изиска повторно кръщение на християни – вече кръстени чрез потапяне – от други деноминации, които се присъединяват към адвентната вяра? Има ли някакво значение фактът, че Аполос не се кръщава повторно?`

`Помислете за положението на Павел. Той е отхвърлен от сънародниците си, които не вярват в Исус. Дори мнозина от евреите, които вярват в Христос, гледат на него с голямо подозрение и дори с недоверие, защото смятат, че той извращава „крайъгълните камъни“. Много от езичниците мразят евангелието, което той прогласява. И какво от това? Защо Павел устоява въпреки цялата тази опозиция? Макар да не сме Павел, какво бихме могли да извлечем за себе си от неговата история?`

`Помислете за някои от останалите аргументи, които хората използват, когато се опитват да докажат, че съботата е променена в неделя или че вече не е задължителна. Как да отговорим на тези аргументи и да го направим по такъв начин, че да покажем как послушанието към съботата не представлява по-голямо законничество от подчинението на някоя от останалите девет заповеди? Тоест, ако се покоряваме с вяра и с разбиране, къде е нашата единствена надежда за спасение?`