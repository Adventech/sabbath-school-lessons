---
title:  Разширено изучаване
date:   27/07/2018
---

„Преследването на йерусалимската църква дава импулс на делото на евангелието. Словото в този град се проповядва с успех и има опасност учениците да се задържат тук твърде дълго, без да вземат предвид поръчението на Спасителя да отидат по целия свят. Забравят, че силата да се устоява на злото се спечелва по-добре чрез настъпателна служба и започват да мислят, че няма по-важна работа от защитата на йерусалимската църква от атаките на врага. Вместо да възпитават новоповярвалите да разнасят евангелието на онези, които не са го чули, има опасност да останат в пътя на доволството от постигнатото. За да се разпръснат представителите Му по света, където ще работят за други, Бог допуска срещу тях да започне преследване. Прогонени от Йерусалим, вярващите „разгласяваха благовестието ” (Уайт, Е. Деяния на апостолите. София: Нов живот, 1992, стр. 46, 47).

**Въпроси за разискване**

`Прочетете внимателно цитата по-горе за опасностите, с които се сблъсква ранната църква –``самодоволни хора, горди от постигнатото. Първо, това означава, че противно на популярните представи, мнозина евреи наистина са приели Исус като Месия. Но още по-важно, какво предупреждение трябва да извлечем ние днес? Как да бъдем сигурни, че не сме твърде обсебени да защитаваме това, което вече имаме, вместо да правим онова, което наистина трябва да вършим – да отидем сред света?`

`Във времето на апостолите взаимоотношенията между евреите и самаряните са белязани от векове на ожесточена вражда. Какво бихме могли да научим от факта, че Филип, вероятно евреин, свидетелства за Исус в Самария? Дори ние, адвентистите от седмия ден, не сме имунизирани срещу културни или етнически пристрастия. Какво следва да ни научи Кръстът за това колко сме равнопоставени в Божиите очи? Освен това какво трябва да ни научи универсалността на Христовата смърт за безкрайната стойност на всяко човешко същество?`

`Какъв подход използва Филип спрямо етиопянина (Деяния 8:27-30)? Как да бъдем по-отворени към възможностите да споделяме евангелието?`

`Какво научихме от Деяния, 6-8 гл., което би ни помогнало да изпълняваме по-ефективно мисията на църквата?` 