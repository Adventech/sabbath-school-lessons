---
title:  Първите църковни водачи
date:   21/07/2018
---

### За изучаване през седмицата
Деяния, 6 гл.; Деяния 7:48; Евреи 5:11-14; Михей 6:1-16; Деяния, 7 гл.; Деяния 8:4-25.

> <p>Стих за запаметяване</p>
> „И Божието учение растеше, и числото на учениците в Йерусалим се умножаваше твърде много; и голямо множество от свещениците се подчиняваха на вярата“ (Деяния 6:7).

Много от новоповярвалите на Петдесятница са елинистични евреи, т.е. евреи от гръко-римския свят, сега живеещи в Йерусалим (Деяния 2:5,9-11). Въпреки че са евреи, те се различават в много отношения от юдейските такива – от „евреите”, споменати в Деяния 6:1. Най-очевидната разлика е, че обикновено не са запознати с арамейския – езикът, на който по онова време се говори в Юдея.

Има и други различия – както културни, така и религиозни. Тъй като са родени в чужди страни, те нямат корени в еврейските традиции на юдеите или поне техните корени не стигат така дълбоко, както на юдейските евреи. Предполага се, че не са така привързани към храмовите церемонии и към аспектите на Мойсеевия закон, приложими единствено за народа на Израил.

Тъй като са прекарали по-голямата част от живота си в гръко-римска обстановка и са живели в тесен контакт с езичници, определено са по-склонни да разберат включващия характер на християнската вяра. Всъщност Бог използва много от елинистичните вярващи за осъществяване на заповедта да се разнесе свидетелството по целия свят.