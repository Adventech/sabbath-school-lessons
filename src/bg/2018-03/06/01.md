---
title:  Служенето на Петър
date:   04/08/2018
---

### За изучаване през седмицата
Деяния 9:32-43; Деяния 10:9-16; Ефесяни 2:11-19; Деяния 11:1-26; Деяния 12:1-18.

> <p>Стих за запаметяване</p>
> „Наистина виждам, че Бог не гледа на лице; но във всеки народ онзи, който Му се бои и върши правото, угоден Му е“ (Деяния 10:34,35).

С отпътуването на Павел за Тарс апостол Петър отново става главен герой в разказа на Лука за ранните дни на християнската църква. Петър е представен в нещо като пътуващо служене из цяла Юдея и околността. Тук „Деяния“ ни разказва две кратки истории за чудеса – изцелението на Еней и възкресението на Тавита, последвани след това от историята за Корнилий в 10 глава.

Обръщането на езичниците е най-спорният въпрос в апостолската църква. Въпреки че дискусиите, последвали кръщението на Корнилий, далеч не решават всички трудности, изливането на Духа, напомнящо случилото се на Петдесятница, помага на Петър и братята в Йерусалим да се убедят, че благословенията на евангелието не се ограничават само до евреите. А междувременно църквата в Антиохия също започва да се сближава с езичниците.

Урокът през тази седмица включва и появата на ново краткотрайно гонение – този път при цар Ирод – и неговото въздействие върху апостолите, пощадени при гонението, провеждано от Павел.