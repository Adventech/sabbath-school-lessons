---
title:  Първото мисионско пътуване на Павел
date:   11/08/2018
---

### За изучаване през седмицата
Деяния, 13 гл.; 2 Коринтяни 4:7-10; Римляни 3:19; Деяния 14:1-26; Римляни, 9-11 гл.

> <p>Стих за запаметяване</p>
> „И така, братя, нека ви бъде известно, че чрез Него се проповядва на вас прощение на греховете и че всеки, който вярва, се оправдава чрез Него от всичко, от което не сте могли да се оправдаете чрез Мойсеевия закон“ (Деяния 13:38,39).

Евангелието наистина трябва да достигне и до езичниците, и до евреите. Това е вест, която бавно, но сигурно първите юдейски християни започват да разбират.

Първият изричен доклад за езичници, присъединили се към вярата на големи множества, е свързан с Антиохия. С други думи, именно в Антиохия се основава първата езическа църква, въпреки че там има и значителна група от вярващи евреи (Галатяни 2:11-13). Поради мисионската ревност на своите основатели и новия подем, дължащ се на пристигането на Варнава и Павел, църквата там нараства бързо и се превръща в първия важен християнски център извън Юдея. Всъщност в някои аспекти тя дори надминава църквата в Йерусалим.

Тъй като апостолите все още са в Йерусалим, Антиохия става месторождението на християнските мисии. Именно оттам и с първоначалната подкрепа на местните вярващи Павел тръгва на трите си мисионски пътешествия. И точно поради тяхното посвещение християнството става онова, което Исус е планирал да бъде: световна религиозна общност, чрез която евангелието да се разпространява до „всеки народ и племе, език и люде” (Откровение 14:6).