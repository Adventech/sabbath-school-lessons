---
title:  Съборът в Йерусалим
date:   18/08/2018
---

### За изучаване през седмицата
Деяния, 15 гл.; Галатяни 2:11-13; Изход 12:43-49; Римляни 3:30; Левит 18:30; Откровение 2:14-20.

> <p>Стих за запаметяване</p>
> „Но вярваме, че ние ще се спасим чрез благодатта на Господа Исуса, също както и те” (Деяния 15:11).

След повече от две години Павел и Варнава се връщат в Антиохия Сирийска. Тъй като цялата църква там участва в изпращането им като мисионери, съвсем нормално е да дадат отчет пред нея. Но главното в този доклад не е извършеното от тях, а онова, което сам Бог е извършил чрез служенето им.

Предметът на отчета, разбира се, е успехът на мисията сред езичниците, въпреки че мнозина евреи също приемат вярата. Но още от случая с Корнилий обръщането на необрязаните езичници се превръща в спорен въпрос (Деяния 11:1-18). Сега обаче, когато големи множества от тях са приети в църквата, ситуацията става особено усложнена. Мнозина от вярващите в Йерусалим не са доволни. За тях езичниците първо трябва да се обрежат, т.е. да станат еврейски прозелити, за да бъдат част от Божия народ и да започнат общение с тях.

`Деяния, 15 гл. е посветена на достигането на критична точка при проблема с езичниците и на църквата, действаща заедно за намирането на решение. Съборът в Йерусалим е повратна точка в историята на апостолската църква по отношение на световната мисия.`