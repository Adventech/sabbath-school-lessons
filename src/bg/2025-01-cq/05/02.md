---
title:  Идентифициране и неутрализиране
date:   26/01/2025
---

#### inGest

- Огради повтарящите се думи/идеи.
- Подчертай важните за теб думи/идеи.
- Свържи със стрелки онези думи/идеи, които се допълват.
- Наизусти любимия си стих.

**Идентифициране и неутрализиране**

Когато Павел написал второто си писмо до църквата в Коринт, той ясно осъзнавал опитите на Сатана да нахлуе в умовете им и да покори мисленето им (2 Коринтяни 2:11; 11:3). Павел се тревожил, че врагът ще успее да изпълни умовете им с „раздор, завист, гняв, партизанства, одумвания, шушукания, големеене, безредици“ (12:20). Изкривеното и опозиционно мислене на някои коринтяни ги накарало да подозират Павел и неговото служение (11:5; 13:3, 6). Въпреки тези предизвикателства, Павел останал уверен в способността на Бог да събори дори най-здравите психически бариери. Християните не могат да си позволят мислите им да се движат безразборно. Исус иска да ни освободи от мислите, които ни държат в робство. Това не означава, че ще стигнем до момент, в който нашата борба ще приключи. Винаги ще има борба в ума ни, докато има конфликт между доброто и злото, но Исус може да ни помогне да посрещнем всяко ново предизвикателство.

Врагът прави всичко възможно, за да засади вредни мисли и да заклещи умовете ни в негативни шаблони. Никой от нас няма силата сам да спечели тази битка. Тъй като умовете ни са били пречупени от греха, имаме нужда от нещо повече от самодисциплина, за да победим мислите си. Имаме нужда от сила отгоре, за да неутрализираме и разрушим бариерите, които е поставил врага. Щом позволим на Христос да възвърне, възстанови и изгради умът ни, откриваме какви Бог ни е създал да бъдем.

`Какви психически бариери имате и искате да преодолеете?`

`Какви победи ви е дал Бог в миналото, които ви дават надежда за бъдещето?`