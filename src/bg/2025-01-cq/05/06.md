---
title:  Контролиране на нашите мисли
date:   30/01/2025
---

#### inSight

`Как можеш да приложиш 2 Коринтяни 10:3–5 в живота си през тази седмица?`

`Какви лични решения базираш на библейското ти изследване през тази седмица?`

`Какви са практичните стъпки, които ще предприемеш?`

**Контролиране на нашите мисли**

„Дори мислите трябва да бъдат подчинени на Божията воля, а чувствата– контролирани от разума и вярата. Въображението не ни е дадено, за да му позволяваме да се бунтува и да има свой собствен път, без да полагаме усилия да го ограничаваме и дисциплинираме. Ако мислите са греховни и чувствата ще са греховни, а мисли и чувства заедно изграждат самия човек.

„Силата на правилната мисъл е по-ценна от злато. Трябва да ценим високо правилния контрол над нашите мисли защото този контрол подготвя ума и душата да работят хармонично за Господаря. За нашия мир и щастие в този живот е необходимо нашите мисли да са съсредоточени в Христос. Каквито са мислите на човек, такъв е и той самия.

„Подобрението на моралната ни чистота зависи от правилното мислене и правилните действия.... Злите мисли разрушават душата. Преобразяващата сила на Бог променя сърцето и пречиства мислите. Ако не се приложи целенасочено усилие, мислите да се съсредоточат върху Христос, благодатта не може да се разкрие в живота. Умът трябва да участва в духовната война. Всяка мисъл трябва да бъде подчинена на Христос. Всички навици трябва да бъдат поставени под Божия контрол.

„Нуждаем се постоянно да усещаме облагородяващата сила на чистите мисли и пагубното влияние на злите мисли. Нека насочим мислите си към светите неща. Нека мислите ни бъдат чисти и истинни защото само така можем да предпазим душата си. Трябва да използваме всяко средство, което Бог ни е предоставил, за да управляваме и култивираме нашите мисли. Трябва да приведем умовете си в хармония с Неговия ум. Неговата истина ще освети тялото, душата и духа ни и ще можем да се издигнем над изкушението.

„Контролът над мислите, в сътрудничество със Светия Дух, ще даде контрол и над думите. Това е истинска мъдрост и тя ще осигури спокойствие на ума, удовлетворение и мир. Това ще ни донесе и радост в благодатта, която Той ни дава. ” (Елън Г. Уайт, In Heavenly Places, стр. 164).

`След изучаването тази седмица, за какво се чувствате изобличени? Какви са първите стъпки, които може да предприемете, за да овладеете мислите си?`

`Как сте виждали хората да се освобождават от техните психически бариери?`