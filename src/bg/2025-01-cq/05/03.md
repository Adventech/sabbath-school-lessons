---
title:  Автентичният ти
date:   27/01/2025
---

#### inTerpret

`Какви специални послания носи 2 Коринтяни 10:3–5?`

`Кои части от него са трудни?`

`Какви въпроси възникват в теб?`

`Кои са библейските принципи, които откриваш в текста?`

`В коя област от живота си можеш да приложиш библейския текст?`

**Автентичният ти**

В наши дни има силен тласък в посока откриване на „истинския аз“. Това популярно течение призовава да погледнем дълбоко в себе си и просто да следваме сърцето си. Лесно е да изпитаме чувство на независимост, неповторимост и уникалност, когато мислим и правим каквото ни се иска. Обаче нещо винаги ще липсва, когато се опитваме да намерим идентичност, отделена от нашия Създател. Търсенето на автентичност извън Христос превръща умовете ни в открити полета, където врагът може да сее разруха. Вместо да намерим свободата, която желаем, това може да доведе до други видове робство. Понякога изразяваме себе си чрез популярна мода, стил или поведение и чувстваме, че откриваме истинската си същност, докато в действителност просто имитираме течения. Дори това може да се превърне в психическа бариера.

Библията ни представя автентичния аз, напълно противоположен на това, което предлага светът. Христос е единственият, който може да разруши бариерите в ума ни и да ни освободи, да бъдем такива, каквито Бог ни е създал. Автентичният аз е: „Христос във вас, надеждата на славата.“ (Колосяни 1:27). Парадоксът е, че колкото повече Му се отдадем, толкова по-свободни ставаме. С Неговата сила можем да съборим всяка бариера в живота си и да намерим истинска свобода.

Предложенията на Сатана изглеждат приятни на момента, но създават неприятности по-късно. Те обещават свобода, но водят до плен. Божият план е непривлекателен сега, но води до по-приятен живот по-късно. Доброволното предаване в Христос дава истинска свобода. Пленът на лошите здравословни навици е чудесен пример. Като млади хора е лесно да се отдадем на лоши здравни практики сега и да страдаме от резултатите, когато остареем. Сега е трудно да спортуваме и да живеем здравословно, но това би направило старостта ни много по-лесна. За хората, страдащи от зависимост, е много трудно да се откажат, но когато го направят, животът постепенно се подобрява. Лесно е да се отдадем на зависимостта, но животът бавно става все по-труден и по-труден. Най-лесно е да не положим усилия и да останем в състоянието в което се намираме сега, но дългосрочно погледнато отсъствието на зависимостта е единственото нещо което ще ни направи свободни.

Когато Христос ни преобразява чрез Своя Дух (2 Коринтяни 3:18), ние ставаме като Него. Трансформирането по Неговия образ ни превръща в автентичния аз - дете на Бог. Когато гледаме към Него, можем да изграждаме здравословни мисли и принципи на живот. Когато Христос е в нас, Той живее живота Си чрез нас. Христос в нас ни кара да станем Негово копие. Приемете това чрез вяра още днес и станете автентичното си аз. Автентично аз което живее чрез свободата и победата, която Христос дава. Промяната е възможна! Повярвай го и го изживей чрез Неговата сила.

`Как предаването на Христос ни прави свободни?`