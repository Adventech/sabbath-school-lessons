---
title:  Пази ума си
date:   19/01/2025
---

#### inGest

- Огради повтарящите се думи/идеи.
- Подчертай важните за теб думи/идеи.
- Свържи със стрелки онези думи/идеи, които се допълват.
- Наизусти любимия си стих.

**Пази ума си**

Нашите мисли се оформят чрез сложни взаимодействия между електрически и химически процеси в нашите мозъци. Мислите са истински и имат директно влияние върху това как се чувстваме и как се държим. Всеки път, когато имаме гневни, груби, тъжни или раздразнителни мисли, нашите мозъци освобождават вещества, които подсилват негативните ни чувства. Например, когато се ядосваме, мускулите ни се стягат, сърцата ни започват да бият по-силно и ръцете ни да се потят. Някои хора дори се замайват. Когато сме разстроени, можем да си причиним главоболие или стомашни болки. Когато негативните чувства ескалират, нашите тела освобождават кортизол и адреналин. Ако това се случва твърде често, може да развием сериозни сърдечни и стомашни проблеми. Негативните мисли имат вредни последици.

Когато имаме добри, щастливи, пълни с надежда или приятни мисли, нашите мозъци освобождават химически вещества, които карат телата ни да се чувства добре. Мускулите ни се отпускат, сърцата и дишането ни се забавят. Добрите мисли произвеждат правилния баланс на допамин и серотонин, които помагат за развиването на здрав ум и тяло.

Мислите съдържат много сила в себе си! Всяка от тях влияе на клетките в нашето тяло. Не е чудно, че Павел съветва вярващите да пазят сърцата и мислите си в Христос Исус (Филипяни 4:7)! Чрез Него ние получаваме сила, за да пазим своите разсъждения и чувства. Никога не трябва да се оставяме да бъдем жертви на собствените си неконтролируеми мисли. Това, че не можем да помогнем на собствения си начин на размисъл, е още една лъжа на врага, в която вярват много хора. Дори онези, които имат най-долните, отвратителни мисли на света, могат да бъдат очистени чрез силата на Христос, ако са готови да променят своето поведение. Обратно на популярното становище, Библията ни учи, че ние можем да избираме предмета на своите мисли.

Ако прекарваме време в размисли върху правилните неща, това може да промени всичко (ст. 8). Ето защо е необходимо да изучаваме Исус и да държим погледа си върху Него. Гледайки, ние се променяме (2 Коринтяни 3:18). Колкото по-дълго задържаме вниманието си върху нещо, независимо дали визуално или мислено, толкова повече ставаме като него. Онова, което гледаме, влияе върху нашите чувства и поведение. Много от нас се борят с натрапчиви мисли, които отразяват развлеченията, политиките и проблемите, които намираме в различните медии, които консумираме. Дори в църквата можем да отместим фокуса си от Исус! Някои хора ще отидат при Христос само когато видят вярващите в Него да отразяват Божия характер. Дори и да сте израснали в църквата, възможно е да има някои, може би сред ръководството, който да ви отдалечи от Исус. Слава на Бога, защото Той винаги ни привлича обратно при Себе Си. За да променим начина, по който се чувстваме, ние трябва да променим своя фокус, така че да отразяваме Него. Когато размишляваме върху Христос, нашите умове се преустройват да имат Неговите мисли.

`Как можем по-добре да пазим ума си? (Филипяни 4:7)`

`Има ли неща, за които сте убедени, че трябва да премахнете от своя живот, основавайки се на Филипяни 4:8?`