---
title:  Пази мислите си
date:   23/01/2025
---

#### inSight

`Как можеш да приложиш Филипяни 4:6-13 в живота си през тази седмица?`

`Какви лични решения базираш на библейското ти изследване през тази седмица?`

`Какви са практичните стъпки, които ще предприемеш?`

**Пази мислите си**

“В Христос паралитикът намери изцеление както на своята душа, така и на своето тяло. Той имаше нужда от излекуването на душата, повече от това на тялото. Преди физическата болест да може да бъде лекувана, Христос трябваше да донесе облекчение на ума и да изчисти душата от греха. Този урок не трябва да се пропуска. Днес има хиляди хора, които страдат от болести на тялото, които, подобно на паралитика, копнеят за думите: „Прощават ти се греховете“. Бремето на греха, с неговата тревога и незадоволени желания, е основата на тяхното страдание. Те не могат да получат облекчение, докато не отидат при Лекаря на душата. Мирът, който само Той може да даде, би възстановил силата на ума и здравето на тялото (Уайт, Е. По стъпките на великия Лекар, стр. 77- англ. изд.).

„Въздействието на ума върху тялото, както и на тялото върху ума, трябва да се изтъкват. Поразителната сила на ума, подпомагана от интелектуална дейност, оживява цялата система и по този начин е безценна помощ в борбата с болестите. Това трябва да бъде ясно. Също така трябва да бъдат показвани и силата на волята и важността на самоконтрола, както в опазването, така и във възстановяването на здравето, също и мрачните и дори разрушителни ефекти на гнева, негодуванието, егоизма и порочността, и от друга страна, чудната, даваща живот сила, която може да бъде намерена в бодростта, себеотрицанието, благодарността“ (Уайт, Е. Възпитание, стр. 197 – англ. изд.).

„Мислите могат да бъдат опазени и контролирани от нашите собствени насочени усилия. Мислете правилните неща, и ще вършите правилните действия. Затова вие трябва да внимавате със своите чувства, не се оставяйте да се привържете към неподходящи неща. Исус ви е изкупил със Своя собствен живот, вие принадлежите на Него, следователно трябва да се консултирате с Него за всяко нещо, с което се занимават силата на ума ви и привързаността на вашето сърце“ (Уайт, Е. Адвентен дом, стр. 54 – англ. изд.).

„Единствената сигурност за всяка душа е правилното мислене. „Каквито са мислите в душата му – такъв е и той“ (Притчи 23:7). Силата на себевладеенето се увеличава, когато я упражняваме. Онова, което в началото изглежда трудно, става лесно чрез постоянно повторение, докато правилните мисли и действия станат навици. Ако се отвърнем от всичко незначително и лошо, и се издигнем към по-висок стандарт, ние можем да бъде уважавани от хората и обичани от Бога“ (Уайт, Е. По стъпките на великия Лекар, стр. 491 – англ. изд.).

„Последната ви мисъл вечер и първата ви мисъл сутрин трябва да бъдат за Него, в Когото е вашата надежда за вечен живот“ (Уайт, Е. Писмо 19, 1895 г.).