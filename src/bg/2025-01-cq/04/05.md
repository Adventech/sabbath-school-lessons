---
title:  Христос, Който ме укрепява
date:   22/01/2025
---

#### inVitе

Разгледай Филипяни 4:6-13 отново и открий Исус в него.

`Как преоткриваш Исус тук?`

`Какво ти казва Исус чрез този текст?`

`Какъв е твоят отговор на този призив на Исус? Помоли се.`

**Христос, Който ме укрепява**

Възможно е да успеем да преборим няколко когнитивни изкривявания със силата на собствения ни самоконтрол, но като вярващи, ние знаем, че нашите умове са духовни бойни полета. Ние не можем да преодолеем всичките лъжи на врага, без силата на Христос, Който живее в нас. Мирът, който идва от Бога, „никой ум не може да схване“ (Филипяни 4:7). За всички, които се изкушават да мислят, че този мир е твърде далече от тях, тестът обещава: „За всичко имам сила чрез Онзи, Който ме укрепява“ (ст. 13). Важното е да имаме вяра, че Христос може и ще ни подкрепи. Трябва да имаме доверие, че силата на Светия Дух може да преобрази начина ни на мислене.

Когато поканим Христос в нашите умове, Той говори на съвестта ни и постепенно ни оформя. Ние се научаваме да слушаме Неговия глас и след това да вършим онова, което Той ни казва. Ние редовно прекарваме необезпокоено време с Бога, молейки се и учейки се да чуваме Неговия глас. Ако всеки ден се молим да получим Христовия ум, Той ще ни го даде (Филипяни 2:5). Създаването на нови навици изисква време. Истинската промяна на който и да е навик изисква много работа. Необходима ни е решителност, за да се съпротивим на старите навици и на негативните мисли.

Когато се появят нежелани чувства, забележете ги и ги назовете. Позволете си да ги изпитвате за известно време, но след това се помолете на Бога да ви помогне да премахнете тези отрицателни мисли и чувства от вашия ум. Някои от най-често срещаните негативни емоции, които впримчват хората и причиняват сериозни болести, са обезсърчението, горчивината, негодуванието, страха, безпокойството и безнадеждността. Понякога можем дотолкова да свикнем с лошото настроение и лошите мисли, че едва да ги забелязваме. Ние трябва да се молим на Бога за избавление, искайки от Него да ни помогне да осъзнаем кога нашите умове се впускат в лоша посока, и да можем да определяме тези чувства.

Когато се молим, трябва да използваме Божието слово, за да посрещаме лъжите с истина. Трябва да говорим истината на нашия ум, за да се спасим от лъжите, които или се опитват да се настанят в него, или които вече пребивават там (вижте 2 Коринтяни 10:4-6). Когато бива изкушен от Сатана в пустинята, Исус отговаря, използвайки истината, за да го прогони, и така трябва да правим и ние (Матей 4:4). Трябва да търсим и да размишляваме върху Библейски стихове, които говорят утешителни, освобождаващи истини на нашите умове.

Потят към изцелението може да бъде предизвикателно пътешествие с много върхове и падения. Изцелението често се случва най-успешно, когато човек има ментор, учител, терапевт, пастор или доктор, който да му помогне. Нашите най-силни молитви винаги трябва да се комбинират с нашите най-сериозни усилия, което включва търсенето и използването на всички налични ресурси в нашата църква и общност.

`По какъв начин сте преживели Божия мир? В кои области бихте искали да го преживеете в по-голяма пълнота?`