---
title:  Изцеление чрез прошка
date:   15/02/2025
---

#### inTro

Прочети Матей 18. Вникни в библейския текст.

**Изцеление чрез прошка**

Преди няколко години консултирах един господин, който страдаше от фибромиалгия и високо кръвно налягане. Докато разговаряхме, той ми каза, че е имал проблем с прошката към свой роднина. Всъщност всеки път, когато мислел за този човек, кръвното му налягане се повишавало, а след това изпитвал болка и дискомфорт по цялото тяло. Лекарят му бил предписал лекарства за кръвното налягане и фибромиалгията. Аз предписах, обаче, нуждата от прошка, като обясних, че амигдалата в мозъка му може да накара надбъбречните жлези да отделят адреналин и кортизол в кръвта му, което от своя страна може да причини проблемите му с фибромиалгията и кръвното налягане. В рамките на четири месеца, след като положил съзнателни усилия да работи върху проблемите си с прошката, лекарствата, които вземал за кръвно налягане и фибромиалгия били намалени, а в рамките на осем месеца той напълно спрял всички лекарства. Това е силата на прошката в действие. Той не само се чувстваше по-добре физически, емоционално и духовно, но и най-хубавото - беше се помирил с брат си!

Задържането на горчиви чувства предизвиква хроничен стрес, който може да бъде свързан с високо кръвно налягане, сърдечносъдови заболявания и други разрушителни здравословни проблеми1. Горчивината и негодуванието са едни от най-успешните крепости на Сатана. Всеки човек е бил нараняван от някого. Когато задържаме прошката, ние се превръщаме в затворници и се измъчваме от миналото си. Християнинът, който е бил използван или наранен по някакъв начин, трябва с помощта на Христос да се научи да прощава. Това е по-лесно да се каже, отколкото да се направи, но е от съществено значение за истинската свобода. Тази седмица ще разгледаме как действа прошката и как да се освободим от миналите си болки, за да преживеем живот, изпълнен с радост, чрез обитаващата сила на Светия Дух.

1 Katia Reinert, "The Influence of Forgiveness on Health and Healing", 2021, www.academia.edu/87516855/The_Influence_of_Forgiveness_on_Health_and_Healing

***Моля, имайте предвид, че това ръководство за изучаване на Библията е предназначено само за духовно напътствие и не трябва да се счита за заместител на професионална психологична помощ.***

#### inScribe

Прочетете Матей 18 от превод по ваш избор. Препишете любимите си стихове. Можете също така да преразкажете пасажа със свои думи, да скицирате или да направите мисловна карта на главата.

` `