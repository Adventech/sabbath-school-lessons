---
title:  Незаслужената Божия любов
date:   20/02/2025
---

#### inSight

Как можеш да приложиш Матей 18 в живота си през тази седмица?

`Какви лични решения базираш на библейското ти изследване през тази седмица?`

`Какви са практичните стъпки, които ще предприемеш?`

**Незаслужената Божия любов**

"Нищо не може да оправдае един непростителен дух. Който е немилостив към другите, показва, че самият той не е причастен към Божията прощаваща благодат. В Божията прошка сърцето на сгрешилия се приближава до великото сърце на Безкрайната любов. Вълната на божественото състрадание се влива в душата на грешника, а от него - в душите на другите. Нежността и милосърдието, които Христос е разкрил в собствения си скъпоценен живот, ще се проявят в онези, които станат участници в Неговата благодат…”

"Основанието за всяка прошка се намира в незаслужената Божия любов, но с отношението си към другите показваме дали сме приели тази любов за своя. Затова Христос казва: "С какъвто съд съдите, с такъв ще бъдете съдени" (Е. Г. Уайт, Притчи Христови, 251).

"След като завърши Господната молитва, Исус добави: "Защото ако вие простите на човеците прегрешенията им, то и небесният ви Отец ще прости на вас. Но ако вие не простите на човеците прегрешенията им, то и вашият Отец няма да прости вашите прегрешения.". Този, който не прощава, прекъсва самия проводник, по който може да получи милост от Бога. Не бива да мислим, че ако онези, които са ни наранили, не признаят грешката си, че ние сме оправдани да им откажем прошка. Несъмнено те трябва да смирят сърцата си чрез покаяние и изповед; но ние трябва да имаме дух на състрадание към онези, които са съгрешили към нас, независимо дали признават вината си или не. Колкото и тежко да са ни наранили, ние не трябва да пазим обидите си и да съчувстваме на себе си за нанесените ни щети; но тъй като се надяваме да бъдем опростени за нашите престъпления срещу Бога, трябва да простим на всички, които са ни сторили зло" (Е. Г. Уайт, Мисли от планината на благословението, 113, 114).

"Нека Христос, Божественият Живот, да живее във вас и чрез вас да разкрие небесната любов, която ще вдъхне надежда на безнадеждните и ще донесе небесния мир на поразеното от греха сърце. Когато идваме при Бога, това е условието, което ни посреща на прага, че, получавайки милост от Него, ние се предаваме, за да разкрием Неговата благодат на другите" (Е. Г. Уайт, Мисли от планината на благословението, 114, 115).

`Има ли хора, на които трябва да простите - в училище, в семейството, на работното място или в църквата?`