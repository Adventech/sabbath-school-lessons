---
title:  Страстни изкушения
date:   02/02/2025
---

#### inGest

- Огради повтарящите се думи/идеи.
- Подчертай важните за теб думи/идеи.
- Свържи със стрелки онези думи/идеи, които се допълват.
- Наизусти любимия си стих.

**Страстни изкушения**

Особено се нуждаем от ума на Христос, когато сме изправени пред изкушение. Победата на Христос в пустинята ни показва как да устоим на настъплението на врага. Нашият Спасител преодоля изкушението със същите оръжия, с които и ние разполагаме, когато сме изкушени.

Христос е бил “отведен….от Духа” (Матей 4:1) в пустинята. Исус не отива в пустинята да търси изкушение. Той последва Светия Дух в пустинята, търсейки време за молитва и духовна подготовка за Своето служене. Преодоляването на изкушението започва с това да бъдем там, където Бог ни е призовал да бъдем, а не да приканваме невнимателно изкушението или да го поставяме пред нас.

Едва след четиридесет дни без храна изкусителят отива при Исус. Той изчака докато Исус влиза в Своето най-слабо, най-уязвимо състояние. Повечето от нас познават чувството на глад след пропускането на едно или две хранения. Понякога гладът изкарва най-лошото от нас. Когато телата ни са отпаднали, е лесно да станем кисели. Но това не е нищо в сравнение с екстремния глад, който Исус е изпитвал след четиридесет дни без храна. Ако Исус е бил изгубил контрол над отношението Си или се бил поддал на желанията Си, Сатана е щял да спечели победата. Би играл играта на Сатана по правилата на Сатана. Исус дори не е могъл да признае фалшивата предпоставка, която Стана се опитвал да създаде.

В Райската градина апетитът е бил точката на изпитание за Адам и Ева. Христос, вторият Адам, надвива Сатана точно в точките, където нашите първи родители са се провалили. Днес задоволяването на апетита все още е една от най-успешните стратегии на изкусителя за насочване на хората към грях. Дяволът знае силата на човешките страсти и копнежи и се възползва напълно от тази уязвимост. Нищо не разрушава по-бързо семейното щастие от зависимостите, които поемат контрол над живота на хората. Като Този, който знае дълбочината на нашите слабости, сърцето на Христос прелива от съчувствие към онези, които са хванати в капана на разрушителни цикли (Евреи 4:15). С нашата собствена човешка сила е невъзможно да преодолеем копнежите, които ни контролират. Исус победи, за да може да ни освободи. Исус победи в областта на апетита (Матей 4:3,4), самонадеяността (ст. 5-7) и гордостта (ст. 8-10), за да може да ни избави от “желанията на плътта, похотта на очите и надменността в живота” (1 Йоан 2:16)

Ако се доближим близо до Бог, Библията обещава, че същият дявол, който избягва от Исус, когато Той устоява на изкушението, също ще избяга и от нас, когато устоим (Яков 4:7,8). Да устоим на изкушението означава да се борим с всичко, което имаме. Християните трябва да използват цялостен подход, който отива отвъд духовната помощ. За лекуващите се зависими това често означава здрава общност, отговорни партньори и професионално медицинско лечение или терапия.

`По какви начини виждате как дяволът изкушава хората днес с апетит, самонадеяност и гордост?`

`Кои са най-трудните изкушения, с които се сблъсквате в живота?`