---
title:  Шлемът на спасението
date:   05/02/2025
---

#### inVitе

Разгледай Матей 4:1-11 отново и открий Исус в него.

`Как преоткриваш Исус тук?`

`Какво ти казва Исус чрез този текст?`

`Какъв е твоят отговор на този призив на Исус? Помоли се.`

**Шлемът на спасението**

Христос е нашият пример във всичко. Той ни показа как да участваме в тази борба на вяра като непрекъснато се посвещава на Своя Небесен Отец (1 Петрово 2:21-25). Като човек Исус непрекъснато разчита на връзката Си с небето. Колко още трябва, за да осъзнаем неспособността си да се борим със собствени сили? Силите, срещу които се борим, са много по-силни от всяко ниво на съпротива, което смятаме, че може да имаме в себе си. Нямаме шанс да устоим на врага освен ако не се бием с Божията сила, (Ефесяни 6:10-13) част от която включва Божието всеоръжие (ст. 14-18). Нищо не трябва да липсва, защото непълен комплект броня води до сигурно поражение.

Във времената на Новия Завет, когато войник се е обличал за битка, шлемът е бил една от последните части на бронята, която се е слагала. Шлемът е бил от изключителна важност за оцеляването, защото е предпазвал мозъка: командният център на останалата част на тялото. Ако главата е била силно повредена, останалата част на бронята щяла да бъде безполезна. Шлемът на християнина е гаранция за спасение и е непроницаема защита срещу вражеските атаки върху ума. Тези, които се уповават уверено в спасението, което Бог е осигурил, не се обезпокояват толкова лесно от натиска на този свят. Упованието в Божия дар на вечния живот поставя грижите на този свят в правилна перспектива. Да изберем да се доверим може да бъде трудно, но Бог показва отново и отново, че Той е достоен за нашето доверие. Той е добър и нито приема леко нашето доверие, нито се възползва от него.

Трябва да помним, че нашите умове са бойни полета. Резултатите от нашите умствени битки определят хода на живота ни. Най-важното решение, което правим в тези битки, е дали приемаме дара на спасението на Исус и дали Го следваме. Като приемаме Исус за наш спасител и Господ, ние слагаме шлема на спасението. Като продължаваме да приемаме Исус всеки ден, ние държим шлема на спасението като защита срещу врага.

Няма по-изтощително чувство от това да сме обременени с вина и срам и да не сме сигурни в позицията си пред Бог. Да се изправим пред изкушението, когато носим тежък товар от вина, е като да влезем в битка, вярвайки, че ще загубим войната. Вината е полезна дотолкова, доколкото ни води към Исус. Когато идваме при Исус и му позволяваме да вземе нашия грях и вина, ние преоткриваме нова сила, която никога преди не сме имали и никога не бихме могли да имаме сами. Приемайки Божията прошка получаваме освобождение от вината и срама и укрепление да печелим битките си срещу изкушенията. Можем да спечелим следващата си битка срещу изкушението сега, като сложим шлема на спасението и го държим всеки ден.

`Имате ли увереността в Божието спасение днес? Защо или защо не?`