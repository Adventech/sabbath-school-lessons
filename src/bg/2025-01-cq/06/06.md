---
title:  Сатана трепери и бяга
date:   06/02/2025
---

#### inSight

Как можеш да приложиш Матей 4:1-11 в живота си през тази седмица?

`Какви лични решения базираш на библейското ти изследване през тази седмица?`

`Какви са практичните стъпки, които ще предприемеш?`

**Сатана трепери и бяга**

“Винаги когато някой е обкръжен от съмнения, объркан от обстоятелства или изкушаван от бедност и тревоги, Сатана е наблизо да го изкушава и безпокои. Той атакува слабите места в характера. Старае се да разклати доверието ни в Бога, Който търпи такова положение на нещата. Изкушава ни да проявим недоверие към Бога и да се усъмним в любовта Му. Често изкусителят идва при нас, както дойде при Христос - изреждайки нашите слабости и трудности. Той се надява да обезкуражи душата и да разкъса връзката ни с Бога. Тогава е сигурен в успеха си. Ако и ние го посрещнем като Исус, е избегнем много падения. Като влизаме в разговор с врага, ние му даваме предимвство.” (Е. Уайт, Копнежът на вековете, 120, 121).

“Невъзможно е със собствени сили да се откажем от желанията на падналото си естество. Сатана ще използва това средство, за да ни изкушава. Христос знаеше, че врагът ще отиде при всяко човешко същество, за да се възползва от наследствената му слабост, и чрез фалшиви внушения да впримчи всички, чието доверие не е в Бога. Но като премина пътя, по който трябваше да върви човекът, Господ подготви пътя за нашата победа. Не е Неговата воля да бъдем поставени в неизгодно положение в борбата със Сатана. Той не иска да се обезкуражаваме от нападките на змията! “ Дерзайте - каза Той, - Аз победих света!” (Йоан 16:33). (Е. Уайт, Копнежът на вековете, 122, 123).

“Често, когато не успява да събуди недоверие, Сатана ни подвежда към дързост. Ако успее да ни накара без основание да застанем в пътя на изкушението, той знае, че победата е негова. Бог ще опази всички, които са му послушни. Но да се отклоняваме от правдата, означава да рискуваме и да стъпим на сатанинска почва. Там със сигурност ще паднем. Спасителят ни моли: “Бдете и молете се, за да не паднете в изкушение” (Марк 14:38). Размишлението и молитвата биха ни предпазили от втурване без нужда в пътя на опасността. Така бихме си спестили много поражения.” (Е. Уайт, Копнежът на вековете, 126).

“Така и ние можем да устояваме на изкушението и да накараме Сатана да се отдръпне от нас. Исус спечели победата чрез вяра и послушание към Бога. Чрез апостола Той ни казва: “ И така, покорявайте се на Бога, но противете се на дявола и той ще бяга от вас. Приближавайте се при Бога и ще се приближава и Той към вас” (Яков 4:7,8) Ние не можем да спасим себе си от силата на лукавия. Той е победил човешкото естество и ако се опитваме да устояваме със собствените си сили, ще станем жертва на лукавствата Му. Но “Името на Господа е яка кула: праведният прибягва в нея и е б безопасност” (Притчи 18:10). Сатана трепери и побягва и пред най-слабата душа, намерила защита в това могъщо име.” (Е. Уайт, Копнежът на вековете, 130, 131).

`Предстоят ли определени изкушения тази седмица, от които ще трябва да се оттеглите?`

`Как искате да отговорите на натиска от околните, когато той ви води в грешна посока?`