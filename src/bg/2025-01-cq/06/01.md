---
title:  Свят на зависимости
date:   01/02/2025
---

#### inTro

Прочети Матей 4:1-11. Вникни в библейския текст.

**Свят на зависимости**

Ние живеем в свят на зависимости. Технологиите са направени да насърчават пристрастяващи поведения, които карат потребителите непрекъснато да кликват и превъртат. Приложенията за смартфони са създадени да карат потребителите да се връщат през целия ден, без да осъзнават, че са развили жажда за допамин, който получават, когато взаимодействат с приложението. Рекламодателите харчат милиарди долари, за да манипулират зрителите да почувстват, че трябва да купят определени продукти, за да бъдат щастливи. Много ученици имат трудности в училище, защото прекарват нощите си в играене на видео игри или в гледане на любимите си предавания, вместо да се наспят добре. Липсата на сън може да създаде зависимост от кофеина, който може да се ползва като средство за стимулиране, което от своя страна може да задълбочи “глада” за търсене на други стимуланти. Освен това съставките на преработените храни се изследват в лаборатории, за да се идентифицира перфектната точка на щастие, която максимизира апетита. Компаниите правят всичко по силите си да превърнат в пари пристрастяващото поведение и да използват човешките слабости.

Смартфоните ни улесниха много да развиваме таен живот в интернет. Малките екрани улесняват гледането на видеоклипове насаме, без никой друг да разбере. Това ново ниво на достъпност означава, че много деца развиват живот под повърхността, който е напълно непознат на техните родители. Но не са само децата; родителите крият активността си в интернет, дори от децата и съпрузите си. В резултат на това приблизително 35% от изтеглянията в интернет са свързани с порно.

Изкушението е реално и идва в много форми. Това, което мен ме изкушава, може да е различно от това, което изкушава теб. Тази седмица ще разгледаме живота на Исус и ще открием, следвайки Неговият пример, как да укрепим умовете си, за да устоим на изкушението.

Също така ви насърчаваме да се запознаете със следните ресурси, за да помогнете на себе си и на другите при възстановяване от пристрастяване. Важни уебсайтове, които да запомните, включват Youth Alive (www.youthaliveportal.org/learning/en/addiction-prevention), Gateway to Wholeness (www.gatewaytowholeness.com) и Adventist Recovery Ministries (www.adventistrecoveryglobal.org).

***Моля, имайте предвид, че това ръководство за изучаване на Библията е предназначено само за духовно напътствие и не трябва да се счита за заместител на професионална психологична помощ.***

#### inScribe

Прочетете Матей 4:1-11 от превод по ваш избор. Препишете любимите си стихове. Можете също така да преразкажете пасажа със свои думи, да скицирате или да направите мисловна карта на главата.

` `