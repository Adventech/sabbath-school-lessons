---
title:  Вземи Христовото иго
date:   03/03/2025
---

#### inTerpret

`Какви специални послания носи Матей 11:25-30?`

`Кои части от него са трудни?`

`Какви въпроси възникват в теб?`

`Кои са библейските принципи, които откриваш в текста?`

`В коя област от живота си можеш да приложиш библейския текст?`

**Вземи Христовото иго**

Когато говорел, Исус използвал примери, които обикновените хора по онова време можели да разберат. Думата “иго“ е преведена от гръцката дума “zugos”, която се използвала за дървен хомот, който свързвал заедно две животни, така че да могат да обединят силата си и да дърпат заедно товар, който би бил прекалено тежък само за едно от тях. Идеята да имаме хомот около врата си не звучи много привлекателно и сигнализира, че ще има работа. Въпреки това, като вземем предвид, че този хомот ще ни свърже с Христос, можем да оценим посланието на тази илюстрация.

Известният Библейски Коментар на Матю Хенри много добре изразява облекчението, което идва с приемането на Христовото иго: “Да повикаш тези, които са отрудени и обременени и да поставиш харем на врата им изглежда като да добавиш допълнителен товар върху тях, но тези думи стават уместни, когато добавиш думата “Моето“: “Ти си под хомот, което те изтощава. Отърси се от него, вземи Моят и ще ти стане леко“ ([Хендерсън, 1994], 1607). Да носим бремето на греха ни завлича в тежко робство, което е една от целите на Сатана. Когато сами избираме пътя си, често се заблуждаваме и се завличаме в най-различни грешни посоки, които много пъти завършват в хаос, болка и беда. Минаваме по пътя на живота сами и чувствата на страх, срам и горчивина ни заливат като вълна. Исус иска да ни освободи от този товар. Като отхвърлим игото на този свят и приемем Христовото, ние се обвързваме с нещо по-добро. Когато приемем хомота на Исус, Му позволяваме да върви с нас и да споделя товарите на живота ни. Понякога дори го носи вместо нас!

Да вземеш Христовото иго означава да Му се предадеш и да пазиш заповедите Му. Воловете, които са впрегнати заедно, не могат свободно да се разхождат където искат. Те са свързани заедно, за да постигнат обща цел и вървят неотклонно към нея. Христос не е разпуснал последователите Си, за да правят каквото им хрумне. Той ни дава насоки, които очаква да следваме и възлага работа, която очаква да се свърши. Въпреки, че това изисква жертви, старание и дисциплина, наградата е неизразимо по-голяма. Павел е смятал и най-тежките си страдания за незначителни в сравнение с бъдещето, което ни очаква в небето: “Защото нашата кратковременна лека скръб произвежда все повече и повече една изобилна вечна слава за нас (2 Коринтяни 4:17). Светският живот понякога може да изглежда по-лесен, но с течение на времето става все по-тежък и труден и накрая завършва с горчиво разочарование. Пътят на Исус понякога е труден, но става все по-сладък и завършва с голяма награда.

`Кои неща изглеждат по-лесни със светския хомот? А кои - с Христовия? Кой от двата избираш ти?`