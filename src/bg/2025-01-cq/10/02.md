---
title:  Да намерим покой в Христос
date:   02/03/2025
---

#### inGest

- Огради повтарящите се думи/идеи.
- Подчертай важните за теб думи/идеи.
- Свържи със стрелки онези думи/идеи, които се допълват.
- Наизусти любимия си стих.

**Да намерим покой в Христос**

Много хора добре познават поканата на Исус в Матей 11:28-30. Това е един от текстовете, които мнозина може би биха могли да цитират и на сън. Независимо от това, да живеем по този начин в ежедневието си, все пак остава предизвикателство. Лесно е механично да цитираме Писанията по памет без в действителност да възприемаме значението им и да ги прилагаме на практика.

Когато приемаме поканата на Христос да си починем в Него, ние забавяме темпото и не реагираме импулсивно на проблемите. Трябва да смълчим умовете си и да се вслушаме, за да Го чуем да казва: “Елате при Мене“. Поканата на Исус е недвусмислена. Той казва: “Елате при Мене“. Това е лична покана и очаква отговор. Чрез този текст Христос се обръща към нас точно в моментите, в които носим най-тежките си товари. Има почивка и тя ни очаква. Това обаче е избор, който ние трябва да направим. Можем да протегнем ръка към Бог цитирайки този стих когато стреса се натрупва. Можем да молим Христос да ни помогне да дойдем при Него и да намерим покой. Почивката в Исус означава, че Му се доверяваме с изхода от ситуацията, която ни стресира. Христос не ни изважда от всяка тежка ситуация, но може да ни даде вътрешен мир и кураж въпреки затруднението. Исус иска да ни даде физическа почивка всяка нощ, когато спим (Псалми 3:5 и 4:8) и всяка седмица, когато си почиваме в съботния ден (Изход 20:8-11), но почивката, която намираме в Христос е всеобхватна почивка, която надхвърля духовните, емоционалните и физическите измерения.

Исус обещава да ни даде почивка, ако вземем Неговото иго. Какво означава това? По времето на Исус да вземеш нечие иго е означавало до някъде, че приемаш този човек като свой равин или духовен учител или ментор. Да вземем игото на Исус означава, че Го приемаме за наш водач и поради тази причина стихът казва “и се научете от Мене“ (29 ст.). Трябва да се научим какво да правим в трудни ситуации от Исус. Можем да получим съвет от Него като се молим и разсъждаваме върху стиховете от Библията, които имат връзка с проблема ни и докосват сърцата ни. Когато запомняме Библейски стихове, ще можем да ги извикаме в съзнанието си по-бързо, когато най-много имаме нужда от помощ. Ако “скрием“ Божието слово в сърцата си, това ще ни помогне да успокоим нервите си, да отпуснем умовете и телата си, като си спомним Божията доброта и цитираме обещанията Му.

Исус ни кани да намерим мир в Него още днес, също както покани Своите последователи в древността. Колкото по-уморителен е труда ни, колкото по-тежък товара ни, толкова по-силно е желанието на Исус да ни даде почивка. Той се е специализирал в справянето с най-трудните обстоятелства. Колкото по-недостъпна ни се струва почивката, толкова повече слава получава Бог, когато ни предостави чудото на мира.