---
title:  Пълно единство с Христос
date:   06/03/2025
---

#### inSight

`Как можеш да приложиш Матей 11:25-30 в живота си през тази седмица?`

`Какви лични решения базираш на библейското ти изследване през тази седмица?`

`Какви са практичните стъпки, които ще предприемеш?`

**Пълно единство с Христос**

“Да носим игото на Христос означава да работим с Него, да сме Негови партньори в страданията и труда за падналото човечество.“ (Е. Уайт, Библейски коментар на ЦАСД, том 5, 1092).

“Когато приемеш игото на Христос в сдържаност и послушание, ще разбереш, че това ти помага много. Неговият хомот те държи близо до Исус и Той носи най-тежката част от товара.“ (Е. Уайт, Библейски коментар на ЦАСД, том 5, 1090).

“Нашата работа не е да събираме товари. Често си мислим, че ни е много трудно да носим товарите си и това в действителност често е така, защото Бог не е предвидил да носим тези товари, но когато носим Неговото иго и носим Неговите товари, можем да станем свидетели на това, че Неговото иго е благо и Неговите товари са леки, защото Той е промислил за тях.“ (Е. Уайт, Библейски коментар на ЦАСД, том 5, 1091).

“Това иго няма да ни осигури лек живот, свобода и егоистични удоволствия. Животът на Христос беше живот на саможертва и себеотрицание на всяка крачка и с постоянство и христоподобна нежност и любов, Неговия истински последовател ще следва стъпките на Учителя и с времето ще става все по-вдъхновен от духа и живота на Христос.“ (Е. Уайт, Библейски коментар на ЦАСД, том 5, 1092).

“Трябва да поемем игото на Христос, за да сме в пълно единство с Него. “Вземете Моето иго върху себе си“, казва Той. Когато носим това иго, ние, ограничените хора, се свързваме с възлюбения Божи Син. Вземе ли кръста си, душата се разделя с егото си и се научава как да носи Христовия товар. Не можем да следваме Исус без да вземем игото Му, без да вдигнем кръста си и да го понесем след Него. Ако нашата воля не е в синхрон с божествените изисквания, трябва да се отречем от нашите наклонности, да се откажем от желанията си и да следваме в стъпките на Христос.“

“Хората си създават собствени хомоти, които изглеждат леки и приятни за носене, но в крайна сметка се усещат като много досадни и ги разочароват. Христос вижда това и ни казва: “Вземете Моето иго. Хомотът, който вие сами си поставяте, като мислите, че ви е най-удобен, въобще няма да е подходящ за вас. Вземете върху себе си Моето иго и научете от Мен уроците, които са толкова важни за вас, защото Съм кротък и смирен по сърце и ще намерите покой за душите си. Игото Ми е благо и товарът - лек“. Господ никога не преценява погрешно Своето наследство. Той преценява хората, с които работи. Когато те поемат Неговото иго, когато се откажат от борбата, от която нямат никаква полза, ще намерят мир и покой. Когато отворят очи за собствените си слабости и недостатъци, с радост ще започнат да вършат Божията воля. Ще се подчинят на Христовия хомот. Тогава Бог ще може да работи в тях да искат и да желаят това, което Му е угодно, което понякога е напълно противоположно на плановете на човешкия ум. Когато бъдем помазани свише, ще научим урока на слабостта и смирението, които винаги донасят покой на душата. (Е. Уайт, Ривю енд Хералд, 23 октомври 1900г.).