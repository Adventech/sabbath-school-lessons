---
title:  Може ли това наистина да се случи?
date:   15/01/2025
---

#### inVitе

Разгледай Филипяни 2:1–11 отново и открий Исус в него.

`Как преоткриваш Исус тук?`

`Какво ти казва Исус чрез този текст?`

`Какъв е твоят отговор на този призив на Исус? Помоли се.`

**Може ли това наистина да се случи?**

На приемна сесия за консултиране нова клиентка се оплака, че е стресирана, тревожна и има болки по цялото тяло. След като се помолихме, за да почнем нашата сесия, тя сподели как са се разпаднали отношенията й със съпруга й. Святият Дух ме подтикна да задам този въпрос: „Кажи ми какви са чувствата ти към съпруга ти?“ на което тя отговори: „Мразя го!“. Седяхме там в мълчание около шестдесет секунди, докато тя плачеше. Исках да й дам време да осмисли това, което беше казала, и да дам време на Святия Дух да работи. Тя продължи да говори за корена на своята горчивина и събитията, довели до тези чувства. Едно предложение, което споделих с нея, беше да се моли за Христовия ум, за да може да види съпруга си през очите на Христос и да се свърже с него по нов начин.

На следващата ни среща две седмици по-късно попитах как вървят нещата. Тя отговори, че нещата вървят чудесно! Попитах я какво е довело до промяната и тя каза: „Всяка сутрин, а понякога и през целия ден, правех това, което ми предложи. Молех се за Христовия ум. Забелязах, че започва промяна в сърцето ми и започнах да виждам съпруга си по различен начин. Тогава Исус ми показа как да се отнасям с любов, търпение и доброжелателство към съпруга си. В края на първата седмица съпругът ми ми каза, че е дълбоко трогнат от начина, по който се отнасям с него. След това той също започна да се променя и миналата събота за първи път от няколко години отидохме на църква заедно. Молитвата за Христовия ум беше толкова проста, но толкова мощна!“ Слава на Бога!

Днес, точно сега, докато четеш това, Исус изцелява браковете на хората, помирява отчуждените членове на семействата, дава победа над зависимостите и променя живота на хората по изключителни начини. Не винаги е незабавно. Не винаги се случва в рамките на две седмици. Бог никога не налага промяна на никого. Не можем да диктуваме нечие отношението или съдба, но можем да изберем Исус за себе си. Можем да изповядаме собствените си грехове и да прегърнем Неговия дар на опрощение. Можем да приемем предложението Му за вечен живот и да Му позволим да преобрази начина, по който се отнасяме един към друг. В по-напрегнати ситуации, ако една връзка е физически, емоционално или сексуално насилническа, трябва да се предприемат необходимите мерки за самозащита и търсене на безопасност.

`Наистина е възможно да имаш Христовия ум. Писанието учи, че „нямате, защото не просите“ (Яков 4:2). Днес те каня да започнеш да се молиш за Христовия ум. Очакват те страхотни неща и могат да настъпят чудесни промени.`

`Какви промени вярваш, че може да направи Исус в живота ти, докато се молиш за Христовия ум?`