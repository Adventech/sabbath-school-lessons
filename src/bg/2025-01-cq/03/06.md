---
title:  Пречистени, възвисени и усъвършенствани
date:   16/01/2025
---

#### inSight

Как можеш да приложиш Филипяни 2:1–11 в живота си през тази седмица?

`Какви лични решения базираш на библейското ти изследване през тази седмица?`

`Какви са практичните стъпки, които ще предприемеш?`

**Пречистени, възвисени и усъвършенствани**

„Човек трябваше да носи Божия образ както външно, така и в характера си. Христос единствен е „отпечатък” (Евреи 1:3) на Отца; но човекът бе създаден по подобие на Бога. Неговото естество беше в хармония с Божията воля. Умът му бе способен да схваща Божествените неща. Чувствата му бяха чисти; апетитът и страстите му се контролираха от разума. Той бе свят и щастлив да носи Божия образ и да бъде съвършено послушен на Неговата воля.“ (Елън Г. Уайт, Патриарси и пророци, Глава 2 - Сътворението).

„Но да се молиш в Христовото име означава твърде много. Това означава да приемаме Неговия характер, да изявяваме Неговия Дух и да вършим Неговите дела. Обещанието на Спасителя е дадено под условие: „Ако Ме обичате - каза Той, - пазете заповедите Ми.“ Той спасява човеците не в греха, но от греха. И тези, които Го обичат, ще проявяват любовта си чрез послушание.“ (Елън Г. Уайт, Копнежът на вековете, Глава 73 - „Да не се смущава сърцето ви!“).

„Всеки един има властта да избира предметите, които да занимават мислите и да оформят характера му.“ (Елън Г. Уайт, Образование, Глава 13 - Умствена и духовна култура).

„Мислите трябва да бъдат тренирани. Стегнете ума, за да работи в правилната посока и според реда на добре оформени планове. Тогава всяка стъпка ще бъде напредък и няма да се губи усилие или време в следване на неясни идеи и случайни планове. Трябва да обмислим целта и смисъла на живота и винаги да държим достойни цели пред очите си. Всеки ден мислите трябва да бъдат тренирани и придържани към целта, както компасът сочи към полюса. Всеки трябва да има своите цели и намерения и след това да направи всяка мисъл и действие от такова естество, че да постигне това, което цели. Мислите трябва да бъдат контролирани. Трябва да има твърда цел за изпълнение на това, което ще предприемете” (Е. Г. Уайт, Our High Calling [1961], 112).

„Младежите трябва да започнат рано да развиват правилни навици на мислене. Трябва да дисциплинираме ума да мисли в здравословна посока и да не му позволяваме да се задържа върху неща, които са зли. Псалмистът възкликва: „Думите на устата ми и размишленията на сърцето ми нека бъдат угодни пред Тебе, Господи, канара моя и избавителю мой“ (Псалми 19:14).“ (Е. Г. Уайт, Ум, характер, личност, 657).

„Бог е осигурил всичко необходимо, за да могат нашите мисли да се пречистят, възвисят, усъвършенстват и облагородят. Той не само е обещал да ни очисти от всяка неправда, но е направил и реална подготовка за снабдяването с благодатта, която ще възвиси мислите ни към Него и ще ни позволи да оценим Неговата святост. Можем да осъзнаем, че сме притежание на Христос и че трябва да изявим Неговия характер на света. Подготвени от небесната благодат, ние се обличаме с праведността на Христос, в сватбената дреха, и сме годни да седнем на сватбената вечеря. Ставаме едно с Христос, участници в божествената природа, пречистени, благородни, възвисени и признати за Божии деца - наследници на Бога и сънаследници с Исус Христос.“ (Е. Г. Уайт, The Youth’s Instructor, October 28, 1897).