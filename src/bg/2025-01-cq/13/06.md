---
title:  Заслепени от сълзи
date:   27/03/2025
---

#### inSight

`Как можеш да приложиш Йоан 20 в живота си през тази седмица?`

`Какви лични решения базираш на библейското ти изследване през тази седмица?`

`Какви са практичните стъпки, които ще предприемеш?`

**Заслепени от сълзи**

"В градината Мария стоеше и плачеше, а Исус беше близо до нея. Очите ѝ бяха толкова заслепени от сълзите, че тя не Го различи. И сърцата на учениците бяха толкова пълни с мъка, че не повярваха на ангелската вест или на думите на самия Христос.”

"Колко много хора все още правят това, което правеха тези ученици! Колко от тях повтарят отчаяния вик на Мария: "Взеха Господа... и не знаем къде Го положиха"! На колко от тях могат да бъдат казани думите на Спасителя: "Защо плачеш? Кого търсиш?" Той е близо до тях, но техните заслепени от сълзи очи не Го забелязват. Той им говори, но те не разбират" (Е. Г. Уайт, Копнежът на вековете, 794).

"Но Спасителят не подмина нито една душа, колкото и да е потънала в грях, която да искаше да приеме скъпоценните небесни истини. За митарите и блудниците Неговите думи бяха начало на нов живот. Мария Магдалена, от която Той изгони седем бесове, беше последната при гроба на Спасителя и първата, която Той поздрави в утрото на Своето възкресение. Именно Савел от Тарс, един от най-решителните врагове на Евангелието, се превръща в Павел, предания служител на Христос. Под външния вид на омраза и презрение, дори под престъпление и деградация, може да се крие душа, която Христовата благодат ще спаси да блести като скъпоценен камък в короната на Изкупителя" (Е. Г. Уайт, Мисли от планината на благословението, 129).

"Бог не иска да останем притиснати от безмълвна скръб, или с болни и съкрушени сърца. Той иска да вдигнем очи и да видим Неговото мило лице на любов. Благословеният Спасител стои до мнозина, чиито очи са толкова заслепени от сълзите, че не Го различават. Той копнее да стисне ръцете ни, да ни накара да погледнем към Него с проста вяра и да Му позволим да ни води. Неговото сърце е отворено за нашите скърби, мъки и изпитания. Той ни е възлюбил с вечна любов и с милосърдие ни е обградил. Можем да държим сърцето си приковано към Него и да размишляваме за Неговата любяща доброта през целия ден. Той ще издигне душата над ежедневната скръб и недоумение в царството на мира" (Е. Г. Уайт, Мисли от планината на благословението, 12).

"Жените могат да бъдат инструменти на правдата и да служат свято. Мария е тази, която първа проповядва възкръсналия Исус. Ако там, където сега има една, имаше двадесет жени, които да превърнат тази свята мисия в свое съкровено дело, щяхме да видим много повече обърнати към истината. Усъвършенстващото, омекотяващо влияние на християнските жени е необходимо във великото дело на проповядване на истината" (Е. Г. Уайт, Евангелизъм, 471).