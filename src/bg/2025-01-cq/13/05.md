---
title:  Спасяването на най-големия грешник
date:   26/03/2025
---

#### inVitе

Разгледай Йоан 20 отново и открий Исус в него.

`Как преоткриваш Исус тук?`

`Какво ти казва Исус чрез този текст?`

`Какъв е твоят отговор на този призив на Исус? Помоли се.`

**Спасяването на най-големия грешник**

В книгата Притчи са изброени седем неща, които Господ мрази. Нямаме причина да вярваме, че седемте демона на Мария са били по-добри или по-лоши в Божиите очи от тези седем гряха. Въпреки това греховете от Притчи са много по-сходни, отколкото бихме искали да признаем: "надменни очи, лъжлив език, ръце, които проливат невинна кръв, сърце, което крои лоши замисли, крака, които тичат бързо да вършат зло, неверен свидетел, който говори лъжа, и онзи, който сее раздори между братя." (Притчи 6:17-19). Да обърнем много голямо внимание на това! Колко от нас имат негативно отношение, което се проявява в изражението на лицето ни? Колко от нас са преписвали на тест в училище? Колко от нас са се отдавали на въображението си с лоши неща, особено с помощта на видеоигри, филми и книги? Колко от нас са лъгали? Колко от нас са разпалвали лоши чувства към определени хора?

Колкото повече размишляваме върху седемте гряха от Притчи, толкова по-близка става историята на Мария. Историята на Мария може да бъде трудна за идентифициране, когато сме слепи за това колко много ни е простил Бог. Множество хора са се убедили, че се нуждаят само от мъничко прошка, защото смятат, че греховете им са толкова малко и толкова незначителни. Въпреки това Исус казва: "Никой не е добър, освен Един, тоест Бог" (Матей 19:17), Соломон казва: "Няма човек, който да не съгрешава" (1 Царе 8:46), а Павел казва: "Защото всички съгрешиха и са лишени от Божията слава" (Римляни 3:23). Всички ние сме напълно зависими от Божията благодат и любов. Всички ние имаме проблеми, болка и съкрушение, но Исус дойде да изцели съкрушените. Той дава нов живот на най-невероятните хора. С Исус никой случай не е безнадежден. Без значение какво се крие зад сълзите ни, Исус е дошъл, за да ни свърже с небето. Това е причина да се радваме!

Независимо от миналото ни, с Бога ни очаква светло и обещаващо бъдеще. В Божието "присъствие има пълнота от радост" и "винаги веселие" (Псалми 16:11). Когато достигнем небето, Бог ще ни каже: "Влез в радостта на господаря си" (Матей 25:21). Но това обещание за радост не е само за бъдещето. Дори и сега Бог иска да ни изпълни с дълбока и удовлетворяваща радост, която ще избликне и ще се разлее, за да освежи хората около нас (Йоан 4:14; 7:38). Мария намира тази радост; последният път, когато я виждаме в Библията, тя провъзгласява вестта за възкръсналия Спасител (Йоан 20:18). Исус обновява ума ѝ и превръща сълзите ѝ от скръб в сълзи от радост - същото, което иска да направи за всеки от нас.

`По какво приличаме на Мария?`