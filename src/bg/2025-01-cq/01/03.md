---
title:  Възстановяване на Божия образ
date:   30/12/2024
---

#### inTerpret

`Какви специални послания носи Римляни 12:1-3?`

`Кои части от него са трудни?`

`Какви въпроси възникват в теб?`

`Кои са библейските принципи, които откриваш в текста?`

`В коя област от живота си можеш да приложиш библейския текст?`

**Възстановяване на Божия образ**

Искало ли ви се е някога да можете да се върнете назад във времето и просто отново да бъдете безгрижно, невинно малко дете? Бог има подобни желания за вашия живот. Бог създал хората, за да отразяват Неговия образ в техните личности и характери. В книгата си „Образование“, Елън Уайт коментира: „ Когато Адам дойде от ръката на Създателя, той носеше, в своята физическа, умствена и духовна природа, подобие на своя Създател. „Бог създаде човека по Своя собствен образ“ (Битие 1:27) и Неговата цел беше колкото по-дълго живее човекът, толкова по-пълно да разкрива този образ – толкова по-пълно да отразява славата на Създателя“.

След като грехът покварил човешката природа, Божията цел станала възстановяването на Неговия образ в Неговите деца. Първоначалният замисъл на Бог не може да бъде възстановен, освен ако не Му позволим да пренастрои мисленето ни и да обнови умовете ни. Новият ум става реалност, когато се научим да „имаме Христовия ум“ (1 Коринтяни 2:16). Когато приемем Христос като наш личен Спасител и Господ, ние ставаме ново творение (2 Коринтяни 5:17), търсейки Го ежедневно и стремейки се да израстваме в Него, като се молим, четем Словото и се стремим да бъдем като Него (послушание). Чрез силата на Святия Дух нашите мисловни процеси ще станат едно с Неговите. Неговите желания ще станат наши желания и ние ще мислим и действаме като Исус.

Страхотната новина е, че трансформацията е възможна с помощта на Святия Дух. Както казва Елън Уайт, „да възстанови в човека образа на неговия Създател, да го върне към съвършенството, в което е бил създаден, да насърчи развитието на тялото, ума и душата, така че божествената цел в неговото творение да може да бъде осъзнат – това трябваше да бъде делото на изкуплението. Това е целта на образованието, голямата цел на живота" („Образование“, 15, 16). Изкуплението има за цел да възстанови и развие човешкото, за да отразява подобието на Божественото! Това се случва, когато постоянно гледаме „като в огледало славата Господна“, така че да можем да бъдем „преобразени в същия образ от слава в слава, както чрез Духа Господен“ (2 Коринтяни 3:18).). Ние трябва да предаваме живота си на Святия Дух ежедневно, така че Той да може да преобрази живота ни.

Без значение колко разбито е нашето мислене или колко повредени са нашите емоции, Бог ни предлага Своя Свят Дух, за да ни изгради отново, възстанови и обнови отвътре навън. Бог е достатъчно голям, за да се справи с целия ни душевен багаж, рани, страхове и чувствителност. Никоя умствена или емоционална планина не е толкова голяма, че Бог да не е в състояние да помогне и изцели. Трябва да се отбележи, че мозъкът не е отделен от тялото; мозъкът е част от тялото. Подобно на други физически заболявания, някои психични състояния може да не бъдат излекувани в този живот. И все пак във всеки случай Божията благодат е достатъчна.

`Какво искате да направи Бог с ума ви?`