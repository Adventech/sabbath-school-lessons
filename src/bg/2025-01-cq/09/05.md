---
title:  Предаване на тревогите ни на Исус
date:   26/02/2025
---

#### inVitе

Разгледай Йоан 14 отново и открий Исус в него.

`Как преоткриваш Исус тук?`

`Какво ти казва Исус чрез този текст?`

`Какъв е твоят отговор на този призив на Исус? Помоли се.`

**Предаване на тревогите ни на Исус**

През живота ми Божият мир често е изглеждал непостижим. През онези времена, въпреки че копнеех за Божия мир, не можех да го намеря. Поглеждайки назад, осъзнах, че моите избори тогава не са ми носили спокойствието, за което копнеех. По онова време очите ми бяха вперени в мен и проблемите ми. Сърцето ми беше недоволно и роптаех за обстоятелствата ми. Разчитах на себе си, за да избягам от трудностите и болката. Изглежда бях забравил всичко, което знаех за Божията любов, загриженост и суверенитет. Бог все още беше там. Той беше с мен и ми предлагаше Своя мир през цялото време. Можех да избера да се хвана за Неговия мир. Просто избрах нещо друго вместо Него. Оттогава, слава на Господа, израснах в Христос и сега отговарям на предизвикателствата по различен начин.

За да намерим мир и свобода от безпокойството, първо трябва да занесем проблемите си на Бог в молитва. Призоваването на името на Исус е отличен начин да спрем негативните мисли да препускат в ума ни и да започнем да се фокусираме отново върху Истината-Исус! Това е, което Филипяни 4:6 ни казва да правим: „Не се безпокойте за нищо, но във всяко нещо с молитва и молба изказвайте прошенията си на Бога с благодарение;“ Когато отнесете тревогите си при Него, Той ще ви даде Своя мир. В допълнение към представянето на нашите тревоги и молби пред Бог, ние ги предаваме с отношение на благодарност, въпреки нашите трудности. Благодарността може да донесе мир в трудни моменти. Тренирането на нашите мозъци да разпознават доброто и да благодарим на Бог, ни помага да приемем Божието присъствие и да имаме по-малко безпокойство.

За да изпитаме благословията на мира, нашите умове трябва да се научат да размишляват върху това, което е истинско и добро (Филипяни 4:8). Когато се фокусираме върху неща, които са истински, благородни, справедливи, чисти и прекрасни, мирът ще изпълни сърцата ни (ст. 9). Исус казва, че истината ще ни прави свободни (Йоан 8:32). Както безпокойството, така и депресията могат да бъдат облекчени, когато се каже „добра дума“ (Притчи 12:25). Божието Слово е най-добрата дума за обръщане на нашите тревожни мисли. Когато прегръщаме Божиите обещания, ние вярваме в Него и Му се доверяваме за резултата.

Божията воля е ние да намерим радост, мир и изобилна надежда (Римляни 15:13). В допълнение към търсенето на изцеление от Бог, хората с клинична тревожност или посттравматично стресово разстройство трябва да потърсят професионална медицинска помощ. Точно както вярващите с физически заболявания съчетават молитвите си с медицинско лечение, християните с психични заболявания трябва да разчитат не по-малко на професионална помощ, когато е необходимо.

`Какви промени вярвате, че Исус иска да направите, за да можете да получите мира, който Той иска да ви даде?`