---
title:  Езически божества
date:   12/01/2026
---

### inGest

- Огради повтарящите се думи/идеи.
- Подчертай важните за теб думи/идеи.
- Свържи със стрелки онези думи/идеи, които се допълват.

**Езически божества**

Повечето езически разкази за сътворението, които се срещат често в култури като Вавилон, Египет и Шумер, имат две основни особености. Първо, те започват с природата, която създава боговете. В тези истории божествата са родени от природни елементи като вода, небе или хаос. Например, вавилонския „Енума Елиш“ описва една космическа битка, включваща първичните води, и от тази хаотична среща са родени боговете и в последствие е оформен света. Гръцката, скандинавската и индуската култура имат същите разкази. Бихме могли да кажем, че атеизмът, който представя природата като създател, също спада в тази категория.

Втората ключова черта на езическите разкази за сътворението е, че човечеството е на последно място, най-маловажната част от сътворението. В много от тези истории хората са създадени като прибавка, или за да вършат мръсната работа на боговете. Например, във вавилонската митология хората са създадени от кръвта на един победен бог, за да служат на победилите, вършейки онова, което на тях не им се прави. Хората съществуват, за да правят боговете щастливи и тяхната ценност е главно утилитарна – те прислужват на техните нужди.

В ярък контраст, библейския разказ за сътворението напълно преобръща този сценарий. Бог не е роден от природата. Всъщност, Той я създава. Библията започва с изявлението: „В началото Бог сътвори небето и земята“ (Битие 1:1). Няма хаотична битка между богове или природни сили. Самият Бог изговаря всичко в съществуване – светлината, небето, земята и морето (Битие 1:2-10). Той е Суверен над всяко творение, не продукт от него. Втората – и най-значителна – разлика е, че човечеството е най-важната част от творбата. Бог заявява: „Да създадем човека по Нашия образ, по Наше подобие“ (Битие 1:26). Човеците не са просто поредното същество, те са отражение на самия Бог. Те не са създадени, за да му служат като роби, а им се дава да господстват над всички други същества. За разлика от древните митове от близкия изток, където хората са слуги на боговете, Библията ни изобразява като стопани и партньори на Бога в грижата за света (Битие 1:28).

Битие 2:7 ни дава още по-близък поглед върху сътворението на човека: „И Господ Бог създаде човека от пръст от земята и вдъхна в ноздрите му жизнено дихание; и човекът стана жива душа“. Това действие на лично оформяне на човека от собствените Му ръце и вдишването на живота в него подчертава ценността и вниманието, което Бог отдава на човечеството. В други древни истории от близкия изток човечеството е вторичен продукт на хаоса и божествения мързел. В контраст, Библията представя хората като най-висшето постижение на сътворението, оформени от Божията ръка, проявление на любовта Му.

**Въпроси за размисъл:**

`Какво ни разкрива разказът за сътворението относно Бога и Неговия характер?`

`Какво ни казва той за човечеството и за нашата стойност?`