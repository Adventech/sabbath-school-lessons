---
title: 'От Зевс до Исус: Защо библейският Бог променя всичко'
date:   15/01/2026
---

### inVite

Разгледай Битие 1, 2 отново и открий Исус в него.

- Как преоткриваш Исус тук?
- Какво ти казва Исус чрез този текст?
- Какъв е твоят отговор на този призив на Исус? Помоли се

**От Зевс до Исус: Защо библейският Бог променя всичко**

Повечето атеисти днес не са част от някакъв клуб, нито са дълбоко убедени от научни аргументи. Голямата част от тях нямат дипломи по молекулярна биология или по зоология. Много хора просто избират да не вярват в Бога. Защо? Те възприемат идеята за Бога като лоша новина. В цялата история човеците са вярвали в редица богове, много от които са доста страховити. Нека да бъдем честни: добре е, че те не съществуват наистина. Защо? Защото кой би искал да се занимава със Завс, който се опитва да съблазни семейството му, или Молох, който изисква да му се жертват деца? Или Арес, който започва войни, просто защото му се иска? Тези богове са егоистични, жестоки и непредсказуеми. Светът е по-добро място без тях. Ние няма нужда да вървим на пръсти заради манипулативни богове, страхувайки се от наказание за всяка малка грешка. Днес никой не става с мисълта: „Какво иска Зевс от мен?“ или „Каква жертва трябва да принеса на Молох?“. Ние не се напрягаме от изискванията на Ваал, нито избягваме светкавиците на Тор. Животът в един свят без тези богове е по-лесен, по лек. Това кара някои хора да заключат, че ни е по-добре без никакъв Бог.

Какво да кажем за Бога на Библията? Дали Той е като всички други богове? Трябва ли да изхвърлим и Него? Или Той е различен? Ето къде е разликата. Богът на Библията не е като никой друг. В Колосяни 1:16,17 Павел казва: „Понеже чрез Него и за Него бе създадено всичко (…) и Той е преди всичко и всичко чрез Него се сплотява“. Апостолът говори за Исус. Той казва, че Създателят на вселената не е друг, а Исус Христос. Помислете върху това.

Създателят, Който изговаря света в съществуване, е Исус.

Създателят, Който създава Адам чрез собствените си ръце? Исус.

Създателят, Който си почива в събота с първото семейство? Исус.

Създателят, Който отива при Адам и Ева, след като те съгрешават? Исус.

Създателят, Който им обещава Спасител? Исус.

Това променя всичко. Исус не е далечен, отмъстителен Бог в небето. Той е Творецът, Който активно участва в събитията в света от самото начало, и е Спасителят, Който идва да ни избави. Невероятната истина е, че Създателят на вселената е същият Бог, Който се смири до там, че да върви сред нас, да лекува, да учи и накрая да умре за нас. Господ, Който ни е направил, ни обича много и лично. Добрата новина не е само, че има един Бог. Добрата новина е, че има Бог и че Той е Исус.

**Въпроси за размисъл:**

`Прочетете Псалми, 8 глава и размишлявайте върху значението на това, че Създателят на вселената Го е грижа за вас.`

`Размишлявайте върху това как описанието на Исус като на Творец и Създател в Библията, е различно от древните описания на други богове.`