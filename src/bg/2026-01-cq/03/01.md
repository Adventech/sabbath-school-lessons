---
title:  Атеистът, който повярва
date:   11/01/2026
---

### inTro

Прочетете пасажа за тази седмица: Битие, глава 1 и 2

**Атеистът, който повярва**

Познат със своята прямота, плодовито писане и буйни дебати, британският философ Антъни Флю е почитан от академиците и философите по света. На петнадесет годишна възраст, Флю заключва, че няма Бог. След като учи философия, той става професор в Оксфорд и още няколко университета в Англия. По това време той става известен със своя непреклонен теоретичен атеизъм.

През 2004 г., когато е на около 80 г., Флю прави поразително откритие, което шокира философските и научните общности – шок, който все още отеква и днес. По време на интервю с д-р Гари Хабермас<sup>1</sup>, той разкрива, че сега вярва в съществуването на интелигентен Творец.

След това откровение, Флю е наречен „остаряващ, залязващ учен, който е изгубил почти цялата си прозорливост и чиято памет е тежко повредена“.<sup>2</sup> Към него са отправени обвинения, че е заблуден и отхвърля науката. Един критик дори пише: „За съжаление, Флю си е загубил ума“.<sup>3</sup> Въпреки бурната реакция, тази философ упорито защитава новите си вярвания. Той казва: „Аз съм осъден от моите [бивши] колеги заради глупост, предателство, старост и каквото друго можете да се сетите, а никой от тях не е прочел и дума, която аз съм написал“.<sup>4</sup> Какво прави Флю, което е толкова смущаващо? Той просто си променя мнението. Някога влиятелен атеист, сега той става един от хората, на които преди се е подигравал – вярващ в Бога. Бившите му колеги и фенове са шокирани, ужасени и дори разгневени.

Какво променя мнението на Антъни Флю за Бога? Самият той казва: „Макар че някога бях силно критичен относно идеята за интелигентен дизайн, осъзнах, че когато бъде правилно формулиран, този довод съставя убедителен казус за съществуването на Бога“.<sup>5</sup> Флю е убеден от теологичния аргумент, който защитава съществуването на Бога на базата на доказателства за интелигентен дизайн в материалния свят. Той се позовава на сложността и реда във вселената като значителни фактори в неговата промяна от атеизъм към вяра в Бога. В своята книга Флю обяснява, че напредъкът в науката, по-конкретно в полетата на физиката и биологията, са го довели до заключението, че един интелигентен Творец е най-доброто обяснение за сложността и реда, които се наблюдават във вселената.

Една дискусия относно сътворението обхваща много повече от фактите. Ние всъщност изследваме самото естество на Божието сърце. Неговото творение е отражение на характера Му – където ред, красота, комплексност и любов са сложно преплетени в тъканта на вселената. Ние виждаме доказателства за интелигентен дизайн в природата, но историята за сътворението допълва разказа, разкривайки умисъла зад него.

„Битие“ представя Бога като Създателя на всяка материя, пространство и време. Библията не спори за Неговото съществуване, тя просто го заявява. Писанието смята това за най-очевидната истина във вселената. Поставено по философски начин, ако във вселената е имало момент, когато в нея няма нищо, то нищо всъщност нямаше да съществува. Фактът, че вселената е налице, подсказва, че в нея е имало нещо или някой, който я е предизвикал към съществуване.

В урока за тази седмица ще се разгледаме теологичния аргумент, или аргумента в полза на съществуването на Бога, като убедителна причина да вярваме в Бога Творец от Писанието и да получим по-дълбоки прозрения относно този Божествен Създател.

Предизвикателство пред апологетиката: Защо толкова много хора просто не вярват в Бога на Библията?

### inScribe

Препиши или преразкажи Битие 1:1-5. Прочети Битие, глави 1 и 2 и напиши всички начини, по които можем да види Божия характер в Неговото творение.

---

{"style": {"text": {"size": "sm"}}}
<sup>1</sup> Antony Flew and Gary R. Habermas, “My Pilgrimage from Atheism to Theism: A Discussion between Antony Flew and Gary Habermas,” Philosophia Christi 6, no. 2 (January 2004): 199, https://doi.org/10.5840/pc20046224.

{"style": {"text": {"size": "sm"}}}
<sup>2</sup> P.Z. Meyers, “Roy Varghese and the Exploitation of Antony Flew,” ScienceBlogs, November 4, 2007, https://scienceblogs.com/pharyngula/2007/11/04/roy-varghese-and-the-exploitat.

{"style": {"text": {"size": "sm"}}}
<sup>3</sup> Meyers, “Roy Varghese and the Exploitation of Antony Flew.”

{"style": {"text": {"size": "sm"}}}
<sup>4</sup> Antony Flew and Roy Abraham Varghese, There Is a God: How the World’s Most Notorious Atheist Changed His Mind (HarperOne, 2007), 2.

{"style": {"text": {"size": "sm"}}}
<sup>5</sup> Flew and Varghese, There Is a God: How the World’s Most Notorious Atheist Changed His Mind, 9.