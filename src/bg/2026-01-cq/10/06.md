---
title:  Как да изучаваме Библията
date:   06/03/2026
---

### inSight

`Как можеш да приложиш Лука 24:13-35 в живота си през тази седмица?`

`Какви лични решения базираш на библейското ти изследване през тази седмица?`

`Какви са практичните стъпки, които ще предприемеш?`

**Как да изучаваме Библията**

„Библията изисква обмислено изследване с молитва. Не е достатъчно да се плъзгаш по повърхността. Някои текстове са твърде ясни, за да бъдат разбрани погрешно, но други са по-сложни и изискват внимателно и търпеливо изучаване. Както скъпоценните метали са скрити в хълмовете и планините, така и бисерите на истината трябва да бъдат издирвани и съхранявани в ума за бъдеща употреба. О, ако всички упражняваха ума си в търсене на небесното злато така усърдно, както търсят златото, което ще премине“ (Уайт, Е. Свидетелства към църквата, Т.4., с. 498,499 – англ. изд.).

„Когато изследваш Писанията със сериозното намерение да научиш истината, Бог ще вдъхне Своя Дух в сърцето ти и ще внуши на ума ти светлината на Словото Си. Библията сама тълкува себе си – един текст обяснява друг. Като сравняваш написаното в нея по една и съща тема, ще видиш красота и хармония, каквито никога не си сънувала. Няма друга книга, четенето на която да укрепва, разширява, въздига и облагородява ума, както четенето на тази Книга на книгите. Изследването й придава нова жизненост на съзнанието, което чрез нея влиза в контакт с теми, изискващи сериозен размисъл, и в молитва към Бога изисква сила да проумява разкритите истини“ (пак там, с. 499).

„Най-полезен метод за изучаване на Библията е ежедневно, стих по стих. Нека учещият вземе един стих и съсредоточи ума си върху това как да възприеме мисълта, която Бог е вложил в този стих за него, и след това да продължи да размишлява, докато стихът стане част от него. Изследването на един пасаж по такъв начин има много по-голяма стойност, отколкото прочитането на много глави без определена цел, и без да се извлече някаква положителна поука“ (Уайт, Е. Възпитание, с. 189 – англ. изд.).

„Ние сме благодарни, че имаме такива надеждни пророчества, така че никой от нас да не бъде измамен. Ние знаем, че днес в нашия свята има ереси и басни и ние искаме да разберем каква е истината. Добре е да търсим внимателно за себе си, така че да получим това познание. Това не може да стане само чрез обикновено четене на Писанието, а ние трябва да сравняваме стихове със стихове. Трябва да изучаваме Словото за себе си, така че да не бъдем заблудени, и макар че много хора се отклоняват, защото има всякакви доктрини по света, има една истина (…) Ние трябва да се запознаем със Писанието за себе си, така че да разберем истинската причина за надеждата, която е в нас“ (Уайт, Е. Ривю енд Херълд, 3 април 1888 г.).