---
title:  Сгъната плащеница
date:   26/02/2026
---

### inVite

Разгледай Йоан 20:1-18 отново и открий Исус в него.

- Как преоткриваш Исус тук?
- Какво ти казва Исус чрез този текст?
- Какъв е твоят отговор на този призив на Исус? Помоли се.

**Сгъната плащеница**

Чудно е как нещо толкова обикновено като сгънатите дрехи, изиграват решаваща роля в убеждаването на Йоан относно възкресението на Исус. Йоан 29:7,8 казва: „И кърпата, която беше на главата Му, не сложена при плащениците, а свита на отделно място. Тогава влезе другият ученик, който пръв стигна на гроба; и видя, и повярва“.

За Йоан празната гробница и спретнато сгънатите погребални дрехи дават много повече от улика – те са тихото, но мощно доказателство, че нещо невероятно се е случило. Първо, крадците обикновено не оставят сгънати дрехи след обир. Второ, онези, които познават Исус, знаят неговите маниери, и това просто действие, показващо желанието за ред сред хаоса на разпятието, затвърждават в сърцето на Йоан, че Исус наистина е възкръснал.

Бог често използва най-простите неща, за да покаже Своята велика слава. Запознаването на учениците с това събитие не става чрез гръмотевици или светкавици, а със сгънати плащеници и празна гробница – непогрешимите знаци на победата. Сгънатите дрехи показват, че макар тялото на Исус да се е променило, Неговият характер остава същият. Той е същият. Онзи състрадателен Исус, Който се застъпва за тях в небето. Трето, промяната на свещените дрехи е символ, че Агнецът е станал Свещеник.

Но Бог не спира със сгъването на дрехите. Той потвърждава възкресението чрез различни свидетели и знаци:

**Една жена, на която е простено:** Мария Магдалена, която някога е била обременена от своето минало, е първата, която се среща с възкресения Исус (Йоан 20:14-16). Това показва как Божията благодат се простира към всички, без значение от тяхното минало. Други жени също свидетелстват за възкресението.

**Свидетелството на двама ученици:** Петър и Йоан, които тичат към гробницата, виждат сгънатите дрехи и липсата на Исусовото тяло, потвърждавайки чудото (Йоан 20:3-8).

**Празната гробница:** Гробницата е тих, но мощен свидетел. Тялото на Исус не е откраднато – Той е възкръснал от мъртвите, както е обещал (Лука 24:6).

**Убеждението на Духа:** В крайна сметка, учениците започват да разбират възкресението чрез Светия Дух. Макар че Исус им е казал, че ще възкръсне, Духът е Онзи, Който убеждава техните сърца и отваря очите им за пълната истина.

Неговото възкресение не е просто митично събитие – то е реално, осезаемо и потвърдено от обикновени детайли като сгънатите дрехи и свидетелството на Неговите последователи. Възкресението е основата на нашата вяра, най-великото уверение, че тъй като Исус живее, ние също ще живеем. Римляни 6:5 ни напомня: „Защото ако сме се съединили с Него чрез смърт, подобна на Неговата, ще се съединим и чрез възкресение, подобно на Неговото;“. Неговото възкресение означава същото и за нас един ден.

`Какво ни учи историята за сгънатата плащеница за Исус?`

`Кога сте виждали Бог да използва най-простите неща, за да покаже Своята слава и сила?`