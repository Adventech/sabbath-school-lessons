---
title:  Защото Той живее
date:   23/02/2026
---

### inGest

Върни се към отбелязания текст и изучавай пасажа.

- Огради повтарящите се думи/идеи.
- Подчертай важните за теб думи/идеи.
- Свържи със стрелки онези думи/идеи, които се допълват.

**Защото Той живее**

От перспективата на Христовите последователи, неделната сутрин започва с мокри от сълзи очи, разбити сърца, самота и дълбоки размишления. Мария отива при гробницата с една цел: да помаже тялото на Исус (Марк 16:1). Тя не търси логика, не е подготвила реч, нито има велик план. Тя просто идва със съкрушено сърце, копнеейки да се погрижи за Онзи, Който я е обичал толкова много.

Това е същата Мария, която Исус освобождава от седем демона (Лука 8:2), жена, която е преживяла невероятно изцеление чрез Неговата любов. Тя познава както дълбочината на греха, както и върховете на изкуплението. Хората казват: „наранените хора нараняват, а обичаните обичат“, а в случая на Мария вълните на любовта я покриват и излекуват нейната душа. Посвещението ѝ на Исус е безспорно. Тя е една от последните при кръста в петък и първата при гробницата в неделя.

За нейно удивление, гробницата е отворена и празна. Чувствайки се сразена, объркана и отчаяна, Мария стои пред нея, плачейки (Йоан 20:11). Тя вече е преживяла толкова много, и сега изглежда, все едно Исус си е тръгнал завинаги. Възможностите какво е станало с тялото на Исус я смазват.

В нейната тъга, един глас проговаря. Това е Исус, който се забавя, за да я успокои. Първоначално, скърбейки, тя не Го разпознава. Чак когато я нарича по име, „Мария“ (Йоан 20:16), нейните очи се отварят.

Представете си значението на момента! В мига, в който тя чува името си и вижда своя Спасител, всичко се променя завинаги. Целият ѝ свят се преобразява. Най-лошият ѝ кошмар се превръща в нещо много по-добро, от колкото би могла да си представи. Нейният живот никога няма да е същият.

Преди да се възнесе при Отец, преди да съобщи на учениците Си, Исус спира, за да утеши тази жена със съкрушено сърце. Той за момент забавя потвърждението на Своята космическа победа, за да се погрижи за една скърбяща душа. Тъй като мисията на Исус винаги са били хората, Той е дълбоко загрижен за личности като Мария. Той познава нейната история, дълбочината на нейната болка, и чрез тази нежна среща, ни показва, че нашата болка никога не остава незабелязана (Псалми 34:18). Неговата любов не е само за множествата, тя е лична.

Мария е спасена от дълбочините на греха. Тъй като тя осъзнава нуждата си от Спасител, тя е първата, която признава значението на Христовата жертва (Матей 26:12) и първата, която приема Неговото възкресение. Нейната история ни напомня, че благодатта винаги ни среща там, където сме, но никога не ни оставя там. Тази истина важи и за теб, читателю.

`Каква би била вашата реакция, ако бяхте открили празната гробница?`

`Имайки предвид как Исус се отнася с Мария в нейната болка, какви уроци можем да научим за това как да се отнасяме към другите в подобни ситуации?`