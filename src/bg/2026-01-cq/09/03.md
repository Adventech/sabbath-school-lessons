---
title:  "Факт или измислица: случаят на Христовото възкресение"
date:   24/02/2026
---

### inTerpret

`Какви въпроси възникват във вас?`

`Научете наизуст любимия си пасаж от Йоан 20:1-18. Изпишете го няколко пъти, за го запомните по-лесно.`

`Кои са библейските принципи и заключения, които откриваш?`

**Факт или измислица: случаят на Христовото възкресение**

Младите хора могат да споделят истината за възкресението с увереност в един свят, който изисква логика и доказателства. Фактите в полза на Христовото възкресение са твърди и убедителни:

**Фатално разпятие:** Важно е да затвърдим, че Исус наистина умира на кръста. Д-р. Уилиям Едуардс, в медицинския си анализ на разпятието, публикуван във „Вестник на американската медицинска асоциация“, обяснява тежкия характер на разпятието, наблягайки, че „тежестта на историческите и медицинските доказателства ясно посочват, че Исус умира преди раните на ребрата Му да бъдат нанесени“. Римските войници са експерти по екзекуциите и се уверяват, че Исус не просто е припаднал или оцелял, а наистина е умрял (Йоан 19:33,34).

**Празната гробница:** В своя анализ върху възкресението, д-р. Гари Хабермас заключва, че празната гробница е исторически факт, който е подкрепен от много редици доказателства, включително ранните свидетелства на жени, които я откриват. Ако докладите на евангелията са измислица, както твърдят скептиците, писателите никога не биха измислили история, която се основава на свидетелските показания на жени в древна култура, където те често не са допускани в съда. Изтъкването на жените свидетели в историята означава, че писателите на евангелията са готови да включат културно неудобни детайли, за да разкажат историята точно. Значението на празната гробница се подчертава от факта, че враговете на Исус не могат да представят Неговото тяло, за да оборят възкресението Му (Матей 28:11-15).

**Явявания:** Ранните християни не вярват само, че Исус е жив в духовен смисъл, те твърдят, че са Го видели във физическа, телесна форма. Павел описва тези явявания в 1 Коринтяни 15:5-8. По времето, когато пише посланието към коринтяните, почти пет хиляди свидетели все още са живи и могат да потвърдят думите на апостола.

**Преобразяване:** Влиянието/въздействието на възкресението над учениците е дълбоко и незабавно, превръщайки ги от група поразени последователи към смели проповедници на възкръсналия Христос. Преди това събитие, те са уплашени и се крият (Йоан 20:19), но след него, те са готови да бъдат преследвани и дори да умрат за своето свидетелство (Деяния 4:33). Хората не биха дали съзнателно живота си за една лъжа.

Ранната църква не създава събитието на възкресението, а събитието на възкресението създава ранната църква. Когато споделяте радостната вест, вие не разказвате само една история. Вие предлагате най-великата истина, която има силата да промени живота на хората.

`Според вас, кой от тези четири аспекта на възкресението е най-важен, за да повярват хората в него? Кой от тях е най-маловажният?`

`Какви други доказателства бихте добавили, за да затвърдите истината за възкресението?`