---
title:  Кой е Бог?
date:   08/02/2026
---

### inTro

Прочети текста за тази седмица: Второзаконие, 6 глава.

Вникни в библейския текст.

**Кой е Бог?**

Мохамед, роден във известното и влиятелно племе на курейшите в Мека преди около 570 г. сл. Хр., се смята за основателя на исляма. За съжаление, той преживява огромна загуба в ранна възраст, загубвайки баща си преди своето раждане и майка си, когато е само на шест години. Мюсюлманите вярват, че на четиридесет годишна възраст Мохамед получава първото си откровение от Бога чрез ангела Гавриил. Тези откровения, които продължават в следващите двадесет и три години, по-късно съставят Корана, свещената книга на исляма.

Монотеистичната вест на Мохамед (вярването в един Бог) и социалната реформа са огромно предизвикателство за господстващият социо-религиозен строй в Мека, особено за утвърдения там политеизъм (вярата в много богове) и йерархичните структури на племенните системи. Конфликтът между Мохамед и племената в Мека ескалира, когато той отхвърля техния пантеон от богове и осъжда корупцията, която наблюдава в обществото. Неговата вест привлича нарастващ брой последователи, но също така води до преследване и враждебност от онези, които я смятат за заплаха за техния начин на живот.

В 622 г. пр. Хр., изправени пред гонения, Мохамед и неговите последователи се местят в Медина, събитие, познато като Хиджра, което отбелязва началото на ислямския календар. В Медина той основава общество и продължава да получава откровения. Усилията му да разнесе своята вест в Медина, съчетани със стратегическите и дипломатическите му начинания, водят до обединението на племената в Арабския полуостров под знамето на исляма, заменяйки политеистическите практики с поклонението на един Бог. Днес ислямът е втората по големина религия в света, с почти два милиарда последователи , образувайки 25% от населението на земята. Неговото влияние е разпространено по цели континенти, със значителен брой привърженици в Близкия изток, Северна Африка и Южна Азия.

В исляма Исус е почитан като един от най-великите пророци, роден от девицата Мария чрез чудо. Коранът потвърждава свещеничеството на Исус, Неговите чудеса и характер. Обаче, той ясно подчертава, че Исус е човешко същество и Божи служител, а не Божия Син. Коранът също така учи, че Исус ще се завърне на земята преди деня на съд, за да възстанови справедливостта и да победи антихриста. Обаче, неговото завръщане не се смята за второ пришествие, което ще завърши спасителния план, както в Християнството, а като на последен знак за края на времето, когато Той ще живее като праведен ислямски водач.

Един християнски апологет отбелязва: „Основната разлика между исляма и християнството не е в моралните учения, които често се припокриват, а в естеството на Бога и как Той се отнася към човешките същества“. Кой е Бог? Дали той е три личности в една? Една в три? Само една? Три божества? Дали Исус е повече от пророк? Дали Той е Бог?

Може би най-важният въпрос, пред който ще се изправим някога, е кой е Исус. Онова, което вярваме за Него, оформя всичко – нашите възгледи за живота, небето, спасението и дори как управляваме своите връзки. То влияе на това как взимаме решения, как определяме своите цели и живеем живота си всеки ден. Нашето разбиране за Исус оформя основата на всяко нещо, което наистина има значение.

В този урок ние ще разгледаме как Исус говори на сърцето на всеки човек, мюсюлманин или християнин. Ние също така ще проучим чувствителността на Мохамед към политеизма и дали неговото отношение трябва да има влияние върху нашето разбиране за Бога. И най-важното, ще открием какво казва Исус за Своята собствена идентичност. В тези теологични разговори ние никога не трябва да забравяме великата любов и грижа, която Бог отдава на всяко човешко същество, и нашият тон трябва да отразява това. Нека да сравним ученията на Мохамед с твърденията на Исус и да разкрием истината за това кой наистина е Христос.

**Предизвикателство пред апологетиката:** Когато мюсюлманин каже, че Исус е само пророк, какъв е вашият отговор?

### inScribe

Препиши Второзаконие 6:4-9 от превод по свой избор. Прочети цялата глава и обобщи основните идеи, представени в този пасаж. Посочи някои идеи за Бога, които са отбелязани тук.