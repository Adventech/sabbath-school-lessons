---
title:  Да издигнем Христос с любов
date:   13/02/2026
---

### inSight

`Как можеш да приложиш Второзаконие 6 в живота си през тази седмица?`

`Какви лични решения базираш на библейското ти изследване през тази седмица?`

`Какви са практичните стъпки, които ще предприемеш?`

**Да издигнем Христос с любов**

„Мохамеданството има последователи в много страни и неговите поддръжници отричат божествеността на Христос. Трябва ли тази вяра се разпространи, а застъпниците на истината да не проявяват ревностно усърдие да оборят заблудата и да учат хората относно предсъщестуването на единствения Спасител на света? О, как се нуждаем от мъже и жени, които ще търсят и ще вярват в Божието слово, които ще представят Исус на света в Неговото божествено и човешко естество, заявявайки със сила и чрез проявления на Духа, че „няма под небето друго име, дадено на човеците, чрез което трябва да се спасим“. О, как се нуждаем от вярващи, които ще показват Христос чрез своя живот и характер, които ще Го издигнат пред света като светлината от славата на Отец, провъзгласявайки, че Бог е любов!“ (Уайт, Е. Свидетелят в дома, 1 септември 1892 г.).

„Небесният спасителен план е достатъчно голям, за да обхване целия свят. Бог копнее да вдъхне на падналото човечеството дъха на живота. Той няма да допусне да се разочарова душа, искрена в копнежа си за нещо по-висше и по-благородно от онова, което светът може да предложи. Бог непрекъснато изпраща ангелите Си при хората, които макар и намиращи се в трудни обстоятелства, се молят с вяра някаква превъзхождаща ги сила да стане тяхна и да им донесе спасение и мир. Той ще им се разкрива и ще ги среща със Своето провидение по различни начини, за да могат да утвърдят доверието си в Онзи, Който е дал себе си като откуп за всички, „за да възложат надеждата си на Бога и да не забравят делата на Бога, но да пазят Неговите заповеди“ (Уайт, Е. Пророци и царе, с. 377,378 – англ. изд.).

„Христос привлича сърцата близо до Себе Си чрез проявата на Неговата любов и след това, малко по малко, доколкото могат да го възприемат, Той им разкрива великите истини на царството. Ние също трябва да се научим да адаптираме своите усилия към състоянието на хората – да ги срещнем там, където са. Макар че изискванията на Божия закон трябва да бъдат представени на света, ние никога не трябва да забравяме, че любовта, любовта на Христос, е единствената сила, която може да смекчи сърцето и да доведе до покорство“ (Уайт, Е. Ривю енд Херълд, 25 ноември 1890 г.).

„Докато логиката може да не успее да трогне и аргументите могат да бъдат безсилни да убедят, любовта на Христос, разкрита в личната служба, може да смекчи каменното сърце, така че семето на истината да пусне корен“ (Уайт, Е. Притчи Христови, с. 57 – англ. изд.).