---
title:  inQuire
date:   14/02/2026
---

Докато пътешестваме през това изучаване, е важно да вникнем дълбоко в материала и да размишляваме върху заключенията за нашата вяра и ежедневие. В съботноучилищната група (или група за изучаване на Библията) използвайте въпросите по-долу, за да насочите смислена дискусия върху основните пасажи от урока за седмицата и спомагателните стихове към него.

**Божието естество:**

1. Какви съществени истини за Бога трябва да бъдат грижливо съхранявани и предавани на другите? Второзаконие 6:4-9
2. Как Второзаконие 6:4 описва Бога с термини в единствено и в множествено число? Разгледайте еврейския текст, както е обяснен в частта inGest.
3. По какви други начини Бог говори за Себе Си в множествено число? Битие 1:26; Исая 6:8
4. Кои са имената на трите личности в Божеството? Матей 28:19,20; 2 Коринтяни 13:14
5. Пред какви предизвикателства може да се изправи един мюсюлманин, разглеждайки християнската доктрина за Триединството?

`Въпрос за личен размисъл: Как разбирането ви за Бога като единство от три Личности, общуващи помежду Си, обогатява връзката ви с Него?`

**Божествеността на Исус:**

1. Каква връзка твърди Исус, че има с Авраам? Каква титла използва Бог, за да опише Себе Си? Йоан 8:56-58
2. Как пророците в Стария завет описват предсъщестуването на Обещания? Исая 9:6; Михей 5:2
3. Новият завет нарича ли Исус Бог? Йоан 1:1-3; Йоан 20:27,28; Евреи 1:8,9
4. В контраст с други религии, защо Библията ни учи, че Бог трябва да осигури жертва за изкуплението на греха? Римляни 6:23; Евреи 9:22

`Въпроси за личен размисъл: Въпреки тяхното схващане, че Исус е просто пророк, кои от вашите вярвания или практики са общи с тези на мюсюлманите? Как можете да изградите приятелства с тях? Как можем да споделяме добрата новина с тях, без да ги обиждаме?`

**Основни изводи, които да запомним:**

- Християнството е монотеистична религия, която учи, че има само един Бог.
- Библията разкрива любящата динамика, свързана с отношенията, в самото естество на Бога.
- Библията ясно учи относно божествеността на Исус и понякога Го нарича Бог.