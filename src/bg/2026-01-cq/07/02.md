---
title:  Единството на Бога
date:   09/02/2026
---

### inGest

Върни се към отбелязания текст и изучавай пасажа.

- Огради повтарящите се думи/идеи.
- Подчертай важните за теб думи/идеи.
- Свържи със стрелки онези думи/идеи, които се допълват.

Ученията на Мохамед, така както са представени в Корана, наблягат на тевхид, или на еднобожието на Бога. Неговата вяра в монотеизма е абсолютна и безкомпромисна, отхвърляща всякаква форма на политеизъм, идолопоклонство и всякаква идея, че Бог има партньори, равни на Себе Си, или сътрудници. Монотеизмът става крайъгълният камък на ислямската вяра. Това вярване стои в рязък контраст с преобладаващите политеистични култури по времето на Мохамед, което прави по-лесно да разберем проблемите, които мюсюлманите имат с идеята, че Христос е повече от пророк. Относно триединството, Коранът твърди, че приписването на божественост на Исус (или което и да е друго същество, освен Алах) противоречи на принципа тевхид. Например, един пасаж в Корана призоваха Хората на книгата (термин, използват в Корана, който се отнася до евреите и християните) да се придържат към строг монотеизъм и да не казват „троица“, когато говорят за Бога, наблягайки на това, че има само един Бог, който е неделим.

Становището на Мохамед върху Триединството е вкоренено в неговата мисия да възстанови първоначалното монотеистично поклонение на Бога, така както той смята, че е практикувано от Авраам и всички други пророци. Богът на Писанието ясно отхвърля всякаква категоризация на Своята Личност като политеистична. Защо, тогава, много религии и култури вярват в много богове? Склонността към многобожие може да бъде приписана на погрешна интерпретация на космическия конфликт, битката между силите на доброто и злото, която се води всеки ден в живота на хората. Когато виждат противоположности като светлина и тъмнина, добро и зло, любов и омраза, те може да вярват, че тези неща представляват различни богове в конфликт, което обяснява как политеизмът може да се появи, за да осмисли битките и противоречията в живота и в природата. Вярата в много богове също така е свързана с вътрешен конфликт, съперничество и пренебрежение към живите същества, характеристики, които най-често се срещат в езическите изповедания.

В контекстът на тези култури Богът на Писанието представя Себе Си като един (Исая 45:5). Ясен пример за това се намира в пасажа, който евреите наричат Шема: „Слушай, Израилю; Йехова, нашият Бог, е един Господ“ (Второзаконие 6:4). Бог е един. Еврейския текст има едно по-дълбоко значение: “Shama (Слушай), O Yisra’el (Израил), Yahweh (единственият Бог) Elohim (множествена форма на Бог), Yahweh (единственият Бог) е Echad (е едно)!”. Използването на „Елохим“, множествено съществително, с „Йахве“, Божието име в единствено число, и „Ехад“, което означава обединен, намеква за отношенията в многоличностното естество на Бога. Описанието на Бога с термини в единствено и множествено число разширява нашия поглед върху Него, показвайки, че макар да е едно същество, Той също така притежава множественост. Чрез тази множественост Той показва важността на единството и връзките, представяйки съвършената общност в самото Свое естество.

`Защо политеизмът е противен на Бога? Вижте Второзаконие 6:14,15 и 5:7-10.`

`Как християнското разбиране за Бога отправя предизвикателство към политеизма?`