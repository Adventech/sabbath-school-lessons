---
title:  Обещаният Син
date:   10/02/2026
---

### inTerpret

`Какви въпроси възникват във вас, когато сравнявате Второзаконие, 6 глава с твърденията на Исус в Йоан 8:56-58?`

`Научете наизуст любимия си пасаж от Второзаконие 6:4-9. Изпишете го няколко пъти, за го запомните по-лесно.`

`Кои са библейските принципи и заключения, които откриваш?`

**Обещаният Син**

Както исляма, така и юдаизма са твърдо монотеистични, споделяйки дълбока почит към Авраам, като централна фигура в техните истории. Ислямът твърди, че обещаният син на Авраам, чрез който заветът трябва да се изпълни, е Исмаил, докато юдаизма заявява, че това е Исаак. Писанието представя откровение, което се издига извън тази религиозна борба: има друго Обещано Семе на Авраам – Исус.

Авраам очаква с нетърпение първото идване на Исус. Христос обяснява това на евреите: „Баща ви Авраам ликуваше, че ще види Моя ден; и го видя и се възрадва“ (Йоан 8:56). Исус казва тези думи в храма, който е близо до мястото, където Авраам е призован да принесе в жертва своя син Исаак две хилядолетия преди това. Авраам вярва, че Бог „ще си промисли агнето“ (Битие 22:8) и, наистина, Исаак е пощаден заради овена, хванат в гъсталака, което е символ на Божието провидение за последната Жертва.

Личността на Исус придобива още по-голяма важност, когато Той заявява: „Преди да се е родил Авраам, Аз съм“ (Йоан 8:58). Това изявление е не само претенция за по-ранно съществуване, то изтъква Неговата божественост, повтаряйки начина по който Бог описва Себе Си Мойсей при горящия храст – „Аз съм Онзи, Който съм“ (Изход 3:14). Евреите са готови Го убият с камъни, защото разбират точно като Кого се представя: Богът на Стария завет. Пред тях стои Онзи, около Когото е съсредоточена цялата им история и поклонение. Исус не е просто пророк или добър учител, Той е Самият Бог, Вечният. Както уместно заявява Елън Уайт: „В Христос е животът, първичен, не взет на заем, не произлизащ от никъде“ (Уайт, Е. Копнежът на вековете, с. 530 – англ. изд.). Исус не е създаден, той няма начало.

Писанието категорично заявява несравнимото естество на Бога: „Затова Ти си велик, Господи Боже, защото няма подобен на Тебе, нито има бог освен Тебе според всичко, което сме чули с ушите си“ (2 Царе 7:22). Това твърдение решително затвърждава Божия небесен произход. Библията очертава ясно, абсолютно разграничение между Богът Създател и цялото творение. Точно както една жена не може да бъде донякъде бременна – тя е или бременна, или не – така човек не може да притежава божественост в различни дози. Можеш да имаш или изцяло божествен произход, тоест да си Бог, или изобщо да нямаш такъв.

Исус, заедно с Отец и Светия Дух, приемат специфична роля, за да затворят бездната между Твореца и творението, бездна, която е грехът е направил още по-голяма. Терминът „Син“ в този смисъл не е биологично или физическо описание, а роля, показваща връзка. Отец, Синът и Светият Дух са на една и съща страна в тяхната мисия да спасят човечеството. Какво можем да кажем на мюсюлманите относно християнската представа за Исус? Бог не е родил Син, а Бог е станал Син.

`Как фактът, че Исус е Бог, променя нашето разбиране за това кой е Бог?`

`Според вас, защо хората са враждебно настроени срещу претенциите на Исус? Вижте Йоан 8:59, например.`