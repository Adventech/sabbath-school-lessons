---
title:  inQuire
date:   21/03/2026
---

Докато изучаваме този урок, е важно да се задълбочим в материала и да размишляваме върху неговите последици върху нашата вяра и живот. В съботноучилищната група (или групата за изучаване на Библията) използвайте въпросите по-долу, за да поведете сериозна дискусия върху ключовия пасаж от тази седмица и спомагателните текстове.

**Една здравословна култура:**

1. Какви са определящите характеристики на ранната църква? Как те съдействат за искреност и щедрост между хората, вместо потайност и манипулация? Деяния 2:41-47
2. Вместо да се отдръпнат от обществото и да се съберат на едно място, какво се случва с вярващите в ранната църква? Защо това е важно? Деяния 8:1
3. До колко апостолите са мотивирани от парите? Как се предпазват от финансовата корупция? Деяния 8:18-22
4. Как ранната църква учи своите членове да мислят и да изучават за себе си, вместо да стават слепи последователи? Деяния 17:11; 1 Солунци 5:21

**Водачи-служители:**

1. Как Христоподобното водачество контрастира на светското управление? Матей 20:25-28; 1 Петър 5:2,3
2. Каква е опасността от това да бъдем напълно посветени на един водач? 1 Коринтяни 1:10-13; 3:3-7
3. Често се случва водачите на култове да използват страха и принуда, за да получат това, което искат. Дали Бог иска да използва сила или да манипулира хората да Го следват или да дават дарения? Исус Навин 24:15; 3 Царе 18:21; 2 Коринтяни 9:7

`Въпрос за личен размисъл: Как можем да уважаваме и да подкрепяме добрите водачи, без да ги следваме сляпо?`

**Фалшиви обвинения:**

1. По какъв начин е обвинен Исус в основаването на култ? Лука 23:2-5; Йоан 18:20
2. Какво обвинения са направени срещу апостолите? Деяния 24:5
3. Дали Божият народ винаги ще бъда добре приет и уважаван? Лука 6:26; Откровение 12:17

`Въпрос за личен размисъл: Как гледа общността на твоята църква? Как отговаряш на предубежденията и на грешните представи?`

**Основни изводи, които да запомним:**

- Една здравословна култура произвежда искреност, чувство за отговорност и щедрост.
- Християните трябва да внимават за водачи, които използват страх, заплахи, насилие и злоупотребяват с властта си.
- Дори и най-добрите водачи (включително Исус и апостолите) са изправени пред обвинения, че основават култ.