---
title:  Тайни общества
date:   20/03/2026
---

### inSight

`Как можеш да приложиш Деяния 2:42-47 в живота си през тази седмица?`

`Какви лични решения базираш на библейското ти изследване през тази седмица?`

`Какви са практичните стъпки, които ще предприемеш?`

**Тайни общества**

Елън Уайт предупреждава срещу присъединяването към тайни общества: „Светът е театър; актьорите, неговите жители, се подготвят да изиграят последната част от последната велика драма. В големите маси човешки жители няма никакво единство освен когато човеците се съединяват, за да извършат своите себелюбиви намерения. Бог гледа. Неговите намерения по отношение на разбунтувалите се Негови поданици ще бъдат изпълнени. Светът не е оставен в ръцете на човеците, въпреки че Бог позволява на елементите на смущение и безредие да взимат за известно време надмощие. Една сила отдолу работи за настъпването на последните велики сцени в драмата – Сатана ще дойде като Христос и ще работи с всяка измама на неправдата в онези, които са свързани в тайни общества. Онези, които се поддават на страстите за обединяване, действат по плановете на неприятеля. Причината ще бъде последвана от последицата“ (Уайт, Е. Свидетелства към църквата, Т.8., с. 27 – англ. изд.).

Уайт отправя силна вест към Натанаил Фаукхед, масон, който става Адвентист от седмия ден, докато в същото време запазва своето членство в няколко тайни общества. След като цитира Исая 8:9-13, тя пише: „Има и такива, които се питат дали е правилно християни да принадлежат към франкмасоните и други тайни общества. Нека всички такива обсъдят внимателно текстовете, които току-що бяха цитирани. Ако изобщо сме християни, трябва да бъдем християни навсякъде. Трябва да обсъдим и да обърнем внимание на съвета, даден с цел да ни направи християни според стандарта на Божието слово (…)

Когато приемем Христос за свой Изкупител, приемаме условието да бъдем сътрудници на Бога. Правим завет с Него да Му принадлежим изцяло. Като верни настойници на Христовата благодат да работим за въздигането на Неговото царство в този свят. Всеки последовател на Христос е задължен да посвети всичките сили на ума, душата и тялото си на Този, Който е платил откупа за нашите души. Ние се посвещаваме да бъдем Христови войници, да навлезем в активно служене, да понасяме изпитания, срам, укори, да се борим в борбата на вярата, следвайки „Началника на своето спасение“ (Уайт, Е. Евангелизъм, с. 618 – англ. изд.).

След като получава тази вест, Фаукхед изоставя всички тайни общества. Уайт по-късно пише: „Изключително благодарна съм на нашия милостив небесен Баща, че ти даде сила чрез Неговата благодат, да се откъснеш от масонската ложа и от всичко, свързано с това общество. Не е безопасно за теб за имаш какъвто и да е дял в това тайно общество. Онези, които стоят под обагреното с кръв знаме на принц Емануил, не могат да бъдат единни с франкмасоните, или с която и да е тайна организация“ (пак там, с.662).

За повече подробности относно тази история, посетете: www.lineagejourney.com/read/nathaniel-faulkhead-freemason-to-adventist/.