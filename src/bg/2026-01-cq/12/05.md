---
title:  Исус е обвинен, че основава култ
date:   19/03/2026
---

### inVite

Разгледай Деяния 2:42-47 отново и открий Исус в него.

- Как преоткриваш Исус тук?
- Какво ти казва Исус чрез този текст?
- Какъв е твоят отговор на този призив на Исус? Помоли се.

**Исус е обвинен, че основава култ**

Дори и най-добрите религиозни учители не могат винаги да избягат от това да бъдат наречени водачи на култове. Исус е перфектният пример за това. Той знае какво означава да бъдеш погрешно обвинен. Религиозното учреждение по онова време твърди, че Исус си изгражда подобие на култ, с последователи, които заплашват безопасността на обществото. Те убеждават хората, че Христос заговорничи да свали държавната власт. С огромно презрение към Него и Неговите последователи, те казват: „Установихме, че Този развращава народа ни“ и „Той вълнува народа“ (Лука 23:2,5).

Религиозния елит обвинява Исус не само че се опитва да събори държавната власт, но и че работи тайно. Христос им напомня, че Той споделя своята вест открито: „Нищо не съм говорил скришом“ (Йоан 18:20). Напразно първосвещеника се опитва да подлъже Исус да каже нещо, което може да бъде използвано срещу Него. „Смяташе да изтръгне изявление, с което да се докаже, че Христос се стреми да основе тайно общество с цел да установи ново царство“ (Уайт, Е. Копнежът на вековете, с. 698 – англ. изд.). Религиозните водачи обвиняват Исус в това, че се опитва да формира тайно общество или култ, за да поведе революция. Божият Син отговаря спокойно, наблягайки на Своята прозрачност, интегритет, искреност и постоянство. Иронията е, че фарисеите и садукеите са онези, които оперират тайно, организирайки скрити съдебни процеси, манипулирайки Писанието и заговорничейки да убият Христос.

Апостолите се изправят пред подобни обвинения на много места, на които проповядват. Някои от най-жестоките врагове на Павел казват за него: „Намерихме, че този човек е заразител и размирник между всички юдеи по света, още и водач на назарейската ерес“ (Деяния 24:5). Основателите на ранната църква се изправят пред много недоразумения и фалшиви обвинения срещу себе си. Връзката с общността остава тежко предизвикателство. Християните са много непопулярни и гледани с подозрение.

Истинското християнство не може да бъде водено само от мнението на обществото. Фалшивите учители обикновено получават много по-малко критики, отколкото истинските. Исус предупреждава: „Горко на вас, когато всички човеци заговорят ласкаво за вас, защото бащите им така постъпваха с лъжепророците“ (Лука 6:26). Последователите на Христос днес могат също да очакват разпространението на фалшиви доказателства и хората да използват унизителни наименования срещу онези, които пазят Божиите заповеди и държат вярата в Исус. Когато нашите думи биват изкривявани и репутацията ни е опетнена, ние можем да получим кураж, знаейки, че Христос и апостолите са преживели същото. Примерът на Исус в говорене на истината с любов трябва да предизвиква Неговите последователи да бъдат верни, независимо колко светът се опитва да ги посрами.

`Как отговаря Исус на фалшивите разкази на Неговата служба?`

`Какви фалшиви обвинения сте чували за вашата църква? Как отговорихте?`