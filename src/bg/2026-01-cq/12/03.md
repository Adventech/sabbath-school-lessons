---
title:  Чакай, Адвентната църква култ ли е?
date:   17/03/2026
---

### inTerpret

`Научете наизуст любимия си пасаж от Деяния 2:42-47. Изпишете го няколко пъти, за го запомните по-лесно.`

`Кои са библейските принципи и заключения, които откриваш?`

**Чакай, Адвентната църква култ ли е?**

Ако си адвентист от седмия ден, може да си чувал обвинения, че Адвентната църква е култ, като обвиненията варират от тайни практики до небиблейски учения. Тези недоразумения често произлизат от грешна информация или единични случаи, включващи крайни групи, неофициални учения или структури.

Нека да бъдем честни: във всяка група и църква има хора, които имат склонности към култовете. Увредените хора често възприемат поведение и възгледи, които противоречат на библейските принципи. Тук нямаме достатъчно място да разискваме всички обвинения, изказани срещу адвентистите, но нека набързо да обсъдим две от най-често срещаните.

Критиците твърдят, че Адвентната църква издига писанията на Елън Уайт до ниво, равно на Библията. Обаче самата тя пише: „Библията, и само Библията трябва да управлява нашата вяра“ (Уайт, Е. Съвети за съботното училище, с. 84 – англ. изд.). Всяка група може да твърди, че следва Божието Слово, но разликата тук е, че херменевтиката царува. Или Библията може да бъде разбрана само чрез външен коментатор с авторитет, или тя е най-добрия тълкувател сама на себе си. Тази разлика е ключова, защото лесно филтрира фалшивите пророци. Всички така-наречени авторитетни източници трябва да бъдат проверени от Библията, а не считани за по-горни от нея. Адвентната църква утвърждава Божието Слово като последния авторитет за вярата и действията (sola scriptura) и учи, че писанията на Елън Уайт не заместват Писанието, а се смятат за пророчески дар (Откровение 19:10), който издига Библията и затвърждава нейните истини.

Обвинителите твърдят, че адвентната теология насърчава „манталитет на остатъка“ и че адвентистите се смятат за единствените истински християни, изключвайки всички други. Макар че Адвентната църква твърди, че има пророческа роля като част от Божия остатък в края на времето (Откровение 12:17), тя признава, че Божиите последователи съществуват във всички деноминации (Йоан 10:16). Фокусът е върху проповядването на библейската истина, вместо върху заявяването на ексклузивност. Отъждествяването като „остатък“ трябва да служи като смиряваща титла, а не да се търси похвала. Центърът за проучвания Пю признава адвентната църква за най-расово разнообразната група в САЩ – свидетелство за инклузивността на нейната мисия и вест.

Макар че нашата църква не е култ, някои изолирани групи и личности, които твърдят, че са членове, може да имат поведение на членове на тайни организации – сурови практики, екстремни възгледи или токсични лидери. Подобни случаи не трябва да се отразяват на официалната църковна теология или управление. Интересно е, че други популярни християнски движения с йерархично управление и финансова манипулация, които почитат своите водачи, може би отговарят по-добре на определението за култ. Никоя деноминация не е съвършена. Обаче адвентистите остават посветени на библейската истина и израстване.

`С какви обвинения срещу Адвентната църква сте се срещали? Как отговорихте?`

`Как можете да помогнете на Адвентната църква да бъде виждана в позитивна светлина във вашата общност?`