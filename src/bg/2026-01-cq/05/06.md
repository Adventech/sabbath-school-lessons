---
title:  Надежда на нехристияните
date:   30/01/2026
---

### inSight

`Как можеш да приложиш Йоан 3:1-19 в живота си през тази седмица?`

`Какви лични решения базираш на библейското ти изследване през тази седмица?`

`Какви са практичните стъпки, които ще предприемеш?`

**Надежда на нехристияните**

„Сред езичниците [не-християните] има такива, които се покланят несъзнателно на Бога, такива, на които светлината никога не е била занасяна чрез посредничеството на човек; и все пак те няма да загинат. Макар и да не познават написания Божи закон, те са чули Божия глас да им говори чрез природата и са вършили нещата, които законът изисква. Техните дела са доказателство, че Светият Дух е докоснал сърцата им и те ще бъдат признати за чада на Бога“ (Уайт, Е. Копнежът на вековете, с. 638).

„Съсловията са противни на Бога. Той не зачита неща от подобен характер. В Неговите очи всички хора са равностойни. „Направил е от една кръв всички човешки народи да живеят по цялото лице на земята, като им е определил предназначени времена и пределите на заселищата им; за да търсят Бога, та дано биха Го поне напипали и намерили, ако и Той да не е далеч от всеки един от нас“. Без разлика във възраст, чин, народност или религиозни убеждения всички са еднакво поканени да отидат при Христос, за да живеят. „Няма вече юдеин, нито грък, няма роб, нито свободен, няма мъжки пол, нито женски; защото вие всички сте едно в Христа Исуса“. „Богат и сиромах се срещат; Господ е Създателят на всички тях“. „Понеже е Господ на всички, богат към всички, които Го призовават. Защото всеки, който призове Господнето име, ще се спаси“ (Деяния 17:26,27; Галатяни 3:28; Притчи 22:2; Римляни 10:11-13)“ (пак там, с. 403 – англ. изд.).

„В езическа Африка, в католическите страни на Европа и Южна Америка, в Китай, в Индия, в морските острови и по всички неизвестни кътчета на земята Бог Си е запазил избрани люде, които ще излъчват светлина в тъмнината и ясно ще разкрият на отстъпилото човечество преобразяващата сила на послушанието към Божия закон. Такива хора има дори в наше време във “всеки народ, език и племе”. В часа на най-голямото отстъпление, когато огромните усилия на Сатана ще накарат „малки и големи, богати и сиромаси, свободни и роби“ да получат под заплаха от смърт знака на покорност към един фалшив почивен ден, тези верни люде, „безукорни и незлобливи, непорочни Божии чада“, ще блестят като светила на света. Колкото по-непрогледна е тъмнината, толкова по ярки ще бъдат лъчите им“ (Уайт, Е. Пророци и царе, с. 188, 189 – англ. изд.).

„Най-ефективният начин да учиш езичника, който не познава Бога, е чрез Неговите дела. По този начин, много по-лесно, отколкото чрез който и да е било друг метод, те могат да разберат разликата между техните идоли, дело на собствените им ръце, и истинският Бог, Създателят на небето и земята“ (Уайт, Е. Съвети към родители, учители и ученици, с. 186 – англ. изд.).