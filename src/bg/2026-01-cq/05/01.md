---
title:  Онзи, който носи смърт, и онзи, който носи живот
date:   25/01/2026
---

### inTro

Прочетете пасажа за тази седмица: Йоан 3:1-19

**Онзи, който носи смърт, и онзи, който носи живот**

Представете си едно необятно бойно поле в древна Индия, въздухът изпълнен с напрежение, докато две огромни армии се подготвят за война. В центъра на това бойно поле стои Арджуна, велик войн, изпълнен със съмнение и морални дилеми. Изправен пред своите родственици, учители и приятели на противоположната страна, Арджуна е парализиран от страх и мъка, несигурен дали битката пред него е правилното нещо. В този критичен момент Кришна, неговият мистериозен колесничар, разкрива своето божествено естество. Той започва дълбока беседа, позната като „Бхагавад Гита“, обръщайки внимание на вътрешния смут на Арджуна. Кришна го учи за неговото задължение (наречено дхарма) като войн, важността на справедливостта и нуждата от посвещение. Той насърчава Арджуна да остави своите съмнения и да извърши своя дълг в тази битка: да се бие, без да мисли за резултата.

Това е „Махабхарата“, епична митологична история, включваща династията Бхарата. Тя отбелязва великата война между хората, боговете и вярванията. Тази поема-история, една от най-дългите на света, е крайъгълен камък за индуските вярвания и култура. Третата най-голяма религия на света, Хиндуизма, има повече от 1,2 милиарда поддръжници, основно в Индия и Непал. Културното ѝ и духовно влияние не могат да бъдат подценени.

Кришна е главно божество в Хиндуизма, почитан като осмото въплъщение на божеството Вишну, и също смятан за Върховното Същество. Той е уважаван заради неговата закрила, състрадание, доброта и любов. Историите за живота на Кришна го представят като дете-бог, шегаджия, божествен герой и всемирно върховно същество. Тези разкази се намират в „Махабхарата“ и в „Бхагавад Гита“.

Три от основните принципи на Хиндуизма са: 1. Самсара (цикълът на прераждането), непрекъснатият цикъл на превъплътяване, смърт и прераждане; 2. Карма (действие и последица), вярването, че действията на хората определят тяхното бъдеще в този живот или в следващия и 3. Мокша (освобождение), най-великата цел, която е да се освободи душата от цикъла на превъплъщението, за да постигне единство с божественото. Индуските религиозни текстове отразяват тези принципи. Например, в „Бхагавад Гита“, особено в глава 11, стих 32, Кришна разкрива своя пълен образ на война Аджуна по време на войната Курукшетра. В този момент на божествено откровение Кришна заявява: „Аз съм Времето, унищожителят на всичко, дошъл съм да погълна света“. Това изявление отразява неговата роля като космическа сила, управляваща цикъла на сътворение, опазване и унищожение във вселената.

В контраст, Исус прави няколко дълбоки изявление за Себе Си в Новия завет, като едно от най-значителните се намира в Йоан 14:6: „Аз съм пътят и истината, и животът; никой не идва при Отца освен чрез Мен“. Тук Христос се идентифицира като източника на вечния живот. Той не предлага само физическо съществуване, а обновен духовен живот, който е извън обсега на гроба. Исус идва на този свят, за да унищожи смъртта (1 Коринтяни 15:26). Той е Онзи, Който държи ключовете за нея (Откровение 1:18). Тя не може да задържи никого в присъствието на Исус. Той е живот, Той дава живот и го възстановява. За всеки, който е готов да Го слуша и да Го следва, Христос предлага Себе Си като пътя към вечния живот. Той е пътеката към живота, защото Той е самият живот. И той е пътят към Бога, защото Той е Бог.

Този урок разглежда библейските учения върху спасението, сравнявайки ги с индуските учения за превъплъщението и кармата. Ние ще разгледаме и две от най-влиятелните религиозни фигури в света и ще разкрием променящата сила на евангелието. Това е много повече от сравнение – това е покана да открием истинската надежда и увереност в Христос. Присъединете се към нас, докато разкриваме завладяващите причини, поради които евангелието свети като най-великия източник на истината и на спасението.

Предизвикателство за апологетиката: В някои места по света религията е част от културната идентичност на много вярващи. Как можем да споделим евангелието с някого, който идва от такъв вид култура?

### inScribe

Препиши Йоан 3:5-8. Прочети Йоан 3:1-9 и обобщи основните идеи. Фокусирай се върху онова, което Никодим разбира, и онова, което не успява. Открий и обясни аналогиите, които Исус използва в този късен разговор.