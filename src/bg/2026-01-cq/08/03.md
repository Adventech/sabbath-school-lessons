---
title:  Евангелието според не-християните
date:   17/02/2026
---

### inTerpret

`Какви въпроси възникват във вас?`

`Научете наизуст любимия си пасаж от Йоан 14:5-11. Изпишете го няколко пъти, за го запомните по-лесно.`

`Кои са библейските принципи и заключения, които откриваш?`

**Евангелието според не-християните**

Реалното съществуване на Исус е добре документирано в не-библейски източници. Неговата историческа достоверност е неоспорима.

**1. Тацит**, римски историк (116 сл. Хр.), отбелязва: „Нерон хвърля вината (…) върху една група, мразена поради своите мерзости, наречени християни от народа. Христос, от когото идва това име, понася огромно наказание по време на царуването на Тибериус от ръцете на един от нашите прокуратори, Пилат Понтийски“.

**2. Плиний Млади**, римски управител (112 г. сл. Хр.), пише към император Траян относно християните, споменавайки Христос като онзи, пред Когото те се прекланят. Плиний отбелязва: „Те имат навика да се срещат в един определен ден, преди да се съмне, когато пеят, редувайки се през стих, химн на Христос, все едно на бог, и обвързват себе си с тържествена клетва да не вършат никакви зли дела“.

**3. Светоний**, римски историк (121, сл. Хр.), споменава как император Клавдий прогонва евреите от Рим, защото те „постоянно предизвикват размирици, подбудени от човека на име Христос“. Влиянието на Исус е значително, за да предизвика смут в Рим.

**4. Талмудът**, еврейски равински писания, които макар да не са благоразположени към Исус, признават Неговото съществуване. Вавилонския Талмуд споменава екзекуцията на Христос: „Вечерта на Пасхата Йешу [Исус] увисна. Четиридесет дни преди екзекуцията един вестител дойде и извика: „Той ще бъде убит с камъни, защото е практикувал магьосничество и е съблазнил Израил към отстъпничество“. Този разказ, въпреки враждебния си тон, си осигурява доказателство за екзекуцията на Исус.

**5. Лукиан от Самосата**, гръцки сатирик, който твори през втори век, се присмива на християните и техния основател, за когото казва, че е разпнат в Палестина. Лукиан пише: „Знаете ли, християните се покланят на един мъж и до днес – известен персонаж, който ги научи на странните им обичаи, и беше разпънат заради това“.

**6. Мара Бар Серапиън**, философ стоик (73 г. сл. Хр.), пише писмо, споменавайки: „Какво преимущество получиха евреите, екзекутирайки мъдрия си Цар? Точно след това тяхното царство бе унищожено“. Тази отпратка към последиците, които евреите понасят малко след смъртната присъда на Исус, съвпада със събитията, описани в евангелията.

**7. Талус** е ранен историк (50 г. сл. Хр.), чиито трудове са цитирани от по-късни творци, като Юлий Африкански. Талус се опитва да даде логична причина за тъмнината, която се появява по време на разпятието на Исус – посочвайки затъмнение. Юлий Африкански пише: „В третата книга на неговите истории Талус обяснява тази тъмнина като слънчево затъмнение – което на мен ми се струва неосновано“.

`Какви биографични детайли за Исус можете да съберете, основавайки се само на не-християнските ресурси, които цитирахме? Запишете всичко, което можете да свържете от тези източници.`

`Какво можете да разберете относно вярванията и практиките на ранните последователи на Христос, на базата на същите седем цитата? Запишете всичко, което откриете.`