---
title:  Вечеря с Исус, Буда и Мохамед
date:   15/02/2026
---

### inTro

Прочетете пасажа за тази седмица: Йоан 14:5-11

**Вечеря с Исус, Буда и Мохамед**

Представете си събиране, където най-влиятелните религиозни водачи се срещат. Там стои Мохамед, познат с ученията си в Корана и своята роля като пророк на исляма. До него е Буда, който напуска комфортния живот, за да търси просветление и да учи за пътя към Нирвана. Кришна е до тях, известен с ученията си в Бхагавад гита, предлагащи мъдрост относно дълга, правдата и верността. Всяка една от тези фигури носи дълбоки прозрения и фундаментални учения, които оформят мирогледа на съответните им религии и на милиони хора.

Ето го проблема: някои хора смятат, че всички религии са еднакви. Обаче в основата си те имат различни мнения за това кой е Бог и как хората трябва да се свързват с Него. Макар че има общи точки, които могат да бъдат намерени между всевъзможните религии, те също така поддържат противоречиви идеи и вярвания, които не могат да бъдат изгладени. Всяка една от тях има свои собствени становища за злото в този свят.

Буда би казал, че осмократният път е начинът да се спасим от страданието. Нирвана може да бъде достигната в този живот чрез собствени усилия. Желанието на Буда е да донесе „просветление“.

Мохамед би заявил, че спасението се постига чрез практикуване на петте стълба, които са пост, посещение на светите места, даване на милостиня, молитва и изповядване, че Мохамед е последният пророк. Той иска да покаже този „път“ на света.

Кришна, в Бхагават гита, набляга на важността на постигането на мокша, или освобождението от цикъла на раждане и смърт. Той учи, че този цикъл на прераждане ще продължи, докато „кармичният дълг“ на човека не бъде платен.

След това влиза Исус. На пръв поглед, Той може да изглежда сходен на тях – още един учител, който притежава мъдрост и морални принципи. Обаче, докато се разгръщат дискусиите, става безспорно явно, че Той е уникален. За разлика от другите, Исус твърди, че не само преподава пътя, а е пътя, истината и живота (Йоан 14:6). Много повече от просветление, Исус носи откровения и истина. Вместо постоянно прераждане, Исус предлага новорождение. Вместо тежкото изплащане на кармичен дълг, Той осигурява прошка. Отвъд религиозните ритуали, Исус предлага почивка.

В книгата си „Обикновено християнство“, К.С. Луис подчертава тази неповторимост: „Ако един обикновен човек бе казал нещата, които Исус говори, този човек не би станал велик морален учител. Той или ще бъде побъркан – също като човека, който твърди, че е сварено яйце – или би бил дявола от ада. Вие трябва да направите своя избор. Или този човек е бил и е Божият Син, или е луд, или нещо по-лошо“. Твърдението на Луис ни принуждава да се изправим лице в лице с реалността, която Исус представя: Той не просто предлага мъдрост или духовни практики; Той завява, че е Бог.

Отвъд историческите доказателства, изпълнението на пророчествата за Него в Стария завет също Го отделят от останалите. Неговият живот отговаря на текстове, които са писани векове преди Неговото рождение. Например Михей 5:2, който предсказва, че раждането на Месията ще бъде във Витлеем, Исая, 53 глава, и Псалми, 22 глава, които описват един страдащ слуга, който ще бъде отхвърлен и ще понесе греховете на мнозина. Биографичните детайли, предсказани в месианските пророчества, както и времевата линия на събитията, предвещани в Даниил 9:24-27, напълно съответстват с живота на Исус. Никой друг религиозен водач не може да претендира за подобно пророческо потвърждение. Исус не е поредният духовен учител, а единородният Божи Син, Който идва, за да спаси човечеството.

В следващите глави ние ще се обърнем към историческите доказателства за съществуването на Исус, ще разгледаме библейските принципи и контекста на Неговия живот, и ще отговорим на често срещаните въпроси на апологетиката. Сравнявайки Исус с други религиозни водачи и осъзнавайки Неговите единствени по рода си претенции и изпълнени пророчества, ние ще видим защо Той няма равен на Себе Си.

**Предизвикателство към апологетиката:** Защо Исус е повече от религиозен учител и водач?

### inScribe

Препиши Йоан 14:5-11 от превод по твой избор. Защо "истината" е толкова личност, колкото и идея? Има ли значение?