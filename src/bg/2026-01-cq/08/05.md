---
title:  История, която да разкажем
date:   19/02/2026
---

### inVite

Разгледай Йоан 14:5-11 отново и открий Исус в него.

- Как преоткриваш Исус тук?
- Какво ти казва Исус чрез този текст?
- Какъв е твоят отговор на този призив на Исус? Помоли се.

**История, която да разкажем**

Алвин Платинга веднъж казва: „Тази изумителна проява на любов и милост [жертвата на Исус] не просто е най-великата история, разказана някога, това е най-великата история, която можем да разкажем“. Ние имаме история за разказване!

Исус казва: „Защото ви казвам, че много пророци и царе пожелаха да видят това, което вие виждате, и не видяха“ (Лука 10:24). В продължение на хиляди години, безброй хора копнеят за деня, когато ще дойде обещаният Месия. Дали това са евреите, които се държат здраво за пророчествата, или мъдреците от далечни страни като Персия, надеждата за идващия Изкупител е жива в техните сърца. Много хора умират преди да видят изпълнението на това обещание, но в цялата история Бог дава на хората да зърнат Спасителя, Който ще дойде.

В Едемската градина, след падението на човечеството, Бог дава първия лъч надежда на Адам и Ева: обещание за „Семе“, което един ден ще стъпче главата на змията (Битие 3:15), символ на победата на Христос над греха и смъртта в края. Поколения по-късно Авраам вижда още един знак, когато Бог осигурява овен, който е заплетен в храсталака, като заместник на неговия син Исаак (Битие 22:13). Това събитие загатва за Исус, последната Жертва, която ще заеме нашето място на кръста.

В своя сън Яков вижда стълба, която свързва небето и земята, с ангели, които слизат и се качват по нея (Битие 28:12). Стълбата символизира Христос, мостът между Бога и човечеството, което Исус потвърждава в Йоан 1:15.

Мойсей вижда символ на спасението, когато Бог го инструктира за издигне медна змия на един стълб, така че всички, които погледнат към нея, да бъдат излекувани от смъртоносните змийски ухапвания (Числа 21:8,9). Исус оприличава това на Своето собствено разпятие, където ще бъде издигнат, за да изцели човечеството от греха (Йоан 3:14).

Израилтяните виждат Христос, представен в светилищните ритуали. Всяко жертвено агне, принесено в храма, сочи напред към Божия Агнец, Който един ден ще отнеме греха на света (Йоан 1:29). Пасхалното агне, чиято кръв предпазва израилтяните от смърт в Египет, също символизира Христовата смърт, която ни спасява от вечна смърт.

Днес ние живеем изпълнението на тези древни пророчества. Ние имаме пълната история на Исус – Неговото идване, Неговата жертва и Неговото възкресение. Христос наистина е „Този, Който е желан от всички народи“ (Агей 2:7), Онзи, Който идва, за да ни разкрие Отец (Йоан 14:9). Той е „Бог с нас“ (Матей 1:23). Не само Бог за нас, пред нас, но с нас. Чрез Исус Бог се свързва с човечеството.

Ние имаме история за разказване!

`Как това, че познаваме Исус като „Бог с нас“, влияе на нашето ежедневие и връзката ни с Бога?`

`Какво означава това, че Исус е „Желаният от всички народи“?`