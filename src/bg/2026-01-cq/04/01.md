---
title:  Бог на съд
date:   18/01/2026
---

### inTro

Прочетете пасажа за тази седмица: Йов, глава 1, 2

**Бог на съд**

Ели Визел, един от известните оцелели след Холокоста, веднъж пише пиеса, озаглавена „Бог на съд“. В нейния сценарий три заека подвеждат Бог под отговорност, тъй като Той е позволил децата им да бъдат избити. „Делото продължава няколко нощи. Свидетелите са изслушани, доказателствата събрани, изваждат се заключения, като всичко това води до единодушна присъда: Всемогъщият Господ, Създателят на небето и на земята, е намерен за виновен за престъпления срещу творението и човечеството“.<sup>1</sup>

Това въображаемо дело оставя зрителите с дълбоки въпроси относно Бога, живота и злото. Обаче Визел, който е бил затворник в нацистки военен лагер, твърди че историята не е алегорична, а нещо, на което е бил свидетел. На петнадесетгодишна възраст, докато е пленник в Аушвиц, Ели Визел гледа как три еврейски учени поставят Бог на дело заради безразличието Му към страданието на Неговия народ – и Го намират за виновен. Абсолютното им отчаяние ги каза да обвинят най-главната фигура в тяхната религия.

_Дали Бог е виновен за престъпления срещу човечеството?_

Този въпрос ни води към сърцето на проблема със злото. Ако Бог е толкова добър, защо има зло? Единственото Същество, което има пълната власт във вселената да спре злото… не го прави. По думите на философът Петър Крийф:

Проблемът на злото е най-сериозният в света… Повече хора са изоставили своята вяра поради проблема със злото, отколкото която и да е друга причина. Това със сигурност е най-голямото изпитание на вярата, най-голямото изкушение към неверие. И това не е просто интелектуално възражение. Ние го чувстваме. Ние го живеем… проблемът може да бъде поставен по много прост начин: Ако Бог е толкова добър, защо Неговият свят е толкова лош?... Защо лоши неща се случват на добри хора?<sup>2</sup>

Лошите новини ни преследват всеки ден. Разкази за болести, смърт, пандемии, умствени заболявания, корупция и престъпност са част от нашето ежедневие. След всички трагедии и несправедливости от изминалата година (или последната седмица), как един вярващ може да защити идеята за едно могъщо, безкрайно добро Същество?

Когато отворим Библията на Битие 1:1, четем: „В началото Бог сътвори небето и земята“. Тук ни е представен един съвършен Бог, който създава един съвършен свят за съвършени хора, които живеят в съвършена среда, в перфектно здраве, наслаждавайки се на съвършена връзка с техния Създател и един с друг. Началото на нашия свят е Едем, където щастието и любовта процъфтяват. Прочетете първите две глави на „Битие“ и ще се сблъскате с човешкия живот такъв, какъвто Бог първоначално е планувал да бъде.

Сега, затворете Библиите си. Какво виждате? Насилие, хаос, страдание, бедност, изолация, глад, болести, болка, тъга и смърт. Това е животът за много хора днес. Сега отворете Библиите си отново. Кой е първият въпрос, който изниква в ума ви?

Ако все още не си сигурен за въпроса, си представи следната сцена: Един ден оставяш своя дом подреден и чист. Дрехите ти са изпрани и внимателно сгънати. Чиниите са измити и се сушат на сушилника. Дневната е щателно изчистена с прахосмукачката и всяка възглавничка на дивана е на правилното място. Чувствайки се доволен от своята работа, ти излизаш от вкъщи, за да напазаруваш. Но когато се връщаш, нещо се е променило. След като отключваш вратата, намираш дневната в безпорядък. Дрехите ти са разпръснати по целия под на спалнята. Прозорците са счупени и няколко ценни вещи липсват. Какъв би бил очевидния въпрос? „Какво се е случило?... Какво е станало?“.

Вие бихте искали да знаете какво се е случило с вашия дом и с вашите принадлежности. Как е станало това? Кой го е направил? Естествено е да искате да разберете. Бог иска ние да попитаме: „От къде е дошло това зло?“. Господ желае да ни помогне да разберем защо нашият свят е толкова различен от Едемската градина, която Той създава в началото. Той не иска ние да потикаме своите дълбоки въпроси, нито да пренебрегваме очевидния контраст между Неговия съвършен дизайн и нашата реалност днес. Той също така иска ние да проумеем тази велика дилема и да разберем какво прави Той, за да я разреши.

Докато разглеждаме тази тема, ние ще преровим библейските текстове и теологичните аргументи, които говорят за съвместното съществуваме на един любящ Бог и наличието на злото.

Предизвикателство пред апологетиката: Ако Бог е толкова добър и силен, защо не спре злото?

### inScribe

Препиши или преразкажи Йов 1:6-12. Прочети историята в Йов, глави 1 и 2 и обърни внимание на диалога между Сатана и Бога. Запиши буквалните и преносните идеи в техния разговор. Какво е казано между редовете?

---

{"style": {"text": {"size": "sm"}}}
<sup>1</sup> Philip Yancey, The Disappointment with God (Zondervan, 1988), 137.

{"style": {"text": {"size": "sm"}}}
<sup>2</sup> Peter J. Kreeft, “The Problem of Evil,” PeterKreeft.com, accessed June 2025, https://www.peterkreeft.com/topics/evil.htm.