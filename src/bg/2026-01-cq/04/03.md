---
title:  Центърът на конфликта
date:   20/01/2026
---

### inTerpret

- След като прегледа преписания и отбелязан текст, какви са основните послания на този пасаж?
- Какви въпроси възникват в теб? Кои части са трудни?
- Кои са библейските принципи и заключения, които откриваш?

**Центърът на конфликта**

Историята на Йов ясно изобразява конфликта между Христос и Сатана, илюстрирайки, че страданието не е отражение на Божия характер, а всъщност е дело на противника, който желае да ни причини зло. Самият Исус казва в една притча за трагичното състояние на нашия свят следното: „Някой неприятел е направил това“ (Матей 13:28). Книгата „Йов“ разкрива връзката между страданието и Сатана. всъщност, думата „Сатана“ се появява по-често в „Йов“, отколкото в която и да е друга книга от Библията.

Християнския апологет и професор Шон МакДауел задава следния въпрос: „Някога чудили ли сте се как Бог и Сатана могат да влязат в истинска космическа битка? Тъй като Бог е всемогъщ и Сатана е ограничено същество, как биха могли да бъдат в какъвто и да е реален конфликт?“<sup>3</sup> Това не е типичната борба за власт. Нещо друго случва. Конфликтът между Бог и Сатана не е сила срещу сила, като мачовете по борба. Нещо много по-важно от егото е заложено на карта.

Тази борба е война на идеи. Писанието споменава много малко за силата на Сатана, фокусирайки се основно върху способността му да изкривява идеите в своя полза. Той е описан като:

- Обвинител на братята (Откровение 12:10)
- Баща на лъжите (Йоан 8:44)
- Лъжец (Йоан 8:44)
- Измамник (Откровение 12:9)
- Заслепител на много умове (2 Коринтяни 4:4)
- Изкусител (Матей 4:3)

Теологът Джон Пекам описва измамното дело на дявола:

От „Битие“ до „Откровение“ въпросите, свързани с Божия характер и управление, са повдигани в небето и на земята. Тъй като клеветническите обвинения на врага са епистемологични по естество, те не могат да бъдат опровергани чрез проявата на сила, колкото и да е голяма тя. Всъщност, никаква сила, показана от един цар, не би доказала на неговите поданици, че той не е несправедлив (…) Един конфликт, свързан с характера, не може да бъде решен чрез сила, а изисква демонстрация.<sup>4</sup>

Божията любов е в центъра на конфликта. Единствената разумна опция за разрешаване на тази криза, е обвиненията да бъдат адресирани по подходящ начин. Силата и авторитета не могат да победят лъжите – особено лъжите за нечий характер. Те могат да победени само чрез истината.

Защо Бог не слага край на проблема със злото сега? Всеки опит да се прекрати битката по-рано с помощта на божествена сила, може да я удължи – и дори да я подклади. Божието посвещение към любовта показва моралната причина Той да задържа наказанието на злото. Той не може да го заличи завинаги, докато не се справи с него трайно.

`Как идеята, че космическия конфликт е битка на идеи, влияе на начина, по който подхождаш към своята вяра и връзка с Бога?`

---

{"style": {"text": {"size": "sm"}}}
<sup>3</sup> Sean McDowell, How Can God and Satan Be in A Cosmic Struggle? SeanMcDowell.com, 2019, https://seanmcdowell.org/blog/how-can-god-and-satan-be-in-a-cosmic-struggle.

{"style": {"text": {"size": "sm"}}}
<sup>4</sup> John C. Peckham, Theodicy of Love: Cosmic Conflict and the Problem of Evil (Baker Academic, 2018), 139.