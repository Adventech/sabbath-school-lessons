---
title:  Провал за евангелието?
date:   08/01/2026
---

### inVite

Разгледай Деяния 17:16-34 отново и открий Исус в него.

- Как преоткриваш Исус тук?
- Какво ти казва Исус чрез този текст?
- Какъв е твоят отговор на този призив на Исус? Помоли се.

**Провал за евангелието?**

Елън Уайт дава важни прозрения относно причината вестта на Павел в Деяния, 17 глава да бъде посрещната с много малък успех сред атиняните. Тя обяснява, че основният фактор е гордостта от интелекта и човешката мъдрост, които господстват в гръцкото общество: „Хората на светската мъдрост, идващи при Христос като бедни, загубени грешници, ще станат мъдри за спасение. Но идващите като издигнати хора, възвишаващи собствената си мъдрост, ще пропуснат да получат светлината и знанията, които само Той може да даде“ (Уайт, Е. Деяния на апостолите, с. 240 – англ. изд.). По време на срещата си с Епикурейците и Стоиците, Павел разбира колко е трудно да представяш евангелието на онези, които се смятат за интелектуално по-висши. Той се обръща към тях с тактичност и смирение, признавайки тяхната религиозност, но разкривайки нуждата им от единствения истински Бог. Въпреки неговите усилия, много малко хора приемат вестта. „А като чуха за възкресението на мъртвите, едни се подиграваха, а други казаха: За този предмет пак ще те слушаме. И така, Павел си излезе измежду тях. А някои мъже се присъединиха към него и повярваха, между които бяха Дионисий Ареопагит и една жена на име Дамар, и други с тях“ (Деяния 17:32-34).

Макар че службата на Павел в Атина не произвежда голям брой обърнати, неговият труд не е напразен. Всички вярващи ще се срещнат с хора, които отхвърлят евангелието. Можем да открием прилики между опитността на Павел и тази на Исус, Който се среща с отхвърляне, особено от онези, които се смятат за мъдри в света. Тези две различни истории ни служат като напомняне, че успехът в споделянето на евангелието не винаги се мери с числа, нито с популярност.

Винаги ще има хора, които ще отхвърлят евангелието, но ние трябва да направим всичко необходимо, за да сме сигурни, че преди да вземат това решение, те разбират какво отказват. Също така, макар че ще преживеем отхвърляне, ние не трябва да се обезсърчаваме. В Божиите очи, дори една душа е неизмерно ценна. Исус често прекосява земи и морета, за да достигне само един човек. Една спасена душа е победа, която носи вечно значение, и никое усилие не е напразно, когато се трудим за Христос. В края на краищата, ние сме призовани за постоянстваме в споделянето на евангелието, дори когато резултатите изглеждат незначителни. Също както Павел остава верен в Атина, въпреки предизвикателствата, ние също трябва да продължим да разпространяваме светлината на истината, доверявайки се в това, че Бог ще достигне онези, чиито сърца са отворени. В очите на небето, цената на една душа си струва всичките ни усилия.

**Въпроси за размисъл:**

`Как можете да останете насърчени в трудни полета (например в колежа, на работното място, в трудни семейни ситуации)?`

`Познавате ли някого, който работи здраво, за да споделя евангелието? Какво можете да направите, за да го насърчите?`