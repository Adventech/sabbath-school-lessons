---
title:  Свидетелстване пред по-високите класи
date:   09/01/2026
---

### inSight

`Как можеш да приложиш Деяния 17:16-34 в живота си през тази седмица?`

`Какви лични решения базираш на библейското ти изследване през тази седмица?`

`Какви са практичните стъпки, които ще предприемеш?`

**Свидетелстване пред по-високите класи**

„При всяко усилие да се достигне до по-висшите класи Божият работник се нуждае от силна вяра. Възможностите може да изглеждат неблагоприятни, но в най-тъмния час има светлина отгоре. Силата на ония, които обичат Бога и Му служат, ще се обновява от ден на ден. Подкрепата на Безкрайния е на тяхна страна, за да не се заблудят при провеждането на Негови намерения. Нека тези работници останат твърдо уверени от началото до края и да помнят, че светлината на Божията истина трябва да изгрее сред тъмнината, обгърнала нашия свят. Надеждата в Божията служба не бива да отпада (…) Бог може и желае да даде на слугите Си всичката сила, от която се нуждаят, и мъдрост според различните им нужди. На всички, които положат своето доверие в Него, Той ще даде и повече от най-големите очаквания“ (Уайт, Е. Деяния на апостолите, с 242 – англ. изд.).

„В онзи век на класово деление, когато правата на човека често биваха погазвани, Павел издигна великата истина за човешкото братство, заявявайки, че Бог е „направил от една кръв всички народи да живеят по цялото лице на земята“. В Божиите очи всички са равни и всяко човешко същество дължи върховна преданост на Създателя. Тогава апостолът показа как Неговото намерение за благодат и милост преминава като златна нишка в отношението на Бога към човека. Той „е определил предназначени времена и пределите на заселищата им, за да търсят Бога, та дано биха го поне напипали и намерили, ако и Той да не е далеч от всеки един от нас“.

Посочвайки великолепните статуи наоколо и цитирайки текст от един техен поет, апостолът обрисува безкрайния Бог като баща, чиито деца бяха те. „Защото в Него живеем, движим се и съществуваме – заяви той, – както и някои от вашите поети са рекли: „Защото дори Негов род сме“. И тъй като сме Божи род, не бива да мислим, че Божеството е подобно на злато, или на сребро, или на камък, изработен с човешко изкуство и измишление“ (пак там, с. 238,289).