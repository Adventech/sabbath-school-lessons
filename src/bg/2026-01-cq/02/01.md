---
title:  Олтарът на незнайния Бог
date:   04/01/2026
---

### inTro

Прочетете ключовия текст за този урок: Деяния 17:16-34

**Олтарът на незнайния Бог**

Прошареният мъж, облечен в скромни дрехи, влиза в центъра на Ареопага, древния съд и мястото, където се събира елита на Атина. Около него се стичат философи и любопитни зрители, готови да чуят този чуждоземен проповедник, който говори за странни нови богове. Слънчевата светлина се прецежда през колоните, хвърляйки дълги сенки върху мраморните камъни, докато Павел говори със спокоен и твърд глас: „Атиняни, по всичко виждам, че сте много набожни“ (Деяния 17:22). Той е обиколил техния град, наблюдавайки множеството олтари и статуи, посветени на огромен брой божества. Един конкретен олтар хваща окото му – той е посветен „НА НЕПОЗНАТИЯ БОГ“ (ст. 23). Използвайки това като начална точка, Павел търси да се свърже с жителите на Атина на духовно и интелектуално ниво. Всъщност, той казва: „Този Бог, на Когото служите, без да знаете, е Онзи, за Когото аз ви проповядвам“. Срещата на Павел при хълма на Арес (Ареопага) дава силен пример за спечелването на хора с различни гледни точки и представянето на евангелието по начин, който е приложим към контекста. Речта на Павел при хълма на Арес е майсторска комбинация от културно обвързване и цитати от познати поговорки в тяхната религия.

За да не обидят някое божество, което не познават, гърците понякога строят олтари на непознати богове, като форма на религиозна инклузивност. Гръцкият пътешественик и географ Павзаний споменава за тази практика в своя труд „Описание на Елада“.<sup>1</sup> Той разказва как атиняните, в своето религиозно усърдие, издигат олтари на богове, които може да не познават по име. В „Животът на Аполоний Тиански“ Филострат, гръцки философ, също споменава съществуването на олтари на неизвестни богове, потвърждавайки още веднъж тази практика в религиозния живот на древните гърци.<sup>2</sup> Според някои предания, идеята за олтар на непознат бог може да е свързана с Епименид, философ и поет от Крит, живял през шести век пр. Хр. Казва се, че той е подсказал на атиняните да построят олтари на незнайни богове, за да спрат чума, която е измъчвала града. Гърците признават, че може да има божества, които са извън тяхното непосредствено познание.

Олтарът „на Незнайния Бог“ осигурява на Павел начин да се свърже с религиозния и философски начин на мислене на атиняните и да насочи тяхното внимание към Бога, Който той изповядва. Това позволява на апостола да представи истинския Бог като Господ на небето и земята. Вестта на Павел набляга върху Божието величие и иманентност, Неговата роля като Създател и призива Му към всички, които Го търсят и Го намират.

Разбирайки Атинския начин на мислене, ние можем да оценим метода на Павел. Атина е дом на много философски течения, включително Епикурейството, което учи, че боговете са далечни и не се въвличат в човешките дела, както и Стоицизма, чиито последователи вярват в божествен принцип, който предопределя всичко, но който не е божествена личност. Изявлението на Павел за един личен, загрижен Бог-Творец директно предизвиква тези господстващи възгледи.

Чарлс Малик, един известен ливански философ и християнски мислител, казва, че ролята на Християнството в образованието и културата е в „спасението на душата и спасението на ума“.<sup>3</sup> Малик твърди, че университетите са основани с основната идея да се изучава теологията. Наистина, много от първите западни университети като Оксфорд, Кеймбридж и Харвард започват с теологията като своя основна дисциплина, отразявайки техния християнски произход. Теологията е смятана за основна дисциплина, защото тя се занимава с най-важните въпроси за Бога, човешкото съществуване и естеството на реалността.

Тази седмица ние ще изучаваме сблъсъка на Павел с хълма на Арес като пример за това как ефективно да предаваме християнската философия в едно плуралистично общество. Ние ще разгледаме Божието всемогъщество, Неговото търсещо взаимоотношения естество, противоречивите философии на времето и важността на апологетиката, която включва не само защита на вярата, но и обяснението ѝ по начин, който резонира с културния и философски контекст на публиката. Разглеждайки метода на Павел, ние ще научим как да се справяме със съвременните предизвикателства пред вярата и как да представяме евангелието по завладяващ начин.

Предизвикателство пред апологетиката: Как можем да представим евангелието на хора, които не смятат, че се нуждаят от него?

### inScribe

Препиши или преразкажи Деяния 17:16-34. Как подходът на Павел към атиняните вдъхновява вашия собствен метод за споделяне на вярата в контекста на нашето съвремие?

---

{"style": {"text": {"size": "sm"}}}
<sup>1</sup> Pausanias, Description of Greece, bk. 1, chap. 1, sec. 4

{"style": {"text": {"size": "sm"}}}
<sup>2</sup> Philostratus, Life of Apollonius of Tyana, bk. 6, chap. 3, sec. 6.

{"style": {"text": {"size": "sm"}}}
<sup>3</sup> Charles Malik, “The Two Tasks,” address delivered at the dedication of the Billy Graham Center, Wheaton College, Wheaton, IL, September 13, 1980.