---
title:  Ако грешниците горяха завинаги
date:   09/03/2026
---

### inGest

Върни се към отбелязания текст и изучавай пасажа.

- Огради повтарящите се думи/идеи.
- Подчертай важните за теб думи/идеи.
- Свържи със стрелки онези думи/идеи, които се допълват.

**Ако грешниците горяха завинаги**

Малахия 4:1-3 използва силно изображение на непроведните, които горят и биват превърнати в пепел. Това последно действие на унищожение не остава нищо след себе си – „нито корен, нито клонче“. Бог планира напълно да изкорени злото, за да осигури мира и чистотата на Своята вселена. Наум 1:9 ни уверява, че „бедствие няма да ви нападне втори път“. Злото няма да се върне и неговото унищожение гарантира, че мирът на вечността няма да бъде разкъсан. Бог ще сложи перманентен край на злото, като в същото време ще запази нашата свобода.

Господ постига справедливостта не чрез безкрайно наказание, а чрез унищожението на греха и на страданието. Йезекиил 28:18,19 ни обещава, че Сатана ще бъде превърнат в пепел и няма да го има довека. Това не е вечно мъчение, а екзекуция. Авдий 1:16 повтаря идеята, твърдейки, че грешниците „ще бъдат, като че ли не са били“. Това финално унищожение е милостиво и е съвпада с идеята за един Бог на любовта, Който желае да възстанови мира за Своето творение.

Ако вечният огън беше истина, това би изопачило Божия характер и би било трудно да Му се доверяваме. Един Бог, Който позволява безкрайно страдание, ще бъде в дисхармония със Своя закон на любовта (Матей 22:37-40) и принципите на милост и прошка, които ни заповядва да следваме. Вечното страдание представя Бога като тиранин, Който нанася безкрайни, непрекъснати наказания за моментни грехове. Как можем да се доверим на Бога, ако Той не притежава характера, който ни е описан в евангелията? Ако Той изисква милост и състрадание от нас, как може да действа по начин, който си противоречи със собствените Му стандарти? Такъв изопачен портрет на Бога Го прави лицемерен. Това не е Богът на Библията.

Доктрината за вечното страдание е несъвместима с едно божество на любовта, милостта и справедливостта. Библията ни учи, че има само две съдби. Хората или „умират“, или получават „вечен живот“ (Йоан 3:16). Няма среден вариант. Да бъдат измъчвани грешниците завинаги би означавало да им се даде вечен живот. Божият план е да унищожи злото, а не да удължи страданието.

Вечният живот, както е обещан в Библията, е дар, който се дава само на онези, които вярват в Христос (Римляни 6:23). Истинската радост във вечността би била невъзможна, ако грехът и злото все още съществуват, дори ако са ограничени до някой ъгъл на вселената. Представете си да живеете в светлината на Божието присъствие, знаейки, че някъде другаде страданието продължава вечно. 1 Коринтяни 15:26 ни казва, че смъртта – крайният резултат от греха – е „най-последният враг“, който трябва да бъда унищожен. Последното унищожение на смъртта и злото подсигурява вечен живот, свободен от болка и тъга.

`Виждали ли сте доктрината за вечните мъки да влияе на вашето семейство или приятели?`

`Как доктрината за вечното страдание е продължение на първата лъжа на Сатана (Битие 3:4)?`