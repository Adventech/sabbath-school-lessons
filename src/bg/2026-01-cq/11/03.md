---
title:  Вечен и неугасим
date:   10/03/2026
---

### inTerpret

`Какви въпроси възникват във вас?`

`Научете наизуст любимия си пасаж от Малахия 4:1-3. Изпишете го няколко пъти, за го запомните по-лесно.`

`Кои са библейските принципи и заключения, които откриваш?`

**Вечен и неугасим**

Ако Бог не измъчва хората в ада завинаги, какво да кажем за стиховете, които говорят за вечен огън? Например Матей 25:41 казва: „Тогава ще каже и на тези, които са от лявата Му страна: Идете си от Мене, вие, проклети, във вечния огън, приготвен за дявола и неговите ангели“. Първо, е важно да отбележим, че този огън е подготвен за дявола и за неговите ангели и няма нужда там да бъде нито един от нас. Бог е направил всичко възможно, за да спаси хората от това да споделят наказанието на Сатана. Този огън е вечен, защото резултатите от него са необратими. Нищо не може да отмени унищожението, причинено от него.

Книгата „Юда“ ни дава пример за вечния огън, в който авторът описва унищожението на порочните градове Содом и Гомор. Стих 7 казва, че те са „дадени за пример, като носят наказанието на вечния огън“. Тези изгорени градове, са превърнати в пепел и никога не биват изградени отново. Резултатът е вечен и никога няма да бъде отменен. Това не означава, че градовете Содом и Гомор все още тлеят и жителите им страдат и до днес. Вечният огън е вечна съдба, а не безкрайно наказание. Градовете Содом и гомор са напълно заличени (Битие 19:29). Всички техни жители умират и се превръщат в прах.

Тези древни градове представят библейския модел за това какво ще се случи с неправедните, когато ще бъдат унищожени от вечния огън. Наказанието е за вечността (Матей 25:46), но продължителността му е временна. Грешниците умират в пламъците и се превръщат в пепел завинаги. Унищожителният огън прави тяхната гибел вечна.

Също така, огънят е този, който продължава вечно, не неправедните. Грешниците изчезват и никога не се връщат (Псалми 37:20). „Внимателно ще изследваш мястото му и няма да се намери“ (Псалми 37:10). Вечният огън ги поглъща.

Някои хора разбират грешно учението на Библията за неугасимия огън (Матей 3:12). За съжаление, те използват термина неугасим огън, за да твърдят, че хората в огнената яма никога не изгарят. Обаче, Библията използва тази фраза, за да ни каже, че никой не може да угаси този огън. Например, пророк Йеремия описва как градът Йерусалим бива изгорен от неугасим огън. „Тогава ще запаля огън в портите му, който ще погълне йерусалимските палати и няма да угасне“ (Йеремия 17:27). Това описва силен огън, който никой пожарникар не може да изгаси. Това не значи, че Йерусалим все още гори и днес, а че никой не може да спре огъня.

`Какви въпроси сте срещали във връзка с доктрината за ада? Какви отговори дадохте?`

`Какво ви мотивира повече – Божията любов или страха от ада? Защо?`