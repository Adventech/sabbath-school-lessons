---
title:  inQuire
date:   14/03/2026
---

Докато изучаваме този урок, е важно да се задълбочим в материала и да размишляваме върху неговите последици върху нашата вяра и живот. В съботноучилищната група (или групата за изучаване на Библията) използвайте въпросите по-долу, за да поведете сериозна дискусия върху ключовия пасаж от тази седмица и спомагателните текстове.

**Неправедните ще умрат:**

1. Как ще бъдат унищожени неправедните? Малахия 4:1-3
2. Какво е наказанието на Сатана? Йезекиил 28:18,19
3. Кои са единствените две съдби на разположение на хората? Йоан 3:16; Римляни 6:23
4. Душата продължава ли да живее, след като тялото е унищожено в ада? Йезекиил 18:4,20; Матей 20:28
5. Как е описано в Библията случващото се с неправедните? Псалми 37:10,20; Авдий 1:16

`Въпрос за личен размисъл: Как учението за вечните мъчения преиначава представата на хората за Бога и тяхното отношение към религията? Как правилното разбиране за ада може да помогне на нашето свидетелство?`

**Отговори на възраженията:**

1. Как примерът за Содом и Гомор ни помага да разберем какво се има предвид под вечен огън? Юда 1:7
2. Как примерът за Йерусалим ни помага да разберем какво се има предвид под неугасим огън? Йеремия 17:27

**Вселена без болка:**

1. Как се чувства Бог относно смъртта на грешниците? Йезекиил 33:11; 2 Петър 3:9
2. Как безкрайното мъчение на неправедните би направило невъзможно спасените да се наслаждават на вечността? Откровение 21:4
3. По много ироничен начин, как праведните всъщност получават същото като неправедните? Исая 33:14,15

`Въпроси за личен размисъл: Кога темата за ада се е появявала в разговорите ти с други хора? Успя ли да им споделиш истината?`

**Основни изводи, които да запомним:**

- Библията ни учи, че неправедните ще загинат, ще се превърнат в пепел и няма да съществуват повече.
- Твърдението, че Бог измъчва грешниците завинаги е несъвместимо с характера на един любящ Бог.
- Лъжливото учение за ада е причината много хора да се обърнат към атеизма.