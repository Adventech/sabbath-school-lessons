---
title:  Божият огън
date:   12/03/2026
---

### inVite

Разгледай Малахия 4:1-3 отново и открий Исус в него.

- Как преоткриваш Исус тук?
- Какво ти казва Исус чрез този текст?
- Какъв е твоят отговор на този призив на Исус? Помоли се.

**Божият огън**

Библията многократно описва Бог като „поглъщащ огън“ (Евреи 12:29). Неговата святост и поразителна слава са толкова могъщи, че очистват онези, които стоят пред Него. Помислете как славата само на един ангел напълно сразявая римските стражи при гробницата на Исус (Матей 28:2-4). Ако един ангел може да има такова въздействие, представете си сияйната сила на Христос в пълната Му слава! При второто пришествие на Исус Неговата светлина ще унищожи неправедните (2 Солунци 2:8), докато праведните ще ѝ се наслаждават.

Приключението на Мойсей, когато преживява Божията слава, показва как той с времето се приспособява към Божието присъствие. Първо, в Изход 3:2-6 той се среща с Бога при горящия храст, където вижда Божията слава чрез огън, който не унищожава. По-късно, в Изход 24:9,10 Мойсей се изкачва на планината Синай и вижда видение, в което Божиите крака стоят на настилка от сапфир. Срещите Му с Божията слава се задълбочават в Изход 33:18-23, когато Бог Му позволява да Го види от задната Му страна, предпазвайки го от пълната Си светлина. Това приключение показва как, прекарвайки време с Бога, Мойсей може да понася все по-големи дози от Божествената светлина и слава.

Исая 33:14 задава въпроса: „Кой от нас ще обитава при поглъщащ огън? Кой от нас ще обитава при вечни пламъци?“. Следващият стих заявява, че само праведните могат да живеят в Божието присъствие. Божията слава, макар че е съкрушителна за непокаяните, дава живот на онези, които имат доверие в Него. Даниил 12:3 рисува красива картина на праведните: „Разумните ще сияят със светлината на простора, както и онези, които обръщат мнозина в правда – като звездите до вечни векове“. Вместо да изгорят, те живеят вечно в светлината на Божията слава. Техните животи ще я отразяват завинаги, като звездите в небето. Този вечен живот е дар от Исус, Който ни кани да застанем в Неговото присъствие, очистени и готови за живота, който Той предлага на всички, които вярват.

Праведните, а не изгубените, ще живеят завинаги в огъня на Божието присъствие! Светлината на Божията слава е унищожителна за неправедните, но за праведните, тя дава живот. Божията слава, която очиства и поддържа праведните, завинаги ще бъде техният източник на светлина и радост. В края, както верните, така и изгубените ще посрещнат своята вечна съдба, когато се сблъскат с пълната слава на Божието присъствие – слава, която носи смърт на едните и живот на другите.

`По какъв начин биха се променили приоритетите ви, ако знаехте, че „Господният ден“, описан в „Малахия“, ще се случи всеки момент?`

`Как бихте направили Божията любов фокуса, когато, заедно с някого, изучавате темата за съдбата на неправедните?`