---
title:  Светлината на живота
date:   06/02/2026
---

### inSight

`Как можеш да приложиш Йоан 9 в живота си през тази седмица?`

`Какви лични решения базираш на библейското ти изследване през тази седмица?`

`Какви са практичните стъпки, които ще предприемеш?`

**Светлината на живота**

„По това време езическите системи губеха влиянието си над народа. Хората бяха уморени от празна показност и басни. Копнееха за религия, която да задоволи сърцето. Но макар да изглеждаше, че светлината на истината се е отдръпнала от хората, имаше много, които търсеха светлината, изпълнени с тревога и скръб. Те жадуваха да се запознаят с живия Бог и да получат уверение за живот след смъртта.“ (Уайт, Е. Копнежът на вековете, с. 32 – англ. изд.).

„Ние можем да проследим в историята пътя на големите учители на света, доколкото това е засвидетелствано в човешките предания, но Светлината беше преди тях; както Луната и звездите в Слънчевата система греят с отразена от Слънцето светлина, така, доколкото са истинни техните учения, големите мислители на света отразяват лъчите от Слънцето на правдата. Всяка скъпоценна истина, всеки проблясък на разум произлиза от Светлината на света(…) „Който Ме следва – каза Исус, – няма да ходи в тъмнината, но ще има светлината на живота“ (пак там, с. 464,465).

„Цялата бащинска любов, изливаща се от поколение на поколение в човешките сърца, всички извори на нежност в човешките души, са само малка капчица от безкраен океан, когато се сравнят с вечната, неизчерпаема Божия любов. Езикът не може да я изкаже, перото не може да я опише. Всеки ден от живота си вие можете да мислите върху това, можете грижливо да изпитвате Писанието, за да разберете тази любов. Можете да мобилизирате всичките си сили и способности, които Бог ви е дал, за да обхванете любовта и милостта на небесния Баща, и все пак безкрайно много от тях ще остане необхванато. През цял един човешки живот вие можете да размишлявате върху тази любов, изявена в дара на Неговия Син, Който умря за нас, хората, и все пак няма да разберете съвършено цялата ѝ дължина и широчина, дълбочина и височина. Дори и вечността не може напълно да я открие. Но когато изследваме Библията и разсъждаваме върху Христовия живот и спасителния план, тези велики въпроси ще се ни се разкриват все повече и повече“ (Уайт, Е. Свидетелства към църквата, Т.5., с. 740 – англ. изд.).

„Любовта, която Христос разпространява по цялото същество, е обновяваща сила. Тя докосва с изцеление всеки жизненоважен орган – мозъка, сърцето, нервите (…) Тя освобождава душата от вината и тъгата, от безпокойството и грижите, които изстискват силите на живота. Тя вдъхва на душата радост (….) която дава здраве и живот“ (Уайт, Е. По стъпките на Великия Лекар, с. 115 – англ. изд.).