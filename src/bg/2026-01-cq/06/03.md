---
title:  Под дървото
date:   03/02/2026
---

### inTerpret

`След като разгледа отбелязания от теб текст, какви са основните изводи от този пасаж?`

`Научи наизуст любимия си пасаж от Йоан, 9 глава. Напиши го няколко пъти, за да си помогнеш със запаметяването.`

**Под дървото**

Описвайки Себе Си като „светлината на света“ (Йоан 9:5), Исус не осветява този свят само в един общ смисъл. Всъщност, в един много личен смисъл, Той е „Истинската Светлина, която осветява всеки човек“, която идва на света (1:9). Тя е лесно достъпна за всички, но не може да ни помогне, освен ако не я приемем вътре в себе си. „Но ако някой ходи през нощта, препъва се, защото светлината не е в него“ (11:10). Без Исус, нашите сърца остават в тъмнината.

След като напуска своя дворец в търсене на разбиране, Сидхарта Гаутама учи при няколко прочути по неговото време учители по медитация и изследва различни духовни пътища, достъпни на Индийския субконтинент. Незадоволен от философиите на своите учители, Гаутама търси своя собствен път. Медитирайки под дървото Бодхи в Бодх Гая, той открива Четирите благородни истини и Благородния осмократен път, които включват концентрация и осъзнатост, като основни практики.

Медитацията означава различни неща за различните хора. Източната медитация включва различни техники, като освобождаване на ума, концентриране върху един обект, осъзнатост относно заобикалящата среда и дълбоко дишане. Въпреки че християните могат да разпознаят ползите от неща като дълбоко дишане<sup>5</sup>, ние трябва да внимаваме, когато се сблъскваме с идеи и практики като източната медитация. Докато тя се опитва да изпразни ума, християнската медитация (съзерцанието) търси да изпълни ума с Божието Слово, Неговите обещания и Неговото ръководство. Следователно, целите и практиките на източната медитация са противоположни на християнската. Исус дава пример за времето на тишина с Неговия Отец, което християните трябва да практикуват. „И като разпусна народа, изкачи се на хълма да се помоли насаме. И като се свечери, Той беше там сам“ (Матей 14:23). Лука казва: „А Той се оттегляше в усамотени места и се молеше“ (Лука 5:16). „Копнежът на вековете“ дава следния коментар:

В живота Си, изцяло посветен на доброто на хората, Спасителят смяташе за необходимо да се оттегля от шумните пътища и от тълпата, която Го следваше постоянно. Трябваше да прекъсва непрестанната Си работа и близостта с човешките нужди, за да търси уединение и общуване със Своя Отец. Като един от нас, Който споделя нашите нужди и слабости, Той разчиташе единствено на Бога. На безлюдни места Христос искаше Божествена сила, за да може да издържи всички отговорности и изпитания (Уайт, Е. Копнежът на вековете, с. 362,363 – англ. изд.).

Редовно прекарвайки време със Своя Отец, Исус ни показва как да намерим дълготраен мир. Исус си почива от заниманията на живота и намира умствената, моралната и духовната сила, за да издържи. Ако Христос цени това време на тишина и го прави свой приоритет, то колко повече трябва да го правим ние?

`По какви други начини „Евангелието от Йоан“ описва Исус като Светлината на света? Вижте Йоан 1:4-9; 3:19-21; 8:12; 11:9,10; 12:25-46.`

`Как можем лично да получим и да задържим светлината на света в нас?`

`Как християните трябва да се отнасят към медитацията?`

---

{"style": {"text": {"size": "sm"}}}
<sup>5</sup> Уайт, Е. Възпитание, с. 198 – англ. изд.