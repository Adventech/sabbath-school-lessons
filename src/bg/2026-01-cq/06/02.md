---
title:  Дилемата на Буда
date:   02/02/2026
---

### inGest

Върни се към отбелязания текст и изучавай пасажа.

- Огради повтарящите се думи/идеи.
- Подчертай важните за теб думи/идеи.
- Свържи със стрелки онези думи/идеи, които се допълват.

**Дилемата на Буда**

Когато Сидхарта Гаутама излиза от своя дворец, той вижда страдание. Болестите и смъртта изглежда, че са навсякъде. Той не намира задоволителни отговори на въпросите за страданието в ученията на хиндуизма и това преследва мислите му. Всъщност, Гаутама се бори с проблема на злото. Той оставя Бога извън уравнението , приписвайки всички причини за страданието на желанието и привързаността<sup>1</sup>, търсейки свобода чрез медитация<sup>2</sup> и етичен живот<sup>3</sup>.

Принстънският професор Стийв Протеро отхвърля идеята, че всички религии са еднакви, но наблюдава нещо, по което всички те си приличат: „Онова, което световните религии споделят, не е толкова крайната им точка, колкото началната. И тяхното начало запова с едно просто наблюдение: нещо не е наред с нашия свят“.<sup>4</sup> Когато чувстваме, че кръвта ни ври заради несправедливости, нередности и страдание, душите ни се разкъсват и ние искаме да изкрещим, че това не трябва да бъде по този начин. Ние знаем, дълбоко в себе си, че нещо наистина не е наред с нашия свят – че безсмисленото и произволно страдание не трябва да се случва като част от естествения ред на нещата. Както казва Протеро, всички религии се опитват да обяснят реалността.

В Йоан, 9 глава, когато Исус се среща със страдание, Той не го избягва, а директно се справя с него с милосърдие и внимание. Срещайки човек, който е роден сляп, учениците питат Христос: „Учителю, поради чий грях – негов ли или на родителите му, той се е родил сляп?“ (Йоан 9:2). В този въпрос отекват и притесненията на Сидхарта. Отговорът на Исус е преобразяващ: „Нито поради негов грях, нито на родителите му, но за да се изявят в него Божиите дела“ (ст. 3). Вместо да припише страданието на стари грехове или на кармата, Исус го представя като възможност за Божията слава да бъде разкрита. След това Той изцелява човека, възстановявайки неговото зрение и показвайки, че Божията реакция към страданието не е просто философска или неангажирана, а дълбоко лична и изкупителна.

Като Светлината на света, Исус осветява тъмните реалности на живота, показвайки, че макар страданието наистина да съществува, то няма последната дума – тя принадлежи на Божията доброта и любов. Последователите на Христос не трябва да се стоят настрана от болката, а трябва да се приближават към страдащите хора, да показват съпричастие и да носят изцеление и надежда.

**Въпроси за размисъл:**

`Какъв е отговорът на Исус към страдащият сляп човек в Йоан, 9 глава?`

`Какво е най-тежкото човешко страдание, което сте виждали? Как можете да донесете светлина на тези страдащи хора?`

---

{"style": {"text": {"size": "sm"}}}
<sup>1</sup> Будизмът като цяло се смята за не-теистичен, но съществуват негови теистични версии.

{"style": {"text": {"size": "sm"}}}
<sup>2</sup> (Самма Самандхи): Развиването на дълбоки състояния на умствена концентрация (дхана) чрез медитация. Правилната концентрация позволява по-дълбоко проникновение за това как да спрем страданието.

{"style": {"text": {"size": "sm"}}}
<sup>3</sup> (Самма Камманта): Етичното и моралното поведение означава да не се взима живот, да не се взима онова, което не е дадено (т.е. кражба) и да се избягва изневярата. Този принцип води хората към живот, който е уважителен към правата на другите и тяхното благосъстояние, като по този начин се намалява вредата и страданието.

{"style": {"text": {"size": "sm"}}}
<sup>4</sup> Stephen R. Prothero, God Is Not One: The Eight Rival Religions That Run the World—and Why Their Differences Matter (HarperOne, 2010), 9.