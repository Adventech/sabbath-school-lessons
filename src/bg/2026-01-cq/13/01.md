---
title:  Ами хората, които никога не са чували?
date:   22/03/2026
---

### inTro

Прочети ключовия пасаж за този урок: Матей 15:21-28.

Вникни в библейския текст.

**Ами хората, които никога не са чували?**

Докато Авраам отправя поглед към звездите, които мъждукат в нощното небе, Бог дава важно обещание: „Ще те благословя премного и ще умножа и преумножа потомството ти като небесните звезди и като пясъка на морския бряг; и потомството ти ще завладее портата на неприятелите си; в твоето потомство ще се благословят всички народи на земята, защото си послушал гласа Ми“ (Битие 22:17,18). Това обещание не е само за потомците на патриарха, а за всички народи на земята. Юдаизмът, християнството и ислямът почитат Авраам, чието име означава „баща на множества“. Неговият живот е пример за вярност, послушание и доверие в Бога.

Днес светът е дом на около 8.2 милиарда човека с различни вярвания, включително:

- 2.5 милиарда християни
- 1.9 милиарда мюсюлмани
- 1.1 милиарда индуси
- 531 милиона будисти

Въпреки, че християнството е най-разпространената религия, много нейни последователи не спазват библейските учения и само малцинство от тях активно споделят евангелието. Този контекст повдига важни въпроси: Как работи Бог, за да спаси нациите сред религиозната бъркотия и ограничените мисионерски усилия? По какъв начин Той съди онези, които никога не са чували за евангелието? А нациите, които не са споменати в Библията?

Духа на пророчеството ни дава отговор на тези въпроси. Елън Уайт пише следното за Божието приемащо естество:

„Небесният спасителен план е достатъчно голям, за да обхване целия свят (…) Той няма да допусне да се разочарова душа, искрена в копнежа си за нещо по-висше и по-благородно от онова, което светът може да предложи. Бог непрекъснато изпраща ангелите Си при хората, които макар и намиращи се в трудни обстоятелства, се молят с вяра някаква превъзхождаща ги сила да стане тяхна и да им донесе спасение и мир. Той ще им се разкрива и ще ги среща със Своето провидение по различни начини, за да могат да утвърдят доверието си в Онзи, Който е дал Себе Си като откуп за всички“ (Уайт, Е. Пророци и царе, с. 377).

Този цитат рисува една по-широка картина на Бога, Който е по-любящ, от колкото много хора осъзнават. Той работи по различни начини с различни хора, като често разкрива Себе Си чрез природата и личните опитности. Макар че Писанието осигурява най-ясното откровение за Бога, Той комуникира с онези, които нямат достъп до него, по начини, разбираеми за тях.

Бог не е лимитиран от граници, езици или дори достъп до писаното Слово. Той е поставил в творението свидетелство, което говори на всички хора – независимо къде живеят или какво знаят. Звездите, планините, променящите се сезони – всички те говоря за Неговия характер. Природата заявява Божията слава, без да използва думи, но нейната вест достига до всеки край на земята (Псалми 19:1-4). Във всяко сърце Бог е положил копнеж за Него. Дори и онези, които нямат Библията, могат да усетят Неговото присъствие чрез света, който е сътворил, и чрез копнежа, който е поставил в човешките сърца (Деяния 17:26,27). Хората и общностите, които никога не са се срещали с Писанията или с мисионери, ще бъдат съдени според своя отговор на дадената им светлина.

Мисионерите са предпочитаният от Бога метод за разпространение на евангелието. В прощалните си думи към учениците, Христос казва: „И така, идете и създавайте ученици измежду всички народи, и ги кръщавайте в името на Отца и Сина, и Светия Дух, като ги учите да пазят всичко, което съм ви заповядал. И, ето, Аз съм с вас през всички дни до свършека на света“ (Матей 28:19,20). Божият идеал е човешките същества да споделят евангелието със света. Обаче, Той не е ограничен от хората. Ако никой мисионер не достигне онези, търсещи светлината в лишените от нея места, Той ще намери други начини, за да се разкрие. Божието провидение достига до всички. В човешката история Той е използвал сънищата, природата и дори животните, за да предаде Своите уроци. Исус казва, че ако човеците мълчат, „то камъните ще извикат“ (Лука 19:40).

Бог е най-големият мисионер и ние Му съдействаме в Неговото дело. Този урок ще се фокусира върху най-различните начини и средства, които Бог използва през вековете, за да разпространи светлината на истината по целия свят.

**Предизвикателство към апологетиката:** Какво казвате на хората за членовете на техните семейства, които не са станали вярващи или никога не са имали тази възможност?

### inScribe

Препиши Матей 15:21-28 от превод по твой избор. Какво може да са си мислили жената, учениците и Исус?