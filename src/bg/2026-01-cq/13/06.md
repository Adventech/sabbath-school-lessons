---
title:  Изненади при Съда
date:   27/03/2026
---

### inSight

`Как можеш да приложиш Матей 15:21-28 в живота си през тази седмица?`

`Какви лични решения базираш на библейското ти изследване през тази седмица?`

`Какви са практичните стъпки, които ще предприемеш?`

**Изненади при Съда**

„В деня на последния съд всяка загубена душа ще разбере значението на отхвърлянето на истината. Кръстът ще бъде представен и истинското му значение ще бъде схванато от всеки ум, който е бил заслепен от греха. Пред голготската сцена, с нейната тайнствена Жертва, грешниците ще се почувстват осъдени“ (Уайт, Е. Копнежът на вековете, с. 58 – англ. изд.).

„Похвалените в съда от Христос може да са имали малки богословски познания, но са обичали Неговите принципи. Чрез влиянието на Божия Дух те са били благословение за намиращите се наоколо. Даже и езичници са подхранвали този дух на доброта. Преди думите на живота да са стигнали до ушите им, те са се отнасяли приятелски с мисионерите, дори са им услужвали с риск на живота си. Сред езичниците има такива, които се покланят несъзнателно на Бога, такива, на които светлината никога не е била занасяна чрез посредничеството на човек; и все пак те няма да загинат. Макар и да не познават написания Божи закон, те са чули Божия глас да им говори чрез природата и са вършили нещата, които законът изисква. Техните дела са доказателство, че Светият Дух е докоснал сърцата им и те ще бъдат признати за чада на Бога.

Колко изненадани и зарадвани ще са обикновените скромни хора измежду различните народи, както и сред езичниците, когато чуят от устата на Спасителя: „Доколкото сте сторили това на един от тия най-скромни мои братя, на Мене сте го сторили!“. Колко ще се зарадва сърцето на безпределната Любов, когато Неговите последователи посрещнат с изненада и радост одобрителните Му думи“ (пак там, с. 239).

„Бог няма да осъди никой, който искрено е вярвал на лъжа, или добросъвестно е подхранвал заблуда, а онези които пренебрегват възможностите да се запознаят с истината. Невярващият ще бъде наказан не защото е невярващ, а защото не се възползвал от средствата, които Бог му е дал, които биха му помогнали да стане християнин“ (Уайт, Е. Свидетелства към проповедници и служители на евангелието, с. 437 – англ. изд.).