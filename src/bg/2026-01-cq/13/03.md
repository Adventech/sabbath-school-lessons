---
title:  Светлината на целия свят
date:   24/03/2026
---

### inTerpret

`Научете наизуст любимия си пасаж от Матей 15:21-28. Изпишете го няколко пъти, за го запомните по-лесно.`

`Кои са библейските принципи и заключения, които откриваш?`

**Светлината на целия свят**

Бог желае всички хора да научат истината и Той използва безброй начини, за да достигне всеки човек, независимо от неговите обстоятелства или произход. Божието провидение достига навсякъде, до всички. Той докосва хората, които търсят по-висша сила, дори когато те не знаят кой е Бог. Елън Уайт описва как нито един човек, където и да е по света, не е извън Неговия обсег:

„Бог не признава различията между отделните народности, раси и съсловия. Той е Творец на цялото човечество. По сътворение всички хора са от едно семейство и едно цяло чрез изкуплението. Христос дойде да премахне стените на разделение, да отвори отделенията на храмовите дворове, за да може всяка душа да има свободен достъп до Бога. Любовта Му е толкова всеобхватна, дълбока и пълна, че прониква навсякъде. Заблудените от измамите на дявола и намиращите се под неговото влияние биват освобождавани от нея и поставяни до Божия трон, обиколен от дъгата на обещанието. За Христос няма евреин, нито грък, роб или свободен“ (Уайт, Е. Патриарси и пророци, с. 369 – англ. изд.).

Апостол Йоан заявява, че Исус е „истинската Светлина, която осветява всеки човек, идваща на света“ (Йоан 1:9). Йоан не уточнява колко знание е дадено или как се дава то, но Павел ни дава малко повече информация: „Понеже от създаването на света това, което е невидимо у Него, вечната Му сила и божественост, се вижда ясно, разбираемо чрез творенията; така че човеците остават без извинение“ (Римляни 1:20). Павел твърди, че всички хора са отговорни за светлината, която Бог им е дал. Не всеки има достъп до Божието Слово, но Бог е дал на всеки съвест (Римляни 2:12-15). Той е втъкал свидетел за Себе Си в самата тъкан на творението. Тъмнината на този свят не може да скрие Неговата сила, мъдрост и божественост. Светлината на живота озарява всички, които желаят да погледнат.

Бог съди всеки според неговата реакция на светлината, която я получил – независимо дали е малка или голяма. Той ни дава възможности да прегърнем Неговата благодат, в каквато и форма да бъде разкрита тя. Личностите и групите хора, които никога не са имали достъп до Божието Слово или до мисионерите, ще бъдат съдени от Него според техния отговор на дадената им светлината.

Никой няма да бъде загубен само заради мястото, на където се е родил. Никой няма да бъде изгубен заради истината, която е не е могъл да получи. Никой няма да бъде изгубен, защото е бил роден в грешното време.

`Как идеята, че Бог съди хората, на базата на светлината, която са получили, влияе на разбирането ви за Неговата справедливост и милост?`

`За какви примери се сещате, когато Бог говори чрез сънища, звезди, животни или природни бедствия, за да достигне до хора, които почти нямат достъп до Неговото Слово?`