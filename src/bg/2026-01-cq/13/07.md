---
title:  inQuire
date:   28/03/2026
---

Докато изучаваме този урок, е важно да се задълбочим в материала и да размишляваме върху неговите последици върху нашата вяра и живот. В съботно-училищната група (или групата за изучаване на Библията) използвайте въпросите по-долу, за да я поведете сериозна дискусия върху ключовия пасаж от тази седмица и спомагателните текстове.

**Ханаанката:**

1. Как учениците на Исус гледат на тази жена? Матей 15:21-23
2. Защо Исус я изпитва? Как Той почита и награждава нейната невероятна вяра? Матей 15:24-28
3. На какво се опитва Исус да научи своите ученици чрез тази чужденка?

`Въпроси за личен размисъл: Как бихте реагирали, ако хората в църквата ви бяха отхвърлили както учениците отхвърлят тази жена? Как можете да помогнете да хора, които в миналото са преживели грубо отношение в църквата?`

**Недостигнатите:**

1. Как Бог използва природата, за да разкрие Своята любов към хора, които не Го познават? Псалми 19:1-4; Римляни 1:20
2. Как Бог говори на съвестта на онези, които не познават Неговия закон? Римляни 2:12-15
3. Какво е обещано на всеки човек, дори на онези, които имат ограничен достъп до историята на евангелието? Йоан 1:9; Римляни 12:3
4. За кои библейски истории или разкази за съвременни мисионери се сещате, в които Бог използва сънища, за да доведе хора до Себе Си? Матей 27:19; Деяния 10:1-8
5. Какво е искреното желание на Бога за всеки човек? 1 Тимотей 2:4; 2 Петър 3:9
6. Кога някои от Божиите деца ще научат за пръв път историята за кръста? Захария 13:6
7. Как разбирането на инклузивността на Божия план ви помага да се включвате в съдържателни разговори с хора от различни религии?

`Въпроси за личен размисъл: В някои случаи Бог ще спаси хора, които никога не са чували името на Исус. Как споделянето на евангелието ще увеличи техните шансове да откликнат по правилния начин на Божия призив?`

**Основни изводи, които да запомним:**

- Бог искрено иска да спаси хората от всякакъв произход и религия.
- На всеки човек е дадена съвест, някакво ниво на вяра и някаква светлина, дори и никога да не са чували името на Исус.
- Бог е способен да спаси някои хора, които не Го познават, защото са откликнали на светлината, която са имали.