---
title:  Белезите по ръцете Му
date:   26/03/2026
---

### inVite

Разгледай Матей 15:21-28 отново и открий Исус в него.

- Как преоткриваш Исус тук?
- Какво ти казва Исус чрез този текст?
- Какъв е твоят отговор на този призив на Исус? Помоли се.

**Белезите по ръцете Му**

В небето ние ще видим, че светлината на Исус е достигнала до хора от всички националности, племена и езици, включително такива, които са имали ограничен достъп до пълната история на евангелието, но са спасени, като са откликнали на светлината, която им е дадена (Откровение 7:9). Някои хора ще чуят историята за кръста за пръв път в небето. Те ще попитат Христос: „Какви са тези рани между мишците ти? [Той] ще отговори: Това са раните, които ми нанесоха в дома на приятелите ми“ (Захария 13:6). Дори онези, които никога не са разбирали напълно евангелието, може да отговорят на Божието откровение на любовта и да бъдат включени при изкупените.

Исус ще спаси и други, които познават Неговото име, но са объркани от фалшивите доктрини на християнството. Това е разкрито в Откровение, 18 глава, където Бог призовава Своя народ да излезе от Вавилон – термин, използван за опетнена форма на християнството, която смесва истината и заблудата. Поканата: „Излез от нея, народе Мой“ разкрива, че Бог има верни последователи дори и сред духовната тъмнина, която е представена чрез Вавилон (Откровение 18:4). Господ намира Своите деца, заплетени в объркани и заблудени системи. Той вижда техните сърца и ги призовава да се отдалечат от тъмнината и да пристъпят към светлината.

Божието мисионерско сърце е необятно. Той е най-големият ловец на души, работещ неуморно, за да достигне всеки човек, независимо от неговия произход или познания. Божията любов не познава граници и желанието Му да спасява е всеобщо, привличащо хора от всички кръгове в Своето вечно царство. Бог е поставил в сърцето на всеки човек нещо, което усеща Неговия призив.

Нашата роля е да съдействаме на Бога, да бъдем съдове за Неговата светлина и да споделяме любовта Му навсякъде, където можем. Когато запознаваме хората с Исус и им разказваме историята на евангелието, това им дава възможността да вземат информирано решение относно Божията любов. Нашата отговорност и мисия също така включва и другите християни, които са заблудени от Вавилон. Споделяйки библейската истина с тях и показвайки им правилната картина на Божия характер, те получават правилните инструменти, за да направят добрия избор и да не бъдат откъснати от Исус.

`Нека всеки от нас да приеме предизвикателството на това да знае в какво вярва и защо го вярва. Дано познаваме Христос и да споделяме вярата си в Него на други хора от всякакъв произход. Когато тя бъде предизвикана, нека да можем да защитим своите убеждения и причината за надеждата, която е в нас.`

`Ако Бог ще спаси някои хора, които никога не са чували името на Исус, каква е целта на споделянето на евангелието?`

`Каква отговорност трябва да чувстваме към другите християни, които са объркани от фалшивите доктрини?`