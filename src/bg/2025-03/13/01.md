---
title:  Скинията
date:   20/09/2025
---

### За изучаване през седмицата

Изход 35:1-36:7; Битие 1:1; Изход 36:8-39:31; Евреи 7:25; Изход 40:1-38; Йоан 1:14.

> <p>Стих за запаметяване</p>
> „Тогава облакът покри шатъра за срещане и Господнята слава изпълни скинията (...) Защото Господният облак беше над скинията денем, а огън беше над нея нощем пред очите на целия Израилев дом през всичките им пътувания“ (Изход 40:34,38).

Основната задача на Божия народ в Стария Завет (както и на нас днес) е да живеят в тясна връзка с Господа; да Му се покланят и да Му служат; и също така да представят правилна картина за Бога пред останалите (Второзаконие 4:5-8).

В Едемската градина Адам и Ева се скриват от Бога, защото грехът им ги кара да се страхуват от Него. Греховността кара хората естествено да се страхуват от Бога и този страх изкривява възгледа ни за Неговия характер. Добрата новина е, че Бог прави първата крачка, за да преодолее този разрив и по Своя инициатива поправя празнината и прекъснатата връзка. Той призовава грешника обратно при Себе Си: „Къде си?“ (Битие 3:9).

Следователно нашата основна мисия е да представим точно характера на Бога и Неговите любящи и праведни дела на хората около нас. Когато хората са привлечени от Бога и са убедени в Неговата безкористна любов към тях, те ще Му предадат живота си и ще се покоряват на това, което Той им казва да направят, знаейки, че е за тяхно добро.

Светилището изявява близостта на Бога с човечеството и им разкрива най-великите истини – че Той спасява тези, които идват при Него с вяра.