---
title:  Горящата къпина
date:   05/07/2025
---

### За изучаване през седмицата

Изход 18:3,4; Изход 3:1-22; Битие 22:11,15-18; Изход 6:3; Йоил 2:32; Изход 4:1-31; Битие 17:10,11.

> <p>Стих за запаметяване</p>
> „Господ каза: Наистина видях страданието на народа Ми, който е в Египет, и чух вика му поради гнета на разпоредниците му; защото знам неволите му. И слязох, за да ги избавя от гнета на египтяните и да ги заведа от онази земя в земя добра и пространна, в земя, където текат мляко и мед“ (Изход 3:7,8).

Божият призив към нас често ще променя посоката на живота ни. И ако последваме този призив, тогава ще открием, че Божият път винаги е най-добрият път за нас. Въпреки това понякога – особено в началото – не е лесно да приемем Божия призив.

Такъв е случаят с Мойсей и неговото призоваване от Бога, което конкретно започва със срещата с Господа при горящата къпина. Въпреки че Мойсей може да знае или пък не за законите на горенето, той осъзнава, че това, което вижда, е чудо и то със сигурност привлича вниманието му. Без съмнение Господ го призовава към конкретна задача. Въпросът е: ще отговори ли на призива независимо от радикалната нова промяна в живота му, която ще донесе този призив? В началото не е много възприемчив към него.

Може би си спомняте случаи, когато сте си поставяли конкретни цели, но Бог е пренасочвал тези планове. Вярно е, че можем да бъдем полезни на Бога по много начини, но следването на Божия призив в живота ни и вършенето на това, което Той ни води да извършим, със сигурност е пътят към най-удовлетворяващото съществуване. Може би невинаги е лесно. И за Мойсей не е лесно, но колко глупаво е да вървим по собствен път, когато Бог ни призовава в друга посока.