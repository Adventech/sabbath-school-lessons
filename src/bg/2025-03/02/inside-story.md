---
title:  Разказ
date:   11/07/2025
---

### Преобразеният ум

_От Андрю Макчесни_

Мич, закоравял член на банда, влязъл в сбиване с няколко други индианци в американския щат Вашингтон. Получил тежка травма на главата и лекарите казали, че никога повече нямало да работи.

Тогава неговият по-малък брат Стивън го поканил в адвентната църква „Центърът на всички народи“ в Уапато, щата Вашингтон. Стивън се покланял на Бога всяка събота в църквата заедно с майка им и тяхната сестра.

На Мич не му се ходело и без каквото и да било желание отишъл на църква в събота. Но след това отивал отново и отново. Потопил се в Библията, подтикван от надеждата, че тя може да излекува ума му. Вкопчил се в Римляни 12:2, където се казва: „И недейте се съобразява с този век, но се преобразявайте чрез обновяването на ума си, за да познаете от опит какво е Божията воля – това, което е добро, благоугодно на Него и съвършено“. Прегърнал Филипяни 4:8: „ Най-накрая, братя, всичко, което е истинно, което е честно, което е праведно, което е чисто, което е любезно, което е благодатно, ако има нещо добродетелно и ако има нещо похвално – това зачитайте“.

Ръководителят на църквата Джеф Уейджон го насърчил, като казал: „Божието Слово обещава, че ще промени ума ти, ако го изучаваш“.

Мич започнал да забелязва изпълнението на библейските обещания. Лекарите, които казвали, че никога повече няма да може да работи, били изненадани, че той си намерил работа и я запазил.

След поредица от библейски часове Мич предал сърцето си на Исус и се присъединил към Църквата на адвентистите от седмия ден. След това станал библейски работник и започнал да преподава Библията на други. Той и съпругата му отворили дома си за млади хора, които се нуждаели от квартира. Всеки бил добре дошъл, стига да спазва домашните правила. Едно от правилата било всеки да ходи на църква в събота.

Животът на техните гости също започнал да се променя.

Един млад човек радостно казал на Джеф в събота: „Знаеш ли какво? Когато ни каза за Библията, изобщо не искахме да те слушаме. Но сега искаме да я изучаваме“.

Джеф казва, че промяната в живота на Мич е революционна.

„Когато прие Бога в живота си, хората вече не можеха го познаят – обяснява той. – От много груб и мозъчно увреден човек се превърна в човек, способен да служи. Много млади хора са трогнати от него. Бог работи чрез нас въпреки самите нас.“

Мисионската програма за достигане до индианците в Уапато и околния регион на щата Вашингтон започна с помощта на дарение от 13-та събота през 1990 г. Акцент в програмата е „Центърът на всички народи“ [на снимката] която бе открита през 2001 г.