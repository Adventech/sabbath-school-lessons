---
title:  Разширено изучаване
date:   11/07/2025
---

Прочетете втората половина от главата „Мойсей“ от кн. „Патриарси и пророци“ на Елън Уайт.

Драматичният разговор при горящата къпина е може би най-преобразяващото преживяване в живота на Мойсей. Всички останали върхове в живота му зависят от неговия положителен, послушен отговор на Божието поръчение да изведе евреите от Египет към Обетованата земя.

Разбира се, сега знаем как се е развило всичко. Но поставете се на мястото на Мойсей във времето на горящия храст. Той е избягал от Египет, за да спаси живота си. През 40-те години на сцената се е появило ново поколение евреи, много от които вероятно са знаели за него твърде малко или може би дори това, което са чували за него, е било погрешно, филтрирано през изопачени от времето истории. И все пак сега той е призован от Бога да отведе същия този народ далеч от една могъща страна? Нищо чудно, че отначало не е склонен!

Да, това е изключително трудна задача, но представете си какво би пропуснал, ако в края беше казал „не“ на Бога. Можеше просто да изчезне в историята, вместо – чрез силата на Бога, действаща в него – буквално да напише историята и да стане един от най-великите и влиятелни хора не само в Библията, но и в целия свят.

**Въпроси за разискване:**

`В тихите години, прекарани в пустинята, Мойсей прави това, за което Бог го призовава: той е семеен човек, грижи се за овце и пише две библейски книги под Божие вдъхновение, преди да бъде призован да стане велик водач на Божия народ. Какво ни учи опитът на Мойсей относно нашите житейски задължения?`

`Може да се твърди, че на пръв поглед извиненията на Мойсей сами по себе си са доста разумни, нали? Защо хората трябва да ми вярват? Изобщо кой съм аз? Не мога да говоря добре. Какво следва да ни предаде тази история за това как да се научим да вярваме, че Бог може да ни направи способни да извършим онова, за което ни призовава?`

`Разсъждавайте повече върху идеята, представена в частта за неделя относно авторството на Мойсей на книгата „Битие“ и колко важна е тази работа за разбирането на свещената история и плана на спасението. Защо трябва да се борим срещу всеки опит (а те са много) за отслабване на авторитета на книгата, особено чрез отричане на историчността ù и по-специално на първите 11 глави?`