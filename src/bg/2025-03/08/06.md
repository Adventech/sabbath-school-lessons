---
title:  Законът като Божие обещание към нас
date:   21/08/2025
---

`Прочетете Римляни 3:20-24. Въпреки че Павел е съвсем ясен, че не можем да бъдем спасени чрез спазване на Десетте заповеди, как тогава трябва да функционират заповедите в живота ни?`

Еврейското значение на термина dabarim, употребяван в писанията на Мойсей, за да опише Десетте заповеди (Изход 34:28; Второзаконие 4:13; Второзаконие 10:4), не означава буквално „заповеди“, а „думи“. Тази „дума“, dabar (единствено число), може да има значение на „обещание“. Ето защо на много места (3 Царе 8:56; 2 Летописи 1:9; Неемия 5:12,13; Второзаконие 1:11; Второзаконие 6:3; Второзаконие 9:28; Исус Навин 9:21; Исус Навин 22:4; Исус Навин 23:5), dabar се превежда като съществителна или глаголна форма, изразяваща идеята за обещание.

Елън Уайт предлага прозрение за функцията на Декалога: „Десетте заповеди (...) са десет обещания“ (Коментари на Елън Уайт. Адвентен библейски коментар. Т. 1, стр. 1105 – англ. изд.). Декалогът би трябвало да се разбира като обещания от страна на Бога, които ще ни водят по правилния път, за да може Той да върши чудесни неща за нас. Но ние трябва да им се покоряваме.

`Прочетете Римляни 10:4. Как следва да разбираме твърдението на Павел, че Христос е „завършекът“ на закона?`

Апостол Павел заявява, че Исус Христос е telos на закона, но не в смисъл, че Той отменя закона или го премахва. Вместо това иска да каже, че Христос е целта и намерението на закона; това не означава, че Неговата изкупителна жертва прекратява неговата валидност и неотменимост.

Точно обратното, Павел говори за важността на закона, за неговата легитимност и за неговия траен авторитет (Римляни 3:31; 1 Коринтяни 7:19; Галатяни 5:6). Значението на думата telos е предимно целенасочено и целево ориентирано, а не е свързано с времето. Христос е ключът към отключването на истинското значение и цел на Божия закон. По този начин би било неправилно да се твърди, че Христос обезсилва, заменя или отменя закона. Христос е целта на закона, Този, към Когото той сочи.

`Как законът ни насочва към Исус? Тоест какво ни разкрива законът за самите нас, което наистина би ни насочило към Исус?`