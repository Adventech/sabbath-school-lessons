---
title:  Трудно начало
date:   12/07/2025
---

### За изучаване през седмицата

Изход 5:1-23; Откровение 11:8; Изход 6:1-13; Псалми 23-26; 2 Коринтяни 6:16; Изход 6:28-7:7.

> <p>Стих за запаметяване</p>
> „След това Мойсей и Аарон дойдоха и казаха на фараона: Така говори Йехова, Израилевият Бог: Пусни народа Ми, за да Ми отпразнуват празник в пустинята. Но фараонът запита: Кой е Йехова, че да послушам гласа Му и да пусна Израил? Не познавам Йехова и затова няма да пусна Израил“ (Изход 5:1,2).

Много вярващи смятат, че когато човек реши да следва Бога, ще изпитва само щастие, просперитет и успех. Това обаче не е непременно така, както често показва и самата Библия. Понякога се появяват много пречки, както и нови трудности. Може да бъде много разочароващо и да предизвика трудни въпроси, които невинаги имат лесни отговори или изглежда, изобщо нямат отговори.

Тези, които се доверяват на Бога, ще бъдат изправени пред множество изпитания. Но когато устояваме, Бог дава решения, които идват при Неговите условия и в Неговото време. Неговите начини може да противоречат на нашите очаквания за бързи и незабавни решения, но ние трябва да се научим да Му вярваме независимо от всичко.

Оттук и темата за тази седмица: Мойсей и заповедта да изведе Божия народ от Египет – толкова ясен призив от Бога, колкото всеки би могъл да получи. Наистина това включва чудеса, както и участието на самия Бог, Който говори непосредствено на Мойсей и го уведомява какво точно иска от него да бъде направено.

Ако се замислим, колко по-лесно би могло да е за Мойсей, след като знае, че е призован от Бога и дори е получил конкретна задача?

Би следвало да е просто, нали?

Продължете с четенето.