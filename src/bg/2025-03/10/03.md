---
title:  Да видят Бога
date:   01/09/2025
---

`Прочетете Изход 24:9-18. Какво удивително преживяване е подарено на израилевите чеда?`

След твърдото възстановяване на завета с Бога Мойсей отново се изкачва на Синай. В началото на това изкачване той не е сам. Заобиколен е от забележителна компания от 73-ма израилеви водачи. За водачите това е изключително преживяване: те виждат Бога (теофания) и на два пъти текстът подчертава тази удивителна реалност. Това също е времето, когато водачите, хранейки се заедно, да подпечатат завета с Бога. Това е банкет и Богът на Израил е техният домакин. Тези водачи са дълбоко почетени от Него.

В Близкия изток през библейски времена (и до известна степен днес), храненето заедно е висше преживяване, голяма чест и привилегия. То предлага прошка и създава приятелска връзка. Това означава да сме там един за друг и да останем заедно по време на криза и проблеми. Хранейки се заедно, те си обещават без думи, че ако нещо се случи на едната страна, другата ще е длъжна да дойде и да помогне. Поканата за храна е проява на специално отношение, което не се отправя към всички.

Междувременно отказването на такава покана е един от най-лошите видове обиди. Това прозрение ни помага да разберем историите в Новия Завет, където Исус Христос е силно критикуван за това, че яде с грешници (Лука 5:30). Когато вярващите празнуват Господната вечеря, те също установяват тази тясна връзка с други вярващи, същите грешници като тях. По време на това хранене ние празнуваме опрощението и спасението, които имаме в Исус (вж. Матей 26:26-30; Марк 14:22-25; 1 Коринтяни 11:23-29).

Колко трагично е, че някои от мъжете, изкачили се на планината заедно с Мойсей, по-късно падат в грях и изгубват живота си (вж. Левит 10:1,2,9). Въпреки че имат такова дълбоко преживяване с Бога там, те не са преобразени или обърнати от тази опитност. Какъв силен урок за това как притежаването на истината и свещените привилегии не означава автоматично обръщане във вярата. След подобно преживяване тези мъже би трябвало да са последните, които по-късно ще направят това, което те, за жалост, извършват.

`Разсъждавайте по-задълбочено върху историята на тези много привилегировани мъже, дори синове на Аарон. Какво предупреждение следва да отправи това към нас като адвентисти, които с поверената ни светлина наистина сме привилегировани?`