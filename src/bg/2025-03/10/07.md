---
title:  Разширено изучаване
date:   05/09/2025
---

Прочетете главата „Скинията и нейните служби“ от книгата „Патриарси и пророци“ на Елън Уайт.

Скинията е специално място, където се извършва изкупление за изповяданите грехове на Божия народ. Това е мястото, където наистина е разкрит целият спасителен план, и то в редица подробности, пред Израиливите чеда, докато са в пустинята. Там се преподава оправданието, освещението и съдът. Всяка животинска жертва сочи към смъртта на Исус, опрощението на греховете и в крайна сметка, заличаването им. Освен това заедно с жертвите присъства и Божият закон, стандартът на праведността.

„Божият закон, съхранен свято в ковчега, е великото правило за правда и съд. Този закон прогласяваше смърт за престъпника. Но над закона бе умилостивилището, над което се разкриваше Божието присъствие и от което чрез заслугите на изкуплението се даваше сила на каещия се грешник. Така в делото на Христос за нашето изкупление, символизирано чрез службата в светилището, „милост и вярност се срещнаха, правда и мир се целунаха“ (Псалми 85:10)“ (Уайт, Е. Патриарси и пророци. Стр. 349 – англ. изд.)

**Въпроси за разискване:**

`Колко пъти сте казвали: „Всичко, което е казал Господ, ще върша“? Колко успешни сте в усилията си?`

`В края на 40-дневния престой на Мойсей с Господа на планината Синай Бог подчертава, че израилтяните трябва да спазват Неговата събота, защото това ще бъде знак между Него и тях, че Господ е Този, Който ще ги направи святи. Каква роля играят светостта и освещението в спазването на съботата?`

`Господ иска те да направят светилище, за „да обитавам сред тях“. Колко вълнуващо, че това място е центърът на спасението за Израил. Именно тук – в това светилище, където Бог обитава сред Своя народ – спасителният план е разигран в образи и сенки. Какво ни говори това за нашата пълна зависимост от Бога за спасение?`

`Какво означава, че чрез кръвта всичките им грехове ще бъдат пренесени в светилището, Божия дом? Как тази удивителна истина отразява, макар и смътно, онова, което Исус стори на кръста за нас и това, което върши за нас днес в небесното светилище?`