---
title:  Разширено изучаване
date:   15/08/2025
---

Прочетете главата „От Червено море до Синай“ от кн. „Патриарси и пророци“ на Елън Уайт.	

Скоро след инцидента с водата народът се изправя пред нова опасност (вж. Изход 17:8-6) – той е нападнат от едно яростно и войнствено племе, амаличаните. „Амаличаните не бяха в неведение относно Божия характер или върховната Му власт. Но вместо да се убоят от Него, се надигнаха да се противопоставят на властта Му. За народа на Амалик чудесата, сторени от Мойсей пред египтяните, бяха предмет на подигравка, а страховете на околните народи – за присмех. Амаличаните се бяха заклели пред своите божества да унищожат евреите, та нито един да не избяга, и се хвалеха, че израилевият Бог ще бъде безсилен да им противостои. Нито бяха засегнати, нито заплашени от израилтяните. Нападението им бе съвсем непредизвикано. Опитаха се да унищожат Божия народ, за да дадат израз на омразата и непокорството си към Бога. Амаличаните отдавна бяха необуздани грешници и престъпленията им викаха за Божието отмъщение, макар че Неговата милост все още ги призоваваше към покаяние. Но когато нападнаха уморените и безпомощни редици на Израил, амаличаните подпечатаха съдбата си като народ“ (Уайт, Е. Патриарси и пророци. Стр. 300 – англ. изд.)

**Въпроси за разискване:**

`Размишлявайте по-задълбочено върху идеята как Йотор научава за истинския Бог от това, което Бог прави за Своя народ. (Вж. Второзаконие 4:4-8.) Защо този принцип е верен днес? Запитайте себе си и съботноучилищната си група: Какъв вид свидетелство представя нашата църква пред света? Какво казваме на света за естеството и характера на нашия Бог?`

`Прочетете отново 1 Коринтяни 10:4. Какво следва да ни научи това за древната ерес, в която някои вярват и днес, според която старозаветният Бог е бил отмъстителен, сприхав и непростителен, за разлика от това, което виждаме в Исус? Как този стих показва защо това вярване е погрешно?`

`Прочетете отново написаното по-горе от Елън Уайт за възможността на амаличаните да научат за истинския Бог. Сравнете тяхното отношение с това на Йотор. Какви уроци можем да научим относно причините, поради които Бог нанася присъда не само върху тях, но и върху много от племената в древния свят, с които Израил влиза в контакт?`