---
title:  Хлябът и водата на живота
date:   09/08/2025
---

### За изучаване през седмицата

Изход 15:22-16:36; Битие 3:1-6; Изход 17:1-7; 1 Коринтяни 10:4; Изход 18:1-27; 1 Коринтяни 10:11.

> <p>Стих за запаметяване</p>
> „Тогава Господ попита Мойсей: Докога ще отказвате да пазите заповедите Ми и законите Ми? Вижте, понеже Господ ви даде съботата, затова на шестия ден ви даде хляб за два дни. Останете по местата си; на седмия ден никой да не излиза от мястото си. И така, на седмия ден народът си отпочиваше“ (Изход 2:23-25).

След като напуска Египет, Израил тръгва на непознато пътуване към Обетованата земя. Хората се изправят пред труден и дълъг път и трябва да научат множество нови уроци. Господ ще ги води и ще се грижи за тях; и да, Той желае да им помогне да израстват, но те трябва да се научат на дисциплина, самоконтрол, жертвоготовност, безкористност, доверие в Господа и особено на покорство.

Мойсей е видимият водач и хората трябва да последват него и неговото ръководство, ако искат да се увенчаят с успех. За тях е изключително важно да останат заедно, да си сътрудничат като общност и да си помагат. Предстоят много пречки и предизвикателства. Толкова голяма част от тяхното духовно израстване ще зависи от това как са се справили с тези предизвикателства и как са отговорили на Мойсей особено когато предизвикателствата станат големи.

Познатата китайска поговорка, че „всяко пътуване от хиляда мили започва с една-единствена крачка“ се оказва вярна в тяхната ситуация и те трябва да се доверяват на указанията на Господа на всяка крачка.

За съжаление, както ще видим, израилтяните не научават тези уроци толкова лесно.

Но пък кой ли не е така?