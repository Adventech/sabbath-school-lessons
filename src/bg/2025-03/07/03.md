---
title:  Пъдпъдъци и манна
date:   11/08/2025
---

За съжаление, в тези истории от пътуванията им в пустинята се наблюдава повтарящ се образец на бунт. Хората постоянно забравят, че могъщата Божия ръка им е помагала в миналото и че Той е осигурявал решения на техните проблеми. Те позволяват на настоящите трудности да ги заслепят за върховната им цел и обещанато им прекрасно бъдеще. Това е обичаен проблем дори сред Божия народ днес.

`Прочетете Изход 16:1-36. Каква е причината за роптанието на Израил и какво следва след това?`

Важно е да се отбележи, че в Библията изкушенията често са свързани с храната. В Едемската градина грехопадението е свързано с яденето от забраненото дърво за познаване на доброто и злото (Битие 2:16,17; Битие 3:1-6). При изкушенията на Исус в пустинята първият удар на Сатана срещу Него е чрез храната (Матей 4:3). Исав губи правата си на първородство поради недисциплинирания си апетит (Битие 25:29-34). Колко често непокорството на Израил е свързано с храна и напитки! Нищо чудно, че Мойсей напомня на по-късните поколения: „Човек не живее само с хляб, но че човек живее с всяко слово, което излиза от Господните уста“ (Второзаконие 8:3).

Разбира се, манната е небесеният хляб, с който Бог снабдява израилтяните по време на 40-годишното им пътуване в пустинята. Чрез този дар ги учи, че Той създава и осигурява всичко. Освен това Бог използва Своето свръхестествено снабдяване с манна, за да им покаже как да спазват седмия ден, събота.

Всяка седмица се случват четири чудеса: (1) в продължение на пет дни Бог дава ежедневния дял от манната; (2) в петък се дава двойна порция манна; (3) манната не се разваля от петък до събота; и (4) в събота не пада манна. Бог непрекъснато извършва тези чудеса, така че хората да помнят съботния ден и да празнуват Божията благост в този ден. Той казва: „ Вижте (...) Господ ви даде съботата“ (Изход 16:29).

`Хората обичат храната. Създадени сме да обичаме храната. Богатото изобилие от храна, растяща от земята (нашата първоначална диета) разкрива не само, че Бог иска да ядем, но и че трябва да харесваме това, което ядем. Как обаче може да се злоупотребява с този прекрасен дар, дара на храната (и нашето желание да я консумираме)?`