---
title:  Разширено изучаване
date:   04/07/2025
---

Прочетете първата половина от главата „Мойсей“ от кн. „Патриарси и пророци“ на Елън Уайт. Тя ще ви даде значителни прозрения за онази част от библейския текст, която изучавахме тази седмица.

Библейският текст заявява, че акушерките „се бояха от Бога и не правеха каквото им заповяда египетският цар, а оставяха живи мъжките деца“ (Изход 1:17). Елън Уайт подходящо коментира верността на акушерките и месианската надежда: „Издадена бе нарочна заповед към жените, чието занятие им даваше тази възможност, да погубват еврейските деца от мъжки пол при самото им раждане. Сатана бе подстрекателят на това дело. Той знаеше, че сред израилтяните трябваше да се появи освободител; и като накара царя да убива децата, се надяваше да осуети Божественото намерение. Но жените се бояха от Бога и не посмяха да изпълнят жестоката наредба. Господ одобри поведението им и те благоуспяваха“ (Уайт, Е. Патриарси и пророци. Стр. 242 – англ. изд.).

Добрата новина във всичко това е, че въпреки плановете на Сатана, Бог взема връх и използва верни хора, за да осуети плановете на врага. Наистина живеем на територията на нашия враг, когото Исус нарича „князът“, или „владетелят на този свят“ (Ефесяни 2:2; Йоан 14:30). Сатана узурпира тази позиция от Адам, но Исус Христос го побеждава в живота Си и чрез смъртта Си на кръста (Матей 4:1-11; Йоан 19:30; Евреи 2:14). Въпреки че Сатана е все още жив и активен, както се разкрива в опита му да убие тези деца, собствената му екзекуция е сигурна (Йоан 12:31; Йоан 16:11; Откровение 20:9,10,14). Добрата новина е, че трудностите в живота могат да бъдат преодолени чрез Божията благодат (Филипяни 4:13). Тази благодат е единствената ни надежда.

**Въпроси за разискване:**

`Защо Бог допуска евреите да живеят в Египет и да бъдат потискани? Защо отнема толкова време на Бога да се намеси в тяхна полза? Не забравяйте и че всеки човек страда само докато е жив. Тоест времето на страданието за народа е дълго, но всеки човек страда само докато е жив самият той. Защо е важно да се прави това разграничение в търсенето на разбиране за човешкото страдание като цяло?`

`Разсъждавайте повече върху въпросите относно това как Бог успява да използва невъздържания акт на Мойсей да убие египтянина. Ами ако не го беше направил? Дали това би означавало, че евреите в крайна сметка нямаше да избягат от Египет? Обяснете разсъжденията си.`