---
title:  "Потисничеството: исторически фон и раждането на Мойсей"
date:   28/06/2025
---

### За изучаване през седмицата

Изход 1:1-22; Битие 37:26-28; Битие 39:2,21; Деяния 7:6; Галатяни 3:16,17; Изход 2:1-25.

> <p>Стих за запаметяване</p>
> „А израилтяните пъшкаха под робството и извикаха; и викът им от робството стигна до Бога. Бог чу пъшканията им; и Бог си спомни завета Си с Авраам, с Исаак и с Яков. И Бог погледна към израилтяните и се смили над тях“ (Изход 2:23-25).

Книгата „Изход“ трепти в честотата на истории за потиснатите, отритнатите, преследваните, експлоатираните и унижените. Така хората днес, които се чувстват изоставени, забравени и поробени, могат да намерят надежда, защото същият Бог, Който е спасявал евреите, може да избави и тях.

Книгата говори за екзистенциалните битки в живота и за несправедливостите и изпитанията, които са част от този живот. Всеки може да бъде насърчен от историите за Божиите намеси в полза на Неговия страдащ народ. Бог чува вика на потиснатите, вижда техните борби, забелязва сълзите им и в тяхната агония им идва на помощ.

Бог поема инициативата да избави онези, които Му се доверяват. Просто трябва да приемем с вяра това, което Той ни предлага. Ето защо книгата „Изход“ трябва да се изучава, тъй като посочва какво прави Исус за всички нас. Това е книга за изкуплението, освобождението и окончателното спасение – получаваме всички тях чрез вяра в Христос Исус и в осигуреното от Него за нас.

Всред суматохата и тъмнината, ако очите ни са приковани към Бога, можем да разпознаем Неговото присъствие, грижа и помощ, докато Той ни води към вечната „Обещана земя“.