---
title:  Разширено изучаване
date:   12/09/2025
---

Прочетете първата половина от главата „Идолопоклонство в подножието на Синай“ от кн. „Патриарси и пророци“ на Елън Уайт.

Урокът през тази седмица поставя специален акцент върху Божието дело във вярващите. Господ може да направи в нас „несравнимо повече, отколкото искаме или мислим“ (Ефесяни 3:20). Не бива да се фокусираме върху самите себе си и да задоволяваме личните си желания, защото това води до идолопоклонство. Вместо това нашето внимание трябва да е насочено към Бога и към Неговата сила. Той дава силата, която води към нов и победоносен живот (Филипяни 4:13; Юда 1:24,25).

„Справедливостта не по-малко от любовта изискваше наказание за този грях. Бог е пазител, както и върховен водач на народа Си. Той отстранява бунтовниците, за да не водят и други към падение. С пощадата на Каин Бог бе показал на вселената какъв щеше да бъде резултатът, ако оставеше греха ненаказан. Влиянието на живота и учението му върху неговите потомци доведе до поквара, изискваща унищожаване чрез потопа на целия свят (...) Колкото повече живееха, толкова повече се покваряваха. Така бе и с отстъплението при Синай. Ако престъплението не бе наказано бързо, същите резултати щяха да се видят отново“ (Уайт, Е. Патриарси и пророци. Стр. 325 – англ. изд.).

**Въпроси за разискване:**

`Размишлявайте по-задълбочено върху въпроса в края на частта за понеделник. Какви са начините, по които можем да се покланяме на самото творение, вместо на Твореца? Например как да се стремим да бъдем добри стопани на земята и да се опитваме да защитаваме околната среда, без да ù се покланяме или да я превръщаме в идол?`

`Човек може да разпознае сериозността на ситуацията по последствията и резултатите от дадено действие или по сериозността на реакцията спрямо събитието. Защо Мойсей заповядва екзекуцията на онези, които упорито отказват да се покаят и продължават да се бунтуват срещу Бога и Неговото учение?`

`Защо заместващото изкупление е единственият правилен модел на изкупление? Защо всяка теория за изкуплението, която отрича или омаловажава заместващата основа на евангелието, е тежка теологична грешка? Прочетете 1 Петър 2:24. Как тук по силен начин се разкрива идеята за Исус като наш Заместник?`