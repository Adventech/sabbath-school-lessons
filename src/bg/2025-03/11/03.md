---
title:  Идолопоклонство и зло
date:   08/09/2025
---

`Прочетете Изход 32:6. Накъде бързо ги повежда тяхно идолопоклонство? (Вж. също Псалми 115:4-8; Псалми 135:15-18; Исая 44:9,10).`

Златното теле прилича на египетския бог бик, наречен Апис, или на бога крава, наречен Хатор. Това представлява явно нарушение на първата и втората заповед (Изход 20:3-6). Нарушението не може да остане ненаказано, защото открито руши връзката им с живия Господ. Вместо да се покланят на своя Създател, израилтяните се покланят на собственото си творение, което не може да вижда, чува, мирише, говори, грижи, обича или води.

Редът на Сътворението е обърнат: вместо да разберат, че са били създадени по Божия образ, сега те си правят бог, дори не по свой собствен образ – което би било достатъчно лошо – а по образа на животно. Това ли е богът, на когото искат да служат? Така те извършват голям грях срещу Господа (Исая 31:7; Исая 42:17).

`По какви начини отстъплението при златното теле отразява записаното в Римляни 1:22-27?`

Идолопоклонството отрича теологичното разбиране, че Бог е Бог и човекът е човек. Идолопоклонството заличава бездната между Бога и човека (Еклесиаст 5:2) и прекъсва връзката с Него. Независимо дали е крещящо и открито или е нещо скрито в сърцето, идолопоклонството бързо разкъсва връзката ни с Господа и ни повежда към низходяща морална спирала. Нищо чудно, че текстът говори за това какво правят на следващия ден: след като принасят жертви на идола, те започват да се забавляват в това, което Елън Уайт описва като „подобие на идолопоклонническите празници в Египет“ (Уайт, Е. Патриарси и пророци. Стр. 320 – англ. изд.).

Хората са гении в измислянето на свои собствени идоли. Те създават свои собствени богове, което е достатъчно лошо, но след това отиват и служат на тези божества. Създателят е заменен с неща, които рано или късно ще доведат до морална деградация.

`По какви начини хората днес се покланят на творението вместо на Твореца?`