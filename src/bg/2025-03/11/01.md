---
title:  Отстъпление и застъпничество
date:   06/09/2025
---

### За изучаване през седмицата

Изход 32:1-6; Псалми 115:4-8; Исая 44:9,10; Римляни 1:22-27; Изход 32:7-32; Исая 53:4.

> <p>Стих за запаметяване</p>
> „Тогава Мойсей се върна при Господа и каза: Уви! Този народ извърши голям грях, че си направиха богове от злато. Но сега, ако искаш, прости греха им; но ако не, моля Ти се, заличи мен от книгата, която си написал“ (Изход 32:31,32).

Мойсей отсъства от лагера на Израил само 40 дни и какво се случва? Божият народ се отвръща от Него и се покланя на създаден от човека идол, златното теле. След толкова много могъщи знамения, преживявания и чудеса, как могат да направят това?

Може да има много отговори и може би частица от истина във всички тях. Нима хората не разбират кой всъщност е Бог? Или силните им преживявания с Него са засенчени от техните плътски и греховни желания? Не оценяват ли онова, което Бог е сторил за тях, а вместо това го приемат за даденост? Дали тяхното разбиране е замъглено, помрачено от ежедневните им грижи и старо греховно мислене? Дали са просто неблагодарни за Божиите милостиви действия в тяхна полза? Толкова бързо ли забравят могъщите Божии дела (Псалми 106:13,21-23)? Или за всичко може да бъде обвинено проваленото водителство на Аарон? „Господ много се разгневи на Аарон, когото щеше да погуби“ (Второзаконие 9:20).

Каквито и да са причините за това ужасно отстъпление, какви поуки можем да извлечем от него не само за човешката греховност, но и за Божията благодатна любов към хората въпреки тяхната греховност?