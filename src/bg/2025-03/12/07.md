---
title:  Разширено изучаване
date:   19/09/2025
---

Прочетете втората половина от главата „Идолопоклонство в подножието на Синай“ от кн. „Патриарси и пророци“ на Елън Уайт.

В един мрачен ден баща и син посетили катедрала. Докато гледали витражите с красиви изображения на различни библейски сцени, слънцето внезапно започнало да грее през стъклената картина с изображения на хора, осветявайки ги ярко с впечатляваща светлина. Малкото момче попитало баща си: „Татко, кои са тези хора?“. Бащата не знаел много за християнството, за Христос или за Неговите ученици, но бързо отговорил: „Тези хора са християни“. Тази ослепителна картина останала в съзнанието на сина. Един ден учителката на момчето попитала в клас: „Деца, знаете ли кои са християните?“. Малкото момче си спомнило ярката картина в катедралата и отговорило: „Знам, християните са сияещи хора“. По същия начин Исус казва на Своите последователи: „Също така нека свети вашата светлина пред човеците, за да виждат добрите ви дела и да прославят вашия Отец, Който е на небесата“ (Матей 5:16). Само сияещите хора могат да бъдат проводници на промяната.

**Въпроси за разискване:**

`„Ако смирим себе си пред Бога и бъдем сърдечни, учтиви, нежни и жалостиви, ще има сто обръщения в истината там, където сега има само едно“ (Уайт, Е. Свидетелства към църквата. Т. 9, стр. 189 – англ. изд.). Каква силна вест се крие тук за всички нас относно как нашите характери, постъпки и нагласи влияят върху свидетелството ни?`

`Изход 34:6,7 с право е наречен Йоан 3:16 на Стария Завет. Защо?`

`Как бихте обяснили красотата на Божия характер, основана на себеразкриването на Бога в Изход 34:6,7, на хора, които питат кой е вашият Бог?`

`В съботноучилищната си група обсъдете как характерът и действията на хората, които изповядват Христос, влияят на тяхното ходене. Тоест какво влияние са оказали върху личната ви опитност тези, които са били мили, милостиви, смирени и прощаващи? Същевременно как нелюбезните, непростителни и арогантни „християни“ са повлияли на ходенето ви с Господа?`