---
title:  Разширено изучаване
date:   25/07/2025
---

Прочетете втората половина от главата „Язвите върху Египет“ от кн. „Патриарси и пророци“ на Елън Уайт.

„Той допусна Неговият народ да изпита алчната жестокост на египтяните, за да не бъде измамен от порочното влияние на идолопоклонството. С отношението Си към фараона Бог показа Своята омраза към идолопоклонството и решителността Си да накаже жестокостта и потисничеството (…) Не проявата на свръхестествена сила закорави сърцето на царя. Бог му даде най-поразителното доказателство за Божествената Си сила. Но монархът упорито отказваше да обърне внимание на светлината. Отхвърлянето на всяка проява на безкрайна сила го правеше още по-решителен в противопоставянето. Семената на бунта, които пося, като отхвърли второто чудо, дадоха своя плод“ (Уайт, Е. Патриарси и пророци. Стр. 268 – англ. изд.).

„За египтяните Слънцето и Луната бяха обект на поклонение. Чрез тази тайнствена тъмнина и народът, и божествата му бяха поразени от силата, предприела освобождаването на робите. И все пак, колкото и да бе ужасна, тази съдба доказа Божието съчувствие и нежеланието Му да погубва. Той искаше да даде на народа време за размисъл и покаяние, преди да му нанесе най-ужасната последна язва“ (Уайт, Е. Патриарси и пророци. Стр. 272 – англ. изд.).

**Въпроси за разискване:**

`Разсъждавайте повече върху въпроса защо фараонът се оставя да закоравее до такава степен, че пред това, което трябва да е бил очевидният и правилен избор – да пусне хората! – той все пак е отказал. Как може някой да се самозалъгва до такава степен? Какви предупреждения следва да извлечем от това за себе си как наистина можем да станем толкова закоравели в греха, че да вземем напълно катастрофални решения, когато правилното решение и правилният път са били точно пред очите ни през цялото време? Кои други библейски герои са допускали същата грешка? Помислете например за Юда.`

`В един момент, сред опустошението, което фараонът причинява на собствената си земя и народ, той заявява: „Този път сгреших; Господ е праведен, а аз и народът ми сме нечестиви“ (Изход 9:27). Макар и чудесна изповед за грях по това време, откъде разбираме, че не е искрена?`