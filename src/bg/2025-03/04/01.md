---
title:  Язвите
date:   19/07/2025
---

### За изучаване през седмицата

Изход 7:8-10:29; Числа 33:4; Римляни 1:24-32; Псалми 104:27,28; Исая 28:2,12-17; Исая 44:9,10,12-17.

> <p>Стих за запаметяване</p>
> „Сърцето на фараона се закорави и той не пусна израилтяните, както Господ беше говорил чрез Мойсей“ (Изход 9:35).

Един фермер се опитвал да накара магарето си да тръгне, но животното не искало да помръдне. И така, фермерът взел дебела пръчка и започнал да го бие. После пак заговорил на магарето, което вече започнало да се движи.

Когато някой попитал фермера защо това работи, той отговорил: „Е, първо трябва да привлечете вниманието му“.

Като оставим настрана редицата проблеми, които може да предизвика жестокостта към животните, тук трябва да отбележим нещо, особено в контекста на Изхода на евреите от Египет. Мойсей получава заповедите си за поход и отива при фараона с известните Божии думи, shalach et ami, а именно: „Пусни народа Ми!“.

Но фараонът не иска да пусне Божия народ. Писанието никога не обяснява изрично защо фараонът е проявил такова нежелание въпреки военната заплаха, която египтяните се опасяват, че евреите могат да представляват (вж. Изход 1:10). Най-вероятно, както често се случва с робството, причината е била чисто и просто икономическа. Те са евтина работна ръка и затова той не иска да загуби всички икономически предимства, които му предоставят тези роби. Следователно ще се нуждае от известно убеждаване, което не само да привлече вниманието му, но и да промени неговото решение.