---
title:  Пасхата
date:   26/07/2025
---

### За изучаване през седмицата

Изход 11:1-10; Михей 6:8; Изход 12:1-30; 1 Коринтяни 5:7; Изход 13:14-16; Евреи 11:28.

> <p>Стих за запаметяване</p>
> „А когато децата ви попитат: Какво искате да кажете с този обряд?, ще отговорите: Това е пасхално жертвоприношение за минаването на Господа, Който отмина къщите на израилтяните в Египет, когато поразяваше египтяните, а избави нашите къщи. Тогава народът се наведе и се поклони“ (Изход 12:26,27).

Предстои падането на десетата и последна язва. Дава се последно предупреждение; трябва да се вземе окончателно решение. Наистина е въпрос на живот и смърт. Не само животът на един човек, но и просперитетът на семействата и на целия народ е заложен на карта. Фараонът и неговите служители ще бъдат отговорни за съдбата на много хора, било за живот или за смърт. Неговото отношение към живия Бог на Израил ще определи не само собственото му бъдеще, но и това на народа му.

Как се чувстваме и какво правим, когато тежестта на обстоятелствата лежи върху нас и трябва да изберем следващата стъпка и посока – избор, който би могъл значително да повлияе върху живота на много други хора, освен на самите нас?

Бог е повече от готов да ни даде мъдрост, разбиране и сила да вършим онова, което е правилно (1 Коринтяни 1:30; Филипяни 2:13).

Но проблемът се състои в това, че в собствените ни упорити сърца невинаги искаме да правим онова, което е редно. Знаем какво е то, но отказваме да го вършим. В разказа за Изхода отказът на един човек да се подчини на Бога, даже и пред лицето на неопровержими доказателства, донася трагедия на много други освен на него самия, както по един или друг начин често се случва.