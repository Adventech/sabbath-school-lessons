---
title:  Разширено изучаване
date:   01/08/2025
---

Прочетете главата „Пасхата“ от кн. „Патриарси и пророци“ на Елън Уайт.

„Пасхата трябваше да бъде както възпоменателна, така и символична – не само да сочи назад към освобождението от Египет, но и напред към по-великото освобождение, което Христос трябваше да извърши, като избави народа Си от робството на греха. Жертвеното агне символизира „Божия Агнец“, в Когото е нашата единствена надежда за спасение. Апостолът казва: „... нашата Пасха – Христос – биде заклан за нас“ (1 Коринтяни 5:7). Не бе достатъчно само да се заколи пасхалното агне. Кръвта му трябваше да бъде напръскана по стълбовете на вратата. Така и заслугите на Христовата кръв трябва да бъдат приети от душата. Ние трябва не само да вярваме, че Той умря за света, но и че умря за всеки един от нас. Трябва да приемем за свои заслугите на изкупителната жертва“ (Уайт, Е. Патриарси и пророци. Стр. 277 – англ. изд.).

До ден-днешен посветените еврейските семейства по света празнуват Пасха, Песах. Те имат т.нар. „пасхален седер“ („седер“ означава „ред/подредба“), по време на който разказват за Изхода и след това се наслаждават на специална храна като семейство. Удивително е, че това се спазва буквално от времето на Изхода! Само седмият ден, събота, който спазват и евреите, датира още по-назад в древността.

**Въпроси за разискване:**

`Как бихме могли да разберем „справедливостта“ на Господа да убие първородните, много от които със сигурност са били „невинни“? Как да съчетаем това с великата реалност на Божията любов? Помислете и за Потопа. Как да ги разбираме?`

`Какво е значението на символичното изказване, че вярващите са покрити с кръвта на Исус и че Неговата кръв ги очиства от всичките им беззакония?`

`Прочетете следните думи: „Христовите последователи трябва да участват в тази опитност. Необходимо е да приемат и усвоят Божието Слово, за да стане то водеща сила в живота и делата им. Чрез мощта на Христос трябва да се променят в Негово подобие и да отразяват Божествените Му качества (…) Духът и делото на Христос е редно да станат дух и дело на Неговите ученици“ (Уайт, Е. Патриарси и пророци. Стр. 278 – англ. изд.). Как можем да позволим на Христос да направи в нас написаното тук?`