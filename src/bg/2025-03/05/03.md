---
title:  Пасхата
date:   28/07/2025
---

`Прочетете Изход 12:1-20. Какви конкретни наставления дава Бог на Мойсей и Аарон, преди Израил да напусне Египет?`

Човек би очаквал Бог да укаже на Мойсей и Аарон как да организират напускането на Египет: тоест как да предприемат мерки за бягството, особено за възрастните хора, майките с малки деца, животните и т.н. Вместо това Божиите указания са изненадващи: Той им заповядва как да празнуват Пасха. С други думи, фокусът е върху поклонението пред Господа, Който ще ги изкупи. Всичко останало ще последва след време. Всяко семейство трябва да приготви агне, без да се губи нищо от него. Всеки трябва да изяде своята част, а ако семейството не може да изяде цялото агне, трябва да го сподели с друго семейство.

`Прочетете Изход 12:13,14. Какво щеше да направи Господ за тях, когато настъпи последната язва? Какво символизира всичко това?`

Изходът е трябвало да се празнува редовно всяка година не само като възпоменание на минало събитие за това, което Бог е сторил за техните предци, но също и като реалистично пресъздаване на Божия акт на освобождение за настоящото поколение. Това е трябвало да бъде ново преживяване за всяка група.

Стихове 12 и 13 обясняват значението на Пасхата: божествената присъда на унищожение ще „премине“ израилтяните; по този начин те трябва да честват „Пасха“. Тази дума е комбинация от две думи, „преминаване“ и „отвъд“, защото унищожението „премина“ домовете на израилтяните, чиито стълбовете на вратите са били белязани с кръвта на агнето – знакът на живота и спасението. На еврейски името на Пасха е Pesach, от глагол, който означава „преминавам“.

Празнуването на Пасха трябва да напомня на всеки израилтянин за могъщите и благодатни дела на Бога в полза на Неговия народ. Този празник спомага за запазването на националната им идентичност и подпечатва религиозните им убеждения.

`Защо е толкова важно винаги да помните доброто, което Бог е сторил за вас в миналото, и да вярвате, че ще направи добро за вас и в бъдеще?`