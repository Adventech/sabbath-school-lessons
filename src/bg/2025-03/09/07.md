---
title:  Разширено изучаване
date:   29/08/2025
---

Прочетете втората половина от главата „Даване закона на Израил“ от кн. „Патриарси и пророци“ на Елън Уайт.

Тъй като живеем на територията на нашия враг, не е чудно, че в реалния живот можем да бъдем наранени от неговите умели и измамни схеми. Кой от нас не познава болката и страданието, всички те причинени от греха и грешния паднал свят, в който живеем? Сега това е просто част от живота, за съжаление. Бог обаче ни дава силата да се справим.

„Скъпият Спасител ще изпрати помощ точно тогава, когато се нуждаем от нея. Пътят към небето е осветен от стъпките Му. Всеки трън, нараняващ нозете ни, е наранил Неговите. Всеки кръст, който сме призвани да носим, е бил носен преди това от Него. Времето на скръбта е страшно изпитание за Божия народ, но всеки истински вярващ може да погледне и да види с вяра, че дъгата на обещанието го обкръжава“ (Уайт, Е. Великата борба. Стр. 633 – англ. изд.).

**Въпроси за разискване:**

`През вековете хората са негодували срещу факта, че Господ е накарал тези езически нации да бъдат прогонени от земята им, а понякога дори да бъдат унищожени. Наистина е тревожно. Но как осъзнаването, че Божията любов трябва да проявява и справедливост, би следвало да ни помогне да вярваме, че дори в тези събития е била разкрита Неговата любов, а не само справедливостта Му?`

`Размишлявайте по-задълбочено върху факта, че точно след всичките думи на Исус за любовта към другите, дори към нашите врагове и дори към тези, които ни мразят, Той казва: „И така, бъдете съвършени и вие, както е съвършен вашият небесен Отец“ (Матей 5:48). Защо Исус би поставил тази заповед веднага след другите споменати заповеди? Какво ни казва Той тук за това какво означава не само да бъдем „съвършени“, но и да бъдем толкова съвършени, колкото „вашия небесен Отец “?`

`Апостол Павел има положително и възвисяващо отношение към Божия закон и неговите функции, но е против злоупотребата със закона. Какво означава неговото свидетелство, че „не сте под закон, а под благодат“ (Римляни 6:14)? Какви са начините, по които можем да злоупотребяваме със закона?`

`Каква е разликата между справедливост и отмъщение? Това напълно различни концепции ли са, или просто различни проявления на една и съща идея? Как да разберем дали желанието ни за справедливост всъщност не е желание за отмъщение?`