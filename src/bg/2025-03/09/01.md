---
title:  Живеенето на закона
date:   23/08/2025
---

### За изучаване през седмицата

Изход 21:1-32; Изход 22:16-23:33; 4 Царе 19:35; Матей 5:38-48; Римляни 12:19; Матей 16:27.

> <p>Стих за запаметяване</p>
> „Тогава Господ каза на Мойсей: Така да кажеш на израилтяните: Вие сами видяхте, че ви говорих от небето. Не правете други богове редом с Мене; не си правете богове от сребро и злато“ (Изход 20:22,23).

Бог желае Неговият народ да бъде различен от околните народи. Той иска хората да бъдат установени като предана общност на вярата, която да живее под Негово ръководство и власт. Всеки ще се покорява на Неговия закон. Съдиите трябва да бъдат назначавани като администратори на закона, а свещениците трябва да го преподават. Родителите също ще играят решаваща роля.

Във всяка култура законите разкриват идеалите, целите, намеренията и характера на законодателя. Например, когато фараонът нарежда всяко еврейско мъжко бебе да бъде убито, този закон разкрива какъв е той: зъл. За разлика от това, ако цар издаде закон, според който всеки 18-годишен в царството би получил безплатно висше образование, мнозина биха сметнали това за доказателство за щедростта и желанието на царя страната му да просперира.

Божият закон разкрива Господа, тоест Неговата доброта, любов, ценности, праведност и Неговите прегради срещу злото. Както законът е свят и справедлив, такъв е и Бог. Докато създава среда за изобилен живот, законът също ни помага да се предпазим от опасности и беди. Уважението към Бога, един към друг и към житейските ценности са в основата на Неговата законодателна система.