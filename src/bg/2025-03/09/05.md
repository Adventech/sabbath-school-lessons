---
title:  Око за око
date:   27/08/2025
---

`Прочетете Матей 5:38-48. Как Исус тълкува значението на този закон за възмездието? Как би трябвало да го прилагаме днес?`

В Планинската проповед Исус Христос цитира текстове от Стария Завет, текстове, с които хората със сигурност са били запознати. Въпреки това Той говори срещу настоящите равински тълкувания, които през вековете се се отдалечили от първоначалната цел на тези закони. Това означава, че човешката традиция не само е скрила целта на Божието Слово, но в някои случаи (помислете за правилата за съботата и това, което са направили със заповедта за съботата) е изопачила тяхното намерение и значения. С думите Си Исус възстановява първоначалните значения на тези закони.

На Планината на блаженствата, насочвайки слушателите Си към първоначалното намерение и значение на текстовете, Исус се опитва да коригира някои от тези фалшиви тълкувания. Текстът от Изход 21:24, който говори за „око за око, зъб за зъб“, е цитиран в Матей 5:38 („чули сте (...) но аз ви казвам“) и се отнася до lex talionis, така нареченият закон за възмездието. Този стих се използва и на други места в Библията (Левит 24:20; Второзаконие 19:21).

Първоначалното намерение на закона е насочено срещу всяко лично отмъщение. Той цели спирането на кръвните вражди и отмъщението, без първо да бъде проведено разследване. Нараняването трябва да бъде преценено от съдии и след това да бъде установено и изплатено подходящо парично обезщетение. Тази практика е въведена, за да попречи на хората да „вземат закона в свои ръце“. Справедливостта трябва да бъде въздадена, но да бъде извършена според Божия закон.

Исус Христос, който е дал тези социални наредби на Мойсей, познава целта на закона; следователно Той би могъл да го приложи по обективен начин, според първоначалното му намерение. Мотивът зад това е да се донесе справедливост и помирение и да се възстанови мирът.

Може да се каже, че в известен смисъл справедливостта предполага вид отмъщение. Правилното прилагане на тези закони, изглежда, е опит да се намери точният баланс между идеите за справедливост и отмъщение.

`Как осъзнаването, че един ден справедливостта ще възтържествува, трябва да ви помогне да се справите с цялата несправедливост, която виждате в света днес?`