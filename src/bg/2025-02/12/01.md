---
title: Предвестници
date: 14/06/2025
---

### За изучаване през седмицата
Даниил 2:31-45; 3:1-12,17,18; Откровение 13:11-17; Римляни 1:18-25; Деяния 12:1-17; Матей 12:9-14.

> <p>Стих за запаметяване</p>
> „Защото Бог ни е дал дух не на страх, а на сила, любов и себевладение“ (2 Тимотей 1:7).

Тази седмица ще разгледаме още две библейски истории, които предсказват последните събития със забележителни подробности.

Първо, ще прегледаме разказа за Седрах, Мисах и Авденаго, който очевидно загатва за проблемите, описани в Откровение, 13 глава. След това ще се обърнем към Новия Завет, където ще открием, че преживяванията на първите християни също биха могли да ни помогнат да разберем какво да очакваме между „днес“ и завръщането на Христос.

И двата примера разкриват забележителна смелост и ни показват как да намерим мир и в най-мъчителните обстоятелства.

Исус многократно повтаря „Не бойте се“ и „Защо се смущавате?“. Важно е да помним, че фокусът на пророчествата е Христос и затова трябва да можем да намираме едни и същи съвети във всички сцени, чрез които са изобразени заключителните моменти от земната история. „Да не се смущава сърцето ви; вие вярвате в Бога, вярвайте и в Мене“ – наставлява Христос Своите ученици ( Йоан 14:1 ).

Иначе казано, да, последните събития ще бъдат трудни и мъчителни за онези, които се опитват да останат верни на Бога. Но трябва да очакваме тези събития с надежда, а не със страх.