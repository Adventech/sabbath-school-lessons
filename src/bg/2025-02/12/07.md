---
title: Разширено изучаване
date: 20/06/2025
---

Прочетете главата „Избавлението на Божия народ“ от книгата „Великата борба“ на Елън Уайт.

„Бог през всички епохи действа чрез свети ангели, за да се притичва на помощ и да избавя Своя народ. Небесните същества вземат дейно участие в човешките дела. Те се явяват облечени в блестящи като светкавица дрехи. Идват като хора в облекло на пътници. Явяват се на вярващи в образ на хора. Те си почиват под дъбовете по обяд, като че ли са уморени. Приемат гостоприемството на човешки домове. Действат като водачи за окъснели пътници. Със собствените си ръце разпалват огъня на олтара. Отварят вратите на затвора и освобождават Господните служители. Облечени в небесно облекло, идват да отместят камъка от гробницата на Спасителя.

Ангелите често идват като хора в събранията на праведните и посещават събранията на нечестивите, както отидоха в Содом, за да отбележат делата им и да решат дали са преминали границата на Божието търпение. Господ обича да показва милост и заради малцината, които наистина Му служат, той задържа бедствията и продължава периода на мир за тълпите. Грешащите срещу Бога изобщо не съзнават, че дължат живота си на малцината верни, които обичат да осмиват и угнетяват“ (Уайт, Е. Великата борба. с. 631, 632 – англ. изд.).

**Въпроси за разискване**

`Прочетете 2 Тимотей 1:7. Обсъдете онези неща в пророчествата, които ви притесняват най-много. Как се отърсваме от страха и намираме Божията вест на надежда дори в пророчества, които говорят за гонения заради вярата?`

`Въпреки че сега е трудно да видим как съботата и неделята могат да излязат на преден план в центъра на последните събития, вижте колко бързо се променят светът. Какво ни говори тази истина за това да не основаваме вярата си върху настоящи събития, които могат да се променят за миг, а само върху откритото в Божието Слово?`

`Помислете за Даниил, 2 глава (а дори и 7-ма). Всички империи идват и си отиват точно според предсказаното. Днес, като се връщаме назад към историята, можем да видим, че се е случило точно така. От нашата гледна точка трябва да дойде само още едно царство. Кое е то и защо можем да бъдем сигурни, че наистина ще стане така, както е предсказано?`

Тази събота, 21.06.2025 г., ще се молим за църкви „Лом“ и „Медово“.