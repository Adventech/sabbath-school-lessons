---
title: Изучаване на Словото
date: 02/04/2025
---

Адвентистите от седмия ден дължат много на Уилям Милър за разбирането на библейските пророчества. Въпреки че неговото тълкувание на ключови пасажи (като Даниил 8:14 ) не е съвършено, методологията му е важна, защото прокарва пътя за раждането на нашето движение на остатъка от последните дни.

`Прочетете Матей 5:18 ; 2 Тимотей 3:15-17 и Лука 24:27 . Какво ни говорят тези стихове за начина, по който трябва да подхождаме към библейските пророчества?`

В известен смисъл изучаването на Библията не е много по-различно от подреждане на голям пъзел. Ако съберете две или три парченца, е почти възможно да различите цялата картина. Може би на тези две или три парченца ще видите кон и ще стигнете до заключението, че подреждате картина с коне. Но на няколко други парченца се показват пилета и крава и щом подредите стотици от тях, накрая виждате, че редите картина с пейзаж, включваща град, ферма и планинска верига в далечината.

Една от основните грешки на християните при изучаването на Библията е, че я смятат за сборник от несвързани поговорки или притчи, които могат да употребяват за решаване на конкретен проблем. Някой използват простички ръководства или конкорданси, в които бихте могли да намерите полезни стихове по доста теми и да приемете, че те представляват всичко, което учи Библията по даден въпрос.

За жалост, такива хора възприемат същия подход и към пророчествата, като изваждат отделни стихове от контекста им и ги сравняват с настоящите събития вместо с останалата част от Библията. Отчасти по тази причина наблюдаваме такъв постоянен приток от съвременни книги за пророчествата, които трябва да се обновяват всяка година, защото бъркат в онова, което твърдят, че ще се случи – и кога то ще се случи.

Ето защо е много важно не само да си харесваме някои конкретни стихове по дадена тема, но и да изучаваме внимателно всичко в Библията, казано по тази тема, както и да отчитаме контекста, в който то е било казано. Много е лесно да се извади един пасаж от неговия контекст и да му придадем какъвто смисъл си пожелаем.

`Срещали ли сте хора, които използват само определени стихове, за да докажат теорията си, например за състоянието на мъртвите? Или пък за съботата? Кой е най-добрият начин да им отговорим?`