---
title: Някои пророчески принципи
date: 29/03/2025
---

### За изучаване през седмицата
Йеремия 29:23,24; Псалми 139:1-6; Даниил 12:4; Откровение 22:10; 2 Тимотей 3:15-17; Евреи 4:12.

> <p>Стих за запаметяване</p>
> „А който се хвали, нека се хвали с това, че разбира и познава Мене, че съм Господ, Който извършвам милост, правосъдие и правда на земята; понеже в това благоволя, казва Господ“ (Йеремия 9:24).

Както с почти всичко друго в Писанието, има спор между християните и за пророчествата, а това често убеждава останалите, че библейските пророчества са загуба на време. Защото след като християните се карат за всяка точица в тях, колко надеждни би следвало да са те? За жалост, много вярващи също започват да смятат, че библейски книги като „Откровение“ са просто неразбираеми. Вместо да ги четат, те ги отбягват, понякога с помощта на добронамерен пастор, който смята, че изучаването на пророчествата може да създаде повече проблеми, отколкото ще реши.

Невинаги е било така. За първите осемнадесет века от християнската история повечето християни не са имали проблем с пророчествата и е имало доста изненадващо високо ниво на съгласие за това какви са основните вести в тях. Такъв е бил и Божият план: „Моля ви се, братя, заради името на нашия Господ Исус Христос, всички да говорите в съгласие и да няма раздори между вас, а да бъдете съвършено съединени в един ум и в една мисъл“ ( 1 Коринтяни 1:10 ).

Тази седмица ще разгледаме някои принципи, водещи до последователно и надеждно разбиране на пророчествата.