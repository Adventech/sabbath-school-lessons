---
title: Вино и кръв
date: 28/05/2025
---

`Прочетете Псалом 75 . Прочетете също Матей 26:26-29 и Откровение 14:9-12 . Какво разкрива този псалом за някои от важните въпроси в съда и как посочените други текстове ни помагат да разберем тази въпроси?`

Има едно предположение, че този псалом е бил изпят, когато армията на Сенахерим е била унищожена по свръхестествен начин (2 Летописи, 32 гл.; 4 Царе, 19 гл.) – история, която сякаш сочи напред към окончателното заличаване на нечестивите в Откровение, 20 глава. Божият народ е вътре в Светия град със своя праведен Цар, докато армиите на злото идват и ги обкръжават, а след това са унищожени от самия Бог.

Едно от нещата, които Бог поправя в съда, е злоупотребата с власт в този грешен свят. Грешните хора вече не живеят за другите, нито за Божия слава, а само за себе си. Днес ние живеем с последиците от избора си да вярваме, че няма никакъв смисъл, нито обективен морален стандарт във вселената. Философът Ницше настоява, че ако трябва да има смисъл, ние следва да си го измислим сами и да се преструваме, че вселената съществува заради нас. Следователно всеки отделен човек се държи така, сякаш е бог.

Човек би могъл с основание да се запита: Доколко добре е подействала на самия Ницше тази негова философия? Не много добре всъщност. Той изпада в умопомрачение, припада на улица в Италия, след като се опитва да спре един мъж да не бие коня си. След това прекарва останалите 11 години от живота си в полукататонично състояние (подобно на шизофрения) до смъртта си през 1900 г.

Колкото и тежки да са проблемите, като вярващи хора си напомняме да живеем с надежда и да не съдим за бъдещето от сегашните събития. Лесно е да се отчайваме, когато виждаме как стълбовете на цивилизацията биват постоянно подкопавани от сърцата и умовете на невярващите или от онези, чиито възгледи за Бога не произтичат от Библията. Понастоящем живеем в един период, когато моралните ценности, дори основни неща като пол – мъжки и женски – са атакувани, поне в някои части на света. Определени видове неморалност, неща, за които много хора биха се срамували да говорят дори насаме с някого, сега се аплодират, и то публично. Ето колко много са се опорочили нещата.

`Въпреки че трябва да правим каквото е по силите ни днес, за да стане животът по-добър за другите, защо е важно винаги да помним, че преди всичко да се оправи, този свят ще бъде напълно унищожен и ще бъде претворен по свръхестествен начин?`