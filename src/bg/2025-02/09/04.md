---
title: Под нозете Му
date: 27/05/2025
---

`Прочетете Псалми 47:1-4 . Какво говорят тези стихове за нашето място в Христовото царство?`

В дългосрочен план ни очаква светло бъдеще. Дотогава човечеството отстъпва владението на планетата на Луцифер и до времето, когато Сатана се появява в небесния съвет в книгата „Йов“, той се хвали, че тази земя принадлежи на него. „И Господ каза на Сатана: Откъде идваш? А Сатана Му отговори: От обикаляне земята и от ходене насам-натам по нея“ ( Йов 1:7 ).

Сатана претендира за притежание : в древността кракът символизира собственост. „Стани, обходи надлъж и нашир земята – заповядва Бог на Авраам – защото на тебе ще я дам“ ( Битие 13:17 ).

`Сравнете 1 Солунци 4:13-17 и Захария 14:4 и обърнете внимание на нозете на Христос. Каква разлика откривате между тези пасажи и какво ни учат те за двата различни, макар и свързани, аспекта на върховенството на Христос, което ще покори този свят накрая?`

Когато говори какво ще направи Христос в края на Милениума, Елън Уайт пише: „Христос слиза върху Елеонския хълм, откъдето след възкресението Си се е възнесъл в небето и където ангелите са повторили обещанието за Неговото завръщане. Пророкът казва: „И ще дойде ГОСПОД, моят Бог, и всичките светии с Теб (…) Краката Му ще застанат на Елеонския хълм, който е срещу Йерусалим на изток и Елеонският хълм ще се разцепи по средата (…) ще се образува много голяма долина (…) И ГОСПОД ще бъде Цар над цялата земя; в онзи ден ГОСПОД ще бъде един и Името Му едно“ ( Захария 14:5,4,9 ). Когато Новият Йерусалим слиза долу от небето в ослепителното си великолепие, той застава на подготвеното място, а Христос със Своя народ и ангелите влиза в светия град“ (Уайт, Е. Великата борба. С. 662, 663 – англ. изд.).

`Вижте каква надежда ни е дадена в Исус. Помислете колко труден би бил животът, ако всичко завинаги завършваше със смъртта. Това би било безсмислено, нали?`