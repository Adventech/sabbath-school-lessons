---
title: В „Псалмите“ – част втора
date: 24/05/2025
---

### За изучаване през седмицата
Псалом 46; Йеремия 4:23-26; Псалми 47:1-4; 1 Солунци 4:13-17; Псалом 75; Откровение 14:6-12.

> <p>Стих за запаметяване</p>
> „Да Те славословят племената, Боже; да Те славословят всички племена. Да се веселят и да възклицават народите; защото ще съдиш племената с правда и ще управляваш народите на земята“ (Псалми 67:3,4).

Когато мислим за събитията в края, често се фокусираме върху зверовете и силите от „Откровение“. Разбира се, те играят огромна роля, и то важна. Иначе Бог нямаше да ги включи в Библията, за да знаем за тях ( Откровение 1:3 ).

Обаче пророчествата също се занимават с важни въпроси, свързани с греха и страданията, съда, битката между доброто и злото, естеството на справедливостта и несправедливостта, гоненията и много други неща.

„Псалмите“ също засягат тези теми в голяма дълбочина, като разкриват почти всяка човешка емоция – от мрачно униние до необуздана радост. Виждаме Израил да се подготвя за битка срещу силите на тъмнината. Четем за отделни хора, които се измъчват от въпроса защо Бог не се справя със злото по-категорично и незабавно – въпрос, който несъмнено всички сме си задавали. За отговор ни насочват към светилището, също така често се повтаря споменаването на Бога като Творец. Не са ли това проблеми и въпроси, които измъчват и нас в днешната обстановка?

Разбира се. И именно затова ще продължаваме да изучаваме „Псалми“, за да научим повече за тези съдбоносни истини.