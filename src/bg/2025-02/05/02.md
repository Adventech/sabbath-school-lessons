---
title: Най-първата заповед
date: 27/04/2025
---

Едемската градина е класната стая за първия Божи народ – мястото, където близостта с творението ще разкрива на тях и на децата им все нови и нови неща за Твореца. „Мъжът и жената от святата двойка не бяха просто деца под бащинската грижа на Бога – посочва Елън Уайт – но и ученици, получаващи указания от всемъдрия Създател (…) Тайните на видимата вселена, „чудесните дела на Съвършения в знание“ ( Йов 37:16 ), бяха за тях неизчерпаем източник на поуки и удоволствие“ (Патриарси и пророци. С. 50, 51 – англ. изд.).

`Прочетете Битие 2:9-17. Коя е първата заповед – забраната, която Бог дава на хората, и защо тя е толкова важна?`

Първата употреба на глагола tswh, „заповядвам“, който Бог използва спрямо хората, е в Битие 2:16 – заповедта да не ядат от дървото за познаване на доброто и злото. Как би могло да се забрани знание? Не е ли винаги полезно да се опитваме да научим повече?

Не и според Писанието: Бог силно желае да учи народа Си, като същевременно им спестява продължителното страдание, което ще причинят някои видове знание. Така се случва по-късно, когато хората решават да се самоуправляват, вместо да бъдат ръководени от Господа.

Хилядолетия по-късно, когато Израил пожелава да има цар, Господ ясно излага последиците (както видяхме миналата седмица) и осведомява народа Си, че това решение е стъпка в посока към отдалечаване от Неговото пряко управление и ще продължи до края на времето.

Когато царете на Израил стават все по-нечестиви, Божият заветен народ е обзет от светски дух и дотолкова се отдалечава от целта, за която ги е извикал Бог в съществуване, че Той им дава още повече от това, което търсят: човешко управление.

Когато подходим към книгата „Даниил“ с този контекст, доста ще ни просветне: във виденията от книгата е изобразено не само развитието на империите на „народите“ – езичниците – тя е също и обвинителен акт за провалите на Израил, за отказа им да следват Божиите mitswot (заповеди). Вековете на зависимост от други народи, вместо дадената им още от Едем свобода, ще станат новата класна стая, в която възприемчивите сърца биха могли да открият поразителната разлика между царствата от този свят и Божието царство.

`Помислете за различните видове знание, което за много от нас ще бъде по-добре да не придобиват, дори и днес. Как това ни помага да разберем какво е било забранено в Едем?`