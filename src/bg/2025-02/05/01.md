---
title: Народите – част втора
date: 26/04/2025
---

### За изучаване през седмицата
Битие 2:9-17; Даниил 2:31-35; Исая 17:12,13; Даниил 7:1-3; Римляни 3:10-19; Откровение 12:15,16; 10:1-11.

> <p>Стих за запаметяване</p>
> „Млъкнете и знайте, че Аз съм Бог; ще се възвися между народите, ще се възвися на земята“ (Псалми 46:10).

През вековете някои хора са твърдели, че Бог е искал да се случи грехопадението, че планът Му е бил хората да потънат в грях и смърт и така да заведат Него – в личността на Исус – на кръста. Иначе как би могъл да разкрие така убедително и живописно дълбочината на любовта Си към човека, освен като умре на кръста заради хората? Накратко логиката е, че за Бога е било необходимо човекът да падне в грях.

Какво ужасно и отвратително предположение! Бог никога не е планирал падението на Сатана или на човека. Бунтът на дявола, а след това и на човека, е трагедия със страшни последици и нашата радост в Него щеше да си остане пълна, ако не беше грехопадението на първите ни родители.

Тази седмица ще продължим да разглеждаме проблемите, произтичащи от грехопадението, и желанието на хората да се самоуправляват в противовес на Божието управление. Тези истини са разкрити изключително убедително в книгата „Даниил“, която показва, че Бог е имал право, когато е предупредил народа Си за това какво ще се случи, щом се отвърнат от Него и на мястото Му си изберат земен монарх. И именно това получават те: земен цар и грешници, властващи над други грешници – а това никога не е добра комбинация.