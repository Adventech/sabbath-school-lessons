---
title: За такова време, каквото е сега
date: 12/06/2025
---

За съжаление, някои християни са склонни да се занимават с неприятните неща в библейските пророчества. Знаем, че ни очакват тежки времена и изучаването на пророчествата може да се фокусира върху страха, върху трудностите, вместо върху обещаното решение на проблема. Бог не „захаросва“ бъдещето и открито говори за събитията, които ще се случат между настоящето и края на великата борба, но е винаги важно да четем историята до края.

Пророчествата следват общ модел, в който Бог разкрива истината за бъркотията, създадена от човешкия бунт, и ни показва последиците. Но след това винаги дава надежда. Някои хора гледат предсказанията за последната криза – „времето на Якововата скръб“ – със страх и трепет. Няма съмнение, че последните моменти ще бъдат трудни за Божия народ. Но както предсказанието за трудните времена е достоверно, такова е и обещанието за избавление.

В Откровение, 12 глава дяволът преследва невястата на Христос с ненавист и жажда за мъст, но Бог се намесва, за да я спаси. В историята на Естир също има красива царица, играеща централна роля в драмата, и Бог я използва по забележителен начин, за да спаси народа Си.

`Прочетете Естир 4:13,14; 5:1-3; 9:20-28 . Какви поуки можем да извлечем от тези пасажи за нашето тежко състояние в заключителните моменти от земната история?`

Бог издига църквата Си на остатъка за конкретен момент в историята. Когато краят на 1260-те дни от Тъмните векове наближава, Бог извежда невястата си от прикритието ѝ ( Откровение 12:14 ), за да занесе милостивата Му вест на света: Тройната ангелска вест. Ние сме тук „за такова време, каквото е това“ ( Естир 4:14 ).

Естир открива, че не бива сама да се изправя пред гоненията, връхлетели народа ѝ заради намесата на Аман: получава благоразположението на царя и народът ѝ е избавен накрая. Ние също не сме сами, когато навлизаме в последните моменти от земната история – Царят е на наша страна и Божият народ ще бъде избавен.

`Нещата се развиват добре за Божия народ, поне в тази история. Невинаги се случва така обаче, нали? Защо постоянно трябва да си напомняме голямата картина, за да не губим надеждата, която имаме в Христос?`