---
title: Рут и Естир
date: 07/06/2025
---

### За изучаване през седмицата
Рут 1:1-5; 2:5-20; Йов 1:6-11; Матей 4:8,9; Естир 3:1-14; Откровение 12:14-17.

> <p>Стих за запаметяване</p>
> „И като видя царят царица Естир, че стоеше в двора, тя придоби благоволението му; и царят простря към Естир златния скиптър, който държеше в ръката си; и Естир се приближи и се допря до края на скиптъра“ (Естир 5:2).

Тази седмица продължаваме да изследваме историите, които представят образно събитията от последните дни. Използвайки реални събития и хора, Бог ни помага да видим нещата от Неговата гледна точка и да разберем как да тълкуваме пророчествата, които ще се случат по-късно и които са дадени за укрепване на нашата вяра.

Вниманието ни се насочва към две важни жени, чиито истории са трогвали сърцата на безброй поколения: Рут и Естир. Едната е лишена от наследство вдовица, която намира надежда, след като среща благия Вооз, нейния роднина изкупител. Бракът им се превръща в любима история за християните заради начина, по който отразява любовта на Христос към нас. Другата е младо момиче, живеещо в чужда земя и узнало за заговор, чрез който ще бъде погубен нейният народ. Тя се оказва избутана в центъра на сцената на тази драма, завършила с избавлението на народа ѝ.

Разбира се, в пророчествата жената е въздействащ символ на Божията църква, който разкрива много ясно Божието отношение към Неговия народ. Нека да разгледаме библейските разкази за тези две жени, чиито житейски обстоятелства са увековечени в Божието Слово, и да извлечем всички възможни поуки от техните преживявания.