---
title: Псалом 5
date: 21/05/2025
---

`Прочетете Псалом 5 . В това произведение Давид прави ярка съпоставка между изгубените и изкупените. Сравнете този псалом с езика на Откровение 14:1-12 . Какви сходства откривате и как това ни помага да разберем какво означава да бъдем част от Божието движение на остатъка от последните дни?`

Полезно е да отбележим как Давид настойчиво заявява, че нечистият „няма да живее“ при Бога ( Псалми 5:4 ). Идеята на скинията е Бог да може да обитава сред народа Си, същото ще важи и в царството на Христос ( Откровение 21:3 ). Хората, които ще се приближат до Божия престол, трябва да бъдат изкупени .

Важно е да отбележим също, че в Псалми 5:7 Давид описва поклонение, което е ключовият въпрос във великата борба. Откровение, 13 глава споменава „поклонение“ шест пъти, а трите ангелски вести призовават света да се поклони „на Този, Който направи“. Давид свидетелства, че „се бои“ от Бога и вестта на остатъка призовава света да се върне към това: „Бойте се от Бога и Му въздайте слава, защото настана часът, когато Той ще съди“ ( Откровение 14:7 ).

Забележете също, че за изкупените от Откровение, 14 глава се казва, че в устата им не се намери никаква „измама“ ( Откровение 14:5 ): те говорят истината и с думи и дела отразяват праведния характер на Бога. Нечестивите според Давид нямат никаква истина в думите си ( Псалми 5:9 ).

В тази част от „Откровение“ Йоан разкрива смайваща сцена: грешниците са измъкнати от лапите на смъртта и имат привилегията да застанат в Божието присъствие. Те не са си спечелили това право, то им е подарено поради факта, че Божият Агнец – праведният Човешки Син – стои там заедно с тях. Те са опростени, изкупени, повече не трябва да носят вината си ( Псалми 5:10 ), защото Божият Агнец я е понесъл вместо тях ( Исая 53:12 и 2 Коринтяни 5:21 ).

Щом Божието име бъде записано в сърцата ви, е трудно то да остане смълчано. Божият народ разнася една последна милостива покана със „силен глас“ ( Откровение 14:7 ). „Така ще се веселят всички, които се надяват на Тебе; винаги ще се радват, защото Ти си им покровител; и ще ликуват в Теб онези, които обичат Твоето име“ ( Псалми 5:11 ).

`Представете си да застанете пред един свят и съвършен Бог в съда и всяко ваше действие, извършено някога, да бъде изложено пред Него. Какво ви говори тази ситуация за нуждата ви от Христовата правда?`