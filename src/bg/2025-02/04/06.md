---
title: Светлина за езичниците
date: 24/04/2025
---

Основната причина, поради която Бог е създал израилевия народ, не е да осъди останалата част от света, а да го спаси. Повечето от нас несъмнено се чувстваме осъдени, когато забележим праведно поведение в друг човек, следователно съществуването на Израил подчертава греха и егоизма на народите около тях. Вярващите, които живеят в хармония с Бога, разкриват ясно Неговия праведен характер, което убеждава по един естествен начин другите за грях. В идеалния случай животът на хората, които „пазят Божиите заповеди“ ( Откровение 14:12 ), разкрива на другите Божия характер.

Обаче ако израилтяните бяха правили каквото трябва и каквото им беше казано, народите щяха да дойдат при тях с мир и с желание да разберат повече за тях и за техния Бог. За жалост, както показва Вавилонският плен, тези народи идват при тях да воюват.

Върховният образец за Божия характер е, разбира се, Исус – единственият Човек, Който го е разкрил напълно. Но Неговият съвършен пример, който несъмнено убеждава сърцата, представлява една покана ( Йоан 3:16-21 ).

Крайната цел с установяването на Израил като народ е същата, каквато е Божията цел при установяването на църквата: Той копнее да използва народа Си, за да привлича грешници към Христос. Призивът на Тройната ангелска вест, разнасяна чрез църквата Му, не е отправена към неколцина избрани, а към „всеки народ, племе, език и хора“ ( Откровение 14:6 ). Откровение 18:1 предсказва, че цялата земя ще бъде осветена от Божията слава преди завръщането на Христос.

**Какво ни казват следните пасажи за ролята, която Бог възлага на Своя народ в този свят? Как можем да приложим тези принципи за самите себе си?**

`(a) Числа 14:17-21`

`(б) Исая 42:6; 49:6; 60:3`

`(в) Откровение 18:1-4`

`Прочетете отново Откровение 18:1-4 , призивът към „Моя народ“, т.е. Божият народ да излезе от Вавилон. Как ще стане това? С други думи, как ние като църква, която не е във Вавилон, да бъдем използвани от Бога да призовем Божия народ, който е още във Вавилон, да го напусне?`