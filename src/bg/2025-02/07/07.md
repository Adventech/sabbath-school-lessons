---
title: Разширено изучаване
date: 16/05/2025
---

Прочетете главата „Краят на борбата“ от книгата на Елън Уайт „Великата борба“.

Някога засеняващ херувим, Сатана се опитва да разруши доверието в Божия престол. Бог допуска падналите ангели да продължат своя бунт, за да покаже на вселената дълбочината на нечестието, което произтича от себевъзвеличаването – и въпреки че Сатана успява да измами хората да се присъединят към неговата война срещу Бога, Христос напълно го сразява на кръста, като осигурява за човечеството мястото, на което са стояли някога падналите ангели. В Христос грешниците открито се обръщат срещу претенциите на Луцифер. Сценарият в края е в известен смисъл дори още по-велико откровение на Божията доброта и любов, отколкото е съществувало преди падението на Луцифер. Въпреки че Бог никога не е постановявал да съществува злото и то е една трагедия с вечни последици, когато бъде унищожено, Божията доброта и любов ще се разкрият по начин, по който иначе никога не биха били разкрити.

Христос „поглежда изкупените, преобразени по Неговия образ: всяко сърце носи съвършения печат на Божеството, всяко лице отразява образа на своя Цар. Вижда в тях резултата от мъките на душата Си и е удовлетворен ( Исая 53:11 ). Тогава с вик, който достига до всички множества, праведни и неправедни, Той обявява: „Ето изкупените с  Моята кръв! За тях страдах Аз, за тях умрях, за да могат да живеят в Моето присъствие през вечните векове“. А облечените в бели дрехи около престола запяват песента на прослава: „Достойно е Агнето, което е било заклано, да приеме власт и богатство, и мъдрост, и сила, и почит, и слава, и благословение“ ( Откровение 5:12 )“ (Уайт, Е. Великата борба. С. 671 – англ. изд.).

**Въпроси за разискване**

`Представете си да застанете пред Бога с всеки недостатък, с всеки дефект на характера, с всяко неправилно действие, погрешна мисъл, фалшив мотив, напълно изложени пред Него! Какво ще заслужавате по основателни и справедливи причини? Тогава каква е единствената ви надежда? Защо трябва да имаме „Божията правда, чрез вяра в Исус Христос, за всички и на всички, които вярват“ (Римляни 3:22), да ни покрива сега и в съда, когато имаме най-голяма нужда? Накратко, защо ни е нужно евангелието?`

`Както видяхме, Йоан Кръстител играе ролята на серафим – горящ и блестящ светилник (Йоан 5:35). Разбира се, той е предтеча на Христос, който огласява първата поява на Месия. В какъв смисъл Божият народ от последните дни има подобна пророческа роля?`

Тази събота, 17.05.2025 г., ще се молим за църкви „Каварна“ с групата в Шабла и „Казанлък“ с групата в с. Осетеново.