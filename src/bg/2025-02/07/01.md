---
title: Основите на пророчествата
date: 10/05/2025
---

### За изучаване през седмицата
Исая 6:6-8; Битие 3:21-24; Йезекиил 1:4-14; Откровение 4:1-11; Числа 2:3-25; Исая 14:12-14.

> <p>Стих за запаметяване</p>
> „После чух гласа на Господа, Който казваше: Кого да изпратя? И кой ще отиде заради Нас? Тогава казах: Ето ме, изпрати мене“ (Исая 6:8).

Божието право да управлява вселената се основава на позицията Му на Творец на всичко ( Откровение 4:11 ) и на Неговия характер. Едва когато открием Божия праведен характер, започваме да разбираме как и защо грешните хора не заслужават да се прославят от Бога ( Римляни 3:23 ).

Тази седмица ще вникнем по-дълбоко във видението за тронната зала и ще размишляваме над това как човешката раса се свързва с един свят Бог и как жертвата на Христос ни възстановява и ни приближава до престола. Бог е промислил да ни възстанови не само като отделни личности, но също и като раса, за да може отново да разкриваме славата Му като цялото творение. Когато изучаваме останалата част от Библията, можем да открием важни указания, които ни помагат да разберем и да оценим високото призвание, дадено ни от Бога като раса от опростени и изкупени грешници.

Човешкият бунт накрая ще бъде преустановен завинаги. И нещо повече, Божият любящ характер, Неговото себеотрицание и себепожертвувателност ще заблестят още по-ярко, отколкото когато първоначално е създал човека. Въпреки че не е възнамерявал човечеството да съгреши, чрез Кръста Божият любящ характер се разкрива забележително.