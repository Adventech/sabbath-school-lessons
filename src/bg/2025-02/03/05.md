---
title: Исаак и Ревека
date: 16/04/2025
---

Когато Авраам остарява и се замисля за дадените му от Бога обещания за потомство ( Битие 15:5 ), той поверява на най-възрастния си и най-доверен слуга сериозна задача.

`Прочетете Битие 24:1-4 . Защо е толкова важно за Авраам синът му да не се жени за „дъщерите на ханаанците“ ( Битие 24:3 )?`

Колкото и дискриминационно да звучи това наставление, въпросът за Авраам е духовен, а не етнически: теологичен, а не национален. Той познава много добре моралната поквара на ханаанските религиозни обичаи, да не говорим за поклонението им пред фалшиви богове. Знае и колко лесно би било за сина му да се подлъже по тези обичаи, ако си вземе жена от тях.

Историята на древния Израил, а дори и на християнската църква през вековете, е такава, че Божият народ – който би трябвало да свидетелства на света – всъщност се оплита в света, в неговите фалшиви учения и религиозни вярвания. Може би най-убедителният пример за тази тъжна реалност е въвеждането на неделята, езическия ден на слънцето, на мястото на седмия ден, събота – събитие, което ще играе ключова роля в последните дни.

`Прочетете Битие 24:57-67 . Какви поуки бихме могли да си извлечем за Христос и за църквата Му от някои подробности в тази история? Какво можем да научим например за греховното си състояние от факта, че Ревека е далечна роднина на Исаак, живееща отделено от него?`

Няма съмнение, че сме свързани с нашия Творец, тъй като отначало сме били създадени по Неговия образ. Отделени сме от Него заради греха и все пак Той ни смята за подходящата невяста, въпреки че нашите решения са направили брака по-бурен, отколкото е трябвало да бъде.

`Да, Бог обича нас, Неговата невяста, повече, отколкото ние обичаме Него. Какви решения можем и трябва да вземаме всеки ден, за да поддържаме силна любовта си към Бога? А същевременно кои решения са пагубни за любовта ни?`