---
title: Осъждане на блудницата
date: 17/04/2025
---

`Прочетете Откровение 19:1-9 . Честват се едновременно две неща: краят на блудството за жената и сватбата на Христос с Неговата невяста. Как е възможно и двете събития да са изява на Божия праведен и любящ характер?`

Изневярата върви с много болезнен етикет за цената. Последиците се разпростират в живота на децата и на други хора. Дори най-търпеливите пострадали партньори накрая откриват, че настъпва момент, след който няма връщане назад и бракът вече не може да бъде възстановен. Когато светът ни достигне времето, когато сърцата са достатъчно дълбоко закоравели, че да не могат да се покаят, няма смисъл историята да продължава и да се умножават безграничните страдания, причинени от греха. Въпреки че се измъчват от загубата, тези, които са понесли страданията в този свят, могат да ликуват, че всичко най-накрая ще приключи – и че светът ще се възстанови до състоянието, първоначално предначертано от Бога. Този път няма да има отделяне от Него, защото научихме по трудния начин, че Бог е прав, когато предупреждава колко гибелно е да се отделяме от Него.

`Прочетете Откровение 21:1-4. Какво означават тук образите, свързани с брака, и защо са изпълнени с надежда за бъдещето? Каква е увереността ни в надеждата, представена в тези стихове?`

„Бракът, съюз за цял живот, е символ на съюза между Христос и църквата Му. Отношението на Христос към църквата е отношението, което трябва да проявяват един към друг съпругът и съпругата“ (Уайт, Е. Свидетелства към църквата. Т. 7, с. 46 – англ. изд.).

Христос изпитва невъобразима болка, когато човечеството Го отхвърля и отдава на други божества обичта, която по право принадлежи на Него. Но дори и тогава Той отдава Себе Си за нас, като плаща за нашите изневери и прелюбодейства, за да има шанс, ако се покаем и ги изоставим, да получим обещанието за вечен живот.

`Прочетете 1 Петър 1:18,19 . Какво в тези стихове ни дава увереност, че ще видим края, описан в Откровение 21: 1-4 ?`