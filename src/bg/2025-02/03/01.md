---
title: Образи, извлечени от брака
date: 12/04/2025
---

### За изучаване през седмицата
Битие 2:23-25; Ефесяни 5:29-32; Йезекиил 16:4-14; Откровение 18:1-4; Битие 24:1-4; Откровение 19:1-9.

> <p>Стих за запаметяване</p>
> „И ми каза: Напиши: Блажени тези, които са поканени на сватбената вечеря на Агнеца. И ми казва: Тези думи са истинни Божии думи“ (Откровение 19:9).

В Библията има много истории за любов, убедително разкриващи спасението и Божията любов към Неговия народ. Най-близката връзка, бракът, се оказва едно училище, където можем да открием дълбоки уроци за любовта Му към нас, ако го живеем според Неговите принципи. Бракът разкрива също какво е готов да направи Господ, за да ни изкупи.

Съвременните представи за любовта и брака ни правят неспособни да оценим това, което се опитва да ни научи Бог чрез брачния завет. Въпреки че човешката греховност е изопачила брака (и всичко останало), той все още е въздействащ начин за разкриване на истината, дори пророческата истина. Освен че ни прави щастливи, трябва да бъде и училище, в което да усвояваме дълбоките уроци за себе си и за връзката си с Бога.

Тази седмица ще разгледаме различни начини, по които Божието Слово говори за брака – добър или лош. От тези примери ще извлечем поуки, за да разберем по-добре отношенията на Бога с Неговия народ дори когато вярващите се провалят. Ще научим и някои истини за любовта Му, които биха могли да ни помогнат по-добре да схванем събитията от последните дни.