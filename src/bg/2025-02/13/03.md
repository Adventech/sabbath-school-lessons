---
title: Дело на покаяние
date: 23/06/2025
---

Йона има много особена вест за хората в Ниневия. „Тогава Йона, като започна да върви през града един ден път, викаше и казваше: Още четиридесет дни и Ниневия ще бъде съсипана“ ( Йона 3:4 ). Това изглежда достатъчно ясно: мястото е обречено. Все пак не са ли думи, идващи направо от Божия пророк?

`Прочетете Йона 3:5-10 . Защо тогава това пророчество не се изпълнява?`

Да, целият град се покайва и предсказаната присъда е избегната, поне за известно време. „Тяхната гибел е предотвратена, Богът на Израил е прославен и почетен в целия езически свят, а Неговият закон е уважаван. Не много години по-късно Ниневия става плячка на заобикалящите я нации, тъй като забравя Бога и се възгордява“ (Уайт, Е. Пророци и царе. С.271 – англ. изд.).

Можем ли да очакваме нещо подобно и в последните дни, при последната вест към падналия свят? И да – и не. Тоест ще има много хора по целия свят, които ще се вслушат във вика: „Излез от нея, народе Мой, за да не участваш в греховете ѝ и да не споделяш язвите ѝ“ ( Откровение 18:4 ). По целия свят хората ще вземат своето решение и въстанали срещу звяра, ще „пазят Божиите заповеди и вярата в Исус“ ( Откровение 14:12 ). Тези хора, подобно на ниневийците, ще бъдат пощадени, когато започне съдът над изгубените.

Същевременно, докато някои пророчества са условни, като Божието известие, че Ниневия ще бъде унищожена – тя ще бъде разрушена, освен ако хората не се отвърнат от злото (вж. Йеремия 18:7-10 ), други пророчествата не идват с подобни условия. Те ще се изпълнят без значение от човешкия отговор. Месианските пророчества за първото и второто идване на Христос – те не са условни, ще се случат независимо от това какво правим ние. Всъщност онова, което вършат човеците, и решенията, които вземат, ще определят на коя стана ще застанат те, когато се изпълнят предсказаните от пророците събития в края на времето.

`Какви решения взимате в момента, които биха могли да определят вашия избор, щом пред света се повдигне въпросът за поклонението пред Бога или пред образа на звяра?`