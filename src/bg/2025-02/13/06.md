---
title: Кир, помазаният
date: 26/06/2025
---

Когато Кир превзема Вавилон, годините на пленничество за Божия народ свършват и персите им позволяват да се върнат в Обещаната земя и да възстановят своя храм. Под управлението на Кир Персийската империя става най-голямата в историята с онова, което историкът Том Холанд нарича „най-големия конгломерат от територии, който светът някога е виждал“ (Tom Holland, Dominion Basic Books, Kindle Edition, p. 25.).

Според персийските традиции Кир дори е бил наричан „великият цар“ или „царят на царете“.

Кир предвещава за това, което ще се случи, когато Христос се завърне за Своята църква: Той е Царят, който идва от изток (срв. с Матей 24:7 ), водейки война с Вавилон и освобождавайки Своя народ, за да се спаси от Вавилон и да се върне в Обещаната земя (вж. Откровение 19:11-16 ). Ето защо Бог говори за Кир като за Негов „помазаник“ ( Исая 45:1 ) – този известен персиец не само освобождава Божия народ, но неговата военна кампания срещу Вавилон е образ на второто идване на Христос.

`Прочетете 2 Летописи 36:22,23 . По какъв начин историята на Кир е подобна на тази на Навуходоносор? Как се различава? Какво е значението на указа? Все пак по какъв начин това повлиява на първото идване на Исус векове по-късно?`

Оригиналната последователност на книгите в Стария Завет е променена в наши дни, за да завършва с „Малахия“, но първоначално тук е свършвал Старият Завет – с този указ от Кир. Следващият епизод в канона на Писанието би бил „Евангелието от Матей“, започващо с раждането на Христос, първообразът на Кир. Кир организира повторното изграждане на земния храм, Христос ще сложи началото на Своята служба в небесното светилище – до времето на Своето завръщане и нашето освобождение.

Разбира се, Кир не е съвършен образ на Христос – никой образ не съвпада перфектно с първообраза и трябва да бъдем внимателни, за да не влагаме твърде много значение във всеки миниатюрен детайл. Въпреки това той изпълнява своята функция като образ на „Спасител“.

`Колко невероятно е, че Бог използва един езически цар по такъв явен начин, за да извърши Своята воля. Тоест независимо как ни изглеждат нещата отвън, как бихме могли да научим истината, че в дългосрочен план Господ ще предизвика събитията в края на времето така, както са пророкувани?`