---
title: Разширено изучаване
date: 06/06/2025
---

Прочетете главата „Потопът“ от книгата „Патриарси и пророци“ на Елън Уайт.

„Първосвещеникът не може да защити себе си или народа си от обвиненията на Сатана. Той не твърди, че те нямат грешки. Стои пред Ангела в изцапани дрехи, символ на греховете на народа, които носи като техен представител, и изповядва вината им, обаче сочи към покаянието и смирението им и разчита на милостта на опрощаващия греховете Изкупител. С вяра изисква Божиите обещания. (…)

Обвиненията на Сатана срещу онези, които търсят Господа, не са предизвикани от непоносимост към греховете им. Дяволът се радва на дефектите в техния характер, защото знае, че само когато нарушават Божия закон, той може да придобие власт над тях. Повдига обвинения спрямо тях единствено заради враждебността си към Христос. Чрез плана на спасението Исус разкъсва хватката на Сатана върху човешкото семейство и спасява души от властта му. (…)

Със собствени сили човек не може да посрещне обвиненията на врага. Той застава пред Бога с опетнени от грях дрехи, изповядвайки вината си. Но Исус, нашият Адвокат, се моли за всички, които с покаяние и вяра са поверили душите си на Него. Защитава делото им и с могъщите аргументи от Голгота сразява обвинителя им. Съвършеното Му послушание към Божия закон Му дава всяка власт на небето и земята и Той изисква от Своя Отец милост и примирение за виновния човек“ (Уайт, Е. Патриарси и пророци. С. 583-586 – англ. изд.).

**Въпроси за разискване**

`Исус казва на учениците си, че са в света, но не са от света (Йоан 15:19; 17:14-16). Как балансираме отговорността си да печелим света с нуждата да пазим себе си „неопетнени от света“? Яков 1:27`

`Какво ни учи публичното служене на Ной преди Потопа за действието на великата борба? В какво отношение и ние имаме същата роля днес?`

`Преди погубването на нечестивите с огън от небето (както Содом), Бог ги възкресява от мъртвите и позволява на Сатана да им въздейства известно време (Откровение 20:7-9). Какви основания бихте могли да намерите защо това е необходима последна стъпка, преди Бог да възстанови всичко?`

`Когато мислите за историите от тази седмица, какви предупредителни сигнали откривате за собствения си живот? Какво ви учат тези истории за надеждата ви в Христос?`

Тази събота, 07.06.2025 г., ще се молим за църкви „Кюстендил – А“ с групата в Дупница и „Кюстендил – Б“ с групата в с. Лиляч.