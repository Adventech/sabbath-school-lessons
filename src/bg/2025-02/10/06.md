---
title: Предадвентният съд
date: 05/06/2025
---

Описанието на съда в Даниил, 7 глава ни позволява да надзърнем зад завесата – една вдъхновяваща възможност да видим как Бог решава проблема с греха, а същевременно изкупва онези, които желаят да живеят в заветна връзка с Него.

`Прочетете описанието на предадвентния [ изследователен ] съд от Даниил 7:9,10,13,14,22,26,27 . Какъв е първоначалният фокус на съда? Каква е присъдата в края на процеса? Какво ни говори това за плана на спасението?`

Няма съмнение, че човешката раса е съдена от Бога. Еклесиаст 12:14 уверява, че „Бог ще докара на съд всяко дело,“, а Павел напомня, че не бива да се съдим един друг, защото „ние всички ще застанем пред Божието съдилище“ ( Римляни 14:10 ). Разбира се, Бог няма нужда от архиви, за да знае кой е спасен или изгубен, но ангелите – които изследват плана на спасението през цялото време ( 1 Петър 1:12 ) – естествено ще имат въпроси. Те са били свидетели на бунта на Сатана и са видели как една трета от ангелите са били прогонени от небето ( Откровение 12:4 ) – а сега Бог довежда нас в присъствието Си. Бог разтваря книгите и позволява на светиите да видят всичко.

Историята за Авраам, който умолява за Содом и Гомор – образ на съда – предлага важни прозрения за съда. Греховете на Содом са разследвани: Бог споменава, че нечестието на града му е създало такава репутация, че негодуванията срещу него са страшно много ( Битие 18:20 ). Но не само Содом и Гомор са разследвани, преди да бъдат унищожени. Бог открехва вратата, за да може Авраам да разбере дали Той има основания да вземе решение за унищожаването на нечестивите, или не.

Междувременно в небесния съд от Даниил, 7 глава се явява не някой друг, а „Човешкият Син“, Исус ( Даниил 7:13; Матей 20:28 ), на Чието явяване единствено се дължи фактът, че съдът е „в полза на светиите на Всевишния“ ( Даниил 7:22 ; NKJV). Само Неговата съвършена правда превежда народа Му през съда.

`Представете си да сте в съда и всичките ви тайни да бъдат изложени на показ пред нашия свят Бог. Каква е единствената ви надежда във времето на съда?`