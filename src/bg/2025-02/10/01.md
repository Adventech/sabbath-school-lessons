---
title: Върху които са дошли последните времена
date: 31/05/2025
---

### За изучаване през седмицата
Откровение 6:12-17; Матей 24:36-44; Битие 6:1-8; 2 Петър 2:4-11; Битие 18:17-32; Даниил 7:9,10.

> <p>Стих за запаметяване</p>
> „А всичко това им се случи за пример и се написа за поука за нас, върху които са дошли последните времена. Затова който мисли, че стои, нека внимава да не падне“ (1 Коринтяни 10:11,12).

Библията е изпълнена с разкази за Божия народ, сочещи към бъдещи събития и държащи ключа за разбирането на „настоящата истина“. Всъщност някои от тези разкази предсказват събитията от последните дни със забележителни подробности. Това ни дава една по-широка основа за ясно разбиране на пророчествата от „Даниил“ и „Откровение“.

Без да нарушава личната свобода на съвестта, Бог успява да насочи събитията по такъв начин, че съвършено да съответстват на всичко, което са предсказали пророците за последните дни. Някои от тези важни истории са съвсем недвусмислени, защото Новият Завет се позовава конкретно на тях, когато описва последните събития: Содом и Гомор, Потопът и др. Други изискват внимателно обмисляне и изследване, за да се извлекат от тях истините, дадени ни в Божието Слово.

Пред следващите две седмици ще проучваме доста ключови истории, за да видим какво имат да ни кажат за събития като Второто пришествие, изследователния съд, последната криза и много други. И ще открием Христос в центъра на всичко това, защото Той трябва да бъде както основата, така и крайната цел на нашите пророчески търсения.