---
title:  Разказ
date:   11/04/2025
---

### Чудото с млякото

_Андрю Макчесни_

Нямало я кравата на двора, когато мама се върнала у дома от пазар.

Тя се огледала. Нямало я никъде. Знаела, че двете ѝ малки деца я чакали в къщата. Очите ѝ се напълнили със сълзи. Как щяла да им каже, че кравата, единственият им източник на доходи, била открадната? Без нея щели да загинат.

Майката решила да не казва на децата. Не искала те да видят сълзите ѝ. Отбила се в храстите отстрани и изляла сърцето си пред Бога. Напомнила му, че съпругът ѝ, адвентен пастор, бил арестуван, понеже спазвал съботата, и бил осъден на осем години тежък труд далеч от дома в тогавашната Южна съветска република Таджикистан. Благодарила на Бога за открадната крава, чието мляко разменяла за брашно, картофи, моркови, лук, чесън, домати и краставици на селския пазар.

„Какво ще стане сега? – проплакала тя. – Как ще оцелеят децата ми и аз?“.

Докато плачела и се молела, погледнала към храстите и видяла нещо да виси в клоните. Приближила се по-отблизо и видяла, че е банкнота с много висока стойност. „Благодаря Ти, Боже! – помолила се тя. – Ти ми изпрати пари да си купя нова крава“.

Майката избърсала сълзите си и се върнала на пазара да търси друга крава. Но всеки продавач искал повече пари, отколкото намерените в храстите.

Накрая един мъж се съгласил да намали цената.

„Ще ти дам кравата си за парите, които имаш“ – казал той.

Това била най-малката, най-мършавата крава на пазара.

Майката подала парите и завела кравата у дома.

„Боже, тази крава е в Твоите ръце“ – помолила се тя.

Тя я хранела, а двете ù деца си играели с нея. С храна и любов кравата все повече растяла. Не след дълго давала два пъти повече мляко от открадната.

„Бог спаси живота ни през този труден период“ – разказва Любов Брантън, внучка на майката от историята.

Тя казва, че чудото с млякото по силен ни напомня, че Бог закриля и поддържа Своите мисионски работници независимо къде и кога служат. Но историята с кравата не завършва там. Внучката Любов ще разкаже и за друго чудо. Прочетете за него следващата седмица.

Благодарим ви за даренията, които подкрепят разпространяването на евангелието по целия свят .