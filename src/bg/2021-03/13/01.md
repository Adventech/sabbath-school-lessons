---
title: Окончателната почивка
date: 18/09/2021
---

### За изучаване през седмицата
Откровение 1:9-19; Матей 24:4-8,23-31; Откровение 14:6-12; Евреи 11:13-16; Филипяни 4:4-6.

> <p>Стих за запаметяване</p>
> „А според както е писано: „ Каквото око не е видяло и ухо не е чуло, и на човешко сърце не е идвало, всичко това е приготвил Бог за тези, които Го обичат “ (1 Коринтяни 2:9).

Усещали ли сте някога, че сте във вихъра на голяма битка, нещо като борбата между доброто и злото? Мнозина, дори светски хора, са усещали тази реалност. И ние се чувстваме така, хм, ами защото е вярно. Намираме се в разгара на великата битка между доброто и злото, между Христос (добрия) и Сатана (лошия).

В такъв случай животът наистина се разиграва на две нива. Великата борба между Христос и Сатана се води в глобален мащаб – всъщност дори на космическо ниво, тъй като небето е мястото, където е започнала за първи път ( Откровение 12:7 ). И все пак, в объркващите ни събития, лесно можем да изгубим общата картина на Божия спасителен плана за този свят. Войните, политическите вълнения и природните катаклизми са в състояние да ни държат в безпомощен ужас. Но Божието пророческо водителство може да ни помогне да държим пред очите си голямата картина и да знаем къде отиваме и как да стигнем дотам.

Великата борба се разиграва и на много по-лично ниво. Всички ние поотделно се сблъскваме с предизвикателствата на вярата в ежедневието и ако не доживеем до Второто пришествие на Исус, ще се сблъскаме и със смъртта. Тази седмица ще разгледаме как да си починем в Исус пред лицето на глобалните вълнения и своето лично неизвестно бъдеще, поне в краткосрочен план. В дългосрочен план нещата наистина изглеждат многообещаващи!