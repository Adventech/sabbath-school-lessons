---
title: Точно преди края
date: 20/09/2021
---

На Елеонския хълм Исус рисува история с едри щрихи, докато отговаря на въпросите на учениците: „Кажи ни кога ще бъде това? И какво ще бъде знамението на Твоето пришествие и за свършека на века?“ ( Матей 24:3 ).

Известната Исусова проповед, записана в Матей, 24 глава, обхваща непрекъснатата, историческа времева нишка от Неговите дни до Второто пришествие и след това.

Исус иска да даде на Своя народ през вековете груба скица на божествения график за пророчествата на последното време, за да могат живеещите в края на времето да бъдат подготвени за върховното събитие. Той иска да можем да си починем уверено в Неговата любов дори когато всичко наоколо се разпада.

Адвентистите добре знаят описанието на Даниил за онова „време на страдание, каквото никога не е имало, откакто народ съществува до онова време“ ( Даниил 12:1 ). Исус иска да сме подготвени за това събитие, което предхожда Второто Му пришествие.

`Какво ще бъде Неговото идване? Как бихме могли да се предпазим от това да бъдем заблудени? Прочетете Матей 24:4-8,23-31 .`

Идването на Исус ще бъде буквално събитие в края на времето. Като се има предвид какво място е отделено в пророчеството за Неговото завръщане и дори в проповедите на Исус, това ще е нещо голямо .

Последния път, когато имаше световно кулминационно събитие, само осем души по целия свят бяха готови за него. Исус сравнява неочакваността на Второто пришествие с това събитие – Потопа ( Матей 24:37-39 ). Но въпреки че никой не знае деня или часа на Второто пришествие ( Матей 24:36 ), Бог ни е дал пророчески ориентир, който можем да наблюдаваме в развитие в заобикалящия ни свят.

`В тази пророческа драма имаме своята определена роля. Какъв е нашият дял? Съсредоточете се върху Матей 24:9-14 .`

В този космически конфликт сме повече от просто наблюдатели. Трябва да бъдем активни участници в разпространението на евангелието до краищата на земята, което означава, че и ние ще бъдем изправени пред гонения.

`Какво означава да „издържим докрай“? Как да го направим? Какви решения трябва да вземаме всеки ден, за да не отпаднем, както са сторили мнозина и ще направят много други?`