---
title: Уморен и изтощен
date: 18/07/2021
---

В една мека пролетна вечер неспокойният цар Давид крачи по покрива на своя дворец. Той би трябвало да е с армията си от другата страна на Йордан. Би трябвало да предвожда Божия народ към победа над амонците и най-накрая да донесе мир на царството.

`Да се намира там, където не би трябвало да бъде, това отваря вратата към изкушението за Давид. Прочетете историята от 2 Царе 11:1-5 . Какво се случва и какъв голям грях извършва той?`

Давид вижда една „много красива жена“ да се къпе на покрива си. През онази вечер греховните му импулси вземат връх и той преспива с Витсавее, съпругата на доверен армейски офицер. Както всички древни царе, Давид разполага с абсолютна власт. Като цар той не е длъжен да спазва правилата, ръководещи всички останали. И въпреки това болезненият разказ за семейството на Давид след този променящ историята момент ни напомня за факта, че дори като цар той не стои над Божия закон.

Всъщност законът е там като защита, като предпазна мярка, и когато дори царят го заобикаля, той се сблъсква с ужасяващи последици. Щом Давид прекрачва границите на Божия закон, започва да усеща въздействието му върху всички аспекти на живота си. Царят е решил, че страстната му авантюра е останала незабелязана; но Витсавее забременява, а съпругът ѝ е далеч.

`Прочетете 2 Царе 11:6-27. Как Давид се опитва да прикрие греха си?`

Дори най-сложните схеми на Давид да накара Урия да се прибере при жена си Витсавее, се провалят. Урия е човек със забележителна репутация, който отговаря на фините намеци на Давид: „ковчегът, Израил и Юда престояват в шатри. Господарят ми Йоав и слугите на господаря ми са разположени в стан на открито поле. А аз у дома си ли да ида, за да ям и да пия, и да спя с жена си?“ ( 2 Царе 11:11 ). В крайна сметка отчаяният Давид се насочва към убийство с „дистанционно управление“, за да прикрие греха си.

`Трудно е да се повярва, че Давид, на когото Бог е дал толкова много, би могъл да падне толкова низко. Без значение кои сме ние, какво предупреждение би трябвало всички до един да си извлечем от тази история?`