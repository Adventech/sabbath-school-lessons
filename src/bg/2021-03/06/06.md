---
title: Великата борба – лице в лице
date: 05/08/2021
---

Както знаем от прочита на историята ( Битие 39:11-20 ), Йосиф страда поради принципното си решение. Хвърлен е в затвора. Като собственост на Петефрий е можело да бъде убит на място, без да се задават никакви въпроси. Петефрий очевидно не се е доверявал на жена си, но е трябвало да запази репутацията си, като предприеме някакво действие. И въпреки това, въпреки ужасяващите обстоятелства, Писанието казва: „Господ беше с Йосиф“ ( Битие 39:21 ).

Животът на планетата Земя не е справедлив. Доброто невинаги се възнаграждава, а злото невинаги се наказва моментално. Има и добри новини: Йосиф успява да намери покой дори в затвора, понеже Бог е с него. А там би могъл да размишлява върху несправедливостта на своето положение, да се отдръпне и дори да се отрече от Бога.

`Какво прави Йосиф, докато е в затвора? Как се отнася към хората от обкръжението си? Прочетете Битие 39:21-40:22 .`

В затвора Йосиф работи с реалното, а не с идеалното. Той изгражда връзки с хората; помага на другите, въпреки че отношенията на това място са далеч от идеала, който сигурно е желаел. Но Йосиф не се издига повече от това да поиска помощ и да стане уязвим. Той търси помощ от виночерпеца, когато разтълкува съня му.

`Каква е голямата картина на отношенията, които Павел представя в Ефесяни 6:1-13 ?`

Нашите взаимоотношения са миниатюрни отражения на великата борба между Бога и Сатана, която бушува през вековете. Това означава, че няма перфектни взаимоотношения . Всяка връзка трябва да има динамика на развитие и Сатана е заинтересован да използва всички наши взаимоотношения – особено с най-близките до нас – в своя полза, за да спъне и осуети Божията воля в живота ни. Можем да бъдем благодарни, че не сме оставени да водим тези битки сами. Божието Слово излага принципите на нашите взаимоотношения. Неговото обещание да ни даде мъдрост ( Яков 1:5 ) се простира и върху нашите взаимоотношения. И както е бил с Йосиф, Той обещава да бъде и с нас, когато отношенията ни се окажат твърде объркани.

`Помислете за Божието обещание в Яков 1:5 и отделете малко време, за да помолите за мъдрост във вашите взаимоотношения. Как бихте могли да се стремите да бъдете по-отворени за подтиците на Светия Дух в отношенията си с тези хора?`