---
title: Разширено изучаване
date: 06/08/2021
---

В контекста на случилото се между Йосиф и жената на Петефрий, Елън Уайт пише: „Ето един пример за всички поколения, които трябва да живеят на земята (...) Бог ще бъде настояща помощ, а Духът Му – щит. Въпреки че са заобиколени от най-жестоките изкушения, има източник на сила, към който могат да се обърнат и да им устоят. Колко яростна беше атаката над морала на Йосиф. Тя идваше от влиятелен човек, най-вероятно за да отклони от правия път. И все пак колко бързо и твърдо той оказа съпротива (...) Беше предал репутацията и интереса си в Божиите ръце. И въпреки че за известно време претърпя мъчения, за да се подготви да заеме важна длъжност, все пак Бог безопасно пазеше тази репутация, която беше помрачена от нечестивия обвинител и след това, в Своето благо време, я накара да блесне. Бог направи дори затвора път към неговото издигане. Добродетелта след време ще донесе своята награда. Щитът, покриващ сърцето на Йосиф, беше страхът от Господа, който го накара да остане верен и справедлив към своя господар и верен на Бога. Той презираше неблагодарността, която би го подвела да злоупотреби с доверието на господаря си, въпреки че господарят му можеше никога да не научи този факт“ (Духът на пророчеството. Т. 1, стр. 132 – англ. изд.).

**Въпроси за разискване**

`Да бъдем номинални християни или адвентисти по култура и възпитание няма да ни помогне да намерим покой в своите взаимоотношения. Какви са разликите между „културния“ адвентист и истинския вярващ?`

`Сестра X току-що се е присъединила към църквата. Омъжена е за невярващ. Тя обича съпруга си, но той не харесва промените, които вижда в нея. Какъв би бил вашият съвет, основан на библейските принципи, към новия член на църквата ви?`

`Руският писател Лев Толстой пише: „Всички щастливи семейства си приличат; всяко нещастно семейство е нещастно посвоему“. Всички семейства, в една или друга степен, страдат от неразбории, тъй като са съставени от грешници, всеки от които внася собствената си обърканост в семейните взаимоотношения. Как ти и аз, по Божията благодат, да се стремим да следваме библейските принципи на любов, прошка, носене на бреме и т.н., за да внесем известно изцеление в своите семейни отношения?`

`Толкова много хора са преживели как нещата за тях и за семейството им са се развивали добре и после внезапно, съвсем неочаквано, се е случила трагедия. Защо вкопчването във вярата, сграбчването на обещанията на Божието Слово е толкова важно в подобни моменти? Особено когато времената са добри, защо е важно да се подготвим духовно за лоши времена?`

Тази събота, 07.08.2021 г. , ще се молим за църкви „Дебрене” и „Джулюница”.