---
title: Хаос у дома
date: 01/08/2021
---

Йосиф е запознат с обърканите семейства. Всичко е започнало с предците му, Авраам и Сара. Когато Сара е разбрала, че е безплодна, тя е убедила Авраам да отиде при нейната слугиня Агар. Съперничеството е започнало веднага след забременяването на Агар. Израснали в подобна атмосфера, Исмаил и Исак са пренесли напрежението в собствените си семейства. Исав е бил любимецът на Исак, а Яков е прекарал живота си в стремеж да спечели любовта и уважението на баща си. По-късно Яков е бил подмамен да се ожени за две сестри, които не са се разбирали помежду си и са се състезавали посредством раждане на деца, като дори са въвлекли и слугините си да раждат деца на Яков.

`Прегледайте случая, описан подробно в Битие, 34 глава . Какво въздействие върху емоциите и взаимоотношенията би оказал целия този инцидент върху семейството като общност и върху младия Йосиф?`

Съперничеството между майките очевидно се е прехвърлило върху децата, които са израснали готови за битка. Като младежи по-големите братя на Йосиф вече са избили всички мъже в град Сихем. Най-възрастният брат Рувим е проявил доминиращ дух и непокорство към застаряващия си баща, като е преспал с Вала, слугинята на Рахил и майка на няколко от децата на Яков ( Битие 35:22 ). Междувременно братът на Йосиф Юда е приел овдовялата си снаха за блудница и в крайна сметка има близнаци от нея ( Битие, 38 глава ).

Яков налива масло в огъня на цялото това семейно напрежение чрез очевидните си предпочитания към Йосиф, като му дава скъпа цветна дреха ( Битие 37:3 ). Ако някога е имало наистина объркано семейство, семейството на патриарха може да се състезава за първенство.

`Защо според вас Авраам, Исак и Яков са посочени като герои на вярата в Евреи 11:17-22 , като имате предвид обърканите им семейни взаимоотношения?`

Божиите герои на вярата често не отговарят на своите и на Господните очаквания. Тези мъже са изброени в Евреи, 11 глава не поради своите объркани семейни взаимоотношения, а въпреки тях. Те са научили – често по трудния начин – за вярата, любовта и доверието в Бога, докато са се борили с тези семейни проблеми.

`Каква слабости на семейството си сте унаследили? Как предаването на Господа и на Неговите пътища може да помогне за разрушаването на този модел, поне занапред?`