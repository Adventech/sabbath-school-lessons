---
title: Да живееш в едно общество „24/7“
date: 26/06/2021
---

### За изучаване през седмицата
Битие 2:1-3; Йеремия 45:1-5; Изход 20:11; 2 Царе 7:12; Марк 6:30-32; Битие 4:1-7.

> <p>Стих за запаметяване</p>
> „ Копнее и даже примира душата ми за дворовете  Господни ; сърцето ми и плътта ми викат към живия Бог “ (Псалми 84:2).

Тик-так, тик-так, тик-так... Часовникът тиктакаше уверено и безпощадно. Само два часа до началото на съботата. Мери въздъхна, докато оглеждаше малкия апартамент. Детските играчки все още бяха пръснати из хола. В кухнята цареше истинска бъркотия. Сара, най-малкото им дете, лежеше в леглото с треска; а за утре тя се беше съгласила да служи като салонен дякон в църквата. Това означаваше, че ще трябва да излязат от дома си 30 минути по-рано от обикновено. „Искаше ми се малко спокойствие утре“ – помисли си Мери.

Същевременно в другия край на града Джош, съпругът на Мери, стоеше на опашка, за да плати покупките за храна за идната седмица. Трафикът отново беше кошмарен. Опашките на касите бяха безкрайни. Като че ли всички бяха решили да пазаруват точно в този момент. „Имам нужда от почивка, не мога да продължавам така“ – простена Джош вътрешно. „В този живот би трябвало да има нещо повече.“

Животът ни се управлява от часа пик, от работното време, от медицинските прегледи, от разговорите по Skype , пазаруването и училищните занятия. Независимо дали ползваме обществен транспорт, караме малък скутер или управляваме миниван, за да превозваме семейството си, барабаненето на постоянната ангажираност със света наоколо заплашва да заглуши наистина важното.

Как да намерим почивка сред убийствената суматоха?