---
title: „Защото игото Ми е благо”
date: 28/07/2021
---

Вече отбелязахме, че употребата на „иго“ от Матей в този пасаж отразява юдейското разбиране на термина, както е и при други текстове от Новия Завет, отнасящи се до погрешното разбиране на закона.

`Гръцкият термин, преведен като „благо“ в Матей 11:30 , може да бъде преведен и като „добър, приятен, полезен и доброжелателен“. Мнозина около нас смятат Божия закон за тежък, труден за спазване и понякога неприложим. Как да им помогнем да открият красотата на закона и да им предадем любов към Законодателя?`

Родителите винаги помнят мига, в който детето им е направило първите си крачки. Неуверената първа стъпка е последвана от плаха втора, след това от трета – и тогава е най-вероятно детето да се спъне и да падне. Може да има малко сълзи и може би дори натъртване, но след като детето усети свободата на движението, то ще стане и ще опита отново. Ходи, падай, ставай, ходи, падай, ставай... Последователността се повтаря многократно, преди детето да може да ходи безопасно. И все пак, сред спъвания и падания, има едно гордо малко личице, което триумфално заявява: Татко, мамо, мога да ходя !

Ходенето с Исус вероятно невинаги ще е лесно, но винаги е добро и правилно. Може да се спънем, дори да паднем; но все пак можем да станем и да продължим напред, хванати за Неговата ръка.

`В Галатяни 5:1 Павел пише: „ И така, стойте твърдо в свободата, за която Христос ни освободи, и не се заплитайте отново в робско иго ”. Какво означава това? Как ни е освободил Христос? Каква е разликата между игото, което Той ни кара да носим, и „робското иго”, против което ни предупреждава Павел?`

Можем да бъдем сигурни, че каквото и точно да е имал предвид Павел под „робското иго“, той не говори за подчинението на Божия закон, Десетте заповеди. Напротив, чрез подчинение, чрез вяра, разбирането, че нашето спасение е сигурно, че не се основава на закона, а на Христовата правда, която ни покрива, можем да си осигурим истински покой и свобода.

`Защо животът на подчинение пред Божия закон е по-спокоен от този, в който не се подчиняваме на този закон?`