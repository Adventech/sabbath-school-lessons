---
title: Елате при Мене…
date: 24/07/2021
---

### За изучаване през седмицата
Матей 11:20-30; Матей 5:5; Второзаконие 18:15; Галатяни 5:1; Изход 18:13-22; Галатяни 6:2.

> <p>Стих за запаметяване</p>
> „Елате при Мене всички, които се трудите и сте обременени, и Аз ще ви успокоя“ (Матей 11:28).

„Елате при Мене всички, които се трудите и сте обременени, и Аз ще ви успокоя.“

Какво прекрасно обещание ни е дадено тук от Исус. В края на краищата, кой от нас понякога не се е чувствал отруден, ако не толкова от работа (макар че това често може да стане), от усилието и обременеността, които самият живот носи? Исус и тук ни казва, че да, Той знае през какво преминаваме и да, може да ни помогне – всъщност, ако Му позволим.

И тогава, след като ни заръчва да носим Неговото иго, допълва: „Защото моето иго е благо и бремето ми е леко“ ( Матей 11:30 ). С други думи, отървете се от игото и бремето, които носите (дайте Ми ги), а вместо това вземете Моите върху себе си, защото Моите са по-лесни за понасяне.

Как бихме могли да преживеем покоя, за който говори Исус? В крайна сметка живеем в свят, в който след греха Господ е казал на Адам: „С пот на лицето си ще ядеш хляб“ ( Битие 3:19 ). По този начин ние сме разбрали какво означава да се трудим и да носим тежки товари, които може да изглеждат твърде трудни за понасяне, поне от самите нас, без чужда помощ.