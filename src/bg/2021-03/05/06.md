---
title: „Моето бреме е леко”
date: 29/07/2021
---

Последното свидетелство на Исус от Матей 11:30 използва образността на носенето на бреме: „Защото Моето иго е благо и Моето бреме е леко”.

`Мойсей се радва да види тъста си Йотор, след като Израил напуска Египет и преминава през морето. Прочетете Изход 18:13-22 . Как изглежда носенето на бремето на друг човек в тази история?`

Изход 18:13 описва, че хората отиват при Мойсей, за да се съдят от сутрин до вечер. Когато тъстът на Мойсей вижда това, той искрено моли зет си да създаде организация, която ще му позволи да се фокусира върху важните неща, като същевременно повери на други да се грижат за по-обикновените дела. Писанието казва, че Мойсей се е вслушал в гласа на Йотор и е приложил тези живителни промени.

Когато Исус заявява, че Неговото бреме е леко, Той иска да ни напомни, че можем да разчитаме на Него, върховния Бременосец. Също като Мойсей, и ние трябва да научим, че имаме нужда от други, които да споделят нашите тежести. В 1 Коринтяни 12:12-26 образността на Павел за Христовото тяло предлага добра илюстрация за това как биха изглеждали споделените трудности. Нуждаем се от функциониращо тяло, за да сме в състояние да носим каквато и да било тежест. Имаме нужда от крака, ръце, рамене, мускули и сухожилия, за да носим каквото и да било.

`Прочетете Римляни 6:2 . Как взаимното носене на бремената ни помага да изпълняваме Христовия закон?`

Непосредственият контекст на този пасаж може да предложи известен жокер. В Галатяни 6:1 Павел заявява, че ако брат или сестра изпаднат в изкушение, ние трябва да възстановим този човек с кротък дух (не забравяйте свидетелството на Исус от Матей 11:29 , че Той е кротък). Носенето на бремето означава възстановяване на някого, който се е отклонил от правия път, за да помогнем на този човек да види божествената благодат. Но това също така означава да си помагаме един на друг, когато понасяме трудности – независимо дали ние, или те. Гръцкият термин за „бреме“ може да се отнася до тежък товар или камък. Това е напомняне, че всички носим товари и че всички се нуждаем от тези, които биха могли да ни помогнат да поемем бремето. Споделянето на тежестта е божествено определена църковна дейност, която изисква кротост и поражда състрадание.

`Помислете за последния път, когато някой ви помогна да носите бреме, с което се борехте. Защо това означаваше толкова много за вас? С облекчаването на чие бреме бихте могли да помогнете сега?`