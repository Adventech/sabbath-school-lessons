---
title: Съботната почивка
date: 28/08/2021
---

### За изучаване през седмицата
Битие 1:26,27; Битие 9:6; 2 Петър 2:19; Римляни 6:1-7; Изход 19:6; Йоан 5:7-16.

> <p>Стих за запаметяване</p>
> „Шест дни да се работи, а седмият ден е събота за тържествена почивка, за свято събрание: в нея да не извършвате никаква работа; във всичките ви жилища е събота на Господа“ (Левит 23:3).

Чуваме всякакви аргументи срещу спазването на седмия ден, нали? Говори се какво ли не – че Исус е променил съботата в неделя, че е премахнал съботата, че Павел го е направил или че апостолите са заменили седмия ден, събота, с неделя в чест на възкресението и т.н. През последните години някои от аргументите станаха по-изтънчени. Твърди се например, че Исус е нашата съботна почивка и следователно не е нужно да освещаваме този или който и да било друг ден. А разбира се, винаги ще съществува аргументът, колкото и странен да е той, че почивайки си в седмия ден, по някакъв начин се опитваме да си изработим пътя към небето.

От друга страна, някои християни се вълнуват повече от идеята за почивка, отколкото от ден за почивка, и макар да твърдят, че денят е неделя или че това не е важно, те са възприели библейската концепция за почивката и защо тя е важна.

Разбира се, като адвентисти от седмия ден ние разбираме вечното значение на Божия морален закон и че покоряването на четвъртата заповед – така, както е записана – е също толкова изработване на пътя ни към небето, колкото би било подчинението на петата, шестата, първата или всяка друга заповед.

Тази седмица ще разгледаме по-подробно почивката, която Бог ни е дал в съботната заповед и защо тя е толкова важна.