---
title: Разширено изучаване
date: 03/09/2021
---

„ През цялата седмица съботата трябва да е в ума ни, за да се подготвяме да я осветим според заповедта. Не бива да я пазим просто като изискване на Закона” (Уайт, Е. Свидетелства към църквата. Т. 6. Изд. „Ел Уай“, София, 2013 г., стр. 300)

„Цялото небе почита съботата, но не бездушно, без да прави нищо. В този ден трябва да се пробуди всяка душевна енергия, защото не се ли срещаме тогава с Бога и с Христос – нашия Спасител? Ние гледаме на Него чрез вяра“ (пак там, стр. 308)

„Божиите задължения са много по-големи в събота, отколкото в другите дни. Тогава Неговите чада изоставят всекидневните си дейности и прекарват времето си в размисъл и поклонение. В събота те измолват от Бога много повече блага, отколкото в другите дни. Те изискват Неговото специално внимание. Изпросват Неговите най-големи благословения. Бог не чака да мине съботата, та тогава да изпълни тези молби. Небето работи непрестанно. Така и хората не бива да престават да вършат добро. Съботата не е предназначена да се прекарва в безполезно бездействие. Законът забранява да се върши светска работа в Божия почивен ден. Трудът, чрез който се изкарва прехраната, трябва да спре. Забранена в този ден е и всяка работа за светски удоволствия или печалби. Но както Бог спря Своята творческа работа и си почина в събота и я благослови, така и човекът трябва да преустанови заниманията на своя всекидневен живот и да посвети светите часове за здравословна почивка, за богослужение и за свети дела. Изцелението на болния беше в пълно съгласие със закона. То прослави съботата“ (Уайт, Е. Копнежът на вековете. Изд. „Нов живот“, София, стр. 116).

**Въпроси за разискване**

`Грижата за околната среда се превърна в силно натоварен политически дебат в много страни. Как бихме могли ние като адвентисти да бъдем добри настойници на природата, без да се впускаме в политически полемики?`

`Служенето започва от ума. Как бихме могли да насърчим мисленето да служим на хората около нас (в нашите семейства, църкви и общности) по-пламенно? Как съботата ни предлага повече възможности да правим точно това?`

`Всяка събота ни се напомня, че цялото човечество е създадено от Бога. Тя ни помага да видим хората през Божиите очи. Как съботата следва да ни помогне да помним, че расовите, етническите, социално-икономическите и половите различия са без значение, когато става въпрос за това, че хората са направени по Божия образ и са обект на Неговата любов?`

Тази събота, 04.09.2021 г. , ще се молим за църкви „Каварна” и „Казанлък”.