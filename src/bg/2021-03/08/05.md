---
title: Твърде изморен, за да бяга
date: 18/08/2021
---

Илия вече е твърде изморен, за да продължи да бяга. Затова отново произнася молитва. Тази молитва е твърде различна от изпълнената с вяра молитва, на която Бог е отговорил на планината Кармил ( 3 Царе 18:36,37 ) пред свещениците и пророците на Ваал, членовете на царския двор и обикновените хора. Този път се моли с простичка, кратка молитва на отчаян човек.

`В 3 Царе 19:4 Илия заявява, че не е по-добър от бащите си. За какво говори той?`

Когато Илия най-накрая спира да бяга, го връхлита чувство за вина. Той осъзнава, че неговото бързо оттегляне е лишило Израил от чудесна възможност за реформация. Осъзнава, че е разочаровал тези, които са се нуждаели от него. И е безсилен да направи нещо по въпроса. Така в болезнения момент на самовглъбение, познавайки добре историята на своя народ, той вижда себе си такъв, какъвто е в действителност.

Подобен момент може да е болезнено откровение за всекиго от нас, нали? Тоест да се видим такива, каквито сме. Колко благодарни трябва да сме за обещанието, че колкото и грешен да е бил животът ни, в Христос Бог ще ни види такива, какъвто вижда самия Исус. Каква по-голяма надежда можем да имаме от това, че чрез вяра можем да изискаме за себе си Христовата правда? (Вж. Филипяни 3:9 )

Независимо от това, депресията е в състояние да ни засмуче в тъмния водовъртеж на ненавистта към собствената ни личност. И понякога започваме да мислим, че смъртта е единственият изход.

Изглежда, такъв е и случаят с Илия. Нещо твърде непосилно за него. Той казва: „Стига сега, Господи. Вземи душата ми, защото не съм по-добър от бащите си“ ( 3 Царе 19:4 ).

Добрата новина е, че великият Лечител не осъжда Илия. Бог разбира по-добре от нас срещу какво сме изправени, докато се борим с депресията.

„Мо­же да не при­те­жа­ва­ме ни­как­во за­бе­ле­жи­мо до­ка­за­тел­с­т­во точ­но в мо­мен­та, ко­га­то ли­це­то на на­шия Из­ку­пи­тел се на­веж­да над нас със съ­чув­с­т­вие и лю­бов, и все пак то­ва да е та­ка. Мо­же да не чув­с­т­ва­ме ви­ди­мо Не­го­во­то до­кос­ва­не, но ръ­ка­та Му по­чи­ва вър­ху нас с лю­бов и със­т­ра­да­тел­на неж­ност” (Уайт, Е. Пътят към Христос. Изд. „Нов живот“, София, стр. 95).

Бог знае и разбира, че „пътуването е твърде дълго“ ( 3 Царе 19:7 ) за нас, но понякога трябва да изчака, докато не спрем да бягаме. Чак тогава може да се намеси.

Понякога хората, които се давят, стават толкова объркани, че се борят да се освободят от своя спасител. След това спасителят трябва да се отдръпне и да изчака, за да осъществи спасяването, докато жертвата всъщност не изпадне в безсъзнание.

`Каква надежда и утеха бихте могли да намерите в следните текстове: Псалми 34:18; Матей 5:1-3; Псалми 73:26; Исая 53:4-6 ?`