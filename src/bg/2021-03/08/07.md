---
title: Разширено изучаване
date: 20/08/2021
---

„С постоянната промяна на обстоятелствата, промяната навлиза в нашата опитност и тези промени или ни ободряват, или ни отчайват. Но промяната на обстоятелствата няма силата да промени Божието отношение към нас. Той е същият вчера, днес и завинаги; и ни моли да имаме безрезервно доверие в Неговата любов“ (Уайт, Е. В небесните места. Стр. 120 – англ. изд.).

„С постоянство гледайте към Исус, отправяйте мълчаливи молитви с вяра, хващайте се за Неговата сила, независимо дали усещате някакви чувства или не! Вървете напред, като че всяка изречена молитва е представена пред трона на Бога и є е отговорено от Онзи, Чиито обещания никога не пропадат. Вървете право напред, като пеете на Бога в сърцата си дори и когато сте депресирани от чувство на тежест и тъга. Говоря ви като човек, който познава тези преживявания ­ светлината ще дойде, радостта ще бъде ваша и мъглата и облаците ще бъдат разпръснати. Тогава преминаваме от потискащата сила на сянката и мрака към ясната слънчева светлина на Божието присъствие” (Уайт, Е. Избрани вести. Кн. 2. Изд. „Ел Уай“, София, стр. 261).

**Въпроси за разискване**

`Често е много трудно да се помогне на човек, страдащ от психични разстройства или депресия. Каква би била добрата стратегия, така че вашата църква да се научи как да служи по-ефективно на страдащите от депресия?`

`Често се борим да бъдем отворени и честни пред Бога. Прегледайте някои псалми и вижте колко отворени и честни са библейските автори пред Господа. Как да създадем атмосфера на откритост и честност в своята местна църква?`

`Молитвата често е трудна, когато се изправим пред депресията. Обсъдете силата на ходатайствената молитва за тези, които не могат сами да се молят за себе си.`

`Защо е толкова важно да помним, че вярата не е чувство? Само защото сме депресирани, обезсърчени, изплашени и притеснени, не означава, че ни липсва вяра или доверие в Бога. Означава просто, че в момента сме депресирани, обезсърчени, изплашени и притеснени, както всички сме били в един или друг етап от живота си. Как да научим, че в моменти като този протягането на ръка с вяра е толкова жизненоважно, колкото и трудно да ни се струва?`

`Каква голяма надежда бихте могли да извлечете от историята на паралитика, особено ако греховният начин на живот ви е причинил болести и трайно страдание?`

Тази събота, 21.08.2021 г. , ще се молим за църкви „Долни Цибър” и „Долни чифлик”.