---
title: Свободни да си починем
date: 14/08/2021
---

### За изучаване през седмицата
Марк 2:1-12; 3 Царе, 18 гл.; 3 Царе 19:1-8; Матей 5:1-3; Исая 53:4-6; 4 Царе 2:11.

> <p>Стих за запаметяване</p>
> „Господ е светлина моя и избавител мой; от кого ще се боя? Господ е сила на живота ми; от кого ще се уплаша?“ (Псалми 27:1).

Много от хората, които Исус среща по време на земното Си служене, са болни, понякога дори до смърт. Те се стичат при Него за изцеление и за почивка от страданията си. И винаги ги получават.

Понякога Той просто изговаря някоя дума и те са напълно възстановени. Друг път докосва болните и по чудо те биват излекувани. Понякога ги отпраща и изцелението се случва още докато вървят по пътя си. Исус изцелява мъже, жени, деца, евреи, езичници, богати и бедни, семпли хора. Най-лошите случаи на проказа и слепота не остават извън полезрението Му. Всъщност Той дори лекува онези с най-лошата от всички „болести“ – смъртта.

Тази седмица разглеждаме два много различни примера за изцеление. В единия страдащият е толкова болен, че дори не може сам да отиде при Исус. Симптомите му са съвсем ясни за всички. В другия случай няма видими симптоми. И в двете истории изцелението идва по Божието време и начин.

Докато изследваме темата за почивката от болките и страданията, ще обмислим и въпроса, който всички ние, в един или друг момент от своето християнско ходене, сме преживели. И какво се случва, когато нашите молитви за изцеление останат без отговор?

Как и тогава да намерим покой?