---
title: Разширено изучаване
date: 10/09/2021
---

„Невинаги сме готови да отидем при Исус със своите изпитания и трудности. Понякога изливаме неволите си в ушите на хората и разказваме своите страдания на онези, които не могат да ни помогнат, а пренебрегваме да поверим всичко на Исус, Който може да промени тъжния път в пътищата на радост и мир. Отричането от себе си, саможертвата придава слава и победа на кръста. Божиите обещания са твърде скъпоценни. Трябва да изучаваме Словото Му, ако искаме да разберем Неговата воля. Думите на вдъхновение, внимателно изучени и изпълнени на практика, ще отведат стъпките ни по правата пътека, където можем да вървим, без да се препъваме. О, да можеха всички, служители и народ, да отнесат своите товари и неясноти при Исус, чакащ да ги приеме и да им даде мир и почивка! Той никога няма да изостави онези, които му се доверяват“ (Уайт, Е. Знамения на времето , 17 март 1887 г., стр. 161).

„Можеш ли, скъпи младежо, да гледаш с радостна надежда и очакване към времето, когато Господ, твоят праведен Съдия, ще изповяда името ти пред Отец и пред святите ангели? Най-добрата подготовка, която можеш да направиш за Второто пришествие на Христос, е да си починеш с твърда вяра във великото спасение, осигурено ни при Неговото първо идване. Трябва да вярваш в Христос като личен Спасител“ (Уайт, Е. Нашето високо призвание. Стр. 368 – англ. изд.).

**Въпроси за разискване**

`Какво толкова специално има в съботата, седмия ден, та тя загатва за Божията небесна почивка за Неговия народ? Тоест как почивката на съботата ни помага да предвкусим вечността?`

`Умилостивението означава помирение и посочва пътя обратно към Бога. Помислете за следното важно свидетелство, записано в Римляни 5:11: „И не само това, но и се хвалим в Бога чрез нашия Господ Исус Христос, чрез Когото получихме сега това примирение“. Ако някой ви попита: „Какво означава да се примирите с Бога и какво променя това примирение в живота ви“, какво бихте отговорили?`

`Как да избегнем съсредоточаването в несъществените неща в своя християнски живот? Какво ни държи фокусирани върху голямата картина, предложена в Божието Слово?`

`Помислете отново за всички грешки и липса на вяра, проявени от Израилевите чада в пустинята. Въпреки че подробностите за техните предизвикателства се различават от нашите (ние не се лутаме из необятна пустиня), какви общи принципи съществуват? Тоест как в нашето собствено християнско ходене можем да се сблъскаме със същите предизвикателства като тях и как да се поучим от техните грешки?`

Тази събота, 11.09.2021 г. , ще се молим за църкви „Калофер” и „Каравелово”.