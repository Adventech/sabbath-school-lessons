---
title: Неспокойни и бунтовни
date: 03/07/2021
---

### За изучаване през седмицата
Числа 11:1-33; Числа 12:1-13; Числа 13:27-33; Числа 14:1-23; 1 Коринтяни 10:1-11; Числа 14:39-45.

> <p>Стих за запаметяване</p>
> „ Копнее и даже примира душата ми за дворовете  Господни ; сърцето ми и плътта ми викат към живия Бог “ (1 Коринтяни 10:11).

Много хора през вековете са съобщавали за странно, неспокойно поведение при кучетата и другите домашни животни преди големи земетресения.

Учените са установили, че животните са в състояние да доловят първата от сеизмичните вълни при земетресението – вълната от промяна в налягането, която пристига преди вторичната разтърсваща вълна. Може би това обяснява сведенията, че животните се държат объркано или неспокойно точно преди земята да започне да се тресе. Някои животни, като слоновете, могат да усетят нискочестотните звукови вълни и вибрации при първите по-слаби трусове, които хората изобщо не са в състояние да доловят.

Няколко минути преди земетресението с магнитуд 5,8, ударило района на столицата Вашингтон, САЩ, на 23 август 2011 г., някои от животните в Националния зоопарк на института „Смитсониън“ започнали да се държат необичайно. Сред тях били лемурите, които започнали да крещят силно около 15 минути, преди земята да започне да се тресе.

В урока през тази седмица ще разгледаме някои примери за странно безпокойство на човека, породено не от предстоящи природни бедствия като земетресение, а по-скоро от естествената греховност на падналите човешки същества. Хората просто не си почиват в това, което Христос предлага на всички, отишли при Него с вяра и покорност.