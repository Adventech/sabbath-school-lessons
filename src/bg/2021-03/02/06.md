---
title: Вяра срещу самонадеяност
date: 08/07/2021
---

`Какви сходства виждате в скитанията на Израил из пустинята и Божия народ, живеещ точно преди Второто пришествие на Исус? (Вж. 1 Коринтяни 10:1-11. )`

Историческият Божи народ се скита из пустинята на път към Обетованата земя. Тази пустиня има много лица. В момента тя изглежда като безкрайна медийна стена, постоянни звукови сигнали от входящи съобщения и дълбок рев на неспирното забавление. Опитва се да ни продаде порнография вместо любов и материализъм като отговор на нашите проблеми. Ако просто можехме да бъдем малко по-здрави, малко по-млади, малко по-заможни, малко по-секси – това би разрешило всичките ни проблеми.

Също като израилтяните, ние сме неспокойни в своето търсене на мир и толкова често го дирим на погрешни места.

`Как израилтяните реагират на Божия съд в Числа 14:39-45 ?`

Реакцията на Израил към божествения съд е типична. „Съгрешихме“, казват те. „Ето ни; и ще вървим напред към мястото, което Господ ни е обещал“ ( Числа 14:40 ).

Половинчатото посвещение прилича на лошо поставена ваксина – тя просто не действа. Днес лекарите препоръчват имунизация срещу хепатит Б веднага след раждането в рамките на първите 24 часа от живота. Това е добро начало. Въпреки това, след първата инжекция, ако няма втора или трета поддържаща имунизация, приложени в точното време и в правилните дози, няма да има защита срещу хепатит Б.

Бунтовното преобразяване на Израил, за което сме уведомени от последните стихове на Числа, 14 глава , води до смърт и разочарование, тъй като израилтяните сега отказват да приемат новите Божии напътствия и упорито започват атака без ковчега на завета и без водителството на Мойсей.

Самонадеяността струва скъпо; тя води до смърт. Много често самонадеяността е движена от страх. Когато се страхуваме от нещо, вземаме решения, за които по-късно съжаляваме.

`Помислете за някой случай, когато сте действали с вяра, и случай, когато сте постъпвали самонадеяно. Каква беше решаващата разлика?`