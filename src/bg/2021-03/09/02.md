---
title: Прелюдия към почивката
date: 22/08/2021
---

Бог е там, в началото. Господ Бог говори и става. Светлината разделя деня от нощта; небесната твърд, небето и моретата биват изговорени в съществувание на втория ден; сушата и растителността следват на третия. Бог формира основната рамка на времето и географията и след това я изпълва през следващите три дни. Светилата управляват небето денем и нощем. За разлика от историите на повечето древни цивилизации, библейският разказ за Сътворението ясно показва, че Слънцето, Луната и звездите не са божества. Те се появяват на сцената едва на четвъртия ден и са подчинени на словото на Създателя.

Описанието на Мойсей за дни пети и шести ( Битие 1:20-31 ) е изпълнено с живот и красота. Птици, риби, сухоземни животни – всички те изпълват пространството, приготвено от Бога.

`Какво показва Божията оценка за Сътворението? Прочетете Битие 1:1-31 .`

Това не е просто някакво пространство, създадено от Бога; това е съвършеното място . Земята гъмжи от живи създания. Като рефрен на лесно запомняща се мелодия, Бог продължава да казва след всеки ден, че е това е „добро”.

`Каква е разликата между създаването на човечеството и останалата част от сътворения свят? Прочетете Битие 1:26,27 и Битие 2:7,21-24.`

Бог се навежда и започва да оформя кал. Създаването на човечеството по Божи образ и подобие е нагледен урок за интимност и близост. Бог се навежда и вдъхва живот в ноздрите на Адам и става живо същество. Специалното сътворяване на Ева от реброто на Адам добавя още един важен елемент към творческата седмица. Бракът е част от Божия замисъл за човечеството – свещено доверие за партньорство между ’ ish и ’ ishshah – „мъж“ и „жена”.

Този път, когато Бог поглежда всичко, което е направил на шестия ден, рефренът звучи по-различно: „И Бог видя всичко, което сътвори; и ето, беше твърде добро“ ( Битие 1:31 ).

`Помислете колко коренно се различава библейската история за Сътворението от това, което ни учи човечеството без водителството на Божието Слово. Какво разбираме от наученото за това колко трябва да разчитаме на Божието Слово за разбиране на истината?`