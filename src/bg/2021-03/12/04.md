---
title: Мисията е изпълнена
date: 14/09/2021
---

В сравнение с който и да било град в Израил, Ниневия е огромен град. Това е „град голям у Бога, на три дни ход“ ( Йона 3:3 , синодален превод).

`Прочетете Йона 3:1-10 . Каква е реакцията на хората от това нечестиво място? Какви поуки можем да извлечем от тази история за себе си в опитите си да свидетелстваме на другите?`

Докато обхожда града, Йона прогласява Божията вест: „Още четиридесет дни и Ниневия ще бъде разрушена!“ ( Йона 3:4 ). Вестта попада точно в десятката. Въпреки че не са ни дадени повече подробности, става ясно, че тя е посята във възприемчиви уши и хората от Ниневия (колективно!) повярват в предупредителните думи на Йона.

По типичен близкоизточен начин ниневийският цар издава указ, за да демонстрира промяната на сърцето. Всички – включително животните – трябва да постят и да скърбят (как скърбят животните, текстът не казва). Царят слиза от трона си и сяда в пръстта на земята, което е много важен символичен акт.

`Прочетете Йона 3:6-9 . Сравнете с Йеремия 25:5; Йезекиил 14:6 и Откровение 2:5 . Какви елементи са включени в речта на царя, които показват, че той разбира какво представлява истинското покаяние?`

Проповедта е кратка, посветена на целта, но изпълнена с правилна теология относно истинското покаяние. Докато Йона проповядва, Светият Дух трябва усилено да е работил в сърцата на ниневийците.

Те не са можели да се възползват от всички истории за Божието нежно водителство, които са имали на разположение израилтяните, но въпреки това отговарят положително. Всъщност казват: „Нека разчитаме на Божията милост, а не на нашите собствени постижения! Нека се осланяме напълно на Неговата доброта и благодат“.

Странното е, че Йона, лично, от първа ръка е изпитал Божията благодат, като че ли смята Божията благодат за нещо толкова изключително, че само неколцина имат възможност да си починат в нея.

`Защо покаянието е толкова важна част от християнската опитност? Какво означава истински да се покаем за греховете си, особено за греховете, които повтаряме отново и отново?`