---
title: Неспокойният пророк
date: 11/09/2021
---

### За изучаване през седмицата
Йона, 1-4 гл.; Йеремия 25:5; Йезекиил 14:6; Откровение 2:5; Лука 9:51-56; Юда 1-25.

> <p>Стих за запаметяване</p>
> „А Аз не трябваше ли да пожаля онзи голям град Ниневия, в който има повече от сто и двадесет хиляди души, които не умеят да различават дясната си ръка от лявата, освен многото добитък“ (Йона 4:11).

Една от най-интересните истории в Писанието е тази на Йона. Ето го – Божи пророк, призован от Небето и все пак – какво? Бяга от Божия призив. После, след като е убеден по драматичен начин да промени решението си и да се покори на Господа, той го прави, но само за да извърши какво? Да се ​​оплаква, че хората, на които е бил призован да свидетелства, действително са се покаяли и са се спасили от унищожението, което в противен случай би ги сполетяло!

Какъв пример за човек, който не е в покой, няма мир – дори дотам, че да извика: „Затова, моля Ти се, Господи, вземи още сега живота ми; защото ми е по-добре да умра, отколкото да живея!”( Йоан 4:3 ).

Самият Исус се позовава на историята на Йона, казвайки: „Ниневийските мъже ще се явят на съда с това поколение и ще го осъдят, защото те се покаяха чрез Йоновата проповед; а, ето, тук има повече от Йона” ( Матей 12:41 ). Наистина повече от Йона! Ако не беше такъв, Той не би могъл да е наш Спасител.

Тази седмица нека да разгледаме Йона и какво можем да научим от неговото безпокойство и липса на мир.