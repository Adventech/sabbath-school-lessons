---
title: Разширено изучаване
date: 17/09/2021
---

„ Голяма бе отговорността, възложена на Йона чрез това поръчение. И все пак Този, Който го бе натоварил да отиде там, можеше да поддържа служителя Си и да му даде успех. Ако пророкът се бе подчинил, без да се съмнява, щеше да си спести много мъчителни преживявания и да получи изобилно благословение. Но въпреки това Господ не го изостави в часа на отчаянието му. Чрез низ от изпитания и необикновени случки бе възвърнато доверието му в Бога и в Неговата неограничена сила да спасява”(Уайт, Е. Пророци и царе. Изд. „Нов живот“, София, стр. 137).

„До хиляди може да се стигне по най-обикновен и скромен начин. Най-интелектуалните, онези, които изглеждат най-надарени, често се освежават от най-простите думи на обичащите Бога и на умеещите да говорят за тази любов така естествено както светският човек говори за най-дълбоко интересуващите го неща” (Уайт, Е. Притчи Христови. Изд. „Ел Уай“, София, 2013 г., стр. 147).

**Въпроси за разискване**

`„Божи пророк“, който е разстроен, че хората, на които Бог го е призовал да свидетелства, са приели спасението? Как да разбираме това отношение от страна на Йона? Какъв силен пример за Божието дълготърпение към Неговия народ дори когато хората постъпват противно на светлината, която им е била дадена!`

`Историята на Йона, изглежда, подсказва, че Бог не само се занимава със спасяването на своенравни хора, но и е много заинтересован да преобрази Своите последователи. Как бихме могли да получим „ново сърце“ и „нов дух“ дори ако вече познаваме Господа и истината за това време? Каква е разликата между това да познаваме истината и да бъдем преобразени чрез нея?`

`Прочетете отново книгата на Юда. Каква е основната вест на книгата и защо тази вест е актуална за нас като църква днес?`

`По какъв начин опитът от работата за спасението на другите ни се отразява толкова добре в духовно отношение?`

`Каквито и основателни причини да има или да смята, че има Йона за нежеланието си да отиде в Ниневия, Бог му показва колко много всъщност греши. Какво отношение бихме могли да имаме към другите, което да отразява същото погрешно отношение, проявено от Йона?`

Тази събота, 18.09.2021 г. , ще се молим за църкви „Кардам” и „Карлово”.