---
title:  Силата на Словото
date:   06/07/2024
---

#### inTro

Прочети Лука 15. Вникни в библейския текст.

**Силата на Словото**

Някога губили ли сте нещо с голяма сантиментална стойност? Повечето неща на този свят могат да бъдат заменени, но някои неща са просто незаменими. Спомнете си за специален подарък от някой любим човек, снимка от детството, която извиква носталгия или сувенир от любимо пътуване. Ако такъв предмет се изгуби, се усеща като че ли липсва част от живота ни.

Угнетението от загубата на близък е много по-дълбоко, от която и да е изгубена вещ. Ако някой изчезне, се полагат всички усилия да бъде открит. В такава ситуация, изглежда няма ограничение спрямо времето, парите и ресурсите, които хората са готови да изразходват, за да намерят изчезнал любим човек. Вероятно, всеки родител е изпитвал внезапна паника щом изгуби малкото си дете от поглед. Често се оказва, че детето просто се е скитало по улицата или е зад ъгъла и всичко бързо се разрешава.

Заедно със съпругата ми изпитахме тази паника по време на една лагерна среща. И двамата бяхме заети в разговори и внезапно двугодишния ни син изчезна. Хукнахме към близкото езеро, опасявайки се, че е паднал във водата. Скоро мнозина се присъединиха към търсенето. Само няколко минути по-късно, открихме нашето момче да се разхожда спокойно из една от другите стаи на горния етаж. Изпитахме огромно облекчение и радост щом го открихме.

За нас, в съвременния свят, това преживяване не е ново. Хората били в захлас от притчата на Исус, притча за един изгубен син – всъщност двама сина, и двамата изгубени поради своя избор. Тази притча изявява същността на евангелието: един Бог, който копнее за човечеството. Исус дойде да потърси и спаси изгубените: всеки един от нас!

#### inScribe

Препиши любимите си стихове от Лука 15. Можеш също така да преразкажеш библейския текст или да го представиш схематично.

` `