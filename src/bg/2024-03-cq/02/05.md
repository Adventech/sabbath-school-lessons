---
title:  Божията любов към изгубените
date:   10/07/2024
---

#### inVitе

Разгледай Лука 15 отново и открий Исус в него.

`Как преоткриваш Исус тук?`

`Какво ти казва Исус чрез този текст?`

`Какъв е твоят отговор на този призив на Исус? Помоли се.`

**Божията любов към изгубените**

Лука 15 глава започва по следния начин: „А всички бирници и грешници се приближаваха до Него да Го слушат. А фарисеите и книжниците роптаеха и казваха: Този приема грешниците и яде с тях. “ (Лука 15:1,2). За да върне изгубените отново при Бога, Исус ги търсил и посрещал там където са. Исус се интересувал от изгубените грешници и се радвал когато успявал да намери дори и само един.

При друг случай, Исус решил да обядва заедно с богатия бирник Закхей. (Лука 19) Той не прекарал времето си със Закхей напразно, а му оказал такова впечатляващо влияние, че той решил да започне да живее нов живот от този ден нататък. Исус ясно показал, че е дошъл на този свят, за да намери и спаси изгубените. (ст. 10)

Притчите на Христос в Лука 15 глава разкриват естеството на Неговото служение на земята, но също така разкриват неправилните мисли и действия на тези, които изповядват, че следват Бог, но отбягват другите. Фарисеите изказали своето неодобрение спрямо желанието на Христос да общува с бирници и грешници. Ако фарисеите бяха слушали внимателно втората половина на притчата за блудния син биха разбрали, че Исус говори за тях.

По-големият брат в историята е поразително олицетворение на фарисеите по времето на Исус. Те отказвали да се радват за спасените грешници, защото ги осъждат като недостойни да получат Божията помощ и благословения. В тази притча Христос разкрива бащинския интерес към блудния син и към по-големия брат. По време на своето служение на земята Христос се стреми да достигне както блудниците, така и лицемерите. Исус се сблъсквал с нарастваща враждебност от страна религиозните водачи, но Той не позволявал това да го спре да общува с изгнаниците и да ги води в царството Си.

Историите в Лука 15 са мътно отражение на невероятните усилия, които небето полага, за да намери и спаси изгубените. Разказите трудно могат да обхванат в пълнота безценния дар, който небето ни дава чрез личността на Исус Христос. Когато размишляваме над благата вест проповядвана от Исус, ние можем да изпитваме увереност спрямо бъдещето. “И така, какво да кажем за това? Ако Бог е откъм нас, кой ще бъде против нас? Онзи, Който не пожали Своя Син, но Го предаде за всички ни, как няма да ни подари заедно с Него и всичко?” ( Римляни 8:31,32). Притчите в Лука 15 глава ни напомнят, че Бог е готов да направи и да даде всичко, за да осигури нашето спасение.

`Как може да се приближим до хора, които са изгубени, за да ги доведем при Христос?`