---
title:  Два вида загуба
date:   08/07/2024
---

#### inTerpret

`Какви специални послания носи Лука 15?`

`Кои части от него са трудни?`

`Какви въпроси възникват в теб?`

`Кои са библейските принципи, които откриваш в текста?`

`В коя област от живота си можеш да приложиш библейския текст?`

**Два вида загуба**

Тази история е позната като притчата за блудния син, но ние с основание бихме могли да я наречем притчата за изгубените синове. В началото тези два персонажа изглеждат доста различни, но всъщност удивително си приличат!

По-големият син бил лоялен, той продължавал да служи на баща си докато неговия по-малък брат напуснал дома. Когато големият син научил за завръщането на своя брат и за празненството организирано в негова чест, отказал да се присъедини. Той бил разярен. Бащата напуснал празненството, за да се опита да го вразуми, но обърнете внимание как той се възпротивява: “Ето толкова години ти работя и никога не съм пристъпил една твоя заповед...” (Лука 15:29). Големият син се смятал за заслужил и превъзхождащ брат си, поради годините си на служба в бащиния дом. Бащата отговорил: “Синко, ти си винаги с мене и всичко мое е твое.” (стих 31). За съжаление по-старият брат не осъзнавал взаимоотношенията, на които би могъл да се наслаждава през цялото време. По някога ние свикваме с религиозните церемонии, без да си даваме сметка за благословенията, които ни обграждат.

Големият син не се опълчил срещу баща си, както направил по-малкият, а напротив, гледал на себе си като слуга. В неговата представа взаимоотношенията с баща му били само договор. Той си мислел: “Аз служа, следователно заслужавам награда!” Това не звучи ли познато? Нещо подобно предложил и по-малкият брат, когато се завърнал. И двамата сина имали изкривена представа относно взаимоотношенията с баща им. И двамата ламтели за богатството и състоянието му. Единият се стремял до постигне това като го напуснал, докато другият се опитвал да постигне същото оставайки при него. Първият се стремял да управлява съдбата си като нарушавал правилата, докато другият искал да постигне същото като ги спазвал.

Исус цели да илюстрира два начина, по които можем да сме изгубени: да отхвърляме и да се противопоставяме на Бог чрез неморалност или безбожие, но същият резултат може да се постигне чрез моралност и религиозност, ако ни липсва лична връзка с Него. Грехът често се прикрива с лицемерие. За съжаление мнозина християни следват стъпките на по-големия брат. Ние не можем да използваме Бог само, за да получим това което искаме. Трябва да Го опознаваме и да изграждаме връзка с Него! Трябва да се покоряваме на Бог, понеже обичаме какъв и кой е Той, а не заради това, което получаваме! Грехът на по-младия брат е явен и Исус разкрива силата на покаянието в неговия живот. Но Христос ни остава в неизвестност спрямо по-големия брат. Притчата е с отворен край; нямаме сведения дали големият син се присъединява към празненството или не. Несигурният завършек ни навежда на мисълта, че Бог умолява всички ни да се присъединим към тържеството. Историята трябва да ни подтикне да се вгледаме в собствените си сърца.

`Как се отнасяте спрямо вашия Небесен Баща? Как може да избегнете да мислим на принципа “вземане-даване”, присъщ на един слуга?`