---
title:  Призив за покаяние
date:   07/07/2024
---

#### inGest

* Огради повтарящите се думи/идеи.
* Подчертай важните за теб думи/идеи.
* Свържи със стрелки онези думи/идеи, които се допълват.
* Наизусти любимия си стих.

**Призив за покаяние**

Притчите на Исус не са само интересни истории; те имат силата да ни преобразяват, както подсказва и общото заглавие за това тримесечие. За да може поученията на Христос да ни променят, ние трябва да разпознаем себе си в тях и това никак не е трудно в Лука 15 глава. В притчата за блудния син, по-младият от двамата знае, че е изгубен и знае как да се върне при баща си, но се колебае да го направи. Всеки от нас e напускал Отца в някакъв момент и мнозина се колебаят да се върнат при Него поради редица причини.

В крайна сметка, Бог е този, който ни открива независимо къде се намираме. Той ни посреща и привлича към Себе Си. Когато бащата вижда своя непокорен син в далечината, изтичал да го посрещне, целунал го и след това го прегърнал. Това било нечувано за културата, в която Исус разказва тази притча. За да поправи стореното, провинилият се син трябвало да извърви дълъг път в тази култура на честта, в която презрението към родителите не се толерирало. Синът очаквал строгия отговор на баща си и се подготвил предварително, като отправил следното предложение: да бъде считан за слуга вместо за син! Той смятал, че ако положи достатъчно усилия, някак си ще може отново да спечели благоволението на баща си. Синът останал изненадан и изумен от милостта и състраданието му! Греховете му били опростени и той бил възроден като син! Колко дълбока е Божията любов и колко всеобхватна е Неговата милост към грешниците!

Тази притча разкрива истинското значението на покаянието: призив да променим посоката. Да се покаем истински означава, че изпитваме съжаление за греха и желание за промяна на сърцето. Покаянието е двуизмерно: да се откажем от греха и да се обърнем към Бога. Истинското обръщане не е просто промяна на поведението, а всъщност едно дълбоко преобразяване на сърцето. Така ние се предаваме на Бог, за да извърши в нас това, което не можем да направим сами. Само Божията доброта може да ни води към покаяние (Римляни 2:4), тя ни привлича към Него. Искрената промяна се случва, когато откликнем на Божията любов и чрез вяра приемем новата самоличност, която нашият небесен Отец ни дава.

Нищо не може да сдържи бащината радост от завръщането на сина му, защото той е бил мъртъв, но сега е оживял. Евангелието е добрата вест, че в Исус ние можем да преминем от духовна смърт, предизвикана от нашите грехове и престъпления, към нов живот в и чрез Христос! Независимо колко сме се отдалечили, Исус приема всеки човек, който желае помирение и ново начало. 

`По какви начини сте изпитвали Божията доброта, която ви води към покаяние и промяна ?`

`Какви доказателства имате за Божията любов лично към вас?`