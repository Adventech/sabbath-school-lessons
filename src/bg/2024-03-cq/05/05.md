---
title:  Исус, нашата стълба
date:   31/07/2024
---

#### inVitе

Разгледай Лука 11:1-13 отново и открий Исус в него.

`Как преоткриваш Исус тук?`

`Какво ти казва Исус чрез този текст?`

`Какъв е твоят отговор на този призив на Исус? Помоли се.`

**Исус, нашата стълба**

Чрез притчата за настойчивият приятел, Исус ни учи, че Бог е достъпен и отзивчив. Други части на Писанията обясняват, че Исус извървява пътя за нас, за да можем да се обърнем към Небесния ни Баща. Исус учи Своите апостоли, “Аз съм пътят, и истината, и животът; никой не дохожда при Отца, освен чрез Мене.” (Йоан 14:6)

Когато Натанаил решава да стане един от последователите на Исус, Исус му казва: “Истина, истина ви казвам, Отсега ще видите небето отворено, и Божиите ангели да възлизат и слизат над Човешкия Син. (Йоан 1:51). Яков, патриархът на стария завет, също е свидетел на тази ангелска връзка между небето и земята, в момент когато бяга, за да спаси живота си: “И сънува, и ето стълба изправена на земята, чийто връх стигаше до небето; и Божиите ангели се качваха и слизаха по нея.” (Битие 28:12). Яков вижда тази стълба да достига от земята до небето. Нашият достъп до небето е гарантиран чрез Исус, поради което ние се молим в името на Исус. Заради това, което Исус е направил и победата, която е спечелил, всичките Божии обещания сега са наши. Апостол Павел описва това по следния начин: “' понеже Божиите обещания, колкото много и да са те, в Него са „Да“; затова и чрез Него ( Христос ) (2 Кор. 1:20).

Можем да се молим за Божиите обещания: “Мили Господи, Ти си казал, Ще опазиш в съвършен мир непоколебимия ум, защото на Теб уповава.” (Исая 26:3). Ти си обещал, че мога спокойно да легна и да спя, защото Ти, Господи, ще ме пазиш в безопасност. (Псалми 4:8). Ти си казал, че отнемаш страха ми и ще ми дадеш любов и себевладение. (2 Тимотей 1:7). Ти си обещал, че когато започнеш добро дело в някой, Ти ще го усъвършенстваш. (Филипяни 1:6). Ти си казал, че не трябва да ни дотяга да вършим добро, защото своевременно ще пожънем (Галатяни 6:9). Ти си обещал, че ще ме събуждаш всяка заран и ще ми даваш правилните думи да говоря на уморения (Исая 50:4). Ти си казал, че словото Ти няма да се върне при Теб напразно, но ще благоуспее в онова, за което го изпращаш (Исая 55:11). Ти си обещал, че всичките ти чада ще бъдат научени от Господа и голям ще бъде мирът им (Исая 54:13). Ти си казал, че когато не знаем как да се молим, Твоят Дух ще ходатайства в нашите неизговорени стенания (Римляни 8:26).”

Благодарение на Исус ние можем да се обръщаме към Божия престол с голям кураж: “И така, като имаме велик Първосвещеник Исус, Божия Син, Който е преминал до най-високите небеса, нека държим това, което сме изповядали. Защото нямаме такъв първосвещеник, който да не може да състрадава с нас в нашите слабости, а имаме Един, Който е бил във всичко изкушен като нас, но пак е без грях. Затова нека пристъпваме с дръзновение към престола на благодатта, за да придобием милост и да намерим благодат, която да помага в подходящото  време.” (Евреи 4:14-16). Да запомняме и  цитираме Божиите обещания изпълва сърцата ни със смирена смелост по време на молитва, защото знаем, че Той копнее да чуе нашите молитви и е готов да ги изпълни.

`Какви библейски обещания сте поискали в молитва и как видяхте Бог да отговори? Как знанието, че можете да се молите за тези обещания, укрепва вярата ви?`