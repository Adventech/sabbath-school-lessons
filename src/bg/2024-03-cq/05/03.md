---
title:  Колко повече!
date:   29/07/2024
---

#### inTerpret

`Какви специални послания носи Лука 11:1-13?`

`Кои части от него са трудни?`

`Какви въпроси възникват в теб?`

`Кои са библейските принципи, които откриваш в текста?`

`В коя област от живота си можеш да приложиш библейския текст?`

**Колко повече!**

През първи век в Палестина, гостоприемството не е било просто избор, а задължение. Когато човекът от притчата бива посетен, било съществено да осигури храна на гостите си. Храненията били социални събития, които събирали и обединявали хората. Но храната била оскъдна и трябвало да се работи много усилено, за да се осигурят ежедневните нужди на семействата. В притчата мъжът, който нямал хляб, бил изправен пред дилема. Налагало се да обезпокои своя съсед през нощта или да се окаже лош домакин. Той решил, че да обезпокои своя приятел било по-добрият вариант.

Да се появиш среднощ не било просто неудобно, а огромно безпокойство! Повечето домове по това време били просто къщи, състоящи се от една стая, където цялото семейство спяло заедно. Почукването най-вероятно е събуждало всички. Едно е да събудиш възрастен, а съвсем различно е да събудиш дете на една година! Не е изненадващо, че човекът започнал молба си с думата “приятел”. Въпреки голямото неудобство, съседът все пак дал хляба, заради постоянството на мъжа. Той искал да сложи край на безпокойството. 

Един повърхностен преглед може да ни доведе до изключително погрешно разбиране за ученията на Исус. Ние често се опитваме да открием нашата роля и тази на Бог в притчите, за да разберем как Той се отнася към нас и как ние трябва да се отнасяме към Него. В този пример ние бихме били мъжът, който се нуждае от хляб и Бог очевидно е този, който осигурява хляба. Все пак Господната молитва казва, “давай ни всеки ден насъщния ни хляб.” (Лука 11:3). Това би означавало, че ние безпокоим Бог когато се молим. 

Как би се почувствал ако си на мястото на мъжа, който чука на вратата посред нощ молейки за хляб?  Така ли трябва да се чувстваме когато се обръщаме към Бог? Дали само Го безпокоим с малките детайли в животите ни? Все пак Той има да управлява цяла вселена. “Ако го моля достатъчно дълго може би Той ще ми даде това, от което се нуждая така че да престана да Го безпокоя.”. Радвам се, че това не е истинската картина за Бог!

Цялата история добива смисъл щом разберем, че притчата не е сравнение, а контраст. Ако си заслужава да се обърнем към неохотен съсед за хляб, “колко повече” трябва да се обръщаме към Бог за нещата, които Той иска да ни даде! Ние намираме ключовата фраза - “колко повече” в Лука 11:13: “И тъй, ако вие, които сте зли знаете да давате блага на чадата си, колко повече Небесният Отец ще даде Светия Дух на ония, които искат от Него!” 

Бог е достъпен и ние можем да се отнесем към Него за всяко нещо, по всяко време. Исус иска да ни постави в обувките на мъжа, който се нуждае от хляб. Ако той е достатъчно смел да попита своя съсед за хляб по средата на нощта, колко повече ние трябва да постоянстваме в търсенето на небесни дарове. 

Не се отказвайте когато търсите Бог в молитва. Продължавайте да хлопате!

`Как можем да се научим да бъдем уверени и постоянни в молитвите си?`