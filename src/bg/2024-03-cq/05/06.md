---
title:  Нашият Баща
date:   01/08/2024
---

#### inSight

`Как можеш да приложиш Лука 11:1-13 в живота си през тази седмица?`

`Какви лични решения базираш на библейското ти изследване през тази седмица?`

`Какви са практичните стъпки, които ще предприемеш?`

**Нашият Баща**

“Чувствата и вярата са толкова отдалечени едни от други, колкото са изтока и запада. Вярата не е зависима от чувствата . Всекидневно ние трябва да се посвещаваме на Бог и да вярваме, че Исус разбира и приема нашата жертва, без да изследваме дали сме придобили чувствата, която смятаме, че трябва да отговаря на нашата вяра. Нямаме ли уверението, че нашият небесен Баща e по-склонен да даде Светия Дух на тези, които го молят, изпълнени с вяра, отколкото един родител е склонен да даде добри подаръци на своите деца? Трябва да напредваме сякаш за всяка молитва, която отправяме към престола на Бог, сме чули отговорът от Онзи, чиито обещания никога не провалят. Дори когато сме потиснати от тъга, наша привилегия е да пеем на Бог с мелодията на сърцето си . Когато направим това мъглите и облаците ще се отдръпнат и ние ще преминем от сянка и тъмнина към ясната светлина на Неговото присъствие.” (Е. Г. Уайт, Нашето висше призвание, 120.)

За да засили доверието ни в Бога, Христос ни учи да се обръщаме към Него с ново име — име, в което се преплитат най-съкровените връзки за човешкото сърце. Удостоява ни с привилегията да наричаме безначалния Бог наш Баща. Назовавайки Го с това име, изявяваме любовта и доверието си в Него. То е също залог за отношението Му и връзката Му с нас. Изричайки го в молитвите си, докато просим Неговото благоволение или благословение, то е музика в Божиите уши. За да не смятаме, че е дързост да Го наричаме с това име, Христос го повтаря отново и отново. Желае да станем съвсем близки с това название.

Бог ни смята за Свои деца. Изкупил ни е от лекомисления свят и ни е избрал да станем членове на царското семейство — синове и дъщери на небесния Цар. Приканва ни да Му се доверим с много по-силно и по-дълбоко доверие от това, което дете има към земния си баща. Родителите обичат децата си, но Божията любов е по-голяма, по-обширна и по-дълбока от човешката. Тя е неизмерима. И ако земните родители знаят как да дават добри дарове на децата си, колко повече нашият Баща в небесата ще даде Светия Дух на онези, които Го молят за Него

Мисията ни в света не е да служим или да угаждаме на себе си. Ние трябва да прославяме Бог, като Му сътрудничим за спасяването на грешници. Нужно е да измолваме благословения от Бога, които да предаваме на другите. Способността за получаване се запазва само като даваме. Не можем да продължаваме да получаваме небесни съкровища, без след това да ги предаваме на хората около нас.  (Е. Г. Уайт, Притчи Христови, 141–143.)