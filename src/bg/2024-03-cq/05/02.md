---
title:  Достъпен Бог
date:   28/07/2024
---

#### inGest

* Огради повтарящите се думи/идеи.
* Подчертай важните за теб думи/идеи.
* Свържи със стрелки онези думи/идеи, които се допълват.
* Наизусти любимия си стих.

**Достъпен Бог**

Ние живеем в свят, в който всеки иска да бъде свързан. Социалната медия се възползва от дълбокия ни копнеж да сме свързани, потребност която винаги е съществувала. Ние искаме достъп до нашите приятели. Исус разкрива, че Неговият Баща желае да изгради приятелство с нас и че Той е достъпен за всички, които Го търсят.

Преди да разгледаме притчата, нека обърнем внимание на обстановката, в която тя е дадена. Лука дава да се разбере, че притчата за настоятелният приятел е дадена веднага след примерната молитва, която Исус дава на Своите последователи. Тази молитва, известна като Господната молитва, ни разкрива, че Бог е отзивчив и е достъпен за всеки, който Го търси. Притчата надгражда тази идея. В  Господната молитва ние сме поканени да се обърнем към Бог с “титлата” Баща. Елън Уайт пише: “Първата стъпка, за да се приближим при Бога, е да познаем и да повярваме в „любовта, която Бог има към нас” (1 Йоаново 4:16), защото само чрез притеглянето на Неговата любов ние биваме водени при Него.” (Елън Г. Уайт, Мисли От Планината На Благословението], 97.4). Ние се приближаваме към Бог, когато приемем дълбоката Му любов. Това ни привлича да отправяме молитвите си към Него. 

Първите думи на Господната молитва са: “Отче наш, който си на небесата” (Лука 11:2). Ние сме поканени да се обърнем лично към едно Същество на определено място. Бог, разбира се, не е ограничен само до едно място: Писанията ни учат, че Той е вездесъщ.  За жалост се зараждат много нови форми на духовенство, учейки, че Бог е сила, която може да бъде намерена в обектите сред природата или вътре в нас. Това учение, наричащо се пантеизъм, води хората да търсят бога в себе си, но това не е начина по който Исус ни учи да се молим.

Библията ни казва, че сърцето на човека е измамливо и болно повече от всичко (Еремия 17:9). Това означава, че не може да се доверим на вътрешното си естество, а трябва да предадем сърцата на сила, която е извън нас. Можем да се свържем с Бог само ако се приближаваме така че да израстем до пълна зависимост от Него. Променящата сила на молитвата става наша, когато се свързваме с нашия небесен Баща. Остатъка от Господната молитва стъпва върху това. Неговата воля може да бъде изпълнена, Неговото име (или характер) може да бъде видяно, и Неговото царство може да дойде, тепърва когато потърсим Неговата личност, сила и присъствие. Това е момента в който всичко се обединява. Ние сме привлечени от Неговата любов. Тъй като следваме нашата собствена воля, пристъпваме при нашия небесен Баща опетнени от грях. Но ние отиваме, за да търсим и молим за прошка. Греховете ни биват опростени и волята Му изпълва живота ни. Неговото царство дойде!

`Как вашето разбиране за Божия характер влияе върху начина, по който се приближавате към Него?`

`Какво ви пречи да се обърнете директно към Бога? Какво можете да направите, за да преодолеете това препятствие?`