---
title:  Нови възможности
date:   21/08/2024
---

#### inVitе

Разгледай Лука 13:6-9 отново и открий Исус в него.

`Как преоткриваш Исус тук?`

`Какво ти казва Исус чрез този текст?`

`Какъв е твоят отговор на този призив на Исус? Помоли се.`

**Нови възможности**

Исус прави всичко възможно, за да развие Своя характер в нас.

“Собственикът и лозарят са единни в интереса към смокиновото дърво. Така Отец и Синът са единни в любовта Си към избрания народ. Христос казва на слушателите Си, че на тях ще бъдат дадени по-големи възможности. Изобретателната Божия любов ще действа по всякакъв начин, за да могат да станат дървета на правда, носещи плод за благословение на света“. (Елън Г. Уайт, Притчи Христови, 98.5) 

Исус не пестил усилия, за да помогне на Своя народ да процъфтява, за да могат да дадат на света това, което са получили от Него. Той заявил, че евангелието ще бъде проповядвано по цялата земя за свидетелство на всички народи преди да дойде края. (Матей 24:14). Това означава, че евангелието ще бъде както живяно, така и проповядвано от Божия народ. Неговите благословения трябва да бъдат провъзгласени, но и преживени. Ние получаваме, за да можем да дадем.

За щастие, Исус не се отказва лесно от Своя избран народ. След като ученикът Петър следвал Исус три години и половина, той все още имал много да научи и много което да забрави. Когато бил под напрежение, той се предал, отричайки се от Исус три пъти. Въпреки това Исус не отхвърлил Петър. Той видял потенциала му, това в което Петър щял да се превърне, щом се възстанови. Исус предвидил падението на Симон Петър, но добавил, “Симоне, Симоне, ето, Сатана ви изиска, за да ви пресее като жито; но Аз се молих за тебе, да не отслабне твоята вяра; и ти, когато се обърнеш, утвърди братята си.” (Лука 22:31,32). Петър изповядал греха си и Исус го възстановил, за да може да дава плод за славата на Бог. Христовата милост, състрадание и сила превърнали Петър във велик апостол. 

Евангелията са пълни със случаи, в които Исус предлага на хората втори шанс и нови възможности да принасят плод. Независимо дали сме принизени или издигнати, Исус не стои безделно, чакайки да се стегнем. Той инвестира в нас, точно както лозарят наторява дървото. Той прави всичко възможно да ни спаси и да ни подготви за свидетели пред другите.

Книгата Деяния ни разказва за Павел и Варнава, в дните преди да се отправят на първото си мисионско пътуване. Те взели със себе си един млад мъж на име Марк. Поради трудностите и премеждията, пред които тримата мъже се изправили, Марк изоставил мисията. По-късно той размислил и изразил желание да се присъедини отново към двамата апостоли на друго мисионско пътуване. Докато Павел категорично отказва на младия мъж втори шанс, Варнава бил готов да приюти Марк още веднъж. Въпреки че Павел и Варнава се разделят точно поради този казус (Деяния 15:39), Павел по-късно признава, че Марк е станал полезен ученик (2 Тимотей 4:11). Името Варнава означава “син на насърчаването”. Точно като лозарят, Варнава е бил търпелив с Марк въпреки миналото му обезсърчение и “бърнаут”. Благодарение на насърчението получено от Варнава, Марк отново станал плодотворен работник за Бога.

`По какъв начин смятате, че Исус ви храни духовно, за да можете да давате плод?`