---
title:  Дърво без плод
date:   18/08/2024
---

#### inGest

* Огради повтарящите се думи/идеи.
* Подчертай важните за теб думи/идеи.
* Свържи със стрелки онези думи/идеи, които се допълват.
* Наизусти любимия си стих.

**Дърво без плод**

Притчата на Исус за безплодната смокиня е дадена в контекста на по-широка дискусия. Група евреи се приближили до Исус и Му разказали за смъртта на някои галилеяни, които били на грешното място в грешното време. Въстание се вдигнало в Йерусалим и Римския управник Пилат потушил бунта с насилие. В даден случай неговите войници нахлули в преддверието на храма и съсекли няколко галилейски поклонници, които точно в този момент принасяли своите жертви. Групата на евреите считала цялото бедствие за Божие наказание, навлечено върху им поради собствените им грехове. Те смятали, че еврейският народ е най-облагодетелстван от Бог и описали това събитие с тайно удовлетворение. Предположили, че тези галилеяни заслужавали това бедствие. Исус разпознал техния елитарен начин на мислене и обяснил, че клетите галилеяни не били по-големи грешници от който и да е друг. Той се обърнал към всички слушатели, приканвайки ги да се покаят. Чрез тази притча Исус желаел да покаже на евреите привилегиите и отговорностите, които те имали като нация. 

Смокиновото дърво олицетворява поколението, на което Исус говори. Исая е написал: “Защото лозето на Господа на Силите е Израилевият дом и Юдовите мъже са съдът, Който Го зарадва (Исая 5:7). Заради закоравелите си сърца, евреите не могли да принесат плод: те не разкривали Божия характер на околните народи. Вместо това те представяли Бог неправилно и по този начин нацията се превърнала в спънка за Божията цел. Пророческото послание за съда висяло във въздуха. След не много години изговореното от Исус послание се потвърдило: Римските армии разрушили Йерусалим и евангелската вест се разнесла в света на езичниците. Преди това да се случи обаче, еврейската нация щяла получи още една възможност да се покае. Както собственика и пазителя на лозето е дал на неплодната смокиня още един шанс като я е наторил за пореден път, така и Бог избрал мястото, където да разкрие личността Си: Израил. Дори след като Исус е бил разпънат, на учениците Му било казано да чакат в Йерусалим. Светият Дух е бил излят и проявен за първи път в Йерусалим. На учениците е казано от самият Исус, първо да провъзгласят за Неговото възкресение на самото място, където е убит. Божията любов и търпение са на показ в притчата и в историята на Израел.

В по-широк мащаб смокинята представлява Божия народ по целия свят. Бог търси плод, но за жалост не го намира винаги в Своята църква. Твърде често ние ставаме консуматори вместо производители. Не може да принесем плода на Духа със собствени сили, но щом се подчиняваме в Христос, Неговият живот ще протича през нашия. Бог е избрал хора като мен и теб, за да отрази Своята любов и естество към света.

`Какви са някои прилики между Израел в дните на Исус и църквата днес?`

`Как можем да избегнем повтарянето на същите грешки като древния Израел?`