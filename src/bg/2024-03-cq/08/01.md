---
title:  Давай, за да получиш
date:   17/08/2024
---

#### inTro

Прочети Лука 13:6-9. Вникни в библейския текст.

**Давай, за да получиш**

Докато наблюдаваме природата, откриваме един повтарящ се модел: живите организми получават, за да могат да дават. Цикълът на живота е основан изцяло на даване и получаване; едното обикновено не съществува без другото. Има, обаче, някои примери за това какво се случва, когато нещо получава без да има извод от който да дава.

В Израел можете да посетите Соленото море, познато също като Мъртво море. Река Йордан е единственият голям воден източник, който се влива в Мъртво море, въпреки, че малки периодични извори под и около Мъртво море образуват басейни и ями от плаващи пясъци около краищата му. То обаче няма изходящи потоци. С изключение на бактерии изключителната соленост на Мъртво море не може да поддържа никаква друга форма на живот. Една риба би умряла бързо ако бъде пренесена от река Йордан или от малките потоци при наводнения. Не е изненада, че се нарича Мъртво море. 

За жалост, твърде много църковни членове днес са точно като Мъртво море. Те получават, но не дават. Нашият свят е ръководен от потребителски манталитет и ние очакваме да получим, често без да мислим как да допринесем. Исус желаел Неговите слушатели да получат, за да дават плод. Даването на плод е тясно свързано с това да бъдем ученици и последователи на Исус. Даването на плод е отговорност, но също е и огромна радост. Исус описва евангелието като жива вода, която извира вътре в нас. (Йоан 4:14), като фонтан, който освежава тези, които среща. Притчата за безплодната смокиня ни напомня за поканата да даваме плод, показва Божията добрина и изобразява Неговия характер. Правейки това ние изпълняваме целта, заради която сме създадени.

#### inScribe

Препиши Лука 13:6-9. Можеш също така да преразкажеш библейския текст или да го представиш схематично.

` `