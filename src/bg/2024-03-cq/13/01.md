---
title:  Основите
date:   21/09/2024
---

#### inTro

Прочети Матей 7:21-27. Вникни в библейския текст.

**Основите**

Докато проповядвах на лагерно събрание в Германия, писателката Ева Пол ми даде екземпляр от книгата си „Нито смърт, нито живот”. Започнах да я чета по време на полета обратно към вкъщи и не можах да я оставя. Книгата разказва за невероятните приключения на нейните баба и дядо, Ханс и Сузана Рот, които са израснали в селска Трансилвания от двадесети век. Родени между две световни войни, те останали верни на вярата си въпреки огромните пречки. Във време на политически катаклизми, възхода на комунизма, етнически раздори и религиозно преследване, тяхната вяра била предизвиквана до основи отново и отново. Освен външния натиск на света, в който били родени, те преживели лични бедствия, включително загубата на дете.

Заглавието „Нито смърт, нито живот“ е взето от Римляни 8:38, 39, където апостол Павел пише: „Понеже съм уверен, че нито смърт, нито живот, нито ангели, нито власти, нито настоящето, нито бъдещето, нито сили, нито височина, нито дълбочина, нито кое и да е било друго създание ще може да ни отлъчи от Божията любов, която е в Христа Исуса, нашия Господ.“ Твърдата вяра на тази двойка е пряк резултат от изграждането на живота им върху Канарата Исус Христос. Те били непрекъснато връхлитани от бурите на живота, но намерили основа и убежище в Него.

Исус разказва историята за един мъдър човек, който построил къщата си здраво върху скалата, за разлика от един глупав човек, който построил къщата си върху пясъка. Когато буря връхлетяла и двете къщи, тази на скалата останала здрава, докато тази на пясъка рухнала. В този последен урок ще разгледаме по-отблизо какво означава да строиш върху скалата в сравнение с пясъка. Исус разкрива, че нещата, които смятаме за солидни и предвидими в живота, не осигуряват основата, от която се нуждаем, когато предизвикателствата се изправят пред нас. Земната сигурност може да създаде илюзията за здрава основа, но се нуждаем от нещо, което трае по-дълго. Всички градим живота си; въпросът е какво сме избрали за наша основа?

#### inScribe

Препиши Матей 7:21-27. Можеш също така да преразкажеш библейския текст или да го представиш схематично.

` `