---
title:  По-великата битка
date:   20/07/2024
---

#### inTro

Прочети Матей 13:24-43. Вникни в библейския текст.

**По-великата битка**

Семейството на съпругата ми живеело в Норвегия през Втората световна война, по времето когато немските сили нападали. Гънър, дядото на съпругата ми, веднъж сподели опитност от първите етапи на окупацията, когато бил младо момче. Една събота той посетил църковно събиране в нечий дом. След хвалението и молитвата започнало изучаването на Библията, но не след дълго се чули изстрели отвън. Първоначално те звучали много далеч, но накрая започнали да се приближават по-близо и по-близо. Малката група адвентисти решили, че би било най-добре да се скрият в мазето на къщата. Гънър бързо успял да отиде към мазето, но оставил палтото си на облегалката на стола. Гърмежите продължили още известно време, докато германците преминавали през местността, срещайки минимална съпротива. След дълги молитви и чакане групичката се качила отново в хола. Изненадан, Гънър видял, че палтото му било простреляно от куршум. Само можем да си представяме колко благодарен е бил за Божията закрила. Той буквално е бил под кръстосан огън, а Бог е запазил живота му.

Веднъж Исус разказал притча, която описва нашето участие в една космическа битка между доброто и злото. Притчата за житото и плевелите разкрива епичната борба бушуваща в този свят. Човешкият син засява доброто семе, докато дяволът - плевелите. И двата вида семена растат заедно и узряват в нивата, нашият свят, според тълкуванието на Исус. Ние сме под кръстосан огън, в центъра на тази велик спор. Тази притча ни подканва да изберем между две съдби. Бог ни предлага място в Неговото царство, възможността да Му принадлежим, независимо от пагубните плевели около нас. В правилният момент тези плевели ще бъдат премахнати и унищожени.

#### inScribe

Препиши Матей 13:24-43. Можеш също така да преразкажеш библейския текст или да го представиш схематично.

` `