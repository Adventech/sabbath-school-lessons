---
title:  Вековният въпрос за злото
date:   21/07/2024
---

#### inGest

* Огради повтарящите се думи/идеи.
* Подчертай важните за теб думи/идеи.
* Свържи със стрелки онези думи/идеи, които се допълват.
* Наизусти любимия си стих.

**Вековният въпрос за злото**

Когато учениците попитали Исус за притчата за житото и плевелите, техният въпрос разкрил, какво ги е заинтригувало. „И учениците Му се приближиха при Него и казаха: Обясни ни притчата за плевелите на нивата.“ (Матей 13:36). Притчата не разглежда единствено въпроса за погубващите плевели и действието на неприятеля ги озадачило, поради което те пожелали да научат повече. Милиони души през вековете са били озадачени от вечния въпрос как се е появило злото. Въпросът се задава под различни форми. Факт е, че се борим с неща, които усещаме, че са лоши. Много хора се борят с очевидното противопоставяне между Бога на любовта и света изпълнен със страдание. Често те питат : „Ако има Бог на любовта, защо има толкова много страдание в света?“

Въпросът сам по себе си веднага разкрива нещо важно - ние ценим хората и творението. Нито човечеството е било предназначено да страда, нито светът - да бъде изпълнен с войни и бедствия. Ако светът се ръководеше единствено от принципа „оцеляване на най-силните“, нямаше да има смисъл да се задава въпросът за страданието. Оцеляването на най-силния всъщност изисква някой да се мъчи, за да могат други да успяват. Един от най-отявлените атеисти на днешните времена, Ричърд Доукинс, казва следното в неговата книга: „Вселената, която ние наблюдаване няма... нито зло, нито добро... ДНК-то нито го интересува, нито знае. ДНК просто съществува. И ние танцуваме по неговата музика“ (Река от Едем: Един Дарвинов поглед към живота) (1995). Натуралистичният мироглед отрича възможността за злото, тъй като съществуването на злото предполага морална отговорност, но въпреки това ние всички интуитивно знаем, че злото съществува. Ако злото съществува, тогава доброто също съществува - в противен случай не бихме могли да направим разлика между двете. Ако доброто и злото съществуват, имаме нужда от морален стандарт, за да разберем разликата. Наличието на такъв морален стандарт изисква Създател на този морален стандарт. Следователно въпросът за злото и страданието в крайна сметка сочи към добър Бог, който поддържа морален стандарт.

Нещо се е объркало ужасно във Вселената и точно това разкрива разказът на Писанието. Библията показва как хората през вековете са се справяли с болката и страданието. Книги като Йов и Псалми показват истински хора, викащи към Бог за отговори. Отговорът не е еднозначен. Спомнете си, че плевелите били посяти през нощта. Произходът на злото е мистериозен и скрит, но Библията разкрива достатъчно, за да разберем голямата картина. Притчата за житото и плевелите предоставя рамка, която ни помага да разберем битката между доброто и злото.

`Как библейската картина на борбата между доброто и злото може да ни помогне да се справяме с предизвикателствата на живота?`

`Как светогледът за „оцеляването на най-силните“ извинява и налага злото?`