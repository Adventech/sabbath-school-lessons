---
title:  Да станеш сеяч
date:   03/07/2024
---

#### inVitе

Разгледай Марк 4:1–20 отново и открий Исус в него.

`Как преоткриваш Исус тук?`

`Какво ти казва Исус чрез този текст?`

`Какъв е твоят отговор на този призив на Исус? Помоли се.`

**Да станеш сеяч**

Исус ни казва, че думите, които Той ни говори, са „дух и живот“ (Йоан 6:63). В притчата за сеяча Исус ни показва как Неговите думи са като семена. Вече открихме значението на добрата почва за покълването и растежа на семената. Наред с подготовката на добра почва, ние трябва да вярваме, че семето е добро. Семената в притчата са думите на Исус, но в по-широк смисъл, съвкупността от Писанията са Божиите думи, свидетелстващи за Исус.

Апостол Павел разсъждава върху това как вярващите в Солун реагират на Божието Слово, когато им беше проповядвано: „Затова и ние непрестанно благодарим на Бога, загдето, като приехте чрез нас словото на Божието послание, приехте го не като човешко слово, а като Божие слово, каквото е наистина, което и действа между вас, вярващите“ (1 Солуци 2:13). Павел можеше да види плод в живота на вярващите. Доброто семе беше попаднало на добра почва. Павел отива в Солун по време на второто си мисионерско пътуване след посещение във Филипи, където той и Сила били бити и хвърлени в затвора. Какво насърчение след това да дойдеш в Солун и да видиш как хората приемат евангелието! Човек би си помислил, че нещата не могат да станат по-добри от Солун, но следващото място, което Павел и Сила посещават, надминава дори това преживяване: „А братята незабавно изпратиха Павел и Сила през нощта в Берия; и те, като стигнаха там, отидоха в юдейската синагога. И беряните бяха по-благородни от солунците, защото приеха учението без всякакъв предразсъдък и всеки ден изследваха Писанията, да видят дали това е вярно“ (Деяния 17:10, 11). Вярващите в Берия не само приемат словото, но и го проверяват сами. Всички сме призовани да изследваме Писанието лично, вместо да разчитаме само на учители. Когато го направим, ще се изправим лице в лице с Исус, който е в центъра на целия библейски разказ.

Самият Исус ни кани да отидем и да разпространим думите Му. Сега ставаме сеячи, оборудвани с добро семе: Божието Слово. В книгата Деяния четем за Филип, който проповядвал Словото. Обърнете внимание на фокуса на неговото проповядване: „А тези, които се бяха разпръснали, обикаляха и разгласяваха благовестието. Така Филип слезе в град Самария и им проповядваше Христос“ (Деяния 8:4, 5). Проповядването на Словото беше проповядване на Христос! Невероятна привилегия е да споделяш думите на Христос с хората. Бог може да използва ангели, но Той иска ние да изпитаме радостта от това да виждаме как хората откликват на Евангелието.