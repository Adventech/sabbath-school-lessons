---
title:  Скъпоценният бисер
date:   15/07/2024
---

#### inTerpret

`Какви специални послания носи Матей 13:44-46?`

`Кои части от него са трудни?`

`Какви въпроси възникват в теб?`

`Кои са библейските принципи, които откриваш в текста?`

`В коя област от живота си можеш да приложиш библейския текст?`

**Скъпоценният бисер**

Точно както съкровището от първата притча символизира Христос, така и скъпоценният бисер във втората представя отново Него. Ценността на Исус и на Неговото евангелие е много по-голяма, отколкото ние можем да разберем. В Христос са „скрити всички съкровища на премъдростта и знанието“ (Колосяни 2:3). Всичко, което може да задоволи нуждите и копнежите на човешката душа, в този свят и в бъдещия, се намира при Христос. Точно както чистият бял бисер е съвършен без намесата на човека, така и нищо, което човека прави, не може да подобри този безценен дар от Бога.

Търговецът в тази притча символизира онези, които търсят истината. Някои я търсят, защото не са доволни от формалната религия, докато други търсят смисъл, стойност и цел в живота. Само евангелието на Исус може наистина да запълни празнината в нас. В притчата търговецът продава всичко, което притежава, за да купи бисера. Парите не могат да ни купят спасение, така че тази сделка говори за нещо по-дълбоко. Пророкът Исая казва: „О, вие, които сте жадни, елате всички при водите; и вие, които нямате пари, елате, купете и яжте. Да! Елате, купете вино и мляко без пари и без заплащане“ (Исая 55:1). В книгата „Откровение“ Исус казва на Лаодикийската църква: „Съветвам те да купиш от Мене злато, пречистено с огън, за да се обогатиш“ (Откровение 3:18). Единственото нещо, което даваме на Исус в тази сделка, е нашето пълно с грях сърце (Елън Г. Уайт, Пътят към Христос, стр. 46). В отговор получаваме прошка, милост, сила и всичките съкровища на небето, събрани в личността на Исус Христос.

Елън Уайт ни дава интересен поглед върху тази кратка притча: „Притчата за търговеца, който търси хубави бисери има двойно значение: тя се отнася не само за човеците, които търсят небесното царство, но и за Христос, който търся Своето изгубено наследство. Христос, небесният търговец, търсейки хубави бисери, вижда в изгубеното човечество най-скъпоценният бисер. В човека, заразен и погубен от греха, Той вижда възможност за изкупление. Сърцата, които са били бойно поле в конфликта със Сатана и които са били спасени чрез силата на любовта, са по-ценни за Изкупителя от онези, които никога не са падали. Бог видя човечеството не като мръсно и безполезно, Той погледна към Него в Христос, видя в какво може да се превърне чрез изкупителната любов. Той събра всички съкровища на вселената и ги даде, за да купи бисера“ (Елън Г. Уайт, Притчи Христови, стр. 118).

Исус вижда в нас съкровище, скъпоценен бисер, за който си струва да се откаже от всичко, за да го притежава. Той се е отказал от небесната слава, слязъл е на земята и е бил роден като човешко същество. Той е живял живот на служба и е дал живота си на кръста, за да купи теб и мен. Ако Той е бил готов да плати толкова висока цена за нас, колко силно трябва да копнеем да Му дадем всичко и да предадем себе си на Него? За скъпоценния бисер си струва да дадеш всичко, това се отнася както за Исус, така и за нас.

`Как стойността, която имате в Христос, оформя вашето разбиране на евангелието?`