---
title:  Родени отново
date:   17/07/2024
---

#### inVitе

Разгледай Матей 13:44-46 отново и открий Исус в него.

`Как преоткриваш Исус тук?`

`Какво ти казва Исус чрез този текст?`

`Какъв е твоят отговор на този призив на Исус? Помоли се.`

**Родени отново**

Давид пише: „Едно нещо съм поискал от Господа, това ще търся – да живея в дома Господен през всички дни на живота си, за да гледам привлекателността на Господа и да Го търся в храма Му“ (Псалми 27:4). Притчите за скритото съкровище и за скъпоценния бисер ни канят да открием красотата на евангелието. Когато Давид вижда Божието великолепие в образите и символите на светилището, той копнее да научи повече. Той иска да живее в Божия дом и да разбере плана на спасението по-добре. Думите на Давид свидетелстват, че той търси Бога постоянно. Той е видял малка част от Божията красота, но копнее да преживее много повече. Нашата цел в живота трябва да бъде да растем в нашето разбиране на евангелието и опитността ни в Христос. Когато истински разберем благовестието, няма да се задоволяваме само с един бърз поглед върху историята. Ние ще се ровим надълбоко в Писанията, за да откриваме още и още съкровища.

За да преживеем богатството, намиращо се в Божието Слово, ние трябва да се родим отново чрез кръщение. Исус казва на Никодим: „Истина, истина ти казвам: Ако не се роди някой отново, не може да види Божието царство“ (Йоан 3:3). Можем да проумеем небесното царство само когато сърцата и умовете ни са били пробудени от Божия Дух. Когато Исус е поучавал с притчи, някои хора просто са чували интересни истории, докато други са възприемали истини, които променят живота. По-късно Павел пише: „Но естественият човек не възприема това, което е от Божия Дух, защото за него е глупост; и не може да го разбере, понеже то се изпитва духовно“ (1 Коринтяни 2:14). Ние имаме нужда от духовен ум, за да разбираме духовните неща.

Духовният ум също така ни позволява да видим красотата на Божието Слово. Давид извиква: „Колко обичам аз Твоя закон! Цял ден се поучавам в него“ (Псалми 119:97). Той вижда в Божиите заповеди скъпоценно съкровище. Когато разглеждаме Божиите десет заповеди през лентата на евангелието, ние виждаме колко ни цени Бог. Той ни уверява, че сме Негови. Първата заповед е като брачен обет: „Аз съм Йехова, твоят Бог, Който те изведох от Египетската земя, от дома на робството. Да нямаш други богове освен Мене“ (Изход 20:2,3). Бог ни обещава, че имаме нужда само от Него. Той е всичко за нас! Той ни е освободил от робството на греха и ние принадлежим на Него. Десетте заповеди завършват с уверения, че Бог задоволява всички наши желания. Десетата и последна заповед казва: „Не пожелавай“ (Изход 20:17). Това е обещание! Когато Исус стане нашето съкровище, ние ще бъдем толкова щастливи в Него, че няма да имаме нужда от нищо друго, което да запълва празнината. Той вече я е изпълнил, като ни е дал цел и стойност, които този свят не може да ни даде. Без Него ние продължаваме да пожелаваме неща от този свят, които да запълнят празнината, която само Той може да изпълни. С Него ние откриваме съкровището на евангелието и всички земни съкровища бледнеят.

`Защо е толкова важно да преживеем новорождението, за което говори Исус?`

`По какъв различен начин виждате Исус или как Го виждате отново?`