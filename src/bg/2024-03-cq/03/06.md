---
title:  Да отключим съкровищата
date:   18/07/2024
---

#### inSight

`Как можеш да приложиш Матей 13:44–46 в живота си през тази седмица?`

`Какви лични решения базираш на библейското ти изследване през тази седмица?`

`Какви са практичните стъпки, които ще предприемеш?`

**Да отключим съкровищата**

„Божието слово трябва да бъде обектът на нашето изучаване. Ние трябва да образоваме нашите деца в истините, които се намират в него. То е неизчерпаемо съкровище, но хората не го намират, защото не го търсят, докато не станат негови притежатели. Твърде много човеци се задоволяват с хипотези, когато става въпрос за истината. Те са доволни на повърхностна работа, смятайки, че имат всичко съществено. Те приемат думите на околните за истина, бивайки твърде лениви да се подложат на прилежния, сериозен труд, представен в словото като „копаене на скритото съкровище“. Но човешките изобретения са не само ненадеждни, те са опасни, защото поставят човека там, където трябва да бъде Бог. Те поставят думите на човека там, където трябва да се чува „Така казва Господ“.

Христос е истината. Неговите думи са истина и те имат по-дълбоко значение от това, което се вижда на повърхността. Всички Христови притчи имат стойност, която е много отвъд техния скромен изглед. Умовете, които са раздвижени от Святия Дух, ще забележат тяхната цена. Те ще открият скъпоценните камъни на истината, макар те да са заровени съкровища.

Човешките теории и спекулации никога няма да доведат до разбиране на Божието Слово. Онези, които смятат, че разбират от философия, мислят, че техните обяснения са необходими за отключването на съкровищата от знание и за предотвратяването на появата на фалшиви теории и ереси в църквата. Но точно тези интерпретации са онова, което е докарало в нея фалшивите теории и ереси. Хората полагат отчаяни усилия да обяснят онези текстове, които смятат за сложни, но твърде често техните усилия само замъгляват онова, което са се опитали да пояснят (…)

Ясното разбиране на истината никога няма да бъде наградата на леността. Никое земно благословение не може да бъде получено без искрено, търпеливо, неуморимо усилие. Ако хората успяват в бизнеса, те имат воля да работят и вяра да чакат резултата. И ние не може да очакваме да придобием духовни познания без сериозен труд. Онези, които желаят да намерят съкровищата на истината, трябва да копаят за тях така, както миньорът копае за съкровищата, скрити в земята. Никакво колебливо, равнодушно дело няма да успее. Съществено е, както за млади, така и за стари, не само да се чете Божието Слово, но да се изучава с искрена задълбоченост, с молитва и търсейки истината като скрито съкровище. Онези, които правят това, ще бъде възнаградени, защото Христос ще ускори тяхното разбиране на Словото.

Нашето спасение зависи от познанието ни за истината, съдържаща се в Писанията. Божията воля е ние да го имаме. Търсете, о, търсете скъпата Библия с жадни сърца. Изучавайте Божието Слово така, както миньорът изследва земята, за да намери жилки злато. Никога не се отказвайте от търсенето, докато не се уверите във връзката си с Бога и в Неговата воля за вас“. (Елън Г. Уайт, Притчи Христови, стр. 109-111)