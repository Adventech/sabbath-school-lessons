---
title:  Кой е моят ближен?
date:   04/08/2024
---

#### inGest

* Огради повтарящите се думи/идеи.
* Подчертай важните за теб думи/идеи.
* Свържи със стрелки онези думи/идеи, които се допълват.
* Наизусти любимия си стих.

**Кой е моят ближен?**

Разговор между Исус и един законник станала причината Христос да разкаже тази притча. Законникът Го запитал какво трябва да направи, за да наследи вечен живот. Исус отговорил на този въпрос с въпрос: “Какво е писано в закона, какво четеш?“ (Лука 10:26). Законникът отговорил е един от най-добре познатите пасажи на Стария Завет, който еврейските духовни водачи наричали Шема: “Да възлюбиш Господа, твоя Бог, с цялото си сърце, с цялата си душа, с всичкото си сила и всичкия си ум и ближния, както себе си.“ (Второзаконие 6:5). Тази заповед била в самия център на еврейското учение и богослужение. Законникът свързал това учение с още едно, което се намира в Левит 19:18, което казва “да обичаш ближния си както себе си“. Исус твърдо подкрепял идеята, че да обичаме Бога и ближния си е единственият начин да живеем изобилния живот, към който Той ни е призовал. Любовта към ближния е пътят към вечния живот, не защото си изработваме място в небето, но защото Божията преобразяваща сила ни изпълва с любов, която се простира към нашия Създател и Неговите творения. На друго място Исус ясно дава да се разбере, че целият закон (Десетте заповеди) се обобщава в тези две заповеди (Матей 22:37-40).

В дните на Исус религиозните водачи постоянно спорели кой е техният ближен. Те често разглеждали Левит 19 гл. като отнасяща се изключително до евреите и особено тези, които те възприемали като благословени от Господ с богатство и здраве. Законникът, желаейки да се оправдае, попитал Исус: “Кой е моят ближен?“ (Лука 10:29). Исус отговорил като разказал историята на “някой си човек“ (Лука 10:30) в отчаяна нужда. Важно е да отбележим, че Исус никога не хвърля светлина върху класата или националната принадлежност на този човек. Ние не знаем нищо за неговия социален статус. Единственото нещо, което знаем, е че е имал нужда от помощ. Фактът, че Христос не споменава нищо повече за ранения, е брилянтен! Исус посочва, че нашият ближен е човекът, който има нужда от нашата помощ и любов без значение кой е той/тя или от къде е.

Исус продължава с историята, като обръща ролите и тези, които очакваме, че ще се отзоват (свещеникът и левитът), не протягат ръка за помощ, докато този, от когото най-малко очакваме помощ (самарянинът), откликва на нуждата на наранения. Законникът, който задал този въпрос на Исус бил религиозен човек, изучавал Тората. Възможно е да е имал и свещенически отговорности и в този случай е много възможно да е разпознал и себе си в историята. Думата “ближен“ изведнъж приела съвсем ново значение за него. Писанието ни казва, че той е дошъл “да изпита Исус“ (Лука 10:25), но в крайна сметка, той се оказал изпитваният. Всеки, който влезе в допир с Христос се сблъсква с дълбокото чувство на отговорност към тези, които са в нужда.

`Какви въпроси задаваме понякога да излезел от отговорност?`

`Как Исус е променил чувството ти за отговорност към другите?`