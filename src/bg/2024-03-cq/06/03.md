---
title:  Статус или състрадание
date:   05/08/2024
---

#### inTerpret

`Какви специални послания носи Лука 10:25-37?`

`Кои части от него са трудни?`

`Какви въпроси възникват в теб?`

`Кои са библейските принципи, които откриваш в текста?`

`В коя област от живота си можеш да приложиш библейския текст?`

**Статус или състрадание**

Също както Исус умишлено не споменава самоличността на ранения човек в притчата, така Той специално идентифицира самарянина. Както вече споменахме, в историята Му помощта идва от този, от когото най-малко се очаква. Исус превърнал най-омразния човек по онова време в героят на притчата. Не ни се казва защо свещеникът и левитът са подминали човека, който очевидно е бил в отчаяна нужда. Решението им може би е било повлияно от разбирането им за оскверняване – ако докоснели умрял, нямало да могат да провеждат църковни служби и задължения. Изглежда, че са предпочели да запазят статуса си, вместо да изпълнят чисто човешкия си дълг. Религиозната маска често пречела на духовните водачи по времето на Исус наистина да посрещат нуждите на хората. Често било повтаряно лъжливото твърдение, че можеш да обърнеш гръб на нуждите на някои хора, докато в същото време си посветен в любовта и службата си към Бога – две реалности, които никога не могат да съществуват едновременно в никоя личност.

Исус имал причина да избере самарянин за героя на Своята история. Евреите мразели самаряните. Тяхната вражда можела да се проследи назад във вековете. Между 800 и 700 г. пр. Хр. Асирийската империя превзела Израил и изселила много от жителите, принадлежащи към десетте северни племена. Асирийците имали практиката да заселват окупираните от тях територии с хора от други народности. Израилтяните, които били останали по земите си, се женели за езичниците, доведени на територията им, в резултат на което се оформила смесена раса и смесена религия. В юдаизма се примесили езически практики. Тъй като самаряните не били допускани в Ерусалимския храм, те си построили свой храм на около осемдесет километра северно от Ерусалим на планината Геразим. Те я смятали за свещено място, като вярвали, че Господ се открил на Авраам и Исак на тази планина, а не на планината Мория в Ерусалим, където бил построен еврейският храм. Този исторически контекст хвърля светлина върху разговора между Исус и самарянката при кладенеца описан в Йоан 4 гл. Жената запитала Исус къде е правилното място за поклонение, но Той изместил разговора към духа на поклонението “Но иде час и сега е, когато истинските поклонници ще се покланят на Отца с дух и истина, защото такива иска Отец да бъдат поклонниците Му. Бог е Дух и онези, които Му се покланят, с дух и истина трябва да се покланят.“ (Йоан 4:23,24). Исус знаел, че истинското поклонение от истински поклонници ще доведе до единство. Той дошъл да разруши стената, разделяща юдеи и самаряни. Първият път, в който Исус се разкрил като обещания Месия, бил на жената от Самария.

Чрез притчата за добрия самарянин, Исус пренасочва фокуса от статус към характер. Свещеникът и левитът имали статус, но не и състрадание. Добрият самарянин нямал статус, поне в очите на юдеите, но имал съчувствие. Тук виждаме огромния контраст между това да имаш религиозна професия и наистина да практикуваш вярата си. Исус ни призовава да служим със състрадание. “Навсякъде, където се проявява любов и съчувствие, където човек успява да бъде за благословение и въздигане на другите, се разкрива действието на Божия Свети Дух.“ (Елън Г. Уайт, Притчи Христови, 27 гл.)

`Как може желанието ни за придобиване на определен статус да ни попредида служим на другите днес? Как можем да се борим с това желание?`