---
title:  Добрият самарянин Исус
date:   08/08/2024
---

#### inSight

`Как можеш да приложиш Лука 10:25-37 в живота си през тази седмица?`

`Какви лични решения базираш на библейското ти изследване през тази седмица?`

`Какви са практичните стъпки, които ще предприемеш?`

**Добрият самарянин Исус**

“Самарянинът изпълни заповедта “Да възлюбиш ближния си, както себе си“ и с това показва, че правдата му надхвърляше тази на онези, които го презираха. Рискувайки собствения си живот, той се погрижи за наранения като за свой брат. Този самарянин символизира Христос. Нашият Спасител демонстрира такава любов към нас, каквато не може да се сравнява с ничия човешка любов. Когато ние бяхме ранени и умиращи, Той се смили над нас. Не мина на отсрещната страна и не ни остави да умрем безпомощни и в безнадеждност. Не остана в щастливия Си свят дом, където бе заобиколен от обичта на цялото небесно множество. Щом видя острата ни нужда, се зае с нашия случай и идентифицира Своите интереси с тези на човечеството. Той умря, за да спаси враговете Си. Той се моли за убийците Си. Посочвайки Собствения Си пример, каза на последователите Си: “Това ви заповядвам, де се обичате един друг. Нова заповед ви давам, де се обичате един друг, както Аз ви възлюбих, така и вие да се обичате един друг.“ (Йоан 15:17 и Йоан 13:34).

... Не е възможно сърце, в което пребивава Христос да е лишено от любов. Ако обичаме Бога, защото Той пръв ни е възлюбил, ще обичаме всички, за които е умрял. Не можем да влезем в допир с божественото, без да се докоснем до човешкото, защото в Този, Който седи на престола на вселената, са съчетани божественото и човешкото. Свързани ли сме с Христос, чрез златните халки от веригата на любовта сме свързани и с братята си. Тогава в нашия живот ще се проявяват Божието съчувствие и състрадание. Няма да чакаме нуждаещите се и нещастните да бъдат доведени при нас. Няма де е необходимо да бъдем умолявани да съчувстваме на нещастията на другите. За нас ще е естествено да съдействаме на нуждаещите се и страдащите, както е естествено за Христос, когато ходи от място на място да върши добро.

...Славата на небето е във възвисяването на падналите, в утешаването на отчаяните. Навсякъде, където пребивава в човешките сърца, Христос се разкрива по същия начин. Там, където се осъществява на дело, християнската религия ще бъде благословение. Където се прилага, има просветление.“

... Бог не зачита никакви национални, расови или кастови различия. Той е Създателят на целия човешки род. По сътворение всички хора са от едно семейство и всички са едно чрез изкуплението. Христос идва да събори всяка стена на разделение, да разтвори всяко отделение на храма, та всяка душа да може да има свободен достъп до Бога. Неговата любов е толкова широка, толкова дълбока, толкова пълна, че прониква навсякъде. Измъква от сатанинския обръч клетите заблудени от неговите измами души и ги поставя в обсега на Божия престол – престола, обграден от дъгата на обещанието. В Христос няма нито евреи, нито гърци, нито свободни, нито роби. Всички са сближени чрез скъпоценната Му кръв. (Галатяни 3:28; Ефесяни 2:13)“ (Елън Г. Уайт, Притчи Христови).