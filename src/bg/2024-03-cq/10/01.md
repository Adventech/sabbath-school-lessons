---
title:  Служене от благодарност
date:   31/08/2024
---

#### inTro

Прочети Матей 20:1–16. Вникни в библейския текст.

**Служене от благодарност**

Когато една моя приятелка растяла, баща ѝ често ѝ давал специални лакомства, когато вършела допълнителна работа вкъщи. Един ден, когато трябвало много да се почисти, баща ѝ обещал да излязат на обяд и да ядат пица заедно, след като работата приключела. На приятелката ми не ѝ се искало да помага този ден, въпреки че била много заинтересована от пицата. Тя оставила баща си да почисти без нейна помощ, като смятала, че все пак щяла да получи пица за обяд. Когато баща ѝ я поканил да отиде с нея в пицарията, тя се зарадвала. Смятала, че е успяла да избегне работата и да получи наградата. За нейна изненада баща ѝ поръчал само една порция. Тя си помислила, че може би не бил гладен и пицата щяла да бъде за нея. След като пицата пристигнала обаче, той я поставил пред себе си и казал, че тъй като тя не е помогнала за изпълнението на възложената задача за деня, той щял да се наслади на пицата сам. Първата ѝ реакция била: "Как може да направи това? Това не е честно!" Изведнъж тя осъзнала, че не била спазила своята част от сделката.

Тогава баща ѝ се усмихнал, бутнал пицата към нея и казал, че щял да понесе последствията от действията ѝ, като ѝ позволи да се наслади на неговата пица. Тя сподели с мен как това преживяване е направило Евангелието живо и е променило положително гледната ѝ точка към Бога. Исус е поел наказанието за нашите грехове, за да можем да бъдем възнаградени с благодат - нещо, което със сигурност не заслужаваме. Приятелката ми също така придобила нова перспектива за помагането вкъщи. Тя осъзнала, че не служим, за да получим това, което искаме; служим от благодарност.

В този урок ще разгледаме една притча, която илюстрира Божия дар на благодат. Притчата разкрива и нашето призвание да служим в голямото Божие лозе. Всеки от нас има специално място, където може да направи промяна за хората около себе си. Исус ни призовава да Му се доверим, като излезем с вяра и позволим на Евангелието да засияе чрез нас.

#### inScribe

Препиши Матей 20:8–16. Можеш също така да преразкажеш библейския текст или да го представиш схематично.

` `