---
title:  Подготвени за забавяне
date:   15/09/2024
---

#### inGest

* Огради повтарящите се думи/идеи.
* Подчертай важните за теб думи/идеи.
* Свържи със стрелки онези думи/идеи, които се допълват.
* Наизусти любимия си стих.

**Подготвени за забавяне**

Притчата за разумните и неразумните девици отразява еврейските сватбени обичаи по времето на Исус. Сватбеното тържество продължава няколко дни. Важен момент е, когато младоженецът пристига в къщата на булката, за да я заведе в дома на своето семейство. Много неща биха могли да забавят пристигането на младоженеца в къщата на булката. Всъщност проточването на брачната процесия е нещо обичайно. В притчата забавянето се удължава толкова, че всичките десет девици заспиват. Когато пратеник съобщава за пристигането на младоженеца, всичките десет девици се събуждат стреснати, но само пет от тях имат достатъчно масло, за да запалят отново светилниците си. Разумните девици са се подготвили за забавяне. Неразумните също са очаквали пристигането на младоженеца, но не са подготвени за забавянето. Те не са промислили, подготовката им е недостатъчна и маслото им свършва.

Притчата за разумните и неразумните девици е един разказ в поредица от истории за забавяне. Друга подобна история е тази, с където Исус описва група слуги, чакащи завръщането на господаря си (Матей 24:45-51) Тя предхожда историята на сватбената сцена. Мъдрият слуга е зает да служи на другите, но злият слуга каза в сърцето си: „Господарят ми се забави” (Матей 24:48). Той започва да бие служителите си и да яде и пие с пияниците. По начина, по който живее, злият слуга отрича, че господарят му се връща.

Трета притча, която подсилва нуждата от вярност през това време на чакане и несигурност (Матей 25:14-30), следва притчата за чакащите девици. Тази история учи, че трябва да инвестираме всичките си таланти, за да разширим Божието царство. Всяка притча представя картина на завръщането на Исус в този свят. Някои са подготвени за Неговото идване, докато други не са. Тези последователни сюжетни линии разкриват две противоположни опасности за онези, които чакат завръщането на Исус. От една страна, не трябва да живеем с презумпцията, че Исус ще забави идването Си за неопределено време, а от друга страна, трябва да се противопоставим на очакването, че Исус ще дойде толкова скоро, че няма нужда от търпелива издръжливост.

Тези притчи идват веднага след като Исус изнася известната Си проповед за последното време, където учениците питат Исус какъв ще бъде белегът за Неговото идване (Матей 24:3). Той изброява признаци, чиято честота и интензитет ще нарастват с наближаването на края. Последният знак също е обещание: „И това благовестие на царството ще бъде проповядвано по целия свят за свидетелство на всичките народи, и тогава ще дойде краят” (Матей 24:14). Евангелието на Исус е светлината на света. Трябва да използваме времето на чакане, за да разпространим това послание по света. Всички сме отговорни да инвестираме нашите ресурси, време и таланти, за да проповядваме Евангелието.

`Как можем да сме готови за скорошното идване на Исус, но също така да сме готови да чакаме дълго време?`

`Кои са най-добрите начини да помогнем на хората да не губят надежда за Второто пришествие, докато чакаме?`