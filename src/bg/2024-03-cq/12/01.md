---
title:  Почти твърде късно
date:   14/09/2024
---

#### inTro

Прочети Матей 25:1-13. Вникни в библейския текст.

**Почти твърде късно**

Преди няколко години, трябваше да говоря на младежка конференция в Куала Лумпур, Малайзия. Пристигнах вечерта и първата ми проповед трябваше да се състои на следващата сутрин. Надявайки се на така необходимата почивка, си легнах, но не можах да заспя. Заради часовата разлика, вътрешният ми часовник не съвпадаше с този, на новата ми дестинация. Минаха много часове, докато се въртях, надявайки се просто да заспя, но без резултат. С настъпването на ранните сутрешни часове реших, че е по-добре просто да се опитам да остана буден, за да не пропусна първата си проповед. Вероятно можете да се досетите какво се случи след това.

Изведнъж телефонът, който звънеше в стаята ми, ме изтръгна от дълбок сън. Гласът от другата страна беше настоятелен: „Пастор Даниел, моля, елате веднага. Насрочено е да говорите след петнадесет минути!“ Скочих от леглото и се облякох за рекордно кратко време. За щастие, конгресният център се намираше до хотела, в който бях отседнал. Тичах през коридорите и когато се приближих до аудиторията, където щях да говоря, домакинът и техниците вече тичаха към мен. Поставиха ми микрофон още докато вървях. Миг по-късно бях на сцената и започвах своята проповед. Не съм сигурен дали някой от присъстващите знаеше, че току-що се бях събудил от дълбок сън. Знам, че бях щастлив, че успях точно навреме!

Случвало ли ви се е почти да закъснеете за много важна среща? Думата „почти“ е причината за повишаване на сърдечната честота. Това ви дава доза адреналин и ви кара да бягате по-бързо, за да успеете точно навреме. В този урок ще разгледаме притча, чрез която Исус ни учи за това да бъдем будни, очакващи и подготвени за Неговото второ идване – най-великото събитие от всички!

#### inScribe

Препиши Матей 25:1-13. Можеш също така да преразкажеш библейския текст или да го представиш схематично.

` `