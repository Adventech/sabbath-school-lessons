---
title:  Външен вид
date:   08/09/2024
---

#### inGest

* Огради повтарящите се думи/идеи.
* Подчертай важните за теб думи/идеи.
* Свържи със стрелки онези думи/идеи, които се допълват.
* Наизусти любимия си стих.

**Външен вид**

В съзнанието на много евреи от първи век богатството и здравето били пряко свързани с Божието благоволение. За да оспори тези предположения, Исус разказал изненадваща притча за богат човек, който живеел в екстравагантен лукс и показвал богатството си с изискани дрехи и гурме пиршества. Неговото богатство му осигурявало елитен статус и го направило високо ценен от заобикалящите го. Хората били убедени, че богатството на този човек е знак за Божието благословение върху него.

Исус сравнил този богат човек с един беден, презрян просяк на име Лазар. Много евреи биха възразили, че би трябвало да е имало духовна причина за всичките му страдания и нещастия в живота. Те вярвали, че той трябва да е съгрешил и това да е било причината за Божието проклятие и присъда, доказани от неговото нещастие. Дори учениците съдели хората въз основа на техните житейски ситуации, когато попитали Исус за определен слепец.” И учениците Му Го попитаха казвайки: Учителю, поради чий грях, негов ли, или на родителите му, той се е родил сляп? “(Йоан 9:2). Учениците неправилно предположили, че това нещастие на слепотата е знак за прякото Божие недоволство към човека. В притчата Лазар страдал от лошо здраве, сериозна липса на храна и други основни ресурси. Той бил на самото дъно на обществото, напълно зависим от милостта на другите. Освен това изпитвал осъждането, което лежало върху хора като него.

Но Исус завършил тази история по начин, който бил напълно противоположен на очакванията им. При смъртта си и двамата герои претърпяват пълна размяна на ролите. Лазар, просякът, бил отнесен в лоното на Авраам, докато богаташът завършил в мъките на ада. Исус учи, че външният вид на богатството не може да се приравни с Божията благословия. Нито страданието на човек може да се тълкува като Божие проклятие. Просякът Лазар, въпреки живота си на трудности, се доверявал на Бог и получил награда на небето. Богатият човек, водейки спокоен живот, се доверявал на собственото си богатство и статус и по този начин се отделил от Бог завинаги.

Интересно е да се отбележи, че името на бедния Лазар е увековечено, докато проспериращият, влиятелен богаташ остава анонимен. Богаташът със сигурност си е създал име в този живот, но в светлината на вечността той е бил забравен. В притчата Исус разкрива, че в този живот ние решаваме вечната си съдба. Външният вид не е важен. Важното е къде е сърцето ни и на кого вярваме.

`Защо толкова лесно се съдим един друг по външния вид?`

`Какво можем да направим, за да виждаме хората с Божиите очи?`