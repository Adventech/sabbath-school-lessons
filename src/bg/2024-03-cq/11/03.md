---
title:  Основната идея
date:   09/09/2024
---

#### inTerpret

`Какви специални послания носи Лука 16:19-31?`

`Кои части от него са трудни?`

`Какви въпроси възникват в теб?`

`Кои са библейските принципи, които откриваш в текста?`

`В коя област от живота си можеш да приложиш библейския текст?`

**Основната идея**

Исус очевидно използва метафори в притчата за богаташа и Лазар. Притчата няма за цел да предостави буквално описание на живота след смъртта, а по-скоро да покаже как решенията, които вземаме днес, влияят на нашите вечни съдби. Няколко наблюдения показват това ясно. Например, лоното на Авраам никога няма да бъде достатъчно голямо, за да побере всички изкупени, и една капка вода едва ли би донесла облекчение на горящ човек. Освен това идеята за общуване на изгубен човек със спасен след смъртта е просто несъвместима с библейската картина на смъртта.

Библията подчертава, че хората са смъртни същества, които се връщат в пръстта след смъртта. Тя описва смъртта като сън, в който няма съзнание на нито едно ниво. Смъртта е просто противоположност на живота. Един ден обаче мъртвите ще бъдат събудени. За тези, които са умрели в Христос, смъртта ще бъде обърната, когато Исус дойде в небесните облаци (1 Солунци 4:16, 17). Исус учи, че нечестивите също ще бъдат възкресени: „Защото идва часът, в който всички, които са в гробовете, ще чуят гласа Му и ще излязат – онези, които са вършили добро, за възкресение за живот, и онези, които са вършили зло, ще възкръснат за осъждане” (Йоан 5:28, 29). Книгата Откровение разкрива, че тези две възкресения ще бъдат разделени от хиляда години (Откровение 20:4-6).

Доктрината за безсмъртната душа, която продължава да съществува след смъртта без тяло, е гръцка концепция, навлязла в християнството чрез синкретизъм. Библията говори за окончателното унищожение на изгубените, но не учи, че безсмъртните души ще останат живи завинаги, за да страдат от вечни мъки. Писанието описва огън, който унищожава всичко и води до пепел. Като пример за последната присъда, Бог превръща „градовете Содом и Гомор в пепел ги осъди на унищожение, правейки ги пример за онези, които след това ще живеят безбожно” (2 Петрово 2:6). Тези древни градове са унищожени от пожар, но не продължават да горят и днес. Фалшивата доктрина за вечния ад поставя Бог в негативна светлина и е накарала много хора да отхвърлят християнството.

Много от тези, които слушат думите на Христос, вярват че след смъртта има някакво съзнание. Елън Уайт коментира, че „Спасителят знаеше за техните идеи и Той очерта Своята притча така, че да внуши важни истини чрез тези предубедени мнения... Той използва преобладаващото мнение, за да предаде идеята, която искаше да направи видна за всички – че човекът не се цени заради притежанията си; тъй като всичко, което има, му принадлежи само като дадено назаем от Господ. Злоупотребата с тези дарби ще го постави под най-бедния и страдащ човек, който обича Бог и Му се доверява” (Christ’s Object Lessons [1900], 263). С други думи, Исус използва техните фалшиви вярвания за това какво се случва след смъртта, за да им даде различен урок. Притчата подчертава, че решенията, които вземаме в този живот, не могат да бъдат отменени след смъртта. Втори шанс няма. Този живот е единственото дадено ни време, в което можем да се подготвим за вечността. Исус използва притчата като призив да обмислим нещата, които наистина имат значение в живота, преди да е станало твърде късно.

`Какво намирате за утешително в библейската истина за състоянието на мъртвите и нашата бъдеща надежда?`