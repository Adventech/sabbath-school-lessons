---
title: Знак на завета
date: 25/05/2021
---

**„И така, израилтяните да пазят съботата, като я празнуват във всичките си поколения по вечен завет. То е знак между Мен и израилтяните завинаги; защото за шест дни Господ направи небето и земята, а на седмия ден си почина и се успокои“ (Изход 31:16,17).**

Четири пъти в Писанието съботата е наречена „знак“ ( Изход 31:13,17 ; Йезекиил 20:12,20 ). „Знакът“ не е „символ“ в смисъла на нещо, което по естествен начин изобразява, представя или напомня за нещо друго, тъй като и двете имат сходни качества (например „номер едно“ често символизира „мощ“ или „сила“). В Библията съботата като „знак“ служи за външен белег, обект или условие, планиран да носи разпознаваемо послание. Нищо в самия знак не е конкретно свързано със завета. Съботата е знак на завета, „знак между Мен и вас във всичките поколения“ ( Изход 31:13 ) само защото Бог казва така.

`Защо Господ използва съботата като знак на завета? Какво в нея я прави такъв подходящ символ на спасителната връзка с Него? Като не забравяте, че решаващ аспект на завета е: спасяваме се по благодат, делата не могат да ни спасят – какво в самата събота я прави толкова подходящ символ на тази връзка? Битие 2:3; Евреи 4:1-4`

Вълнуващото в съботата като знак на завета на благодат е, че векове наред юдеите са я разбирали като знак за изкуплението чрез Месия. Виждали са в нея предвкусване на спасението в Месия. Тъй като ние разбираме изкуплението като единствено по благодат и разбираме завета като завет на благодат, връзката между съботата, изкуплението и завета е съвсем очевидна ( Второзаконие 5:13-15 ). Следователно, противно на всеобщото мнение, съботата е белег на Божията спасителна благодат, а не знак на спасение чрез дела.

`Какво според вас означава да си „почиваме“ в събота? Как вие си почивате в събота? Какво по-различно правите в този ден, че да бъде „знак“? Дали някой ваш познат, ако наблюдава живота ви, ще види, че съботата наистина е специален ден за вас?`