---
title: Съботата преди Синай
date: 24/05/2021
---

**„А той им каза: Това е, както каза Господ. Утре е събота, свята почивка на Господа; опечете колкото искате да опечете и сварете колкото искате да сварите; и сложете настрана каквото остане за утре“ (Изход 16:23).**

Прегледайте набързо Изход, 16 глава – историята за даването на манната на Израил в пустинята преди Синай. Вижте какво разкрива този разказ:

- Само определено количество манна може да се използва всеки ден, но на шестия ден трябва да се събере двойно количество.
- В събота няма манна.
- Допълнителната порция за събота се запазва от шестия до седмия ден, без да се разваля, докато през останалите дни се разваля.

`Какво ни разкрива тази история за светостта на съботата още преди да е даден законът на Синай? Изход 16:23-28`

„Всъщност приравняването на съботата със седмия ден, изявлението, че Господ е дал съботата на израилтяните и докладът, че народът си е починал на седмия ден по Божия заповед – всички те очевидно сочат към установяването на съботата още от древността [при Сътворението]“ (G. F. Waterman, The Zondervan Pictorial Encyclopedia of the Bible , vol. 5, p. 184).

**В Изход, 16 глава има много повече за съботата, отколкото откриваме при бегъл прочит. Вижте какво ни учи текстът:**

`Кой ден е подготвителен за съботата?` 

`Кой ден от седмицата е съботата?` 

`Откъде произлиза съботата?` 

`Какъв ден трябва да бъде съботата?` 

`Съботата ден за пост ли е?` 

`Съботата изпит за вярност към Бога ли е?`

`По какво разбирането ви за съботата днес съвпада с истините за нея от Изход, 16 глава?`