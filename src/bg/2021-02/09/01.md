---
title: Знакът на завета
date: 22/05/2021
---

### За изучаване през седмицата
Битие 2:2,3; Изход 20:11; Изход, 16 гл. ; Евреи 4:1-4; Изход 31:12-17; Второзаконие 5:14.

> <p>Стих за запаметяване</p>
> „И така, израилтяните да пазят съботата, като я празнуват във всичките си поколения по вечен завет“ (Изход 31:16).

Седмият ден – събота, е като гвоздей, който – Чук! – с непроменим ритъм всяка седмица ни връща към основата на всичко, което сме и което можем да бъдем. Ние сме толкова заети да се втуркаме насам-натам, да харчим пари, да печелим, да ходим насам-натам, да тичаме наоколо и тогава – Чук! – съботата идва и ни връща към нашата основа – към началото на всичко, защото всичко важно за нас е такова единствено понеже най-напред Бог е създал него и нас.

С непроменим ритъм и без никакви изключения съботата безмълвно се появява на хоризонта и прониква във всяка пукнатина и процеп на живота ни. Тя ни напомня, че всяка пукнатина и процеп принадлежат на нашия Създател, Който ни е дал живот, Който „в началото“ е създал небето и земята. А Сътворението е неопровержима основа на всяко християнско вярване и седмият ден, събота – Чук! – е неопровержим, ненатрапчив и неумолим знак за него.

Тази седмица ще разгледаме този знак в контекста на завета от Синай.

**Важни въпроси**: Откъде произлиза съботата? Какви доказателства има, че тя е съществувала и преди Синай? Какво прави съботата такъв подходящ знак на завета?