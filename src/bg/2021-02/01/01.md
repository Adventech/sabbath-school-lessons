---
title: Какво ли се е случило?
date: 27/03/2021
---

### За изучаване през седмицата
Псалми 100:3; Деяния 17:26; Битие 2:7,18-25; 1:28,29; 3:15.

> <p>Стих за запаметяване</p>
> „Бог каза: Да създадем човека по Нашия образ, по Наше подобие. (…) И Бог създаде човека по Своя образ; по Божия образ го създаде; мъж и жена ги създаде“ (Битие 1:26,27).

Библейският разказ за Сътворението на човечеството е изпълнен с надежда, щастие и съвършенство. Всеки ден от творческата седмица завършва с божественото заключение, че това е „добро“. Тук определено не присъстват тайфуни, земетресения, глад и болести.

Тогава какво ли е се е случило?

Шестият ден от Сътворението завършва с декларация от Божия страна, че всичко е „твърде добро“. Защото в този ден Господ създава същества по Своя образ – човеците. Нещо, което не се казва за никое друго творение в историята от „Битие“. Разбира се, тези същества са съвършени във всяко едно отношение – и как би могло да е иначе. Все пак са създадени по Божия образ. Затова в редиците им по начало няма убийци, крадци, лъжци, мошеници и измамници. Какво ли е станало след това?

Урокът тази седмица разглежда Сътворението, първите творения, а след това какво се е случило с тези съвършени творения. Накрая се засяга и темата на това тримесечие: какво прави Бог, за да поправи злото.

**Основни въпроси**: Какво казва Библията за произхода на всичко? Какви отношения желае да има Бог с хората? Каква е целта на дървото за познаване на доброто и злото? Каква надежда се дава на Адам и Ева веднага след грехопадението?