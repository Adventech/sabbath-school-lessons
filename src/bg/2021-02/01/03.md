---
title: 'По образа на Твореца (Битие 1:27)'
date: 29/03/2021
---

**Библията заявява, че Бог е създал човечеството – мъж и жена – „по Своя образ“ ( Битие 1:27). Въз основа на този възглед отговорете на следните въпроси:**

`Какво означава, че Бог ни е създал по Своя образ? В какво отношение приличаме на Него?`

`Според доклада от „Битие“ прави ли Бог нещо друго „по Своя образ“ освен човеците? Ако не, какво ни говори това за уникалното ни положение в сравнение с останалите земни творения? Какви поуки можем да извлечем от тази разлика?`

`Какво друго бихме могли да открием в историята за Сътворението на човечеството, което разграничава хората от всичко останало, сътворено от Господа? Битие 2:7,18-25`

Въпреки че се налага да говорим за Бога с човешка терминология, не бива да забравяме, че Той е духовно Същество ( Йоан 4:24 ), което притежава Божествени качества. Можем само да кажем, че във физическо, умствено и духовно отношение отразяваме по някакъв начин Великия Творец, въпреки че голяма част от същността Му си остава обвита в тайнственост, поне за нас. Обаче Библията подчертава духовния и психичния аспект на нашия разум. Тях можем да развиваме и усъвършенстваме. Именно уникалността на човешкия ум прави възможно поддържането на ползотворна връзка с Бога, което явно не е възможно за никое друго земно творение.

Забележете също и удивителния доклад за сътворяването на жената. И мъжете, и жените имат невероятната привилегия да бъдат сътворени по Божия образ. При сътворяването им няма дори и намек, че единият е по-низш от другия. Самият Бог ги създава от един и същ материал. Той ги прави равни от самото начало и двамата имат специална връзка с Него. Те получават една и съща възможност да развиват дадените им от Бога характери по такъв начин, че да Го прославят.

„Самият Бог даде на Адам съпруга. Той му осигури „подходящ помощник“ – помощник, който му пасваше напълно и с когото можеха да споделят заедно любовта и разбирателството. Ева беше създадена от ребро, взето от гърдите на Адам, което показваше, че нямаше да го контролира като глава, нито да бъде тъпкана под нозете му като по-низша, но трябваше да застане до него като равна и той трябваше да я обича и защитава“ (Уайт, Е. Патриарси и пророци. С.: Нов живот, с. 16).