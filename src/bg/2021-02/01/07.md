---
title: Разширено изучаване
date: 02/04/2021
---

В Библията намираме изобилие от призиви към грешници и отстъпници. Разгледайте Псалми 95:7,8; Исая 55:1,2,6,7; Лука 15:3-7 . Кои други бихте могли можете да откриете?

Прочетете главите „Сътворението“, „Изкушението и падението“ и „Планът на Изкуплението“ от книгата „Патриарси и пророци“ на Елън Уайт.

„Според мен в тези две Божии думи се съдържа евангелска проповед, защото те проникват в най-преплетения гъсталак и достигат до бучащите от срама уши на бегълците: „Къде си?“. Твоят Бог не иска да те изгуби. Той идва да те потърси точно както не след дълго възнамерява да дойде в Личността на Своя Син не само за да потърси, но и за да спаси изгубеното днес“ (Charles Haddon Spurgeon, The Treasury of the Bible . Grand Rapids, MI: Zondervan Publishing House, 1962, Old Testament, vol. 1, p. 11).

**Въпроси за разискване**

`След като добрият и загрижен Бог е Този, Който търси човечеството, как днес да отговорим на тази любов, проявена от Отец и от Исус Христос? Как очаква Господ да отговорим?`

`Сравнете библейската картина на човечеството, изпаднало от високото си място в Божието творение и нуждаещо се от изкупление, с еволюционната теория за естественото развитие. Коя ни дава повече надежда и защо?`

`Доколко любящите взаимоотношения са важни за човешкото щастие? Защо за такива отношения е необходима близка връзка с Бога? Обсъдете влиянието на здравите човешки връзки върху хората, участващи в тези взаимоотношения (родител-дете, приятел-приятел, съпруг-съпруга, работодател-работник и др.).`

**Обобщение**: Бог ни е създал по Своя образ, за да можем да имаме любящо общение с Него. Въпреки че нахлуването на греха прекъсва първоначалното единство, Бог се стреми да възстанови тази връзка чрез плана на изкуплението. Като зависими създания, ние намираме истински смисъл и цел в живота само когато се свържем с нашия Творец.

Тази събота, 03.04.2021 г., ще се молим за църкви „Цалапица” и „Ценово”.