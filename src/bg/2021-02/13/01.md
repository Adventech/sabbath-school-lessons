---
title: Животът в новия завет
date: 19/06/2021
---

### За изучаване през седмицата
1 Йоан 1:4; Йоан 5:24; Римляни 3:24,25; 2 Коринтяни 5:21; 1 Йоан 4:16; Откровение 2:11; 20:6; 21:8.

> <p>Стих за запаметяване</p>
> „Крадецът влиза само да открадне, да заколи и да погуби. Аз дойдох, за да имат живот и да го имат изобилно“ (Йоан 10:10).

Това тримесечие изучавахме завета, който (в най-простата си, чиста форма) по същество представлява Божиите думи: Ето така ще ви спася от греха. Точка.

Макар че резултатът, великият финал на заветното обещание, разбира се, е вечен живот в един обновен свят, не е нужно да чакаме, за да се наслаждаваме на обещанията на завета още днес. Бог има грижата за нашия живот днес ; Той иска най-доброто за нас днес . Заветът не е някаква сделка, при която правиш определени неща и след това някъде далеч в бъдещето получаваш своята награда. Наградите, даровете – те са благословения, на които влизащите в заветни взаимоотношения с вяра могат да се наслаждават още тук и сега.

Урокът за тази седмица – краят на нашата поредица за завета, разглежда някои от тези непосредствени благословения. Част от обещанията идват от Божията благодат, изливаща се в сърцата ни, защото сме отворили вратата, когато сме Го чули да хлопа на нея. Разбира се, има много повече благословения, отколкото можем да разгледаме за седмица. Но това е едно начало, което всъщност никога няма да свърши.

**Основни въпроси**: Защо трябва да изпитваме радост? Въз основа на какво можем да изискваме това обещание? Защо заветът трябва да ни освободи от бремето на вината? Какво означава да имаме ново сърце?