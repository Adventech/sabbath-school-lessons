---
title: Остава само Ной
date: 15/04/2021
---

**„Всичко живо, което се намираше по лицето на земята, бе изтребено – хора, добитък, животни и небесни птици; изтребени бяха от земята; останаха само Ной и онези, които бяха с него в ковчега“ (Битие 7:23).**

В този текст за пръв път се споменава идеята за „остатък“ в Библията. Думата, преведена като „останаха“, произлиза от друга дума, чийто корен се употребява многократно в Стария Завет, когато се има предвид възгледът за остатък .

„Бог ме изпрати пред вас, за да съхраня от вас остатъка на земята и да опазя живота ви чрез голямо избавление“ ( Битие 45:7 ; курсивът е на автора).

„И останалите в Сион и оцелелите в Йерусалим ще се нарекат святи – всички, които са записани в Йерусалим за живот“ ( Исая 4:3 ; курсивът е на автора).

„В онзи ден Господ пак втори път ще възвърне с ръката Си останалите от народа Си “ ( Исая 11:11 ; курсивът е на автора).

Във всички тези случаи думите в курсив са свързани със споменатата в Битие 7:23 дума „останаха“.

`Прегледайте Битие 7:23 и другите посочени примери. Какво разбирате за идеята за остатъка тук? Кои условия водят до необходимостта от остатък? Каква е връзката между завета и остатъка?`

По време на Потопа Творецът на света става Съдия на света. Наближаващата присъда над Земята повдига въпроса дали ще бъде унищожен целият живот на нея – включително и всички хора. Ако не, кой ще оцелее? Кой ще бъде остатъкът?

В този случай Ной и неговото семейство. Обаче спасението му е свързано с Божия завет с него ( Битие 6:18 ) – завет, който произлиза от Бога и е изпълнен от Него с милост и благодат. Те оцеляват единствено заради това, което Бог прави за тях, независимо колко важно е съдействието от тяхна страна. Каквито и да са задълженията на Ной в завета, независимо колко предано ги изпълнява, единствената му надежда е Божията милост.

`Въз основа на разбирането ни за последните дни, когато Бог ще има Свой остатък ( Откровение 12:17 ), какви паралели можем да открием с историята за Ной, които ще ни помогнат да бъдем част от остатъка? Как ежедневните ни решения влияят върху решенията, които ще вземем, когато настъпи времето?`