---
title: Новозаветният първосвещеник
date: 09/06/2021
---

В земното светилище, където Бог желае да обитава със Своя народ, основно място заемат жертвоприношенията. Обаче службата не завършва със смъртта на тези създания. Свещеникът принася кръвта в светилището в полза на грешника след заколването на жертвата .

Но цялата служба е само сянка, символ на това, което Христос ще направи за света. Затова както символите (службите в светилището) не приключват със смъртта на животното, така и Христовото дело за нас не приключва със смъртта Му на кръста.

`Изследвайте Евреи 8:1-6 . Молете се Господ да ви помогне да разберете какво се казва в тези стихове и защо е важно да го разберете. След това запишете със свои думи каква според вас е вестта на Господа към нас в тях. Запитайте се също как те ни помагат да разберем новия завет?`

Както при стария завет има земно светилище, свещеници и служба, така и в новия завет има небесно светилище, небесен свещеник и небесна служба. Това, което в стария завет е само символи, образи и сянка ( Евреи 8:5 ), в новия става действителност.

Също така, вместо животно като наш заместник, виждаме безгрешния Исус. Вместо животинска кръв, имаме кръвта на Христос. Вместо направено от човек светилище, имаме „истинската скиния, която Господ е поставил, а не човек“ ( Евреи 8:2 ). А вместо грешен свещеник, виждаме Исус като Първосвещеник, Който служи за нас. Имайки предвид всичко това, помислете за думите на Павел: „Как ще се избавим ние, ако пренебрегнем едно толкова велико спасение?“ ( Евреи 2:3 ).

`Помисли: Исус е живял безгрешен живот заради теб, умрял е заради теб и сега е в небето, за да служи в светилището заради теб. Целта на всичко това е да те спаси от ужасните, безвъзвратни последици от греха. Планирай в следващите дни да поговориш с някого за тази изключителна вест – с човек, за когото смяташ, че има нужда да чуе това. Помисли предварително какво ще кажеш, като имаш предвид урока за днес.`