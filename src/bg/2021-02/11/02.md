---
title: Взаимоотношения
date: 06/06/2021
---

**„Още ще поставя скинията Си сред вас; и няма да се погнуся от вас. Ще ходя между вас и ще бъда вашият Бог, и вие ще бъдете Мой народ“ (Левит 26:11,12).**

Вече трябва да е станало ясно следното: независимо дали в новия , или в стария завет, Господ се стреми да създаде близка любяща връзка със Своя народ. Всъщност заветът по принцип излага „правилата“ на тази връзка.

Взаимоотношенията са съществено важни за завета, независимо от времето или обстоятелствата. Обаче за да съществува връзка, трябва да има взаимодействие, общуване и срещи – особено за грешните, недостойни, съмняващи се хора. Разбира се, тъй като Господ знае това, Той поема инициативата, за да гарантира, че ще изяви Себе Си по такъв начин, че ние – обременените от ограниченията си грешни хора – да можем да имаме лична връзка с Него.

`Прочетете Изход 25:8 , където Господ заповядва на Израил да построи светилище. Какви причини излага Господ за това?`

Разбира се, отговорът на този въпрос повдига и друг въпрос, а той е: Защо ? Защо Господ иска да обитава сред Своя народ?

Вероятно истината се крие някъде в двата стиха за днес, цитирани по-горе. Забележете, че Господ ще tabernacle (или „обитава“) сред тях. След това казва, че няма да „се погнуси“ от тях. После заявява, че ще „ходи“ между тях и ще бъде техен Бог, а те ще бъдат Негов народ ( Левит 26:11,12 ). Разгледайте елементите, изграждащи тези стихове. Отново съвсем ясно виждаме аспекта на личната връзка.

`Отделете няколко минути: направете анализ на Левит 26:11,12 и Изход 25:8 . Запишете как различните елементи хармонизират с идеята, че Господ се стреми да изгради връзка със своя народ.`

`Обърнете специално внимание на фразата, където Господ казва, че „няма да се погнуся от вас“. Кое в самото светилище осигурява средството, чрез което грешните хора могат да бъдат приети от Господа, и защо това е толкова важно в процеса на изграждане на завета?`