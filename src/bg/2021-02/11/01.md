---
title: Светилището на новия завет
date: 05/06/2021
---

### За изучаване през седмицата
Изход 25:8; Исая 53:4-12; Евреи 10:4; 9:14; 8:1-6; 1 Тимотей 2:5,6.

> <p>Стих за запаметяване</p>
> „По тази причина Той е посредник на един нов завет, така че призваните да получават обещаното вечно наследство“ (Евреи 9:15).

В безлунната вечер под мастиленочерното небе мракът погълна Франк в сенките, докато вървеше по празните градски улици. Не след дълго той чу зад себе си стъпки – някой го следваше в тъмнината. После този човек го настигна и каза:

– Франк, печатарят?

– Да. Но откъде знаете?

– Ами не зная – отговори непознатият. – Но познавам брат ви много добре, а дори и в тъмнината вашите особености – начинът ви на ходене, фигурата ви ми напомнят толкова много за него, че реших, че виждам брат му, понеже той ми каза, че има брат.

Тази история разкрива една голяма истина за службата в светилището на Израил. То е, казва Библията, сянка, изображение, образ на истинското. Въпреки това в сенките и образите има достатъчно яснота, за да представят и разкрият истините, които символизират: смъртта и първосвещеническото служене на Христос в небесното светилище.

**Основни въпроси**: Защо Бог изисква от израилтяните да построят светилище? Какво ни говори то за Христос като наш Заместник? Какво прави Исус в небето като наш Представител?