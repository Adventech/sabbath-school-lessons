---
title: Остатъкът
date: 05/05/2021
---

**Въпреки повтарящият се цикъл на отстъпление, божествени съдби и покаяние в Израил, каква надежда откриваме в следните стихове?**

`Исая 4:3`

`Михей 4:6, 7`

`Софония 3:12,13`

Въпреки че Божият план за древния Израил е провален отчасти заради непослушанието им, той никога не се проваля напълно. Сред бурените все още растат няколко цветя. Много от старозаветните пророци говорят за този верен остатък, който Бог ще събере за Себе Си като прекрасен букет.

Божието намерение в запазването на един верен остатък е същото като за целия Израил – да ги използва като Свой божествен инструмент и „те ще изявяват славата Ми между народите“ ( Исая 66:19 ). Чрез това средство и други ще се присъединят към верните, за да „се кланя на Царя, Господа на Силите“ ( Захария 14:16 ). Затова колкото и да е трагично положението, Бог винаги има верни хора, които въпреки отстъплението в редиците на Божия избран народ, затвърждават своето призвание и определение ( 2 Петър 1:10 ). Накратко, каквито и да са провалите на народа като цяло, все пак има хора, които се опитват да спазват по най-добрия начин своята страна от завета (например 3 Царе 19:14-18 ). И макар да страдат с целия народ (като изгнаници в чужда страна), последното и върховно заветно обещание ще се изпълни за тях – обещанието за вечен живот.

`Прочетете Йоан 10:27,28 . Какво казва Исус там? Приложете думите Му и обещанията в тях за ситуацията при отстъплението на древния Израил. Как тези думи ни помагат да си обясним съществуването на верен остатък?`

Преди няколко години една млада жена се отказала напълно от християнската си вяра предимно защото била обезсърчена от греха, отстъплението и лицемерието, които видяла в местната си църква. „Тези хора изобщо не бяха християни“ – казала тя и го използвала като извинение да се откаже от всичко. Защо извинението ѝ е толкова неубедително, като имате предвид принципите от урока ни за днес?