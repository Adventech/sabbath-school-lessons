---
title: Потомството на Авраам
date: 01/05/2021
---

### За изучаване през седмицата
Йезекиил 16:8; Второзаконие 28:1,15; Йеремия 11:8; Битие 6:5; Йоан 10:27,28; Галатяни 3:26-29; Римляни 4:16,17.

> <p>Стих за запаметяване</p>
> „Вие обаче сте избран род, царско свещенство, свят народ, народ, който Бог придоби, за да възвестява превъзходствата на Този, Който ви призова от тъмнината в Своята чудесна светлина“ (1 Петър 2:9).

В малък град часовникът на витрината на бижутера един ден спрял на девет без петнадесет. Много от гражданите следели часа именно от този часовник. Онази сутрин деловите хора поглеждали към витрината и установявали, че има още петнадесет минути до девет. Децата на път за училище били изненадани, че имали още много време да се помотаят. Много хора закъснели онази сутрин, защото един малък часовник на витрината на бижутера бил спрял да работи“ (C. L. Paddock, God’s Minutes , Nashville, TN: Southern Publishing Association, 1965, p. 244, адаптирано – англ. изд.).

Каква точна метафора за провала на древния Израил. Господ го бил поставил „сред народите“ ( Йезекиил 5:5 ) – на стратегическия „мост“ между три континента (Африка, Европа и Азия). Той трябвало да бъде духовният „часовник“ на света.

Обаче Израил, също като часовника на витрината на бижутера, престанал да работи. Това все пак не било пълен провал, защото тогава, както и днес, Бог има Свой верен остатък. Урокът ни тази седмица разглежда самоличността и ролята на Божия истински Израил във всяка епоха, включително и в нашата.

**Основни въпроси**: Какви заветни обещания дава Господ на Израил? Какви условия ги придружават? Доколко добре изпълнява народът тези обещания? Какво се случва, когато не го прави?