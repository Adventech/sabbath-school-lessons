---
title: Сърцето
date: 31/05/2021
---

По времето, когато Южното царство Юдея залязва и народът е взет във вавилонски плен, Бог обявява чрез пророка Си Йеремия „новия завет“. Това е първият път, когато Библията използва тази терминология. Обаче когато 10-те племена от Северното царство Израил предстои да бъдат унищожени (около сто и петдесет години преди времето на Йеремия), отново се споменава идеята за друг завет, този път от Осия ( Осия 2:18-20 ).

`Прочетете Осия 2:18-20 . Забележете паралелите между това, което Господ казва там на Своя народ, и онова, което казва в Йеремия 31:31-34 . Какви сходни образи са използвани и какво отново ни говори това за основния смисъл и естество на завета?`

В периодите от историята, когато Божиите планове за Неговия заветен народ са възпрепятствани от техния бунт и неверие, Той изпраща пророци да прогласят, че заветната история с Неговите верни не е приключила. Независимо колко колебливи са хората, независимо колко отстъпления, бунтове и непокорство царят сред тях, Господ обявява Своята готовност да навлезе в заветна връзка с всички, които изявят желание да се покаят, да бъдат послушни и да изискват обещанията Му.

**Прегледайте следните стихове. Въпреки че не споменават конкретно нов завет, какви елементи откривате в тях, отразяващи принципите на новия завет?**

`Йезекиил 11:19`

`Йезекиил 18:31`

`Йезекиил 36:26`

Господ ще даде „сърце да познават, че Аз съм Господ“ ( Йеремия 24:7 ). Той ще вземе „каменното сърце от плътта им, ще им дам крехко сърце“ ( Йезекиил 11:19 ) и ще даде „ново сърце“ и „нов дух“ ( Йезекиил 36:26 ). Казва още: „И ще вложа Духа Си вътре у вас“ ( Йезекиил 36:27 ). Това Божие дело е основата на новия завет.

`Ако някой дойде и ти каже: „Искам ново сърце, искам закона, записан в сърцето ми, искам сърце, което да познава Господа – но не зная как да го получа“, какво би казал на такъв човек?`