---
title: Ето, идват дни…
date: 30/05/2021
---

**Прочетете Йеремия 31:31-34 и отговорете на следните въпроси:**

`Кой е активната страна в завета?`

`За чий закон се говори тук? Кой е този закон?`

`Кои стихове подчертават близостта, която Бог желае да има със Своя народ?`

`Кое Божие действие за народа Му съставлява основата на тази заветна връзка?`

Съвсем ясно е: новият завет не е нещо много по-различно от стария завет с Израил на планината Синай. Всъщност проблемът със Синайския завет не е неговата древност или старомодност. Проблемът е, че той е бил нарушен ( Йеремия 31:32 ).

Отговорите на посочените по-горе въпроси, които можем да намерим в тези четири стиха, доказват, че много аспекти от „стария завет“ остават валидни и в новия. „Новият завет“ е в известен смисъл „подновен завет“. Той е завършек, или изпълнение, на първия.

`Концентрирайте се върху последната част от Йеремия 31:34 , където Господ казва, че ще прости беззаконието и греха на народа Си. Въпреки думите Му, че ще запише закона върху сърцата ни и ще го положи вътре в нас, Той все пак подчертава, че ще прости нашия грях и беззаконие, които са нарушение на закона, записан в сърцата ни. Намирате ли противоречие или напрежение между тези идеи? Ако не, защо? Какво означава, както се казва в Римляни 2:15 , да имаме закона, записан в сърцата ни? Матей 5:17-28`

`Като преглеждате днешните стихове, как бихте могли да ги използвате в отговор на твърдението, че Десетте заповеди (или конкретно съботата) вече не важат в новия завет? Има ли в стиховете въобще нещо, което да насочва в тази посока? Как би могъл някой да ги използва, за да докаже вечната непроменимост на закона?`