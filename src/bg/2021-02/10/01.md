---
title: Новият завет
date: 29/05/2021
---

### За изучаване през седмицата
Йеремия 31:31-34; Матей 5:17-28; Осия 2:18-20; Исая 56:6,7; Евреи 8:7,8; 10:4; Матей 27:51.

> <p>Стих за запаметяване</p>
> „Ето, идат дни, казва Господ, когато ще сключа с Израилевия дом и с Юдовия дом нов завет“ (Йеремия 31:31).

Една карикатура в списание преди години представяше мениджър в офис, седнал пред група служители. Той държеше в ръцете си кутия с почистващ препарат и го показваше на другите. Сочеше гордо към думата „НОВ“ , написана с големи червени букви върху кутията, внушавайки, разбира се, че продуктът е нов. След това мениджърът каза: „Новото е това „ НОВ“ върху кутията“. Иначе казано, единствената промяна, единственото ново нещо е просто думата „ НОВ“ върху кутията. Всичко друго си е същото като преди.

В известен смисъл можем да кажем, че и новият завет е нещо подобно. Основата на завета, главната надежда за нас, ключовите условия – те са същите както в стария завет. Това винаги е бил заветът на Божията благодат и милост, основан върху любовта, която се издига над човешките слабости и падения.

**Основни въпроси**: Какви паралели съществуват между стария и новия завет? Каква роля играе законът в завета? С кого са сключени заветите? Какво има предвид книгата „Евреи“ под „по-добър“ завет (Евреи 8:6)? Каква е връзката между завета и небесното светилище?