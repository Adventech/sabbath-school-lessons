---
title: 'Обещания, обещания… (Изход 19:8)'
date: 13/05/2021
---

На пръв поглед всичко изглежда добре. Господ избавя народа Си, предлага им заветните обещания и те се съгласяват, че ще направят всичко , което Той иска от тях. Това е сделка, „сключена в небето“, нали?

**Прочетете следващите стихове. Какво разбираме за отговора на Израил на завета?**

`Римляни 9:31,32`

`Римляни 10:3`

`Евреи 4:1,2`

Каквото и да иска Бог от нас, нашата връзка с Него трябва да бъде основана на вяра. Вярата представлява основата, от която следват делата. Делата сами по себе си, независимо от какви чисти подбуди са движени, независимо колко искрени са, нито колко многобройни са, не могат да ни направят приемливи в очите на един свят Бог. Не са можели във времето на Израил, не могат и днес.

`Щом обаче Библията постоянно набляга на делата, защо те не могат да ни направят достойни в Божиите очи? Исая 53:6; 64:6; Римляни 3:23`

За съжаление, еврейският народ започва да мисли, че послушанието е средството за спасение, а не резултат от спасението. Стремят се към праведност в послушанието си към закона, а не към праведността на Бога , която идва чрез вяра. Синайският завет – въпреки че е сключен с много по-подробни инструкции и закон – е планиран като завет на благодат, както и всички предшестващи го завети. Тази благодат, дадена напълно безплатно, донася промяната на сърцето, водеща до послушание. Разбира се, проблемът не е в техния опит да се покоряват (заветът изисква те да се покоряват). Проблемът е в типа „послушание“, който постигат, а то всъщност изобщо не е послушание, както личи от историята на израилтяните.

`Прочетете внимателно Римляни 10:3, особено последната част. Каква е идеята на Павел тук? Какво става с хората, които се опитват да градят собствена правда? Защо този опит неизбежно води към грях, неправедност и бунт? Вгледайте се в собствения си живот. Не сте ли застрашени от същото?`