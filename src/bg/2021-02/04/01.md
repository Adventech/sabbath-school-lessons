---
title: Един вечен завет
date: 17/04/2021
---

### За изучаване през седмицата
Изход 3:14; Битие 17:1-6; Битие 41:45; Даниил 1:7; Битие 15:7-18; Битие 17:1-14; Откровение 14:6,7.

> <p>Стих за запаметяване</p>
> „И ще утвърдя завета Си между Мен и теб и потомците ти след тебе през всичките им поколения за вечен завет, че ще бъда Бог на теб и на потомството ти след тебе“ (Битие 17:7).

Колко от нас си спомнят отчетливо някаква болест или пневмония от детството, които са ни разболели сериозно и е имало вероятност още повече да се влошим? През дългата трескава нощ сме се събуждали от полусън и сме виждали мама или тате да седят на стола до леглото ни в меката светлина на нощната лампа.

Точно същото прави и Бог, Който, преносно казано по човешки, е седял край болничното легло на поразения от грях свят, докато моралната тъмнина е започнала да се сгъстява във вековете след Потопа. Заради това е призовал Авраам и е промислил да създаде чрез верния Си слуга един народ, на който може да повери познанието за Себе Си и за спасението.

Затова Бог сключва с него и с потомството му завет, изтъкващ с още повече подробности Божествения план за спасение на човечеството от последиците на греха. Господ няма да остави този свят на произвола на съдбата, не и в такава страшна беда. Тази седмица ще разгледаме осъществяването на още заветни обещания.

**Основни въпроси**: Какво е Божието име? Какво означава то? Какво е значението на имената, които Бог използва, за да се разкрие пред Авраам? С какви имена се е разкривал по-рано? Защо променя името на патриарха от Аврам на Авраам? Защо са важни имената? Какви условия, или задължения, включва заветът?