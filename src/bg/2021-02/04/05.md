---
title: 'Фази на завета (Битие 12:1,2)'
date: 21/04/2021
---

В горепосочените два стиха е разкрита първата фаза от Божието обещание към Аврам (а те са три). Бог се приближава при него, дава му заповед и след това обещание. Приближаването изразява Божия милостив избор на Аврам като първата главна фигура на специалния Му завет на благодат. Заповедта представлява тест за доверие в Бога ( Евреи 11:8 ). Обещанието ( Битие 12:1-3,7 ), макар и дадено конкретно на потомците му, в края на краищата включва обещание за цялото човечество ( Битие 12:3; Галатяни 3:6-9 ).

**Втората фаза от Божия завет с Аврам е описана в Битие 15:7-18 . В кои стихове намираме някои от същите стъпки, присъстващи и в първата фаза?**

`Подходът на Бога към човека? Стихове?`

`Призивът за покорство към човека? Стихове?`

`Божественото обещание? Стихове?`

В тържествения ритуал от втората фаза Господ се явява на Аврам и преминава през внимателно подредени части от животни. Всяко от трите животни е заклано и разделено на две, а двете части са поставени една срещу друга с разстояние помежду им. Птиците са убити, но не са разделени. Влизащите в завет трябва да минат между разделените части, чрез което символично се заклеват във вечна вярност към условията, за които така тържествено са се договорили.

`Опишете какво се случва през третата и последна фаза от божествения завет с Авраам ( Битие 17:1-14 ).`

Значението на името Авраам подчертава Божието желание и план да спаси всички народи. Терминът „множество народи“ включва и юдеи, и езичници. Новият Завет недвусмислено потвърждава, че истинските Авраамови потомци са хората, които имат неговата вяра и се доверяват на заслугите на обещания Месия ( Галатяни 3:7,29 ). Намерението на Господа, свързано с патриарха, е да спаси възможно най-много хора, независимо от кой народ са те. Няма съмнение, че и днес е така.

`Прочетете Откровение 14:6,7 – първата ангелска вест. Какви паралели можете да намерите между думите на ангела и Авраамовия завет? В какво отношение въпросите са сходни?`