---
title: Разширено изучаване
date: 18/06/2021
---

„Единственият начин, по който той [грешникът] може да придобие праведност, е чрез вяра. Чрез вяра може да занесе пред Бога заслугите на Христос и Господ влага послушанието на Сина Си в сметката на грешника. Христовата праведност е приета вместо провала на човека и Бог приема, опрощава, оправдава покаяната, вярваща душа. Той се отнася с него сякаш е праведен и го обича, както обича Сина Си. Така вярата се вменява за правда“ (Уайт, Е. Избрани вести. Кн. 1. С.: Ел Уай, 2013, с. 367).

„Когато с покаяние и вяра приемем Христос за своя Спасител, Господ опрощава греховете ни и отменя наказанието, предписано за престъпването на закона. Тогава грешникът застава пред Бога като оправдан човек. Той получава благоразположението на Небето и чрез Духа има общение с Отец и Сина.

Обаче има още нещо да се свърши и това е едно постоянно дело. Душата трябва да бъде осветена чрез истината. Това също се осъществява чрез вяра. Защото само чрез благодатта на Христос, която получаваме чрез вяра, може да бъде преобразен характерът“ (Уайт, Е. Избрани вести. Кн. 3. София: „Ел Уай“, 2013, с. 178).

**Въпроси за разискване**

`Какво разграничение е направено между жива и мъртва вяра? Вж. Яков 2:17,18. Как ап. Павел описва живата вяра? Вж. Римляни 16:26. Коя ключова дума разкрива последиците от вярата?`

`„Нашето приемане от Бога е сигурно само чрез възлюбения Му Син, а добрите дела са просто резултат от действието на Неговата всеопрощаваща любов. Те не са наша заслуга и няма нищо, което да ни се приписва заради тях, за което да можем да твърдим, че има дял в спасението на душите ни. (…) Той [ вярващият човек ] не може да представи добрите си дела като молба за спасението на душата си“ (Уайт, Е. Избрани вести. Т. 3. С.: Нов живот, 2013, с. 185). Като имате предвид това свидетелство на Елън Уайт, дали въобще добрите дела са важна част от християнския начин на живот?`

**Обобщение**: Старият завет, новият завет – Исус е платил дълга към закона, затова можем да застанем праведни през Бога.

Тази събота, 19.06.2021 г., ще се молим за църкви „Бяла Слатина”  и  „Варна-Център”.