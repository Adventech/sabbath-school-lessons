---
title: Заветна вяра
date: 12/06/2021
---

### За изучаване през седмицата
Галатяни 6:14; Римляни 6:23; 1 Йоан 5:11,13; Римляни 4:1-7; Левит 7:18; Левит 17:1-4; Римляни 5:1.

> <p>Стих за запаметяване</p>
> „А че никой не се оправдава пред Бога чрез закона, е явно от това, че „праведният чрез вяра ще живее“ (Галатяни 3:11).

Около седем века преди Христос поетът Омир пише „Одисея“ – историята за Одисей, великия воин, който след като плячкосал Троя в Троянската война, започнал десетгодишно пътуване, за да се върне в родната си Итака. Пътуването му отнело толкова много време, понеже преживял корабокрушения, бунтове, бури, чудовища и други препятствия, които му пречели да достигне целта си. Накрая, след като решили, че Одисей доволно е пострадал, боговете се съгласили да допуснат уморения пътник да се върне у дома при семейството си. Решили, че изпитанията му са били достатъчно изкупление за грешките му.

В известен смисъл и ние, също като Одисей, сме тръгнали на едно дълго пътешествие към дома. Решаващата разлика обаче е, че за разлика от него, ние не можем да „страдаме достатъчно“, за да си заплатим завръщането. Разстоянието между небето и земята е твърде огромно, за да сме в състояние сами да изкупим грешките си. Ако стигнем у дома, това ще бъде единствено по Божия благодат.

**Основни въпроси**: Защо спасението трябва да бъде дар? Защо само Някой, равен на Бога, може да откупи душите ни? Какво прави Авраам такъв добър представител на вярата? Какво означава правдата да ни бъде „вменена“, или „придадена“? Как да приемем лично за себе си обещанията и надеждата, дадени на Кръста?