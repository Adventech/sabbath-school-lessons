---
title: Разчитай на обещанията
date: 17/06/2021
---

Разказва се за известния кардинал Белармино – великия католически апологет, който през целия си живот защитавал оправданието единствено чрез вменената правда. Когато бил на смъртен одър, му донесли кръстовете и заслугите на светците, за да му дадат увереност преди смъртта. Но Белармино казал: „Махнете ги. Мисля, че е по-сигурно да се доверя на заслугите на Христос“.

Когато наближат края на дните си, много хора се връщат назад към спомените си и виждат колко суетни, безплодни, безполезни са били делата им, за да им спечелят спасението пред един свят Бог, и следователно колко много се нуждаят от правдата на Христос.

Обаче добрата новина е, че не се налага да чакаме приближаващите се стъпки на смъртта, за да получим увереност в Господа сега. Целият завет се основава върху сигурните Божии обещания днес – обещания за нас в този момент, които могат и сега да направят живота ни по-добър.

**Прегледайте следните стихове и отговорете на въпроса към всеки един от тях в контекста на изграждането, запазването и укрепването на заветната ви връзка с Бога:**

`Псалми 34:8 ( Как бихте могли да вкусите Божията доброта ?)`

`Матей 11:30 ( Кое от извършеното от Христос за нас прави това иго леко ?)`

`Римляни 5:1 ( Какво общо има оправданието с мира ?)`

`Филипяни 2:7,8 ( Какво възприехте от опитността на Христос ?)`

`Молете се и направете преценка на живота си. Запитайте се: Кои от нещата, които правя, укрепват връзката ми с Бога, а кои я увреждат? Какви промени трябва да направя?`