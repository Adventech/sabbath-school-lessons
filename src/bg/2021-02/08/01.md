---
title: Законът на завета
date: 15/05/2021
---

### За изучаване през седмицата
Изход 19:6; Исая 56:7; Евреи 2:9; Второзаконие 4:13; Второзаконие 10:13; Амос 3:3; Битие 18:19.

> <p>Стих за запаметяване</p>
> „И така, да знаеш, че Господ, твоят Бог, е Бог, верният Бог, Който пази до хиляда поколения завета и милостта към онези, които Го обичат и пазят заповедите Му“ (Второзаконие 7:9).

Една от ключовите фрази в Псалом 23 разкрива къде желае Бог да ни заведе. „Води ме през прави пътеки заради името Си“ – заявява Давид в стих 3 (курсивът е на автора). Заради моралната си праведност Бог никога не може да ни насочи в неправилна посока. Той ще осигурява безопасни пътеки за духовния ни житейски път.

Кои са тези безопасни „прави пътеки“? Авторът на един друг псалом отговоря на този въпрос чрез своята молба: „Направлявай ме в пътя на Твоите заповеди , защото в него се наслаждавам“ ( Псалми 119:35 ; курсивът е на автора). „Всички Твои заповеди са правда“ ( Псалми 119:172 ). Божият закон е безопасен, сигурен път през коварното тресавище на човешкия живот.

Нашият урок тази седмица се фокусира върху Божия закон и неговото място в завета от Синай.

**Основни въпроси**: Какво означава избирането на Израил? Какви паралели съществуват между тяхното избиране и нашето? Колко важен е бил законът в завета? Заветът безусловен ли е? Защо послушанието е неразделна част от заветната връзка?