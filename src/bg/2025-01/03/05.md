---
title: Живи камъни
date: 15/01/2025
---

Как е възможно ние, падналите в грях същества, да сме угодни на светия Бог?

`Прочетете Римляни 8:1 и Римляни 5:8 . Какво ни учат тези стихове за положението ни пред Бога?`

Бог дарява благодат на хората, преди да получи какъвто и да било отговор от човешка страна. Още преди да кажем или да направим каквото и да било, Бог се протяга към нас и ни дава възможност да приемем или да отхвърлим любовта Му. Както го изразява Римляни 5:8 : „Но Бог показва Своята любов към нас в това, че когато още бяхме грешници, Христос умря за нас“ (срв. Йеремия 31:3 ). И ние можем да бъдем помирени с Бога и дори угодни в Неговите очи, чрез вяра в делото на нашия Изкупител.

`Прочетете 1 Петър 2:4-6 и сравнете с Евреи 11:6 . Какво ни е казано тук за това как можем да бъдем угодни на Бога?`

Без Божията намеса грешните хора не са в състояние да донесат на Господа нищо ценно. Все пак Бог, в Своята благодат и милост, е проправил път чрез Христовото дело. По-конкретно „чрез Исус Христос“ можем „да принасяме духовни жертви, благоприятни на Бога“ ( 1 Петър 2:5 ). Въпреки че „без вяра не е възможно да се угоди на Бога“ ( Евреи 11:6 ), чрез посредническото дело на Христос Той ще „усъвършенства [вярващите] във всяко добро нещо, за да вършите Неговата воля, като действа във вас това, което е угодно пред Него чрез Исус Христос, на Когото да бъде слава във вечни векове. Амин“ ( Евреи 13:21 ). Откликващите на Бога чрез вяра се считат за праведни в Неговите очи чрез посредничеството на Христос, чиято праведност е приета от Бога. А онези, които откликват на Божиите любящи намерения чрез посредничеството на Христос, биват счетени за достойни ( Лука 20:35 ) и Той ги преобразява по Свое подобие ( 1 Коринтяни 15:51-57 ; 1 Йоан 3:2 ). Божието изкупително дело е не само за нас, но и във нас.

`Защо идеята Христос да бъде ваш посредник в небето, е толкова насърчителна?`