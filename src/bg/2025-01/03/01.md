---
title: Да бъдеш угоден на Бога
date: 11/01/2025
---

### За изучаване през седмицата
Лука 15:11-32; Софония 3:17; Ефесяни 5:25-28; Исая 43:4; Римляни 8:1; Римляни 5:8; Марк 9:17-29.

> <p>Стих за запаметяване</p>
> „ Господ , твой Бог, е сред тебе – Силният, Който ще те спаси; ще се развесели за тебе с радост, ще се успокои в любовта Си, ще се весели за тебе с песни “ (Софония 3:17).

Представете си следния сценарий: петгодишно дете идва при баща си с лошо опакован подарък за Деня на бащата. Развълнувано, то подава подаръка на баща си.

Представете си бащата да каже: „Синко, не ме интересува твоят подарък. В крайна сметка няма нищо, което би могъл да ми дадеш, което да ме зарадва. Всичко, което би могъл да ми дадеш, мога да си го взема сам и всичко, което ми даваш, или е купено с мои пари, или е направено от материали, за които съм платил. Така че запази си подаръка. Не ми трябва и не го искам. Но въпреки това те обичам“.

Леле!

Какво мислите за реакцията на този баща? Сещаме се за думи като „безсърдечен“, „студен“ и „безчувствен“. Това ли е начинът, по който Бог ни отговаря? Можем ли всъщност да бъдем угодни на Бога? Колкото и да е трудно да си го представим, дори ние като паднали същества, покварени от греха и склонни към зло – да, можем да бъдем угодни на Бога! С други думи, Той не гледа на нас или на даровете, които Му принасяме, с отношението на този баща. Напротив, можем да бъдем угодни на Бога, но само чрез Христос.