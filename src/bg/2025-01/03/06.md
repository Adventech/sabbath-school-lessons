---
title: Достойна цел
date: 16/01/2025
---

С подкрепата на Божията милост и посредничество Бог изпитва удовлетворение дори от най-малкия положителен отговор на Неговата любов. Чрез Онзи, Който единствен е достоен за любов и самият Той е съвършено праведен, всеки един от нас може да бъде счетен за праведен и причислен към Божиите възлюбени, които ще живеят с Него в съвършена любов през вечността. Това е голямата надежда на изкуплението, включваща Христовото дело за нас в небето.

Но може би се питате дали това включва дори и мен? Ами ако не съм достатъчно добър? Ами ако се боя, че нямам достатъчно вяра?

`Прочетете Марк 9:17-29 . Как Бог реагира на човека в историята? Колко вяра е достатъчна?`

Учениците не могат да изгонят демона; всяка надежда изглежда изгубена. Но Исус идва и казва на бащата: „Ако можеш да повярваш! Всичко е възможно за този, който вярва“ ( Марк 9:23 ). И бащата през сълзи отговаря: „Вярвам, Господи; помогни на моето неверие!“ ( Марк 9:24 ).

Забележете, Исус не казва на човека: „Върни се при Мен, когато имаш повече вяра“. Вместо това викът: „Помогни на моето неверие“, е достатъчен.

Без вяра е невъзможно да се угоди на Бога ( Евреи 11:6 ), но въпреки това Исус приема и най-скромната вяра и чрез вяра (чрез посредничеството на Христос) можем да Му угодим. Чрез вяра и поради Христовото дело за нас можем да реагираме по начини, които са угодни на Господа, подобно на начина, по който един човешки баща е доволен, когато детето му поднесе някой иначе безполезен подарък.

Затова трябва да следваме съвета на апостол Павел да си поставим за цел „да бъдем угодни“ на Бога ( 2 Коринтяни 5:9,10 ; срв. Колосяни 1:10 ; 1 Солунци 4:1 ; Евреи 11:5 ). И трябва да молим Бога да преобрази нашите интереси, за да включват най-добрите интереси на тези, които обичаме, както и да разгърне нашата любов, така че да достига до другите. „Бъдете мили един към друг като към близки роднини, с братска обич; изпреварвайте да си отдавате почит един на друг. В усърдието не бъдете лениви; бъдете пламенни по дух, като служите на Господа. Радвайте се в надеждата, в скръб бъдете твърди, в молитва – постоянни. Помагайте на светиите в нуждите им; стремете се към гостолюбие“ ( Римляни 12:10-13 ).

`Щом Бог ни приема чрез Христос, колко повече ние трябва да приемаме другите? Каква светлина хвърля върху този възглед заповедта да обичаме ближния си като себе си ( Левит 19:18; Матей 22:39 ) и златното правило да се отнасяме към хората така, както искаме те да се отнасят спрямо нас?`