---
title: Един разкайващ се Бог?
date: 05/02/2025
---

Може ли Бог да се „разкае“? Ако е така, какво би означавало това? Видяхме, че Божият характер никога не се променя. Някои библейски текстове обаче говорят за Бога като за „разкайващ се“ или „отстъпващ“. Поне за хората разкаянието включва признание, че човек е направил нещо нередно. Как тогава някои библейски пасажи описват Бога като „разкайващ се“?

`Прочетете Изход 32:14 и го сравнете с Йеремия 18:4-10 . Какво мислите за тези описания на Божията „отстъпчивост“?`

В тези и много други пасажи Бог е описан като отстъпващ от присъдата в отговор на някакво покаяние или застъпничество от страна на хората. Той обещава, че ако човеците се отвърнат от своето нечестие, ще се отвърне от присъдата, която е заявил. Отвръщането на Бога от налагането на присъда в отговор на човешкото покаяние е често срещана тема в цялото Писание.

`Прочетете Числа 23:19 и 1 Царе 15:29 . Какво учат тези текстове относно „отстъпването“ или „разкаянието“ на Бога?`

Тези текстове изрично заявяват, че Бог „не е човек, за да се разкайва“ ( 1 Царе 15:29 ) и „Бог не е човек, за да лъже, нито човешки син, за да се разкае; Той каза и няма ли да извърши? Той говорѝ и няма ли да го приведе в действие?“ ( Числа 23:19 ).

Прочетени в светлината на другите пасажи, не може да се каже, че в тези текстове се твърди, че Бог изобщо не се „разкайва“, а вместо това те предават истината, че Той не „отстъпва“ или не „се покайва“ по начините, по които хората го правят. По-скоро Бог винаги спазва обещанията Си и въпреки че променя Своя курс в отговор на човешкото покаяние, Той го прави винаги в съответствие със Своята доброта и със Своето Слово. Бог се отказва от присъдата в отговор на покаянието точно защото Неговият характер е добър, праведен, любящ и милостив.

`Какво е значението на библейските описания относно божественото „отстъпване“? Какво означава това за постоянството на Божия характер заедно с факта, че Бог влиза в истински взаимоотношения на взаимни отстъпки, които всъщност са важни за Него?`