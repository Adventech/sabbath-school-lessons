---
title: Разширено изучаване
date: 07/02/2025
---

Прочетете главата „Божията любов към човека“ от кн. „Пътят към Христос“ на Елън Уайт.

„Бо­жи­ето Сло­во раз­к­ри­ва Господния ха­рак­тер. Сам Той изя­ви Сво­ята без­к­рай­на любов и със­т­ра­да­ние. Ко­га­то Мойсей се по­мо­ли: „По­ка­жи ми сла­ва­та Си“, Гос­под отго­во­ри: „Ще нап­ра­вя ця­ла­та Ми доб­ро­та да пре­ми­не пред те­бе“ ( Изход 33:18,19 ). То­ва е Не­го­ва­та сла­ва. Ко­га­то пре­ми­на пред Мойсей, Бог обя­ви: „Гос­под, Гос­под милос­тив, сниз­хо­ди­те­лен и дъл­го­тър­пе­лив, Кой­то изо­бил­с­т­ва с доб­ро­та и ис­ти­на, про­явя­ва ми­лост към хи­ля­ди, про­ща­ва не­чес­тие, прес­тъп­ле­ние и грях“ ( Изход 34:6,7 ). Той е „ба­вен на гняв и мно­го ми­ло­сър­ден“ ( Йона 4:2 ), „за­що­то на­ми­ра удо­вол­с­т­вие в то­ва – да по­каз­ва ми­лост“ ( Михей 7:18 ).

Бог прив­ли­ча сър­ца­та ни чрез не­из­б­ро­ими до­ка­за­тел­с­т­ва за Сво­ята лю­бов на небе­то и зе­мя­та. Стре­ми се да ни раз­к­рие Се­бе Си чрез при­ро­да­та, как­то и чрез най-дъл­бо­ки­те и неж­ни зем­ни връз­ки, ко­ито чо­веш­ки­те сър­ца мо­гат да поз­на­ят. И все пак те­зи не­ща пред­с­та­вят не­съ­вър­ше­но Не­го­ва­та лю­бов. И ма­кар че са ни да­де­ни всич­ки до­ка­за­тел­с­т­ва, неп­ри­яте­лят на доб­ро­то до та­ка­ва сте­пен е зас­ле­пил умо­ве­те на хо­ра­та, че те гле­дат към Бо­га със страх; счи­тат, че е строг и не про­ща­ва. Са­та­на ги е под­вел да Го въз­п­ри­емат ка­то Съ­щес­т­во, Чи­ето глав­но ка­чес­т­во е стро­га­та справедли­вост – ка­то без­по­ща­ден съ­дия, ка­то су­ров, взис­ка­те­лен кре­ди­тор. Опис­вал е Тво­ре­ца ка­то та­къв, Кой­то наб­лю­да­ва чо­ве­ци­те с рев­ни­во око са­мо и са­мо да зър­не ня­коя тях­на сла­бост или греш­ка, за да мо­же пос­ле да сто­ва­ри на­ка­за­ни­ята Си вър­ху тях. Точ­но за­то­ва Исус дой­де да жи­вее сред хо­ра­та – да пре­мах­не та­зи мрач­на сян­ка, ка­то раз­к­рие пред све­та без­п­ре­дел­на­та Бо­жия лю­бов“ (Уайт, Е. Пътят към Христос. Стр. 10,11 – англ. изд.).

**Въпроси за разискване**

`Защо е толкова важно да признаем, че Божията слава е свързана с Неговата доброта? Как това коригира теологията на славата, наблягаща върху чистата сила, без да откроява любовта и характера на Бога?`

`Някога поставяли ли сте под съмнение Божията доброта? Познавате ли някой, подложил на съмнение Божията доброта поради начина, по който понякога действат онези, които твърдят, че следват Бога, или просто поради цялото зло в света? Как се справихте с този въпрос за себе си и как бихте могли да помогнете на някой борещ се с въпроса за Божията доброта? Вижте урока от следващата седмица.`

`В съботноучилищната си група конкретизирайте отговора на въпроса от понеделник. Как реалността на великата борба ни помага да разберем цялото съществуващо сега зло?`

Тази събота, 08.02.2025 г., ще се молим за църкви „Балчик“ и „Белослав“.

„ Не можеш просто да подминеш“

От Андрю Макчесни

Американската мисионерка Джоан (Парк) Ким вървяла към наетия си апартамент в Улан Батор, Монголия. Било в разгара на зимата и температурата в средата на следобеда била около минус 40 градуса. Тогава Джоан видяла пиян мъж да лежи на тротоара. Тя била нападана от множество пияни мъже през последната година в Монголия и не искала да забавя ход. Ами ако и той я нападне? Понечила да мине покрай него, но после спряла. Един тих глас сякаш казал: „Не можеш да подминеш“.

Джоан се борела с идеята да му помогне. „Господи – казала тя – той тежи почти два пъти повече от мен. Как бих могла да му помогна?“

Тя се огледала. Улицата била празна. Не се виждали други хора.

Джоан отново погледнала непознатия. „Ако го подмина, той ще умре – помислила си тя. –Тялото му ще замръзне само след няколко часа.“

Огледала жилищните сгради наоколо. На първия етаж на всяка сграда имало малка стая за пазач, така че входът бил относително топъл. Най-близката сграда била на около 300 метра разстояние. „Добре, Господи“ – казала Джоан. „Ще заведа този човек там.“ Подпъхвайки ръце под неговите, тя се помолила за сила и задърпала. Някак си успяла да го завлече до сградата.Поставяйки го във входа, отстъпила назад и го погледнала. Ново чувство изпълнило сърцето ù.Изпитала състрадание и съжаление.

Тази среща белязала повратна точка в мисионерската работа на Джоан. Тя вече не таяла лоши чувства към нападателите. Вместо това я залели състрадание и съжаление. Най-накрая можела да обича като Исус.

След това от 1992 до 1998 г. Джоан спомогнала за основаването на първата адвентна църква в Улан Батор като мисионер пионер с помощта на поддържаща мисионерска организация. Тя се завърнала през 2017 г. и сега служи като директор по образованието и развитието на Адвентната църква в Монголия.

Дори и сега от време на време пияни непознати все още я нападат, но любовта ù към Бога и Неговия народ е непоклатима. „Сатана не се предава“ – казва тя. „Той знаеше, че може да ме измори.Но Бог ме надари с монголски език и промяна в сърцето. Бог обича дори пияните мъже, които ме нападаха през цялото време, така че и аз трябва да ги обичам и да им помагам, доколкото мога.“

Вие също можете да участвате в мисионската работа в Монголия чрез дарението за 13-та събота за това тримесечие, част от което ще помогне за откриването на център за отдих, където децата могат да израстват духовно, умствено, социално и физически в Улан Батор, Монголия.