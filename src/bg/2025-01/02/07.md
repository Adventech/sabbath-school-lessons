---
title: Разширено изучаване
date: 10/01/2025
---

Прочетете главата „Привилегията на молитвата“ от книгата „Пътят към Христос“ на Елън Уайт.

„Пред­с­та­вяй­те пред Бо­га сво­ите нуж­ди, ра­дос­ти, скър­би, сво­ите гри­жи и стра­хо­ве. Ня­ма да Го пре­то­ва­ри­те; ва­ше­то бре­ме ня­ма да Го зат­руд­ни или из­мо­ри. То­зи, Кой­то знае броя на кос­ми­те по гла­ви­те ви, не е без­раз­ли­чен към нуж­ди­те на Сво­ите де­ца. „Гос­под е мно­го със­т­ра­да­те­лен и пъ­лен с неж­на ми­лост“ ( Яков 5:11 ). Не­го­во лю­бя­що сър­це се трог­ва от скър­би­те ни и да­же от са­мо­то им из­го­ва­ря­не от на­ша стра­на. До­не­се­те при Не­го всич­ко, ко­ето ви сму­ща­ва. За Бо­га ни­що не е тол­ко­ва го­ля­мо, че да не мо­же да го по­не­се, за­що­то Той но­си све­то­ве­те, Той ръководи всич­ко във все­ле­на­та. Ни­що, ко­ето по ка­къв­то и да би­ло на­чин за­ся­га на­шия мир, не е та­ка нез­на­чи­тел­но за Не­го, че да не го забе­ле­жи. Ни­коя част от жи­тейс­кия ни опит не е тол­ко­ва тъм­на, че да не мо­же да я прочете. Ня­ма по­ло­же­ние, кол­ко­то и обър­ка­но и труд­но да е, ко­ето Той да не мо­же да разре­ши. Ни­как­ва бе­да не мо­же да спо­ле­ти и най-нез­на­чи­тел­но­то от Не­го­ви­те де­ца, никаква гри­жа не мо­же да на­пад­не ду­ша­та, ни­как­ва ра­дост не мо­же да ни раз­ве­се­ли, никак­ва ис­к­ре­на мо­лит­ва не мо­же да се от­ро­ни от не­чии ус­т­ни, без Той да ги за­бе­ле­жи или да не Го за­сег­нат не­пос­ред­с­т­ве­но. „Той из­це­ря­ва сък­ру­ше­ни­те по сър­це и пре­вър­з­ва раните им“ ( Псалми 147:3). От­но­ше­ни­ето меж­ду Бо­га и вся­ка ду­ша е та­ка лич­но, спе­ци­ал­но и пъл­но, ка­то че ли не съ­щес­т­ву­ва друг чо­век на зе­мя­та, за ко­го­то Той да се гри­жи или за ко­го­то да е дал Своя лю­бим Син“ (Уайт, Е. Пътят към Христос. Стр. 100 – англ. изд.).

**Въпроси за разискване**

`Размишлявайте върху изречението по-горе: „ От­но­ше­ни­ето меж­ду Бо­га и вся­ка ду­ша е та­ка лич­но, спе­ци­ал­но и пъл­но, ка­то че ли не съ­щес­т­ву­ва друг чо­век на зе­мя­та, за ко­го­то Той да се гри­жи или за ко­го­то да е дал Своя лю­бим Син“. Каква утеха ви носи това и как следва да живеете живота си, осъзнавайки близостта на Бога до вас и Неговата грижа за вас? Как бихте могли да се научите да живеете с реалността на това прекрасно обещание? Представете си, ако ден след ден можехте наистина да повярвате в това!`

`В светлината на урока от тази седмица как разбирате Псалми 103:17,18? Какво разбираме за вечността на Божията любов и все пак как ползите от връзката с Бога зависят от това дали ще приемем любовта Му?`

`Как осъзнаването на това променя отношенията ви с Бога? Как се отразява на начина, по който мислите за скърбите на другите?`

Тази събота, 11.01.2025 г., ще се молим за църкви „Христо Даново“ и „Цалапица“.

Сибу на Библията

От Андрю Макчесни

Мелвин не бил сигурен дали човекът е създаден от пръст, или от царевица. В Библията той прочел, че „Господ Бог създаде човека от пръст от земята и вдъхна в ноздрите му жизнено дихание;и човекът стана жива душа” (Битие 2:7). Но кабекарите, най-голямата местна група в Коста Рика с население от около 17 000 души, го учели, че Сибу, което означава „Бог“ на техния роден език, е създал човека от царевица.

Докато растял, Мелвин винаги смятал, че Сибу от преданието и Сибу от Библията са едно и също божество. Но докато изучавал Библията с един адвентист от седмия ден, осъзнал, че характеристиките на Сибу в Библията са много по-различни от тези в преданието. Решил да приеме Сибу от Библията и се кръстил с родителите си и с двамата си братя и сестри.

Една година по-късно майка му получила инсулт на 40-годишна възраст и починала.

Мелвин, който по това време бил на 22 години, вярвал, че смъртта е несъзнателен сън. Но преданието на кабекарите учи, че майка му оставала жива и рискувала да бъде изгубена в мрака завинаги, освен ако семейството ù не участва в четиридневни ритуали, които да я насочат към следващия свят. Като част от традиционните погребални ритуали те трябвало да заколят две прасета и три кокошки и да нахранят с тях опечалените. Отказът да го направят би бил счетен за твърде егоистична постъпка. Кабекарското предание заклеймява егоистичните хора като мерзост.Въпреки огромния натиск от страна на бабите и дядовците и другите роднини да се придържат към традициите, Мелвин и семейството му решили да следват Библията. Адвентен пастор им помогнал да намерят място извън територията на кабекарите, където да погребат майката.

Тогава Мелвин решил да стане пастор. Той усещал, че Бог го призовава към евангелско служение още от кръщението си, но се съпротивлявал. След смъртта на майка си решил да посвети остатъка от живота си, за да споделя Сибу от Библията. Искал да отведе своя народ далеч от Сибу, който бил създал човека от царевица, към Сибу, Който бил създал човека от пръст. Искал те да се радват на знанието, че за получаването на вечен живот в следващия свят не са необходими животински жертви, защото Сибу от Библията е дал собствения Си живот като жертва за спасението на всички.

Днес Мелвин Мадриз е 24-годишен студент по теология в Централноамериканския адвентен университет в Коста Рика. След дипломирането си той ще бъде първият кабекарски пастор на Адвентната църква. Понастоящем само около 30 кабекари са адвентисти.

„Вярвам в Сибу, но само в Сибу от Библията, а не в Сибу от преданията“, казва Мелвин.

Молете се Богът на Библията да бъде прогласен на кабекарите и на всички туземни народи по света. Благодарим ви за вашите мисионски дарения, които помагат за споделянето на евангелието с недостигнати и слабо достигнати групи от хора.