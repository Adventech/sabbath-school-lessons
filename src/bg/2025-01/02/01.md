---
title: Заветна любов
date: 04/01/2025
---

### За изучаване през седмицата
2 Петър 3:9; Второзаконие 7:6-9; Римляни 11:22; 1 Йоан 4:7-10; 1 Йоан 3:16 .

> <p>Стих за запаметяване</p>
> „ Исус му отговори: Ако Ме обича някой, ще пази учението Ми; и Отец Ми ще го възлюби и Ние ще дойдем при него, и ще направим обиталище у него “ (Йоан 14:27) .

Мнозина са били учени, че гръцката дума agape говори за любов, която е уникална за Бога, докато други термини за любов, като phileo , се отнасят до различни видове любов, по-нисши от „агапе“. Трети пък твърдят, че „агапе“ се отнася до едностранна любов, такава, която само дава, но никога не получава, любов, напълно независима от човешката реакция.

Въпреки това внимателното изследване на божествената любов в цялото Писание показва, че тези възгледи, макар и често срещани, са погрешни. Първо, гръцкият термин agape се отнася не само до Божията любов, но и до човешката любов, дори понякога погрешно насочена човешка любов ( 2 Тимотей 4:10 ). Второ, в цялото Писание много термини, различни от agape , говорещи за Божията любов. Например Исус учи: „Сам Отец ви обича [ phileo ], понеже вие възлюбихте [ phileo ] Мен“ ( Йоан 16:27 ). Тук гръцкият термин phileo се употребява не само за човешката любов, но и за Божията любов към хората. Следователно phileo не се отнася до по-нисш вид любов, а до самата Божия любов.

Писанието също така учи, че Божията любов не е едностранна, а дълбоко свързана със взаимоотношенията, тъй като за Бога има голяма разлика дали хората отразяват, или не тази любов към Него и към другите.