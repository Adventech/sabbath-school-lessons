---
title: Какво повече можех да направя?
date: 08/03/2025
---

### За изучаване през седмицата
Йоан 18:37; Римляни 3:23-26; Римляни 5:8; Исая 5:1-4; Матей 21:33-39; Исая 53:4; Римляни 3:1-4.

> <p>Стих за запаметяване</p>
> „ Затова Пилат Му каза: Тогава Ти цар ли си? Исус отговори: Ти сам казваш, че съм цар. Аз затова се родих и затова дойдох на света, да свидетелствам за истината. Всеки, който е от истината, слуша Моя глас “ (Йоан 18:37).

Преди няколко години в списание „Гайд“ беше отпечатана една проницателна детска история.Историята разказваше за момче на име Денис, сирак, живеещ като приемно дете със семейство през Средновековието. Денис страстно мразел царя на своята страна, защото, когато родителите му били болни, войниците на царя го отвели и той никога повече не ги видял. Едва по-късно разбрал, че царят ги е разделил, за да спести на живите всички ужаси на Черната чума. Истината за царя освободила Денис от омразата, която той таял почти през целия си живот. Царят винаги и във всеки случай е действал от любов към своя народ.

Много хора днес гледат на Бога така, както Денис гледал на царя. Злото, на което са станали свидетели или са преживели, ги кара да мразят или да отхвърлят Бога. Къде е Бог, когато има страдание? Щом Той е добър, защо цари толкова много зло? Космическият конфликт хвърля светлина върху този решаващ въпрос, но остават още много други. И все пак, когато всичките ни опити за отговори не успеят да ни задоволят, можем да погледнем към Исус на кръста и в Негово лице да видим, че можем да се доверим на Бога дори и при наличието на всички останали без отговор въпроси.