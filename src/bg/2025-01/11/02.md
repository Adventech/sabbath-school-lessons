---
title: Христос Победителят
date: 09/03/2025
---

Въпреки че действа един враг, когото самият Христос нарича (узурпиращия) „владетел на този свят“, истинският Цар на вселената е Исус Христос. Той извоюва победата за нас и в Него можем да имаме своя победа дори сред трудностите и страданието. Наистина делото на Христос противодейства на врага на всяка крачка.

Видяхме, че Писанието описва дявола като:

(1) измамникът на целия свят от самото начало ( Откровение 12:9; Матей 4:3; Йоан 8:44; 2 Коринтяни 11:3; 1 Йоан 3:8 ).

(2) клеветникът и обвинителят на Бога и на Неговия народ в небето ( Откровение 12:10; Откровение 13:6; Йов, 1-2 гл.; Захария 3:1,2; Юда 9 ).

(3) владетелят-узурпатор на този свят ( Йоан 12:31; Йоан 14:30; Йоан 16:11; Деяния 26:18; 2 Коринтяни 4:4; Ефесяни 2:2; 1 Йоан 5:19 ).

`Прочетете Йоан 18:37 . Какво ни казва този текст за делото на Христос да противодейства на измамите на врага? Какво означава, че Исус е Цар?`

Въпреки учението на Писанието, че Сатана е главният измамник, клеветник, обвинител и узурпиращ владетел на този свят, то също така учи, че Исус е победителят над Сатана във всяко отношение.

(1) Исус „дойде на света, за да свидетелства за истината“ ( Йоан 18:37 );

(2) Чрез кръста Исус изявява по върховен начин Божията съвършена праведност и любов ( Римляни 3:25,26; Римляни 5:8 ), като по този начин опровергава клеветническите твърдения на дявола ( Откровение 12:10,11 ), и

(3) Исус накрая ще унищожи царството на дявола, който „знае, че му остава малко време“ ( Откровение 12:12 ; срв. Римляни 16:20 ), а Христос „ще царува за вечни векове“ ( Откровение 11:15 ).

В крайна сметка, без значение какво прави Сатана, той вече е победен враг и ключът за нас е да изискваме за себе си победата на Христос всеки ден, миг след миг, а също и да изискваме обещанията, които Кръстът ни предлага.

`Знаем коя страна печели във великата борба. Как ежедневните ни решения влияят на коя страна ще се окажем в края? Как да сме сигурни, че сме на печелившата страна дори в този момент?`