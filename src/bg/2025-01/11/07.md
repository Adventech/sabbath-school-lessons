---
title: Разширено изучаване
date: 14/03/2025
---

Прочетете главата „Наградата на усърдния труд“ от кн. „Свидетелства към църквата“, т. 9, на Елън Уайт.

„Всичко, което ни е затруднявало в Божиите провидения, в бъдещия свят ще ни стане ясно. Тогава трудноразбираемите неща ще намерят обяснение. Тогава тайните на благодатта ще се открият пред нас. Там, където нашите объркани умове намираха само объркване и нарушение на обещанията, ще видим най-съвършената и пълна хармония. Ще разберем, че безкрайната любов е дала опитностите, които са ни изглеждали най-трудни. Осъзнавайки нежната грижа на Онзи, Който прави всичко да съдейства за наше добро, ще се изпълним с неизказана радост и ще се облечем със слава“ (Уайт, Е. Свидетелства към църквата. Т. 9, стр. 286 – англ. изд.)

**Въпроси за разискване**

`Били ли сте обърквани в опитите си да разберете Божиите провидения? Как ви утешава мисълта, че накрая всички тези неща ще станат ясни?`

`Помислете от какво се е отказал Христос, за да стане човек и да умре за този свят. Помислете още какво ни говори това за Божията любов и дали може да се вярва на Бога. Какво повече е можел да направи Той?`

`Какво толкова важно има в „името“ на Бога? Какви последици от това за тези от нас, които се наричаме християни? Как понякога християните са ставали причина за лошата репутация на Христовото име и какво можем да направим в своите местни общности, за да покажем на хората как изглежда на практика следването на Христос?`

`В крайна сметка дори най-добрите ни „отговори“ по отношение на проблема със злото засега са непълни. Какво бихме могли да направим на практика, за да се доближим до страдащите и да бъдем средство за облекчаване на страданието в този свят, докато очакваме окончателното, есхатологично решение на проблема със злото, което само Бог може да донесе?`

`Размишлявайте по-задълбочено върху Исая 53:4 – върху факта, че Христос понесе нашите „печал“ и „скърби“. Какво се е случило на кръста в колективен план, което ни помага да разберем спасителния план и цената, платена от Бога, за да ни спаси?`

Тази събота, 15.03.2025 г., ще се молим за църкви „Варна Орбита“ и „Велико Търново“ с групите в Полски Тръмбеш и Свищов.

Настойчивата майка – част III

От Андрю Макчесни

Педиатърът Колет Реал се надявала да заведе у дома 13-годишното момиче от местното население на Аляска преди настъпването на съботните часове. Тя била казала на Матрона, че е адвентистка от седмия ден, но ù се струвало добра идея първо да се настанят у дома в Анкъридж, преди да прекарат първия си съботен ден заедно.

Но органите по осиновяването в Аляска имали друг план. Те казали на Колет, че може да вземе момичето в събота. Ден преди голямото преместване, Колет се обадила на Матрона в нейния интернат в Анкъридж. „Обикновено ходя на църква в събота – казала тя. – Дали би  желала да дойдеш с мен?“

„Не“ – отвърнала Матрона.

Когато Матрона пристигнала на следващата сутрин, тя заявила, че иска да гледа телевизия.

„В съботите в моята къща гледаме предавания на християнска тематика или видеоклипове за природата“ – отговорила Колет.

Матрона се изненадала. Тя попитала дали вместо това може да гледа анимационно телевизионно предаване за диви животни.

Колет и Матрона трябвало да прекарат два месеца качествено време заедно в Анкъридж, преди да се преместят в Бетел, където Колет започнала нова работа в болница. През това време те развили рутина и изградили връзката си. Имали сутрешно и вечерно богослужение и Матрона израснала духовно.

Днес Матрона е на 15 и ù харесва да живее в Бетел, където ходи на домашно училище, взема уроци по пиано, има много приятели и участва активно в живота на Църквата на адвентистите от седмия ден.

„Бог просто организира всичко“ – казва Колет, която освен че работи като педиатър, служи като библейски работник и е един от ръководителите на църквата.

„Дръзката Матрона, с която за първи път се запознах по телефона, е много различна от днешната Матрона – заявява Колет. – Тя е лидер за децата в църквата и в общността. Виждам как Бог работи в живота ù и допринася за съзряването на нейната вяра.“

Матрона изразява благодарност за постоянните телефонни обаждания на Колет, а сега за настойчивата ù любов като майка.

„Ако не се беше опитвала отново и отново да достигне до мен, нямаше да знам кой е Бог“ – споделя тя.

Тя казва, че Бог е използвал Колет, за да промени живота ù. „Начинът, по който ме откри, не е случайност – посочва Матрона. – Смятам, че Бог я доведе до мен и Бог ме доведе до нея. Бог ме доведе на добро място и ми даде мир.“

Тази мисионска история ни предлага до погледнем Църквата на адвентистите от седмия ден в Бетел (Аляска), която получи част от дарението за 13-та събота през 2024 г. Благодарим ви, че подкрепяте разпространението на евангелието с дарението за 13-та събота за това тримесечие на 29 март.