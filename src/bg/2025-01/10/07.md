---
title: Разширено изучаване
date: 07/03/2025
---

Прочетете главата „Силата на Сатана“ от книгата „Свидетелства към църквата“, т. 1, на Елън Уайт.

„Падналият човек е законен пленник на Сатана. Мисията на Христос беше да го освободи от властта на големия противник. По естество човекът е склонен да следва сатанинските внушения и не е в състояние да се съпротивлява успешно на един толкова опасен враг, ако Христос, могъщият Победител, не живее в него, не ръководи желанията му и не му придава сила. Само Бог може да ограничи силата на Сатана, който обикаля насам-натам и ходи нагоре-надолу по земята. Той не престава да бди дори и за миг от страх да не загуби нито един случай, за да погубва човешки души.Много е важно Божият народ да разбере това, за да може да избегне неговите примки.

Сега Сатана подготвя измамите си, за да не може да бъде разпознат при последната си битка срещу Божия народ. „И нищо чудно; защото сам Сатана се преправя на светъл ангел“ ( 2 Коринтяни 11:14 ). Докато някои измамени души си мислят, че той не съществува, Сатана ги прави свои пленници и до голяма степен работи чрез тях. Той знае по-добре от Божиите чада властта, която могат да имат над него, когато силата им е в Христос. Ако те смирено и настоятелно молят могъщия Победител за помощ, тогава и най-слабият, който вярва в истината, като се уповава твърдо на Христос, може успешно да отблъсне неприятеля и цялото му множество. Той е твърде хитър, за да представи изкушенията си открито и дръзко, защото тогава задрямалите сили на християнина ще се събудят и той ще потърси помощта на силния и могъщ Избавител. Ето защо идва незабелязано и се крие зад чадата на непослушанието, изповядващи се за набожни“ (Уайт, Е. Свидетелства към църквата. Т. 1, стр. 341 – англ. изд.).

**Въпроси за разискване**

`Какво означава да бъдете „законен пленник на Сатана“? Това значи ли, че дяволът може да прави с хората каквото си поиска? Ако не, защо не? Как това е свързано с т.нар. „правила на сражението“ в космическия конфликт?`

`Защо Бог би предоставил на Сатана някаква юрисдикция в космическия конфликт, дори и само временно? Какво ни говори това за начина, по който Бог се опитва да отговори на обвиненията на Сатана?`

`Как отговаряте на онези, дори християни, които отричат съществуването на Сатана като реално същество, личност? Въпреки че не можем да докажем съществуването на Сатана, можете ли да представите някакви доказателства, които да помогнат на някой силно заблуден?`

Тази събота, 08.03.2025 г., ще се молим за църкви „Бяла Слатина“ и „Варна – Център“ с групата в с. Въглен.

Настойчивото посещение – част  II

От Андрю Макчесни

За педиатъра адвентистка от седмия ден 13-годишното момиче от местното население на Аляска приличало на великан. Четири месеца след първия им телефонен разговор педиатърът Колет Реал изминала седемчасовия път от Анкъридж до Феърбанкс, Аляска, за да се срещне с Матрона за първи път в интерната, където тя живеела с още 19 други момичета и момчета.

Матрона се извисявала на 174 см. За сравнение, Колет била дребничка, 162 см.

Когато Колет видяла момичето, тя си помислила: „Прилича ми на великан. Ще бъде наистина интересно“.

Матрона, която седяла на пода в заседателната зала, била много срамежлива и отначало не искала да говори.

Колет седнала на един диван близо до нея. Изминали няколко неловки минути и тогава тя си спомнила, че е донесла на Матрона подарък – енциклопедия за животни. Колет отворила книгата и тихо започнала да прелиства страниците. Любопитството на Матрона се засилило и тя бавно се приближила до Колет. Не след дълго Матрона вече седяла до Колет и разглеждала картинките заедно с нея.

Това било приятно първо посещение и то продължило три часа.

Двете се срещнали отново следващия месец и Колет дала на Матрона Библия. Тя предложила заедно да четат Библията по телефона. Но когато се обадила, Матрона казала, че ù е невъзможно  да разговаря.

След това Матрона се преместила в интернат в Анкъридж. Чувствала се самотна и ù липсвали приятелите от Феърбанкс. Тя започнала да се обажда  на Колет всеки ден, опитвайки се да я убеди да я осинови.

Междувременно Колет започнала процес по смяна на работното си място. Работата ù като педиатър в Анкъридж приключвала и тя се готвела да се премести в Бетел – най-голямата общност в Западна Аляска, с население от 6000 души. Щяла да работи в болница там.

„Уф-ф-ф“ – казала Матрона, когато научила за този ход. За нея Бетел бил малко село и тя смятала, че там ще бъде скучно.

Тази мисионска история ни предлага до погледнем отвътре към предишен проект за 13-та събота. Педиатърът Колет Реал е един от ръководителите на Църквата на адвентистите от седмия ден в Бетел (Аляска), която получи част от дарението за 13-та събота през 2024 г. Благодарим ви, че подкрепяте разпространението на евангелието с дарението за 13-та събота за това тримесечие на 29 март. Можете да прочетете повече за Колет и Матрона следващата седмица.