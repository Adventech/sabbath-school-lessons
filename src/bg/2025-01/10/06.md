---
title: Ограничения и правила
date: 06/03/2025
---

Космическият конфликт е преди всичко спор за Божия характер, дължащ се на клеветническите твърдения на дявола срещу Божията доброта, справедливост и управление. Това е един вид космически заветен съдебен процес.

Такъв конфликт не може да бъде решен с чиста сила, а вместо това изисква явно свидетелство.

Ако бъдат повдигнати сериозни обвинения срещу овластена личност, най-добрият (и може би единственият) начин да се отхвърлят обвиненията, би бил да се даде възможност за свободно, честно и открито разследване. Ако обвиненията заплашват цялото управление (на любовта), те не могат просто да бъдат заметени под килима.

Какво означава всичко това за разбирането на космическия конфликт и отношението към проблема със злото? Ако Бог даде обещание, дали някога би го нарушил? Разбира се, че не.Дотолкова, доколкото Бог се е съгласил с правилата на сражението, бъдещите Му действия ще бъдат (морално) ограничени. Като такива някои злини могат да попаднат във временното владение на царството на мрака.

`Прочетете Марк 6:5 и Марк 9:29 . Какво показват тези текстове за факта как дори божественото действие може да бъде неразривно свързано с фактори като вяра и молитва?`

Изглежда, че и в двата разказа са налице някои ограничения или правила на сражението, динамично свързани с неща като вяра и молитва. На други места виждаме изобилие от доказателства, че молитвата променя този свят, проправяйки пътя за божествено действие, което иначе може да не е (морално) достъпно. Но не бива да допускаме грешката да мислим, че вярата и молитвата са единствените фактори. Вероятно има и много други, с които е възможно да не сме наясно. Това отново се вписва в концепцията за правилата на сражението, която разгледахме.„Дотолкова, доколкото Бог се е съгласил с правилата на сражението, бъдещите Му действия ще бъдат (морално) ограничени. Като такива някои злини могат да попаднат във временното владение на царството на мрака.“

`Прочетете Римляни 8:18 и Откровение 21:3,4 . Как тези текстове ви дават увереност, че въпреки че има много неща, които не знаем, можем да вярваме, че Бог знае кое е най-доброто, иска най-доброто, ще сложи край на злото и ще въведе вечното блаженство?`