---
title: Гневът на божествената любов
date: 25/01/2025
---

### За изучаване през седмицата
Псалом 78; Йона 4:1-4; Матей 10:8; Матей 21:12,13; Йеремия 51:24,25; Римляни 12:17-21.

> <p>Стих за запаметяване</p>
> „ Но Той, като многомилостив, прощаваше беззаконието им и не ги погубваше. Да! Много пъти въздържаше гнева Си и не изливаше цялото Си негодувание “ (Псалми 78:38).

Въпреки че често се подчертава Божието състрадание, мнозина намират идеята за Неговия гняв за обезпокоителна. Щом Бог е любов, смятат те, Той никога не следва да изразява гняв. Обаче този възглед е погрешен. Неговият гняв е предизвикан непосредствено от любовта Му.

Някои твърдят, че старозаветният Бог е Бог на гнева, а новозаветният е на любовта. Но има само един Бог и Той е разкрит като един и същ и в двата завета. Бог, Който е любов, наистина се гневи на злото – но точно защото е любов. Самият Исус изразява дълбок гняв срещу злото и Новият Завет многократно учи за праведния и навременен Божи гняв.

Господният гняв винаги е Неговият праведен и любящ отговор на злото и несправедливостта.Той е справедлив гняв, движен от съвършена доброта и любов, и има за цел благосъстоянието на цялото творение. Божият гняв е просто подходящият любящ отговор на злото и несправедливостта.Съответно злото провокира Бога към пламенност в полза на жертвите на това зло и срещу неговите извършители. Следователно Божественият гняв е още един израз на Неговата любов.