---
title: Проява на състрадание
date: 30/01/2025
---

Въпреки че божественият гняв е нещо „стряскащо“, той в никакъв случай не е неморален или лишен от любов. Напротив, в Стария и Новия Завет Бог изразява гнева Си срещу злото поради Своята любов. Божественият гняв е стряскащ поради коварното злотворство на злото в контраст с чистата доброта и превъзходство на Бога.

В това отношение любовта е ключова за Него – гневът не е. Там, където няма зло и несправедливост, няма и гняв. В крайна сметка Божието най-любящо действие за изкореняване на злото от вселената ефективно ще премахне и гнева, и яростта. Да, защото никога повече няма да има несправедливост, нито зло. Завинаги ще настъпи само вечно блаженството и справедливост в съвършената връзка на любовта. Никога повече няма да има божествен гняв, защото никога повече няма да има нужда от него. Каква прекрасна мисъл!

`Някои се притесняват, че божественият гняв може неволно да се приеме като разрешение за човешко отмъщение. Прочетете Второзаконие 32:35; Притчи 20:22; Притчи 24:29; Римляни 12:17-21 и Евреи 10:30 . Как тези текстове предпазват от човешко отмъщение?`

Според Писанието Бог има право да осъжда и когато го прави, винаги това става със съвършена справедливост. И Старият, и Новият Завет изрично запазват отмъщението за Бога. Както пише Павел в Римляни 12:19 : „Не си отмъщавайте, възлюбени, а дайте място на Божия гняв; защото е писано: „На Мене принадлежи отмъщението, Аз ще отплатя, казва Господ“ (цит. Второзаконие 32:35 ).

Макар че Бог в крайна сметка нанася присъда срещу несправедливостта и злото, Христос е проправил път за всички, които вярват в Него. Наистина „Исус ни избавя от идващия гняв“ ( 1 Солунци 1:10 ; срв. Римляни 5:8,9 ). И това е според Божия план: „Защото Бог ни е определил не за гняв, а да получим спасение чрез нашия Господ Исус Христос“ ( 1 Солунци 5:9 ). Божественият гняв не е отменен, но онези, които имат вяра в Исус, ще бъдат избавени от този гняв заради Христос.

`По какъв начин Христовото изкупление издига справедливостта, като същевременно ни избавя от гнева? Колко по-милостиви трябва да бъдете към другите, като осъзнаете, че за вас са се погрижили въпреки вашите недостатъци?`