---
title: Доброволно дадена любов
date: 31/12/2024
---

Бог не само продължава доброволно да дарява на Израил любовта Си въпреки многократните бунтове, но и не спира доброволно да дава любовта Си и на нас дори когато сме били грешници. Не заслужаваме Божията любов и никога не можем да я спечелим. И обратното, Бог няма нужда от нас. Богът от Библията не се нуждае от нищо ( Деяния 17:25 ). Божията любов към вас и мен и към всички хора е напълно по Негова собствена воля.

`Сравнете Откровение 4:11 и Псалми 33:6 . Какво ни казват тези стихове за Божията свобода по отношение на Сътворението?`

Бог доброволно създава този свят. И по тази причина е достоен за цялата слава, почит и власт. Той не е имал нужда да създава който и да било свят; Бог вече се е наслаждавал на връзката на любов, съществуваща в Триединството.

`Прочетете Йоан 17:24 . Какво ни разкрива това за Божията любов преди съществуването на света?`

Бог не е имал нужда от творения като обект на Своята любов. Но в съответствие с любящия Си характер е избрал да създаде света и да влезе във връзка на любов с творенията.

Той не само е създал доброволно този свят, дарявайки Своята щедра любов, но и продължава доброволно да обича хората дори след като те са паднали в грях в Едем и дори след като ние лично сме съгрешили.

След грехопадението в Едем Адам и Ева нямат право да продължат да живеят и да получават Божията любов. Но Бог, Който „държи всичко чрез Своето могъщо слово“ ( Евреи 1:3 ), в Своята велика любов, милост и благодат поддържа живота им и проправя път за помирение на човечеството със Себе Си в любов. И това помирение включва и нас.

`Какво ни говори фактът, че Бог продължава да дарява любов на този свят въпреки неговото падение и зло, за Неговата любов и характер? Как тази истина следва да ни накара да отговорим с любов на любовта Му?`