---
title: Бог обича доброволно
date: 28/12/2024
---

### За изучаване през седмицата
Изход 33:15-22; Осия 14:14:1-4; Откровение 4:11; Йоан 17:24; Матей 22:1-14; Йоан 10:17,18 .

> <p>Стих за запаметяване</p>
> „ Аз ще изцеля отстъплението им, ще ги възлюбя доброволно, защото гневът Ми се отвърна от него “ ( Осия 14:4) .

Въпреки че Петър се отрича от Исус три пъти точно както Спасителят е предсказал ( Матей 26:34 ), това отричане не е краят на историята. След възкресението Исус пита Петър: „Обичаш ли Ме повече, отколкото Ме обичат тези? Каза Му: Да, Господи, Ти знаеш, че Те обичам. Той му каза: Паси агънцата Ми. Пак му каза втори път: Симоне Йонов, обичаш ли Ме? Отвърна Му: Да, Господи, Ти знаеш, че Те обичам. Той Му каза: Паси овцете Ми. Каза му трети път: Симоне Йонов, обичаш ли Ме? Петър се натъжи за това, че трети път му каза: Обичаш ли Ме?, и Му отговори: Господи, Ти всичко знаеш; Ти знаеш, че Те обичам. Исус му каза: Паси овцете Ми“ ( Йоан 21:15-17 ). Точно както Петър се е отрекъл от Исус три пъти, Исус – посредством най-важния въпрос: „Обичаш ли Ме?“ – три пъти възстановява Петър.

Колкото и по-различни да са нашите обстоятелства от тези на апостола, в много отношения принципът е същият. Тоест въпросът, който Исус задава на Петър, наистина е основният въпрос, който Бог поставя пред всеки от нас в нашето време и място: Обичаш ли Ме?

Всичко зависи от нашия отговор на този въпрос.