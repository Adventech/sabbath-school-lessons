---
title: Космическият конфликт
date: 22/02/2025
---

### За изучаване през седмицата
Матей 13:24-27; Битие 1:31; Йезекиил 28:12-19; Исая 14:12-15; Матей 4:1-11; Йоан 8:44,45.

> <p>Стих за запаметяване</p>
> „ Ще поставя и вражда между теб и жената и между твоето потомство и нейното потомство; то ще ти нарани главата, а ти ще му нараниш петата “ (Битие 3:15).

В центъра на библейската теология стои великата борба между Христос и Сатана. Въпреки че възгледът за космически конфликт между Бога и небесните създания, които са паднали и са се разбунтували срещу Него, е важен мотив в Писанието ( Матей 13:24-30,37-39; Откровение 12:7-10 ) и също така преобладава в голяма част от християнската традиция, много християни отхвърлят или пренебрегват този възглед като цяло.

Но от библейска гледна точка, не можем да пренебрегнем темата за космическия конфликт, в който дяволът и неговите ангели се противопоставят на Божието царство, без да пропуснем голяма част от библейския разказ. Само евангелията са пълни с препратки към дявола и демоните, които се противят на Бога.

За начало, тази седмица ще разгледаме как би могло да се отговори на следните два въпроса според някои важни библейски пасажи:

(1) Къде Писанието учи, че има космически конфликт между Бога и Сатана?

(2) Според Писанието какво е естеството на конфликта?