---
title: Разширено изучаване
date: 28/02/2025
---

Прочетете главата „Произходът на злото“ от кн. „Великата борба“ на Елън Уайт.

„В Свещеното Писание няма нищо по-ясно от учението, че Бог в никакъв случай не е бил отговорен за навлизането на греха във вселената; че никакво произволно оттегляне на Божествената благодат, никакво несъвършенство на Божественото управление не са дали повод за възникването на бунт. Грехът е натрапен и за него не може да се посочи причина. Той е тайнствен, необясним; да го извиняваме означава да го защитаваме (…) Ако Сатана би бил унищожен, жителите на небето и на другите светове не биха могли да разберат Божията милост и справедливост, тъй като не бяха готови да схванат природата и последиците от греха. В такъв случай щяха да служат на Бога по-скоро от страх, отколкото от любов. Влиянието на измамника не би могло да бъде напълно премахнато, нито пък духът на бунт би бил напълно изкоренен. За доброто на цялата вселена през безкрайните времена злото трябваше да се остави да се размножи и узрее. Сатана трябваше да развие по-пълно своите принципи, та истинската светлина на обвиненията му срещу Божественото управление да се разкрие пред всички сътворени същества и правдата и милостта на Бога, и Неговият непроменим закон да бъдат поставени завинаги извън всяко съмнение“ (Уайт, Е. Великата борба. Стр. 492, 493, 498 – англ. изд.).

**Въпроси за разискване**

`Много хора се питат как едно безгрешно създание като Луцифер би могло да съгреши за първи път. Защо грехът е толкова „тайнствен“ и „необясним“? Как бихме могли да обясним този първи грях, без да го извиним или оправдаем? Тоест защо да обясним произхода му би било същото като да го оправдаем?`

`Защо Бог просто не премахва веднага Сатана? Защо на злото трябва „да бъде позволено да узрее“? Как така това е „за доброто на цялата вселена през безкрайните времена“?`

`Защо е толкова важно да разберем, че конфликтът между Бога и Сатана не е конфликт на абсолютната сила, а конфликт от различен вид? Как сблъсъкът относно характера има смисъл в аспекти, различаващи се от тези при конфликта за абсолютната власт?`

`Как разбирането на естеството на конфликта, така да се каже, отдръпва завесата за начините, по които вашият собствен живот може да бъде микрокосмос на космическия конфликт? По какъв начин дори в този момент преживявате реалността на конфликта? Как да реагирате по начини, които показват на чия страна сте в действителност?`

Тази събота, 01.03.2025 г., ще се молим за църкви „Буковлък“ и „Бургас“.

Настойчивото обаждане – част I

От Андрю Макчесни

Връзката по „Зуум“ просто не можела да се осъществи.

„Не става!“ – възкликнала Матрона.

През телефона си Колет можела да чуе как Матрона отново и отново въвежда паролата за „Зуум“ на  компютъра в интерната.

Това била връзка, която били опитвали много пъти през тази седмица. Матрона била сред много деца от местното население на Аляска, живеещи в интернати и приемни домове, и тя нямала търпение да се запознае с Колет.

Отново опитала паролата. „Не става!“ – извикала тя.

„Няма проблем“ – казала Колет.

„Има проблем! Искам да опитам отново“ – заявила Матрона.

След като пак не успели да се свържат, Колет предложила вместо това да поговорят по телефона.

Колет Реал, педиатър  адвентист от седмия ден в Анкъридж, също горяла от нетърпение да се запознае с Матрона.

Матрона, момиче от Аляска, отговаряла на условията за осиновяване в един интернат във Феърбанкс, разположен на 360 мили разстояние.

Матрона неохотно се съгласила да говорят по телефона. Първият въпрос, който тя задала, бил: „Какви са правилата във вашия дом?“.

„Това е нещо, за което можем да говорим повече, когато пристигнеш в къщата – казала Колет.– Но в моя дом наистина много държим на уважението.“

Матрона разпитвала Колет през следващите 30 минути. В края на разговора тя казала: „Знаеш, че приемната ми майка ще ме осинови, нали?“.

Родената във Флорида Колет, която заедно със съпруга си живеела в Аляска в продължение на осем години, не знаела това. Тя си помислила: „Матрона е толкова интересна и има толкова широка индивидуалност. Това ще бъде истинско приключение!“.

От своя страна, Матрона знаела, че Колет иска да осинови дете, но не искала да бъде наранена. Така че тя затруднила Колет в опитите ù за сближаване.

Колет попитала колко често може да се обажда и Матрона предложила веднъж седмично във вторник. Но когато Колет се обаждала, Матрона не била на разположение или не отговаряла.Променили часа на четвъртък и след това на събота.

Колет усетила, че Матрона се дразни, но не можела да разбере защо. Тя решила да продължи да се обажда всяка седмица, независимо дали Матрона иска да говори, или не. Докато продължавала да се обажда с безусловна любов, сърцето на Матрона започнало да се размразява.

Тази мисионска история ни предлага до погледнем отвътре към предишен проект за 13-та събота. Педиатърът Колет Реал е един от ръководителите на Църквата на адвентистите от седмия ден в Бетел (Аляска), която получи част от дарението за 13-та събота през 2024 г. Благодарим ви, че подкрепяте разпространението на евангелието с дарението за 13-та събота за това тримесечие на 29 март. Можете да прочетете повече за Колет и Матрона следващата седмица.