---
title: „Има много неща, които не знаем“
date: 10/02/2025
---

Краят на историята ще настъпи с триумф на любовта над злото. А междувременно множество притеснителни въпроси ще останат без отговор. Как да мислим и да говорим за проблема със злото по начин, който би могъл да ни е от полза?

`Прочетете Йов 38:1-12 . Как Божият отговор към Йов хвърля светлина върху проблема със злото? Колко знаем и колко не знаем за онова, което може би се разиграва зад кулисите?`

В повествованието Йов страда много и сам повдига редица въпроси защо са го сполетели толкова много зло и страдание. Той иска аудиенция при Бога, за да потърси отговори на въпросите си, без да знае, че зад кулисите, в небесния съд се случва много повече (вж. Йов, 1 и 2 гл.).

Божият отговор към Йов е поразителен. По-конкретно: „Господ отговори на Йов из бурята и рече: Кой е тоя, който омрачава Провидението с думи без смисъл?“ ( Йов 38:1,2; синодален превод).Един превод го предава по следния начин: „Защо говориш толкова много, когато знаеш толкова малко?“. И Бог добавя в Йов 38:4 : „Къде беше ти, когато основах земята? Извести, ако си разумен“.

`Прочетете Йов 42:3 . Как отговорът на Йов осветлява това, което трябва да признаем за своето собствено положение?`

Чрез Своите отговори Бог изяснява на Йов, че има много неща, които той не знае и не разбира.Подобно на Йов ние също трябва смирено да признаем, че има много неща, които се случват в света и зад кулисите, за които нищичко не знаем. Фактът, че може да не знаем какви са отговорите на нашите въпроси, не означава, че няма добри отговори или че един ден всичко няма да бъде разплетено. Дотогава трябва да се доверяваме на Божията доброта, която ни е разкрита по толкова много начини.

`Помислете колко малко знаем за всичко. В такъв случай защо трябва да се учим да живеем с въпроси без отговор относно най-трудните теми: злото и страданието?`