---
title: Свободната воля, любовта и Божието провидение
date: 15/02/2025
---

### За изучаване през седмицата
Лука 13:34; Йеремия 32:17-20; Евреи 1:3; Второзаконие 6:4,5; Ефесяни 1:9-11; Йоан 16:33.

> <p>Стих за запаметяване</p>
> „ Това ви казах, за да имате в Мене мир. В света имате скръб; но дерзайте: Аз победих света “ (Йоан 16:33).

„Провидение“ е терминът, използван за описание на Божието действие в света. Начинът, по който мислим за Божието провидение, до голяма степен променя отношението ни към Бога, отношението ни към другите и мисленето ни за проблема със злото.

Християните имат различни разбирания за Божественото провидение. Някои вярват, че Бог упражнява силата Си по начин, който определя всички събития да се случат точно по реда, по който се случват. Той дори избира кой да бъде спасен и кой – изгубен! Според този възглед хората не са свободни да избират друго освен това, което Бог постановява. Всъщност привържениците на подобно вярване твърдят, че дори човешките желания се определят от Бога.

За разлика от това убедителни библейски доказателства показват, че Бог не предопределя всичко случващо се. Напротив, Той дава на хората свободна воля, дори до точката, в която те (и ангелите) могат да изберат да действат пряко против Неговата воля. Историята на грехопадението, греха и злото е драматичен и трагичен израз на резултатите от злоупотребата с тази свободна воля.Спасителният план е бил създаден, за да поправи трагедията, причинена от злоупотребата със свободната воля.