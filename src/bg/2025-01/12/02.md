---
title: Двете велики заповеди
date: 16/03/2025
---

За да размишляваме какво бихме могли да направим и заедно, и поотделно, за напредъка на Божията любов и справедливост в този свят, е подходящо да започнем с фокус върху онова, което Бог ни е заповядал.

`Прочетете Матей 22:34-40 . Как Исус отговаря на въпроса на законника?`

Според самия Исус „първата и най-голяма заповед“ е: „Да възлюбиш Господа, твоя Бог, с цялото си сърце, с цялата си душа и с всичкия си ум“. После Исус добавя: „А втора, подобна на нея, е тази: „Да възлюбиш ближния си, както себе си“. Но тези заповеди не са изолирани. По-нататък Исус напътства: „На тези две заповеди се крепят целият закон и пророците“ ( Матей 22:37-40 ). Всъщност самите те са цитирани от Стария Завет.

`Прочетете Матей 19:16-23 . Как отговорите на Исус на въпросите на богатия младеж са свързани с отговорите Му на въпроса на законника от Матей, 22 глава?`

Какво става тук? Защо Исус дава такъв отговор? И какво би трябвало да разкрият тези срещи на всички нас, независимо от положението и статута ни в живота?

„Той определи точно как управникът можеше да усъвършенства своя християнски характер. Думите Му бяха мъдри, макар да изглеждаха строги и скъпернически. Да ги приеме и да им се подчини – това бе единствената възможност, единствената надежда за спасение на управника. Неговият висок пост и богатства оказваха фино и зло влияние върху характера му. Запазеха ли се, биха изместили Бога в чувствата му. Да се отдръпне малко или много от Бога означаваше да се задържи това, което би отслабило моралната сила и способности. Защото, когато светските неща се подхранват, ще станат всепоглъщащи колкото и крехки и нищожни да са те“ (Уайт, Е. Копнежът на вековете. Стр. 520 – англ. изд.)

`Въпреки че може да не сме призовани да продадем всичко, което имаме, както стана с богатия младеж, в какво може би сте се вкопчили вие и не го пускате, а то би могло да доведе до вечната ви гибел?`