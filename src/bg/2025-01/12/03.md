---
title: Двата най-големи гряха
date: 17/03/2025
---

Според самия Исус двете най-големи заповеди са любовта към Бога и любовта един към друг.Спазването на тези заповеди включва жертви, осезаемо разкриващи любовта към другите, а всъщност точно това означава следване по стъпките на Исус.

Е, ако двете най-големи заповеди са любов към Бога и любов към другите, кои са двата най-големи гряха?

`Прочетете Псалми 135:13-19 . Какво ни е разкрито тук за общия грях, върху който се набляга в цялото Писание?`

Старият Завет постоянно набляга върху това колко важна е любовта към Бога над всичко останало (вж. Второзаконие 6:5 ). Това е тясно свързано с големия грях на идолопоклонството –точно обратното на любовта към Бога.

`Прочетете Захария 7:9-12 . Какво осъжда Бог според пророк Захария в този пасаж? Каква е връзката между него и греха на идолопоклонството с двете велики заповеди?`

Бог не отговаря с любящия си гняв просто към идолопоклонството, а към лошото отношение спрямо Неговия народ, независимо дали индивидуално или колективно. Той се гневи на несправедливостта, защото Бог е любов.

Двата големи гряха, изтъкнати в Стария Завет, са пропуските по отношение на двете големи заповеди: да обичаме Бога и да се обичаме един друг. Двата най-големи гряха са всъщност липса любов. В такъв случай, казано накратко, не може да спазвате заповедите, ако не обичате Бога и не възлюбите другите.

Всъщност в 1 Йоан 4:20,21 се казва: „Ако някой каже: Обичам Бога, а мрази брат си, той е лъжец; защото който не обича брат си, когото е видял, не може да обича Бога, Когото не е видял. Итази заповед имаме от Него: Който обича Бога, да обича и брат си“.

`Как бихте обяснили защо любовта към Бога не може да бъде отделена от любовта към хората? Как разбирате тази неразрушима връзка?`