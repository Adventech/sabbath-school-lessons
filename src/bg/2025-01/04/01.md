---
title: Бог е пламенен и състрадателен
date: 18/01/2025
---

### За изучаване през седмицата
Псалми 103:13; Исая 49:15; Осия 11:1-9; Матей 23:37; 2 Коринтяни 11:2; 1 Коринтяни 13:4-8.

> <p>Стих за запаметяване</p>
> „ Може ли жена да забрави сучещото си дете, за да не се смили над детето на утробата си? Обаче те, дори и да забравят, Аз все пак няма да те забравя “ (Исая 49:15).

Често пъти емоциите се считат за нещо проблематично и е препоръчително да бъдат избягвани. За някои хора емоциите са вътрешно ирационални и следователно добрият мъж или жена не биха носили определението „емоционални“. За някои представители на древногръцката философия идеята за „рационалния“ човек, който е (най-вече) или неподатлив на страсти, или владее емоциите си с помощта на хладнокръвния разум, се цени като идеал.

Необузданите емоции могат да бъдат проблематични – така е. Въпреки това Бог е създал хората със способността за емоции и в цялото Писание самият Бог е представен като изпитващ дълбоки емоции. Щом Бог може да изпита дълбоки емоции, както Библията многократно описва, тогава те не могат да бъдат по същността си лоши или ирационални – защото Богът на Библията е съвършено добър и притежава съвършена мъдрост.

Всъщност има красиви истини, които трябва да се извлекат от осъзнаването, че Божията любов към нас е дълбоко емоционална любов, но винаги с уговорката, че макар Божията любов (емоционална или друга) да е съвършена, тя не бива да се смята за идентична с емоциите, преживявани от хората.