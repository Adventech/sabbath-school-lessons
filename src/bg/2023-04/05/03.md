---
title: 'Нашите извинения: неправилни възгледи'
date: 30/10/2023
---

Когато се разразява бурята, Йона обвинява себе си ( Йона 1:1-12 ). Отношението му разкрива нещо за възгледа и разбирането за Бога или „боговете“, които мнозина са имали в миналото. Те са вярвали, че различни божества владеят различни страни, докато морето се е смятало за хаотично владение на демоните. Според възгледите на моряците е била необходима жертва, за да се успокои гневът им. Въпреки че Йона е евреин, много е възможно да е вярвал в неща, повлияни от традиционните разбирания за онова време.

`Прочетете Йона 2:1-3,7-10 . Какво ни разкриват тези стихове за начина, по който Йона започва да разбира Божието провидение?`

Въпреки че Йона бяга от територията, където хората приемат Йехова за свой Бог, той научава (по трудния начин), че дори когато пътува в страни с чужда култура, върховният владетел пак е Йехова. Вятърът и вълните принадлежат на Господа. Също и рибите. „Господня е земята и всичко, което има в нея“ ( Псалми 24:1 ). Сърцето на Йона се обръща към Върховния Владетел на земята и морето и затова той изповядва греха си и е спасен.

Възможно е и ние да имаме неправилни разбирания за Бога и за Неговите очаквания. Едно често срещано неправилно разбиране е, че Бог желае да се концентрираме върху своето спасение и да се откъснем от нечестивия свят около нас. Въпреки че имаме заповед да се пазим „неопетнен[и]от света“ ( Яков 1:27 ), фокусът трябва да пада върху това как да носим Божиите благословения и надежда на хората в нужда.

Друго неправилно разбиране, което ни пречи да приемем Божия призив за мисиониране, е вярването, че успехът зависи от самите нас. Можем да спасим една душа, колкото Йона е можел да спаси Ниневия. Възможно е да сме си изградили „спасителски“ манталитет за мисията. Но сме призовани не да спасяваме, а да сътрудничим на Бога в Неговото спасително дело. Свидетелстваме, като прославяме Бога за промяната в нас, но само Той може да привлича хората към Себе Си. Можем да сеем семената на истината, но единствено Той може да обръща сърцата. Често бъркаме своята роля с Божията, което е достатъчно да накара всеки да си намира извинения, за да не свидетелства. Да, Бог използва Йона, но единствено Бог, а не Йона, обръща Ниневия с главата надолу.

`Печеленето на души е трудно, твърде трудно, че хората да пожънат успех сами. Как можем да се научим да оставяме Бога да печели души, но чрез нашия живот и свидетелство?`