---
title: Мисията за недостигнатите – част I
date: 02/12/2023
---

### За изучаване през седмицата
Деяния, 17 гл.; 1 Коринтяни 2:2; Римляни 1:18-25.

> <p>Стих за запаметяване</p>
> „Бог, който е направил света и всичко, което е в него, като е Господар на небето и на земята, не обитава в ръкотворни храмове“ (Деяния 17:24).

В описанието си за извършеното от Павел в Атина Лука пише: „И така, разискваше в синагогата с юдеите и с набожните и по пазара всеки ден с онези, които се случеше да среща“ ( Деяния 17:17 ).

Естествено е за Павел да се чувства най-спокойно, когато работи сред юдеи, неговата собствена плът и кръв. Но той отказва да се задоволи с мисиониране само сред свои. Призован е да достигне и до други.

Или пък е можел да работи само с „боящи се от Бога“ езичници, чийто мироглед вече е претърпял значителна промяна. Те са имали библейската основа, върху която Павел е можел да гради дори ако все още не са познавали Бога, от Когото да се „боят“ – Исус, Месия.

Но не това предпочита Павел. Докато е в Атина – град, известен със своите философски традиции, той се опитва да достигне хората там. Много от тях имат съвсем различен произход и мироглед от евреите и тяхната свещена история, формирала основата на вярата, която Павел иска да предаде на атиняните.

Как апостолът започва да търси начини за достигане на тези хора и какво можем да научим от неговите опити?