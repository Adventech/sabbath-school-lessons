---
title: Разширено изучаване
date: 08/12/2023
---

Едно от основните неща, които трябва да запомним от историята за Павел пред Ареопага, е практичният му подход към непознаваща евангелието, невярваща група от хора, благодарение на който се създава общност от вярващи в Атина.

„Думите на апостола и описанието на отношението му и обстановката, проследени от боговдъхновеното перо, трябваше да се предават на всички следващи поколения, за да свидетелстват за непоклатимата му увереност, за неговия кураж във враждебна среда, където беше сам, и победата, спечелена за християнството в самия център на езичеството.

Думите на Павел съдържат съкровище от знания за църквата. Той много лесно можеше да каже неща, които щяха да подразнят гордите му слушатели и да му създадат много проблеми. Ако речта му беше директна атака срещу боговете им и великите мъже от града, сигурно щеше да го постигне съдбата на Сократ. Но с тактичност, родена от Божията любов, той внимателно отклони мислите им от езическите божества, като им разкри истинския Бог, Когото те не познаваха“ (Уайт, Е. Деяния на апостолите. С. 240, 241 – англ. изд.).

Чрез непосредствения си контакт с хората, изучаването на тяхната култура и религия и уважението към духовното им посвещение Павел успява да постигне нещо забележително в Атина – нещо, което е съкровище от знания за църквата. Той не подразва слушателите си . Само по себе си това е огромно постижение, вдъхновено от Бога. Според Елън Уайт това е съкровището от знания, което ние като църква трябва да открием в тази история.

**Въпроси за разискване**

`Като вземем историята на Павел в Атина за образец, каква първа стъпка трябва да се направи в началото на нова евангелизационна инициатива в някой град?`

`Какво поведение трябва да има един християнин, за да строи мостове към хората в града (а и навсякъде другаде), които не познават Бога?`

`Когато сме предизвикани от съвременни идоли, какво не бива да правим, особено в самото начало, при започване на работа сред хора, покланящи се на тези идоли?`

`Павел е можел да представи на народа само Богът, Който ги обича, и те са щели да останат много доволни. Но после той пресича линия, която кара хората да сметнат, че е заблуден, щом споменава възкресението. Трябвало ли е да го прави? Защо „да“ или защо „не“?`

Тази събота, 09.12.2023 г., ще се молим за църкви „Сливен“ с групите в Котел, Медвен и Сунгурларе и „Сливница“.