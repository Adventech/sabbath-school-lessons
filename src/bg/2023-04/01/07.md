---
title: Разширено изучаване
date: 06/10/2023
---

„Планът за нашето изкупление не беше случайна мисъл, формулирана след грехопадението на Адам. Той беше откровение на „тайната, за която Бог е пазел мълчание от вечни времена“ ( Римляни 16:25 ). (…) Беше разкриване на принципите, които от вечните векове бяха основата на Божия престол. От началото Бог и Христос знаеха за отстъплението на Сатана и за падението на човека чрез заблуждаващата сила на отстъпника. Бог не заповяда съществуването на греха, но предвиди появата Му и създаде план за действие в този ужасен спешен случай. Толкова необятна беше любовта Му към света, че се обвърза със завет да отдаде Единородния Си Син, „за да не погине нито един, който вярва в Него, но да има вечен живот“ ( Йоан 3:16 ; Уайт, Е. Копнежът на вековете. С. 22 – англ. изд.).

„Христос не каза на учениците Си, че работата им ще бъде лесна. (…) Но те нямаше да бъдат оставени да се борят сами. Увери ги, че ще бъде с тях. И ако те тръгнеха напред с вяра, щяха да вървят под закрилата на Всемогъщия. (…) Докато се покоряваха на Словото Му и работеха свързани с Него, нямаше да се провалят. Той им заповяда: „Идете при всички народи. Отидете до най-далечните части на обитаемия свят и бъдете сигурни, че Моето присъствие ще бъде с вас дори и там. Работете с вяра и доверие, защото никога няма да има момент, когато да ви изоставя. Ще бъда винаги с вас, ще ви помагам да вършите задълженията си, ще ви ръководя, утешавам, освещавам, подкрепям, ще ви давам успех, когато говорите думите, които ще привлекат вниманието на хората към небето“ (Уайт, Е. Деяния на апостолите. С., Нов живот, 1992, с. 15).

**Въпроси за разискване**

`Помислете какво означава фактът, че първите думи на Бога към съгрешилите хора не бяха „Какво направихте?“ или „Защо не Ме послушахте?“, а „Къде си?“. Каква утеха трябва да ни носи това за Божиите намерения към близките ни хора?`

`Помислете какво означава самият Бог, в личността на Исус, да дойде в нашия свят, за да ни спаси. Христос на кръста е върховната изява на Бога като Бог на мисията. Какво ни говори това за Неговия характер?`

`Мисията принадлежи на Бога. Затова Той ще ни подготвя и ще ни прави способни да изпълним задачата си. Като имате предвид това и като осъзнавате трудностите пред световното евангелизиране, как можете да се справите с чувствата на неспособност или страх?`

Тази събота, 07.10.2023 г., ще се молим за църкви „Петрич“ и „Пещера“.