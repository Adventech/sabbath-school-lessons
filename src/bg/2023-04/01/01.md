---
title: Божията мисия за нас – част I
date: 30/09/2023
---

### За изучаване през седмицата
Битие 3:9-15; Битие 28:15; Изход 29:43,45; Матей 1:18-23; Йоан 1:14-18; Йоан 3:16; Йоан 14:1-3.

> <p>Стих за запаметяване</p>
> „Но Господ Бог повика човека и му каза: Къде си?“ (Битие 3:9).

Мисията произтича от Бога и целта ѝ откриваме единствено в Него. Тази мисия не е започнала с призоваването на Аврам ( Битие 12:1-4 ), нито с Изхода ( Изход 12:31-42 ). Тя не започва дори с Исус Христос на земята ( Матей 1:18-25) , нито с мисионските пътувания на Павел ( Деяния 13:4-14:26). Тази мисия започва от самия Бог, когато Той извиква вселената в съществуване, а по-късно създава човечеството ( Битие 1:26,27 ).

В Писанието виждаме един Бог, Който целенасочено търси децата Си и иска да бъде с тях. От самото начало Той изгражда близост с Адам и Ева. Дори след нахлуването на греха продължава с мисията Си, но сега тя е да Си върне връзката с човечеството. В края Божията мисия ще триумфира ( Откровение, 21 и 22 гл. ), затова трябва да бъдем готови с радост да разгласяваме вечното благовестие в света ( Откровение 14:6,7 ).

Следователно основата на всяко мисионско начинание трябва да бъде фокусирана върху връзката с Твореца и подходящото разбиране за Неговото мисионско естество и характер. И преди да разберем Божията мисия, е съществено важно да разберем по-добре Бога на мисията.