---
title: Мисията за хората с власт
date: 25/11/2023
---

### За изучаване през седмицата
Даниил, 4 гл.; 4 Царе 5:1-19; Йоан 3:1-12; 7:43-52; Матей 19:16-22; Йоан 19:38-42.

> <p>Стих за запаметяване</p>
> „Понеже каква полза ще има човек, ако спечели целия свят, а живота си изгуби, или какво ще даде човек в замяна на живота си?“ (Матей 16:26).

Макар и написана преди толкова много години, Библията, Божието Слово, е откровение на Божията истина за този свят. А сред палитрата от истини, които разкрива, е тази за човешката природа и че – дали в Юдея от седми век, или в Бразилия от двадесет и първи век – хората са по същество едни и същи: грешници, нуждаещи се от Божията благодат.

В това число и богатите и влиятелните. Силните на деня от библейски времена не са по-различни от богатите и могъщите в нашето съвремие, особено в това, че се стремят към богатство, слава и власт често (но невинаги) за сметка на уязвимите. Обаче Бог е загрижен за спасението на тези хора толкова, колкото и за спасението на слабите и нуждаещите се. Писанието разказва някои увлекателни истории за библейски герои, които са били на власт или богати, или и двете, и как Бог ги е използвал като благословение за народите: Авраам, Исаак, Йов, Соломон и Йосиф – това са само няколко от множеството примери.

Тази седмица ще разгледаме Божията мисия за богатите и влиятелните. Тръгнете с нас, докато се опитваме да разберем как Бог достига някои от тези хора и как призовава и подготвя адвентисти да бъдат свидетели за тях и днес.