---
title: Мисията за влиятелните
date: 30/11/2023
---

Исус знае как да се сприятелява с влиятелните хора. Той предизвиква възхищението и уважението на много от тях, а същевременно е презрян от мнозина. Влиятелните личности в Библията, които идват при Исус за помощ, със сигурност усещат, че Той е загрижен за тях. Също така много от богатите и влиятелните не отиват веднага при Него открито. Те изчакват, докато се уверят, че Исус наистина е Божият Син. Такъв е случаят и с Никодим, и с Йосиф от Ариматея.

`Прочетете Матей 27:57-60 (също и Марк 15:43-47; Лука 23:50-53; Йоан 19:38-42 ). Какво ни говори този разказ за начина, по който Господ използва един богат мъж, който явно е бил повлиян от Исус?`

До този момент не сме чували нищо за Йосиф от Ариматея. Изведнъж се появява този богат мъж, като гръм от ясно небе, и чрез него се изпълнява пророчеството. Бог използва и ще продължи да използва богатите за Своите намерения. Следователно трябва да имаме мисия и за тях.

Откъде да започнем? Това сигурно е една от най-трудните фази в сприятеляването с влиятелните хора. По принцип е по-добре да не ги преследвате, а те да дойдат при вас. Исус постъпва по този начин – те стават свидетели на Неговата вест, изцеления и Божия сила. Убеждават се зад кулисите, че Той наистина е Божият Син.

Влиятелните хора ще искат да участват в истинско служене по няколко причини. Те желаят да бъдат част от нещо добро, внасящо промяна в живота на хората. Това е един от методите, за който са убедени, че може да промени и техния живот – един деликатен начин богатите и могъщите да получат помощта, от която се нуждаят, без публично да разкриват нуждите си.

Втората фаза е да се постави начало на истинско служене като възможност за богатите и влиятелните да бъдат част от Божието дело. Отделете си време да инвестирате в живота на богатите и хората с власт във вашето общество.

`Предложение: Добави към молитвения си списък човек, който заема влиятелен пост, не е вярващ и можеш да контактуваш с него/нея понякога.`

`Направи го: Напиши писмо или имейл на човек, заемащ влиятелен пост – дори ако е някой, с когото никога не сте се срещали – и кажи на този човек, че се молиш за него/нея.`