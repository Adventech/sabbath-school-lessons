---
title: Естир и Мардохей
date: 16/12/2023
---

### За изучаване през седмицата
Даниил 1:1-12; 6:1-9; Естир 2:1-10,20; 3:1-15; 4:1-14; 9:1-12.

> <p>Стих за запаметяване</p>
> „Ще те дам още за светлина на народите, за да бъдеш Мое спасение до земния край“ (Исая 49:6).

Един от най-вдъхновяващите разкази в Библията, история за „междукултурното служене“, откриваме в книгата „Естир“. Много е написано в течение на хилядолетията за тази книга и до ден-днешен много евреи честват празника Пурим въз основа на Естир 9:26-31 .

Естир и чичо ѝ Мардохей са юдеи, живеещи в столицата на Персийската империя Суса. По някаква причина, за разлика от повечето юдеи, които са се завърнали в Юдея, те са останали в страната като пленници заедно с други от техния народ.

След това, чрез поредица намеси на Провидението, Естир става царица. „И царят възлюби Естир повече от всичките жени; тя придоби неговото благоволение и милост повече от всичките девици; и той сложи царската корона на главата ѝ и я направи царица вместо Астин“ ( Естир 2:17 ).

Именно на тази позиция Естир съумява да изиграе важна роля в библейската история, макар и малко неохотно. По своя уникален начин разказът показва как Божият народ може да свидетелства за истината дори в чужда страна.

Ако времето позволява, прочетете (или прегледайте набързо) книгата „Естир“ за урока през тази седмица.