---
title: Чудото на Пурим
date: 21/12/2023
---

От хилядолетия коментаторите са забелязали, че Божието име не се споменава в книгата „Естир“. Това е единствената библейска книга, в която се случва нещо подобно. Обаче юдеите откриват Божиите действия във великото избавление и тази книга е избрана от Божия народ да бъде включена в канона на Библията.

Можем ли да разпознаем Божието присъствие зад ежедневните ни преживявания? Божиите действия могат да възприемат формата на нормални, естествени събития и ако не им обърнем специално внимание, няма да забележим Господнето присъствие.

`Прочетете Естир 9:1-12 . Какъв е резултатът от усилията на Естир?`

Чудото на Пурим приема необичайна форма. То е скрито, замаскирано зад привидно естествени събития. Законът за погубването на юдеите не е отменен, но е написан нов закон, който им позволява да се отбраняват.

Забележете също какво още се случва и как Бог действа чрез тези събития. Персийците забелязват Божиите действия в полза на юдеите.

И какъв е резултатът?

„И мнозина човеци от народите в страната станаха иудеи“ ( Естир 8:17 ; синодално издание). Това е чудесен пример за начина, по който Господ прави възможно изгубени души да Го опознаят.

Водачите на юдейския народ разпознават Божиите действия. Когато юдеите успяват да се защитят, те обявяват годишен празник (наречен Пурим) в памет на тяхната победа. Тези дни все още се спазват традиционно като благодарност към Бога и в памет на Неговото избавление.

`Предложение: Моли се Бог да ти даде кураж да споделиш нещо, което е направил за теб, с един от хората от молитвения ти списък през тази седмица.`

`Направи го: Започни да си водиш дневник или журнал за специалните дребни неща (или пък големи), които Бог върши за теб. Преглеждай го и се моли Бог да ти помага да си ги спомняш точно в подходящия момент, за да можеш да ги споделиш с някой човек.`