---
title: Пленник в чужда култура
date: 17/12/2023
---

Никога не е лесно да бъдеш изгнаник в чужда култура. Сигурно ни е трудно да разберем какво точно са преживели юдеите, първо като вавилонско, а после като персийско владение.

Никой от нас не живее в адвентна държава, където принципите на нашата вяра да представляват до известна степен законите на страната. Но преди да бъде изселен, юдейският народ е живял в собствената си страна, където принципите на тяхната вяра са били вложени в държавното устройство.

От една страна, помислете колко лесно трябва да е било да бъдеш верен на Бога. Колко ли по-лесно е било да се спазва съботата, след като нейното съблюдаване е било включено в юридическите актове на държавата?

От друга страна, свещената история ни показва, че каквито и да са законите на страната, дори и ако са благосклонни към вярата, верността трябва да произлиза от сърцето, отвътре, иначе със сигурност ще последват грях, отстъпление и разруха.

„Затова Господ каза: Понеже този народ се приближават до Мене с устата си и Ме почитат с устните си, но са отстранили сърцето си далеч от Мен и благоволението им към Мен е по човешки поучения, изучени папагалски“ ( Исая 29:13 ).

За разлика от това, решените да бъдат верни няма да се поддадат дори и в най-неблагоприятните обстоятелства.

`Прочетете Даниил 1:1-12; 3:1-12 и 6:1-9 . Колкото и уникална да е всяка ситуация, какво разкриват тези разкази за проблемите, които Божията народ може да изпитва в чужда култура?`

Независимо кои сме или къде живеем, ние сме потопени в среда, която до известна степен може да е предизвикателство за нашата вяра и свидетелство заради самите закони или културата, или поради двете. Тези разкази в „Даниил“, макар винаги да завършват „щастливо“, разкриват, че дори в тежки обстоятелства хората могат да останат верни на Бога. Дори ако никоя от споменатите истории не беше завършила добре, няма никакво съмнение, че тези мъже пак щяха да постъпят както трябва.

`Кои са някои от трудностите за вярата във вашата култура? Как решавате тези проблеми?`