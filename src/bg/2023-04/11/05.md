---
title: „Отпрати я!“
date: 13/12/2023
---

В недостигнатите квартали на градовете има много хора, които копнеят за надежда. Какво е пречело на Божия народ по времето на Христос да занесе надеждата за Месия на такива чужди градове като Тир и Сидон? Национализъм, гордост и предразсъдъци са заслепявали Божия народ и той не е можел да види най-близките народи, които копнеели за надеждата, предсказана от пророчествата за първото пришествие. Днес в градовете има много групи, с които Исус Христос желае Неговият народ да сподели „блажената надежда“ за Второто пришествие ( Тит 2:13 ). И както за Исус не са били проблем националността, нито расата им, така тези неща не трябва да бъдат проблем и за нас.

`Прочетете Деяния 10:9-16,28,34,35 . Как бихте обобщили урока, който преподава тук Светият Дух?`

Докато чака своя обяд, Петър получава видение за бюфет на покрива: плащеница, изпълнена с нечисти животни и птици. Три пъти във видението му се казва да стане и да яде. Бог използва тези видения, за да смири религиозната гордост и фанатизъм на Петър срещу езичниците. Накрая апостолът разбира следната истина: „А Петър отвори уста и каза: Наистина, виждам, че Бог не гледа на лице; но във всеки народ онзи, който се бои от Него и върши правото, Му е угоден“ ( Деяния 10:34,35 ).

Като имаме това предвид, нека поразсъждаваме за поуките от Тир и Сидон в историята. Помислете отново за Исус и Неговото отношение към майката. Какви уроци научават учениците от това полево учение, свързано и с видението на Петър? Как можем да ги приложим в живота си днес и в контекста на последния призив на Христос за мисията Му в градовете? Какви предубеждения ни пречат да видим нуждите на градските хора? Какви възможности създава Бог за нас в градовете – да разширим разбирането за мисията и неусетно да осъзнаем своя фанатизъм, национализъм и духовна гордост?

Исус търпеливо поучава учениците Си, които още не разбират напълно, че Божият велик план за спасение е за цялото човешко семейство, а не само за един народ или етническа група. Светият Дух може да ни помогне да преодолеем своите предразсъдъци и предубеждения, за да завършим мисията в градовете.

`Прочетете Галатяни 2:11-13 . Какво следва ни говори това за трудността да бъдем очистени от предразсъдъците, на които сме научени от детинство?`