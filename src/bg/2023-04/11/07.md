---
title: Разширено изучаване
date: 15/12/2023
---

„Сред онези, които юдеите наричаха езичници, имаше хора, разбиращи по-добре библейските пророчества за Месия, отколкото учителите в Израил. Имаше такива, които се надяваха Той да дойде като избавител от греха. Философи се опитваха да разгадаят тайната на юдейската система. Но фанатизмът на юдеите пречеше за разпространяването на светлината“ (Уайт, Е. Копнежът на вековете. С. 33 – англ. изд.).

„Господ Исус, могъщият Спасител, е дал живота Си за тези души. Той може да ги събуди от безразличието, да породи у тях състрадание, да смекчи сърцата им, да разкрие на душите им красотата и силата на истината. Бог е Експертът, а не ограниченият човек. Но въпреки това Той призовава хора да бъдат проводниците, чрез които може да носи светлина на седящите в тъмнина. Бог има бисери във всички църкви и не е наша работа да осъждаме безразборно религиозния свят, а със смирение и любов да представяме на всички истината, каквато е в Исус. Нека хората да виждат набожност и посвещение, нека да гледат христоподобието на характера и ще бъдат привлечени към истината. (…) Трябва да се издига Исус, Изкупителят на света. Трябва да се държи здраво Словото на живота“ (Уайт, Е. The Advent Review and Sabbath Herald, 17 януари 1893 г.).

**Въпроси за разискване**

`Кои са някои от спешните нужди там, където живеете, които могат да дадат на вас и на църквата ви възможност за достигане до души, които не познават истината като нас?`

`Прочетете думите на Елън Уайт по-горе, свързани с хората от други вероизповедания: „Бог има бисери във всички църкви и не е наша работа да осъждаме безразборно религиозния свят“. С други думи, как можем да показваме на хората заблудите им, без да ги очерняме?`

`„Когато дойде Човешкият Син, ще намери ли вяра на земята?“ (Лука 18:8). Какво има предвид Исус с този реторичен въпрос? Каква е разликата между вяра и вярване? Защо е възможно хора, които са имали правилното вярване, да се окажат лишени от вяра, щом Христос се завърне?`

Тази събота, 16.12.2023 г., ще се молим за църкви „Смолян“ с групите в Чепеларе, Девин и Кърджали и „Сопот“.