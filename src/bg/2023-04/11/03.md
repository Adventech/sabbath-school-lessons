---
title: Да потърсим множествата
date: 11/12/2023
---

Въпреки трудностите, вътрешни и външни, Исус великодушно включва и нас в призива Си за мисиониране в градовете.

`Прочетете Матей 9:35-38 . Какво ни учи този пасаж за мисията за множествата, където и да се намират те?`

Исус е изпълнен със състрадание към множествата, намиращи се в градовете. Лука 19:41 описва как Той ридае за Йерусалим. Може да не разбираме дълбините на Исусовата любов към децата Му, дори към „безличните маси“, живеещи в градовете. Затова в Матей 9:38 Той ни казва да се молим, за да може мотивите и сърцата ни да бъдат като Неговите.

`Прочетете Матей 4:23-25 . Когато Исус започва служенето Си, от какви географски райони се стичат хора?`

В Матей 4:25 множествата, следващи Исус, идват от Галилея, от десетте градове-държави в Декаполис на изток, от Йерусалим и от Юдея на юг. Освен Самария, кой район липсва? Крайбрежният регион на Тир и Сидон, част от Финикия, покрай Средиземно море и северозападно от Галилея. Сега разбираме защо Исус е отишъл в тази област! Неговото пътуване до района на Тир и Сидон е едно от междукултурните Му мисионски пътувания.

„След срещата с фарисеите Исус се оттегли от Капернаум и прекоси Галилея, отправи се към хълмистата страна на границите на Финикия. Поглеждайки на запад, Той можеше да види древните градове Тир и Сидон, разпрострени долу в равнината, с езическите храмове, великолепните дворци, тържища и пристанищата, пълни с кораби“ (Уайт, Е. Копнежът на вековете. С. 399 – англ. изд.).

`Как бихме могли да помогнем на хората да видят колко безполезни са сами по себе си „великолепните дворци и тържища“ и защо имат нужда от Исус?`