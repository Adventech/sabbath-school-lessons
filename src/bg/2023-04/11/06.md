---
title: Вяра на земята?
date: 14/12/2023
---

В Лука 18:8 Исус задава следния въпрос в края на една от притчите Си: „Когато дойде Човешкият Син, ще намери ли вяра на земята?“. Като Христови ученици днес трябва да разберем какво търси Исус? В тази история виждаме, че Той търси вяра, която блести дори в мрака.

`Прочетете Матей 8:10,13; 9:2; 20:29-34; Марк 2:5; 10:46-52; Лука 18:35-43 . Кого описва като човек с вяра Исус в тези пасажи?`

Списъкът включва хора с вяра, които блестят дори в градове, потънали в мрак. В Капернаум Исус споменава няколко души с вяра. В Матей 8:10,13 виждаме един обърнат във вярата стотник езичник с голяма вяра. Срещаме четирима изпълнени с вяра приятели, които развалят покрива, за да внесат парализирания си приятел при Исус ( Матей 9:2; Марк 2:5 ). В Марк, 10 глава се запознаваме с някогашния слепец Вартимей, чиято вяра блести ярко в Йерихон.

Същевременно бихме очаквали сред Божия народ да има велика вяра. Обаче дори в родния град на Исус Назарет слабата вяра – или направо откритото неверие – ограничават служенето на Спасителя. На учениците Си Той няколко пъти казва за Израил: „Маловерци!“ ( Матей 6:30; 8:26; 14:31; 16:8 ).

Един от уроците, който можем да приложим днес, е, че вярата се открива на неочаквани места: в градовете сред чужденците, езичниците и хората от различни религии. Със смирение трябва да отиваме в градовете като Исус и да търсим хората, които ще проявят спасителна вяра в Него, когато им бъде представена истината. И такива хора действително има.

`Предложение: Поискай от сърце в молитва по-голяма вяра, с която да споделяш любовта си към хората отблизо и далеч.`

`Направи го: Как се запозна с Исус и със скъпоценните три ангелски вести? Изброй три духовни благословения, които си преживял / а със силата на Исус в личния си живот. Сподели това с групата в събота.`