---
title: Да обичаме другите, както обичаме себе си
date: 15/11/2023
---

`Прочетете Матей 22:37-40 . Как казаното от самия Исус тук може да се сравни с отговора Му към законника в Лука 10:27,28 ?`

Според Матей 22:37-40 Исус категорично потвърждава, че ежедневното изразяване на истинската вяра се крепи върху тези две заповеди. А Лука 10:27,28 заявява, че ако човек прави тези две неща, той/тя ще има вечен живот.

„Любовта е основополагащият принцип на Божието управление на небето и на земята и трябва да бъде основата на християнския характер. Само това може да го крепи здраво. Само то може да му помогне да устои на изпитанията и изкушенията“ (Уайт, Е. Притчи Христови. С. 49 – англ. изд.).

`Прочетете Галатяни 5:14 ; Михей 6:6-8 и 1 Йоан 4:20,21 . Как тези стихове подчертават онова, което ни е казал Исус?`

Според Павел: „Защото целият закон се изпълнява в една дума, именно в тази: „Да обичаш ближния си, както себе си“ ( Галатяни 5:14 ). Според него любовта към Бога може реално да се види само когато личи в отношението към другите. Макар че се казва, че „праведният чрез вяра ще живее“ ( Римляни 1:17 ), животът с вяра не е нещо скрито, неизвестно или невидимо за другите. Павел, Михей и Йоан ясно казват, че делата разкриват реалността на вярата, която претендираме да имаме.

В 1 Коринтяни, 13 глава Павел заявява съвсем убедително, че ако някой излиза с претенцията, че знае много, върши велики дела, има голяма вяра или дори отдава живота си, но няма любов, този човек е станал „мед, която звънти, или кимвал, който дрънка“ ( 1 Коринтяни 13:1 ).

`Прочетете цитата от Елън Уайт по-горе. Забележете, тя казва, че само с любов хората могат да останат твърди и да понесат изкушения. Как тази идея разкрива, че заповедта да обичаме, не е спасение чрез дела, а израз на вярата, която имаме в Исус?`