---
title: Мисията за моя ближен
date: 11/11/2023
---

### За изучаване през седмицата
Лука 10:25-37; 2 Тимотей 3:16; Яков 2:17-22; Матей 2:37-40; Галатяни 5:14; Михей 6:6-8.

> <p>Стих за запаметяване</p>
> „А той отговори: „Да възлюбиш Господа, твоя Бог, с цялото си сърце, с цялата си душа, с всичката си сила и всичкия си ум и ближния си както себе си“ (Лука 10:27).

Всички знаем стиха: „Да възлюбиш Господа, твоя Бог, с цялото си сърце, с цялата си душа, с всичката си сила и всичкия си ум“ ( Лука 10:27 ). Обаче любовта ни към Бога може да стане безсъдържателна, ако кажем, че Го обичаме, но не Му се покоряваме. Мислим си, че Го обичаме, но как изявяваме тази любов в своето ежедневие? Любовта към Бога изисква пълно отдаване на сърце, душа, тяло и ум – ежедневно. Всеки би могъл да каже, че обича Бога, обаче истинската любов изисква съзнателни усилия.

Въпреки че любовта към Бога е нещо добро и важно, Бог желае също да обичаме и другите, защото любовта към тях отразява любовта към Него, и то по един силен и много истински начин. Първото послание на Йоан 4:20 заявява: „Ако някой каже: Обичам Бога, а мрази брат си, той е лъжец; защото който не обича брат си, когото е видял, не може да обича Бога, Когото не е видял“. Павел също казва в Галатяни 5:14 , че „целият закон се изпълнява в една дума, именно в тази: „Да обичаш ближния си, както себе си“.

Тази седмица ще научим как да приложим този урок в живота си.