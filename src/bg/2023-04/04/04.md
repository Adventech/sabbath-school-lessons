---
title: Молитвеният дух на Авраам
date: 24/10/2023
---

`Прочетете Битие 18:23-32 и Яков 5:16 . Какво следва да ни учат те за силата на ходатайствената молитва?`

Разговорът между Авраам и Бога е символ, образ на ходатайствената молитва. В тази глава Авраам е представен като ходатай пред Бога за хората от Содом и Гомор. Той умолява за тях, в тяхна полза, т.е. в известен смисъл е образ, символ на Исус като наш Ходатай пред Отец. Мисията ни днес ще пожъне успех само ако вървим напред с такава молитва.

Авраам се е научил да обича жителите на Содом, Гомор и другите близки градове. Затова молитвата му е неподправена и искрена. Вече е воювал с някои царе, които са победили содомските и гоморските царе. След победата на Авраам содомският цар Вера идва да срещне Авраам с Мелхиседек. Вера моли хората да се върнат по домовете си: „Дай ми хората, а имота задръж за себе си“ ( Битие 14:21 ). Това показва любовта на този цар към народа му. Тъй като едно от най-великите качества на Авраам е любовта, той обича царете на Содом и Гомор и се моли за тях и народите им. „Любовта към загиващите души вдъхнови молитвата на Авраам“ (Уайт, Е. Патриарси и пророци. С. 140 – англ. изд.).

Патриархът проявява смирение и настойчивост в молитва. Веднага щом Бог приема първата молба – да спаси града, ако там живеят 50 праведни човеци – той продължава да ходатайства.

Мисията ни няма да пожъне успех без молитва, застъпническа молитва. След като се запознаем с някой човек, след като изнесем проповед или библейски курс, трябва да се молим за хората, с които сме общували. Бог обръща внимание на тези молитви и докосва сърцата. Не нашите думи или красноречие ще обърнат приятелите или познатите ни – а Светият Дух. Затова трябва да се молим за всеки човек поотделно във всяка мисия, в която се включваме.

`Прочетете Римляни 8:34 и Евреи 7:25 . Какво ни казват те, че прави Исус за нас, и как тази истина би могла да ни помогне да разберем по-добре ролята си като ходатаи за другите?`