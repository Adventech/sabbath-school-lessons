---
title: Мотивация и подготовка за мисия
date: 04/11/2023
---

### За изучаване през седмицата
Лука 24:1-12; 24:36-49; Деяния 1:12-26; Евреи 10:24,25; Деяния 2:1-41; 1 Коринтяни 11:1.

> <p>Стих за запаметяване</p>
> „Тези са думите, които ви говорих, когато бях още с вас, че трябва да се изпълни всичко, което е писано за Мене в Мойсеевия закон, в пророците и в псалмите“ (Лука 24:44).

Павел пише на филипяните: „Някои наистина проповядват Христос дори от завист и желание за пререкания, а някои и от добра воля. Едните правят това от любов, като знаят, че съм поставен да защитавам благовестието; а другите възвестяват Христос от партизанство, неискрено, като мислят да ми прибавят тъга към моите окови. Тогава какво? Само това, че по всякакъв начин, било престорено или истинно, Христос се проповядва; и затова аз се радвам и ще се радвам“ ( Филипяни 1:15-18 ).

Силни думи! Дали „престорено или истинно“, Христос се проповядва – а именно това има значение за Павел. В идеалния случай обаче нашите мотиви за проповядването на Христос, за мисията, за достигането на другите с благата вест трябва да бъдат любовта и истината – а не егоистични амбиции, завист или съперничество.

Тогава какви са някои от мотивите за проповядване на Христос и кои са някои от начините, чрез които можем да се подготвим да го осъществим?

Тази седмица ще разгледаме събития в ранната църква, които биха могли да ни дадат насоки за тези важни аспекти от мисията.