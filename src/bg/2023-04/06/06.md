---
title: Картина на ранната църква
date: 09/11/2023
---

`Прочетете Деяния 2:41-47 . Каква картина на ранната църква е обрисувана тук?`

Деяния, 2 глава завършва с красива картина на ранната църква. Деяния 2:41 казва, че кръстените „се присъединиха“. Можем да кажем, че сякаш някой добавя броя на новите вярващи към този на вече съществуващите и установява нов брой на общото членство. Но това е твърде плитко разбиране. Скрита в думите е идеята, че тези новокръстени вярващи са станали равностойни членове на общността.

Междувременно основната функция на ранната християнска църква е създаването на ученици. Когато се прибавят нови членове, те са обучавани по три начина. Първо, продължават да бъдат поучавани от доктрините и общението с апостолите. Думите „доктрина“ и „общение“ в този контекст буквално означават „наставление“ и „сътрудничество“. Проповедите на апостолите оспорват неправилните вярвания и предлагат нови обяснения на това, което хората виждат и преживяват. Но не проповедите ги научават как да живеят тази нова истина в живота си. По-скоро прилагането на истината в живота става чрез взаимоотношенията в групата. Новите вярващи са внимателно и целенасочено обучавани за ученици чрез пряко поучение, както и чрез участие в ежедневието на другите вярващи: всичко това под надзора и водачеството на духовно зрелите и утвърдени във вярата апостоли.

Лоша проповед е тази, която казва на хората какво да правят, без да им казва как да го направят. Обаче дори ако човек чете практични книги или слуша проповеди, които обясняват кое как се върши, нищо не може да замени реалното наблюдение на хора, изпълняващи наученото, а след това подражаването на тях. Павел го знае и наставлява последователите си да му подражават, както той подражава на Исус ( 1 Коринтяни 11:1 ). Когато другите виждат реалната ти опитност с Христос, това ще окаже влияние върху тях.

`Предложение: Помисли за някой човек в живота ти, който искате да стане вярващ. Моли се всеки ден той/тя да има лична опитност с Исус.`

`Направи го: Кого обучаваш за ученик и насочваш към връзка с Исус? Търси начини да го/я свържеш с други вярващи.`