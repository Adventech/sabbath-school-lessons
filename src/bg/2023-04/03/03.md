---
title: Да станем благословение за целия свят
date: 16/10/2023
---

`Прочетете Битие 12:1-3 . В какво отношение Божиите думи към Авраам са призив за мисия?`

Бог иска от Аврам (който по-късно е преименуван на Авраам) да напусне страната и народа си и да отиде в друга страна. Това е част от Божия план да използва патриарха като средство за изпълнение на Своите намерения за земята. И Авраам тръгва според словото на Господа. Ако Бог има план за теб, това може да е призив да напуснеш роднините и народа си и да отидеш на място, където да Му служиш, за да бъдеш благословение за други хора.

**Прочетете стиховете по-долу. Какво ни казва всеки един за Божия завет, за Божието обещание към нас?**

`Битие 3:15`

`Битие 17:19`

`Числа 24:17`

`Исая 9:6`

`Даниил 9:24-27`

`Матей 1:21`

От посочените стихове става ясно, че Бог ще изпълни обещанието, дадено в Едемската градина: ще дойде Някой, Който ще бъде решението на проблема с греха. Това решение, Месията Исус Христос, трябва да се издигне от родословието на Авраам и Исаак (чрез Сара). Евреи 11:9 заявява, че Исаак и Яков са наследници на обещанието за благословение, дадено от Бога на Авраам.

Не знаем доколко точно Авраам е разбирал начина, по който обещаният Потомък е щял да се издигне чрез него, но е вървял напред с вяра. „С вяра Авраам послуша, когато бе повикан, да излезе и да отиде на едно място, което щеше да получи в наследство, и излезе, без да знае къде отива“ ( Евреи 11:8 ).

Какъв чудесен пример е това за нас!

`Представи си, че си призован от Бога да отидеш някъде, „без да знаеш“ къде отиваш? Как ще отговориш и защо?`