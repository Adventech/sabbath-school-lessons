---
title: Божият призив да мисионираме
date: 14/10/2023
---

### За изучаване през седмицата
Битие 11:1-9; 12:1-3; Даниил 9:24-27; Матей 1:21; Битие 12:10-13:1; Деяния 8:1-4; 1:8.

> <p>Стих за запаметяване</p>
> „Но ще приемете сила, когато дойде върху вас Светият Дух, и ще бъдете свидетели за Мене както в Йерусалим, така и в цяла Юдея и Самария, и до края на земята“ (Деяния 1:8).

Бог понякога ни изкарва от нашата зона на комфорт и ни прави Свои свидетели. Възможно е тази промяна да послужи за осъществяване на Неговите намерения, както в случая с разпръсването на хората при Вавилонската кула. „Разпръсването беше средството за населване на земята и така намерението на Господа се осъществи точно със средствата, които хората използваха за предотвратяването му“ (Уайт, Е. Патриарси и пророци. С., Нов живот, 2019, с. 71). Междувременно Авраам излиза от родната си страна, за да отиде в друга ( Битие, 12 гл. ) и да бъде свидетел. Учениците на Исус започват да работят сред своя народ ( Деяния, 3 гл. ), а след това сред други народи ( Деяния 8:1-4 ). В Деяния 1:8 Исус излага един принцип на евангелизирането: те трябва да започнат на местно ниво, от Йерусалим и Юдея, след това да отидат в Самария, а накрая до краищата на земята.

Но дори и без да напускаме страната си, Бог желае да достигаме до хората около нас. Когато църквата в Йерусалим започва да става безучастна, неприятните събития се превръщат в средство за разпространяване на благата вест по целия свят.