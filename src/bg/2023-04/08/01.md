---
title: Мисията за нуждаещите се
date: 18/11/2023
---

### За изучаване през седмицата
Лука 5:17-26; Йоан 5:1-9; Второзаконие 10:19; Левит 23:22; Матей 25:34-40; Йоан 15:13.

> <p>Стих за запаметяване</p>
> „А Царят ще им отговори: Истина ви казвам: Понеже сте направили това на един от тези най-малки Мои братя, на Мене сте го направили“ (Матей 25:40).

Лука 5:17-26 осигурява много илюстрации за това как Бог помага на хората в нужда. Понякога използва други да помагат на нас или употребява нас да помагаме на други. Тази работа може да е трудна, но носи голямо удовлетворение. Като помагаме на хората в нужда, ние показваме как е служил Исус Христос. Понякога е лесно да разберем кой се нуждае от помощ. Друг път е трудно. При всички случаи сме призовани да бъдем Божиите помощници за всички нуждаещи се, независимо от техния произход.

Библията ни насърчава да обръщаме внимание на непознатите, а като спечелим доверието им, може да научим как по-добре да им помогнем да намерят Исус.

В урока за тази седмица темата ни „Мисията за нуждаещите се“ показва, че Бог има план да достигне хората, които вероятно имат някакви специални нужди. Те може да са физически, емоционални, финансови или дори социални: т.е. някои може да са отхвърлени от своята общност или семейство. Каквито и да са тези нужди, трябва да бъдем готови да направим каквото е по силите ни, за да помогнем. Това е централна част от християнството и от елементите на мисията.