---
title: Бежанци и имигранти
date: 21/11/2023
---

Темата за бежанците и имигрантите е особено актуална днес най-вече защото има много такива. Независимо дали са прогонени от война, природни бедствия или с надеждата за по-добро икономическо състояние, милиони хора по света са изтръгнати от домовете им и отчаяно се нуждаят от помощ.

В Матей 2:13,14 Исус също е бежанец. Земните Му родители Йосиф и Мария са принудени да бягат от Витлеем нощем и да търсят убежище в Египет, за да избегнат заплахата за убийство от Ирод. Библията не казва нищо за престоя им в Египет, но не е трудно да се досетим, че е имало проблеми, вероятно подобни на трудностите, които бежанците срещат и днес. Всъщност както семейството на Исус търси убежище в чужда страна, така и много мюсюлмани, будисти, индуисти, християни и нерелигиозни хора търсят убежище в нови страни днес.

По принцип е по-лесно да се сприятелиш с хора от собствената си култура и език, защото имаме много общи неща. Обаче е по-трудно да се намери общ език с имигранти и бежанци, които изглеждат различни от нас и не говорят на нашия език, не споделят същите религиозни ценности и не ядат същата храна. Евангелието ни призовава да излезем от собствените си етнически, национални и културни зони на комфорт и да мисионираме на нуждаещите се, независимо колко различни са те от нас.

`Прочетете Второзаконие 10:19 ; Псалми 146:9 ; Римляни 12:13 ; Левит 23:22 . Какъв важен мотив трябва да запомним?`

Как да служим на имигрантите и бежанците? Трудно е, защото в някои държави не е политически коректно да се сближаваме или да помагаме на тези хора. Обаче трябва да правим каквото е по силите ни, при всяка отворила се възможност, за да им служим, понеже те със сигурност преживяват трудни времена и имат нужда от нашата помощ. Следователно, с малко или с много, просто трябва да им помагаме.

Започнете с молитва, след това потърсете информация за имигранти и бежанци. На много места има организации, грижещи се за тях. Можете да започнете да работите с една от организациите или пък с местното си Съботно училище да стартирате служение за имигранти и бежанци.

`Какво бихте могли да направите, за да помогнете на някои имигранти или бежанци, дори да е нещо съвсем малко?`