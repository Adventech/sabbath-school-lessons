---
title: По-велика любов
date: 23/11/2023
---

Както всички знаем, и то прекалено добре, нуждите никога не свършват. Ако желаете да помагате на другите, ще получите безброй възможности. Дали близки приятели, или бежанци отдалеч, хората имат нужди и трябва да правим каквото и когато е по силите ни, за да им помагаме. В цялото Си земно служене Исус помага на онези, които не могат да си помогнат сами. В някои случаи Той поема инициативата и отива при хората в нужда. В други случаи, както мъжете, които спускат паралитика от покрива, за да го доведат при Исус, приятелите поемат инициативата.

`„Никой няма по-голяма любов от това, да даде живота си за приятелите си“ ( Йоан 15:13 ). Как прилагаме този принцип в служенето си за другите?`

Едно мисионерско семейство прекарало шест години в Тринидад и Тобаго. Първите три години живеело предимно в индуистка и мюсюлманска общност. Много индуисти се жалвали, че християните отказват поканата им за годишната благодарствена служба. Един ден тези християни посетили благодарствена служба на техен нов приятел индуист. Направили го според примера на Исус: Той посещавал приятелите Си, когато те Го канели на специалните си празници. Всъщност индуизмът учи, че гостите или приятелите носят благословение в дома на домакина.

Хайде да се опитаме тази седмица да създадем приятелство, като бъдем благословение за някого. Първо, преценете своята среда, общност, село или град. Познавате ли някой бежанец или имигрант, който живее там? Ами хората на вашата улица? Познавате ли ги всички? Независимо от ситуацията, създаването на приятелство с непознат не е лека задача. Да се молим и да искаме помощ от Бога. Той познава всички и знае с кой непознат човек можете да се сприятелите. Помнете, целта е да сте приятели, за да можете да помагате, като ги насочвате да търсят помощ от Бога.

**Предложение: Открийте чужденци или нехристияни, които живеят във вашата страна. Joshuaprojects.org е подходящо място да потърсите недостигнати хора и групи във вашата култура.**

**Направи го: Определи някой в своята сфера на влияние. Започни редовно да се молиш за този човек, след като си отговориш на следните въпроси:**

`Този човек приятел ли ми е – според Исусовия модел за приятелство?` 

`Зная ли какви нужди има?` 

`Как мога да насочвам него/нея към Исус за изцеление?`