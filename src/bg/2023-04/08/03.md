---
title: Само Христовият метод
date: 20/11/2023
---

**Какво ни учат следните истории за служенето на нуждаещите се?**

`Йоан 5:1-9`

`Марк 1:23-28`

Елън Уайт разкрива петте фази от метода на Исус за служене, особено на хора в нужда: „Само Христовият метод ще ни даде истински успех за достигане на хората. Спасителят се сближаваше с хората като Един, Който им желае доброто. Проявяваше състрадание към тях, посрещаше нуждите им и спечелваше тяхното доверие. След това им заповядваше: „Следвай Ме“ (По стъпките на великия Лекар. С. 143 – англ. изд.).

Първо, трябва да се сближаваме с безпомощните, да отделяме време да ги опознаем и да научим нуждите им с намерението да им сторим добро. Вижте какво прави Исус за паралитика в къпалнята. Той е там, сред „множество болни, слепи, куци и парализирани“ ( Йоан 5:3 ).

Второ, трябва да проявяваме съчувствие. Това може да е трудно в някои случаи заради недоверието и защото хората понякога използват добротата като средство за печелене на доверието на някого, с когото по-късно злоупотребяват. Въпреки това Бог ни призовава да проявяваме състрадание, без да очакваме нищо в замяна.

Третата стъпка е да посрещаме нуждите на хората. Това включва нещо повече от говорене. Необходими са действия, за да се погрижим за приятел или непознат. Исус говори с паралитика, пита какво иска той, а след това прави чудо за него. В историята за човека, обладан от „нечист дух“, Исус поема пълен контрол над ситуацията и прави за безпомощния мъж това, което той не би могъл да извърши за себе си.

Четвъртата стъпка е спечелване на доверието. Когато служим на хората, като им помагаме, те ще се научат да се доверяват на нас и на думите ни, а когато им говорим за Исус, ще бъдат по-склонни да слушат. Исус не иска просто да ги лекува физически, Той иска да имат вечен живот в Него ( Йоан 10:10 ).

Последната стъпка е да ги заведем при Исус: действие, изискващо вяра и от вас, и от човека, на когото помагате.

`Обикновено не можем да вършим чудеса като Исусовите. Но по какъв начин все пак можем да служим на хората, които се нуждаят от помощ?`