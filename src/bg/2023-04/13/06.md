---
title: Мисията е изпълнена
date: 28/12/2023
---

`Прочетете Откровение 21:1-4 и 21:22-22:5 . Каква сцена е описана тук?`

Какъв рай ще бъде новата земя! Смъртта и грехът ще изчезнат, Сатана и нечестивите ще бъдат унищожени. Ще срещнем нашия любящ Спасител и ще се съберем с близките си. А новата земя ще бъде населена с представители от всеки етнос и език.

Мисионският съвет на Генералната конференция одобрява критерии на Глобалната мисия, които могат да определят дали дадена група от хора е достигната, или не. „Достигнатата група“ има достатъчно членове и ресурси да свидетелства ефективно на останалата част от общността, без да се налага помощ отвън. Тя провежда богослужения, има библии и друга литература на основния език. Има и местни църковни водачи, които могат да свидетелстват на останалите хора от общността, без да се нуждаят от преводач.

„Недостигнатата група“ няма местна общност от вярващи адвентисти с достатъчно членове и ресурси да свидетелства ефективно на собствената си общност без помощ отвън.

Всяка местна църква и конференция трябва да определи групите от хора в общността, които трябва да бъдат достигнати. Сега е времето да се инвестира в Божията мисия по създаване на ученици във всички общности, като ускоряваме завръщането на нашия Спасител, за да живеем в края на краищата с тях в новото небе и новата земя, обещани тук за нас.

`Предложение: Как ускоряваш завръщането на Христос? Посяваш ли семената на надеждата в сърцата на хората, които имат нужда да чуят благата вест? „Поливаш“ ли новите вярващи, като им помагаш да научат какво означава да живеят в предано послушание към Христос? Моли се за възможности да предадеш обещанието за обновената земя на хората от молитвения си списък всеки ден.`

`Направи го: Някои от твоите „ученици“ може да са готови да приемат Христос. Това включва присъединяване към църква или група от вярващи. Постави се на негово/нейно място и си представи как посещаваш църквата за първи път. Какво преживяване би искал/а да срещнеш? Доколко готова е църквата ти да приветства новите хора и да ги прави ученици? Готови ли сте да създавате нови групи от вярващи, а не само да поддържате съществуващата ви църква? Създайте стратегия за работа в нови райони. Споделете идеите си с църковните водачи и работете с тях, за да приложите плана да станете църква, по-целенасочена към създаването на ученици.`