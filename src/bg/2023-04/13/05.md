---
title: Успехът на мисията
date: 27/12/2023
---

Какво е успехът в мисията? Може да се изкушаваме да мислим, че това са многото кръщения, големите църкви и стремглавият растеж. Може да ни се струва, че успехът се състои в достигането до всяко племе и група от хора по земята с истината и че можем да го ускорим, като използваме радио, интернет и телевизия. Макар всичко това да е добро, трябва да помним какво пише Павел на верската общност в Коринт: „Аз насадих, Аполос напои, но Господ прави да расте“ ( 1 Коринтяни 3:6 ). С други думи, нашият фокус трябва да падне върху самият процес. А Божият фокус ще бъде върху растежа.

Вече видяхме, че целта на Божията мисия е да спаси изгубените от всяка общност по земята, като ги направи верни ученици на Исус, включени в мисията Му.

**Прочетете следните стихове. Какво ни казват те за характера на последователите на Исус?**

`2 Коринтяни 11:2`

`Исая 30:21; Йоан 10:27; 16:12,13`

`2 Солунци 2:9-11; Евреи 3:12,13; 1 Йоан 1:8`

`1 Йоан 1:9 ; Откровение 7:14 ; 19:8`

Учениците на Исус са чисти и остават верни на Исус, както би останала една чиста невяста на своя годеник. Те следват Исус, когато ги води чрез тихия, нежен глас на Светия Дух. Това включва и насочването към мисиониране за другите. Няма измама в тези ученици. Те не се отклоняват заради разяждащи съмнения, фалшиви учения или неморалност. И не чувстват морално превъзходство над другите. Осъзнават, че са несъвършени и искат Божията очистваща благодат и милост. Като се има това предвид, те са склонни да слушат изобличенията и съветите на други вярващи. Успехът в мисията води до създаване на такива ученици.

`Какво означава човек да бъде „чиста девица“ на Христос ( 2 Коринтяни 11:2 )? Как можем ние като грешници да бъдем такива пред Бога и да насочваме и други да стават чисти девици на Христос?`