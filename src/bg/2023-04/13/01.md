---
title: Краят на Божията мисия
date: 23/12/2023
---

### За изучаване през седмицата
Откровение 1:1-7; 1 Петър 2:9; Откровение 14:6-12; Лука 11:23; 1 Тимотей 2:4; Откровение 21:1-4.

> <p>Стих за запаметяване</p>
> „И така, понеже всичко това ще се разпадне, какви трябва да сте вие в свят живот и в благочестие, като очаквате и копнеете за идването на Божия ден, когато небето възпламенено ще се разпадне и стихиите нажежени ще се стопят!“ (2 Петър 3:11,12).

Книгата „Откровение“ изпълва въображението със сцените на края. В епицентъра ѝ е космическият конфликт между Христос и Сатана. Сатана е изгубил юридическата си власт над Земята и сега преследва тези, които са верни на Бога. Книгата завършва със завръщането на Исус, за да избави децата Си – както живите праведни, така и онези верни, които са починали от грехопадението на Адам и Ева до края на историята. Книгата ни показва също и заличаването на Сатана и нечестивите с огън и как Исус установява вечното Си царство на обновената Земя.

Тези, които изучават „Откровение“, развълнувано изследват и се опитват да разпознаят предсказаните знаци и събития, които бележат църковната история от първи век преди Христос до наши дни в края на времето. И имат основание за това.

Обаче в последния урок за това тримесечие ще видим, че „Откровение“ е мисионска книга, фокусирана върху мисионски ориентирания Бог, Който ни призовава да бъдем мисионски настроена църква. Нашето призвание да разгласяваме „настоящата истина“ пред света ще пребъде, докато всеки един не вземе решение „за“ или „против“ Бога.