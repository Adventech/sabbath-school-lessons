---
title: Последната криза
date: 26/12/2023
---

Исус казва на учениците Си и на нас: „И така, идете и създавайте ученици измежду всички народи, и ги кръщавайте в името на Отца и Сина, и Свeтия Дух, като ги учите да пазят всичко, което съм ви заповядал“ ( Матей 28:19,20 ). Това е великото Поръчение и в много отношения Тройната ангелска вест, с нейния призив за „всеки народ, племе, език и хора“ ( Откровение 14:6 ), е просто „настоящата истина“ ( 2 Петър 1:12 ) като израз на великото Поръчение.

`Прочетете 1 Йоан 4:8 ; 2 Петър 3:9 ; 1 Тимотей 2:4 ; Битие 12:3 . Защо всяка група от хора е важна за Бога?`

Христос обича цялото човечество и никоя група не е изключена. Противно на теология, която учи, че Христос е умрял само за един предопределен елит, Библията е съвсем ясна, че Христовата смърт е за всички хора, независимо от раса, етнос или какъвто и да било друг фактор. Ако сте човешко същество, Христос е умрял за вас. Точка. Единственият въпрос за всеки един е: Как ще постъпиш с Неговата смърт?

Когато Исус се завърне, ще има само два лагера: хората, които са се подчинили на авторитета на Сатана чрез религиозни и политически институции, както е разкрито в Откровение, 13 и 17 глава, и тези, които напълно са се покорили на Исус Христос, чиято вяра е изявена чрез спазването на „Божиите заповеди“ ( Откровение 14:12 ).

От самото начало хората разполагат с доказателства за това какъв е Бог и какъв е пътят на правдата и любовта ( Римляни 1:18-21 ). Затова всички от отминалите епохи ще бъдат съдени въз основа на своето сътрудничество с Бога и как са живели – независимо от собственото им разбиране ( Римляни 2:11-16 ).

Но в нашето последно време все повече нараства поляризацията и свободата на съвестта няма да бъде зачитана. Хората ще бъдат принуждавани да се присъединяват към партията на Сатана. Неотложно и спешно е да се разгласява евангелието и да се разобличават сатанинските стратегии. А точно това е смисълът на трите ангелски вести и нашата мисия.

`Помислете над факта, че Христос е умрял за вас лично. Какво би могло да ви накара да мислите, че нещо, което сте направили, колкото и да е лошо, не е било заплатено достатъчно чрез смъртта на Христос на кръста?`