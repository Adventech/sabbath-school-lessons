---
title: Разширено изучаване
date: 29/12/2023
---

„Великият план за изкуплението изцяло възвръща Божието благоволение към света. Възстановява се всичко, изгубено поради греха. Изкупен е не само човекът, но и земята, която ще бъде вечният дом на покорните. Шест хиляди години Сатана се е опитвал да задържи земята за себе си. Сега се осъществява Божията първоначална цел при сътворяването ѝ. „Светиите на Всевишния ще приемат царството и ще владеят царството довека и до вечни векове“ (Уайт, Е. Патриарси и пророци. С. 342 – англ. изд.).

Но преди да стане това, наш дълг е да бъдем партньори на Бога в мисията Му по достигане на света с предупредителната вест, за да може хората да я приемат и да станат част от обещаното Божие пресътворение.

„Копнея да видя още много желаещи да работят за онези, които не познават доказателствата за нашата вяра. Мнозина са приели голяма светлина чрез трите ангелски вести и сега трябва да ги прогласяват във всички части на света. Желая да извърша своя дял и да помогна на други да понесат светлината на истината. Дано Господ ни помогне да вземем всеоръжието. Вярващите трябва да се обединят в сериозното дело по предаване на последната предупредителна вест за света“ (Уайт, Е. Писмо 390, 1907 г. [непубликувано]).

През цялото това тримесечие изучавахме различни аспекти и въпроси, свързани с Божията мисия. Тази седмица завършихме изучаването си, като изследвахме ключовете от „Откровение“, за да разберем каква ще бъде възстановената връзка с Бога, и приключихме с видение за изпълнената мисия – пресътворяването и възстановяването на Земята. Макар да е вярно, че заличаването на греха и страданията ще доведе до най-ужасяващите дни от земната история, Бог насочва погледа ни към времето отвъд това унищожение и осигурява утеха и насърчение чрез обещанието за възстановената Земя.

**Въпроси за разискване**

`Кое е „вечното благовестие“? Защо то е „вечно“? И защо това, на което учи, трябва да бъде основата на нашата мисия?`

`Защо поставяме толкова силен акцент върху Тройната ангелска вест? Как отговаряме на твърдението, че трябва да се фокусираме върху Исус, а не върху нещо предполагаемо „негативно“ като тези вести, които включват много силни предупреждения?`

`Как ви помогна това тримесечие да разберете по-добре не само значението на мисията, но и как вие и местната ви църква бихте могли по-добре да участвате в нея, към което всъщност сме призовани?`