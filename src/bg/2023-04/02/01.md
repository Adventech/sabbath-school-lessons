---
title: Божията мисия за нас – част II
date: 07/10/2023
---

### За изучаване през седмицата
Йоан 20:21,22; Матей 28:16-20; Откровение 14:6,7; Второзаконие 7:6,11,12; Откровение 7:9,10.

> <p>Стих за запаметяване</p>
> „И така, идете и създавайте ученици измежду всички народи, и ги кръщавайте в името на Отца и Сина, и Светия Дух“ (Матей 28:19).

В цялото Писание срещаме темата за Бога като Бог на мисията. Тя е златната нишка в човешката история и показва Божието намерение за творението. Освен това обединява Божественото откровение чрез основния фокус: възстановяването на Божия образ в грешните Му деца ( Колосяни 3:9,10; 1 Йоан 3:2 ).

Божията мисия е също и основата, чрез която трябва да разбираме Неговото Слово, отправено към нас. Когато четем Библията, можем да открием един Бог, Който целенасочено ни търси. Въпреки разделението, причинено от греха ( Исая 59:2 ), чрез мисията Си Бог продължава да възстановява разрушената връзка с човечеството до онзи славен момент, когато ще поднови „всичко“ ( Откровение 21:5 ).

Междувременно Той е избрал да изявява Себе Си пред нас по такъв начин, че да разберем Неговата същност и намерения, а най-вече да имаме истинска и трайна връзка с Него. С други думи, можем не само да Го опознаваме, но и също да споделяме с другите своята опитност с Бога и спасителната Му любов.

Следователно в Библията Бог ни разкрива основните елементи на Своята мисия.