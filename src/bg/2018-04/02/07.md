---
title:  Разширено изучаване
date:   12/10/2018
---

Прочетете от Елън Уайт: „Разделянето на царството“, с. 47-51, от „Пророци и царе“ (София: Нов живот, 1995); „Вест на предупреждение и настоятелна молба”, с. 134-138, от „Деяния на апостолите“ (София: Нов живот, 1992).

„Господ желае избраните Му служители да се учат как да обединяват усилията си в единодушие. На някои може да им се струва, че разликата между техните дарби и дарбите на друг работник е твърде голяма, за да обединяват усилията си в едно. Но когато си спомнят, че трябва да бъдат достигнати различни хора и че някои ще отхвърлят истината, представена от един работник, а ще отварят сърцата си за Божията истина, представена по различен начин от друг работник, те с надежда ще се стремят да работят заедно в единство. Техните таланти, колкото и да са различни, може да бъдат под контрола на един и същ Дух. Във всяка дума и действие ще се разкрива благост и любов и когато всеки един работник запълни определеното му място предано, молитвата на Христос за единство на Неговите последователи ще получи своя отговор и светът ще познае, че тези са Негови ученици“ (Уайт, Е. Евангелски работници. С. 483 – англ. изд.).

**Въпроси за разискване**

`1.	Да се прави това, което на човек му се вижда право, изобщо не е нещо ново. Постмодернизмът, който оспорва идеята за какъвто и да било централен или върховен интелектуален и морален авторитет, е в състояние да прокара пътя за онази морална анархия, за която предупреждава Библията. Как ние като християни и като църква противостоим на подобно предизвикателство?`

`2.	Поразсъждавайте върху историята на цар Ровоам и разделението на Израил (3 Царе, 12 глава). Какво поуки бихме могли да извлечем за себе си днес?`

`3.	Какво биха могли да направят църковните водачи и членовете, за да предотвратят спорове и клики в местната си църква, когато възникнат такива? Колко важно е да се парират тези проблеми, преди да се разраснат и да причинят големи щети? Как ние като църковни членове трябва да внимаваме да не попаднем в капана, както някои вярващи в Коринт?`

`4.	Проучете контекста на пасажа за разногласията от Притчи 6:16-19. Какво научавате от него; как наученото може да предотврати разногласията в местната ви църква?`

**Резюме**: В Библията откриваме ситуации, които довеждат до разединение. Когато Божият народ живее в послушание с вярност, опасностите от разделенията значително намаляват. Примерите от времето на съдиите, както и от царуването на Ровоам, отварят вратата за разделения. Дори в новозаветни времена вероятността за разделения не изчезва. Правилното разбиране на Божието Слово и осветените усилия да го изпълняваме, са най-добрата защита срещу разделенията и разкола помежду ни.