---
title:  Най-убедителното доказателство
date:   24/11/2018
---

### За изучаване през седмицата
Йоан 11:51,52; Ефесяни 2:13-16; 2 Коринтяни 5:17-21; Ефесяни 4:25-5:2; Римляни 14:1-6; Деяния 1:14.

> <p>Стих за запаметяване</p>
> „Това не каза от себе си, но като беше първосвещеник през онази година, предсказа, че Исус ще умре за народа, и не само за народа, но и за да събере в едно разпръснатите Божии чада“ (Йоан 11:51,52).

Миналата седмица изучавахме как единството става видимо чрез общата вест, фокусирана върху Исус като Спасител, и истините от Писанието, ключови за времето на края. Ние сме това, което сме, заради вестта, която ни е дал Бог, и призванието да я разпространяваме по света.

Тази седмица се насочваме към видимото единство на църквата в живота на християните всеки ден и мисията на църквата. Според Исус църквата не просто прогласява Божията вест за спасение и примирение. Единството на самата църква също е важен израз на това примирение. В един свят на грях и бунт църквата е видимо свидетелство за спасяващото дело и сила на Христос. Без единство и солидарност в общото свидетелство спасителната сила на Кръста едва ли би могла да стане явна в този свят. „Единството с Христос изгражда връзка на единство един с друг. Това единство е най-убедителното доказателство пред света за величието и добротата на Христос и за Неговата сила да премахва греха“ (Коментари на Елън Уайт. Адвентен библейски коментар. Т. 5. С. 1148 – англ. изд.).