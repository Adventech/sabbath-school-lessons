---
title:  Опитността на единството в ранната църква
date:   27/10/2018
---

### За изучаване през седмицата
Деяния 1:12-14; 2:5-13; Откровение 14:12; Деяния 2:42-47; 4:32-37; 5:1-11; 2 Коринтяни 9:8-15.

> <p>Стих за запаметяване</p>
> „И те постоянстваха в поучението на апостолите, в общението, в преломяването на хляба и в молитвите“ (Деяния 2:42).

Християнското единство е резултат от споделена духовна опитност в Исус Христос, който е Истината. „Аз съм пътят и истината, и животът; никой не идва при Отца освен чрез Мен“ (Йоан 14:6). Здравите връзки на общение се изграждат в общото духовно пътуване и опитност. Първите адвентисти преживяват такава опитност в милеристкото движение. Тяхната обща опитност от 1844 г. свързва сърцата им в едно, докато се стремят да намерят обяснение за разочарованието си. От нея се ражда Църквата на адвентистите от седмия ден и истината за съда преди Пришествието, както и всичко, произтичащо от тях.

Опитността на Исусовите ученици след възнесението Му е свидетелство за силата на Божието Слово, молитвата и братското общение да създават единство и хармония сред вярващи от съвсем различен произход. Същото можем да преживеем и ние днес.

„Настойчиво бих подчертал факта, че общението е особено важен елемент в общото поклонение. (…) За християнина няма друго нещо, чрез което да осъзнава духовната връзка, обединяваща го с останалите вярващи и с Господ Исус Христос. (…) Исус Христос първо привлича човека към Себе Си, но след това винаги го свързва с другите вярващи от Неговото тяло, църквата“ (Robert G. Rayburn, O Come, Let Us Worship. Grand Rapids: Baker Book House, 1980, p. 91).