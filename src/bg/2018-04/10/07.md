---
title:  Разширено изучаване
date:   07/12/2018
---

Прочетете статията „Прошката“, с. 825, 826, от „Енциклопедия на Елън Уайт“ – англ. изд. 

„Когато в душите на работниците пребъдва Христос, когато целият егоизъм е мъртъв, когато няма съперничество, нито стремеж към върховенство, когато съществува единство, когато те осветяват себе си, така че любовта им един към друг се вижда и чувства, тогава потоците на благодатта на Светия Дух ще се излеят така сигурно върху тях, както е сигурно, че Божието обещание няма да пропадне нито на една йота“ (Уайт, Е. Избрани вести. Кн. 1. София: „Ел Уай“, 2013, с. 178). 

„Ако във Великия ден Господен искаме да застанем с Христос като наше прибежище, наша висока кула, трябва да отстраним всяка завист, всеки стремеж към първенство. Трябва напълно да разрушим корените на тези несвяти неща, за да не се появяват никога повече в живота ни. Трябва да застанем напълно на страната на Господа“ (Уайт, Е. Събитията на последните дни. С. 190 – англ. изд.).

**Въпроси за разискване**

`1.	Прочетете Колосяни 3:12-17. Обсъдете християнските качества, които апостол Павел подтиква църквата в Колос да търси. Защо те са основата за разрешаването на всички конфликти? Как ни ръководят да провеждаме принципите, дадени от Исус в Матей 18:15-17?`

`2.	Разгледайте отново Колосяни 3:12-17 и поученията там. Защо тези неща са изключително необходими за единството в църквата?`

`3.	Ако погледнем нашата църква, Църквата на адвентистите от седмия ден като цяло, кое е най-голямото нещо, пречещо ни да постигнем единството, от което се нуждаем, за да достигнем света? Дали това са нашите учения и доктрини? Разбира се, че не. Именно тях ни е дал Бог да разгласяваме пред света. Може би проблемът е единствено в нас, в нашите междуличностни връзки, нашите дребни зависти, препирни, егоизъм, желание за първенство и още много други неща. Защо трябва да умолявате за силата на Светия Дух, която да осъществи необходимите промени във вас, преди да видим единство в цялата църква?`

**Резюме**: Евангелието на Исус Христос означава изцеление и преобразяване. А когато тези неща се осъществят, ще повлияят непременно и върху отношенията ни с околните. Библията предоставя силни принципи и примери за това как да създаваме добри и близки взаимотношения с другите дори в този грешен свят.