---
title:  Църковна дисциплина
date:   19/12/2018
---

Един от основните въпроси в църковната организация е свързан с дисциплината. Как това помага за запазване на църковното единство, е щекотлива тема и лесно може да бъде разбрано неправилно. Но от библейска гледна точка църковната дисциплина се концентрира върху две важни области: запазване чистотата на доктрините и съхраняване чистотата на църковния живот и обичаи.

Както вече видяхме, Новият Завет подчертава колко е важно да се съхрани чистотата на библейските учения, когато се появят фалшиви учения и отстъпление, особено в края на времето. Същото важи и за запазване почтеността на църковното семейство, като се пазим от неморалност, непочтеност и поквара. По тази причина за Писанието се казва, че е „полезно за поука, за изобличение, за поправление, за наставление в правдата“ (2 Тимотей 3:16).

`Прочетете Матей 16:19 и 18:15-20. Какви принципи дава Исус на църквата относно дисциплината и увещаването на хората, които бъркат?`

Библията подкрепя идеята за дисциплината и за отговорността един към друг в духовния и моралния ни живот. Всъщност един от отличителните белези на църквата е нейната святост, или отделеност от света. Определено намираме в Библията много примери за трудни ситуации, които налагат на църквата да действа решително срещу неморално поведение. В нея трябва да се поддържат моралните стандарти.

`Какви принципи разкриват тези пасажи, които бихме могли да прилагаме при трудни ситуации в църквата? Матей 7:1-5; Галатяни 6:1,2`

Не можем да отречем библейското учение за нуждата от църковна дисциплина. Без нея е невъзможно да бъдем верни на Словото. Но забележете спасителната същност на много от тези съвети. Дисциплината трябва да бъде възможно най-близо до спасително дело, доколкото е възможно. Трябва да помним също, че всички сме грешници и всички имаме нужда от благодат. Следователно, когато прилагаме дисциплина, трябва да го правим със смирение и с остро осъзнаване на нашите собствени недостатъци.

`Как отношението към хората, които грешат, може да бъде повече спасително, отколкото назидателно?`