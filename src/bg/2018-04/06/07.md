---
title:  Разширено изучаване
date:   09/11/2018
---

Прочетете от Елън Уайт: „Божественият Пастир“, с. 289-293, от кн. „Копнежът на вековете“; „Църквата на земята“, с. 240-243, от кн. „Съвети към църквата“ – англ. изд. 

„В контекста на храма в Йерусалим, както и повсеместно разпространените гръко-римски сгради, новозаветните автори използват метафората на храма, за да помогнат на вярващите да си представят светостта на църквата, Божията роля за основаването и растежа ѝ, решаващата роля на делото на Христос и Духа и единомислието на вярващите в рамките на църквата. Сферата на архитектурата може да изглежда статичен образ. Обаче тази метафора се използва заедно с биологична образност и така процесът на изграждането се набива на очи. Вместо статичен образ „ние сме подтикнати да си представим по-скоро процес на строеж, отколкото завършена сграда“. Църквата е удостоена с чудесната привилегия смирено да потвърждава чрез живота и историята си, че е „храм на живия Бог“ (2 Коринтяни 6:6)“ (John McVay, “Biblical Metaphors for the Church: Building Blocks for Ecclesiology,” in Ángel Manuel Rodríguez, ed., Message, Mission, and Unity of the Church. Hagerstown, Md.: Review and Herald®, 2013, р. 52).

**Въпроси за разискване**

`1.	Поразсъждавайте върху библейските образи за църквата. Кой от тях ви харесва най-много? Защо точно той ви привлича? Още няколко метафори за църквата може да откриете в следните пасажи: 1 Тимотей 3:15; 2 Тимотей 2:3-5; 1 Петър 2:9. Какво друго ни казват те за църквата?`

`2.	„Бог желае Неговият народ да бъде обединен с най-тесните връзки на християнското братство; доверието в нашите братя е съществено необходимо за напредъка на църквата; единството в действията е важно в религиозна криза. Една неблагоразумна стъпка, едно необмислено действие може да хвърли църквата в трудности и изпитания, от които няма да може да се възстанови години наред“ (Уайт, Е. Свидетелства към църквата. Т. 3. София: Нов живот, 2013, с. 446). Според това предупреждение колко внимателно трябва да пазим единството на църквата? Каква роля има всеки един от нас в тази свещена отговорност?`

`3.	Частта за неделя подчертава, че дори като „Божи народ“ ние трябва да се осланяме единствено на Божията благодат за спасението, а не на собствените си заслуги. Всъщност не бихте ли могли дори да заявите, че именно разчитането на Божиите заслуги за спасението ни прави „Божи народ“? Основателно ли е това твърдение, или не?`

**Резюме**: Новият Завет използва различни метафори, за да илюстрира както естеството, така и мисията на църквата. Още по-важно е, че тези метафори ни учат как Бог грижливо бди над Своя народ и го пази. Образите също ни казват, че вярващите хора от Божия народ са сложно свързани един с друг и че имаме нужда един от друг, за да извършим делото, за което сме били призовани.