---
title:  Сътворение и грехопадение
date:   29/09/2018
---

### За изучаване през седмицата
Битие 1:26,27; 1 Йоан 4:7,8,16; Битие 3:16-19; Битие 11:1-9; Галатяни 3:29; Второзаконие 7:6-11.

> <p>Стих за запаметяване</p>
> „Тогава, като го изведе вън, каза: Погледни сега към небето и изброй звездите, ако можеш да ги изброиш. И му каза: Толкова ще бъде твоето потомство. И Аврам повярва в Господа; и Той му го вмени за правда“ (Битие 15:5,6).

Историята на Божия народ започва със сътворението на хората и тяхното трагично грехопадение. Всеки опит за разбиране естеството на единството в църквата трябва да започва с Божия първоначален план при Сътворението, а след това с нуждата от възстановяване след Грехопадението.

Първите глави на Библията разкриват, че Божието намерение е човечеството да остане едно сплотено семейство. За съжаление, това единство е нарушено след трагедията на греха. Единствено в греха се коренят разногласията и разделенията, които са едни от най-отвратителните последици на непослушанието. Откриваме намек за това разделение почти веднага в отношенията между Адам и Ева, когато Бог ги търси, след като ядат от забраненото дърво (Битие 3:11). Оттогава възстановяването на първоначалното единство е една от важните цели, които осъществява спасителният план. 

Авраам, родоначалникът на Божия народ, става ключова фигура в Божия план за спасение. Той е описан в Библията като великия пример за „оправдание чрез вяра“ (Римляни 4:1-5): вярата, която обединява Божия народ и го свързва със самия Господ. Бог действа чрез хора, за да възстанови единството и да научи изгубеното човечеството на Своята воля.