---
title:  Когато възникнат конфликти
date:   10/11/2018
---

### За изучаване през седмицата
Деяния 6:1-6; 10:1-23; Матей 5:17-20; Деяния 11:3-24; 15:1-22; Амос 9:11,12.

> <p>Стих за запаметяване</p>
> „Понеже всички вие, които сте се кръстили в Христос, с Христос сте се облекли. Няма вече юдеин, нито грък, няма роб, нито свободен, няма мъжки пол, нито женски; защото вие всички сте едно в Христос Исус“ (Галатяни 3:27,28).

Една от най-трудните задачи за всяка християнска общност е да остане единна, когато възникнат противоречия по въпросите за идентичността и мисията на църквата. Тези различия може да доведат до разрушителни последици.

Днешните християнски общности не са по-различни от онези, които виждаме в Новия Завет. Хората са си хора и ще възникват различия дори по важните въпроси. Ранните християни имат проблеми заради междуличностни предразсъдъци и сериозни разлики в тълкуванието на ключови старозаветни истории и практики. Тези спорове биха могли да унищожат църквата още в зародиш, ако не са благоразумните апостоли и водачи, които търсят ръководството на Светия Дух и Писанията, за да разрешат подобни противоречия.

Преди няколко седмици учихме как ранната църква постига църковно единство. Тази седмица разглеждаме как тя разрешава вътрешните конфликти, които подкопават единството ѝ и застрашават нейното оцеляване. Какви са те, как са разрешени и какво можем да научим ние днес от тези събития?