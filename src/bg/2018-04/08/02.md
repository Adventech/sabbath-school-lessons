---
title:  Спасение в Исус
date:   18/11/2018
---

Въпреки че като адвентисти от седмия ден имаме много общо с други християнски църкви, нашите вярвания представляват уникална система от библейски истини, които никой друг в християнския свят не проповядва. Тези истини ни помагат да се определяме като Божия остатък в края на времето.

`Прочетете Деяния 4:8-12 и 10:43. Какво значение придава ап. Петър на мястото на Исус Христос в разбирането си за спасителния план?`

Апостол Павел казва на коринтяните: благата вест е, „че Бог в Христос примири света със Себе Си“ (2 Коринтяни 5:19). Смъртта на Христос ни примирява с Отец, поставяйки мост над пропастта, причинена от греха и смъртта. Векове наред християните размишляват върху смисъла на Неговата смърт, възкресение и примирение. Този процес на примирение е наречен изкупление [atonement], староанглийска дума, която първоначално е означавала съгласие [at-one-ment – букв. единомислие]. Съответно изкуплението означава хармония във връзката, а когато има отчуждение, тази хармония ще се постигне чрез примирение. 

**Какво ни говорят следващите пасажи за смисъла на Исусовата смърт и възкресение?**

`Римляни 3:24, 25`

`1 Йоан 2:2`

`1 Йоан 4:9, 10`

`1 Петър 2:21-24`

Въпреки че и много други християнски църкви вярват в Христовата смърт и възкресение, ние го прогласяваме в контекста на „вечното благовестие“ (Откровение 14:6), като част от Тройната ангелска вест от Откровение 14:6-12. Като адвентисти поставяме ударение върху тези вести – нещо, което не прави никоя друга християнска деноминация.

`Как бихте могли да се научите никога да не изпускате от поглед реалността на Христовата смърт и възкресение, както и надеждата, която те ни дават?`