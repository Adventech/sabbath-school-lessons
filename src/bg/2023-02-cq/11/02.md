---
title:  Търпеливата вяра на Исус
date:   04/06/2023
---

### inGest

Огради повтарящите се думи/идеи.
Подчертай важните за теб думи/идеи.
Свържи със стрелки онези думи/идеи, които се допълват.
Наизусти любимия си стих.

` `

**Търпеливата вяра на Исус**

Както видяхме в Откровение 14:7, Бог съветва всички да се поклонят на Създателя. Това е първата ангелска вест. В Откровение 14:8 Бог предупреждава хората за “Вавилон”, фалшивата религиозна система с корени от древния град Вавилон. Това е втората ангелска вест. В Откровение 14:9,10 третият ангел предупреждава срещу поклонението на звяра. Ангелът заявява със силен глас, “Ако някой се поклони на звяра и на неговия образ и приеме белег на челото си или на ръката си, той ще и да пие от виното на Божия гняв.”

В Откровение 14:12 гръцката дума за “търпение” е hupomone, а един по-подходящ превод е “непоклатима издръжливост”. Бог ще има народ в края на времето, който ще е верен на Него, дори когато е изправен пред съпротива и жестоко преследване. Чрез Неговата милост те устояват, изпълнени с непоклатима издръжливост, живеейки покорен живот, изпълнени с благодат, в чийто център е Бог.

Поклонението пред Създателя (Откровение 14:7) е в директен противовес на поклонението на звяра (Откровение 14:9) и се изявява сред хората, които пазят Божиите заповеди и живеят живот, изпълнен с Исусовата вяра (Откровение 14:12). Последната битка за предаността към Бог или към звяра ще се центрира във въпроса за поклонението; и в средата на финалната сцена от Великата борба между доброто и злото ще бъде Съботата. 

Живеейки чрез вяра, ние получаваме Неговата милост и животът ни се променя. Преданите последователи на Спасителя не само ще имат вяра “в” Исус, а ще имат вярата “на” Исус. Те ще придобият силата на Исусовата вяра в края на времето и ще останат верни дори и до смърт, също както Исус.

Висейки на кръста, покрит с тъмнина, носейки вината, срама и осъждането на греховете на света и изолиран от уверението за Бащината любов, Исус разчитал на връзката с Отец, развивана през целият му живот. С други думи, чрез живот напълно осланящ се на Отец в добрите моменти, Исус се е подготвил за лошите времена. Спасителят се доверявал, дори когато всички обстоятелства около него го карали да се съмнява. Дори когато изглеждало, че Бог го е изоставил, Исус не се отказва. Елън Г. Уайт го обобщава по следния начин: “ Насред ужасната тъмнина, привидно изоставен от Бог, Христос изпи до дъно чашата на човешката злочестина. В тези ужасни часове Той разчиташе на доказателствата дадени преди това, че Неговия Баща го приема...Чрез вяра, Христос беше победител.” (Христос - победителят, стp. 277)

Вярата на Исус е толкова дълбока, толкова изпълнена с доверие, толкова отдадена, че всичките трудности на земята и всички демони във вселената не могат да я разклатят. Това е вяра, която се доверява, когато не може да види, вярва, когато не може да разбере, крепи се, когато няма за какво да се захване. Тази “вяра на Исус” сама по себе си е подарък, който получаваме чрез вяра, която ще ни помогне в кризите които предстоят. Това е “вярата на Исус”, живееща в сърцата ни, която ни позволява да се покланяме пред Христос като наш суверен и да сме неумолими в момента на изпитание - когато белега на звяра от Откровение срещне изпълнението си. 

Обаче тази вяра не е нещо, което се появява изведнъж. Божиите хора се учат да живеят чрез вяра ден след ден тук и сега, преди нещата да са станали трудни. В добри времена, в лоши времена, когато чувстваме Бог близо, когато Той изглежда далеч - няма значение, защото “праведният чрез вяра ще живее” (Галатяни 3:11; Евреи 2:4). Времето за подготовка е сега. Всяко изпитание сега, ако е преодоляно чрез вяра, дава ценен плод в нашия живот, като ни укрепва, за да сме готови за трудните времена които предстоят. 

`Верни ли сте в малките неща? Какво ви говори това за подготовката ви за истинския изпит?`

`Имали ли сте моменти, в които изглежда, че животът ви се руши, а единственото, което ви остава е вярата? Как се справихте? Какви уроци научихте? Вашият опит може ли да е полезен на някой друг?`