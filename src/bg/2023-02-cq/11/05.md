---
title:  Нашият единствен посредник
date:   07/06/2023
---

### inVitе

Разгледай Откровение 13 отново и открий Исус в него.

`Как преоткриваш Исус тук?`

`Какво ти казва Исус чрез този текст?`

`Какъв е твоят отговор на този призив на Исус? Помоли се.`

**Нашият единствен посредник**

Звярът в Откровение е вероотстъпническата религиозна сила, която възниква от езическия Рим и се разраства до световна система на поклонение. Според Откровение 13:5 тя е богохулна сила. В Новия Завет богохулството означава да приемем Бог, с всичките му привилегиите и права, като някой, който ни е равностоен, вместо да разпознаем Неговото превъзходство и суверенитет, както е редно.

В Лука 5:18-26 тогавашните религиозни лидери обвиняват Исус в богохулство. В случая на Исус обвиненията били несправедливи, защото Той е притежавал всичките сили и прерогативи на Бог, включително и правото да прощава грехове, тъй като Исус е Бог. Или както Той мощно го изразява: “Толкова време съм с вас и не познаваш ли Ме, Филипе? Който е видял Мене, видял е Отца; как казваш ти: Покажи ми Отца?” (Йоан 14:9)

Същевременно 1 Тимотей 2:5 учи, че има един посредник между Бог и човека, Човекът Исус Христос. В противовес римската църква учи, че свещеникът е посредник между Бог и грешното човечество. Но тъй като самият свещеник е грешно човешко същество, той не може да бъде нашият посредник, защото той самият се нуждае от такъв. Богохулството също се определя като твърдението на всеки, който би се поставил на мястото на Бог или който твърди, че е Бог. Ето две от изявленията от авторитетни източници на Римокатолическата църква:

“Папата е толкова велик и възвишен, че той не е обикновен човек….той е все едно БОГ на земята” (Lucius Ferraris, “Papa,” в Prompta Bibliotheca). 

Папа Лео XIII се хвали: “Ние (папите) заемаме на тази земя мястото на Всемогъщия Бог” (The Great Encyclical Letters of Pope Leo XIII).

Тези твърдения стават все по-значими, щом разберем, че представката “анти-”  в антихрист не винаги означава “срещу”, но още може да означава “на мястото на”. Антихрист следователно може да означава “заместител на Христос”. Какво невероятно  богохулство!   

`На какви други видове богохулство сте ставали свидетели?`

`Гледате ли на Исус като на ваш личен посредник?`