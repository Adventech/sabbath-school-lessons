---
title:  Отвъд островите и слънцата
date:   07/05/2023
---

### inGest

Огради повтарящите се думи/идеи.
Подчертай важните за теб думи/идеи.
Свържи със стрелки онези думи/идеи, които се допълват.
Наизусти любимия си стих.

` `

**Отвъд островите и слънцата**

След Своето възнесение на небето (Деяния 1:9), Исус посещава последния от живите апостоли, Йоан, на остров Патмос, където той е заточен от безмилостния римски император Домициан.

Въпреки че е отделен от подкрепата на своето семейство, приятели и християнската общност, Йоан не е оставен сам в изпитанията и неприятностите, с които се сблъсква като последовател на Христос. Неговото служение не е приключило. Свидетелството му не е пълно. Един ангел с ослепителна яркост се явява на Йоан на този самотен остров и му донася послание директно от трона на Бог. То трябва да отекне през вековете. Послание на надежда за всяко поколение, но особено за Божия народ от последните дни. Послание на предупреждение, както и на насърчение, докато се подготвяме да се изправим пред изпитанията на последните дни (или всякакви изпитания, пред които може да се изправим и сега) и да очакваме второто идване на Исус.

Ако влезете в пещерата, в която се твърди, че небесният ангел е донесъл пророческото видение от Откровение на Йоан, веднага ще забележите тези думи, поставени на плоча на входа й, които обобщават цялата книга Откровение: „Бойте се от Бога и въздайте Нему слава, защото дойде часът на Неговия съд; и се поклонете на Този, Който е направил небето и земята, морето и водните извори” (Откровение 14:7).

Централният въпрос в книгата Откровение е поклонението. Ние сме създадени като почитащи същества. Всеки от нас боготвори нещо или някого. Истинското поклонение, поклонението на Създателя, ни позволява да открием истинската цел на живота. Това ни дава причина да живеем. Дава ни не само нещо, за което да умрем, но още по-важно - нещо, за което да живеем и, ако е необходимо, да издържим изпитанията. Наистина, когато настъпи последната криза, ние ще разберем по-добре думите, че „през много скърби трябва да влезем в Божието царство“ (Деяния 14:22).

Откровение 14:7 завършва с ясен призив за поклонение на Създателя. Той е особено важен сега, когато по-голямата част от научния и дори християнския свят са приели еволюцията, учение, което атакува в самата сърцевина всички библейски и християнски доктрини. Ако еволюцията e вярна, нашата вяра би била лъжа. Ето колко очевидни са проблемите.

Следователно последният призив на Откровение се корени в първата книга на Библията, Битие. Никога няма да разберем напълно проблемите в тази космическа битка за поклонение, освен ако не разберем значението на Сътворението. „В началото Бог създаде небето и земята“ (Битие 1:1). Този стих е в основата на цялото Писание. "В началото Бог създаде." Еврейската дума за „създавам“ в този пасаж е bara’, глагол, който се използва единствено за Бог като субект.

За да добием само малка представа колко неограничена е Божията сила, нека разгледаме само един обект от Неговото творение: слънцето. Слънцето произвежда повече енергия за една секунда, отколкото човечеството е произвело от нефт, газ, въглища или огън от началото на съществуването си.

Слънцето има диаметър приблизително 865,000 мили и може да побере 1 милион планети с размерите на Земята. Но то е само една от най-малко 100 милиарда звезди в нашата галактика, Млечния път. Една звезда, наречена Pistol Star, излъчва до 10 милиона пъти енергията, генерирана от нашето слънце. Един милион звезди с размерите на нашето слънце могат лесно да се поберат в сферата на Pistol Star. Можем ли изобщо да схванем мащабите на творението?

Творението разкрива Бог, който притежава огромна мощ и неограничена сила. Неговата творческа сила не само създава небето и земята, но също така работи в полза на Неговия народ през вековете. Той е Богът, който поставя началото на този свят, който винаги присъства в него и който никога няма да изостави Своя народ. 

`Как необятното Творение засилва реалността на Божията любов?`

`Как се отразява на вярата ти да знаеш, че Бог лично слуша всеки от нас и е дълбоко загрижен за всяка наша беда?`