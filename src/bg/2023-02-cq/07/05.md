---
title:  Създателят, висящ на кръста
date:   10/05/2023
---

### inVitе

Разгледай Откровение 4:11 отново и открий Исус в него.

`Как преоткриваш Исус тук?`

`Какво ти казва Исус чрез този текст?`

`Какъв е твоят отговор на този призив на Исус? Помоли се.`

**Създателят, висящ на кръста**

Колкото и да се удивляваме и да се покланяме на Господ като наш Създател, в Неговата природа има нещо повече. Както вече видяхме, нашият Създател е и наш Изкупител. Бог, който ни създаде, е същият Бог, който ни изкупи. Бог, който каза: „Да създадем човека по Нашия образ, по Наше подобие“ (Битие 1:26) е същият, който на кръста извиква: „Ели, Ели, лама савахтани?“ Тоест: „Боже Мой, Боже Мой, защо си Ме изоставил?“ (Матей  27:46). Говорете за причина да се страхувате от Бог и още повече да Му отдавате слава и да Му се покланяте!

Как можем ние, като паднали човешки същества, да отговорим адекватно на такава удивителна истина като тази? Какво можем да направим в отговор? В посланието на първия ангел ни се казва какво да правим: „Бойте се от Бога и Му отдайте слава, защото дойде часът на Неговия съд; и се поклонете на Този, Който е направил небето и земята, морето и водните извори” (Откровение 14:7).

Прочетете Йоан 19:16-30, разказът на Йоан за Исус на кръста. Докато го четете, помислете за библейските текстове, които разгледахме за Исус като Създател, като този, от когото „бе създадено всичко, което е на небето и което е на земята, видимо и невидимо, било то престоли, господства или началства или власти. Всичко е създадено чрез Него и за Него” (Колосяни  1:16).

Първата ангелска вест за поклонение на Създателя идва след кръста – след като става известно на наблюдаващата вселена и на Христовите последователи, че Този, Който „направи небето и земята, морето и водните извори“ е Същият, Който, макар бидейки Бог, прие „образа на слуга и стана подобен на човеци. И като се намери във външен вид като човек, Той смири Себе Си и стана послушен до смърт, даже смърт на кръста” (Филипяни 2:7, 8).

„Поклонението се отнася до най-фундаменталния аспект на човешкото съществуване, тъй като е свързано с това, което хората като живи същества трябва да правят, когато са изправени пред присъствието на Създателя. . . . Само онези, които са живи, могат да се покланят на Господа; мъртвите не могат да Го хвалят и да Му се покланят. . . . Този, Който ни е създал, ни кани да предадем живота си в акта на поклонение, за да го получим обратно от Него обогатен, за да бъде използван в полза на другите. Поклонението е свързано със самата природа и цел на нашето съществуване и с необходимостта да имаме център извън нас, който ни освобождава от егоизма. Да не се покланяме на Бог означава да загубим причината да съществуваме; означава да съществуваме в състояние на дезориентация и следователно да умираме, вървейки към пълно изчезване, защото сме откъснати от самия източник на живота” (Анхел Мануел Родригес, „Приключването на космическия конфликт: Ролята на посланията на трите ангела ”, непубликуван ръкопис, 42).

Какво удивително зрелище трябва да е било за онези, които са познавали Исус, преди Той да дойде на земята като човешко същество. Нищо чудно, че небесните същества също Му се покланят. Що се отнася до нас, изкупените с Неговата кръв, какво друго можем да направим, освен да се поклоним на нашия Създател и Изкупител? 

`В светлината на кръста, защо идеята, че падналите човешки същества могат да добавят нещо към това, което Христос направи на кръста, е такава еретична идея? Кои от нашите дела биха могли да добавят към това, което Създателят вече е направил за нас?`