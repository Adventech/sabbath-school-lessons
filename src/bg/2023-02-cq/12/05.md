---
title:  Съботният изпит
date:   14/06/2023
---

### inVitе

Разгледай Откровение 14:9-11 отново и открий Исус в него.

`Как преоткриваш Исус тук?`

`Какво ти казва Исус чрез този текст?`

`Какъв е твоят отговор на този призив на Исус? Помоли се.`

**Съботният изпит**

Може би дори сега светът се подготвя за това предстоящо гонение. На 6 юни 2012г. папа Бенедикт XVI отправи спешен призив към повече от 15000 души, събрани на площад Свети Петър в Рим, заявявайки, че неделя трябва да бъде ден за почивка за всички, за да могат хората да са свободни да бъдат със семействата си и с Бог. „Защитавайки неделята, ние защитаваме човешката свобода. “Това, разбира се, не е същото като да се изисква другите да спазват този ден в противовес на библейската събота, но показва, че идеята за неделя като „ден за почивка“ е действителен проблем. Рано или късно ще бъдат приети закони и онези, които вярно следват Божието Слово и спазват истинската събота, ще бъдат представени като противници срещу благополучието на обществото.

В това време на криза Божият верен народ чрез Неговата благодат и сила ще стои твърдо в своите убеждения да Го следва. Той няма да се поддаде на натиска. Вместо белега на звяра, Божиите хора ще получат Божия печат. В древни времена печатите били използвани за удостоверяване на автентичността на официални документи. Следователно бихме очаквали да намерим Божия печат, вграден в Неговия закон. Древните печати били отличителен, индивидуален белег. Пророк Исая казва: „Завържи свидетелството, запечатай закона между учениците Ми” (Исая 8:16).

Четвъртата заповед съдържа трите елемента на автентичен печат: първо, името на Запечатващия: „Господ, твоя Бог” (Изход 20:10); второ, титлата на Запечатващия: Господ, който „направи“, или Създателят (Изход 20:11); и трето, територията на Запечатващия: „небето и земята, морето и всичко, което е в тях“ (Изход 20:11). Според Откровение 7:1-3 Божият печат е поставен само върху челата ни, символ на нашия ум. Исус уважава нашата свобода на избор. Той ни кани да Му позволим да формира умовете ни чрез Неговия Свят Дух, така че да не можем да бъдем отместени от котвата на нашата вяра в Божието Слово (Ефесяни 4:30). Така разбираме, че верните са онези, които „пазят Божиите заповеди и [имат] вярата  Исусова“ (Откровение 14:12), и включена в тези заповеди е четвъртата, единствената заповед, която звяра е избрал да промени.

`Виждате ли условия, които се развиват в момента, които биха могли да доведат до ограничаване на религиозната свобода? Какво възпрепятства това да се случи?`