---
title:  Възхода на злото и падението на истината
date:   11/06/2023
---

### inGest

Огради повтарящите се думи/идеи.
Подчертай важните за теб думи/идеи.
Свържи със стрелки онези думи/идеи, които се допълват.
Наизусти любимия си стих.

` `

**Възхода на злото и падението на истината**

Както вече научихме, царствата на звяра от Откровение 13 и 14 представляват световна система на фалшиво поклонение. Но има и още нещо.

Властта на звяра продължава за определен период от време. В символичните времеви пророчествата един пророчески ден се равнява на буквална година, идея, която се подкрепя от Числа 14:34: „всеки ден за една година“. И отново, Бог казва: „По един ден ти определих за всяка година“ (Йезекиил 4:6). Този принцип многократно се е доказал като точен при тълкуването на библейските времеви пророчества, като например 70-те седмици от Даниил 9:24-27. Когато пресметнем периода от 42 месеца, споменат в Откровение 13:5, с по 30 дни в месеца, получаваме 1260 пророчески дни - буквални години. Древните календари обикновено са имали 360 дни в годината.

През четвърти век римският император Константин легализирал християнството в цялата империя. Когато той преместил столицата си през 330 г. сл. Хр. във Византия, за да обедини източната и западната част на своята империя, това оставило политически вакуум в Рим. Тогава папата запълнил тази празнота, превръщайки се не само в мощен религиозен лидер, но и в политическа сила, с която всички трябвало да се съобразяват. През 538 г. сл. Хр. римският император Юстиниан официално предоставя на римския епископ ролята на защитник на вярата. Средновековната църква упражнява голямо влияние от 538 г. сл. Хр. до 1798 г. сл. Хр., включително по време на ужасните гонение, споменати във въведението към този урок. Бертие, генералът на Наполеон, пленява папата през 1798 г. сл. Хр. в точно изпълнение на пророчеството - 1260 години след като папата идва приема властта  през 538 г. сл. Хр.

Бертие и армията му залавят папа Пий VI и безцеремонно го отстраняват от папския трон. Ударът върху папството е сериозен, но според Откровение 13:12 смъртоносната рана ще бъде излекувана и светът ще продължи да гледа към тази сила.

Апостол Павел предупредил християнската общност за „отпадане“ от истината на Божието Слово. Той бил загрижен за семената на вероотстъпничеството, които присъствали в новозаветната църква още по негово време и процъфтели през следващите векове, изтекли преди второто пришествие на Христос. Фалшиво евангелие навлязло в църквата, изопачавайки Божието Слово.

Сатана стои зад това вероотстъпничество. Той е истинският „човек на греха“, който желае да издигне „себе си над всичко, което се нарича Бог“ и да седи в „Божия храм“, сякаш самият той е Бог (2 Солунци 2:3, 4). „Великият измамник“ работи чрез посредничеството на хора, за да постигне целите си. Чертите, които го описват, са посочени в Даниил и Откровение и те разкриват, че малкият рог от Даниил 7, морският звяр от Откровение 13 и „беззаконният“ от 2 Солунци 2 представляват едно и също същество.

В Адвентния библейски коментар е описано по следния начин: „Едно сравнение между пророчеството на Даниил за богохулната сила, която наследява езическия Рим . . . и словесната картина на звяра, който прилича на леопард, описан от Йоан . . . разкрива много прилики между трите описания [малкият рог, царството на звяра и беззаконникът]. Това ни води до заключението, че Даниил, Павел и Йоан говорят за една и съща сила, . . . папството” (том 7, стр. 271).

Изключително важно е да се помни, че тези библейски пророчества описват религиозна система, която е компрометирала Божието Слово, заменила е евангелието с човешки традиции и се е отдалечила от библейската истина. Те са дадени от Бог с невероятна любов, за да подготвят хората за идването на Христос, както и да изобличат вероотстъпническите религиозни организации, които са се отклонили от Божието Слово. Все пак, важно е да се отбележи, че въпреки че Той изобличава покварените религиозни системи, Бог не порицава непременно хората в тях (Откровение 18:4). Тройната ангелска вест разкрива система, която е измамила милиони. Макар и измамени, тези хора са много обичани от Христос. Трябва да се отнасяме към тях по подобаващ начин.

`Спри и помисли колко удивителни са библейските пророчества и как ни разкриват Божието знание за бъдещи събития. На какво трябва да ни научи това относно доверието в Божиите обещания, дори и тези, които все още не виждаме изпълнени?`

`Как можем да приложим Матей 7:12 при разглеждането на темата за силите на звяра в Откровение 13 и 14?`