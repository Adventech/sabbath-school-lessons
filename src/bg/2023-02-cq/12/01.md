---
title:  Историята се повтаря
date:   10/06/2023
---

### inTro 

**Прочети Откровение 14:9-11. Вникни в библейския текст.**

**Историята се повтаря**

През XV век долините на Пиедмонт, високо в Алпите на Северна Италия, били дома на валденсите, народ, решен да остане верен на начина, по който разбирали Библията. В резултат на непоклатимата им лоялност към Христос, те били яростно гонени. През 1488г. валденсите в долината Лойзе били брутално избити от римската църква заради вярата си.

Нова вълна гонения срещу валденсите дошла през XVII век, когато херцогът на Савоя изпратил армия от 8000 души на тяхна територия и изискал от местното население да разположи войските си в домовете им. Хората направили това, което той поискал, но заповедта била стратегия, която да даде на войниците лесен достъп до техните жертви. На 24 април 1655г. в 4 часа сутринта бил даден сигнал и клането започнало. Този път броят на загиналите бил над 4000.

Историята, за съжаление, често се повтаря. Пророчеството за белега на звяра е последната брънка в зла верига на религиозно преследване, която датира от вековете. Подобно на преследванията от миналото, то има за цел да принуди всеки да се съобразява с определен набор от вярвания и система на поклонение. Както винаги обаче Бог ще има група от хора, която отказва да се подчини.

### inScribe

Препиши Откровение 14:9-11. Можеш също така да преразкажеш библейския текст или да го представиш схематично.

` `