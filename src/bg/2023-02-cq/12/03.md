---
title:  Последната стратегия на Сатана
date:   12/06/2023
---

### inTerpret

`Какви специални послания носи Откровение 14:9-11?`

`Кои части от него са трудни?`

`Какви въпроси възникват в теб?`

`Кои са библейските  принципи, които откриваш в текста?`

`В коя област от живота си можеш да приложиш библейския текст?`

**Последната стратегия на Сатана**

Проучвания разкриват дълбока липса на доверие в институциите и правителствата. Милиони се чудят къде – или дали – можем да намерим някой, който е морално годен да ръководи света. Пророчествата в Откровение предсказват, че звярът е този, който под егидата на един религиозно-политически съюз ще бъде издигнат като годен да изпълни тази роля.

Йоан очертава три важни момента в Откровение 17:12-14: Първо, политическите сили имат „една цел“ и „предават своята сила и власт“ на звяра. Второ, този съюз, обединен около религиозната заблуда, ще води война срещу Исус - Агнето. Трето, в последната война на земята Христос и Неговите последователи триумфират. Звярът губи, а Исус побеждава.

Чудили ли сте се някога каква стратегия ще използва дяволът, за да обедини нациите? Както видяхме, по време на гонения историята често се повтаря. Следователно, можем да извлечем ценни уроци от разпадането на Римската империя. Когато германските нашествия от север заплашвали Западна Европа, римският император Константин се обърнал към религията. Авторитетът на църквата, съчетан със силата на държавата, се превърнал в инструмента, от който Константин се нуждаел. Целенасоченото издигане на идеята, че неделята е свещена, започнало през четвърти век и това било добре пресметнат политически и религиозен ход за обединяване на империята по време на криза. Константин искал империята му да бъде обединена, а Римската църква искала да я покръсти. Известният историк Артър Вейгъл заявява ясно: „Църквата направила неделята свещен ден . . . до голяма степен защото тогава се празнувал ежеседмичният фестивал на слънцето; тъй като християнството целенасочено възприемало езическите празници, които хората обичали и смятали за традиция и им се придавало християнско значение” (Езичеството в нашето християнство, стр. 145).

Във време на голяма криза, когато целият свят е уплашен, наскърбен и ужасен, хората отчаяно ще търсят някой, който да им донесе стабилност и защита. Тиранията е възниквала в миналото точно така и няма причина да мислим, че не няма да се случи отново. Според пророчеството нещо ще доведе до тези последни събития.

Въпреки че е невъзможно да се знае как ще се развие всичко, светът вече е бил свидетел на настъпването на големи промени - понякога много бързо. Въпреки че не знаем подробности за всичко, което предстои, трябва да сме готови за каквото и да е било.

Откровение 14:9 и 14:12 описват две отделни групи. Едната се покланя на звяра, а другата има вярата Исусова и спазва Божиите заповеди – включително четвъртата заповед, която силата на звяра иска да промени. Тук забелязваме виден контраст. Действайки чрез морските и сухоземните зверове, дяволът се опитва да подкопае Божия авторитет, като щурмува сърцевината на поклонението – съботата. Белегът на звяра е поставен или на челото, или на ръката. Челото е символ на ума, където се намират съвестта, разума и преценката. Ръката пък е символ на действията и делата.

„Склонни сме да пренебрегваме факта, че неделя е денят за поклонение на враговете ни . . . в сюжетната линия на книгата Откровение. Неделята е изключително важен символ, разкриващ невероятната изобретателност и лукавство на змея. . . . Тази . . . промяна на Божия закон изразява в едно просто действие самата същност на омразата на змея срещу Бога в космическия конфликт. Неговата простота е силно измамна. Змеят се е опитал да узурпира мястото на Бога в небето, като се представя за истинския обект на поклонение и твърди, че Божият закон е несправедлив - че трябва да бъде променен. Змеят променил закона в самия център на Декалога, където Бог е определен като Създател и Изкупител, единственият достоен за поклонение (Изход 20:8-11; Второзаконие 5; Откровение 4:11; 5:9, 13, 14). Промяната на закона е израз не само на омразата на змея към волята на Господа (закона), но също така и неговия опит да узурпира мястото на Бог, като стане обекта на поклонение. . . . Приемането на тази промяна в закона от всеки и навсякъде би му осигурило победа“. (Анхел Мауел Родригес “Краят на космическия конфликт и ролята на тройната ангелска вест”, стр. 53, 54).

Идва денят, вероятно по-скоро, отколкото си мислим, когато ще бъдат приети закони, ограничаващи нашата религиозна свобода. На тези, които усърдно следват Божието Слово и спазват истинската Събота на Господа, ще им бъде поставен етикет на противници на единството и общото благо на обществото.

Откровение предсказва, че в бъдеще, във време на международна криза, нашият свят ще се изправи пред една радикална политическа, социална, религиозна и морална трансформация, при която пазенето на неделята ще бъде наложено и тя ще се превърне в „белега на звяра“. ”Интересно или може би показателно е,  че римската църква твърди, че неделята е „белегът“ на нейната църковна власт: „Разбира се, Католическата църква твърди, че промяната е нейно дело. . . . И този акт е белег на нейната църковна сила и авторитет в религиозните въпроси” (American Catholic Quarterly Review, януари 1883г.) Отново не ни е казано как точно ще се развие всичко това. Писанието ни дава само общи очертания, но достатъчно, за да ни покаже, че великата борба ще достигне кулминацията си, когато се зададе въпросът на кого искаме да се покланяме - на звяра или на Създателя - и седмият ден - събота ще играе централна роля в конфликта.

`Вярно ли е, че малко или много, човечеството винаги е било разделено относно избора на чия страна иска да застане - на Бог или на Сатана? Защо не може да има средно положение?`