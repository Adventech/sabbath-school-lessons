---
title:  Най-ярката светлина
date:   22/06/2023
---

### inSight

`Как можеш да приложиш Откровение 18:1-4 в живота си през тази седмица?`

`Какви лични решения базираш на библейското ти изследване през тази седмица?`

`Какви са практичните стъпки, които ще предприемеш?`

**Най-ярката светлина**

Ние, човеците, нямаме в себе си никаква наша светлина. Без Христа ние сме като една незапалена свещ, Мисли от Планината на благословението 42 подобно на луната, когато е далеч от слънцето; ние нямаме нито един-едничък лъч за тъмния свят. Но когато се обърнем към Слънцето на правдата, когато се свържем с Христа – тогава цялата ни ду

Христовите последователи трябва да бъдат нещо повече от светлината между човеците – те трябва да бъдат светлината на света. Исус казва на всички, които призовават Неговото име: - Вие се отдадохте на Мене, а Аз ви дадох на света като Мои представители! Както Отец беше изпратил Него на света, така – каза Той – „ви изпращам Аз в света”. Както Христос изявяваше Отца, така и ние трябва да изявяваме Христа. Докато нашият Спасител е единственият източник на всяка светлина, Той ще бъде изявяван от човеците. Божиите благословения се раздават посредством човешки инструменти. Сам Христос дойде като Син Човешки. Човешкото, свързано с божественото естество не може да не засегне човечеството. Христовата църква, всеки отделен ученик на Спасителя – е определен от Небето инструмент, за да се открие Бог на човеците. Ангелите на славата чакат, за да дадат чрез тебе небесна светлина и сила на души, които са близо до гибел. Ще пренебрегнеш ли ти определената за тебе работа? О, тогава светът ще бъде лишен толкова много от обещаното влияние на Светия Дух! 

Исус обаче не казва на учениците си: „Направете вие да свети вашата светлина”; Той казва: „Оставете я да свети”. Когато Христос живее в сърцето, невъзможно е да се укрие светлината на Неговото присъствие. Ако ония, които изповядват, че са Христови последователи, не са светлината на света, това е, защото животворната сила ги е оставила; ако те не разпръсват никаква светлина – то е, защото те нямат връзка с Източника на светлината. “  (Елън Г. Уайт, Мисли от Планината на благословението, стр. 41,42).

Ангелът, който се присъединява към разгласяването на третата ангелска вест, осветява цялата земя със славата си. Тук е предсказано действие с всесветско разпространение и с необикновена мощ. Адвентното движение от 1840 - 1844 година бе славно изявление на Божията сила; първата ангелска вест бе занесена до всяка мисионерска станция по света, а в някои страни съществуваше най-големият религиозен интерес, какъвто можеше да се види от времето на Реформацията през шестнадесети век. Но всичко това ще бъде далеч по-слабо от мощното движение, което ще се развие като последица от последното предупреждение на третия ангел.

Делото ще бъде подобно на онова в деня на Петдесетницата. Както при изливането на “ранния дъжд” в началото на разпространението на евангелието Светият Дух бе помогнал за поникването на скъпоценното семе, така и при приключването ще дойде “късният дъжд”, за да подпомогне узряването на жетвата. “Нека познаем Господа, нека следваме да Го познаваме; Той ще се появи сигурно както зората и ще дойде при нас както дъжда, както пролетния дъжд, който пои земята” (Осия 6:3). “Радвайте се, прочее, и вие, сионови чада, и веселете се в Господа, вашия Бог, защото ви дава есенен дъжд със справедлива мярка и ви наваля дъжд - есенен и пролетен...” (Йоил 2:23). “И в последните дни, казва Бог, ще излея от Духа Си на всяка твар... И всеки, който призове името Господно, ще се спаси” (Деяния 2:17, 21).

Великото дело на евангелието няма да приключи с по-слабо изявление на Божията мощ от това в началото. Пророчествата, изпълнили се при изливането на ранния дъжд, за да се открие евангелието за света, трябва да се повторят чрез късния дъжд, когато ще се приключи делото на евангелската вест. Това са “освежителните времена”, към които с пророчески поглед гледаше апостол Павел, когато каза: “Затова покайте се и обърнете се, за да се заличат греховете ви, та да дойдат освежителни времена от лицето на Господа, и Той да ви изпрати определения за вас Христа Исуса” (Деяния 3:19, 20).

Божии служители, с лица, огрени и сияещи от свято посвещение, ще бързат от място на място, за да разгласяват вестта от небето. Чрез хиляди гласове по цялата земя ще бъде разнесено предупреждението. Чудеса ще се вършат, болни ще бъдат излекувани и знамения и свръхестествени явления ще следват стъпките на вярващите. Сатана също ще върши чудеса, но лъжливи, даже ще постигне огън да пада от небето пред очите на хората (Откровение 13:13).Вестта ще бъде разпространявана не толкова чрез привеждане на аргументи, колкото чрез дълбокото убеждение, изработвано от Светия Дух. Аргументите и доказателствата са били вече представени. Семето е било посято и сега ще пониква и ще дава плод. Печатните материали, разпространени чрез мисионските работници, вече са оказали своето влияние. И все пак на много хора, чиито умове са били пленени от истината и тя им е направила силно впечатление, им е било пречено да я разберат или да й се отдадат напълно. Сега обаче лъчите на светлината проникват навсякъде, истината се вижда в цялата й яснота и искрените Божии чеда разкъсват задържалите ги досега връзки. Безсилни са да ги спрат семейни или църковни отношения. Истината е по-скъпа от всичко друго. Въпреки обединеното действие на силите и оръдията срещу истината, голям е броят на хората, застанали на страната на Господа. (Елън Г. Уайт, Великата борба, 339.3-340.2).