---
title:  Закланият Агнец
date:   21/06/2023
---

### inVitе

Разгледай Откровение 18:1-4 отново и открий Исус в него.
Как преоткриваш Исус тук?
Какво ти казва Исус чрез този текст?
Какъв е твоят отговор на този призив на Исус? Помоли се.

` `

**Закланият Агнец**

Има много символи в „Откровение“, важни библейски образи като змея в небето (Откровение 12:3,4,7), ангели, които летят сред небесата (Откровение 14:6) и жена, която язди червен звяр (Откровение 17:3). Светият Дух вдъхновява Йоан да ги включи в Божието слово и те получават важна роля в разкриването на истината на онези, които четат думите на тази книга и ги изпълняват, защото се казва: „Блажен, който прочита, и онези, които слушат думите на това пророчество и пазят написаното в него; защото времето е близо“ (Откровение 1:3).

Обаче има още един образ, който се появява отново и отново в книгата „Откровение“. Той описва Бога не само като Агнец, но Агнец, който е „заклан“ (Откровение 5:6, 12; 13:8) – Исус Христос, който е разпънат. Тук виждаме сърцето и душата не само на книгата „Откровение” и трите ангелски вести, но и на цялата Библия. Ние не можем да бъде верни на своето призвание, не можем да вършим делото, което Бог е възложил на църквата, освен ако приемаме заклания Агнец, Исус, като жертва за нашите грехове, като събирателна точка на нашата вест. Анхел Мануел Родригес коментира тази реалност по следния начин:

„Ние трябва умишлено да поставяме заклания Агнец в центъра на нашите доктрини и мисия и в сърцето на всяка проповед, всяка статия, всяка молитва, всяка песен, всеки библейски курс и във всичко, което вършим. Нека любовта, разкрита от Агнеца на кръста, преобрази начина, по който се отнасяме едни към други, и ни подтикне да се загрижим за света“ („Края на космическия конфликт и ролята на тройната ангелска вест, непубликувано издание, стр. 70).

С други думи, сред картините на опасни зверове, на змея, който обявява война, на мор, на преследване и на белега на звяра, в центъра на всичко остава закланият Агнец. самият Той и онова, което е направил за нас, продължава да прави сега и ще направи преди края, е в основата на трите ангелски вести.

`Защо да държим заклания Агнец в центъра на нашата вест е жизнено важно не само, когато водим останалите към нея, но и в нашия собствен духовен живот?`