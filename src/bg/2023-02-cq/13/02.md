---
title:  Подготовка за финалната криза
date:   18/06/2023
---

### inGest

Огради повтарящите се думи/идеи.
Подчертай важните за теб думи/идеи.
Свържи със стрелки онези думи/идеи, които се допълват.
Наизусти любимия си стих.

` `

**Подготовка за финалната криза**

Апостол Павел увещава вярващите в Солун да бъдат „будни и трезвени“ в контекста на второто пришествие на Христос (1 Солунци 5:6). Той също така заявява, че те са „деца на светлината“ (1 Солунци 5:5) и че не са в тъмнина, за да ги постигне този ден [завръщането на Христос] като крадец (1 Солунци 5:4). Ако Павел по такъв начин увещава посветените вярващи солунци, колко повече би увещавал нас днес?

Исус използва думата „бдя“ във връзка с дълбоката, искрена молитва (Матей 24:42; 26:40,41). Да бдиш означава да бъдеш духовно жив. Да бъдеш трезвен значи да приемаш сериозно времето в които живеем, и да бъдеш фокусиран върху нещата, които наистина са от значение. Елън Г. Уайт добавя, че „ние, които знаем истината, трябва да се подготвяме за онова, което скоро ще сполети света като поразителна изненада“ (Елън Г. Уайт, Свидетелства към църквата, том 8, стр.28). Докато Христовото второ пришествие може да бъде изненада за света, то със сигурност не трябва да бъде за нас. Макар да не знаем кога ще се случи, ние можем да научим достатъчно, както от Библията, така и от световните събития, за да разберем, че то наближава, и сега, днес, е времето да се подготвим. Нямаме време за губене.

Христос ни е дал тройната ангелска вест, за да можем да се подготвим за онова, което знаем, че следва. Пророчествата в „Даниил“ и „Откровение“, както и съвременният дар на пророчеството, ни дават божествено проникновение в бъдещето на този свят. Божието пророческо слово очертава историята на спасението, а пророчествата в Даниил 2, които се изпълняват точно както са предсказани, ни дават мощно, рационално доказателство, че можем да се доверим на Бога.

Божият последен апел към Неговия народ е да излезе от греха на Вавилон и да ходи в светлината на вечната истина в Неговото Слово (Откровение 18). Ключът към всичко е Библията. Докато хората се държат за нея и следват нейните учения, те няма да бъдат измамени от последната криза – особено относно съботата. Вестта на втория ангел засилва апела да приемем истината, а не заблудата, Писанието, вместо традицията, и ученията на Божието Слово, а не фалшивите доктрини, проповядвани от много паднали организации.

Вестта на третия ангел представя едно предупреждение срещу белега на звяра. В библейските пророчества звярът представлява политическа или религиозна сила. В края на света тази религиозна сила разпростира своето влияние над целия свят и повежда движение, което да обедини църква и държава. Заявената цел ще бъде постигането на световно единство във време на икономически катаклизми, природни катастрофи, социален смут, интернационални политически кризи и глобални конфликти. Както казва Елън Г. Уайт, в края Съединените американски щати ще поведат този глобален съюз (вижте Урок 10). Тези вести приключват със спешен апел към верните последователи на Христос да спазват Божиите заповеди като подхранват живата вяра в Исус в сърцата си (Откровение 14:12).

`Какво означава „да не спим, както другите“ в 1 Солунци 5:6?`

`Как разбирате дали спите? Какво трябва да се случи, за да се събудим?`