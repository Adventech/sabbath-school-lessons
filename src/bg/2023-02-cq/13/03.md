---
title:  Осветени от славата
date:   19/06/2023
---

### inTerpret

`Какви специални послания носи Откровение 18:1-4?`

`Кои части от него са трудни?`

`Какви въпроси възникват в теб?`

`Кои са библейските  принципи, които откриваш в текста?`

`В коя област от живота си можеш да приложиш библейския текст?`

**Осветени от славата**

Бог е определил народ в края на времето, който да застане на раменете на великите реформатори от миналото стъпили здраво в тяхното единствено кредо - Библията, Христос - техен извор за спасение, Светият Дух - техен единствен източник на сила и завръщането на нашия Господ – най-великата им надежда. Истини, които дълго време са били възпирани от тъмнината на заблуди и традиции, включително библейската събота, ще бъдат проповядвани на света точно преди нашият Господ да се завърне.

Тройната ангелска вест предизвиква това движение в последното време, за да се завърши Реформацията и да участва редом с Христос в изпълнението на Неговото дело на земята. Великите пророчества от последната книга на Библията разкриват едно божествено движение, което не се оставя на разочарованието, а избира да работи заедно с Бога, за да разпространи Неговата последна вест към света. Откровение 14 описва една църква, която обхваща цялото земното кълбо, проповядваща добрата новина на вечното евангелие на всеки човек на света.

Към тройната ангелска вест от Откровение 14 се прибавя четвърта вест, в Откровение 18. Този ангел дава сила на проповедта на трите ангели, така че светът бива осветен от слава (Откровение 18:1). Глава 18 се фокусира основно върху главните събития, които ще доведат до кулминацията на човешката история и финалната, велика победа на евангелието.

Ангелът, който излиза от Божието славно присъствие, и отива в тронната зала на светилището, има задачата да прогласи Божията последна вест на милост и да предупреди жителите на земята за бедствията и победата, които следват. Текстът казва, че ангелът идва с „голяма власт“ (Откровение 18:1). Новозаветната гръцка дума за „власт“ е exousia. Исус използва тази дума в евангелието на Матей, когато изпраща своите ученици. В Матей 10:1 Исус дава на Своите ученици „власт“ над царството на злото. Той ги изпраща с божествена сила, за да бъдат победители в битката между доброто и злото. В Матей 28:18,19 Той още веднъж ги изпраща, но този път с „всяка власт“ на небето и на земята, за да отидат и да създадат „ученици от всички народи“.

Великата борба между доброто и злото е конфликт, в който Бог защитава Своята чест или иначе казано Своята репутация. Сатана, един бунтовен ангел, твърди, че Бог е несправедлив – че Той изисква поклонение, но дава много малко в замяна. Сатана твърди, че Божият закон ограничава нашата свобода и щастие.

Животът, смъртта и възкресението на Исус оборват това фалшиво твърдение. Нашият Създател се хвърля в греха на този свят, за да ни изкупи. На кръста Той отвръща на обвиненията на Сатана и показва, че Бог е както любящ, така и справедлив. 

Спечелен чрез Неговата любов и загрижен за честта му, неговият народ в края на времето разкрива на един егоцентричен, безбожен свят и земята бива осветена от Неговия жертвоготовен характер.

Божията слава е Неговия характер. Земята ще бъде изпълнена с Божията слава, когато ние допуснем да сме ръководени от Неговата любов и характерите ни бъдат променени от Неговата изкупителна любов.  Когато личния ни живот разкрива Неговата любов, ние показваме на света славата Му – Неговия характер. Последната вест, която трябва да бъде разгласена на един свят, потънал в духовна тъмнина, вест носена от третия ангел, е заповедта: „Бойте се от Бога и Му въздайте слава“ (Откровение 14:7).

Нито добрите ни дела, нито правдата ни, нито добротата са способни да ни донесат каквато и да е слава. Елън Г. Уайт потвърждава това, когато казва: „Вестта за Христовата правда трябва да се чуе от единия край на земята до другия (…) това е Божията слава, която слага край на делото на третия ангел“ (Елън Г. Уайт, Свидетелства към църквата, том 6, стр. 19). Тя също така пише: „Какво е оправдание чрез вяра? Това е дело, което Бог извършва в човека, като полага Своята слава в пръстта и прави за човека онова, което той е неспособен да направи сам“ (Елън Г. Уайт, Свидетелства към проповедници и служители на евангелието, стр. 456). Никаква слава не остава за нас, а цялата слава трябва да е отдадена на Бога.

`Чий авторитет следвате сега? Откъде знаете?`