---
title:  Под крилете му
date:   29/04/2023
---

### inTro 

**Прочети Даниил 8, 9. Вникни в библейския текст.**

**Под крилете му**

Преди няколко години списание National Geographic публикува история за горски пожар в националния парк Йелоустоун в САЩ. След като пожарът бил изгасен, горските рейнджъри изкачили планината, за да оценят щетите. Един рейнджър намерил птица, буквално изпепелена в основата на дърво. Чувствайки се зле от зловещата гледка, той побутнал птицата с пръчка.

Когато я преместил, три малки птиченца изскочили изпод крилете на мъртвата си майка. Любящата майка, ясно осъзнаваща предстоящото бедствие, отнесла потомството си до основата на дървото и ги събрала под крилете си. Можела е да отлети на безопасно място, но отказала да изостави бебетата си. Каква картина на Христос!

Огънят на Божия съд се изсипва върху Него на Голгота и всички, които са в Христос, остават в безопасност завинаги под Неговите крила. На кръста Христос е осъден като грешник, за да можем ние да бъдем съдени като праведни граждани на небесното царство. Той е осъден като престъпник, за да можем да бъдем освободени от унищожителния огън на вечната загуба, както образно, така и буквално.

### inScribe

Препиши Даниил 8:14, 9:24-27. Можеш също така да преразкажеш библейския текст или да го представиш схематично.

` `