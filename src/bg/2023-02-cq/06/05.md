---
title:  Месията “посечен”
date:   03/05/2023
---

### inVitе

Разгледай Даниил 8:14, 9:24-27 отново и открий Исус в него.

`Как преоткриваш Исус тук?`

`Какво ти казва Исус чрез този текст?`

`Какъв е твоят отговор на този призив на Исус? Помоли се.`

**Месията “посечен”**

Друг лесен начин да разгледаме 70-седмичното пророчество от Даниил 9:24-27 е в три части: първо, 70-те седмици (Даниил 9:24) като цяло; второ, седемте седмици и 62 седмици, или 69 седмици (Даниил 9:25), които са част от 70 седмици; и трето, последната седмица, седемдесетата (Даниил 9:27). Тази последна седмица е разделена, „в половината на седмицата“ (Даниил 9:27), на две части по три години и половина.

Това е. Седемдесет седмици, които са разделени на 69 седмици и една седмица, и тази седмица е разделена наполовина. Така че имаме формулата, но каква е началната дата?

Говорейки за 2300 дни, Даниил 8 глава никога не уточнява кога започват 2300 дни. „ До две хиляди и триста денонощия; тогава светилището ще се очисти” (Даниил 8:14). До две хиляди и триста дни - откога? Защо не от времето, когато Даниил имаше самото видение, „В третата година от царуването на цар Валтасар“ (Даниил 8:1)?

Това не върши работа. Видението в Даниил 8 глава не включва Вавилон, вместо това започва със събития след него, като Мидо-Персия, Гърция и Рим, до „края“. Защо да датираме събитие (очистването на светилището), което е във видението, от събитие (Вавилон), което не е? Началната дата, кулминацията на видението трябва да дойде от самото видение, което започва с Мидо-Персия и се простира до „края“. Това са много години. В коя започва? Не ни се казва в Даниил 8. Казва ни се в Даниил 9.

Гавраил започва обяснението на 490-годишното пророчество със събитие, което е изключително важно за евреите: заповедта за възстановяване и изграждане на Ерусалим. Въпреки че са били приети различни укази относно Йерусалим, в Ездра 7 откриваме, че указът е приет през 457 г. пр.н.е. и позволява на евреите не само да се върнат в родината си, но и да се установят като религиозна общност (Ездра 7:13, 27). 

Важно е да се отбележи, че указът на Артаксеркс е издаден през есента на 457 г. пр.н.е. Според Даниил времето от този указ до Месия трябва да бъде 69 седмици, или 483 години. Ако започнем от 457 г. пр.н.е. и се движим напред във времевата линия на историята, стигаме до 27 г. от н. е. И така, какво се случи през 27 г. от н. е.?

Думата „Месия“ означава „помазаникът“. През 27 г. сл. Хр. Исус Христос, Месията, е кръстен (Матей 3:13–17). Данаил предсказва точната година за кръщението на Христос, времето, в което Исус ще започне Своето три години и половина служене за стотици години напред.

„И след шестдесет и две седмици Месия ще бъде посечен и няма да има кои да Му принадлежат” (Даниил 9:26). Месията ще бъде „посечен“ или разпнат. Стихът добавя „няма да има кои да Му принадлежат“. С други думи, смъртта на Христос на кръста на Голгота е за нас, а не за Него самия, поради което Павел може да напише: „Но Бог показва Своята любов към нас в това, че когато още бяхме грешници, Христос умря за нас“ (Римляни 5:8).

Връщайки се към нашата пророческа времева линия, в Данаил 9:27 четем, че в средата на седмицата, през последните буквални седем години от 70-седмичното пророчество, Христос ще „направи да престанат жертвата и приносът“. В средата на тази седемдесета седмица, през 31 г. сл. Хр., Христос потвърждава вечния завет със Своята кръв, като умира на кръста, и системата на жертвоприношенията губи всякакво пророческо и спасително значение.

Тези пророчества разкриват, че Христос, Месията, ще бъде разпнат и ще накара системата на жертвоприношенията да прекрати своята пророческа функция през пролетта на 31 г. сл. Хр. Тези предсказания са изпълнени във всеки детайл. Точно на Пасха, когато първосвещеникът принасял пасхалното агне, Христос е принесен в жертва за нас. 

`Как точното пророчество за Исусовото разпятие задълбочава твоята връзка с нашия Господ Исус Христос?`