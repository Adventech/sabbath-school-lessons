---
title:  Вярата в Исус
date:   19/04/2023
---

### inVitе

Разгледай Откровение 14:7, 12 отново и открий Исус в него.

`Как преоткриваш Исус тук?`

`Какво ти казва Исус чрез този текст?`

`Какъв е твоят отговор на този призив на Исус? Помоли се.`

**Вярата в Исус**

„Тук е нужно устояването на светиите, на тези, които пазят Божиите заповеди и вярата в Исуса.” (Откровение 14:12). Това е устояването на верния Божи народ в последните дни. И все пак единственият начин някой да спази Божиите заповеди, тогава и сега, е чрез вярата в Исус. Забележете, нашият текст не казва „вяра на Исус“. Въпреки че това също е изключително важно, този израз „вярата в Исус“, е нещо повече. Това е качеството на вярата, която позволила на Христос да победи най-жестоките изкушения на Сатана. Вярата е дар, даден на всеки вярващ. Когато упражняваме вярата, която Святият Дух поставя в сърцата ни, тази вяра расте. Ние побеждаваме не чрез силата на волята си, а чрез силата на живия Христос, работеща чрез нас. Ние преодоляваме не заради това кои сме, а заради това кой е Той.

Ние можем да победим, защото Той победи. Ние можем да бъдем победители, защото Той е станал победител. Ние може да триумфираме над изкушението, защото Той е триумфирал над изкушението. Исус, Синът на Бог, е победил хитростите на дявола. Той се е изправил пред изкушение чрез доверие към Божиите обещания, предаване на волята на Отеца и зависимост от силата Му. Доверявайки се на Него, гледайки към Него, вярвайки в Него, ние също можем да бъдем победители. Исус е нашето всичко във всичко и трите ангелски вести са изцяло за Него. Посланието на Откровението е послание за победа, а не за поражение. То говори на хора, които чрез Неговата благодат и чрез Неговата сила побеждават.

Думата „побеждавам “ под една или друга форма е използвана 11 пъти в книгата Откровение. Във откровението на седемте църкви, които представляват християнската църква от първи век до нашия, във всяко поколение има вярващи, за които Йоан казва, че „победиха“. В края на времето, тези които „побеждават” наследяват всичко (Откровение 21:7). Това не е легализъм. Това е победа чрез Исус Христос, чийто съвършен живот на съвършена праведност ни дава обещание за вечен живот. Това е вяра в действие. Това е трансформираща, променяща живота, чудодейна благодат в живота на вярващия. 

`Кои са нещата в живота ти, които искаш да преодолееш?`