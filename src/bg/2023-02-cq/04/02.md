---
title:  Бойте се от Бога
date:   16/04/2023
---

### inGest

Огради повтарящите се думи/идеи.
Подчертай важните за теб думи/идеи.
Свържи със стрелки онези думи/идеи, които се допълват.
Наизусти любимия си стих.

` `

**Бойте се от Бога**

За нашето поколение целта на книгата Откровение е да подготви хората за скорошното завръщане на Исус и да се обединим с Него в разпространяването на Неговото послание за последните дни по света.

Откровението разкрива плановете на Бог и демаскира плановете на Сатана. Книгата представя Божия последен призив, Неговото неотложно, вечно и универсално послание за цялото човечество.

Гръцката новозаветна дума за „страх“, открита в Откровение 14:7, е phobeo. Използвана е тук в смисъл на благоговение, страхопочитание и уважение. 

Думата предава мисълта за абсолютна лоялност към Бог и пълно отдаване на Неговата воля. Това е отношение на ум, който е фокусиран върху Бога, а не егоцентричен. Това е обратното на отношението на Луцифер, записано в Исая 14:13,14, “А ти казваше в сърцето си: Ще възляза на небесата, ще възвиша престола си над Божиите звезди и ще седна на планината в събранието на боговете, в най-крайните страни на Севера. Ще възляза над облачните висини, ще бъда подобен на Всевишния.”

Обратно на това е отношението на Христос, Който, въпреки че беше „в Божия образ... смири Себе Си и стана послушен до смърт, даже смърт на кръст” (Филипяни 2:6, 8).

Същността на голямата борба се върти около подчинението на Бог. Луцифер бил егоцентричен. Той отказал да се подчини на всяка власт, освен на своята. Вместо да се подчини на Този на трона, Луцифер пожелал да управлява от трона. Казано просто, да се страхуваме от Бог означава да Го поставяме  на първо място в нашето мислене. Това означава да се откажем от егоцентризма и гордостта си и да живеем живот изцяло за Него.

Очевидно трябва да е важно, тъй като това са първите думи, излизащи от устата на първия от трите ангели. Затова трябва да внимаваме.

Библията разкрива връзката между страха от Бог и спазването на Неговите заповеди (Второзаконие 6:2; Псалми 119:73, 74; Еклесиаст 12:13, 14). Страхът от Бога е отношение на почтително уважение, което ни води до послушание. Неотложният призив на Небето е спасените чрез благодат да бъдат послушни на Божиите заповеди (Ефесяни 2:8–10). Благодатта не ни освобождава от подчинението на Неговите заповеди. Евангелието ни освобождава от осъждането на закона, а не от отговорността ни да го спазваме.

Благодатта не само ни освобождава от вината за нашето минало, но също така ни дава сила да живеем благочестиво, послушни в настоящето. Апостол Павел заявява, че „получихме благодат и апостолство, да привеждаме в послушност към вярата заради Неговото име човеци от всичките народи” (Римляни 1:5).

Има някои хора, които имат странната идея, че спасението по благодат по някакъв начин отрича Божия закон или свежда до минимум необходимостта от подчинение. Те вярват, че всяка дума за подчинение е легализъм. Те са заявили: „Всичко, което искам, е Исус.“ Въпросът е кой Исус? Исус на нашите представи или Исус от Писанието? Христос от Писанието никога не ни кара да омаловажаваме Неговият закон, който е отражение на Неговия характер (Йоан 1:1,14). Христос от Писанието никога не ни кара да минимизираме доктрините на Библията, които разкриват по-ясно кой е Той. Христос е въплъщение на цялата доктринална истина. Той е въплътена истина и изживяна доктрина.

Последният призив на Откровението ни призовава чрез вяра в Исус да приемем пълнотата на всичко, което Той предлага. Призовава ни да се „боим от Бога“, което се изразява чрез вяра в Неговата способност да ни даде сила да живеем благочестив, послушен живот.

`Как бихте обяснили на някого, по положителен начин, защо „страхът от Бог“ е нещо добро?`

`Как думите на Исус тук: „ Не бойте се от онези, които убиват тялото, а душата не могат да убият; но по-скоро бойте се от Онзи, Който може и душа, и тяло да погуби в пъкъла” (Матей 10:28), ни помагат да разберем какво означава да се боим от Бога?`