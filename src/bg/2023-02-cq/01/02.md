---
title:  Битката в рая
date:   26/03/2023
---

#### inGest

Огради повтарящите се думи/идеи.
Подчертай важните за теб думи/идеи.
Свържи със стрелки онези думи/идеи, които се допълват.
Наизусти любимия си стих.

` `

**Битката в рая**

Откровение 12 представя поредица от драматични епизоди – моментни снимки на вековния конфликт между доброто и злото, започнал на небето и неговия завършек тук на земята. Тези епизоди ни отвеждат надолу по течението на времето от началната сцена на бунта на Сатана в небето до жестоките му атаки срещу Божия народ в последните дни.

Откровение 12:7-9 описва този космически конфликт между доброто и злото. Свободата на избор е основен принцип на Божието управление както на небето, така и на земята. Бог не е създал роботи. Създадени сме по Божия образ и като хора по Божии образ можем да правим морален избор.

Силата на избор е тясно свързана със способността да обичаш. Ако отнемете силата на избора, вие унищожавате способността да обичате, защото любовта никога не може да бъде насилена или принудена. Любовта е израз на свободна воля. Всеки ангел в небето беше изправен пред избора или да отговори на Божията любов, или да се отвърне с егоизъм, арогантност и гордост. Както небесните ангели са били изправени пред този вечен избор, така и Откровението ни показва, че всеки един от нас ще бъде изправен пред този вечен избор в последния земен конфликт.

Никога не е имало неутралитет във Великата борба (Лука 11:23) и няма да има такъв в последната война на земята. Точно както всеки ангел избра страната на Исус или страната на Луцифер, цялото човечество ще бъде доведено до своя окончателен, необратим избор в края на времето. Към кого ще е присъединим, но кого ще се поклоним и ще се подчиним? Това винаги е бил проблемът с човечеството и ще бъде така, в последната криза на земната история.

Но ето невероятно добрата новина: Откровение 12 описва триумфа на Христос в конфликта и всичко, което трябва да направим, използвайки свободната си воля, е да изберем да бъдем на Негова страна, на печелившата страна. Колко прекрасно е да можеш да избереш страна в битка, за която знаеш предварително, че ще бъде победител!

От самото начало Сатана се опитва да унищожи Христос (Откровение 12:4, 5), но се проваля след всеки опит. При раждането на Христос, например, ангел предупреждава Йосиф и Мария за порочните планове на Ирод и те бягат в Египет. Исус се изправя пред най-примамливите изкушения на Сатана в пустинята с „Писано е“ и по този начин намира защита в Божието Слово. 

В Своята смърт на кръста Той разкрива величината на Своята любов и ни избавя от наказанието и осъждането от греха. В Своето възкресение, като наш жив Първосвещеник, Той ни освобождава от силата на греха в живота ни.

В Библията жезълът е символ на господство или управление. По-конкретно в Откровение 12:5, желязната тояга е символ на несломимо, всемогъщо, непобедимо управление. Исус се изправя пред всяко едно изкушение, което ние някога ще изпитаме, но Той излиза победител. Дяволът е победен враг. Христос триумфира над него в Своя живот, смърт и възкресение. Защото Исус вече е победил дявола на Голгота, ние също можем да бъдем победители. Победата на Христос над Сатана е пълна, но голямата борба между Христос и Сатана все още не е приключила.

Въпреки това, когато приемем с вяра това, което Христос е направил за нас, дългът ни за грях се анулира и греховете ни са простени. Стоим съвършени пред Бог, покрити от Христовата праведност. Както пише Павел, ние „се намираме в Него, като нямаме [нашата] собствена праведност, която е от закона, а тази, която е чрез вяра в Христос, праведността, която е от Бога чрез вяра” (Филипяни 3:9) . Ако ни е простено, няма нищо, в което да бъдем обвинени. Исус побеждава завинаги най-лошото, което грехът и злото могат да Му причинят. Той атакува злото и го победи. Когато приемем Исус чрез вяра, Неговата победа е наша.

`Какво загатва конфликтът в Откровение 12 глава за свободната воля и свободния избор?`

`Защо уверението за спасение, поради победата на Исус над Сатана, е толкова важно за нас?`