---
title:  Превъзхождани
date:   25/03/2023
---

#### inTro 

**Прочети Откровение 12. Вникни в библейския текст.**

**Превъзхождани**

В книгата “Превъзхождани: Невероятни истории за най-изненадващите развръзки на бойното поле в историята” Кормак О’Брайън разказва историите на армии, които макар и сериозно превъзхождани, все пак печелят. Той разказва за армията на Ханибал от 55 000 войници от Картаген, които побеждават „непобедимата“ римска армия от 80 000 души. Разказва невероятната история за гръцката армия на Александър Велики, която побеждава персийската империя.

Ние също сме в битка на живот и смърт с коварен враг. Ние сме превъзхождани, борейки се срещу огромна сила. Силите на злото изглеждат непобедими. Сякаш сме изправени пред сигурна загуба и поражението е неизбежно. От човешка гледна точка, можем да помислим, че силите на Сатана ще ни надвият.

Но, благодарение на Божията сила, въпреки че сме числено превъзхождани, въпреки че шансовете са (по човешки казано) срещу нас, въпреки че атаките на Сатана са жестоки, чрез Исус ние най-накрая ще победим. Обобщена с няколко думи, темата на последната книга на Библията, Откровение, е следната: „Исус печели, Сатана губи“. Сърцевината на тази битка е очертана в Откровение 12, което е във фокуса на нашето изучаване тази седмица. Това изучаване ще ни даде добра подготовка за разбирането на Откровение 14 и посланията на трите ангела.

#### inScribe
Препиши Откровение 12:11, 17. Можеш също така да преразкажеш библейския текст или да го представиш схематично.

` `