---
title:  Съботата и вечната почивка
date:   17/05/2023
---

### inVitе

Разгледай Изход 20:8–11 и Второзаконие 5:12–15 отново и открий Исус в него.

`Как преоткриваш Исус тук?`

`Какво ти казва Исус чрез този текст?`

`Какъв е твоят отговор на този призив на Исус? Помоли се.`

**Съботата и вечната почивка**

Съботата е място на прибежище в един изтощен свят. Всяка седмица ние напускаме грижите на този свят и влизаме в Божия център за уединение - съботата. В своята книга „Съботата: Нейното значение за модерния човек“ известният еврейски автор Абрахам Хешел я нарича „дворец във времето“ (Farrar, Straus и Giroux, 2005). Всеки седми ден Божият небесен дворец слиза от небето на Земята и Господ ни кани в славата на Неговото присъствие за този 24-часов период, за да прекараме време на задълбочено общуване с Него.

В увода към книгата на Хешел за красотата и тържествеността на съботата, Сузана Хешел, неговата дъщеря, пише за значението на съботата: „Съботата е метафора за рая и свидетелство за Божието присъствие. В нашите молитви ние очакваме една месианска ера, която ще бъде шабат, и всеки шабат ни подготвя за това преживяване. Ако човек не се научи как да се наслаждава на вкуса на съботата. . . човек няма да може да се наслади на вкуса на вечността в бъдещия свят” (XV).

При Сътворението Исус построи специално жилище за нас. Можем да намерим прибежище там. Можем да сме в безопасност там. Работата му е завършена. Готова е. Когато почиваме в събота, ние почиваме в Неговата любяща грижа. Ние си почиваме предвкусвайки нашата вечна почивка в новото небе и новата земя, които скоро ще дойдат.

Същият Бог, който създаде земята първия път, ще създаде нова, а съботата ще остане вечен паметник за Него като Създател (Исая 66:23). Всъщност евреите виждали съботата като символ, предвкусване на това, което на иврит се нарича olam haba-бъдещият свят.

Трите ангела, които летят сред небесата и ни заповядват да се поклоним на Създателя отправят вест - небесният отговор на безнадеждното състояние в което изпадат мнозина през двадесет и първи век. То ни насочва към нашия Създател, този, който даде начало всички неща, и към нашия Спасител, този който ще направи всичко ново, след като грехът бъде изкоренен.  „И Седящият на престола каза: Ето, подновявам всичко. Каза: Напиши, защото тези думи са верни и истинни.“ (Откровение 21:5).

`Как можете да направите съботата предвкусване на рая във вашия собствен живот и в семейството ви?`