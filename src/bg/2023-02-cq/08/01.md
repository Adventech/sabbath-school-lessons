---
title:  С безмерна стойност
date:   13/05/2023
---

### inTro 

**Прочети Изход 20:8–11 и Второзаконие 5:12–15. Вникни в библейския текст.**

**С безмерна стойност**

В основата на човешкото достойнство е фактът, че всички са създадени от един Творец. Фактът, че сме уникални Божии създадения, придава стойност на всяко човешко същество. Нероденото дете в майчината утроба, парализираният тийнейджър, младежът със синдром на Даун и бабата, страдаща от Алцхаймер - всички имат безмерна стойност за Бог. Той е техният Баща. Те са Негови синове и дъщери. „Бог, който е направил света и всичко, което е в него, като е Господар на небето и на земята, не обитава в ръкотворни храмове … направил е от една кръв всички човешки народи да живеят по цялото лице на земята” (Деяния 17:24-26).

Всички ние притежаваме едно общо наследство. Принадлежим към едно и също семейство. Ние сме братя и сестри, създадени, оформени и образувани от един и същи Бог. Това че сме сътворени ни дава истинско чувство за себестойност. Когато комбинирал гените и хромозомите, за да образува уникалната биологична структура на твоята личност, Бог изхвърлил шаблона. Няма друг като теб в цялата вселена. Ти си уникално, единствено по рода си творение, същество с такава безмерна стойност, че Богът, който създаде космоса, взе върху Себе Си грешната ти плът и принесе Себе Си в жертва за теб и твоите грехове!

### inScribe

Препиши Изход 20:11 и Второзаконие 5:15. Можеш също така да преразкажеш библейския текст или да го представиш схематично.

` `