---
title:  Заблуда и присвояване
date:   15/05/2023
---

### inTerpret

`Какви специални послания носи Изход 20:8–11 и Второзаконие 5:12–15?`

`Кои части от него са трудни?`

`Какви въпроси възникват в теб?`

`Кои са библейските  принципи, които откриваш в текста?`

`В коя област от живота си можеш да приложиш библейския текст?`

**Заблуда и присвояване**

В опит да намали стойността на уникалното ни създаване, дяволът е приложил една не толкова изтънчена заблуда. Тя е приета дори и сред някои от нас и представлява горе-долу следното: Бог е основната причина за Сътворението, но са били необходими епохи, за да създаде живот, защото е използвал еволюцията, за да го направи. Тази идея се опитва да хармонизира научните „данни“ с доклада в Битие. Той твърди, че дните на Сътворението са били неопределено дълги периоди от време и че животът на земята е на милиарди години.

Библейският доклад е ясен: Бог „Защото Той каза и стана; Той заповяда и се затвърди” (Псалми 33:9; Евреи 11:3). Първата глава на Битие заявява, че Бог е създал света за шест буквални дни - всеки по 24 часа и Си е починал на седмия. Граматичната структура на Битие 1 и 2 не загатва нищо по-различно от това. Дори учени, които не вярват в буквалното шестдневно Сътворение, потвърждават, че намерението на автора е било да опише буквално шестдневно Сътворение.

Еврейската дума за „ден“ в Битие 1 е „йом“. В цялата Библия всеки път, когато числително пояснява думата йом (трети ден, първи ден и т.н.), се има предвид периода до 24 часа. Без изключение винаги е 24-часов период.

Също така , ако Бог не е създал света за шест буквални дни, какво значение има седмият ден събота? Защо Бог би я заповядал? Ако шестдневна седмица на Сътворението никога не е съществувала, то няма абсолютно никакъв смисъл Бог да остави съботата, като вечно наследство, на сътворението. Да приемем, че за сътворението са били нужни дълги епохи, означава да предизвикаме необходимостта от седмия ден - съботата. Освен това те повдигат сериозни въпроси относно Писанието и неговата цялост.

Атакувайки съботата, Сатана се прицелва в сърцевината на Божия авторитет. Какво може да бъде по-ефективно за унищожаването на паметника, който възпоменава шест-дневното Сътворение, от отричането на шест-дневното Сътворение? Нищо чудно, че толкова много хора, включително християни, пренебрегват седмия ден - съботата. Каква измама - една заблудата за края на времето.

Въпросът за Божия авторитет е в основата на Великият борба, започнала в небето преди хилядолетия. В последните дни централният въпрос в конфликта между доброто и злото, Христос и Сатана, ще бъде поклонението. На Създателя ли се покланяме или на звяра? И тъй като Сътворението стои в основата на всичките ни вярвания (в края на краищата, всичко в което вярваме би било безсмислено без разбирането, че Бог е наш Създател), седмият ден - съботата, е вградена в разказа за Сътворението в Битие 2:1–3, и стои там като вечен и неизменен знак на това Сътворение. Това е най-простият символ на най-простото учение. Единственото по-фундаментално учение е съществуването на Бог.

Съответно, да се узурпира седмият ден - съботата, представлява посегателство над властта на Господ, нашия Създател, на възможно най-основно ниво. Това е все едно да се изкорени всичко из основи. Всъщност означава да се стремим да заемем мястото на Бога (2 Солунци 2:4).

Разбира се, в последните дни е нашата любов и лоялност към Исус ще са най-тежко изпитани и според Библията тази любов се изразява в пазене на заповедите (1 Йоан 5:3; Откровение 14:12) – а съботата е единствената сочеща към Бога като Създател (Изход 20:8-11). Нищо чудно, че тя ще бъде външният белег на окончателното разделение между тези, които се покланят на Господа и тези, които се покланят на звяра (Откровение 14:11, 12). Като се има предвид колко фундаментална е съботата за всичко останало, е лесно да видим защо последният изпит за човечеството е дали се кланяме на Създателя истински, тъй като няма нищо друго което да заеме мястото на съботата в тази борба.

„Причината, заради която да се покланяме на Бог, е че Той е Създателят. В небесното богослужение небесните същества изразяват идеята по много кратък начин: „Защото Ти си създал всичко“ (Откровение 4:11). На земята Божието творение трябва да бъде изтъкнато колкото е възможно повече, затова ангелът казва: „и се поклонете на Този, Който е направил небето и земята, морето и водните извори.“ (Откровение 14:7) Ангелът съвсем коректно използва думите на четвъртата заповед, за да оправдае призива за поклонение на Бог (Изход 20:11).

„В рамките на Декалога заповедта за съботата стои като негов печат. Тя идентифицира  Бог – Създателят; посочва територията, която Той управлява - всичко, което е създал; разкрива правото Му да управлява – Той е създал всичко. За да може змеят да успее, той трябва по някакъв начин да измести този паметник“ (Анхел Мануел Родригес, „Края на космическия конфликт: Ролята на тройната ангелска вест“, непубликуван ръкопис, 40, 41).

`Как са свързани съдът, Божиите заповеди и поклонението?`