---
title:  Седмият ден и последните дни
date:   18/05/2023
---

### inSight

`Как можеш да приложиш Изход 20:8–11 и Второзаконие 5:12–15 в живота си през тази седмица?`

`Какви лични решения базираш на библейското ти изследване през тази седмица?`

`Какви са практичните стъпки, които ще предприемеш?`

**Седмият ден и последните дни**

Не съм способна да настоявам достатъчно силно пред членовете на нашата църква, пред всички истински мисионери, пред всички, които вярват в Тройната ангелска вест, пред всички, които отдръпват ногата си от своите дела в събота и изучават вестта от 58 глава на Исая. Вършенето на добро, за което четем в тази глава, е делото, което Бог изисква от Своя народ в тези дни. Това е работа, възложена лично от Него. Не ни е оставено място за съмнение за какво се отнася тази вест и кое е времето на нейното изпълнение, защото четем: „И родените от тебе ще съградят отдавна запустелите места; ще възстановиш основите на много поколения; и ще те нарекат Възстановител на развалините, Възобновител на места за заселване.” (Исая 58:12). Божият паметник – седмият ден събота – печатът на Неговото дело по сътворението на света, е изместен от човека на греха. Божият народ има да върши специално дело за възстановяването на пролома, направен в Божия закон, и колкото повече приближаваме към края, толкова по-неотложно става това дело. Всички, които обичат Бога, ще показват, че носят Неговия печат, като спазват заповедите Му. Те са Възобновители на места за заселване. Господ казва: „Ако отдръпнеш крака си в събота, за да не вършиш своята воля в святия Ми ден, и наречеш съботата наслада,… тогава ще се наслаждаваш в Господа; и Аз ще те направя да яздиш по високите места на земята.“ (Исая 58:13,14). По този начин истинското здравно мисионско дело е неразривно свързано с почитането на Божиите заповеди, от които съботата е изрично спомената, тъй като е великият паметник на Божието творческо дело. Нейното съблюдаване е свързано с възстановяването на моралния образ на Бога у човека. Това е служенето, което Божият народ трябва да извършва в тези дни. Тази служба, правилно извършена, ще донесе богати благословения на църквата. (Елън Г. Уайт, Свидетелства към църквата, 1948, том. 6, стр. 265, 266)

Сатана иска да представи Божия закон като невалиден и безполезен. В нашата земя където се хвали свободата, религиозната свобода ще дойде намери своя край. Спорът ще се разрази по въпроса за съботата, който ще вълнува целия свят.

Голяма криза очаква божия народ. Много скоро нашата нация ще се опита да наложи първият ден от седмицата като свещен. Те ще се опитат да наложат на всички спазването на първия ден от седмицата като свещен ден. Те не ще се свенят да принуждават хората да спазват деня обявен от държавата за Шабат, дори и това да е против гласа съвестта.

Адвентистите от седмия ден ще водят битка за седмия ден - съботата. Държавните органи в САЩ и в други държави ще се надигнат, в своята гордост и сила, и ще въведат закони, които да ограничат религиозната свобода.

Протестантите в САЩ ще бъдат първите, които ще протегнат ръцете си над пропастта, за да хванат ръката на спиритизма. Те ще протегнат ръцете си над бездната, за да уловят десницата на папската мощ и под влиянието на този троен съюз САЩ ще тръгне след Рим и ще потъпка правата на съвестта. (Елън Г. Уайт, Събитията от последните дни, 1992, стр. 144)

Прекрасни събития скоро ще се открият пред света. Краят на всичко е близо. Времето на скръб скоро ще настигне Божия народ. След това ще излезе постановлението, което забранява на онези, които спазват съботата на Господа, да купуват или продават, заплашвайки ги с наказание и дори смърт, ако не спазват първия ден от седмицата като Шабат.

Указът, който трябва да излезе срещу Божия народ, ще бъде много подобен на този, издаден от Асуир срещу евреите по времето на Естир. Сатана подбуди таен заговор, за да очисти от земята онези, които пазили знанието за истинския Бог, но заговорите му бяха победени от друга сила която властва сред хората.

Протестантският свят днес гледа на малката група, която пази съботата, като на Мардохей стоящ сред портата. Неговият характер и поведение, изразяващи почит към Божия закон, са постоянно изобличение за онези, които отхвърлят страха от Господа и потъпкват Неговата събота. Нежеланият натрапник трябва по някакъв начин да бъде отстранен от пътя.

Същият изкусен ум, който е заговорничил срещу вярващите в миналите векове, все още се стреми да премахне онези, които се боят от Бога и се подчиняват на Неговия закон. Сатана ще подбуди негодувание против смиреното малцинство, което съзнателно и съвестно отказва да приеме популярните обичаи и традиции. Мъже с положение и репутация ще се присъединят към беззаконните и безчестните , за да се съвещават срещу Божия народ. . . . Тъй като не могат да се обосноват с „така казва Словото“, в борбата си срещу поддръжниците на библейската събота, те ще прибягнат до насилствени актове, за да запълнят тази липса . . . На това бойно поле ще се разрази последният голям конфликт в борбата между истината и заблудата. Ние не сме оставени в неведение по този въпроса. Сега, както в дните на Мардохей, Господ ще брани Своята истина и Своя народ. (Елън Г. Уайт, Maranatha, 1976, стр. 198)