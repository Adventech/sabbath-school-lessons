---
title:  Светото писание и безсмъртието на душата
date:   28/05/2023
---

### inGest

Огради повтарящите се думи/идеи.
Подчертай важните за теб думи/идеи.
Свържи със стрелки онези думи/идеи, които се допълват.
Наизусти любимия си стих.

` `

**Светото писание и безсмъртието на душата**

Исус изрекъл мощно предупреждение относно последните дни: „Защото ще се появят лъжехристи и лъжепророци, които ще покажат знамения и чудеса, за да подмамят, ако е възможно, и избраните“ (Марк 13:22). Кои са „избраните“? Относно тази група Той по-късно казва: „И Той ще изпрати Своите ангели със силен тръбен глас; и те ще съберат избраните Му от четирите ветрове, от единия край на небето до другия“ (Матей 24:31). Очевидно Бог ще има верни последователи в последните дни, както е имал през всички векове. Въпреки това думите използвани тук показват колко широко разпространени са всъщност измамите на Сатана. Малко е страшно нали, щом измамите в последните дни ще бъдат толкова големи, че дори верните ще бъдат в опасност от това да бъдат измамени?

На хората често се казва да следват съвестта си, за да определят сами кое е правилно или грешно, добро или зло, и след това да живеят според това. Но Писанието казва, че всички ние сме грешници, всички сме покварени (Йеремия 17:9; Римляни 3:9-18) и затова да се доверим на собствените си чувства е почти гарантиран начин рано или късно да се объркаме и дори да направим грешка. Много злини през вековете са били извършени от хора, напълно убедени в правотата на своята кауза. С други думи, те следвали „пътя, който им се вижда прав“ (Притчи 14:12).

Вместо да се доверяваме на собствената си преценка, ние трябва да се потопим в Божието Слово и от Неговото Слово, като се предаваме на Светия Дух, да се учим да различаваме истината от заблудата, правилното от погрешното, доброто от злото. Оставени на собствените си способи или дори на собствените си сетива, можем да станем лесна плячка за измамите на Сатана.

В Откровение 16:13, 14 и Откровение 18:2, 23 изрази като „жилище на бесовете“, „бесовски духове“ и „чародеяние“ се използват, за да покажат, че демоничната дейност е един от инструментите, който Сатана ще използва, за да измами хората по света. Също така сме  предупредени, че от двете големи измами в последните дни едната ще бъде „безсмъртието на душата“ (Елън Г. Уайт, Великата борба, 36-та глава: Предстоящата борба). Разбира се, днес това е лесно да се идентифицира. Дори в християнския свят идеята, че душата е безсмъртна, е почти основна християнска доктрина. Много християни вярват, че при смъртта спасените се издигат в рая, а изгубените се спускат в ада. Колко често, например, след смъртта на евангелиста Били Греъм сме чували, че „Били Греъм е в безопасност сега на небето, в любящите ръце на Исус“ или други подобни? Такива неща се поучават през цялото време от амвоните, в класните стаи и особено на погребения.

Един от стълбовете на вавилонските измами е фалшивото разбиране за смъртта, което, съсредоточено върху идеята за безсмъртието на душата, подготвя пътя за вредното влияние на спиритизма. Ако вярвате, че мъртвите продължават да живеят под някаква форма и че биха могли дори да могат да общуват с нас, каква защита имате от която и да е от другите безброй измами, които Сатана разпространява? Ако сте си помисли, че мъртвата ви майка или дете са се появили внезапно и са говорили с вас, колко лесно би било измамите сетивата си? Това се е случвало в миналото, случва се сега и със сигурност ще продължи да се случва, тъй като наближават последните дни. Единствената ни защита е да стоим здраво вкоренени в това, което учи Библията, и да се придържаме към библейското учение, че смъртта е сън до второто идване на Исус.

`Какви примери за спиритизъм съществуват в настоящето в собствената ти култура? `

`Как твърдото придържане към Божието Слово е нашата единствена защита? Въпреки че това може да изглежда очевидно, защо е така?`