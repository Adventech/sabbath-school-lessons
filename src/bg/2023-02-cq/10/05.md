---
title:  Благодат за послушание
date:   31/05/2023
---

### inVitе

Разгледай Откровение 16:13, 14 и Откровение 18:2,3 отново и открий Исус в него.

`Как преоткриваш Исус тук?`

`Какво ти казва Исус чрез този текст?`

`Какъв е твоят отговор на този призив на Исус? Помоли се.`

**Благодат за послушание**

Жената, облечена в алено и пурпурно, яздейки червения звяр, дава чашата си с вино на всеки и светът е опит от фалшивите доктрини на Вавилон (Откровение 17). Докато пише за „виното на Вавилон“, Елън Г. Уайт прави следния ясен коментар: „Какво е това вино? Нейните фалшиви доктрини. Тя е дала на света фалшива събота вместо съботата от четвъртата заповед и е повторила лъжата, която Сатана за първи път каза на Ева в Едем – естественото безсмъртие на душата” (в Review and Herald, 6 Декември, 1892г.). Тези погрешни учения са измамили милиони. В резултат на това Бог отправя към Своя народ, все още вкоренен в заблудата, финален призив в последните дни да се върне при Него.

Както вече видяхме (но което си струва да повторим), много от Божиите хора са в религиозни организации, които са компрометирали библейските учения. Те не разбират истините на Писанието. Божият любящ призив е ясен: „Излез от нея, народе Мой, за да не участваш в греховете й и да не споделяш язвите й” (Откровение 18:4).

Грехът е престъпване или нарушаване на Божия закон. Единственият начин някой да спазва закона е чрез вяра в силата на живия Христос. Ние сме слаби, крехки, колебливи, грешни човешки същества, но чрез вяра, когато приемем Христос, Неговата благодат изкупва нашето минало и дава сила на нашето настояще. Той ни дава „благодат и апостолство, за послушност към вярата“ (Римляни 1:5). Призивът на Небесата към хората в църквите, които не зачитат и не се подчиняват на Божия закон, е да излязат чрез вяра. Неговият призив към адвентистите в паствата, които спазват съботата, е да изоставят всички егоцентрични, човешки опити за подчинение и да живеят благочестив живот чрез вяра в благодатта на Христос, която ни освобождава от осъждането и господството на греха. И точно както верността на Израел към закона (Второзаконие 4:6) би била мощно свидетелство за света (ако бяха останали послушни на Бог), нашата вярност също може да бъде мощно свидетелство и може да помогне на хората да напуснат Вавилон.

„Великият Вавилон“ в книгата Откровение обозначава, в специален смисъл, обединените вероотстъпнически религии в края на времето. „Великият Вавилон“ е името, което Божието вдъхновение отнася към великия троен религиозен съюз на папството, отстъпилото протестантство и спиритизма. Терминът „Вавилон“ се отнася за самите организации и техните лидери, а не толкова за самите членове. Последните се наричат „много води“ (Откровение 17:1, 15)“ ( Библейски адвентен коментар, том. 7, стp. 851, 852).

`Как може да съществува хармония между 1 Йоан 3:4  и Римляни 14:23, особено имайки предвид определенията за грях, които те дават?`

`Лично за теб, какво прави Исус в отговор на твоето безверие?`