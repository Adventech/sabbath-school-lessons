---
title:  Вечното евангелие
date:   12/04/2023
---

### inVitе

Разгледай Откровение 14:6 отново и открий Исус в него.

`Как преоткриваш Исус тук?`

`Какво ти казва Исус чрез този текст?`

`Какъв е твоят отговор на този призив на Исус? Помоли се.`

**Вечното евангелие**

Забележете началото на Откровение 14:6. Тройната ангелска вест започва с вечното евангелие. Ако не успеем да разберем дълбочината на евангелието, ще пропуснем целия смисъл на тройната ангелска вест. Никога не можем да разберем напълно проблемите в Божието послание за часа на съда, падането на Вавилон или белега на звяра, ако не разбираме евангелието.

Евангелието е невероятно добрата новина за жертвата на Христос за нашите грехове, Неговото славно възкресение и Неговата винаги присъстваща любов и загриженост за нас. Чрез вяра в Неговата пролята кръв и възкресението Му ние сме избавени както от наказанието, така и от силата на греха. Мислите на апостол Павел били превзети от Христос и Той стоял в центъра на неговото учение и проповядване. Разпнатият Христос го е изкупил от осъждането и вината на миналото му. Възкръсналият Христос му е давал сила за настоящето, а завърналият се Христос му е давал надежда за бъдещето. И, слава на Бога, Той прави същото и за нас.

Христовата благодат е незаслужена от нас. Исус е претърпял агонизиращата смърт, каквато ще претърпят и изгубените грешници. Той е изпитал пълнотата на гнева на Отец – присъдата срещу греха. Той станал отхвърлен, за да можем ние да бъдем приети. Той умира със смъртта, която е била предвидена за нас, за да можем ние да живеем живота, който е Негов.

Спасителният план е въведен още преди началото на времето (2 Тимотей 1:9, Тит 1:2, Ефесяни 1:4), което помага да се обясни защо е наречено вечното евангелие . Бог е знаел какво ще се случи още преди светът да бъде създаден, затова Той въвежда този план за спасение, за да пресрещне идващата криза.

`Как те изумява спасителният план?`

`Можем ли да добавим някакви дела за спасението си към делото, извършено от Христос на кръста? Защо не?`