---
title:  Глобалната благодат на Евангелието
date:   13/04/2023
---

### inSight

`Как можеш да приложиш Откровение 14:6 в живота си през тази седмица?`

`Какви лични решения базираш на библейското ти изследване през тази седмица?`

`Какви са практичните стъпки, които ще предприемеш?`

**Глобалната благодат на Евангелието**

Слуги на Бога, с лица, осветени и сияещи от свято посвещение, ще бързат от място на място, за да прогласят посланието от небето. Чрез хиляди гласове по цялата земя предупреждението ще бъде дадено. Ще бъдат извършени чудеса, болните ще бъдат изцелени и знамения и чудеса ще последват вярващите. Сатана също работи с лъжливи чудеса, като дори сваля огън от небето пред очите на хората (Откровение 13:13). Така жителите на земята ще бъдат накарани да заемат позиция. (Елън Г. Уайт, Великата борба, 1911, стр. 612)

Всички, които приемат евангелското послание в сърцето си, ще копнеят да го прогласят. Тези, които са се облекли в Христос, ще разкажат своята опитност, следвайки стъпка по стъпка Святия Дух – техния глад и жажда за познание за Бог и за Исус Христос, когото Той е изпратил, резултатите от тяхното търсене на Писанията, техните молитви, душевната им агония и думите на Христос към тях: „Да ти бъдат простени греховете“. Неестествено е някой да пази тези неща в тайна и онези, които са изпълнени с любовта на Христос, няма да го направят. Пропорционално на това, в което Господ ги е направил пазители на свещената истина, ще бъде и тяхното желание другите да получат същата благословия. И докато разкриват богатите съкровища на Божията благодат, ще приемат все повече и повече от Христовата благодат. Те ще имат сърце на малко дете в неговото безрезервно покорство. Техните души ще копнеят за святост и все повече и повече от съкровищата на истината и благодатта ще им се разкриват, за да бъдат дадени на света. (Елън Г. Уайт, Christ’s Object Lessons 1900, стр.125)

Като възлага на Своите ученици да отидат „по целия свят и да проповядват евангелието на всички създания“, Христос възлага на хората работата по разширяване на познаването на Неговата благодат. Но докато някои тръгват да проповядват, Той призовава други да отговорят на претенциите Му към тях за дарения, с които да подкрепят Неговото дело на земята. Той е дал средства в ръцете на хората, така че, Неговите божествени дарби да могат да текат по човешки канали при извършване на работата, която ни е възложена за спасяването на нашите ближни. Това е един от Божиите начини за възвисяване на човека. Това е точно работата, от която човек се нуждае, тъй като тя ще събуди най-дълбоките симпатии на сърцето му и ще призове към упражняване на най-висшите способности на ума. (Елън Г. Уайт, Свидетелства към църквата, 1909], том 9, стр. 255)

Собственият ни характер и опит определят влиянието ни върху другите. За да убедим другите в силата на Христовата благодат, трябва ние да знаем нейната сила в собствените си сърца. Евангелието, което представяме за спасяването на душите, трябва да бъде евангелието, чрез което нашите собствени души са спасени. Само чрез жива вяра в Христос като личен Спасител е възможно да имаме истинско влияние в един скептичен свят. Ако искаме да извлечем грешниците от бързото течение, собствените ни крака трябва да са здраво стъпили на Канарата, Исус Христос.

Знакът на християнството не е външен знак, не е носенето на кръст или корона, а това, което разкрива единението на човека с Бога. Чрез силата на Неговата благодат, проявена в трансформацията на характера, светът трябва да бъде убеден, че Бог е изпратил Своя Син като негов Изкупител. Никое друго влияние, което може да заобиколи човешката душа, няма такава сила, както влиянието на безкористния живот. Най-силният аргумент в полза на евангелието е любящ и обичан християнин. (Елън Г. Уайт, The Ministry of Healing, 1905, стр. 469, 470)

`Къде можеш лично да прогласиш посланието за вечното евангелие?`