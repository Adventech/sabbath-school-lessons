---
title:  inQuire
date:   14/04/2023
---

### inQuire

Сподели откритото през тази седмица с младежката си група. 

Сподели преживяното през тази седмица в следствие от това, което откри в библейския текст.

**Заедно обсъдете следните въпроси**:

`Как Евангелието придава смисъл и цел на нашия оскъден, краткотраен, често покварен, повреден и разочароващ живот?`

`Какво сме ние в контраст с безкрайността, която ни заобикаля?`

`„Някои ми писаха, питайки дали посланието за оправдание чрез вяра е посланието на тройната ангелска вест и аз отговорих: „Това е посланието на тройната ангелска вест, наистина“ (Елън Г. Уайт, в Review and Herald, 1 Април, 1890). Какво отношение има оправданието чрез вяра към тройната ангелска вест?`

`Кое е толкова вечно в евангелието?`

`Какъв е обхватът на провъзгласяването на вечното евангелие и защо отговорът е важен за нас и нашата мисия и призвание като църква?`

`Какво означава фактът, че адвентистите от седмия ден са в толкова много страни по света? Какво казва това за това как Бог е благославял досега нашите усилия? В същото време, как може вашата местна църква или дори вашето местно съботно училище да играе по-голяма роля в „завършването на нашата работа“?`

`Какво означава Ефесяни 1:4, че още преди „основаването на света“ сте били „избрани“ в Христос, за да имате спасение в Него? Какво прави тази истина толкова окуражаваща?`

`Какъв е вашият собствен опит да участвате в нещо по-голямо от вас? Как този опит ви помага да разберете смисъла на изучаването тази седмица?`

`Какво може да бъде по-голямо от това да бъдеш използван от Създателя на космоса, за да направиш вечна разлика във вселената?`