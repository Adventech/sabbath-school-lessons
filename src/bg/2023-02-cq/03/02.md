---
title:  Книга с разкази за благодатта
date:   09/04/2023
---

### inGest

Огради повтарящите се думи/идеи.
Подчертай важните за теб думи/идеи.
Свържи със стрелки онези думи/идеи, които се допълват.
Наизусти любимия си стих.

` `

**Книга с разкази за благодатта**

Когато повечето хора мислят за последната книга на Библията, Откровение, те не мислят за Божията благодат. Когато обмислят Божието послание за последните дни, мислите им често веднага се насочват към плашещи зверове, мистични символи и странни образи. Книгата Откровение плаши повече хора, отколкото успокоява, което е жалко, защото тя наистина е наситена с благодат и изпълнена с надежда. Дори сред страшните зверове и предупрежденията за преследване и предстоящите трудни времена, Бог все още ни дава причини да се радваме за спасението си.

Съдържанието на Откровение е изцяло насочено към Исус. Това е Неговото послание към Неговия народ и е особено приложимо към Неговата църква в последните дни. Това е изпълнено с благодат послание за нашата надежда за последното време. В цялата книга Христос е описан като закланото Агне и са обещани благословения на тези, които четат, разбират и действат според истината.

Според Откровение 1:5, 6 Исус е този, който „ни обича и ни е развързал от греховете ни чрез кръвта Си, и Който ни е направил Царство от свещеници на своя Бог и Отец“. В Христос ни е простено. Благодатта прощава нашето минало, дава сила за настоящето и надежда за нашето бъдеще. В Христос ние сме избавени от наказанието и силата на греха и един ден скоро ще бъдем избавени от присъствието на греха. Това е посланието на последната книга на Библията.

Това също е спешно послание, първо изобразено като ангел, летящ бързо в небето, носещ „вечното евангелие“. Нищо чудно тогава, че това са едни изпълнени с благодат послания, пълни с надежда и обещания за нас като съкрушени и страдащи същества! Въпреки че е лесно да се съсредоточим върху зверовете и предупрежденията за последните дни, как можем да се научим да балансираме всичко това с онова, което безспорно е най-важното послание на Откровение: саможертвената смърт на Христос за нас?

Тези послания на надежда и благодат също са историята на неизмеримата любов на Спасителя; историята на Исус, който ни обича толкова много, че би предпочел да преживее самия ад, отколкото някой от нас да бъде изгубен. Това е историята на една безгранична, непонятна, неумираща, безкрайна любов.

Бог никога не е изненадан. Той не е подчинен на променящите се ветрове на нашата земя. Както вече видяхме, Неговият план да ни избави от владението на греха не е закъсняла мисъл. Бог не се е намерил неподготвен от ужасната драма на греха, когато той надига главата си за първи път.

Изразът „вечно благовестие“ в Откровение 14:6 говори за миналото, настоящето и бъдещето. Когато Бог създава човечеството със способността да може да избира морално Той очаква, че хората ще сгрешат. След като Неговите създания имат способността да избират, те имат и способността да се бунтуват срещу Неговата любяща природа. Единственият начин да се избегне тази реалност би бил да се създадат роботизирани същества, контролирани и манипулирани от някакъв божествен космически план. Принудителната вярност е в противоречие със самата природа на Бог. Любовта изисква избор и щом на създанието е дадена силата на избор, съществува възможността то да взема грешни решения. Следователно Бог е замислил плана за спасение даже преди бунта на нашите първи родители в Едем. Както казва Елън Уайт: „Планът за нашето изкупление не беше последваща мисъл, план, формулиран след падането на Адам. Това беше „откриването на тайната, за която Бог е пазил мълчание от вечни времена“ (Римляни 16:25). Това беше разгръщане на принципите, които от вечни векове са били основата на Божия трон” (Елън Г. Уайт, Копнежът на вековете, 1898 стр. 22).

Вечното евангелие говори не само за миналото и настоящето; това е основата за бъдеще с надежда. Говори за вечен живот с Онзи, чието сърце копнее да бъде с нас завинаги.

`Как благодатта е повече от прошката? Как благодатта е повече от трансформираща сила?`

`Кои области от живота ти са свидетелство за Божията благодат?`