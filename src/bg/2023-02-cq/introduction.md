### Три космически вести

На 15 октомври 1844г., една седмица преди голямото разочарование, едно момче се ражда в благочестиво лутеранско семейство в Германия. Името му е Фридрих Ницше. Той ще стане един от най - влиятелните атеисти на модернизма. Вярвайки, че християнският бог умира на Запад, Ницше се нахвърля срещу непрекъснатото морално влияние на християнската религия, като я осмива. За Ницше модернизмът трябва да надхвърли остарелите представи за „добро и зло“. Той онагледява това си твърдение чрез един от героите в книгата си Thus Spake Zarathustrа, който заявява: „Строшете старите плочи на закона!“ (което, разбира се, се отнасяло за Десетте заповеди).

1844г. е важна и за Карл Маркс, основателят на комунизма. През същата година Маркс написва произведение, наречено „Икономически и философски ръкописи от 1844г.“, публикувано посмъртно от Съветския съюз през 1932г. Ръкописите показват ранното развитие на идеологията на Маркс, в която той описва напълно материалистична реалност, която се движи през различни икономически етапи, докато работниците по света се обединят, свалят капиталистическите си потисници и не създадат утопия на Земята.

1844г. е важна и за Чарлз Дарвин. В това, което става известно като „Есе от 1844г.“, Дарвин създава един от най - ранните изрази на своята еволюционна теория. Едва през 1859г. с публикуването на книгата за произхода на видовете Дарвин публично обнародва мнението си, че целият живот на Земята произхожда от общ прародител само чрез естествени и случайни процеси.

През 1844г., също така, се изпълнява пророчество за 2300 денонощия от Даниил 8:14. През същата година остатъците от голямото разочарование се превръщат в семена, които ще се разраснат в световно движение, чието основно послание отхвърля идеологиите на Ницше, Маркс и Дарвин.

Противно на Ницше, адвентното движение от седмия ден обявява не само, че Бог съществува, но и Неговия универсален кодекс на морала („старите плочи на закона“). Десетте заповеди остават Божият стандарт за съд.

Противно на Маркс, адвентното движение от седмия ден обявява, че големият спор между Христос и Сатана, а не материалистичният ход на историята, обяснява както историята на нашия свят до този момент, така и как нашата история ще приключи в бъдещето: не в комунистическа утопия, а в свръхестественото установяване на Божието вечно царство.

И противно на Дарвин, адвентното движение от седмия ден учи, че животът възниква не по естествен път или чрез случаен процес на мутации и естествен подбор, а от силата на Бога - Създател, който за шест дни създава живот на Земята и си почива на седмия.

Може ли да е случайно, че всички тези събития са се случили през 1844г.? Човек не бива да мисли, че това е така.

Ницше, Маркс, Дарвин - три влиятелни фигури, чиято работа е причинила непоправима вреда на човечеството. Но на фона на всички тези грешки, Бог не е оставил света без свидетел на Неговата истина, поради което сред тези разрушителни идеологии Той издига движение, което с течение на времето се превръща в Църквата на адвентистите от седмия ден. Тя прогласява Божията последна истина за жителите на Земята: посланията на трите ангела от Откровение 14 глава. Тези вести опровергават погрешните схващания, популяризирани от тези трима ужасно заблудени мъже.

В известен смисъл вестите на трите ангела са ядрото на адвентната църква. В основата си те са Евангелието, декларирано в контекста на „настоящата истина“ (2 Петрово 1:12). Точно това ще изучаваме през следващото тримесечие – вестите на трите ангела.