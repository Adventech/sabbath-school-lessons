---
title:  Прашен, смъртоносен и измамен
date:   21/05/2023
---

### inGest

Огради повтарящите се думи/идеи.
Подчертай важните за теб думи/идеи.
Свържи със стрелки онези думи/идеи, които се допълват.
Наизусти любимия си стих.

` `

**Прашен, смъртоносен и измамен**

През вековете Бог винаги е имал народ, който Му е бил верен. Откровение 12:17 описва тяхната вярност така: тези, които „пазят Божиите заповеди“, а също и „призовани, избрани и верни” (Откровение 17:14). Йоан написал книгата Откровение в края на първи век. По това време древният град Вавилон вече бил  купчина прах, унищожен преди повече от век.

В Откровение древният град Вавилон се приема като образ или символ на Вавилон в  последното време. В пророчествата на Откровение, Вавилон представлява фалшива религиозна система, която ще притежава характеристики подобни на старозаветния Вавилон, място на огромна морална поквара. Принципите, ръководещи древния Вавилон, ще бъдат основата на съвременния духовен Вавилон.

В Откровение 17:1-6 жена, облечена в пурпурно и червено, се носи сред палитрата от исторически събития възседнала червен звяр. Библията я нарича блудница. Тя се е отделила от  Исус Христос. Тук апостол Йоан ни рисува картина от думи, която показва една вероотстъпническа религиозна система, която се радва на значително влияние в света. Забележете формулировката: тази сила е такава с „които земните царе извърши блудство и жителите на земята се опиха от виното на нейното блудстване.” (Откровение 17:2). Пиянството винаги се описва в Библията като негатив, а блудството - като символ на фалшивите учения, доктрини и неморалните практики, които характеризират порочните общества.

Падналата църква има международен обхват, оказвайки влияние върху хората навсякъде по света с нейните измами. Сатана е разгневен, че евангелието ще бъде проповядвано на всяка „нация, племе, език и народ” (Откровение 14:6) и че това „евангелие на царството ще бъде проповядвано на всички по света” (Матей 24:14), така че той използва всяка възможна измама, за да плени умовете на „жителите на земята“ (Откровение 17:2).

Откровение 17:2 също заявява, че тя е „блудствала“ със земните царе. Блудството в този контекст означава незаконен съюз – падналата църква се обединява с държавната власт. Истинската църква е обединена с Исус Христос. Падналата църква гледа към политически лидери на земята за сила и авторитет. Тя се стреми държавата да налага нейните закони, вместо да черпи силата си от Исус за свой пример. 

Откровение 17:2 продължава своето драматично описание: „земните жители се опиха от виното на нейното блудстване.“ Символиката на чистия гроздов сок се използва из целия Нов завет, за да представи неопетнената, чиста кръв на Христос, пролята за нашето спасение на кръста (Матей 26:27-29). В Лука 22:20 Исус казва: „Тази чаша е новият завет в Моята кръв.” Когато чистото, ново вино на евангелието е изкривено и ученията на Божието Слово се заменят с ученията на човешките религиозни водачи, то се превръща във „виното на Вавилон” (Матей 15:9).

Забележете също, че Бог призовава народа Си да излязат от Вавилон. С други думи, колкото и корумпирана и зла да е системата, нейният обхват е толкова широк, че обхваща, макар и само за известно време, Неговия верен народ, както са наречени те в Откровение 18:4. И все пак идва времето, когато Бог ще ги призове да излязат от тази покварена и зла система, която ще падне поради своето покварено и зло естество. Тя се описва като „обиталище на демони“ и „клетка за всяка нечиста и омразна птица“ (Откровение 18:2).

`Щом ръководителите и обикновените хора се влияят отрицателно от тази зла сила, каква е единствената ни защита? (Ефесяни 6:10–18)`

`Бог използва ли тези, които проповядват тройната ангелска вест, за да извика тези, които нарича “моят Народ”, да излязат от Вавилон?`