---
title:  Кой е Вавилон?
date:   22/05/2023
---

### inTerpret

`Какви специални послания носи Откровение 17?`

`Кои части от него са трудни?`

`Какви въпроси възникват в теб?`

`Кои са библейските  принципи, които откриваш в текста?`

`В коя област от живота си можеш да приложиш библейския текст?`

**Кой е Вавилон?**

Както видяхме, Откровение 17 описва вероотстъпническа религиозна система, която вплита  много от ученията на старозаветния Вавилон в християнството. За да разберем по-добре естеството на тази древна цивилизация „трябва да се върнем към нейното първо споменаване в Библията в Битие. Всичко започна в равнината на земята Сенаар, регион в южната част на Месопотамия, днес Южен Ирак, наречена Вавилония. Именно там се намира Кулата на Вавилон, символ на човешката самодостатъчност, самосъхранение и независимост от Бог (Битие 11:1–4) ( Анхел Мануел Родригес -„Закриването на космическия конфликт: ролята на тройната ангелска вест“).

Вавилонската кула е построена в пряко нарушение на Божието Слово. Хората построили този паметник за своя собствена слава и затова Бог разбъркал езиците им. В Битие пише следното: „Затова той се наименува Вавилон, защото там Господ разбърка езика на цялата земя” (Битие 11:9). „Вавилон“ означава „объркване“. Тази система е толкова зла, че е изобразена като „опиянена от кръвта на светиите и с кръвта на мъчениците на Исус” (Откровение 17:6) – ужасяващи образи на това колко е покварен Вавилон (Исая 49:26).

По същество, духовният Вавилон представлява религия основана на човешки учения, човешки идеи и подкрепена от човешки традиции. Това е вид човешка религия, изградена от човешки религиозни водачи, които може да и са гении, но тя стои в пряка опозиция на силата на евангелието и църквата, построена от Исус – църква, изградена върху любов, а не върху насилие.

Книгата Откровение описва тези две противоположни религиозни системи. Първата разкрива пълно доверие в Исус и цялостна зависимост от Неговото Слово. Втората разкрива доверие в човешкия авторитет и зависимост от човешки религиозни учители. Едната вяра е христоцентрична, изградена върху пълната зависимост от Христовата благодат, жертва и изкупление, които са нужни за спасение, докато другата е един хуманистичен подход към вярата, който ни предлага църковните традиции наместо пълната зависимост от Христос за нашето спасение.

Йеремия 50 и 51 предсказват унищожението на Вавилон от мидяните и персите. Една от причините за гибелта на Вавилон е тяхното идолопоклонство. Вавилонците вярвали, че идолите били божества. Във вавилонската религия ритуалното поклонение и грижата полагана за тези статуите се смятали за свещени, тъй като според тях боговете живеели едновременно в своите статуи и в природните стихии, които въплъщавали. Ограбването или унищожаването на идоли се смятало за загуба на божественото покровителство, илюстрирано от историята на халдейския принц Мардук-апла-иддина II, който, по време на ново-вавилонския период, избягал в южните блата на Месопотамия със статуите на вавилонските богове, за да ги спаси от армиите на Сенахериб от Асирия (Джейн Р. Макинтош, Древна Месопотамия: Нови перспективи). Пророците на Библията противопоставят поклонението на тези безжизнени идоли с Бога Създател - едновременно жив и живо творящ (Йеремия 51:15, 16, 19).

Въпреки че духовното идолопоклонство на Вавилон има по дълбока проблематика от простото поклонение пред идоли изработени от дърво и камък, древния  Вавилон е уместен образ на духовният Вавилон, тъй като идолите участват и в двата вида богослужения. Използването на идоли като обекти на поклонение или „почитането им“ е явно нарушение на втората заповед, не само защото Библията решително ни заповядва да не се занимаваме с поклонение на идоли, но и защото ограничава способността на Светият Дух да внушава в умовете ни вечни неща и свежда величието на Бога до една безжизнена статуя. Тези изображения са въведени в християнството през четвърти век, за да го направят по-приемливо за езическото население. За съжаление, на тези изображения често се отдават светостта и почита, които принадлежат само на Бог, което прави цялото нещо духовно унизително.

`Как можем да се предпазим от изкусните влияния на Вавилон, като например, че сме склонни да разчитаме на себе си, а не изцяло на Бог?`