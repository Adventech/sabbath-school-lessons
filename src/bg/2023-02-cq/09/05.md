---
title:  Призив за посвещение
date:   24/05/2023
---

### inVitе

Разгледай Откровение 17 отново и открий Исус в него.

`Как преоткриваш Исус тук?`

`Какво ти казва Исус чрез този текст?`

`Какъв е твоят отговор на този призив на Исус? Помоли се.`

**Призив за посвещение**

Вестта на Откровението е спешен призив за посвещение, обобщен в символиката на две жени. Въпреки че понякога може да изглежда, че Божиите хора са победени в космическото война между истината и лъжата, Бог обещава, че църквата Му ще триумфира в края на времето.

Христос е здравата основа, върху която е изградена Неговата църква. Тя е основава на ученията в Неговото Слово и се ръководи от Неговия Дух. Както видяхме, Вавилон стои в пълна противоположност - в него се коренят създадените от човека учения и традиции. Всеки религиозен лидер, който избира човешките мнения или традиции и ги поставя на мястото на разкритата в Писанията Божия воля е насърчаване на Вавилонската идеология.

В дните на древен Вавилон, църквата и държавата били едно. Когато цар Навуходоносор седял в храма, на царския си трон, се смятало, че говори от името на боговете. Вавилонският цар дори се осмелил - в бунт против истинския Бог -  да прокара универсален указ, в който заповядал на всички свои поданици да се покланят на една статуя: всичко това представлява един мощен пред-образ на това през което ще премине през последните дни верният Божи народ - онези, които отказват да се поклонят на фалшивия образ (Даниил 3).

Църковно-държавна система, духовния Вавилон, ще възникне в последните дни на земната история оглавена от духовен лидер, твърдящ че говори като Бог. Неговото слово ще бъде обявено като автентично Божие слово и заповеди му за Божии заповеди. През вековете римските папи твърдели, че стоят на мястото на Бог на земята, обобщено в енцикликата публикувана на 20 юни 1894 г., написана от папа Лъв XIII: „Ние имаме на тази земя мястото на Всемогъщия Бог.“ Еклесиастичният речник на Ферари добавя: „Папата е толкова достоен и толкова възвишен, че той не е просто човек, а по-скоро Бог и наместник на Бога.” Апостол Павел пише следното, за да изобличи този вид сила: „човекът на греха . . . се противи и се възнася над всеки, който се нарича Бог или на който се отдава поклонение, щото той седи както Бог в Божия храм, и представя себе си, че е Бог” (2 Солунци 2:3, 4). Въпреки че мнозина може да не го осъзнават, тази църковно-държавна система е в пряко противоречие с Божието Слово.

В Даниил 3 е записана историята на трима евреи от времето на древния Вавилон , на които е заповядано „да се покланят на златния образ, който Цар Навуходоносор постави” (Даниил 3:5) – тази история стои като символ, модел на това което ще се случи, когато духовният Вавилон, в последните дни, ще наложи поклонение на един фалшив „образ“ също (Откровение 13:15; 14:9, 11; 16:2; 19:20; 20:4). Колко интересно,  че тази сила е целяла да накара тримата евреи да нарушат точно втората заповед (Изход 20:4, 5), тъй като същата сила е описана на друго място така: желаеща „да промени времена и закони“ (Даниил 7:25) - тази заповед е една от двете, която тя се опитва да промени.

Коя е другата променена заповед? Четвъртата заповед разбира се, която както видяхме и предстои да видим отново, е в основата на целия въпрос за поклонението и ще заеме централно място в последната криза, когато се изправим пред въпроса дали ще се покланяме на Този който „направи небето и земята, морето и всичко, което е в тях, и си почина на седмия ден“ (Изход 20:11; Откровение 14:7), или звярът и неговия образ.

`Смятате ли, че църквата може да бъде дар от Христос, който да ни предпази от Вавилон? Ако е така, в какво се изразява това? Ако не, какво според вас трябва да се промени, за да може църквата наистина да бъде подарък за хората?`