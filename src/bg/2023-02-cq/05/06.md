---
title:  Преобразени по Неговия образ
date:   27/04/2023
---

### inSight

`Как можеш да приложиш Даниил 7 в живота си през тази седмица?`

`Какви лични решения базираш на библейското ти изследване през тази седмица?`

`Какви са практичните стъпки, които ще предприемеш?`

**Преобразени по Неговия образ**

Фактът, че избраният Божи народ е представен като стоящ пред Господ в опетнени дрехи, трябва да води всички, изповядващи Неговото име, към смирение и сериозно изследване на сърцето. Който очиства душата си чрез послушание към истината, ще мисли скромно за себе си. Колкото повече разглежда безупречния Христов характер, толкова по-силно ще бъде желанието му да бъде преобразен по Неговия образ и толкова по-малко чистота и святост ще вижда в себе си. Но макар да съзнаваме греховното си състояние, трябва да се уповаваме на Христос като наша правда, наша надежда и изкупление. Ние не можем да отговорим нищо на обвиненията на Сатана против нас. Само Христос може да ни защитава успешно. Той може да смълчи клеветника чрез аргументи, основани не нашите, а на Неговите собствени заслуги. (Елън Г. Уайт, Свидетелства към църквата, 1948, том. 5, стр. 471, 472)

Тяхната единствена надежда е Божията милост, единствената им защита – молитвата. Както Исус се молеше пред Ангела, така и образуващите църквата на остатъка, ще се молят със съкрушени сърца и твърда вяра за прощение и спасение чрез Исус, техния Адвокат. Те съзнават напълно греховността на живота си, признават напълно своята слабост и недостойнство, гледайки в себе си, са готови да се отчаят. Изкусителят стои пред тях и ги обвинява, както стоеше до Исус, за да му се противопоставя. Той посочва нечистите им дрехи. Представя слабостите и безумията им, техните грехове на неблагодарност, различието им с Христос, което е безчестило техния Изкупител. .... Божият народ се е провинил в много отношения. Сатана познава греховете, в които сам е въвеждал Божиите деца и сега ги представя в най-преувеличен вид. Той заявява: „Ще допусне ли Бог да изличи мен и ангелите ми от Своето присъствие, а да възнагради онези хора, които са се провинили в същите грехове? Ти не можеш да извършиш това, о, Господи, в правдата Си. Иначе Твоят трон няма да бъде повече основан на правда и съд. Справедливостта изисква да бъде произнесена присъда срещу тези хора”. Но макар и да са съгрешили, Христовите последователи не са се отдали на властта на Лукавия. Те са отхвърлили греховете и са търсили Господ в смирение и в страдание, и Божественият Ходатай се застъпва за тях. Той, Който поради неблагодарността им е бил хулен най-много, Който познава греховете, но и разкаянието им, заявява: “Господ да те смъмри, Сатано. Аз дадох живота Си за тези души. Те са отбелязани на ръцете ми”. (Елън Г. Уайт, Свидетелства към църквата, том 5, стр. 473, 474)

По време на съда Бог ще попита тези, които се изповядват за християни, Защо твърдите, че вярвате в Сина Ми, а продължавате да престъпвате закона Ми? Кой ви позволи да потъпквате Моите закони за правда? „Ето, послушанието е по-приемливо от жертвата и покорността – от тлъстината на овни.“ (1 Царе 15:22) Благата вест в Новия завет не представлява стандарта от Стария завет, занижен, за да достигне до грешника и да го избави из сред греховете му. Бог изисква от всички Свои поданици послушание, пълно послушание на Неговите заповеди. Както винаги, Той и сега изисква съвършена праведност като единствена наша претенция за небето. Христос е Нашата надежда и Нашето убежище. Единствено Неговата правда се вменява на покорния. Нека  я приемем с вяра, за да не открие Отец нито един грях в нас. Но тези, които са престъпили свещения закон нямат правото да се позоват на тази правда. О, ако можехме да видим обхвата на спасителния план като деца, послушни на всяко Божие изискване, като вярваме, че получаваме мир с Бога чрез Исус Христос, Нашата изкупителна жертва! (Елън Г. Уайт, в Review and Herald, 21 Септември 1886г.)