---
title:  Исус е достоен
date:   26/04/2023
---

### inVitе

Разгледай Даниил 7 отново и открий Исус в него.

`Как преоткриваш Исус тук?`

`Какво ти казва Исус чрез този текст?`

`Какъв е твоят отговор на този призив на Исус? Помоли се.`

**Исус е достоен**

В Откровение 5:1-5 отново виждаме трона. Представена е книга, изписана отвън и отвътре. Тя е запечатана със свещен печат и никой на небето или на земята не е достоен, за да разтвори книгата. Небесните същества треперят. Проблемът е сериозен. Никой ангел не може да представлява човечеството в последния съд над земята. Йоан плаче, защото никой не може да разтвори книгата или дори да я погледне. Тогава един от старейшините, един от изкупените земите жители, се обръща към Йоановото сърце с думи на насърчение. Исус, Божият Агнец, е достоен да разтвори книгата.

Йоан съзира окончателния отговор на проблема с греха в Откровение 5:5. Застаряващият пророк разбира единствения начин, по който някой може да премине последния съд пред Божия престол: „Но един от старейшините ми каза: „Недей да плачеш: ето, лъвът, който е от Юдовото племе, който е Давидовият корен, победи, за да разгъне книгата ... И видях … Агнец, като заклан” (Откровение 5:5,6).

В Откровение 5:8-12 Исус, Божият Агнец, Който жертва Своя живот за спасението на цялото човечество, взима книгата на съда и я разтваря. Цялото небе отправя възторжена възхвала, защото Неговата победа над изкушенията на Сатана, Неговата смърт на Голгота, Негово възкресение, и Неговото служене като първосвещеник осигуряват спасение за всеки, който с вяра приема Неговата благодат. Съдът е една изключително добра новина за Божия народ. Той провъзгласява края на господството на греха и избавлението на Божия народ.

Исус ни представлява в съда. Неговия съвършен праведен живот ни покрива. Неговата правда работи в нас и ни обновява. Неговата благодат ни опрощава, преобразява и ни дава сили да живеем богоугоден живот. Нима нещо може да бъде по-насърчително от това?

Няма от какво да се страхуваме. Не сме сами в съда и силите на злото са напълно победени. Съдът решава в „полза“ на Божия народ (Даниил 7:22). Целта на съда е не да открие колко сме лоши, а да разкрие колко добър е Бог.

Помисли над чудните думи на Павел в Евреи 7:25, къде се говори за Исус като наш първосвещеник, че „затова и може съвършено да спасява тези, които идват при Бога чрез Него”. Съвършено да спасява. Гръцката дума за „съвършено“ означава „напълно, изцяло, абсолютно“. Исус е Този, Който ни спасява; нашата задача е да се предадем на Него, да предявим Неговата победа за наша. Нашето доверие трябва да е в Него, а не в нас самите. 

`Как Исус като наш заместник е единствената ни надежда за спасение?`