---
title:  Опитът на победата
date:   05/04/2023
---

#### inVitе

Разгледай Откровение 14:14–20 отново и открий Исус в него.

`Как преоткриваш Исус тук?`

`Какво ти казва Исус чрез този текст?`

`Какъв е твоят отговор на този призив на Исус? Помоли се.`

**Опитът на победата**

Йоан описва Исус като „Човешкия Син, който има на главата Си златен венец и в ръката Си остър сърп“ (Откровение 14:14). Думата за „корона“ е стефанос, корона на победител. Когато атлет спечели важно състезание, той получава стефанос, корона на честта, славата, победата.

Исус е носил венец от тръни, символизиращ срам и подигравка. Бил е презрян и отхвърлен от хората. Бил е хулен, осмиван, оплюван и бит с камшик. Но сега Той носи корона на славата и идва отново, този път като Цар на царете и Господ на господарите.

В Откровение 14:15 ангелът идва от Божието присъствие в славата на храма и казва: „Време е. Реколтата е напълно узряла. С други думи, „Иди, вземи децата си и ги доведи у дома.“

Исус многократно използва илюстрации от селското стопанство в Новия Завет. На няколко пъти Той използва символиката на зреещата реколта, за да илюстрира растежа на семето на Евангелието в живота на Неговия народ.

„Поникването на семето представлява началото на духовния живот, а развитието на растението е красива фигура на християнския растеж. Както в природата, така и в благодатта не може да има живот без растеж. Растението или трябва да расте, или да умре. Както неговият растеж е тих и незабележим, но непрекъснат, така е и развитието на християнския живот. На всеки етап от развитието животът ни може да бъде съвършен; но ако Божията цел за нас бъде изпълнена, ще има непрекъснат напредък. Освещението е дело за цял живот. Тъй като възможностите ни се умножават, нашият опит ще се разшири и знанията ни ще се увеличат” (Елън Г. Уайт, Christ’s Object Lessons, 1900, 1941, стр. 65, 66).

Неусетно, почти незабелязано в началото, нашите характери и личности се променят въз основа на семената, които сеем в умовете си. Посейте добри семена и ще дадете добри плодове. Посейте злите семена на този свят и ще произведете плода на този свят във вашия характер. Ако сеем безразличие към Бог и Неговите духовни ценности и приоритети, ние жънем плодовете на безразличието: апатия, духовно самодоволство и разочарование в нашия духовен живот. Ето защо тези, които си мислят “добре, аз знам, че един ден ще дойде окончателното преследване – „белегът на звяра“ и така нататък, но аз ще се справя, когато стане”, избират много опасен път. Бог ни призовава сега, в този момент, да предадем живота си на Него. Колкото по-дълго човек отлага да отговори на Светия Дух, толкова повече закоравява душата му към подтиците на Бог и толкова по-податлива става на падане и вяра в лъжите на лукавия.

Узряването на златното зърно представлява всички онези, които са преобразени чрез благодат, мотивирани от любов и живеещи послушен живот за славата на Христовото име. Техните сърца са едно със сърцето на Исус и всичко, което искат, е това, което Той иска.

`В каква траектория растеш? Откъде знаеш?`

`Как можем да преживеем победата на Исус сега?`