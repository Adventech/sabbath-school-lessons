---
title:  Съдбоносна жътва
date:   02/04/2023
---

#### inGest

Огради повтарящите се думи/идеи.
Подчертай важните за теб думи/идеи.
Свържи със стрелки онези думи/идеи, които се допълват.
Наизусти любимия си стих.

` `

**Съдбоносна жътва**

Откровение 14 глава е последното послание на Исус за милост към един паднал и непокорен свят, който от около 6,000 години е потънал в грях и зло. Посланието на Откровение за Христовата праведност, което ни избавя от осъждането на греха, както и от хватката на греха в живота ни, ще ехти по цялата земя.

Обещанието на Исус, че “това Евангелие на Божието царство ще бъде проповядвано по целия свят”, дадено в Матей 24:14, намира окончателното си изпълнение в посланието на Христос от последните дни, в Откровение 14:6, където се казва, че евангелието е провъзгласено на “всеки народ и род, език и племе”.

Три пъти в Откровение 22 глава Исус казва, че Той идва скоро (Откровение 22:7, 12, 20). В контекста на Неговото скорошно завръщане нашият Господ добавя: “Нека престъпникът върши още престъпления, нека нечистият още се скверни, нека праведният върши още правда и нека посветените на Бога се стремят към святост“ (Откровение 22:11). Откровението се придвижва към една славна кулминация, където всеки човек е доведен да реши за или против Христос.

Разбира се, всеки ден, чрез нашите избори дори в така наречените малки неща, ние избираме или за, или против Исус. Малко вероятно е някой, който в настоящето постоянно прави грешни избори в живота си, внезапно в крайната криза да застане на страната на Исус, особено когато силите на целия зъл свят е срещу него/нея. Сега, днес и всеки ден трябва да избираме да бъдем верни на Христос и на Неговите заповеди. „Защото това е любовта към Бога, да пазим Неговите заповеди“ (1 Йоаново 5:3). Както е казала Елън Г. Уайт: „Исус не променя характера си при Своето идване. Работата по трансформацията трябва да се извърши сега. Ежедневният ни живот определя нашата съдба” (Събития от последните дни, 1992, стр. 295).

В Откровение 14 има две реколти. Реколтата от златно зърно представлява праведните, а реколтата от кърваво грозде представлява неправедните или изгубените. И двете реколти са напълно узрели. Всяко посято семе е напълно узряло.

“И друг ангел излезе от мястото на жертвеника. Той имаше власт над огъня” (Откровение 14:18). Ето го ангелът, който командва огъня на Божия последен съд. Реколтата е узряла. Грехът е достигнал своите граници. Бунтът е преминал границата на Божията милост. Колкото и зли и лоши да са били нещата, ще стане още по-лошо, преди всичко да свърши. Нашият любящ Бог е направил всичко възможно за нас, което включва принасянето на Себе Си на кръста като жертва за нашия грях. “Бог заради нас натовари с целия грях Този, Който не знаеше какво е грях, за да получим чрез Него оправдаване пред Бога.” (2 Коринтяни 5:21; Галатяни 3:13)

Какво повече можеше да направи Бог отвъд този кръст? Няма нищо повече, което благодатта може да направи, за да изкупи онези, които многократно са отхвърляли Светия Дух.

Ето неотложното пророческо послание от Откровение 14: Всяко семе е отишло за жътва. Зърното е напълно узряло  гроздето е напълно узряло. Божият народ разкрива Неговия образ на благодат, състрадание, милост и любов пред вселената. Последователите на лукавия разкриват алчност, похот, ревност и омраза. Характерът на Исус е разкрит в едната група, а характерът на Сатана в другата.

Вселената ще види в Божия народ откровение за праведност, на което може би никое поколение преди това не е било свидетел. За разлика от праведността на Христос, разкрита в Неговия народ, вселената ще види пълните резултати от бунта срещу Бог. Нечестието, злото, грехът и беззаконието ще бъдат напълно видими пред хората и ангелите. Контрастът между доброто и злото, правилното и грешното, подчинението и непокорството ще бъде очевиден за цялата вселена, както за хората, така и за ангелите.

`Как Бог оформя нашите характери? Какви средства използва Той, за да ни помогне да растем в благодат? Какво можем да направим, за да позволим на Светия Дух да ни трансформира в пълнота, за да бъдем повече като Исус?`

`Колко добре можете да различите контраста между доброто и злото? Защо е важно да го правим? (Виж Евреи 5:14)`