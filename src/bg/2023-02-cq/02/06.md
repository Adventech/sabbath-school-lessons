---
title:  Съдбата на характера
date:   06/04/2023
---

#### inSight

`Как можеш да приложиш Откровение 14:14–20 в живота си през тази седмица?`

`Какви лични решения базираш на библейското ти изследване през тази седмица?`

`Какви са практичните стъпки, които ще предприемеш?`

**Съдбата на характера**

Според законите на Бога в природата следствието следва причината с неизменна сигурност. Жътвата свидетелства за сеитбата. Тук не се толерират преструвки. Хората могат да измамят ближните си и да получат похвала и компенсация за нещо, което не са извършили. Но в природата не може да има измама. Върху неверния земеделец реколтата издава присъда на осъждане. И в най-висш смисъл това е вярно и в духовната сфера. Злото успява на външен вид, но не и в действителност. Детето, което отсъства от училище, младежът, който е мързелив в обучението си, чиновникът или чиракът, който не успява да служи на интересите на своя работодател, човекът във всеки бизнес или професия, който не е верен на най-висшите си отговорности, може да се ласкае, че докато грешката е скрита, той печели предимство. Но не е така; той мами себе си. Жътвата на живота е характерът и той определя съдбата, както за този, така и за бъдещия живот.

Жътвата е възпроизвеждане на засятото семе. Всяко семе дава плод според вида си. Така е и с чертите на характера, които ценим. Егоизмът, самолюбието, самоуважението, самоугаждането се самовъзпроизвеждат и краят е нещастие и разруха. „Който сее за плътта си, от плътта ще пожъне тление; а който сее за Духа, от Духа ще пожъне вечен живот.” (Галатяни 6:8). Любовта, съчувствието и добротата дават плод на благословения, реколта, която е непреходна.

При жътвата семето се умножава. Едно житно зърно, увеличено чрез многократни сеитби, би покрило цяла земя със златни снопи. Толкова широко може да бъде влиянието на един единствен живот, дори на едно действие. (Елън Г. Уайт, Образование, 1903, стр. 108, 109.)

Според законите на Бога в природата следствието следва причината с безпогрешна сигурност. Жътвата ще свидетелства каква е била сеитбата. Мързеливият работник е осъден от работата си. Жътвата свидетелства против него. Така и в духовните неща: верността на всеки работник се измерва с резултатите от работата му. Характерът на работата му, независимо дали е усърдна или ленива, се разкрива от жътвата. Така се решава съдбата му за вечността.

Всяко засято семе дава реколта от своя вид. Така е и в човешкия живот. Ние всички трябва да посеем семената на състрадание, съчувствие и любов; защото ние ще пожънем това, което посеем. Всяка характеристика на егоизъм, самолюбие, самоуважение, всеки акт на самоугаждане ще донесе подобна жътва. Който живее за себе си, сее за плътта и от плътта ще пожъне тление. (Елън Г. Уайт, Christ Object Lessons, стр. 84)

Закон както на интелектуалното, така и на духовното естество е, че като гледаме, ние се променяме. Умът постепенно се адаптира към темите, върху които му е позволено да се спира. Той се асимилира с това, което е свикнал да обича и почита. Човек никога няма да се издигне по-високо от стандарта си за чистота, доброта или истина. Ако Аз-ът е неговият най-възвишен идеал, той никога няма да постигне нещо по-възвишено. По-скоро той постоянно ще потъва все по-надолу. Само Божията благодат има силата да въздигне човека. Оставен на себе си, курсът му неизбежно трябва да бъде надолу. (Елън Г. Уайт, Великата борба, 1911, стр. 555)

Ако сте се отчуждили и не сте успели да бъдете библейски християни, обърнете се; защото характерът, който носите в изпитателното време, ще бъде характерът, който ще имате при идването на Христос. Ако искате да бъдете светец на небето, първо трябва да бъдете светец на земята. Чертите на характера, които цените в живота, няма да бъдат променени от смъртта или от възкресението. Ще излезете от гроба със същото разположение, което сте проявявали в дома си и в обществото. Исус не променя характера си при Своето идване. Работата по трансформацията трябва да се извърши сега. Ежедневието ни определя съдбата ни. (Елън Г. Уайт, Адвентен дом, 1952, стр. 16)