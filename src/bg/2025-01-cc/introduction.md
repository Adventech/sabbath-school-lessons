### Въплъщението

#### Съботно-училищни уроци за юноши

**Година Б, Тримесечие 1**

**За уроците**

Целта на Cornerstone Connections е да ви отведе до Библията, за да видите голямата история за Бог и хората. Тази голяма история продължава от първото поколение в Едем до вашето поколение днес. Става въпрос за живота на хората, докато Богът на Вселената взаимодейства с тях.

Ако търсите слово от Бог, което е истинско, Cornerstone Connections улавя посланието на Писанието и ви предизвиква да направите връзките с вашия реален живот.

Божието Слово е не само истинско; здраво е като скала. За първото поколение, което чува Божия глас в градината, както и за последната група, застанала пред Христос при Второто пришествие, Божието Слово е било и продължава да бъде надеждно. Словото от Бог идва при нас чрез историите на хора, които са се срещнали с Него и са взели решение или да Го последват, или да си тръгнат.

Real. Solid. Stories. Истински дълбоки истории.

Ще намирате по една такава в частта "В историята" във всеки урок. "Извън историята" ще ви насочи към възможности, чрез които да търсите истината, която да приложите в живота си. Във всеки от уроците ще намерите следните части:

• "Какво мислите?" - умствена дейност, с която да подготвите ума и сърцето си за историята, която следва. Всеки път, когато се доближите до библейска история, вие стигате до нея в контекста на реалността, в която живеете всеки ден.

• "Знаехте ли, че?" - кратка статистика или определение, което навлиза малко по- дълбоко в историята или просто предоставя някои полезни факти, които да включите в урока.

• "Ключов текст" - стих, който посочва ключова концепция от историята. Освен това е чудесно място да намерите стихове, които можете да запомните за по-късно.

• "Важни стихове" - няколко други стиха от Писанието, които подчертават ключови концепции от урока. Може да видите връзките между тях и библейската история, както и собствения си живот.

• "Фенерче" - кратка моментна снимка на приноса на Елън Уайт в историята. Тези проблясъци, които хвърлят светлина върху библейския пасаж, също ще ви дадат представа за това, което ви очаква в предложеното седмично четиво от нейния вдъхновен коментар върху историите.

• "Задълбочено изучаване" - един или два цитата, които ще осигурят по-дълбоко вникване в централното послание на урока.

• "Връзка с живота" - наръчникът, чрез който да направите истините за Бог от историята ваши собствени.

Изучавайте библейския урок през седмицата, като се подготвяте за съботното училище. В събота ще имате възможност да прегледате, обсъдите и разработите наученото с други хора от съботно-училищната ви група.

Всеки ден от седмицата можете да изследвате един от разделите на урока, да го свържете с реалността, в която живеете, и да направите посланието от Божието Слово лично ваше.