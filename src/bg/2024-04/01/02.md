---
title:  Сватбата в Кана
date:   29/09/2024
---

`Прочетете Йоан 2:1-11. Какво знамение извършва Исус в Кана и как това помага на учениците Му да започнат да вярват в Него?`

Когато виждат Исус да извършва чудото, при което превръща водата във вино, това помага на учениците да вземат решение да Го последват. То не би могло да е нещо друго освен могъщо знамение, посочващо, че е изпратен от Бога, нали? Сигурно още не са били готови да разберат, че Той е Бог.

Мойсей е водил израилтяните и ги е извел от Египет с много „знамения и чудеса“ (Второзаконие 6:22; 26:8). Него е използвал Бог, за да освободи Израил от египтяните. Той, в известен смисъл, е бил техният „спасител“.

Чрез Мойсей Бог пророкува, че ще дойде пророк като него. И Израил трябва да Го слуша (Второзаконие 18:15; Матей 17:5; Деяния 7:37). Този „пророк“ е Исус и в Йоан, 2 глава извършва първото Си знамение, което сочи назад към избавлението на израилтяните от Египет.

Река Нил е била ключов източник на блага и божество за египтяните. Една от язвите е била насочена към реката – превръщането на водите в кръв. В Кана Исус извършва подобно чудо, но вместо да превърне водата в кръв, я превръща във вино.

Водата идва от шест делви, използвани за очистване в юдейските ритуали, което свързва чудото още по-тясно с библейската тема за спасението. Като разказва случката с превръщането на водата във вино и така ни връща към Изхода, Йоан посочва Исус като нашия Избавител.

Какво мисли настойникът на тържеството за неферментиралото вино, осигурено от Исус? Той наистина се изненадва от качеството на питието и тъй като не знае за извършеното от Христос чудо, си мисли, че са задържали най-доброто вино за накрая.

Гръцката дума oinos се употребява както за пресен, така и за ферментирал гроздов сок (Адвентен библейски речник, с. 1177 – англ. изд.). Елън Уайт заявява, че сокът, създаден чрез чудото, не е бил алкохолен (Копнежът на вековете. Гл. „Сватбеното тържество“). Несъмнено хората, които са разбрали какво се е случило, са били удивени.

`По какви причини следваш Исус? Имаме много основания за това, нали?`