---
title:  Твърди сърца
date:   02/10/2024
---

Знаменията и чудесата сами по себе си не доказват, че нещо е от Бога. Но от друга страна, когато са от Бога, е опасно да ги отричаме.

`Прочетете Йоан 5:10-16. Какви поуки можем да извлечем от необяснимата твърдост на сърцата на религиозните водачи по отношение на Исус и на чудото, което Той току-що е извършил?`

Когато Исус се разкрива пред изцеления мъж, последният веднага казва на религиозните водачи, че го е излекувал Христос. Бихме си помислили, че те веднага ще прославят Бога, но вместо това те „гонеха Исус, защото вършеше тези неща в събота“ (Йоан 5:16).

В събота се е допускало лечение само на спешни случаи. Този мъж е бил инвалид от 38 години, затова изцелението му едва ли е било спешен случай. Защо тогава е било необходимо да взема постелката си? Човек би си помислил, че някой, който има силата от Бога да извърши такова чудо, също ще знае дали е допустимо да се носи постелка до дома в съботен ден. Явно е, че Исус се опитва да ги насочи към по-задълбочено разбиране на библейските истини, отвъд създадените от хората правила и постановления, които в някои случаи задушават истинската вяра.

`Какво ни учат тези разкази за духовното закоравяване, до което могат да стигнат някои хора, независимо от доказателствата? Йоан 9:1-16; Марк 3:22,23; Матей 12:9-14`

Как е възможно тези религиозни водачи да бъдат толкова заслепени? Вероятният отговор е, че е така заради покварените им сърца, фалшивото вярване, че Месия ще ги избави от Рим веднага, властолюбието и непредаденото на Бога сърце. Всичко това ги кара да отхвърлят истината, която стои точно пред очите им.

`Прочетете Йоан 5:38-42. За какво предупреждава Исус? Какво можем да научим от тези думи? Какво в нас би могло да ни заслепява за истините, които трябва да научим и да приложим в живота си?`