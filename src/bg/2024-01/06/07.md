---
title: Разширено изучаване
date: 09/02/2024
---

Прочетете главата „Блаженствата“ от кн. „Мисли от планината на благословението“ на Елън Уайт.

Псалмите са протест срещу човешкото безразличие към несправедливостта; те са отказ да се приеме злото. Мотивирани са не от желание за отмъщение, а от ревност да се прослави Божието име.Следователно за праведните е подходящо да се радват, когато видят Божието отмъщение спрямо злото, защото по този начин Божието име и Неговата справедливост биват възстановени в света ( Псалми 58:10,11 ). Псалмите задължават хората да надигнат глас срещу злото и да търсят идването на Божието царство в неговата пълнота. В тях ни е дадена увереност в божествената утеха и освобождение. Господ ще се възправи!

„Когато ви хулят и ви гонят – казва Исус – радвайте се и веселете се.” Той посочва на Своите слушатели като „пример на злострадание и на твърдост" ( Яков 5:10 ) пророците, които бяха говорили в Господнето име. Авел, първият християнин от Адамовите деца, умира като мъченик. Енох „ходеше по Бога”, но светът не го разбра. Присмиват се на Ной и го мислят за фанатик и фантазьор. „Други пък са подложени на присмехи и бичувания, а още и окови, и тъмници.” „А други бяха мъчени, защото, за да получат по-добро възкресение, не приемаха да бъдат избавени” ( Евреи 11:36,35 )“ (Уайт, Е. Мисли от планината на благословението. Стр. 33 – англ. изд.)

**Въпроси за разискване**

`Тъй като болезненото осъзнаване на злото в света може да накара човек да се запита дали Господ наистина царува, как можем да изградим непоклатима вяра, която да устои дори при изкушение? Тоест върху какво трябва да се фокусираме, за да съхраним вярата си в Божията любов, доброта и сила? Какво следва да ни каже Кръстът за Бога и за Неговия характер?`

`Защо е важно да не разчитаме на човешки средства (водачи, институции и социални движения) като върховна мъдрост и решение за справедливост в света, а да разчитаме единствено на Божието Слово и съд?`

`Какви са практичните последици от истината, че светилището е мястото на божествения съд?`

`Как бихме могли да си обясним острия език на някои псалми? Как този език ни помага да надникнем в човешкото естество на техните автори?`

Тази събота, 10.02.2024 г. , ще се молим за църкви „Трявна“ и „Тутракан“ с групата в с. Попина .