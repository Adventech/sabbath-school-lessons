---
title: Сега ще стана
date: 03/02/2024
---

### За изучаване през седмицата
Псалми 18:3-18; Псалми 41:1-3; Второзаконие 15:7-11; Псалом 82; Псалми 96:6-10; Псалми 99:1-4; Римляни 8:4.

> <p>Стих за запаметяване</p>
> „Заради насилието над потиснатите, заради въздишките на угнетените сега ще стана, казва Господ, ще дам закрила на онзи, който я търси “ (Псалми 12:6 – нов превод от ориг. езици).

Нашият век не е единственият, в който бушуват злото, несправедливостта и потисничеството.Псалмистите също са живели в такова време. Следователно освен всичко друго Псалмите са и израз на Божието негодувание срещу насилието и потисничеството в света, в нашия свят, както и този на псалмистите.

Да, Господ е дълготърпелив и сдържа гнева Си в Своето голямо търпение, като не иска никой да погине, но да се покае и да промени пътищата си ( 2 Петър 3:9-15 ). И въпреки че Божието подходящо време за Неговата намеса невинаги съвпада с човешките очаквания, наближава денят на Божия съд ( Псалми 96:13; Псалми 98:9 ). Просто докато настъпи този ден, ние трябва да се доверим на Бога и на Неговите обещания.

Само Създателят, Чийто престол е основан на правда и правосъдие ( Псалми 89:14; Псалми 97:2 ), може да осигури, със Своя суверен съд, стабилност и благоденствие на света. Двойният аспект на божествения съд включва освобождение на потиснатите и заличаване на нечестивите ( Псалми 7:6-17 ).

Това ни е обещано и то наистина ще дойде един ден – но в Божието време, не в нашето – възглед, който псалмистът подчертава.