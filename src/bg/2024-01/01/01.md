---
title: Как да четем Псалмите
date: 30/12/2023
---

### За изучаване през седмицата
1 Летописи 16:7; Неемия 12:8; Псалми 25:1-5; Псалми 33:1-3; Римляни 8:26,27; Псалми 82:8; Псалми 121:7.

> <p>Стих за запаметяване</p>
> „ Исус им каза: Тези са думите, които ви говорих, когато бях още с вас, че трябва да се изпълни всичко, което е писано за Мене в Моисеевия закон, в пророците и в псалмите. Тогава им отвори ума, за да разберат Писанията “ (Лука 24:44,45).

Псалмите са били молитвеник и сборник с химни както за евреи, така и за християни през вековете.И въпреки че псалмите са предимно собствените думи на псалмистите, отправени към Бога, те не произхождат от смъртните хора, а от самия Бог, вдъхновил техните мисли.

Наистина Господ ги вдъхновява да запишат това, което е записано и както в цялото Писание ( 2 Петър 1:21 ), Бог в Псалмите ни говори чрез Своите служители и чрез Духа Си. Исус, апостолите и авторите на Новия Завет цитират Псалмите и ги наричат „Писанието“ ( Марк 12:10; Йоан 10:34,35; Йоан 13:18 ). Те със сигурност са също толкова Божие Слово, както и книгите „Битие“ и „Римляни“.

Псалмите са написани на еврейски поетичен език от различни автори в древния Израил и така отразяват техния конкретен свят, колкото и универсални да са собствените им послания. Приемането на Псалмите като Божие Слово и обръщането на голямо внимание на поетичните им характеристики, както и на техния исторически, теологичен и литургичен контекст, е от основно значение за разбирането на техните вести, достигащи през хилядолетията до нашето време днес.