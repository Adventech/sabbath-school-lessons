---
title: Да пеем песента Господна в чужда земя
date: 27/01/2024
---

### За изучаване през седмицата
Псалми 79:5-13; Псалми 88:3-12; Псалми 69:1-3; Псалми 22:1; Псалом 77; Псалми 73:1-20; 1 Петър 1:17.

> <p>Стих за запаметяване</p>
> „ Как да пеем песента Господна в чужда земя? “ (Псалми 137:4).

Не е нужно да навлизаме дълбоко в „Книгата на псалмите“, за да открием, че тези псалми са произнесени в един несъвършен свят, свят на грях, зло, страдание и смърт. Установеното творение, управлявано от суверенния Господ и Неговите праведни закони, е постоянно заплашено от зло. Докато грехът покварява света все повече и повече, земята от ден на ден се превръща в „чужда земя“ за Божия народ. Тази реалност предизвиква съзнанието на псалмиста: Как да живее живот на вяра в чужда земя?

Както вече видяхме, псалмистите признават Божието суверенно управление и сила, както и Неговите праведни съдби. Те знаят, че Бог е вечното и неизменно убежище и помощ във време на напасти. Поради тази причина понякога са объркани (а кой ли не е?) от очевидното отсъствие на Бога и разрастването на злото пред лицето на суверенния и добър Господ. Парадоксалната природа на псалмите като молитви се проявява в отговорите на псалмистите към привидното мълчание на Бога. С други думи, те не приемат безучастно възприятието за отсъствие на Бога, както и за Божието присъствие.