---
title: Господ царува
date: 13/01/2024
---

### За изучаване през седмицата
Псалом 8; Псалом 100; Псалом 97; Псалом 75; Псалми 105:7-10; Галатяни 3:26-29; Псалми 25:10.

> <p>Стих за запаметяване</p>
> „ Господ  царува; облечен е с величие; облечен е  Господ  и опасан с мощ; също и вселената е утвърдена така, че да не може да се поклати “ (Псалми 93:1).

Псалмите непоклатимо поддържат основополагащото вярване в Божието суверенно царуване.Господ е създал и поддържа всичко, сътворено от Него. Той е суверенният Цар над целия свят и управлява света със справедливост и праведност. Неговите закони и наредби са добри и носят живот на тези, които ги спазват. Господ е справедлив Съдия, Който гарантира, че светът остава добре подреден, и прави това, като възнаграждава праведните и наказва нечестивите, но според Своето време, а не според нашето.

Божият завет с Израил играе специална роля в сигурността на света, защото възвестява Господното спасение. Господ приема Израил като Свое ценно притежание, правейки именно Израил отсред всички племена Свой народ. Господ е верен на завета Си и продължава да се грижи за стадото Си въпреки тяхната невярност и понякога открития им бунт.

Така суверенното управление на Бога прави света здраво установен и сигурен. Псалмистите искат читателят да разбере тази ключова истина. С такъв мироглед като тяхна пътеводна светлина те се стремят да благоуспяват и да служат на Бога с непоколебима преданост.