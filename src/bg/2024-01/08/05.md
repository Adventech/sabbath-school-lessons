---
title: Измамливостта на нечестивия път
date: 21/02/2024
---

`Прочетете Псалом 141 . За какво се моли псалмистът?`

Псалом 141 е молитва за защита от изкушения отвътре и отвън. Псалмистът не само е застрашен от плановете на нечестивите ( Псалми 141:9,10 ), но също така е изкушен да постъпва като тях. Първото слабо място е самоконтролът в речта и псалмистът се моли Господ да пази вратата на устните му ( Псалми 141:3 ). Това описание намеква за стражата при градските порти, които в библейски времена са защитавали града.

Изкушението е също дали Божието дете ще се подчини на съвета на праведните, или ще бъде подмаменено от деликатесите на нечестивите ( Псалми 141:4,5 ). Псалмистът представя сърцето си като основна заплаха, защото там се случва истинската битка. Само непрестанната молитва на пълно доверие и преданост към Бога може да спаси Божието дете от изкушение ( Псалми 141:2 ).

`Прочетете Псалми 1:1 и Псалми 141:4 . Как тук е описан прогресиращият и коварен характер на изкушението?`

Псалми 141:4 описва прогресивното естество на изкушението. Първо, сърцето е склонно към злото.Второ, практикува зли дела (значението на еврейски подчертава повтарящия се характер на действието).Трето, сърцето яде от деликатесите на нечестивите, а именно приема техните зли практики като нещо желателно.

По същия начин в Псалми 1:1 изкушението идва, за да попречи на Божието дете да върви в Господния път, като го кара да ходи с нечестивите, да стои на пътя на грешните и накрая да седи с присмивателите. Нечестиви, грешни и присмиватели: ние не трябва да бъдем като тях или да им позволяваме да ни отдалечат от Господа.

Псалмите описват прогресивния, примамлив и хитър характер на изкушението, което подчертава факта, че само пълната зависимост от Бога може да осигури победата. Псалмите подчертават важността на думите, които човек говори и слуша всред изкушението. Краят както на нечестивите, така и на праведните трябва да научи хората да търсят мъдрост от Бога ( Псалми 1:4-6; Псалми 141:8-10 ). И все пак и в двата псалма окончателното оправдание на Божиите чеда остава в бъдещето. Това означава, че вярващите са призовани търпеливо да се доверяват на Бога и да Го чакат.