---
title: Сион – домът на всички народи
date: 12/03/2024
---

`Прочетете Псалми 87:1,2 . Какво прави Сион толкова специално място?`

Псалом 87 е химн, прославящ Сион като Божия специално избран и възлюбен град. Основата на Божия храм е на хълма Сион ( Псалми 2:6, Псалм и 15:1 ). В края на времето Сион ще се издигне над всички планини, обозначавайки суверенното върховенство на Господа над целия свят ( Псалми 99:2 ; Иса я 2:2 ;Мих ей 4:1 ). Псалом 87 говори за Сион като за „хълмове“, за да подчертае неговото величие ( Псалми 133:3 ). Бог обича портите на Сион „повече от всички Яковови заселища“ ( Псалми 87:2 ), изразявайки превъзходството на Сион над всички останали места в Израил, които са специални места за събиране на Божия народ в миналото, напр. Сило и Ветил. Така псалмът потвърждава, че истинското поклонение на Бога е на Неговото избрано място и по определения от Него начин.

`Прочетете Псалм и 87:3-7. Кои са славните неща, свързани със Си он?`

Славата на Сион привлича всички народи към Бога и така границите на Божието царство се разширяват, за да обхванат целия свят. Забележете, че Бог не се отнася към другите народи като към граждани втора ръка, даже Сион да е описан като духовна родина на всички народи, които приемат Господа за свой Спасител.

Регистрирането на лицата се извършва според тяхното месторождение ( Неем ия 7:5 ; Лука 2:1-3 ). Три пъти псалмът заявява, че народите са родени в Сион, което означава, че Господ им осигурява нова идентичност и им дава всички привилегии на законно родени чеда на Сион ( Псалми 87:4-6 ).

Псалом 87 посочва спасението както на евреите, така и на езичниците, и тяхното обединяване в една църква чрез изкупителното служение на Христос ( Рим ляни 3:22; Рим ляни 10:12; Гал атяни 3:28, 29; Кол осяни 3:11 ). Описаниетото на възхода на Сион в псалма напомня за видението на Даниил за Божието царство, превръщащо се в огромна планина, изпълваща целия свят ( Дан иил 2:34,35,44,45 ) и за притчата на Исус за Божието царство, разрастващо се в огромно дърво, което приютява небесните птици ( Мат ей13:32 ).

`Как готовността на Сион да приеме всички хора намира своето изпълнение във Великото поръчение църквата да проповядва евангелието на вс еки народ ( Мат ей 28:18-20 )? Как тази идея се вписва в нашия призив да проповядваме Тройната ангелска вест?`