---
title: Непоклатими като хълма Сион
date: 14/03/2024
---

`Прочетете Псалми 125:1,2 . Как тук са описани хората, доверяващи се на Бога?`

Доверяващите се на Господа са сравнени с хълма Сион – символ на твърдост и сила. Великолепната гледка към хълмовете около град Йерусалим вдъхновява псалмиста да признае сигурността на божествената закрила ( Псалми 5:12 ; Псалми 32:7,10 ). За разлика от планините, които са завладени от нечестивите и биват хвърлени в моретата ( Псалми 46:2 ), впечатляващата стабилност на хълма, върху който е построен Йерусалим, вдъхва дълбоко доверие. Увереността в Божията закрила става още по-смела пред лицето на болезнената реалност, в която злото сякаш толкова често надделява. И все пак, даже насред такова зло, Божият народ може да има надежда.

`Прочетете Псалм и 125:3-5 . Как с а изкушавани праведните? Каква е поуката тук за на с?`

Божиите чеда може да бъдат обезсърчени от успеха на нечестивите и може би изкушавани да следват техните пътища ( Псалми 73:2-13 ; Псалми 94:3 ). Дори най-сигурните основи на хълма Сион не могат да гарантират безопасността на тези, които се отклоняват от Господа. На хората все още е дадена свобода да „протягат ръце към беззаконието“ ( Псалми 125:3 ) и „да се отклонят в кривите си пътища“ ( Псалми 125:5 ). Господ е справедлив и ще съди тези, които остават в бунт заедно с другите непокаяни грешници.

Това е призив към Божия народ да остане непоколебим във вярата и доверието си в Господа точно както планината Сион е тяхното непоклатимо убежище. Тоест, дори когато не разбираме всичко наоколо, пак можем да се доверим на Божията доброта.

„ Навлизането на греха в света, въплъщението на Христос, новорождението, възкресението, както и много други теми, представени в Библията, са тайни, твърде дълбоки, за да може човешкият ум да ги обясни или дори да ги схване напълно. Но нямаме основание да се съмняваме в Божието Слово поради това, че не можем да разберем тайните на Неговото провидение (…) Навсякъде има чудеса, оставащи отвъд обсега на нашето познание. Трябва ли тогава да се изненадваме, че и в духовния свят има тайни, които не можем да схванем? Трудността лежи единствено в слабостта и ограничеността на човешкия ум. Бог ни е дал в Писанието достатъчно доказателства за Своя Божествен характер и ние не бива да се съмняваме в Словото Му поради това, че не можем да разберем всички тайни на Неговото провидение“ (Уайт, Е. Пътят към Христос. Стр. 106,107 – англ. изд.).