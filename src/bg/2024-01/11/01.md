---
title: Копнеж по Бога на Сион
date: 09/03/2024
---

### За изучаване през седмицата
Псалом 84; Откровение 21:3; Псалом 122; Псалом 87; Галатяни 3:28,29; Матей 28:18-20; Псалом 46; Псалом 125.

> <p>Стих за запаметяване</p>
> „ Копнее и даже примира душата ми за дворовете  Господни ; сърцето ми и плътта ми викат към живия Бог “ (Псалми 84:2).

Песните на Сион са радостни химни, които възвеличават красотата на Сион и суверенитета на Господа, царуващ от Своята свята планина. Тези псалми често възхваляват заслугите на Господния дом и изразяват привързаност към светилището, която може да се открие и в други псалми. Много от тези текстове са съставени от синовете на Корей, които са имали опит от първа ръка с благословението на Господния дом като музиканти в храма ( 1 Летописи 6:31-38 ) и пазители на храмовите порти ( 1 Летописи 9:19 ).

Какво прави Сион източник на надежда и радост? Сион представлява живото присъствие на Богасред Неговия народ. Както народът на Израил е Божи избран народ ( Втор озаконие 7:6 ), така и Сион е Божията избрана планина ( Псалми 78:68 ; Псалми 87:2 ). Бог царува от Сион ( Псалми 99:1,2 ) а също и основава храма Си в Сион ( Псалми 87:1 ). Така Сион е място на божествени благословения и убежище.Сион често се споменава паралелно или дори взаимозаменяемо с Йерусалим и светилището – центърът на Божието спасително дело в древния свят.

Благословенията на Сион достигат до краищата на земята, защото личността и благодатта на Господа надхвърлят границите на всяко свято място. Сион е радостта на цялата земя ( Псалми 48:2 ), като потвърждение, че цялата земя принадлежи на Бога.