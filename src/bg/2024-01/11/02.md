---
title: Един ден в Твоите дворове е по-желателен от хиляди други дни
date: 10/03/2024
---

`Прочетете Псалми 84:1-4 . Защо псалмистът копнее да живее в светилището?`

Псалмистът „копнее” и „примира” да направи светилището свое постоянно обиталище, така че да може да бъде завинаги близо до Бога ( Псалми 84:1,2 ). Божието живо присъствие ( Псалми 84:2 ) прави светилището уникално място. Там поклонниците могат да „гледат привлекателността на Господа“ ( Псалми 27:4 ; вж. също Псалм и 63:2 ) и да „се наситят с благата на Твоя дом“ ( Псалми 65:4 ). В Псалом 84 се постига несравнимо щастие в отношенията с Бога, което се състои в прославянето Му ( Псалми 84:4 ), намиране на сила ( Псалми 84:5 ) и доверие в Него ( Псалми 84:12 ). Светилището е мястото, където такава връзка се подхранва чрез поклонение и общение със събратята по вяра. Живото Божие присъствие в светилището дава на поклонниците поглед върху Божието славно царство и предвкусване на вечния живот.

`Прочетете Псалм и 84:5-12 . Кой друг може да бъде благословен от светилищет о?`

Божиите благословения са описани като излъчващи се от светилището, дарени първо на тези, които служат там ( Псалми 84:4 ), след това на поклонниците, запътили се към светилището ( Псалми 84:5-10 ) и накрая достигат чак до краищата на земята. Очакването за среща с Бога в светилището укрепва вярата на поклонниците ( Псалми 84:7 ). Докато силата на обикновения пътешественик отслабва под бремето на уморителното пътуване, при пътуващите на поклонение към светилището силата нараства колкото повече се приближават към него.

Дори когато са физически отделени от светилището, Божиите чеда продължават да носят печата на Божието светилище, като живеят достоен живот ( Псалми 84:11 ), характерен за праведните, влизащи в Господното светилище ( Псалми 15:1,2 ). Господ е наречен „слънце“, което показва, че благословенията от светилището, като слънчевите лъчи, се простират до краищата на земята ( Псалми 84:11 ). Така онези, които пребъдват в Бога чрез вяра, получават Неговата благодат независимо от мястото, където се намират.

`Прочетете Откровение 21:3 . Каква надежда, отразена в земното светилище, ни се разкрива тук?Как можем дори още сега да започнем да си представяме какво ще бъде това преживяван е?`