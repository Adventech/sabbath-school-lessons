---
title: Разширено изучаване
date: 15/03/2024
---

Размишлявайте върху вестта от Исая, 40 глава и Исая 51:1-16 .

Сионските песни поемат категоричния ангажимент да не забравяме за Сион и живата надежда в Божието суверенно царуване, което това място представлява. Макар че много от благословенията на Божието светилище могат да бъдат изпитани дори в този живот, надеждата за пълнотата на живота и радостта в Сион е все още в бъдещето. Много от Божиите чеда със сълзи на очи копнеят за небесния Сион ( Псалми 137:1 ). Да си спомняме за Сион предполага не просто случайна мисъл, а съзнателно внимание и решение да живеем в съответствие с този жив спомен ( Изход 13:3; Изход 20:8 ).

Ето защо пеенето на Сионските песни носи пламенна решителност да се запази жива надеждата за възстановяването на Божието царство на новата земя ( Откровение 21:1-5 ). „Там безсмъртни умове ще съзерцават с никога нестихващо възхищение чудесата на творческата сила, тайните на изкупителната любов. Няма да има лукав, жесток неприятел, който да изкушава хората да забравят Бога. Всяка дарба ще бъде развита, способностите ще се увеличават. Постиженията на знанието няма да уморяват ума, нито ще изтощават силите. Ще се провеждат и най-големите начинания, ще се осъществяват най-възвишените стремежи, ще се постигат най-висшите амбиции. И все пак постоянно ще възникват все нови и нови височини за изкачване, ще се явяват все нови и нови чудеса за възхищение, нови истини за разбиране, нови предмети, които да развиват все повече и повече възможностите на ума, душата и тялото“ (Уайт, Е. Великата борба. Стр. 677 – англ. изд.).

Ангажиментът да не забравят Сион, е изричното обещание на Господните поклонници, че те никога няма да приемат този свят за своя родина, а очакват ново небе и нова земя.

Така сионските псалми могат да се пеят от вярващите от всички поколения, които копнеят да живеят в Новия Йерусалим ( Отк ровение 3:12 ). Песните на Сион ни насърчават да очакваме бъдещия свят с надежда, но също така ни задължават да бъдем проводници на Божията благодат в този настоящ свят.

**Въпроси за разискване**

`Как да вземем духовните и теологични принципи, които са съсредоточени върху Божия народ в Сион – едно конкретно място в Йерусалим – и да ги приложим към църквата и нейната мисия към света?`

`Как днес вярващите могат да пребъдват в Божието светилище? (Йоан 1:14-18 ; Евреи 12:22-24).`

`Как Сион ще стане град на всички на роди, според пред сказано то в Псал ом 87? (Римляни 5:10 ; Ефесяни 2:11-16 ; Коло сяни 1:19-23).`

`Как ще отговорите на човек, който посочва реалността на нечестивите, проспериращи в този свят, докато много „добри“ хора страдат? Какво бихте споделили? Защо е важно да признаем, че тук и сега н е разполагаме с пълни те отговори за всичк о?`

Тази събота, 16.03.2024 г. , ще се молим за църкви „Априлово“ и „Асеновград“ .