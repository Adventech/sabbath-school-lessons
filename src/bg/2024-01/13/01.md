---
title: Чакай Господа
date: 23/03/2024
---

### За изучаване през седмицата
Псалми 27:14; Римляни 8:18-25; Псалом 131; Матей 18:3; Псалом 126; Псалом 92; Марк 16:1-8; 2 Петър 1:19.

> <p>Стих за запаметяване</p>
> „ Чакай  Господа ; дерзай и нека се укрепи сърцето ти. Да! Ч акай  Господа “ (Псалми 27:14).

Стигнахме до последната седмица от изучаването на Псалмите през това тримесечие. Духовното пътуване ни преведе през преживяването на страхопочитание пред величествения Създател, Цар и Съдия; през радостите на божественото освобождение, опрощение и спасение; през моменти на предаване в скръб и жалби; и през славните обещания за Божието вечно присъствие и очакването на безкрайното всемирно поклонение пред Бога. Но пътуването продължава, докато живеем с надеждата за идването на Господа, когато копнежът ни по Него ще намери окончателното си изпълнение. Ако има последна дума, която можем да извлечем от Псалмите, тя би трябвало да е „чакай Господа“.

Чакането на Господа не е празно и отчаяно изчакване на удобен момент. Напротив, то е акт, изпълнен с доверие и вяра – доверие и вяра, разкрити в действие. Чакането на Господа преобразява мрачните ни вечери с очакването за светло утро ( Псалми 30:5 ; Псалми 143:8 ). Укрепва сърцата ни с обновена надежда и мир. То ни мотивира да работим по-усърдно, донасяйки снопове изобилна реколта от мисионските полета на Господа ( Псалми 126:6 ; Мат ей 9:36-38 ). Чакането на Господа никога няма да ни посрами, но ще бъде богато възнаградено, понеже Господ е верен на всичките Си обещания ( Псалми 37:7-11,18,34; Псалми 71:1; Псалми 119:137,138 ).