---
title: Разширено изучаване
date: 29/03/2024
---

Прочетете главата „Израстване в Христос“ от кн. „Пътят към Христос“ на Елън Уайт.

Псалмите изричат пламенни призиви да чакаме Господа. „Облегни се на Господа и чакай Него“ ( Псалми 37:7 ). Когато чакането ни се стори тежко, несигурно и самотно, трябва да си спомним за учениците в деня на възнесението на Исус на небето ( Деяния 1:4-11 ). Исус е взет на небето пред очите им, докато те остават да Го чакат да се върне в някакъв неизвестен бъдещ ден. Кой някога е изпитвал по-силен копнеж да получи Божието благословение от учениците в онзи ден? Те със сигурност копнеят: „Господи, вземи ни със Себе Си сега ”. И все пак им е заповядано да чакат обещаното от Отец и завръщането на Исус. Ако си мислим, че учениците са били изпълнени с отчаяние и разочарование, ще останем изненадани. Те се връщат в Йерусалим и правят точно това, което Исус им казва – изчакват дара на Светия Дух и след това със сила проповядват евангелието по света ( Деяния 1:12-14 ; Деяния , 2 гл. ).

Заповедта на нашия Господ да Го чакаме би била неизпълнима, освен ако Той не е извършил Своето дело в нас чрез Светия Дух. Никакъв човешки ентусиазъм никога няма да устои на напрежението, което чакането ще наложи върху крехкото ни „аз“. Само едно нещо ще понесе напрежението и това е пребъдването в Исус Христос, а именно личната връзка с Него. „Щом живее в сърцата ни, Христос ще действа в нас „и да желаем, и да вършим Неговата Божествена воля“ ( Филипяни 2:13 ). Ние ще правим това, което Той е правил; ще проявяваме същия дух. И така, като Го обичаме и пребъдваме в Него, ще „растем във всяко отношение в Него, Който е главата, Христос” ( Ефесяни 4:15 )“ (Уайт, Е. Пътят към Христос. Стр. 75 – англ. изд.). Продължавайки да чакаме Господа, ще открием мир и задоволство в Псалмите. Нашите молитви и песни са мястото, където ден след ден Божието сърце среща нашето.

**Въпроси за разискване**

`Защо чакането е важно в нашия духовен живот? Обсъдете преживяванията по време на чакането на някои библейски герои на вярата. Как чакането пречиства и укрепва вярата им?(Римляни 4:19-22 ; Евреи 11).`

`Какъв е краят на нашето чакане? (Псалми 37:34-40). Тоест какво ни е обещано, когато всички въпроси най-накрая бъдат реш ени? Каква надежда намираме в тези текстове, например за справедливостта, която толкова дълго е липсвала в този живот?`

`Защо, що се отнася до мъртвите и според изпитаното от тях (Екл есиаст 9:5), чакане то им на Исус е почти приключило? Каква надежда може да ни вдъхне отговор ът на този въпрос?`

Тази събота, 30.03.2024 г. , ще се молим за църкви „Берковица“ и „Благоевград – А“ .