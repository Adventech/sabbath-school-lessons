---
title: Разширено изучаване
date: 01/03/2024
---

Прочетете главата „Бог с нас“ от кн. „Копнежът на вековете“ на Елън Уайт.

Тъй като са едновременно Христови молитви и молитви за Христос, Псалмите предоставят уникално откровение за личността и изкупителното служение на Христос като Този, който е „Бог с нас“ ( Матей 1:23 ). Исус е „Бог с нас“ в борещите се молитви на изоставеност и страдание. Той е „Бог с нас“ във виковете за справедливост и освобождение. Исус е „Бог с нас“, като не ни изоставя на нашата изгубеност и отчаяние, но ни показва пътя на победоносната вяра. Той става за нас вечен Свещеник и Цар, за да ни спаси от вечната гибел на греха. Всички Божии тържествени обещания за спасение намират своето изпълнение в Христос, съвършения Давидов Цар, ( 2 Коринтяни 1:20 ). Елън Уайт проницателно описва единството на Христос с човечеството:

„Христос влезе в контакт с човечеството чрез Своето човешко естество. Като Бог Той се хвана за Божия трон. Като Човешки Син ни даде пример за послушание, а като Божи Син ни дава сила за послушание. Христос бе Този, който говори на Мойсей на планината Хорив: „АЗ СЪМ, КОЙТО СЪМ (...) Така кажи на чедата Израилеви: „Оня, Който Съм, ме изпрати при вас” ( Изход 3:14 ). Това бе обещание за освобождението на Израил. Затова, когато дойде в човешки образ, Той заяви, че е „АЗ СЪМ”. Детето от Витлеем, кроткият и смирен Спасител, е Бог, „явен в плът” ( 1 Тимотей 3:16 ). А на нас ни казва: „АЗ СЪМ добрият Пастир”; „АЗ СЪМ Пътят и Истината, и Животът”; „Даде Ми се всяка власт на небето и на земята” ( Йоан 10:11; 6:51; 14:6; Матей 28:18 ). „АЗ СЪМ гарант за всяко обещание. АЗ СЪМ, не бой се” (Уайт, Е. Копнежът на вековете. Стр. 24, 25 – англ. изд.).

**Въпроси за разискване**

`Как Бог проявява непоклатимата Си вярност към Своя завет въпреки неверността на хората? Какво успокоение носи това на Божиите борещи се чеда днес?`

`Как уникалното и по-висше свещеничество на Христос според чина на Мелхиседек укрепва сигурността на спасението на Божия народ?`

`Евангелията показват, че много месиански обещания в Псалмите намират своето изпълнение в Исус Христос. Как това разкрива истинността на Божието Слово? Защо трябва да възпираме всякакви чувства, които са склонни да отслабят доверието ни в Божието Слово?`

`Каква велика утеха можем да получим от думите на Христос: „Даде Ми се всяка власт на небето и на земята“ (Матей 2:18)? Как да приложим това обещание към собствената си опитност?`

Тази събота, 02.03.2024 г. , ще се молим за църкви „Чирпан“ с групата в Гита и „Шумен“ .