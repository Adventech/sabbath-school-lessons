---
title: Завинаги верен на завета Си
date: 27/02/2024
---

`Прочетете Псалми 89:27-32,38-46 и Псалми 132:10-12 . За какво се отнася Давидовият завет? Какво го застрашава?`

Давидовият завет съдържа Божието обещание за вечна подкрепа на Давидовата царска линия и благополучие на Божия народ ( 1 Царе 7:5-16; Псалми 89:1-4,19-37; Псалми 132:12-18 ). Трайността на завета е установена от тържествената Божия клетва и верността на царя към Бога. Въпреки това дори преданите царе, като цар Давид, невинаги проявяват вярност към Господа. Псалом 89 е жалба заради суровата реалност, която като че ли показва, че славните обещания на Давидовия завет са изгубени.Дали Израил е безнадеждно изоставен от Бога? Отговорът, разбира се, е – не!

Божият гняв е, да, израз на божествена присъда ( Псалми 38:1, Псалми 74:1 ). И все пак той не трае вечно, защото Божията вечна любов прощава греховете на хората, когато те се покаят. Въпреки това, докато Божието недоволство от грешния Му народ продължава, то е нещо изключително сериозно.Хората усещат горчивите последици от своето непокорство и осъзнават тежестта на греховете си ( Псалми 89:38-46 ). И все пак те питат: „Докога?“, обръщайки внимание на преходния характер на Божия гняв ( Псалми 89:46). Подновената надежда извира от новото уверение в Божията вярност да „помним“ Неговата благодат ( Псалми 89:47,50 ).

Накратко, въпреки че човешкият компонент на завета се проваля, хората могат да почиват в обещанието за неизменните Божии намерения чрез Месия, въплъщаващ цялата правда и спасение на Израил и на света. Това означава, че в крайна сметка Бог ще победи и Неговото вечно царство ще бъде установено завинаги – но само заради Исус, а не заради Божия народ.

Исус Христос е Давидов Син и Месия ( Матей 1:1; Евреи 1:8 ). Той е наречен „първородният преди всяко създание“ ( Колосяни 1:15 ), препращайки към Псалми 89:27 , където Давид, образът на Христос, е наречен Божият първороден. „При това Аз ще го поставя в положение на първороден, по-горе от земните царе“.

Ясно е, че титлата „първороден” не изразява биологичния статут на Давид, защото Давид е осмото дете на родителите си ( 1 Царе 16:10,11 ). Същото е и с Исус. Тази титла обозначава Неговата специална чест и власт ( Колосяни 1:16,20-22 ). Когато възкресява Исус от мъртвите, Бог Го прави върховен Цар над целия свят ( Деяния 2:30,31 ).

`Прочетете Колосяни 1:16,20-22 . Какво ни учат тези стихове за това кой е Исус и какво е сторил Той за нас? Какво обещание можете да извлечете от това за себе си?`