---
title: Уверение в Божията грижа
date: 22/01/2024
---

`Прочетете Псалми 40:1-3 ; Псалми 50:15; Псалми 55:22 и Псалом 121 . Как Бог участва в ежедневните ни дела?`

Господ се разкрива в Писанието като жив Бог, действащ в полза на онези, които Го призовават.

За псалмиста, „Господ [е] винаги пред мен” ( Псалми 16:8 ). Затова той се доверява на Бога и Го призовава ( Псалми 7:1; Псалми 9:10 ). Господ ще го чуе дори когато той извика от „дълбините“ ( Псалми 130:1,2 ), тоест никое житейско обстоятелство не убягва от Божието суверенно господство. Така викът на псалмиста, в колкото и дълбока криза да е, никога не е лишен от надежда.

Междувременно Псалом 121 възхвалява силата на Създателя в живота на верния човек.

Тази сила включва:

(1) „Той няма да остави да се поклати кракът ти“ ( Псалми 121:3 ). Образът на „крака“ често описва нечий жизнен път ( Псалми 66:9; Псалми 119:105, Притчи 3:23 ). Еврейската дума за липса на „поклащане“ описва сигурността, която Бог дава на света ( Псалми 93:1 ) и на Сион ( Псалми 125:1 ).

(2) Образът на Господа като Пазител на Израил, Който не задрямва и не заспива, подчертава постоянната Му бдителност и готовност да действа в полза на Своите деца ( Псалми 121:3,4 ).

(3) Господ е „твой покров” ( Псалми 121:5,6 ), напомняйки за облачния стълб по време на Изхода ( Изход 13:21,22 ). По подобен начин Господ осигурява физическа и духовна защита на Своя народ.

(4) Бог е от дясната им страна ( Псалми 121:5 ). Дясната ръка обикновено обозначава по-силната ръка на човека, ръката на действието ( Псалми 74:11, Псалми 89:13 ). Тук псалмистът предава идеята за Божията близост и благоволение ( Псалми 16:8; Псалми 109:31; Псалми 110:5 ).

(5) Божията закрила за Неговия народ е ясно потвърдена в Псалми 121:6-8 . Бог ще пази чедата Си от всяко зло. Нито „слънцето“, нито „луната“ ще ги повреди. Бог ще запази тяхното „излизане“ и „влизане“.Тези поетични фигури подчертават всеобхватната, непрестанна грижа на Бога. Какъв е изводът?Псалмистът се доверява на Божията любяща грижа. Ние, разбира се, трябва да направим същото.

`Кои са някои от практичните начини, по които можете по-добре да изпитате реалността на Божията грижа? Как можете да си сътрудничите по-добре с Бога, за да Му позволите да работи във вас и за вас?`