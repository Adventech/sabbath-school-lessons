---
title: Господ чува и избавя
date: 20/01/2024
---

### За изучаване през седмицата
Псалми 139:1-18; Псалом 121; Псалми 17:8; Матей 23:37; 1 Коринтяни 10:1-4; Евреи 4:15,16.

> <p>Стих за запаметяване</p>
> „ Праведните  извикаха и  Господ  послуша, и от всичките им беди ги избави “ (Псалми 34:17).

Отново и отново Псалмите подчертават истината, че суверенният Господ, Който е създал и крепи Вселената, се разкрива и като личен Бог, поемащ инициативата и поддържащ връзка със Своя народ.

Бог е близо до Своя народ и до творението Си както на небето, така и на земята ( Псалми 73:23,25 ).Въпреки че Той „е поставил престола Си на небето“ ( Псалми 103:19 ) и „шества по небесата“ ( Псалми 67:5 – синодален превод), също е „близо до всички, които Го призовават, до всички, които с истина Го призовават” ( Псалми 145:18 ). Псалмите неотклонно поддържат истината, че Господ е живият Бог, действащ в полза на онези, които Го призовават ( Псалми 55:16-22 ). Те са толкова изпълнени със смисъл именно защото са вдъхновени от и са адресирани до живия Бог, Който чува и отговаря на молитвите.

Трябва да помним, че правилният отговор на близостта на Господа се състои в живот на вяра в Него и в подчинение на Неговите заповеди. И както често разкрива историята на Израил, нищо по-малко от тази вяра и послушание няма да бъде приемливо за Него.