---
title: Помощ от светилището
date: 25/01/2024
---

`Прочетете Псалми 3:4; Псалми 14:7; Псалми 20:1-3; Псалми 27:5; Псалми 36:8; Псалми 61:4 и Псалми 68:5,35 . Откъде идва помощта в тези стихове?`

Мотивът за духовно и физическо убежище и помощ присъства по специален начин в контекста на светилището. Светилището е място за помощ, безопасност и спасение. То осигурява подслон на бедстващите. Бог защитава сираците и вдовиците и дава сила на народа Си от Своето светилище. Когато „от Сион, съвършенството на красотата, Бог е възсиял“ ( Псалми 50:2 ), Божиите праведни отсъждания биват прогласени и Господното благословение се излива ( Псалми 84:4; Псалми 128:5; Псалми 134:3 ).

Убежището в светилището превъзхожда сигурността, осигурена на всяко друго място в света, защото Бог лично обитава в светилището. Присъствието на Бога, а не само храмът като стабилна сграда, осигурява безопасност. По същия начин, бидейки планината, където обитава Господ, планината Сион превъзхожда другите планини, въпреки че сама по себе си представлява скромен хълм ( Псалми 68:15,16; Исая 2:2 ).

`„ Защото нямаме такъв първосвещеник, който да не може да състрадава с нас в нашите слабости, а имаме Един, Който е бил във всичко изкушен като нас, но пак е без грях . З атова нека пристъпваме с дръзновение към престола на благодатта, за да придобием милост и да намерим благодат, която да помага в подходящото време ” ( Евреи 4:15,16 ). По какви начини тези текстове представляват паралел на казаното от псалмиста за светилището?`

Светостта на Божието светилище подтиква псалмиста да признае, че всички хора са грешни и изобщо не заслужават Божието благоволение, и той свидетелства, че освобождението се основава единствено на Божията вярност и благодат ( Псалми 143:2,9-12 ). Нищо в нас не ни дава заслуги пред Бога.Само когато хората са в правилна връзка с Него чрез покаяние и приемане на Божията благодат и опрощение, те могат да молят за Божието уверение за избавление. Службата в светилището представя спасението, разкрито в Исус.