---
title: Насърчение за употребата на Псалмите в молитва
date: 07/01/2024
---

`Прочетете Псалми 105:5; Колосяни 3:16 и Яков 5:13. Какво е мястото на Псалмите в богослужебната опитност на вярващия?`

Един простичък начин за употреба на Псалмите в ежедневието е да отделяте време всеки ден за четене на един псалом, започвайки с Псалом 1 и следвайки реда, даден в Псалтира. Друг начин е да прочетете псалмите, които съответстват на вашата настояща ситуация, каквато и да е тя: има псалми на жалеене, псалми на общ плач, благодарствени псалми, химни, псалми на покаяние, псалми на мъдростта (търсещи Божията мъдрост и напътствие), исторически псалми, псалми, съдържащи гняв и разплата, и поклоннически псалми. В течение на това тримесечие ще разгледаме много от тях и ще изучаваме тези Псалми в контекста, в който са се появили.

В такъв случай как да четем Псалмите?

Първо прочетете съответния псалом, впускайки се в просто размишление, и след това се помолете.Размишлението върху псалма включва размисъл върху различните му аспекти: начина, по който псалмистът се обръща към Бога и причините за молитвата. Помислете как вашата ситуация съответства на преживяването на псалмиста и как псалмът може да ви помогне да формулирате своето преживяване.Ще бъдете изумени колко често ще откривате, че сте в синхрон или сте свързани с прочетеното там.

Ако нещо в псалма ви предизвиква, помислете например дали той коригира настоящите ви фалшиви надежди относно нещо, пред което сте изправени. Размишлявайте върху вестта на псалма в светлината на личността и спасителното дело на Христос и дългосрочната надежда, която ни предлага делото на Христос. Както знаем или би трябвало да знаем, винаги е полезно да гледаме на всичко в Библията в светлината на Христос и на кръста.

Също така потърсете нови мотиви за молитва, които псалмът предоставя, и помислете над тяхното значение за вас, за вашата църква и света. Помолете Бога да постави Словото Си в сърцето и ума ви. Ако псалмът отговаря на положението на някой, когото познавате, застъпвайте се в молитва за този човек.Идеята е, че Псалмите обхващат толкова много аспекти от живота и ние можем да бъдем обогатени, когато четем и приемаме в сърцата си това, което те ни казват.

`Какво означава „Христовото слово да се вселява във вас богато“ ( Колосяни 3:16 )? Защо четенето на Библията е първата и най-важна стъпка за това преживяване?`