---
title: От отчаяние към надежда
date: 10/01/2024
---

Вероятно всички сме се сблъсквали с периоди, когато Божието присъствие ни се е струвало твърде, твърде далечно. Кой ли в такива моменти не се е питал: Как е възможно да се случва всичко това?

Псалмистите – хора като всички нас – със сигурност са се изправяли пред подобни въпроси. Въпреки че, да, понякога греховете ни са причина за нашите изпитания, друг път те ни се струват толкова несправедливи и ние се чувстваме така, сякаш не заслужаваме онова, с което се сблъскваме в момента. И отново – кой ли не го е преживявал?

`Прочетете Псалом 13 . Кои две настроения можете да различите в този псалом? Според вас какво решение е довело до радикалната промяна в цялостната перспектива на псалмиста?`

„Ще възвестявам името Ти на братята си; сред събранието ще Те хваля?“ ( Псалми 13:1 ). Отново, кой ли не може да се отъждестви с тези чувства, колкото и погрешни да са те? (Нима Бог забравя някого от нас?)

Следователно Псалом 13 посочва начина да избегнем друга често срещана грешка, а тя е да се фокусираме върху себе си и собствените си проблеми, когато се молим. Този псалом може да преобрази нашата молитва, като ни накара да потвърдим верния и непроменлив характер на Божиите отношения с Неговия народ.

Разбира се, въпреки че псалмът започва с жалеене и оплаквания, той не спира дотук. И това е решаващият момент. Псалмът ни кара съзнателно да изберем да се доверим на Божията изкупителна сила ( Псалми 13:5 ), така че нашият страх и безпокойство ( Псалми 13:1-4 ) да могат постепенно да отстъпят място на Божието спасение и да започнем да изпитваме промяна от недоволство към хваление, от отчаяние към надежда ( Псалми 13:5,6 ).

Въпреки това простото повторение на думите на Псалмите само с повърхностно разбиране на тяхното значение няма да доведе до автентичното преобразяване, за което те са предназначени. Когато се молим с помощта на Псалмите, трябва да търсим Светия Дух, Който ще ни помогне да действаме по начина, изискван от съответния псалом. Псалмите са Божие Слово, чрез което характерите и действията на вярващите се преобразяват, а не просто информират. По Божията благодат обещанията на Псалмите се проявяват в живота на вярващите. Това значи да позволим на Божието Слово да ни оформи според Господната воля и да ни обедини с Христос, Който изявява съвършено Божията воля и като въплътен Божи Син се моли и с помощта на псалмите.

`Как вашите изпитания могат да ви приближат до Бога? Защо, ако не внимавате, могат да ви отблъснат от Него?`