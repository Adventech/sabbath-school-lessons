---
title: Псалом на отчаяние
date: 09/01/2024
---

Моленето с помощта на Псалмите постига много повече от това просто да позволи на богомолците свободно да формулират молитвите си. Псалмите ръководят техните преживявания според Божиите стандарти и ги правят по-леки, като предоставят надежда и уверение в Божието присъствие.

`Прочетете Псалом 22 . Какво можем да научим от този псалом за доверието в Бога сред съкрушително страдание?`

Думите на плач от Псалми 22:1 могат да помогнат на страдащите хора да изразят скръбта и чувството си за самота: „Боже мой, Боже мой, защо си ме оставил? Защо стоиш далеч и не ми помагаш, нито внимаваш в думите на охкането ми?”.

Разбира се, тези думи стават известни сред християните, защото са същите думи, които самият Исус изрича, докато е на кръста, показвайки ни колко централно място в преживяването на Христос заемат Псалмите (вж. Матей 27:46 ).

И все пак, дори сред страданията и изпитанията намират израз и следните думи: „Ще възвестявам името Ти на братята си; сред събранието ще Те хваля“ ( Псалми 22:22 ).

Иначе казано, въпреки че точно тези чувства може да не съвпадат с настоящата дилема на автора, псалмистът все още изразява вярата си в Бога и заявява, че независимо от всичко, той ще продължава да Го хвали.

Идеята е, че като ни дават думи за молитва, Псалмите ни учат да погледнем отвъд настоящото си положение и чрез вяра да видим времето, когато животът ни ще бъде възстановен чрез Божията благодат.

Така моленето с помощта на псалмите отвежда богомолците към нови духовни хоризонти. Те им позволяват да изразят своите чувства и разбирания, но хората не са оставени там, където са в момента.Богомолците са доведени да изоставят бремето си от болка, разочарование, гняв и отчаяние пред Бога и да Му се доверят независимо от обстоятелствата.

Придвижването от скръб към възхвала, което виждаме в много псалми, подсказва духовното преобразяване, което вярващите преживяват, щом получат божествена благодат и утеха в молитва.

`Как можем да се научим да виждаме отвъд непосредствените си изпитания и по този начин да се доверим на Божията доброта независимо с какво сблъскаме сега?`