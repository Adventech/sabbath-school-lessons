---
title: Научи ни да се молим
date: 06/01/2024
---

### За изучаване през седмицата
Псалми 25:105:5; Колосяни 3:16; Яков 5:13; Псалом 44; Псалом 22; Псалом 13; Псалми 60:1-5.

> <p>Стих за запаметяване</p>
> „ И когато Той се молеше на едно място, след като свърши молитвата, един от Неговите ученици Му каза: Господи, научи ни да се молим, както и Йоан е научил своите ученици “ (Лука 11:1).

Убеждението, че само спонтанната, незаучена молитва е истинска молитва, изглежда, преобладава сред някои християни. Въпреки това учениците на Исус са особено възнаградени, когато молят Исус да ги научи как да се молят. Бог поставя една молитвена книга, Псалмите, в сърцето на Библията не просто за да ни покаже как са се молили Божиите хора в древните времена, а и за да ни научи как да се молим днес.

От най-ранни векове Псалмите са оформяли молитвите на Божия народ, включително молитвите на Исус ( 1 Летописи 16:7,9; Неемия 12:8; Матей 27:46; Ефесяни 5:19 ). През тази седмица ще разгледаме ролята, която Псалмите играят в подпомагането на Божия народ да измине жизнения си път и да израсне в отношенията си с Бога. Трябва да помним, че псалмите са молитви и като такива са безценни не само заради теологичното си прозрение, но и заради начините, по които могат да обогатят и преобразят нашите индивидуални и общи молитви.

Моленето с помощта на Псалмите е помогнало на много вярващи да установят и поддържат редовен и пълноценен молитвен живот.

Тази седмица ще продължим да разглеждаме Псалмите, особено в контекста на моментите, когато нещата не се случват особено добре за нас.