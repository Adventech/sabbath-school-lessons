---
title: Поуки от миналото
date: 02/03/2024
---

### За изучаване през седмицата
Псалом 78; Псалом 105; Галатяни 3:29; Псалом 106; Числа 6:22-27; Псалом 135.

> <p>Стих за запаметяване</p>
> „ Това, което чухме и научихме, и нашите бащи ни разказаха, няма да го скрием от синовете им в бъдещото поколение, а ще повествуваме хвалите на  Господа “ (Псалми 78:3,4).

В многобройни псалми хвалението приема формата на разказване на Господните могъщи дела на спасение. Тези псалми често се наричат „псалми от историята на спасението“ или „исторически псалми“.Някои се обръщат към Божия народ, като му казват да се учи от своята история, особено от своите грешки и от грешките на своите предци. Някои исторически псалми съдържат преобладаваща нотка на химни, които изтъкват чудесните дела на Бога в миналото в полза на Божия народ и укрепват доверието им в Господа – способен и верен да ги избави от настоящите им трудности.

Специалният чар на историческите псалми се състои в това, че те ни помагат да видим живота си като част от историята на Божия народ и да изискаме това минало като наше собствено. Тъй като чрез Христос сме осиновени в семейството на историческия Божи народ ( Римляни 8:15; Римляни 9:24-26; Галатяни 4:6,7 ), историческото наследство на древния народ на Израил е всъщност разказът за нашето духовно потекло. Затова можем и трябва да се поучим от тяхното минало, което е и наше.

Крайната цел е да осъзнаем, че всяко поколение от Божия народ играе малка, но значителна роля в грандиозното историческо разгръщане на Божиите суверенни цели във великата борба.