---
title: Издигнете ръцете си в светилището
date: 17/03/2024
---

`Прочетете Псалом 134 . Къде се принася поклонението тук? Какъв е резултатът от поклонието пред Господа?`

Псалом 134 припомня свещеническото благословение на Аарон от Числа 6:24-26 (също Псалм и 67:1 ) и подчертава благословението като основен принцип и резултат от взаимоотношенията между Бога и Израил. Хората благославят Бога в светилището и Той благославя народа Си от Сион. Благословениятаобхващат целия живот, защото Господ е Създателят на небето и земята. Споменаването на Сион като място на специални божествени благословения изтъква заветната връзка на Господа с Неговия народ.Следователно в рамките на завета на благодатта Израил упражнява привилегията да благославя Господаи бива благословен от Него.

`Прочетете Псалм и 18:1; Псалми 36:1; Псалми 113:1; Псалми 134:1,2 и Псалм и 135:1,2 . Как ту к са описани богомолците?`

Псалмите често описват богомолците като слуги на Господа. Фразата „които престояват нощем в дома Господен“ ( Псалми 134:1 ) вероятно препраща към нощната стража на левитите ( 1 Летописи 9:23-27 ) или към хвалението, принасяно на Бога от левитите и денем, и нощем ( 1 Летописи 9:33 ).

Тъй като израилтяните се покланят на невидимия Бог, Който не може да бъде представен под формата на каквото и да било изображение, светилището служи за отразяване на славата Господна и осигурява безопасна среда, в която грешните хора могат да се доближат до своя свят Цар. Тази среща е по инициатива на самия Господ и се ръководи от Неговите постановления и укази.

„При Когото, като идвате като при жив камък, отхвърлен от човеците, но от Бога избран и скъпоценен, и вие като живи камъни се съграждате в духовен дом, за да станете свято свещенство, да принасяте духовни жертви, благоприятни на Бога чрез Исус Христос“ ( 1 Петър 2:4,5 ). Това, което виждаме тук, по думите на Петър, е новозаветен израз на същите идеи, представени в тези псалми, че Божият народ, сега свято свещенство, принася хвала и благодарност на своя Господ Исус Христос, на своя Създател и Изкупител, за всички добри неща, които Той е извършил за тях.

`Като новозаветни вярващи ние също имаме свещеническа роля, тъй като сме призовани да предадем благата вест на евангелието на света. Кои са най-ефективните начини, по които можем да го направим?`