---
title: Никога неугасващо поклонение
date: 16/03/2024
---

### За изучаване през седмицата
Псалом 134; Исая 42:10-12; Откровение 14:3; Псалом 15; Псалом 96; Откровение 14:6-12; Йоан 4:23,24.

> <p>Стих за запаметяване</p>
> „ Ще пея на  Господа , докато съм жив; ще славословя моя Бог, докато съществувам “ (Псалми 104:33).

С израстването на нашата опитност с Божията благодат и сила ние сме подтикнати да запитаме заедно с псалмиста: „Какво да въздам на Господа за всичките Му благодеяния към мен?“ ( Псалми 116:12 ).Неизбежният отговор е човек да посвети живота си на верността към Бога.

В Псалмите Израил не е просто народ, а „голямото събрание“ ( Псалми 22:22,25; Псалми 35:18 ). Това разкрива основното призвание на народа да хвали Бога и да свидетелства за Него пред околните народи, защото Господ иска целият свят да се присъедини към народа Му в поклонението. Господният народ се идентифицира с праведните, които се покланят на Господа и чиято надежда е в Него и в любовта Му.

Прославянето на Господа в събранието се възприема като съвършено поклонение. Това не означава, че молитвата и хвалението на отделния човек в Израил придобиват второстепенно значение. Точно обратното, личното поклонение пред Бога подхранва общностното поклонение с обновена хвала ( Псалми 22:22,25 ), докато на свой ред индивидуалното поклонение разкрива своя най-пълен потенциал в тясна връзка с общността. Общността на богомолците се нарича още „събрание на праведните“ ( Псалми 111:1 ).Праведните познават Бога ( Псалми 36:10 ) и са познати от Господа ( Псалми 37:18 ) и това преживяване прониква във всеки аспект от тяхното съществуване.