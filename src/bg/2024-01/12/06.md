---
title: Когато Бог не благоволи в жертви и приноси
date: 21/03/2024
---

`Прочетете Псалми 40:6-8; Псалми 50:7-23 и Псалми 51:16-19 . За какъв важен проблем се говори в тези стихове? Защо Бог не благоволи в жертвите, които е определил в Словото Си ( Изход 20:24 )?`

Също като пророците, псалмистите осъждат различни злоупотреби с поклонението. Основната им идея в тези стихове не е отвращението на Господа към жертвите и празниците на Израил, а причините за това отвращение: фаталната дистанция между поклонението и духовността.

Бог не изобличава Своя народ за техните жертви и всеизгаряния, а за тяхното нечестие и несправедливост, които извършват в личния си живот ( Псалми 50:8,17-21 ). Псалмите не проповядват срещу жертвите и поклонението, а срещу суетните жертви и празното поклонение, демонстрирани в неправедността на тези богомолци.

Когато единството между външния израз на поклонението и правилната вътрешна мотивация за поклонение се разпадне, ритуалите обикновено стават по-важни сами по себе си, отколкото действителното преживяване на приближаването до Бога. Тоест формите на поклонение се превръщат в самоцел, за разлика от Бога, към Когото трябва да сочат тези ритуали и да Го разкриват.

`Прочетете Йоан 4:23,24 . Каква идея изтъква тук Исус, съвпадаща точно с това, за което предупреждават псалмите в днешния урок?`

Само жертвите не са достатъчни. Каква полза от тези жертви, ако сърцата на онези, които ги принасят, не са изпълнени с покаяние, вяра и скръб за греха? Само когато са придружени от покаяние и искрена благодарност, жертвите от телци биха могли да угодят на Бога като „жертви на правда“ ( Псалми 51:19 ; вж. също Псалм и 50:14 ). Цитирайки Исая, Исус го изразява така: Тези хора се приближават до Мене с устата си и Ме почитат с устните си; но сърцето им стои далеч от Мен “ ( Мат ей 15:8 ). Проблемите, които виждат псалмистите, са същите, с които Исус се сблъсква при някои хора, особено с водачите по време на Своето земно служение.

`Как можем да сме сигурни, че ние като адвентисти, с цялата тази светлина и знание, няма да попаднем в капана на възгледа, че просто то познаване на истината и извършването на съответните ритуали на истината е достатъчн о?`