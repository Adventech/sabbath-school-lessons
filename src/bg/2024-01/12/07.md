---
title: Разширено изучаване
date: 22/03/2024
---

Прочетете главата „Как да се молим“ от кн. „Призив за отделяне“ на Елън Уайт.

В центъра на поклонението стои нуждата от покаяние, истинско такова: „Покаянието включва скръб за греха и отказване от него. Не можем да се избавим от греха, докато не видим гибелната му същност; докато не се отречем от него в сърцето си, не е възможно да настъпи никаква реална промяна в живота.

Много хора не успяват да разберат истинското естество на покаянието. Те съжаляват, че са съгрешили, и дори правят една външна реформа, понеже се боят, че вършенето на зло ще докара страдания на самите тях. Но това не е покаяние в библейския смисъл на думата. Те оплакват по-скоро страданието, отколкото греха. Такава бе и скръбта на Исав, когато видя, че първородството е завинаги изгубено за него. Валаам, ужасен от ангела, който стоеше на пътя му с изтеглен меч, призна вината си, уплашен за своя живот; но нямаше никакво истинско разкаяние за греха, никаква истинска промяна на намеренията, нито отвращение от злото. След като предаде своя Господ, Юда Искариотски възкликна: „Съгреших, че предадох невинна кръв” ( Матей 27:4 )“ (Уайт, Е. Пътят към Христос. Стр. 22, 23 – англ. изд.).

„Макар да не живее в ръкотворни храмове, Бог почита с присъствието Си събранията на Своите люде. Обещал е, че когато се съберат, за да го потърсят, да признаят греховете си и да се молят един за друг, Той ще се срещне с тях чрез Светия Дух. Но събралите се да Му се поклонят трябва да отстранят от себе си всяка злина. Ако не се покланят в дух и истина и в красота на святост, от събирането им няма никаква полза. За такива хора Господ казва: „Тия люде се приближават при Мене с устата си и Ме почитат с устните си, но сърцето им далеч отстои от Мене. Обаче напразно ми се кланят (...)” ( Матей 15:8,9 ) Тези, които се покланят на Бога, трябва да Му се покланят „с дух и истина, защото такива иска Отец да бъдат поклонниците Му“ ( Йоан 4:23 )“ (Уайт, Е. Пророци и царе. Стр. 50 – англ. изд.).

**Въпроси за разискване**

`Ко й е най-гол ем ият прино с на поклонника към Бог а ( Псалми 40:6-10; Рим ляни 12:1,2 )?`

`Как са свързани личното и колективното богослужение? Защо наистина се нуждаем и от двете? Как вс як о от тях подобрява друг ото?`

`Много хора смятат, че поклонението се изчерпва само с молитва, пеене на духовни песни и изучаване на Библията и духовна литература. Въпреки че тези дейности са от съществено значение за поклонението, то огранич ава ли се само до тях? Дайте някои примери за други форми на поклонение.`

`Елън Уайт пише: „ Не би трябвало да чувстваме служенето си за Него като затормозяващосърцето, тежко занимание. За теб трябва да е удоволствие да се покланяш на Бога и да вземаш участие в делото Му” (Уайт, Е. Пътят към Христос. Стр. 103 – англ. изд.). Как би могло поклонението на Господ а да се превърне в удоволстви е?`

Тази събота, 23.03.2024 г. , ще се молим за църкви „Балчик“ и „Белослав“ .