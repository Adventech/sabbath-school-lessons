---
title:  Първородните
date:   14/08/2025
---

### inSight

`Как можеш да приложиш ключовият текст в живота си през тази седмица?`

`Какви лични решения базираш на библейското ти изследване през тази седмица?`

`Какви са практичните стъпки, които ще предприемеш?`

**Първородните**

„Нещо повече, първородните и на човек, и на животно трябваше да бъдат Господни. Те трябваше да бъдат отдавани на Господа и възвръщани само с откуп в знак на признателност, че когато първородните на Египет погинаха, изложените на същата съдба първородни на Израил бяха милостиво запазени чрез изкупителната жертва. „Защото всяко първородно е мое – заяви Господ. – В деня, когато поразих всяко първородно в египетската земя, Аз осветих за Себе Си всяко първородно в Израил – и човек, и животно; Мои ще бъдат“ (Числа 3:13). След установяването на службата в скинията Господ избра за Себе Си за работата в светилището Левиевото племе, вместо първородните от народа. „Понеже те Ми са всецяло дадени измежду израилтяните – каза Той, – вместо всичките първородни от израилтяните, всички, които отварят утроба, съм ги взел за Себе Си“ (Числа 8:16). От всички обаче се изискваше да плащат изкупителна цена за първородния син в знак на благодарност за Божията милост (Числа 18:15,16)“ (Уайт, Е. Патриарси и пророци, с. 274, 277 – англ. изд.).

„Преди да получат свобода, робите трябваше да изявят вярата си в предстоящото велико избавление. Кървавият знак трябваше да бележи домовете им. От евреите се изискваше да се отделят със семействата си от египтяните, да се съберат в домовете си. Ако израилтяните пренебрегнеха някоя подробност от дадените им наставления, ако пропуснеха да отделят чадата си от египетските деца, ако заколеха агнето, но пропуснеха да напръскат с кръвта му стълбовете на вратата или ако излезеха от домовете си, нямаше да бъдат в безопасност. Те можеха искрено да вярват, че са направили всичко необходимо, но искреността им нямаше да ги спаси. Всички, които не обърнеха внимание на Господните наставления, щяха да изгубят първородните си от ръката на погубителя (…)

Когато Мойсей повтори на Израил Божия промисъл за неговото освобождение, „людете се наведоха и се поклониха“ (Изх. 12:27). Блажената надежда за спасение, ужасният спомен за наложените върху потисниците им наказания, грижите и подготовката за бързото им тръгване – всичко това бе погълнато от благодарността към благодатния им Освободител. Много от египтяните бяха склонни да признаят Бога на евреите като единствения истински Бог. Сега, когато по земята щеше да мине погубващият ангел, те помолиха за подслон в домовете на Израил. Бяха посрещнати с радост и се заклеха отсега нататък да служат на Якововия Бог и да излязат от Египет с Неговия народ“ (пак там, с. 278, 279).

`По какви начини желаете за разгласявате красотата на Божия характер?`