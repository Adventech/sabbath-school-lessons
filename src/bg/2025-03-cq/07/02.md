---
title:  Тук е!
date:   10/08/2025
---

### inGest

- Огради повтарящите се думи/идеи.
- Подчертай важните за теб думи/идеи.
- Свържи със стрелки онези думи/идеи, които се допълват.
- Наизусти любимия си стих.

**Тук е!**

Още от първата си среща с Мойсей, Бог обещава, че преговорите с фараона в крайна сметка ще доведат до това той да пусне еврейските роби на свобода (Изход 3:10). Тази развръзка е близо. Бог започва, като казва на Мойсей, че ще има само още една язва, след което фараонът ще ги изгони от Египет. За да се приготвят за това, Израилтяните трябва да искат материални притежания от своите египетски съседи. След това четем много важно изявление: „А Господ беше дал на народа да спечелят доверието на египтяните. При това Моисей беше станал много почитан човек в Египетската земя пред фараоновите служители и пред народа“ (11:3). Божият пророк е станал високо уважаван глас сред египтяните, от най-ниските класи, до тези, които работят в двора на фараона.

Това изявление предполага, че когато Мойсей обявява инструкциите за избавление от последната язва, няма ограничения до това кой може да се спаси. Синът на фараона е под заплаха от смърт още преди да започнат язвите (4:23), но сега е предложен път за избавление. Къщите на израилтяните, които се подготвят за Пасхата, могат също да се превърнат в места за спасение на египтяните. Подготовката за нощта на смъртта е много специфична. Времето, когато язвата на Пасхата ще се случи, е съобщено предварително, така че никой да не остане неподготвен. Бог инструктира израилтяните да изберат агне на десетия ден от месеца. Животното трябва да бъде без недостатък и само на една година (12:5). Всички домакинства трябва да заколят своите агнета по едно и също време: в полунощ на четиринадесетия ден от месеца. Кръвта от мъртвото агне трябва да се сложи на двата стълба и горния праг на вратата на тяхното жилище. Месото трябва да бъде изпечено и изядено през нощта, а докато ядат, хората трябва да бъда облечени и готови за незабавно тръгване (ст. 11). Бог казва на Мойсей, че тази нощ ще отбележи началото на еврейския календар (ст. 2) и ще започне важна ежегодна традиция за израилтяните, наречена Празник на безквасните хлябове.

Цялата подготовка, както за нощта на Пасхата, така и следващият няколкоседмичен, празник са обяснени в детайли. Обаче, макар те да разбират инструкциите (ст. 28), почти със сигурност все още не разбират напълно по-великото им значение. Бог започва да води Своя народ към Обещаната земя, но важността на това събитие се простира отвъд онези хора през онази нощ. Бог установява ежегодно празненство, което трябва да напомня на израилтяните за тяхното освобождение от робството, както и да ги научи относно Божия велик план за тяхното вечно спасение и освобождение от греха.

`Кой е твоят любим празник? Защо?`

`Как можем да сме сигурни, че нашите домове днес са места за спасение, където Бог ни пази?`