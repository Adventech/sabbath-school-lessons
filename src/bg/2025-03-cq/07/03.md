---
title:  Защо смърт?
date:   11/08/2025
---

### inTerpret

**Какви специални послания носи Изход 11:4-6?**

- Кои части от него са трудни?
- Какви въпроси възникват в теб?
- Кои са библейските принципи, които откриваш в текста?
- В коя област от живота си можеш да приложиш библейския текст?

**Защо смърт?**

На определената вечер израилтяните, заедно с може би някои египтяни, се подслоняват в своите къщи, бързо приготвят своята Пасхална вечеря и се обличат за пътуване. Въздухът е изпълнен с вълнение. Тогава, в полунощ, напастта на смъртта връхлита върху целия Египет. Египтяните, които преди това са убивали еврейските бебета от мъжки пол (Изход 1:22), сега са изправени пред смъртта на собствените си първородни деца (12:29). С изключение на онези домове, чиито врати са покрити с кръв, смъртта идва за първородното на всяко семейство. Израилтяните не могат да повярват, когато техните собственици ги молят да си тръгнат. Те претоварват заминаващите евреи с подаръци, пришпорвайки ги да излязат колкото се може по-бързо (ст. 33-36).

Много хора се питат защо Бог изпраща толкова тежки язви с такава масова разрушителна сила и смърт. Ако внимателно четем разказа, ще видим, че Бог отговаря на този въпрос, повтаряйки се няколко пъти: „И египтяните ще познаят, че Аз съм Господ, когато вдигна ръката Си против Египет и изведа израилтяните изсред тях“ (7:5). Макар че Бог иска да изведе израилтяните от робството, Той особено много иска всички да знаят, че Той е Бог. Неговата претенция, че е единственият истински Бог е заложена на картата. Ето защо Той казва на фараона: „По това ще познаеш, че Аз съм Господ“ (ст. 17). Има истински дебат за това кой е Бог и тези язви са предназначени да разрешат този въпрос.

Още една причина за язвите е Божието желание израилтяните да познаят Неговата истинска сила и да разказват за Неговите чудеса на много поколения напред (10:1,2). Еврейските роби трябва наново да открият кой е Господ. Той използва напастите в противовес на всички идолопоклоннически практики, на които народът е бил изложен през годините на робство.

В края, робуването на еврейския народ на египтяните се превръща в поклонение на Бога. Еврейския текст играе с тази идея, тъй като същата дума за служба се използва както в Изход 1:14 да опише техния ужасен хомот, така и в Изход 12:25, за да опише поклонението на Бога по време на Пасхалната служба.

В крайна сметка, Бог иска да научи всяка човешка раса, че бунтът срещу Него води до смърт. Тази реалност е трудна за възприемане и понякога е също толкова трудна за обяснение. Нашето непослушание е причината Бог да изпрати Своя собствен Син да умре за нас, преди човечеството да може напълно да види падението, до което води този бунт. Съответно, кръстът също разкрива до колко далеч би отишла Божията любов, за да ни спаси.

`Как си обяснявате това, че един любящ Бог може да убива?`