---
title:  Свободни сме
date:   09/08/2025
---

### inTro

Прочети Изход, 11-13 глава. Вникни в библейския текст.

**Свободни сме**

Някога очаквали ли сте с нетърпение нещо голямо, може би дори променящо живота? Какво беше чувството? Трябваше ли да чакате дълго? Израилтяните чакат избавлението толкова дълго, че много от тях вече са изгубили надежда и смятат, че това никога няма да се случи. Тогава, изведнъж, всичко се променя в няколко кратки седмици. Тяхната съдба е пренаписана. Вече не са роби, неочаквано стават свободни.

Изходът несъмнено е едно от най-главните събития в историята на Бог и Неговия народ. Обаче, поради катастрофалното естество на язвите, много ученици на библейската история се чувстват смутени от кашата, в която се забърква Бог. Хора умират и, според текста, Божията ръка е намесена. Опитвайки се да разберем, ние трябва да си спомним, че тази история се случва в древния свят, който е много по-различен от днешния. Животът на древните хора е управляван от техния страх от най-различни богове. Тези богове до голяма степен са в основата на войните, завладяването и господството над други народи. Това, че Богът на евреите се появява и се намесва, не е неочаквано. Борбата за свобода на израилтяните се превръща в надпревара за това кой се покланя на най-силния Бог.

Хората днес се питат защо Бог причинява такова всеобщо унищожение при последната язва над Египет, но древните хора очакват такива събития. От самото начало Бог казва на Мойсей: „И египтяните ще познаят, че Аз съм Господ, когато вдигна ръката Си против Египет и изведа израилтяните изсред тях“ (Изход 7:5). Тази идея е изключително важна, когато искаме да разберем Божията проява на сила срещу египтяните чрез язвите, особено при язвата на Пасхата. Неговият план е египтяните да знаят кой е Той. Това е кулминационна точка, но често се пропуска. Да познаваш Бога е да преживееш спасението, а историята за Изхода илюстрира това.

### inScribe

Прочетете Изход, 11 глава от превод по ваш избор. Ако нямате много време, препишете само стихове 4-6. Можете също така да преразкажете пасажа със свои думи, да го скицирате или да направите мисловна карта на глави 11-13.

` `