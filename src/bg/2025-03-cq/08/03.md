---
title:  Пустинята
date:   18/08/2025
---

### inTerpret

**Какви специални послания носи Изход 14:10-31?**

- Кои части от него са трудни?
- Какви въпроси възникват в теб?
- Кои са библейските принципи, които откриваш в текста?
- В коя област от живота си можеш да приложиш библейския текст?

**Пустинята**

Първоначалната реакция на много вярващи, когато се намират в духовна пустиня, е да се чувстват така, сякаш Бог ги е изоставил. Онова, което често не осъзнаваме, е че Бог иска да използва нашето време в пустинята, за да заблести като нашия Изкупител и Снабдител. Израилтяните изживяват това, когато стигат пустинята на греха. Само шест седмици са минали след тяхното бягство от Египет, а храната им е свършила. Те отново се оплакват на Мойсей, казвайки, че предпочитат да бяха умрели в Египет (Изход 16:3).

Да нямаш храна е истински проблем. Тъй като знаем края на историята, на нас ни е трудно да сме солидарни с техния проблем, но представете си да тръгнете със семейството си на пътешествие и да се окажете в средата на нищото, без възможност да повикате за помощ и без никаква вода или храна. Това е ужасно критична ситуация, но това, което изглежда като катастрофа, е възможност за Бога да работи за тях. Мойсей уверява шумната тълпа: „Довечера ще познаете, че Господ ви е извел от Египетската земя; а на сутринта ще видите славата на Господа, понеже Той чу ропота ви против Господа“ (ст. 6,7). Бог се възползва от тази възможност, за да покаже Своя план как ще ги храни, докато пътешестват през пустинята: чудото на манната, която се появява прясна всяка сутрин върху пустинната земя.

Днес, когато се намираме в затруднение, дали реагираме като израилтяните и се питаме дали въобще Бог съществува? Основаването на вярата в Божието съществуване върху това колко добре върви живота, е проблем, пред който християните се изправят и днес. Бог иска да изгради връзка с нас, която не е зависима от чудесата, а е изградена на доверие. Добрата новина е, че Бог не е смутен от нашите оплаквания. Той разбира, че нашата вяра е слаба и е готов да чуе жалбите ни, също както прави за израилтяните. Той иска нашата вяра в Него да се задълбочи и знае, че пустинята и най-доброто място за това. Един въпрос и предизвикателство за нас, над което да разсъждаваме следващият път, когато сме в пустинята, е: „Мога ли да намеря Бога тук, или само търся как да се измъкна?“. Бог иска ние да преживеем Неговия мир и Неговото присъствие в пустинята.

`В какви ситуации сте силно изкушени да се оплачете? Как можете да се доверявате на Бога в тези ситуации?`