---
title:  Първородна вяра
date:   20/08/2025
---

### inVitе

**Разгледай Изход 14:10-31 отново и открий Исус.**

- Как преоткриваш Исус тук?
- Какво ти казва Исус чрез този текст?
- Какъв е твоят отговор на този призив на Исус? Помоли се.

**Първородна вяра**

Исус живее Своя живот като новия Израил. Когато се обръща към фараона, Бог говори за Израил като Неговия първороден Син (Изход 4:22). Исус също идва на този свят като Божия първороден Син (Римляни 8:29). Яков, бащата на израилтяните, има дванадесет сина. По същия начин, Исус, новият Израил, призовава дванадесет ученици, които да дадат начало на църквата. Еврейската нация е родена чрез изхода от Египет. Исус също излиза от Египет (Матей 2:15). Изходът е отбелязан чрез чудотворното разделение на Червено море. Исус започва службата Си със Своето кръщение, отбелязано от свръхестественото Божие присъствие чрез глас от небето и спускащ се от горе гълъб (3:16,17). По-важното за нашето изучаване днес, е, че както Бог води израилтяните през пустинята, след тяхното кръщение в Червено море, така Исус е воден от Божия Дух в пустинята, след Своето кръщение.

Насърчителното в тази история е, че въпреки че Бог води Исус в пустинята, Той не е онзи, който Го изкушава. Изкушението идва само от дявола. Сатана е клеветникът на братята (Откровение 12:10) и винаги търси начини да унищожи светиите. Исус, за разлика от древния Израил, успешно представя Божията цел на това да ни преведе през опитностите в пустинята. Макар че изглежда, че тя е там, за да ни убие, всъщност пустинята ни помага да се научим и да преживеем пълна зависимост от Бога. Исус започва Своята служба, уповавайки се на Бога в пустинята. Нашите преживявания там са възможности за личен духовен растеж. Когато животът ни е само в Божиите ръце и никой друг не може да ни спаси, нашата духовност може да бъде укрепена чрез доверие в Бога.

Проблемът, с който ние, вярващите, се борим, е желанието на излезем от пустинята. На нас не си харесва да бъдем на места, в които нашето оцеляване е несигурно. Исус предизвиква Своите последователи да променят своето мислене: „Който изгуби живота си заради Мене, ще го намери“ (Матей 10:39). Когато животът ни е под заплаха, вярата може да намери своя пълен израз. Йов, старозаветният пример за страдание, изразява това най-добре в своите думи на доверие в Бога: „Дори и Той да ме убие, аз ще Го чакам“ (Йов 13:15). Макар че Йов е разтоварен от своите страдания, Исус не е. Христос показва, че всеки може да продължи да се доверява на Бога, дори да загуби живота си. Такава вяра се култивира само чрез времето, прекарано в пустинята.

`Как можете да приемете преживяването в пустинята така, както Исус го прави?`

`Бог иска ли от теб да устоиш на пустинята в момента? Какво можещ да направиш днес, за да заздравиш своето доверие в Него, Неговия план и Неговата грижа?`