---
title:  Изоставени
date:   17/08/2025
---

### inGest

- Огради повтарящите се думи/идеи.
- Подчертай важните за теб думи/идеи.
- Свържи със стрелки онези думи/идеи, които се допълват.
- Наизусти любимия си стих.

**Изоставени**

Веднага щом израилтяните излизат от Египет, проблемите започват. Обаче, тяхната беда не остава незабелязана от Бога. Всъщност, Той изглежда е планирал да даде египтяните за пример още веднъж. Бог води народа Си да разположи лагер между планините и Червено море. Египтяните смятат, че израилтяните са направили грешка и че ще бъде лесно да ги хванат и отново да ги поробят (Изход 14:2,3). Точно както Бог предвижда, фараонът отново променя своето мнение и тръгва да преследва израилтяните. Когато те разбират какво се случва, те веднага забравят за силата, която са видели демонстрирана чрез язвите, и започват да се оплакват на Мойсей. Техните жалби стават толкова големи, че започваме да се чудим, дали Бог е взел правилното решение да ги спаси. Множеството обвинява Мойсей за своите тревоги и иска да се върне в Египет – обратно към робството (ст. 12). Израилтяните до толкова загубват надежда, че изобщо не споменават Бога.

Въпреки тяхното затруднено положение, Бог все пак контролира нещата. Той знае колко са слаби те. Той планира да продължи да извършва чудеса за тях, за да ги убеди в Своята сила и да ги спаси, въпреки тяхната колеблива вяра. Облакът през дена и огнения стълб през нощта успокоява техния страх и насърчава вярата им (ст. 20). На следващия ден Той разделя водите на Червено море, за да им даде начин да избягат, изсушавайки земята под тях. Фараонът и неговата армия последват израилтяните в Червеното море, в ожесточена гонитба на своите жертви, но водите се връщат и те се издавят. Израилтяните тържествуват. Множеството се присъединява към Мойсей и Мариам, пеейки песни на хвала към Бога, защото ги е освободил. Обаче почти веднага те осъзнават колко опасно място е пустинята. В такава пустош се намира малко вода и в продължение на три дни, те не могат да намерят никаква. Водата, която най-накрая откриват, е негодна за пиене. Бог отново преви чудо, изцелявайки водите на Мера, и те имат какво да пият.

До този момент, би трябвало да сте забелязали един повтарящ се модел: народът се оплаква срещу Божия план, Бог извършва чудо, за да разреши проблема, те се сблъскват с друг проблем и цикълът се повтаря. Обаче, Бог стои зад целия план на Изхода. Той знае, че в пустинята няма сянка през деня, нито топлина през нощта. Той знае, че тям няма вода дори за малко хора, камо ли за такова огромно множество. Той знае, че в пустошта няма храна, въпреки това води израилтяните право в пустинята.

`Кога Бог те е водил в пустинята на трудностите и предизвикателствата? Как се погрижи за теб?`

`Мислиш ли, че е правилно народът да се оплаква, когато Бог ги води в пустинята, където водата свършва бързо? Ами когато откриват, че египетската армия ги преследва?`