---
title:  Какво искаш да направя?
date:   19/07/2025
---

### inTro

Прочетете Изход, 5 и 6 глава. Вникнете в библейския текст.

**Какво искаш да направя?**

Понякога Бог призовава хората да правят необикновени неща, което значи, че имаме по-голяма отговорност да живеем вярно за Бога. Преди да водим останалите, трябва да подредим нашия собствен дом.

Мойсей се изправя пред това предизвикателство. След като напуска дома на своя тъст, за да изпълни Божията заповед, Бог спира Мойсей и му дава поразителна вест (ст. 24). Тази среща е напълно различна от онази при горящия храст. Мойсей се бе подчинил и бе тръгнал за Египет, за да изведе Израилтяните от робство, но това не означава, че Бог благославя всяко нещо, което Мойсей прави. В тази ситуация Господ застава срещу Мойсей и ние сме доста шокирани, когато разберем, че Бог възнамерява да го убие.

Това внезапно и кратко прекъсване на историята не трябва да намалява нейната важност. Текстът дори не спира да обясни защо Бог идва да убие Мойсей. Обаче, неговата съпруга, Сепфора, знае какъв е проблемът, и побързва, за да поправи нещата, обрязвайки сина си. Чрез този знак заветът е изпълнен и Господ пуска Мойсей (ст. 25,26). Той добре знае, че „не се бе подчинил на условието, чрез което неговото дете би могло да наследи благословенията на Божия завет с Израил, и такова пренебрежение от страна на техния избран водач би намалило силата на небесните правила върху хората“ (Уайт, Е. Патриарси и пророци, с. 256 – англ. изд.). Ролята на Сепфора в този кратък откъс предполага, че тя може би е имала някаква вина, за това, че синът ѝ не е обрязан. Тя и Мойсей се сблъскват с Божиите изисквания и колко е важно да следваме дори онова, което ни изглежда незначително. Бог не би могъл да посочи Мойсей като водач на Неговия народ, когато той занемарява своя дълг.

### inScribe

Препишете Изход 5:1-5 от превод по ваш избор или напишете пасажа със свои думи. Можете също така да го скицирате или да направите мисловна карта на Изход, 5 и 6 глава.

` `