---
title:  Нещата стават по-зле
date:   21/07/2025
---

### inTerpret

**Какви специални послания носи Изход 5:1-5?**

- Кои части от него са трудни?
- Какви въпроси възникват в теб?
- Кои са библейските принципи, които откриваш в текста?
- В коя област от живота си можеш да приложиш библейския текст?

**Нещата стават по-зле**

Искането на тридневно пътуване в пустинята, за да принесат жертви на Бога, е разумно, но фараонът показва своя суров характер в отговор дори и на това просто предложение. Той няма интерес да позволи на еврейските роби да се покланят на своя Бог, нито да им даде почивка от тяхната работа. Фараонът гневно заявява: „Без работа останахте, без работа“ (Изход 5:17). Нещата тогава отиват от зле на по-зле за израилтяните. Царят заповядва на надзирателите да спрат да осигуряват слама на робите, но въпреки това да очакват същата производителност като преди. Тяхната работа става по-трудна и по-изискваща. Техните господари стават още по-жестоки. Когато Бог се появява, обещавайки им свобода, изглежда сякаш живота им става по-труден.

Еврейските водачи отиват при Мойсей и Аарон и изразяват своя страх: „Господ да погледне към вас и да съди“ (ст. 21). Злополучният и жесток отговор на фараона убеждава лидерите на Израил, че Господ не работи чрез Мойсей. Те го обвиняват, че влошава тяхната ситуация. Страхуват се, че фараонът ще ги убие, тъй като гневът му се е разпалил. В този момент евреите не изпитват уважение към Мойсей и не възнамеряват да следват неговите насоки (6:12).

Божия народ често стига до погрешните заключения, когато е изправен пред изпитания. Когато не можем да контролираме събитията в своя живот, особено лошите, ние се обръщаме към една по-велика Сила, която да ни помогне. Обаче, Божия народ не трябва да измерва Неговата намеса в живота ни, на базата на това колко добре се справяме. Всъщност, от тази история изглежда, че обратното е вярно. Ако нещата вървят на зле за вас, това може да бъде знак, че Бог е близо и работи за вашето спасение. Дяволът е неуморим враг, винаги търсещ начини да тормози и обезкуражи Божия народ. Нещата често стават по-зле, преди да се оправят.

От гледната точка на нашия мирен живот е лесно да погледнем към страданията на израилтяните и да определим тяхната вяра като слаба. Те трябва да научат много важни уроци на доверие и търпение. В нашия живот, ние трябва да очакваме съпротива и препятствия, когато следваме Бога. Най-трудната част от бременността е точно преди раждането. Майката може да почувства идването на бебето, когато болката се увеличи. Имайте кураж, защото страданието може да бъде знак за Божието присъствие, вместо индикатор на Неговата липса.

`Как се чувствате, когато правите онова, което Бог ви заповядва, и нещата във вашия живот става все по-зле?`

`Как се борите с изкушението да измервате Божието присъствие в своя живот чрез това колко добре вървят нещата?`