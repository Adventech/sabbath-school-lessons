---
title:  „Пусни народа ми!“
date:   20/07/2025
---

### inGest

- Огради повтарящите се думи/идеи.
- Подчертай важните за теб думи/идеи.
- Свържи със стрелки онези думи/идеи, които се допълват.
- Наизусти любимия си стих.

**„Пусни народа ми!“**

Щом синът му бива обрязан и заветът е изпълнен, Мойсей се връща при Божията планина и там среща брат си, Аарон. По-големият проблем е в това какво са призовани да направят в Египет: да изискат от най-влиятелния мъж на света да пусне на свобода еврейските роби. Египет е най-мощната нация на земята и вече има впечатляваща многовековна история. Това е най-значителната култура на древността. Тя снабдява голяма част от богатството и храната на древния свят до времето на Римската империя. Мойсей и Аарон са призовани за едно огромно предизвикателство!

Бог инструктира двамата братя да поискат само позволение да изведат евреите на тридневно пътешествие в пустинята, за да жертват на Господа, техния Бог (Изход 3:18). Ние не знаем защо освобождението на Израил започва с молба само за три дни. Някои учени намекват, че Мойсей не постъпва честно, искайки три дни, знаейки че планът е да освободи евреите напълно. Обаче Библията ясно ни показва, че Мойсей извършва онова, което Бог Му заповядва. И така, защо Господ нарежда на пророка да иска тридневно пътуване от фараона? Може би се опитва да смекчи удара от това, че му отнема работната сила. Възможно е също така това да е напомняне за първия знак, който Бог дава на Мойсей на планината Хорив – че израилтяните ще Му се покланят там, при Божията планина. Какъвто и да е случаят, фараонът явно вижда тази молба като точно това, което е: възможност за тях да си починат от работата.

Произтеклата се борба е за много повече от правото на израилтяните да си почиват. Тя се отнася до правото им да се покланят на Бога. За фараона това е нетърпимо предизвикателство от някакъв непознат, конкурентен бог. Фараоните имат мания да представят своята близка връзка с боговете. Историческите паметници, които намираме, показват техните твърдения, че са произлезли от самите богове. Според фараона, ако израилтяните са обикновени роби под неговия контрол, тогава защо трябва да се боят от своя Бог? С неверие и пренебрежение, фараонът слуша как Мойсей и Аарон повтарят Господните думи: „Пусни народа Ми, за да Ми отпразнуват празник в пустинята“. Той пренебрежително отвръща: „Кой е Господ?“ (Изход 5:1,2). Мойсей очаква този въпрос дори от собствения си народ. Не е изненада, че фараонът също поставя под въпрос самоличността на този непознат Бог.

`Според вас, как се е чувствал Мойсей, приготвяйки се да се изправи пред най-влиятелния мъж в света?`

`Към каква привидно невъзможна задача ви призовава Бог?`