---
title:  Огнено лице
date:   21/09/2025
---

### inGest

- Огради повтарящите се думи/идеи.
- Подчертай важните за теб думи/идеи.
- Свържи със стрелки онези думи/идеи, които се допълват.
- Наизусти любимия си стих.

**Огнено лице**

Бог разбира желанието на Мойсей да преживее Неговото присъствие, но го предупреждава, че никой грешник не може да види лицето Му и да оживее. Обаче, Той прави компромис: „Ето място близо до Мене; ти ще застанеш на канарата; и когато минава славата Ми, ще те поставя в една пукнатина на канарата и ще те прикрия с ръката Си, докато премина; после ще вдигна ръката Си и ще Ме видиш отзад; но Лицето Ми няма да се види“ (Изход 33:21-23).

Защо Бог казва на Мойсей, че може да види гърба Му, но не и лицето? Книгата „Битие“ ни дава възможно обяснение в историята за сътворението на човеците по Божи образ (Битие 1:26-28). Този текст е някак мистериозен. Хората са като Бога по някакви невероятни признаци, един от които сякаш е свързан с начина, по който изглеждаме. Когато разглеждаме Библията, всеки път, когато хората виждат Бога по някакъв начин, Той често изглежда като човек. Възприемането на Бога с човешки черти е толкова поразително, че библейските учени през вековете обикновено наричат тези срещи човекоподобни видения.

През 2009 г. един японски учен провежда интересен експеримент, показвайки, че хората излъчват незначителни количества видима светлина – не светлинни вълни от топлинно излъчване, а светлина, която нашите очи биха могли да видят, ако бяха достатъчно чувствителни. За съжаление, нашите тела не отделят достатъчно фотони, за да позволят на очите ни да доловят светлината. Ние не можем да знаем това със сигурност, то може би тази биолуминесценция е остатък от онова, което Елън Уайт описва като оригиналното покривало от светлина на Адам и Ева, преди да съгрешат. Снимки от онлайн доклади на този експеримент показват, че ние излъчваме много повече светлина от своите лица, отколкото където и да е другаде от телата ни. Спомнете си, лицето на Мойсей свети, когато слиза от планината, след като е прекарал четиридесет дена с Бога (Изход 34:29-35). И ако Мойсей може по-правилно да отразява Божия образ след като е бил в Неговото физическо присъствие, значи можем да си представим, че Бог има ярко лице. Това би обяснило защо Господ казва на Мойсей, че може да види гърба Му, но не и лицето. Всичко това предполага, че Бог дава на хората дара на това да бъдат като Него по някои невероятни начини, но днес е останало само много слабо отражение на онази първоначална слава.

`Според теб, какво дава на Мойсей смелостта да попита Бога за нещо, което може би никой грешник не е искал преди това?`

`Какво е най-смелото нещо, което си искал от Бога?`