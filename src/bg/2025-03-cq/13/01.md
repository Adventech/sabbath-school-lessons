---
title:  Искам да видя Бога
date:   20/09/2025
---

### inTro

Прочети Изход 33:12 – 34:35. Вникни в библейския текст.

**Искам да видя Бога**

Желанието да видим божественото е почти универсално. Макар че свръхестественото е извън обсега на нашите ограничени, смъртни тела, у човечеството има силен копнеж да види какво има от другата страна. Дори и съвременния светски свят иска нещо по-велико. Астрономите търсят в космоса светове, които биха могли да поддържат живота такъв, какъвто го познаваме тук на земята, и се опитват да слушат звуци от далечния космос, надявайки се да чуят нещо разбираемо. За християните, обаче, надеждата е, че един ден ще видим Бога лице в лице.

В това последно изучаване на книгата „Изход“, ние ще разгледаме какво означава да се надяваш да зърнеш Бога за кратко. Как изглежда Той? Можем ли изобщо да Го видим? В този урок ние намираме Мойсей, здраво хванат за Бога. Господ Му казва да заведе народа далеч от Синай, но Мойсей не иска да тръгне без Него. Накрая Бог обещава, че Неговото присъствие ще бъде с пророка (Изход 33:17). Мойсей трябва да е бил завладян от невероятното Божествено признание за специалната им връзка. Той възкликва с един единствен израз на човешкия копнеж: „Покажи ми, моля, славата Си“ (ст. 18).

Мойсей е говорил с Бога в продължение на месеци, може би повече от година до този момент, започвайки с първия разговор на същата планина, когато все още пасе овцете на своя тъст (Изход 3:1-4). Той извършва Божиите чудеса в Египет, действайки като говорител пред фараона. Води израилтяните през пустинята, така че да се срещнат с Бога на тази свята планина. Прекарва последните четиридесет дни, получавайки Божия закон, написан на каменни плочи, и току що се е застъпил за Божия народ след тяхното падение в идолопоклонство. След всичко това, той има една последна молба: „Покажи ми славата Си!“.

### inScribe

Прочетете Изход 33:12-18 от превод по ваш избор. Можете също така да преразкажете пасажа със свои думи, да скицирате или да направите мисловна карта на главата.

` `