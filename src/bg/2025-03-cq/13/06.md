---
title:  Близо до Бога
date:   25/09/2025
---

### inSight

`Как можеш да приложиш Изход 33:12-34:35 в живота си през тази седмица?`

`Какви лични решения базираш на библейското ти изследване през тази седмица?`

`Какви са практичните стъпки, които ще предприемеш?`

**Близо до Бога**

„След като Израил съгреши със златното теле, Мойсей отново отиде при Бога да се застъпи за своя народ. Той познаваше до известна степен онези, които бяха поверени на грижите му, познаваше извратеността на човешкото сърце и осъзнаваше трудностите, с които трябва да се бори. Но от опит бе научил, че за да има влияние върху народа, трябва най-напред да има сила от Бога. Господ познаваше искреността и несебелюбивите намерения в сърцето на Своя слуга и се сниши да общува с един слаб смъртен лице в лице, както човек говори с приятеля си. Мойсей изцяло предаде себе си и своето бреме на Бога и свободно изля душата си пред Него. Господ не смъмри Своя слуга, но се наведе де изслуша жалбата му.

Мойсей дълбоко чувстваше своето недостойнство и негодност за великото дело, на което Бог го бе призовал. С неуморно постоянство Го умоляваше да върви с него. И отговорът дойде: „Самият Аз ще вървя с теб и Аз ще те успокоя”. Но Мойсей чувстваше, че не може да спре дотук. Бе придобил много, но копнееше да дойде още по-близо до Бога, да получи още по-силно уверение за пребъдващото Му присъствие. Той бе носил товарите на Израел, бе поел огромната тежест на отговорността, когато народът съгреши. Бе обхванат от горчиво разкаяние, сякаш сам бе виновен. А сега душата му бе потисната от предчувствието за ужасните резултати, които щяха да последват, ако Бог остави Израел на коравите им и непокаяни сърца. Те нямаше да се поколебаят да го убият и поради своето безразсъдство и опърничавост скоро щяха да станат плячка на неприятелите си, и така да обезславят Божието име пред езичниците. Мойсей представи своята молба с такова усърдие и жар, че получи отговора: „Това, което си рекъл, ще сторя, защото си придобил Моето благоволение и те познавам по име“.

Сега наистина би трябвало да очакваме, че пророкът ще преустанови молбата си. Но не – окрилен от своя успех, той се осмели да се приближи още повече до Бога с една свята интимност, която е почти отвъд нашето разбиране. И сега отправи молба, която нито едно човешко същество не бе изричало дотогава: „Покажи ми, моля, славата Си”. Що за молба от страна на един ограничен, смъртен човек! Беше ли смъмрен за това? Обвини ли го Бог в дързост? Не, но чуваме благодатните думи: „Аз ще сторя да мине пред теб всичката Моя благост“ (Уайт, Е. Свидетелства към църквата, Т.4., с. 531-533 англ. изд.).

По какви практични начини можете да отразявате Божия характер пред вашите колеги, съученици е семейство?