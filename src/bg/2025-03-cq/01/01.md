---
title:  Благословени чрез проклятия
date:   28/06/2025
---

### inTro

Прочети Изход, 1 глава. Вникни в библейския текст.

**Благословени чрез проклятия**

Някога виждали ли сте как нещо се разраства главоломно само за да се променят драстично обстоятелствата – до момент в който си мислите, че ще се провали? Как се почувствахте? Ето така се чувстват израилтяните, докато историята в „Изход“ се разгръща.

В последните глави на „Битие“ Бог казва на Яков да не се страхува да излезе от Обещаната земя и да се премести в Египет с цялото си семейство. Бог обещава да превърне неговото семейство във велика нация там (Битие 46:3). Това Яков трябва да е приел трудно, заради семейната история на неговия баща Исаак, който е чакал да му бъде избрана съпруга. Дядо му Авраам изрично бе забранил на своя слуга Елиезер да извежда Исаак от Ханаан, за да му намери жена (Битие 24:6,7). Обещаната земя е по-важна за Авраам от внуците, които една съпруга би могла да роди. Тази ценност явно е предадена на поколенията, защото дори след като Яков се премества от Ханаан в Египет и живее там седемнадесет години, на смъртния си одър, той кара своя син Йосиф да се закълне, че ще погребе тялото му в Ханаан (Битие 47:29).

Да, израилтяните са се преместили в Египет и са се увеличили по численост. Казано с думи, наподобяващи първата заповед, дадена от Бога на Адам и Ева (Битие 1:28), децата на Израил са се размножили и са изпълнили земята (Изход 1:7). Обаче, това е в миналото. Нещата сега са обърнати в коренно различна посока. Макар че тяхната численост се е увеличила, или може би заради нарастването на популацията им, те са потискани и преследвани. Бог е обещал, че те ще станат велика нация, но сега са в опасност да бъдат изтребени.

### inScribe

Препишете Изход 1:7-14 от превод по ваш избор. Можете също така да преразкажете пасажа със свои думи, да го скицирате или да направите мисловна карта на цялата глава.

` `