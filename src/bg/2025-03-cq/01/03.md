---
title:  Две невероятни жени
date:   30/06/2025
---

### inTerpret

**Какви специални послания носи ключовия текст?**

- Кои части от него са трудни?
- Какви въпроси възникват в теб?
- Кои са библейските принципи, които откриваш в текста?
- В коя област от живота си можеш да приложиш библейския текст?

**Две невероятни жени**

Робството не успява ефективно да намали популацията на израилтяните, както е очаквал фараонът. Всъщност, те се разпространяват дори още по-навътре в Египет, затова фараонът прилага различна стратегия. Неговият нов план е да убие децата от мъжки пол и остави живи момичетата. Тази стратегия изглежда леко странна: би отнело години да се намали мъжката популация, убивайки само новородените момчета, вместо зрелите мъже. Ние също така оставаме в недоумение колко дълго би могла да продължи тази практика, преди да окаже влияние върху желанието на египтяните да имат робска работна сила. Явно, фараонът е толкова отчаяно се опитва да спре приръста на израилтяните, че е готов да отслаби работната сила на популацията, която е толкова важна за разширяването на инфраструктурата, като строенето на градовете Рамзес и Питом.

Както и да е, за да осъществи този план, фараонът възлага на две акушерки, Шифра и Фуа, задачата да извършат неговия план. Имайки предвид онова, което вече споменах относно нарастването на израилтяните, както и по-късното сведение, дадено от Мойсей, за 600 000 еврейски мъже, които напускат Египет по време на Изхода (Изход 12:37), не е лесно да кажем каква роля изиграват тези акушерки. Дали просто са две баби, поставени над определена група жени? Или са единствените акушерки за цялата популация на Израил? Не можем да кажем със сигурност, но онова, на което историята набляга, е че тези жени се боят от Бога. Поради тяхната готовност да застанат срещу заповедта на фараона, Бог ги възнаграждава. Още повече, в библейския разказ, те са почетени с това, че имената им са споменати. Много действащи лица в Библията остават безименни, но не и тези двете. Бог иска ние да знаем техните имена – Шифра (Красива) и Фуа (Благоуханна).

Най-удивителната част от историята е, че двете акушерки действат срещу заповедта на фараона преди каквито и да е свръхестествени язви да демонстрират Божието надмощие над египетските богове. Тези жени се застъпват за Божия народ, когато всички знаци около тях им казват, че езическите богове са по-силни от Израилевия. Тогава, в ироничен обрат, когато фараонът разпитва акушерките, те му казват, че израилтянките не са като египтянките. Те твърдят, че еврейките са „пъргави“, когато става време за раждането (1:19). С други думи, те са бързи! Раждат толкова лесно, че акушерките нямат време да се появят. Изразът „пъргави“ (в английската версия думата се превежда буквално като „живи“), разбира се, е игра на думи – точно обратното на това, което фараонът се опитва да постигне. Бог използва две обикновени жени, за да се изправи пред най-влиятелния мъж на земята. Той често си служи с най-необещаващите хора, за да постигне Своя план.

`Някога били ли сте толкова ядосани, че да сте готови да саботирате своето собствено бъдеще, както фараона, който се опитва да убие мъжките бебета?`