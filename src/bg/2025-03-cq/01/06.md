---
title:  Началото на египетското робство
date:   03/07/2025
---

### inSight

`Как можеш да приложиш ключовия текст в живота си през тази седмица?`

`Какви лични решения базираш на библейското ти изследване през тази седмица?`

`Какви са практичните стъпки, които ще предприемеш?`

**Началото на египетското робство**

„Поради услугата, която Йосиф бе направил на египетския народ, не само им бе дадена за живеене част от страната, но и бяха освободени от данъци. А по време на продължителния глад бяха щедро снабдявани с храна. Царят публично призна, че под милостивата закрила на Йосифовия Бог Египет се радваше на изобилие, докато други народи погиваха от глад. Той видя, че и Йосифовото управление бе обогатило значително царството и благодарността му обкръжаваше Якововото домочадие с царска благосклонност.

Но времето минаваше и великият човек, на когото Египет дължеше толкова много, почина, както и благословеното от неговия труд поколение. И „възцари се над Египет нов цар, който не познаваше Йосиф“. Не че новият фараон не знаеше за службата на Йосиф в полза на народа, но не желаеше да я признае и искаше по възможност да я забрави. „И той рече на людете си: „Вижте тия люде, израилтяните, са по-много и по-силни от нас. Елате да постъпим разумно спрямо тях, за да се не размножават, да не би в случай на война да се съединят и те с неприятелите ни, да воюват против нас и да си отидат от земята“.

Израилтяните бяха станали вече доста многобройни; те „се наплодиха и размножиха, увеличиха се и толкова много се засилиха, щото земята се изпълни от тях“. Под грижата и закрилата на Йосиф и благоволението на управляващия тогава цар те бързо се бяха размножили из страната, но се бяха съхранили като отделна раса, коренно различна от египтяните в обичаи и религия. А нарастващият им брой сега възбуди страховете на царя и на народа му, да не би в случай на война да се присъединят към враговете на Египет. Но по икономически съображения не бе разумно да бъдат изпъдени от страната. Много от тях бяха способни и умни работници и имаха голям принос за обогатяването на нацията. Царят имаше нужда от тях, за да издига великолепните си палати и храмове. Затова ги приравни с продалите се на царството заедно с притежанията си египтяни. Скоро над евреите поставиха надзиратели и робството им стана пълно. „Египтяните караха жестоко израилтяните да работят; огорчаваха живота им с тежка работа – да правят кал и кирпичи и да вършат всякакъв вид полска работа. Всичките работи, които ги караха да работят, бяха твърде тежки“. „Но колкото повече ги измъчваха, толкова повече те се размножаваха и се разширяваха“ (Уайт, Е. Патриарси и пророци, с. 241, 242 – англ. изд.).

`Как можете да се доверявате на Бога, когато сте хванати в капана на ситуация, от която не виждате изходен път?`