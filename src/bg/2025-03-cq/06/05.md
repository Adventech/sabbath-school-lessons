---
title:  Свободен ли съм?
date:   06/08/2025
---

### inVitе

**Разгледай Изход, 9 глава отново и открий Исус в него.**

- Как преоткриваш Исус тук?
- Какво ти казва Исус чрез този текст?
- Какъв е твоят отговор на този призив на Исус? Помоли се.

**Свободен ли съм?**

Много хора се борят с историята на Юда Искариотски, която споделя няколко прилики с тази на фараона и неговото кораво сърце. Юда е част от най-вътрешния екип от ученици, които трябва да се научат от своя Учител и да станат водачи в Божия план да бъде разнесена добрата новина на света.

Обаче, в историята на този ученик има проблем. Еврейските писания пророкуват, че някой ще предаде Месията. Псалми 41:9 казва: „Да! Самият ми близък приятел, на когото имах доверие, който ядеше хляба ми, вдигна своята пета против мене“. Захария също намеква за предателство срещу Пастира на Израил – Исус (Захария 11:12,13). По време на Последната вечеря Исус казва: „Истина, истина ви казвам, един от вас ще Ме предаде“ (Йоан 13:21). Действията на Юда са ясно пророкувани и очаквани, но каква роля играе неговото свободна воля в тази трагична история? Дали той трябва да предаде своя Учител?

Търсейки да разберем как Исус и пророците от Стария завет знаят какво ще направи Юда много преди самото му действие, може да е полезно да разгледаме как Исус се отнася към него до момента, в който Писанието ни казва, че Сатана влиза в него (Лука 22:3). От евангелието на Йоан ние научаваме, че Исус и Юда най-вероятно седят един до друг, тъй като Учителят лично му дава да яде хляб. Да поднесеш на някого храна директно или да го нахраниш е знак на искрена любов и близост. Дори и днес на сватбените тържества много култури имат традициите младоженците да се нахранят един друг със сватбена торта. И така, когато Исус предлага на Юда храна от собствените Си ръце, Той ясно му предлага любов и приятелство. Предсказанието на Исус за действията на ученика не е формално изявление за предопределение, а по-скоро последен апел – подобен на проповедта на Йона пред ниневийците (Йона 3:1-4). Иначе, защо би предложил на Юда шанс да вземе различно решение? Знаейки това, ние можем да видим, че боговдъхновените пророчества в Стария завет (както и изказванията на самия Исус) по никакъв начин не принуждават Юда да прави каквото и да е. Чрез това парче хляб Исус взима решението да го призове към разкаяние. Юда отхвърля тази възможност със собствената си свободна воля, показвайки, че Божието предузнание на нашите решения не означава, че сме принудени да изберем определен път.

Взаимодействията на Бога както с Юда, така и с фараона ни напомнят колко е важен начина, по който реагираме на Неговите покани. Всеки път, когато отхвърляме Божия призив, става все по-лесно да Го отхвърлим и следващия път. Обратното също е вярно. Всеки път, когато следваме Бога, ние получаваме още сила, за да направим правилния избор и по-нататък.

`Какво прави Исус, за да спаси Юда? Според вас, защо не се получава? Какво ви говори изходът от тази ситуация за това как си взаимодействат Божието всезнание и нашата свободна воля?`