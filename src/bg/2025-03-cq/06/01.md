---
title:  Имам ли някакъв контрол върху това?
date:   02/08/2025
---

### inTro

Прочети Изход, 9 глава. Вникни в библейския текст.

**Имам ли някакъв контрол върху това?**

Едно от най-трудните предизвикателства, пред които се изправят християните, е да разберат каква роля играе Бог в техния живот и в света около тях. Всички християни вярваме, че нашият Господ е мощен Бог, който може и отговаря на молитвите на Своите последователи. Но как се случва това? Дали Бог принуждава някои хора да действат против Своята воля, за да отговори на молитвата на други? Дали Той насочва решението на отделната личност? Християните често са предизвиквани да определят кога и как Бог показва Своята сила, когато става въпрос за свободата на всеки отделен човек.

Въпросът колко контрол имаме над своя живот и действия е обект на ревностни дебати. През вековете много християнски църкви проповядват доктрината за предопределението по начин, който оставя твърде малко пространство на свободната воля. Августин, епископът на Хипо, Северна Африка, твърди, че значението на предопределението е, че Бог определя човешката съдба – че Неговата благодат, която Той дава свободно на Своите избраници, е необходима, за да се обърне падналата човешка воля в такава, която е угодна на Бога. Казано по този начин, Бог става единствения арбитър на това кой ще бъде спасен.

Църквата в дните на Августин в крайна сметка не приема неговата интерпретация, но по време на протестантската реформация, почти хиляда години по-късно, Мартин Лутер и особено Джон Калвин използват идеите на Августин, за да формулират някои от своите разбирания за Божията роля в спасението на човечеството. Калвин в крайна сметка изказва предположение, че Бог избира както да спаси избраните, така и да осъди грешните – че Той предопределя някои за небето и някои за ада. Адвентистите виждат много проблеми с доктрината за предопределението. Този дебат е директно свързан пасажа за тази седмица, където продължаваме нашето изучаване на Божията роля в избавлението на евреите от робство.

### inScribe

Препишете Изход 9:29-35 от превод по ваш избор. Можете също така да съпоставите този пасаж с други стихове, които описват закоравяването на сърцето на фараона.

` `