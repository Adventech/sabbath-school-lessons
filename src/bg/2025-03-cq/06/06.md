---
title:  Съпротивление срещу Божията воля
date:   07/08/2025
---

### inSight

**Съпротивление срещу Божията воля**

„Бог всъщност не направи фараона инатлив и непреклонен. Той продължаваше да му дава светлина, а нарастващата упоритост на царя даде своя сигурен резултат. Когато се съпротивляваме на Божията воля, семената на непослушанието биват засеяни и тогава жънем жетвата на злото. Едно семе на неверие произвежда друго по-силно. Когато се подчиняваме на Божията воля, сеем семена, които ще произведат богата жетва за добро. Посятото семе е онова, което ще бъде пожънато, защото то се размножава. „Каквото посее човек, това и ще пожъне“. Бивайки отговорни, ние всички решаваме за себе си каква ще бъде жетвата.

Бог никога не подтиква някого към поквара. Той никога не кара човека да стане отчаян в своя бунт. Той не желае никой да погине, а иска всички да бъдат спасени. Но Господ не насилва никого да приеме светлината. Ако след дълга борба с някой човек, Бог види, че той не желае да се предаде, Бог го оставя да упражнява своята вродена омраза. Той го предава на най-лошия от всички тирани – Аз-а“ (Уайт, Е. Младежкият ръководител, 25 май 1899 г.).

„Господ каза на Мойсей: „Когато се завърнеш в Египет, внимавай да вършиш пред фараона всички чудеса, които дадох в ръката ти; но Аз ще закоравя сърцето му и той няма да пусне народа“. Тоест, тъй като фараонът отрича проявата на всемогъщата сила, това ще го направи по-суров и по-непоколебим в неговия бунт. Но Господ ще вземе надмощие над този надменен монарх, така че неговото упорство и перверзия ще накарат Божието име да бъде възхвалявано пред египтяните и пред Неговия народ“ (Уайт, Е. Знамения на времето, 26 февруари 1880 г. – англ. изд.).

„Не че Бог го бе създал за тази цел, но Неговото провидение бе наредило събитията така, че да го постави на трона в определеното време за избавлението на Израил. Макар този горделив тиран чрез своите престъпления да бе отблъснал Божията милост, неговия живот бе запазен, така че чрез неговата упоритост Господ да извърши Своите чудеса в египетската земя. Божието провидение подрежда събитията. Той би могъл да постави на трона по-милостив цар, който не би посмял да се противопостави на мощната проява на божествената сила. Но в този случай, Господните намерения нямаше да се изпълнят“ (Уайт, Е. Патриарси и пророци, с. 267,268 – англ. изд).

`Някога виждали ли сте как Бог нарежда събитията и използва неправедни хора, за да изпълни Своите цели?`