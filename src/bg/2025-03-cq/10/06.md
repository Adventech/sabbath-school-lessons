---
title:  Абсурдна стена от суеверия
date:   04/09/2025
---

### inSight

**Абсурдна стена от суеверия**

„Ако огромният глад оправдава Давид за оскверняването на светостта на светилището и го оневинява, колко по-извинимо бе обикновеното действие на учениците, които откъснаха живото и го изядоха в съботен ден. Исус учи Своите ученици и Своите врагове, че службата за Бога идва на първо място, и, ако умората и гладът съпровождат делото, то е правилно да се задоволят нуждите на тялото, дори в съботен ден. Тази свята институция не е дадена, за да обременява нуждите на нашето естество, донасяйки болка и неудобство, вместо да бъде благословение. „Съботата е направена за човека“, за да му даде почивка и мир и да му напомни за делото на неговия Творец, не да бъде тежък товар.

Работата, извършвана в храма, в съботен ден, е в хармония със закона, въпреки че същата работа, ако се върши някъде другаде, би била нарушение. Откъсването и яденето на житните зърна за подкрепа на тялото, за да може да се използва в служба на Бога, бе правилно и законно. След това Исус завърши своя аргумент като провъзгласи себе Си за „Господар на съботата“ – Онзи, Който е над всички неща и всички закони. Този вечен Съдия освободи учениците от всякаква вина, позовавайки се на самите постановления, за които бяха обвинени, че нарушават.

Но Исус не остави нещата, без да отправи укор на своите врагове. Той заяви, че в своята слепота те са объркали целта на съботата. Той каза: „Но ако знаехте какво значи писаното: „Милост искам, а не жертва“, не бихте осъдили невинните“. След това сравни множеството им празни ритуали с истинската почтеност и нежна любов, с която трябва да отличават истинските Божии поклонници: „Защото милост искам, а не жертва, и познаване на Бога – повече от всеизгаряния. Те обаче, както Адам, престъпиха завета; там постъпиха коварно към Мене“.

Застанал пред всичките тези хора, така белязани от фанатизъм и предразсъдъци, Исус знаеше, че лекувайки в съботен ден, ще бъде сметнат за нарушител на закона. Той осъзнаваше, че фарисеите ще реагират на това действие с огромно възмущение и ще се опитат да настроят народа срещу Него. Той знаеше, че те ще използват тези дела на милост като силни аргументи, за да повлияят върху съзнанието на множествата, които през целия си живот са били вързани от еврейските ограничения и товари. Обаче това не го възпря да срути абсурдната стена от суеверия, която ограждаше съботата, и да научи хората, че милосърдието и великодушието са справедливи пред закона всеки ден“ (Уайт, Е. Знамения на времето, 30 ноември 1876 г.).

`Как, знаейки какво е Божието намерение за съботата, можем да променим своето мислене относно този ден?`