---
title:  Не забравяй!
date:   31/08/2025
---

### inGest

- Огради повтарящите се думи/идеи.
- Подчертай важните за теб думи/идеи.
- Свържи със стрелки онези думи/идеи, които се допълват.
- Наизусти любимия си стих.

**Не забравяй!**

В предишния урок ние разглеждахме завета, който Бог сключва със Своя народ при планината Синай (също така наречена Хорив), когато дава десетте заповеди. Тези заповеди формират сърцето на западните законови традиции от християнизирането на Римската империя, започващо по времето на управлението на Константин през четиринадесети век. Някак, през вековете, точно тази заповед, която започва с думата „Помни“, е тази, която повечето християни забравят.

Тъй като тази заповед често е грешно разбирана, ние трябва да открием защо този ден е толкова важен за Бога и, по подразбиране, за Неговия народ. След като Бог изговаря закона от Синай, за да бъде чут от всички израилтяни, Мойсей се качва на планината, за да получи от Господа инструкциите за това как да Му построят светилище, както и плочите, на които Бог е написал десетте заповеди. В древността да запишеш нещо на камък е начин да се подсигуриш, че написаното няма да бъде заличено от времето. Днес най-старите познати писания са онези, издълбани на камък.

Мойсей е горе в планината в продължение на четиридесет дни. Преди да слезе, Бог му обяснява подробно четвъртата заповед. Тя е най-дългата от десетте. Явно, че Бог иска тя да бъде разбрана. Той поръчва на Мойсей: „Кажи също така на израилтяните: Съботите Ми строго да пазите, защото това е знак между Мен и вас във всичките поколения, за да знаете, че Аз съм Господ, Който ви освещавам“ (Изход 31:13).

Знакът е предмет или символ, който ни напомня зя някого или нещо. Когато Бог иска да обясни съботата по-детайлно, Той казва на Мойсей да я представи като знак. Съботата не е специална само защото е ден за почива, тя е специална заради онова, което символизира. И така, какво е нейното значение? Бог казва, че тя е знак, че Той е Онзи, Който ни освещава, че Той ни прави свети.

През вековете съботата понякога е била възприемана като знак за нашите добри дела, както прие евреите, така и при адвентистите от седмия ден. Но дали е така? Не! От Божиите думи е ясно, че това е точно обратното. Тя е знак, че ние не сме свети и че служим на Бог, Който може да ни направи такива. Съботата е знак за Христовата правда, която получаваме чрез вяра. Тя показва, че ние почиваме в Христос, доверяваме Му се и поставяме като приоритет нашата връзка с Него.

`Каква е целта на съботата?`

`Как съботата обогатява твоята връзка с Христос?`

`Някога бил ли си изкушен да мислиш, че печелиш своя достъп до небето, спазвайки съботата? Може би това се случва несъзнателно; как можеш да се пазиш срещу такова мислене и/или да го промениш?`