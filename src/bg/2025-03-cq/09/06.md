---
title:  Непроменимият закон
date:   28/08/2025
---


### inSight

`Как можеш да приложиш Изход 20:1-17 в живота си през тази седмица?`

`Какви лични решения базираш на библейското ти изследване през тази седмица?`

`Какви са практичните стъпки, които ще предприемеш?`

**Непроменимият закон**

„Твърдението, че чрез Своята смърт Христос заличава закона на Своя Отец, е без основание. Ако беше възможно законът да бъде променен или отхвърлен, тогава Христос нямаше нужда да умре, за да спаси човека от наказанието за греха. Христовата смърт, която далеч не премахва закона, доказва, че той е неотменим. Божият Син идва, за да „възвеличи закона и да го направи почитаем“ (Исая 42:21)“ (Уай, Е. Великата борба, с. 466 – англ. изд.).

„Божият закон, както е представен в Писанията, има много изисквания. Всеки принцип е свят, справедлив и добър. Законът обвързва хората с Бога, той достига до мислите и чувствата и произвежда убеждение за грях във всеки, който е чувствителен към нарушението на неговите изисквания. Ако законът се отнасяше само да външното поведение, хората не биха били виновни за техните грешни мисли, желания и намерения. Но законът настоява самата душа да бъде чиста и умът свят, така че мислите и чувствата да бъдат в съответствие със стандартите на любов и праведност“ (Уайт, Е. Избрани вести, Т1, с. 211 – англ. изд.).

„В своите учения Христос показва колко важни са принципите на закона, изговорени от Синай. Той е живото изпълнение на този закон, чиито принципи остават завинаги стандарт за правдата – стандартът по който всички трябва да бъдат съдени в онзи велик ден, когато съдиите ще седнат и книгите ще се отворят. Той идва, за да задоволи всички изисквания на справедливостта и, като глава на човечеството, да покаже на хората, че те могат да направят същото, изпълнявайки всяко Божие изискване. Благодарение на мярата на Неговата благодат, предоставена на всяка човешко същество, никой няма нужда да пропуска небето. Съвършенството на характера е постижимо за всеки, който го желае. Това е основата на новия завет на евангелието. Законът на Йехова е дървото, евангелието е уханните цветове и плодове, които то носи“ (Уайт, Е. Ривю енд Херълд, 5 април 1898 г.).

„Божият закон, по своето естество, е непроменим. Той е откровение на волята и характера на Неговия Автор. Бог е любов и Неговия закон е любов. Неговите два велики принципа са любовта към Бога и любовта към човека. „Любовта изпълнява закона“ (Римляни 13:10). Божият характер е праведен и истинен, такова е и естеството на Неговия закон. Псалмистът казва: „законът Ти е истина“, „всички Твои заповеди са правда“ (Псалми 119:142,172). И апостол Павел заявява: „Така че законът е свят и заповедта – свята, праведна и добра“ (Римляни 7:12). Такъв закон, бивайки изражение на ума и волята на Бога, трябва да бъде толкова издръжлив, колкото Своя Автор“ (Уайт, Е. Великата борба, с. 476 – англ. изд.).

`Как ще обясните красотата на закона на един християнин, който смята, че Исус е против закона?`