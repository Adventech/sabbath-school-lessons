---
title:  Един нов Бог
date:   23/08/2025
---

### inTro

Прочети Изход, 19 и 20 глава. Вникни в библейския текст.

**Един нов Бог**

Египтяните се покланят на множество богове. Те вярват, че някои от тях имат повсеместно влияние, докато други имат ограничена власт или специфични сили. Всеки човек в древността разбира, че не трябва да се отнася презрително към боговете. Те имат достъп до свръхестественото. Техните изисквания трябва да бъдат изпълнени. Египетската религия изисква сложна серия от церемонии, които да умиротворят боговете и следователно те да бъдат склонени да поддържат реда. След множество поколения, в които израилтяните са изложени на тези практики и вярвания, те трябва да променят своето разбиране за божество.

Богът на евреите току що ги е избавил от тяхното дълго робство в Египет. Той е показал, че превъзхожда египетския пантеон по всичко и е разкрил, че е различен от всеки друг езически бог. Богът на Авраам, Исаак и Яков изисква единодушната вярност на народа. Неговия народ няма да се държи като по-голямата част от нациите, покланящи се на множество богове. Този Бог е ревнив и позволява поклонение единствено на Самия Него. Докато много древни култури поддържат концепцията за един главен бог, който често е отговорен за съществуването на света, това божество никога не е единственото съществуващо. Винаги има други богове. Обаче, Богът на Авраам не твърди, че е само първият от много – Той твърди, че е единственият.

Този Бог също така изглежда се интересува и от това как Неговия народ се отнася към другите хора, също толкова колкото от това как Му се покланят те. Той планира да даде на евреите конкретни заповеди, които да управляват и насочват техния морал и закони, но преди да могат да получат тези Десет заповеди, те трябва да се подготвят (Изход 19:10). Бог води евреите при Хорив, Божията планина, така че да бъде с тях и лично да им даде Своите заповеди. Това си струва да бъде повторено – Мойсей не пише заповедите, които да представи пред народа – самият Бог ги изговаря и след това ги написва на две каменни плочи. За да направи това, Той трябва да присъства там физически. И така, когато планината започва да се тресе и гръмотевици да падат, Бог слиза върху нея под формата на огън (ст. 16,18).

### inScribe

Прочетете Изход 20:1-17 превод по ваш избор. Можете също така да преразкажете пасажа със свои думи, да го скицирате или да направите мисловна карта на глави 19 и 20.

` `