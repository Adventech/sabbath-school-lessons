---
title:  Един ревнив Бог
date:   24/08/2025
---

### inGest

- Огради повтарящите се думи/идеи.
- Подчертай важните за теб думи/идеи.
- Свържи със стрелки онези думи/идеи, които се допълват.
- Наизусти любимия си стих.

**Един ревнив Бог**

Преди Бог да представи условията на завета, който Той и израилтяните сключват, Той разкрива Своето присъствие на народа по страховит начин. Светкавици проблясват. Гръмотевици бучат в планината. Хората са уплашени. След това, Мойсей казва на народа, че не трябва да се боят. Те трябва да знаят, че Бог само ги изпитва чрез тази изява на сила (Изход 20:20). Накрая, те са толкова уплашени, че казват на Мойсей да говори с Бога от тяхно име.

Преди Господ да изложи условията на завета, който предлага на еврейския народ, Той им припомня какво е направил за тях: „Вие видяхте какво сторих на египтяните, а как носих вас на орлови крила и ви доведох при Себе Си“ (19:4). Бог иска израилтяните да разберат, че Неговото най-голямо желание е да има близка връзка със Своя народ. По същият начин, по който орлицата се грижи за своите пиленца, така и Бог се грижи за Своите деца.

Тази обстановка подготвя сцената за Божието изявление на завета, което започва с думите: „Аз съм Йехова, твоят Бог, Който те изведох от Египетската земя, от дома на робството“ (20:2). Преди Бог да даде каквито и да е изисквания, които народа да следва, Той заявява, че е техния Освободител, Който се грижи за тях. Божият закон произлиза от желанието Му да спасява. Хората често гледат на заповедите като дълъг списък с неща, които трябва да правят или да не правят, за да ги обича Бог. Истината е точно обратното: Бог работи за нас преди да се опита да ни промени.

В този контекст на спасението, Бог продължава като проявява специални претенции над Своя народ: „Да нямаш други богове освен Мене“ (ст. 3). Оригиналният език тук е някак двусмислен, тъй като фразата „освен Мен“ сякаш позволява някакви други свръхестествени сили. Обаче, тя може да бъде преведена и като „против Мен“, което предполага, че в края на краищата, няма други богове. Какъвто е да е превода, това изискване за ексклузивност от еврейската нация е уникално сред древните богове.

В едно ясно действие, целящо още повече да ограничи тяхното доверие във всякакви други сили, втората заповед гласи: „Не си прави кумир или каквото и да е изображение“ (ст. 4). Това е последният удар срещу езическите богове, които почти винаги са изобразявани чрез нещо физическо. Богът на небето е „ревнив“ (ст. 5) за любовта и поклонението на Своя народ, и не приема раздвоени сърца.

`Защо Бог описва себе Си като ревнив? Какво има предвид?`

`Вие искате ли ревнив партньор? Защо да или защо не?`