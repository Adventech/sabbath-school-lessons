---
title:  Да разчиташ на себе си
date:   09/07/2025
---

### inVitе

**Разгледай Изход 2:11-15 отново и открий Исус в него.**

- Как преоткриваш Исус тук?
- Какво ти казва Исус чрез този текст?
- Какъв е твоят отговор на този призив на Исус? Помоли се.

**Да разчиташ на себе си**

Подобно на Мойсей, Исус се изправя пред възможности да вземе нещата в Свои ръце и да разчита на собствената Си сила, вместо да се довери на Своя Отец. Всяко изкушение, което Исус преодолява, му предоставя възможност да заобиколи трудната служба, към която е призован. Когато дяволът Го изкушава да направи хляб от камъните, той го кара да направи нещата по лесния начин (Матей 4:3). Честно казано, не е толкова трудно да оправдаем идеята да си създадеш храна, когато ще умреш от глад. Това особено се отнася за Исус, Който знае, че трябва да живее, за да изпълни мисията, на която Бог Го е изпратил. И така, изкушението към Исус да си направи храна е истинско. Подобно на Мойсей в Египет, Той е примамен да използва Своите възможности, за да реши логично неотложния проблем. Обаче Исус знае урока, който Мойсей трябваше да научи: Когато имаш мисия от Бога, не трябва да разчиташ на своите собствени възможности. Трябва да чакаш Бога да подейства и да те води.

Когато Сатана изкушава Исус да му се поклони (Матей 4:8,9), пред Него отново е поставено изключително примамливо предложение. Христос знае, че Го очаква страдание. Той е чел пророчествата в еврейската Библия. Знае, че го очаква живот на позор, докато се опитва да изпълни Своята мисия. Да получи поклонението на целия свят по по-лесен начин, трябва да е било истинско изкушение. Макар че повечето съвременни християни обикновено представят изкушенията като не особено сериозни за Исус, тъй като Той е Бог, те са истински трудни изпитания, подобни на онова, пред което Мойсей е изправен, когато вижда как египтянина нанася удари на еврейския роб.

В допълнение, в края на Христовата земна служба, Той е изкушен отново да поеме нещата в Свои ръце. За това изкушение докладите на евангелията не споменават дали Исус е директно съблазняван от Сатана. Вместо това, ние намираме в Христовата молитва към Неговия Баща една почти загадъчна фраза: „не обаче, както Аз искам“ (Матей 26:39). Тук Исус разкрива, че Той не иска да завърши Своята мисия. Трябва да има друг начин, по-лесен начин. Но се е научил да се доверява на плана на Отец. Той Му се предава, казвайки: „не обаче, както Аз искам, но както Ти искаш“ (ст. 39). Вместо да избере собствения Си път, Исус приема плана и часа, които Неговият Баща Му определя.

`Срещали ли сте се с египетски господар, който бие своя еврейски роб? Какво ви призовава Бог да направите?`