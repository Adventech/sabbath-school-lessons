---
title:  Опитността на Мойсей
date:   10/07/2025
---

### inSight

`Как можеш да приложиш ключовия текст в живота си през тази седмица?`

`Какви лични решения базираш на библейското ти изследване през тази седмица?`

`Какви са практичните стъпки, които ще предприемеш?`

**Опитността на Мойсей**

„Колко далече стигна в своя резултат влиянието на онази еврейска жена, а тя беше изгнаница и робиня! Целият бъдещ живот на Мойсей, великата мисия, която той изпълни като водача на Израил, свидетелства за важността на делото на християнската майка. Няма друго дело, което да е равно на това. До много голяма степен майката държи в своите ръце съдбата на децата си. Тя борави с развиващи се умове и характери, работейки не само за момента, а за вечността. Тя сее семе, което ще поникне и ще даде плод или за добро, или за зло. Тя не рисува красиви образи върху платно, нито ги дяла от мрамор, а отпечатва образа на божественото върху човешката душа“ (Уайт, Е. Патриарси и пророци, с. 244 – англ. изд.).

„Във всеки смисъл на израза, Мойсей се превърна във велик мъж. Като писател, като военачалник и като философ, той нямаше по-горен от себе си. Любовта към истината и правдата беше станала основата на неговия характер и бе произвела непоколебимост в неговите намерения, която никоя промяна на маниер, мнение или занимания не би могла да повлияе. Благовъзпитанието, усърдието и здравото доверие в Бога белязваха живота му. Той бе млад и енергичен, бликащ от енергия и мъжка сила. Той дълбоко съчувстваше на своите братя в техните страдания и в душата му се бе запалило желание да ги избави. Със сигурност, човешката мъдрост би стигнала до заключението, че той е подходящ във всичко да извърши това дело“ (Уайт, Е. Знамения на времето, 19 Февруари 1880 г.).

„Мойсей избърза, когато уби египтянина. Той предполагаше, че израилтяните разбират, че Божието специално провидение го е издигнало, за да ги избави. Но Бог не възнамеряваше да спаси децата на Израил чрез война, както си мислеше Мойсей, а чрез Своята мощна сила, така че славата да може да бъде приписана само на Него.

Господ отхвърли действието на Мойсей – убийството на египтянина – като начин да постигне Своята цел. В Своето провидение Той бе поставил Мойсей в царското семейство на Египет, където той бе получил цялостно образование, но въпреки това, не бе готов Бог да му довери великото дело, за което бе издигнат да извърши. Мойсей не можеше незабавно да напусне царския дворец и да се откаже от привилегиите, дадени му като внук на царя, за да извърши специалното дело за Бога. Той трябваше да има време, в което да придобие опит и да бъде обучен в училището на страданието и бедността. Неговият тъст се боеше от Бога и бе особено почитан от всички хора около себе си, заради своето прозорлива разсъдливост. Неговото влияние върху Мойсей бе голямо“ (Уайт, Е. Духовни дарби. Т. 3., с. 186,187).