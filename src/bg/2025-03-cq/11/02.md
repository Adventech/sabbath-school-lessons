---
title:  Разкриване, прикриване, възстановяване
date:   07/09/2025
---

### inGest

- Огради повтарящите се думи/идеи.
- Подчертай важните за теб думи/идеи.
- Свържи със стрелки онези думи/идеи, които се допълват.
- Наизусти любимия си стих.

**Разкриване, прикриване, възстановяване**

Бог казва на Мойсей, че целта на светилището е Той да може да живее сред Своя народ (Изход 25:8). Защо Господ има нужда от физическа структура за Своето присъствие? На Него не му трябва къща, която да Го пази от външния свят, като нас, но Той често общува с хората в контекст, който могат да разберат. Може би чрез шатра или дом за Бога, Неговия народ ще може да преживее присъствието Му по по-реален начин. Това е особено вярно, тъй като те не могат да Го видят физически. Това, че не виждаме Бога, е предизвикателство за нас като хора, тъй като основното ни възприятие е зрението. Светилището, като физическа локация за Божието присъствие, напомня на израилтяните да Му се доверяват.

Службите в светилището символизират Божието обещание за прошка и възстановяване. Чрез тези символи Бог им дава гаранция, че ще прости греховете им и ще се помири с каещите се грешници. Светилището осигурява пример, който показва на хората във всички поколения как Бог премахва греха.

Тъй като светилището трябва да изпълни великата цел да разкрива и прикрива, както и да възстанови Връзката на Бога с Неговия народ, изключително важно е израилтяните да изградят постройката по най-високите стандарти. Тя трябва да е много специална. След като евреите донасят своите дарове, Бог посочва строителят, който ще ръководи проекта: „Виж, Аз повиках на име Веселеил, сина на Урия, Оровия син, от Юдовото племе; и го изпълних с Божия Дух, с мъдрост, със способност, със знание и с всякакво изкуство, за да изобретява художествени изделия, да работи злато, сребро и мед и да изсича камъни за влагане, и да изрязва дървени елементи за изработването на всякаква работа“ (Изход 31:2-5). Бог подготвя Веселеил и много други занаятчии, като им дава мъдрост и умения, за да завършат този проект. Божият Дух ги изпълва с умения да работят с ценни метали, бижута и фини материи, както и действа в сърцата на народа, така че да осигурят всички необходими материали за завършването на тази задача.

`Някога случвало ли ви се е Бог да ви даде силата да направите нещо много трудно или важно? Опишете ситуацията.`