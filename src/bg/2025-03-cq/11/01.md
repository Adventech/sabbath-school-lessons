---
title:  Нека бъдем съседи
date:   06/09/2025
---

### inTro

Прочети Изход, 25 глава. Вникни в библейския текст.

**Нека бъдем съседи**

Да имаш приятел в квартала е едно от най-вълнуващите неща, които един млад човек може да преживее. Да, родителите и братята и сестрите са чудесни, но нищо не е по-хубаво от това да имаш добър приятел – особено такъв, който живее близо, така че да можеш да изтичаш до къщата му.

Истинските приятелства не могат да бъдат наложени, те трябва да бъдат дадени и получени непринудено. Те сякаш се случват спонтанно. Удивителното е, че Бог иска да изгради същият вид връзка с нас. Обаче, Той има голям проблем: Ние често не сме на същото мнение като Него. Ние живеем живота си различно. Често се смущаваме от факта, че дори не можем да Го видим.

Въпреки тези ограничения, през всички векове Бог работи, за да стане част от нашия живот. След като показва Своята сила чрез язвите и избавлението при Червено море, Той разкрива Своите същински ценности и принципи чрез десетте заповеди. Но дори и това не е достатъчно за Него. Той е установил завет, или връзка, с израилтяните, и иска да поддържа тези взаимоотношения. За да постигне това, Бог кара Мойсей да съобщи на народа, че онези, които желаят, могат да дарят материали за построяването на Божия дом. Дори и в тази първоначална заповед, Бог показва целта, заради която иска да бъде построено светилище: да изгради връзка със Своя народ. Ето защо Той не задължава всеки израилтянин да участва в даренията. „От всеки човек, който на драго сърце би дал, ще приемете приноса за Мен“ (Изход 25:2). Даването е само за онези, чиито сърца са мотивирани да го направят. Бог търси да построи дом в съседство и ще разчита на своята връзка с израилтяните, за да си осигури материали за стоежа.

### inScribe

Прочетете Изход 25:1-9 от превод по ваш избор. Ако нямате време, препишете само стихове 8 и 9. Можете също така да преразкажете пасажа със свои думи, да скицирате или да направите мисловна карта на главата.

` `