---
title:  Бог с нас
date:   10/09/2025
---

### inVitе

**Разгледай Изход, 25 глава отново и открий Исус.**

- Как преоткриваш Исус тук?
- Какво ти казва Исус чрез този текст?
- Какъв е твоят отговор на този призив на Исус? Помоли се.

**Бог с нас**

Евангелието от Йоан може би представя най-пълния израз на Христовата идентичност. Йоан започва евангелието си с думите: „В начало беше Словото; и Слово то беше у Бога; и Словото беше Бог“ (1:1). Апостолът представя Исус на читателя по уникален начин. Той не започва с Неговото родословие, подобно на Матей или Лука, за да може читателя да асоциира личността на Исус с Човешкия Син. Вместо това, Йоан се фокусира върху божествеността на Христос.

Пророците са предавали Божиите думи чрез еврейските Писания. С идването на Исус, Словото става плът. Бог идва, за да живее заедно с човечеството, а не скрит зад завеса, както в светилището, което Мойсей построява. Всъщност, докато четем въведението на Йоан, ние разбираме, че Бог сега е видим за нашите очи. Той идва, за да си взаимодейства с нас лично. Той става човек, един от нас: „И Словото стана плът и живя между нас; и видяхме славата Му, слава като на Единородния от Отца, пълно с благодат и истина“ (1:14).

С това мощно изказване Йоан насочва читателя от разказа за Исус обратно към историята за Божия копнеж да живее със Своя народ в пустинята. Йоан казва, че Исус става плът и живее сред нас. Цялостния план на Бога е разкрит. Той не е тук само за да бъде наш съсед, а всъщност да стане като нас. Бог става човек и събаря преградите между божественото и човешкото.

В книгата „Евреи“ Павел обяснява защо Бог идва на земята: само, когато се превърне в един от нас, Той може напълно да се идентифицира с човечеството. „Понеже и Онзи, Който освещава, и онези, които се освещават, всички са от Един Отец; затова Той не се срамува да ги нарича братя“ (Евреи 2:11). Като човек, Исус става един от нас. Няколко стиха по-нататък, той добавя: „Затова трябваше да се оприличи във всичко на братята Си, за да бъде милостив и верен Първосвещеник по отношение на Бога, за да извърши умилостивение за греховете на народа. Понеже в това, дето и сам Той пострада като изкушен, може и на изкушаваните да помага“ (ст. 17,18). Бог слиза до нашето ниво, за да покаже Своята дълбока любов по начин, който можем да разберем. Като Онзи, Който е преживял отхвърляне, изкушения и страдания от първа ръка, Той истински разбира борбите, които водим.

`Какво значение има за вас това, че Бог става един от нас?`