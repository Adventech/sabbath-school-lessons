---
title:  Божият Агнец
date:   17/09/2025
---

### inVitе

**Разгледай Изход 32:1 – 33:11 отново и открий Исус.**

- Как преоткриваш Исус тук?
- Какво ти казва Исус чрез този текст?
- Какъв е твоят отговор на този призив на Исус? Помоли се.

**Божият Агнец**

Докато Бог казва на Мойсей, че не може да умре за греховете на хората, това не важи за Божия Син. От самото начало, целта на Исус е да умре за нашите грехове. Когато Йоан, стоейки до реката, вижда как Христос върви към Него, той казва: „Ето Божия Агнец, Който поема греха на света!“ (Йоан 1:29). Както илюстрират ежедневните жертви в светилището (Изход 29:38), Божият Агнец идва с една цел: да умре. Но защо Исус трябва да погине?

Исус идва в нашия свят като Божия отговор на измамата на змията. В Едемската градина Ева е заблудена да не се довери на Бога. Нейният грях е същият като този на израилтяните при планината Синай. Когато Бог не е видим, те загубват доверие в Неговите думи. Когато бъде нарушено, доверието е трудно да се възстанови. Планът на спасението, установен пред създанието на света, е Божия метод да поднови доверието на човечеството.

Ето защо въпросът за Христовата идентичност е толкова важен. В историята на Исус в четирите евангелия, най-важният въпрос е: „Какво казват хората: Кой съм Аз?“ (Марк 8:27). Исус идва като отговор на обвинението, което е повдигнато срещу Него от съвременните атеисти, че „Богът на Стария завет вероятно е най-отблъскващия персонаж в цялата фантастика: ревнив и горд от това; женомразец, хомофоб, расист, детеубиец, извършва геноцид и детеубийства, гибелен, градоман, садомазохист, своенравен и отмъстителен тиранин“ (Richard Dawkins, The God [2006], 31).

Лъжата, която сме повярвали в Едемската градина, е че Бог не действа с най-добри намерения. Исус идва, за да отговори на тези обвинения срещу Божия характер и да покаже Божията несебелюбива любов. Макар че потрепва пред цената, която трябва да плати (Матей 26:37-39), Онзи, който няма начало, е готов да пожертва всичко, за да спаси онези, които ще Го заковат на кръста. Мойсей иска неговото име да бъде заличено от книгата на живота – той е готов да преживее втората смърт, която е за порочните (Откровение 20:14,15). Макар че пророкът не може да плати тази цена заради някой друг, Исус може, и го прави. Той идва, за онова, което на Мойсей и Павел им се иска да могат да направят (Изход 32:32; Римляни 9:3). Христос идва да покаже, веднъж завинаги, че Бог не може да си представи вечността без нас. Той би предпочел да престане да съществува, отколкото да живее завинаги без нас.

`Как живота на Исус отговаря на обвиненията срещу Божия характер?`