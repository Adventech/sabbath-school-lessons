---
title:  Далеч от очите, далеч от сърцето
date:   13/09/2025
---

### inTro

Прочети Изход 32:1-33:11. Вникни в библейския текст.

**Далеч от очите, далеч от сърцето**

Как можеш да изгубиш Бога? Това изглежда като глупав въпрос, но бързо се превръща в проблем за израилтяните, които започват да се паникьосват, след като Мойсей се изкачва на планината Синай, за да се срещне с Бога… и изчезва. Мойсей изглежда е загубен. Но по-големият проблем е, че Бог изглежда изгубен. Израилтяните започват да мислят, че са сами.

Изходът и язвите в Египет са се случили преди месеци. Израилтяните са преминали през Червено море и са получили вода за пиене по чуден начин. Победили са амаличаните и са яли невероятната храна, манната, в продължение на седмици. Треперили са пред Божията поява на върха на планината, когато Той лично им изявява Своя закон. Докато народа чака Мойсей да слезе от планината, изглежда, че те са свикнали с чудесата. Ежедневната манна, облачният стълб през деня и огненият през нощта, както и гърмежите от върха на Синай са станали нещо обикновено, ежедневни преживявания, вплетени в обикновения им живот.

Какво правим, когато не можем да почувстваме Бога? Дали, като израилтяните, губим надежда почти веднага? Можете да бъдете искрени тук, всеки един от нас е преживявал неприятния преход от планинския връх до рутината. Тази история на израилтяните ни окуражава да бъдем търпеливи, когато чакаме Бога, и да му се доверяваме, когато не можем веднага да почувстваме Неговото присъствие или действие. След цели четиридесет дни (Изход 24:18), израилтяните все още не знаят къде е Мойсей. Може би те предполагат, че той е умрял. Какъвто и да е случаят, те изоставят своята вяра в първия момент след излизането им от Египет, в който Бог не се задейства веднага, когато искат. Може би те приемат, че Той е същият като всички други богове, непостоянен в Своето благоволение и грижа. Те наистина не познават Неговото дълготърпеливо естество. Дали с думи, или в сърцата си, те обявяват Мойсей за изгубен, както и Бог, заедно с него.

### inScribe

Прочетете Изход 32:30-35 от превод по ваш избор. Можете също така да преразкажете пасажа със свои думи, да скицирате или да направите мисловна карта на главата.

` `