---
title:  Закъснение и разочарование
date:   14/09/2025
---

### inGest

- Огради повтарящите се думи/идеи.
- Подчертай важните за теб думи/идеи.
- Свържи със стрелки онези думи/идеи, които се допълват.
- Наизусти любимия си стих.

**Закъснение и разочарование**

В Изход 24:12-14 ние четем, че Мойсей се изкачва на планината Синай, за да получи каменните плочи, съдържащи Десетте заповеди. Аарон и Урия са оставени на чело на лагера. Мойсей остава на планината с Бога в продължение на четиридесет дни и четиридесет нощи (Второзаконие 9:9), по време на които той получава и указанията от Бога за стоежа на скинията. Изглежда, че след дългия период на неочакваното забавяне на Мойсей, народът е изпълнен с разочарование и отчаяние, и предлага да си създадат бог като тези на египтяните, които са им познати. Аарон се подчинява на искането на хората. Те му донасят златни бижута, които са получили от египтяните след десетата язва, и той им изработва идол. Народът избира да направи образ на теле, може би защото поклонението на бикове е разпространено в Египет и в Ханаан. Биковете са най-скъпите от земеделските животни, както и жертвата, която Бог изисква да бъде принесена, когато помазаният свещеник или цялото еврейско общество съгреши срещу Него (Левит 4:1-21).

Онова, което се случва след това, разкрива истинския проблем в цялото фиаско. Аарон обявява пред израилтяните, че следващият ден ще бъде „празник на Господа“ (Изход 32:5). Той не дава ново име на новият бог, а взима заветното има на Йехова, което Бог дава на Мойсей месеци преди това, когато за пръв път му се явява в горящия храст. Аарон се опитва да поддържа Бога на Мойсей жив с този нов начин на поклонение. И то каква служба. „А на следващия ден, като станаха рано, пожертваха всеизгаряне и принесоха мирни приноси; после народът седна да яде и да пие, и стана да играе“ (Изход 32:6). Те принасят взеизгаряния и мирни приноси, точно както Бог по-късно ще заповяда да се прави в Неговото светилище. Също така има и „игра“. Оригиналната еврейска дума тук може да бъде интерпретирана като различни дейности, от смях и подигравки, до дори страстни действия между любовници. Това е предполагаемото поклонение на Йехова, водено от Аарон!

Падението към идолопоклонническо синкретично поклонение на Йехова е толкова предизвикателно, че Господ решава да унищожи цялата нация. Това е Божията финална реакция на решенията на народа, който непрекъснато се бунтува срещу Неговото ръководство в техния живот и никога не може да повярва, че Той е там, дори и да не Го виждат. Всичките им предишни провали намират своята кулминация в този ден на шумна веселба около един идол, който са направили със собствените си ръце и който непростимо са нарекли Йехова. Това е повече, отколкото Бог може да толерира. Той трябва да заличи това идолопоклонническо оскверняване на Своето име, или то ще се разпространи.

`Как се справяте със закъсненията и разочарованията?`

`Как бихте се чувствали, ако сте направили толкова много за израилтяните, само за да бъдете напълно отхвърлени в момент на закъснение е разочарование?`