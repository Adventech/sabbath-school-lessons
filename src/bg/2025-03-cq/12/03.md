---
title:  Застъпникът
date:   15/09/2025
---

### inTerpret

**Какви специални послания носи ключовият текст?**

- Кои части от него са трудни?
- Какви въпроси възникват в теб?
- Кои са библейските принципи, които откриваш в текста?
- В коя област от живота си можеш да приложиш библейския текст?

**Застъпникът**

Една от най-удивителните истории за човешко застъпничество се появява при този скок към идолопоклонство и почти сигурно заличаване. Божиите заплахи за пълно унищожение не са празни, нито преувеличени. Обаче Мойсей си спомня дълбоката любов, която Бог показва, пощадявайки Адам и Ева в деня, когато ядат от забранения плод. Вярвайки в Божиите обещания и в Неговата милост, Мойсей умолява Бога да не унищожи еврейския народ.

Господ явно иска Мойсей да направи нещо, тъй като първо му заповядва: „Иди, слез“ (Изход 32:7). Звучи сякаш Бог иска Мойсей да поеме удара и да се застъпи за Своя народ. Пророкът приема предизвикателството, но вместо да си тръгне от планината, както му е заповядал Бог, той продължава своя разговор с Него. Докато се застъпва за живота на народа, Мойсей подчертава, че Божията репутация пред египтяните би била под въпрос. Той Му напомня, че Самият Той ги е извел от Египет и те са Негов народ (ст. 11). Още повече, Божието обещания към патриарсите би било нарушено, ако Той ги унищожи (ст. 13).

В тази история Мойсей действа от името на Бога, и когато слиза от планината и вижда идолопоклонството на народа, неговия гняв гори силно като Господния (ст. 19). Пророкът е ужасен при гледката на явния бунт срещу Бога и нарушението срещу Неговото управление, което се случва само седмици след като Израил е сключил завет с Него. Мойсей стрива златното тебе на прах и кара идолопоклонниците да го изпият, за да покаже абсолютното безсилие на техния кумир. Онези, които се покайват, са спасени, но тези, които инатливо упорстват в своето отстъпничество, са екзекутирани (ст. 25-28). Мойсей продължава своята застъпническа молитва на следващия ден: „Уви! Този народ извърши голям грях, че си направиха богове от злато. Но сега, ако искаш, прости греха им; но ако не, моля Ти се, заличи мен от книгата, която си написал“ (ст. 31,32).

В това последно дело на застъпничество, Мойсей става образ на Христос. Пророкът казва: „Аз не искам моето име да бъде в Книгата на живота, ако и техните имена не са записани там“. Той предпочита да умре вместо тях, отколкото те да бъдат унищожени. Но като грешник, Мойсей не може да умре вместо тях. Неговата готовност сочи към Единствения, Който може да умре като наш Заместник.

Ходатайството на Мойсей за народа пред Бога е успешно и макар че левитите поразяват бунтовниците, нацията се запазва. Божиите обещания към Авраам ще се изпълнят.

`Как щеше да се промени старозаветната история, ако Мойсей не беше успял в своето ходатайство за израилтяните?`