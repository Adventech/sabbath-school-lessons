### Книгата „Изход“

Някога искали ли сте да видите Бога в действие? Това е желанието на много вярващи, които вярват в Бога от Библията. Каu може да стане това? Кога Господ се намесва и започва да действа в живота ни? Това тримесечие ще направим едно променящо живота пътешествие през страниците на древната книга, написана, за да разкаже опитностите на един народ, който e преживял Бога в действие.

Мога да ви кажа, че да видиш как Бог действа, е много по-различно от онова, което си представяме. Книгата „Изход“ е пълна с разкази за хора, които се приближават много близо до Бога. Какво се случва тогава? Мойсей поисква да знае Неговото име. Можете ли да си представите да срещнете Бота и да Го попитате за името Му? Звучи почти комично. Фараонът казва, е дори не е чувал за Бога, съмнявайки се че Той изобщо съществува. Какво би накарало някого да се изправи лице в лице с Неговата сила, но въпреки това да отрича съществуването Му? Отговорът на този въпрос оформя голяма част от историята. Други се уплашват, когато биват доведени в Божието присъствие, като израилтяните при планината Синай. Те се страхуват толкова много, че дори не искат да чуят Неговия глас. Макар че може да си представяме как щастливо ще тичаме към Бога, когато Го видим, в историята на „Изход“, хората по-скоро залитат от страх. Какво предизвиква това, бихте се запитали? Ами, каня ви на едно приключение, за да разберете.

Книгата „Изход“ разказва историята на един Бог, чието най-искрено желание е да бъде непосредствено близо до Своя народ. Как можеш да направиш това, когато хората се страхуват от теб? Може ли изобщо да проработи? Те дали ще искат да ти бъдат съседи? Това е историята на „Изход“. Целта на Изхода е да доведе Божия народ в Неговото присъствие. Те не познават своя Бог, нито са Го виждали в действие толкова дълго време, че повечето от тях отдавна са се отказали от обещанията, дадени на техните предци – на Авраам, Исаак и Яков.

След много години и множество поколения под египетско робство, много хора изгубват всяка надежда за спасение. Дългото забавяне е само едно от многото предизвикателства, пред които са изправени израилтяните в тази невероятна история. Защо Бог чака толкова много? Ако те са Негов народ, защо стават роби на най-влиятелния човек на света? Защо този чужд цар се опитва да ги унищожи? Всички тези трудности създават чувство, че са изоставени и отделени от Бога. В тази обстановка е лесно да видим защо хората изгубват своята вяра, защо животът в робство изглежда като най-лесния и най-добрия вариант.

Въпреки всички предизвикателства и колебания, Бог не приема „не“ за отговор. Той искрено желае да даде на Своя народ нещо по-добро, дори и те инатливо да се държат за своята обстановка в Египет. Бог желае да ни даде свобода и възможността да изберем на кого ще служим, но в тази история Бог действа с невъзмутимата, единствена цел да освободи Своя народ, независимо какво мислят те – дали им харесва, или не. Правейки това, Той рискува хората да Го обвинят, че им отнема свободата. Обаче, това, което ще открием, е че Той всъщност им дава свободата да избират. Той подготвя сцената, така че те да могат да изберат дали ще Му служат.

В края, нацията влиза в заветна връзка с Господа. Този разказ за древния Израил излага едно изключително време в историята на земята, което е урок за всеки, който го чете. Тяхната история сега идва във вашите домове. Докато я изучавате, аз се моля животът ви да бъде преобразен дори по още по-велик начин от този на древните евреи. Нека бъдете освободени от робството на греха и да започнете своето приключение към Обещаната земя.

Томас Тоелс е професор по религия в адвентния университет „Юниън“ и има докторска степен по историческа теология от университета „Андрюс“.