---
title:  Божията доброта
date:   30/07/2025
---

### inVitе

**Разгледай Изход 7:1-5 отново и открий Исус в него.**

- Как преоткриваш Исус тук?
- Какво ти казва Исус чрез този текст?
- Какъв е твоят отговор на този призив на Исус? Помоли се.

**Божията доброта**

Язвите, които Мойсей предизвиква чрез Божията сила, са предназначени да уверят хората в истинския Божи характер, но днес някои хора се съмняват в Божията любов и доброта, когато четат за унищожението, донесено от тези напасти. Някои хора гледат на тях само като на някакво действие на отмъщение. Обаче същите хора често критикуват Бога за това, че позволява на злото да съществува твърде дълго време. Когато Бог позволява на несправедливостта да продължава, хората го обвиняват, че не взима мерки навреме. Когато Той се намесва, за да ни спаси, те Го обвиняват, че прави твърде много. За израилтяните язвите са прояви на милост, които ще ги освободят от хватката на тиранина. За египтяните те са покана да се покаят за своята поквареност и да признаят върховната власт на Бога.

Чрез язвите Господ показва милост на египтяните и им дава всяка възможност за покаяние. Например, около двадесет и четири часа преди да изпрати седмата напаст, Мойсей предупреждава слугите на фараона относно идващата градушка, така че вярващите да имат достатъчно време, за да приберат своите слуги и добитък на безопасно място (Изход 9:18-21). Преди десетата и най-ужасна язва да падне, Бог им дава една последна възможност да се покаят и да избегнат най-тежката присъда. Деветата язва представлява три дни на тъмнина (10:21-23), което дава на фараона известно време на „затишие“, за да размишлява върху своите решения и техните последици. Язвите в края на краищата показват, че неговото сърце не се променя.

Знакът, който привлича един, може да отблъсне друг. Когато четем историята на Исус в Новия завет, ние виждаме, че Христос също използва знамения и чудеса като демонстрация на Своята сила. Той извършва толкова много чудеса, че хората не могат да ги изброят (Йоан 21:25). Чудесата Му включват превръщане на водата във вино (2:1-12), изгонване на демони (Марк 1:21-28), изцеляване на проказа (Лука 17:12-19), изцеляване на сакатите и парализираните (Матей 14:13-21), укротяване на бури (Лука 8:22-25), хранене на множествата (Матей 14:13-21) и възкресяване на мъртвите (Йоан 11:38-44). Въпреки това, фарисеите приписват тези чудеса на Сатанинските сили (Матей 12:24)! Можете ли да си представите?

Противопоставянето на хората към проявата на Исусовата сила срещу демоничните сили на земята, е подобна на реакцията на египтяните, когато Божията сила се проявява, произнасяйки присъда над демоничните сили в Египет. Независимо какви знаци и чудеса се извършват, хората все пак трябва да изберат дали да вярват в Божията сила.

`В какви други случаи виждаме Божията сила, преплетена с Неговите присъди?`