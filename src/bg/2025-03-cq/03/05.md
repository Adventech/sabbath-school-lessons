---
title:  Кой е Той?
date:   16/07/2025
---

### inVite

Разгледай Изход 3:1-6 отново и открий Исус в него.

- Как преоткриваш Исус тук?
- Какво ти казва Исус чрез този текст?
- Какъв е твоят отговор на този призив на Исус? Помоли се.

**Кой е Той?**

Четейки историите за знаменията и чудесата, които Бог върши чрез Мойсей, може да се запитаме дали тези свръхестествени събития са толкова важни. Исус извършва много чудеса, за да насърчи вярата на Своите последователи, но често изглежда сякаш хората, макар и щастливи, че са излекувани, бързо продължават напред в живота си. Дали чудесата са най-добрия начин да доведеш хората до вярата? Разбира се, някой може да бъде принуден да заключи, че се намира в присъствието на нещо свръхестествено, но дали това ще изпълни Божията главна мисия? Отговорът, изглежда, е не. Въпреки това, Исус почти непрестанно извършва чудеса. Понякога изглежда така, сякаш че Той не може да се спре, като случая, в който възкресява сина на вдовицата от Наин (Лука 7:11-17). Исус не чака да го помолят. Той просто действа, без дори да провери дали някой там има нужната вяра. Но Исус не показва Своите свръхестествени способности само за да набере последователи. Той показа Кой е, и още по-важно, Кой е Неговият Отец.

От тази гледна точка, Изявлението „АЗ СЪМ“ на Исус в Йоан 8:58 може би е най-директното изказване, което Той прави относно своята самоличност. Цитирайки Изход 3:14, Исус се идентифицира като Бога на Стария завет. Всички учения на Христос се крепят на неговата идентичност (12:38). В известен смисъл, всички чудеса на Исус валидират неговите твърдения и Неговата личност. Например, Исус изцелява паралитика, „за да познаете, че Човешкият Син има власт на земята да прощава греховете“ (Матей 9:6).

Когато Христос пита учениците какво говорят хората за Него, списъкът е дълъг: „Едни казват, че е Йоан Кръстител; други пък – Илия; а други – Йеремия или един от пророците“ (16:14). След това Исус ги кара да потвърдят своето гледище за Него. Петър изповядва „Ти си Христос, Син на живия Бог“ (16:16). Бъдещето на църквата ще бъде изградено върху разбирането, че Исус е изпратен от небето. Той е роден на този свят, за да бъде „Бог с нас“ (1:23). С това разбиране ние най-накрая ще осъзнаем нашата истинска стойност за Бога. Той дава Себе Си, за да бъде с нас и да ни спаси.

`Сравнете Изход, 3 глава с Йоан 8:58, за да разберете какво ни казва тя за Исус.`

`Как можете да помогнете на хората, на които им е трудно да разберат, че Исус има божествен произход?`