---
title:  Свята земя
date:   12/07/2025
---

### inTro

Прочети Изход, 3, 4 глава. Вникни в библейския текст.

**Свята земя**

Как се срещна с Бога? Някои вярващи могат да опишат момент, в който техния живот се е променил драматично, поради определена среща с Бога – момент, когато Бог е грабнал тяхното внимание. Хората, които са родени в християнски домове и винаги са ходили на църква, може да смятат, че винаги са познавали Бога. В тази глава виждаме как Мойсей има изненадваща среща с Бога, която променя всичко.

Мойсей е роден в Божия народ, в племето на Левит. Неговата майка му е говорила за Бога още преди да може да разбира. След това, в ранна възраст, той е заведен в двореца и там разчита само на детските си спомени, които да го насочват. След своя опит да защити израилтяните от египетското потисничество и след своето бягство от другата страна на пустинята, ние намираме Мойсей да се грижи за овцете на своя тъст. Всичките му мечти да върши велики неща за Божия народ са избледнели в далечното минало. Той вече не изучава военно изкуство, геополитика или египетските богове. Патриархът единствено трябва да мисли за това как да намери храна и вода за овцете. Чак след четиридесет години на овчарство, Бог най-накрая се появява, готов да се представи лично.

В историята Бог идва при Мойсей като „ангел Господен“ (Изход 3:2). Господният ангел се появява няколко пъти в книгата „Битие“, както на Агар (Битие 16:7-11), така и на Авраам (Битие 22:11-15). Господният ангел също е Онзи, Който придружава израилтяните в пустинята (Изход 14:19). Личността на този ангел на Господа първоначално е неясна. Дали това е самият Бог, или Негов вестител? Разказът изяснява това, когато в Изход 3:4 Бог е Този, Който проговаря на Мойсей. Поради светостта на Онзи, с когото разговаря, Мойсей трябва да събуе своите обувки (ст. 5). Всичко се променя в онзи кратък момент, когато Бог информира Мойсей, че той трябва да изведе Израил от робството. От тихия живот на овчар, Мойсей е изстрелян да бъде водач на една нова нация.

### inScribe

Препишете Изход 3:1-6 от превод по ваш избор или напишете пасажа със свои думи. Можете също така да направите мисловна карта на Изход, 3 и 4 глава.

` `