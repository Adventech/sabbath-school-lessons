---
title:  Идвам, за да избавя
date:   13/07/2025
---

### inGest

- Огради повтарящите се думи/идеи.
- Подчертай важните за теб думи/идеи.
- Свържи със стрелки онези думи/идеи, които се допълват.
- Наизусти любимия си стих.

**Идвам, за да избавя**

Бог вика към Мойсей от горящия храст, казвайки му да не се приближава повече (Изход 3:5). Знаейки че Мойсей сигурно залита от объркване, Бог бързо се представя: „Аз съм Бог на баща ти, Бог Авраамов, Бог Исааков и Бог Яковов“ (ст. 6). Той продължава с причината за Своята поява: „И слязох, за да ги избавя“ (ст. 8). Това избавление е планирано от векове (Битие 15:13,14).

Господ описва евреите като „народа Ми“ (Изход 3:7,10). Ако четете и не обърнете внимание, можете да пропуснете тези думи. Обаче те поставят основата за останалата част от книгата. Израилтяните са Божия народ. Можете да си кажете: „Разбира се, че са. Те са потомците на Авраам“. Обаче, ако те са Божия народ, защо са в такава беда? Защо са роби? Защо децата им биват убивани? Защо това се случва в продължение на десетилетия или може би векове? Ние не можем да отговорим на всички тези въпроси. Когато Бог се намесва в човешките дела, понякога изглежда така, сякаш Той не се интересува от нас. Но Той се проявява интерес, дори да не си личи от нашата ограничена човешка перспектива. На Бог все още Му пука, дори да не действа толкова бързо, колкото смятаме, че трябва, или колкото ни се иска.

От самото начало Бог дава да се разбере, че Той ще работи за това да освободи Израил (ст. 8). Там, където Мойсей се бе провалил, поразявайки египтянина, Бог щеше да успее, поразвявайки Египет (ст. 20). Обаче, когато патриархът чува, че ще трябва да говори пред фараона относно предстоящия Изход, той възразява (ст. 11). Това е първият от пет опита на Мойсей да откаже на Божията заповед.

В първия си опит да убеди Бога, че не е най-подходящият човек за това дело, Мойсей изглежда притеснен, че не е достатъчно важна личност, за да убеди фараона да се подчини на Божията заповед. Поради опасението на Мойсей, Бог се опитва да му вдъхне увереност, предлагайки му знак. Първият белег няма да дойде веднага. Бог обещава, че когато Мойсей изведе израилтяните от Египет, те ще се покланят на Бога при същата планина, където те двамата в момента си говорят. Знакът изисква Мойсей да чака известно време. С други думи, това не е толкова знак, колкото обещание. Не е изненадващо, че Мойсей не е убеден. Той търси пояснение върху Божията самоличност, казвайки, че израилтяните също биха искали да знаят това (Изход 3:13). Тук, ние намираме един от най-значимите стихове в Библията. Бог разкрива Своето име: „Аз съм Онзи, Който съм“ (ст. 14).

`Ако Бог ви се яви така, както и на Мойсей, какъв би бил първият ви въпрос към него? Защо?`

`Според вас, какво е искал да каже Бог за себе си чрез израза: „Онзи, Който съм, ме изпрати“ (Изход 3:14)?`