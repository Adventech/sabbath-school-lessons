---
title:  Божият хард диск
date:   12/11/2022
---

#### inTro

**Прочети Данаил 7 и Откровение 20:11-15. Вникни в библейския текст.**

**Божият хард диск**

В първия урок видяхме, че Бог е образувал физическото тяло на Адам от пръстта на земята с всичките му органи и системи. Тялото на Адам е било съвършено, но безжизнено, така че Бог вдъхва в ноздрите му дъх на живот и всички органи и системи започват да функционират. От самото начало мозъкът започва да въвежда, записва и класифицира цялата информация, която идва чрез петте сетива. От първия си дъх Адам започва да записва историята на живота си, до най-малките подробности. В хода на живота си той формира своя собствена уникална самоидентичност, различна от тази на всеки друг човек. Всяко действие, мисъл, дума, емоция и мотив са записани в мозъка му.

Когато Адам умира на 930 години, целият му житейски доклад е бил съхранен в няколко килограма плът! След смъртта, мозъкът на Адам се разпада, а заедно с това и целият му живот. Бог обаче има резервно копие, съхранявано на небето. „Както художникът прави върху полираното стъкло истинска картина на човешко лице, така и Божиите ангели ежедневно поставят върху небесните книги точно описание на характера на всяко човешко същество.“ (Ellen G. White, In Heavenly Places (Washington, DC: Review and Herald, 1967), 360.) Ако това твърдение бе написано днес, би могло да звучи така: Бог съхранява нашия характер или житейска история на Неговия „небесен хард диск“.

Това е мястото, където започваме нашето изучаване. Ще разгледаме три библейски теми едновременно: състоянието на мъртвите, изследователният съд и второто идване на Исус. Тъй като тези вярвания са тясно свързани, неразбирането на едното ще доведе до неразбиране и на трите.

#### inScribe

Препиши Данаил 7, 9, 10, 27. Можеш също така да преразкажеш библейския текст или да го представиш схематично.

` `