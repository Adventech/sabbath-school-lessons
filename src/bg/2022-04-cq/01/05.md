---
title:  Въпрос на характер
date:   28/09/2022
---

#### inVite 

Разгледай библейския текст отново и открий Исус в него.

`Как преоткриваш Исус тук?`

`Какво ти казва Исус чрез този текст?`

`Какъв е твоят отговор на този призив на Исус? Помоли се.`

**Въпрос на характер**

Когато Адам и Ева престъпват Божия закон, те разрушават любовния завет с Исус техния Създател (Йоан 1:1-3). Прекъснатата връзка води до отделянето им (Исая 59:2), а отделянето – до смърт (Римляни 6:23). Когато Сатана отклонява хората от Божието Слово, той ни отделя от Исус.

Идеята, че душите на умрелите праведни отиват в небесата с Исус звучи успокояващо за роднините и приятелите. Това обаче е плацебо и капан. Ако душите на праведните отиват в небесата, тогава какво би им попречило да се върнат и да осъществят контакт с роднините и приятелите? Сатана има независима и неограничени сили и достъп до онези, които вярват в безсмъртието на душата. По този начин той може да се дегизира и да проповядва каквото си поиска, което в крайна сметка ще ни отдалечи от Исус.

За да ни отдели от Исус, Сатана трябва да опетни Божия характер. В началото той определя Божия закон като ограничаващ и диктаторски. Намеква, че Божиите заповеди ни поробват. Оспорва Божията любов, твърдейки че Той скрил нещо от Адам и Ева. Той твърди, че Бог изисква саможертва, но никога не би пожертвал Себе си. Обвинява Бог в егоизъм. Готовността на Отца да предаде собствения си Син и готовността на Сина да живее перфектния живот и да претърпи една позорна смърт опровергават всички обвинения от страна на Сатана.

В момента на грехопадението на Адам и Ева те не са изгонени веднага. Адам обвинява Ева, а Ева – змията. Всъщност и двамата обвиняват Бог! Те се страхуват по-скоро от последствията от действията си, отколкото самото действие на грях. Не разбират дълбочината на тяхното прегрешение, докато не осъзнават, че заради него техния Творец ще слезе от небесата, носейки мантията на праведността за тях и ще понесе тяхното наказание. Те разбират единствено усложненията от тяхното прегрешение и неизмеримата себеотдайна и несебичната любов на Исус, когато Адам извършва първата жертва: „За Адам първата жертва е била най-болезнената церемония. Неговата ръка е трябвало да отнеме живот, който само Бог може да даде. Когато убива невинната жертва, той потрепва с мисълта, че грехът му трябва да пролее кръвта на неопетненото Агне. Тази картина му дава по-дълбоко и по-ярко чувство за сериозността на прегрешението му, което нищо друго освен смъртта на Сина на Отца не може да изкупи.“ (White, Patriarchs and Prophets, 68.)