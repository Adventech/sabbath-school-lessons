---
title:  Основите на заблудата
date:   24/09/2022
---

#### inTro

**Прочети Битие 3. Вникни в библейския текст.**

**Основите на заблудата**

В урока тази седмица ще разгледаме изкушението и падението в Битие 3 глава. Трябва да прочетем текста внимателно, защото той описва методите на заблуда, с които Сатана успешно си служи в хода на човешката история. Старателно изучаване на главата ще разкрие, че проблемът в началото не е просто заради някое си дърво, а заради определена личност. Адам и Ева всъщност са били тествани дали ще изразят своята вярност към Божието слово и Неговия авторитет или ще се предадат на думите на змията и нейния авторитет.

Сатана не е показал истинската си същност като ангел, защото той е знаел че Бог е предупредил Адам и Ева, че паднал ангел ще се опита да ги подведе към греха. Ева е очаквала ангел, а не змия. По тази причина Сатана е използвал змията за своя медиатор и чрез пет метода примамва Адам и Ева към греха. Единствената защита, която са имали срещу уловките на лукавата старовременна змия е било да се подчинят без съмнение на това, което им е казал Бог.

Сатана казва две свързани лъжи на Ева. Първата е била, че ако Ева не спази Божията изрична заповед, тя няма да умре, но ще живее. Втората е била, че ако изяде плода, няма да има нужда от Бог да познава доброто и злото, защото тя ще стане като Бог и нейната мъдрост ще и позволи сама да прави това разграничение.

Тази глава не е просто исторически разказ за древното минало. В течение на шест хиляди години Сатана прецизно е усъвършенствал измамливото си лукавство. Урокът ни показва, че същият този метод ще бъде използват от Сатана както в началото, така и на края, „да заблудят, ако е възможно, и избраните“ (Матей 24:24).

#### inScribe

Препиши Битие 3:1-6. Можеш също така да преразкажеш библейския текст или да го представиш схематично.

` `