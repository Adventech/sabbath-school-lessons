---
title:  Две родствени заблуди
date:   26/09/2022
---

#### inTerpret

Християнският свят днес ни учи за две родствени грешки , които идват още от Едем изграждат основата на спиритуализма. Първата е постмодерното вярване, че можем сами да разграничаваме доброто и злото, без да се основаваме на Божия обективен закон. Втората е, че душите на праведните и грешните по своята същност за вечни. Елен Уайт описва връзката между спиритуализма и антиномианизма:

„Спиритуализмът твърди, че хората са непаднали полубогове; че всеки ум ще съди себе си; че истинското познание въздига хората над всички закони; че всички извършени грехове са очистени, защото каквото и да е, е правилно и Бог не го осъжда. Спиритуализмът представя и най-низшите човешки същества като такива в небесата, високо възнесени там. По този начин обявява на всички хора: „Няма значение какво правите; живейте както си пожелаете, раят е вашият дом“. Множество хора така са подведени да вярват, че копнежът е най-високопоставеният закон, че своеволието е свобода, и че човек е отговорен само за себе си.“ (Еllen G. White, Education (Mountain View, CA: Pacific Press, 1903), 227, 228.)

Вярното придържане към Божието слово е нашата единствена защита срещу коварните хитростите на Сатана. Не бива да разчитаме без съмнение на нашите чувства, нашия разсъдък, нашите усещания, чудеса и какво ли още не. Във финалния конфликт проблемът ще бъде същият както в самото начало. Ще се подчиним ли на Божието слово и авторитет без колебание?

Много предмети приличат на златото, но външният вид може да бъде заблуждаващ. Традиционният тест с киселина за златото представлява поставянето на малка капка силна киселина, например азотна киселина, върху повърхността на метала. Когато киселината сключи контакт с обикновените метали, се чува съскане и се появяват мехурчета, обаче ако металът е благороден, той остава незасегнат. Киселинният тест по този начин е решаващ, моментен, евтин и не е сложен за определянето дали даден метал е благороден или не.

Урокът е ясен. Не е безопасно да разчитаме на свидетелството, чрез което хората ни уверяват, че металът е от чисто злато. Не трябва просто да се доверяваме, че е злато само защото изглежда като злато или „има вкус“ на злато. Трябва да приложим външен тест, който ще ни покаже с пълна точност, че металът е чисто злато, иначе е възможно да закупим „фалшиво злато“! Сатана знае, че Божието слово, което старателно е било изучавано и спазвано, е лакмусовия тест за истина и грешка. Поради тази причина той е използвал два метода в хода на човешката история, за да прикрие истината в библията.

За 1260 години на пророчества (Даниил 7:25) населението е тънало в невежество и тъмнина, защото Сатана чрез апостолската църква, е забранил Библията (Откровение 11:3). Въпреки това, в нашите времена на предполагаемо просветление, Сатана отново осъществява същата цел като подкопава нейния авторитет.

Той извършва чудеса, преиначава Словото и подтиква хората да се доверяват на собствения си разсъдък, свидетелството на сетивата им и чуждите думи. След шест хиляди години, обаче, заблудите му на последното време са доста по-измамни. Толкова силни, че дори вярата на избраните ще бъде тествана (Матей 24:24).

`Какво ни пречи да чуем Божия глас днес? Как да преодолеем тези пречки?`

`Какви специални послания носи библейският текст?`

`Кои части от него са трудни?`

`Какви въпроси възникват в теб?`

`Кои са библейските  принципи, които откриваш в текста?`

`В коя област от живота си можеш да приложиш библейския текст?`