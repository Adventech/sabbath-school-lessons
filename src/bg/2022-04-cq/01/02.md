---
title:  Пет непочтени метода
date:   25/09/2022
---

#### inGest

Огради повтарящите се думи/идеи.
Подчертай важните за теб думи/идеи.
Свържи със стрелки онези думи/идеи, които се допълват.
Наизусти любимия си стих.

` `

**Пет непочтени метода**

Бог дава на Адам и Ева всички физически и духовни благословения в Едем с цел да им покаже Неговата любов и копнежа Си за любовта от тяхна страна. Бог е искал те да изразят своята любов към Него, като се предадат на Неговия авторитет и спазват Неговия закон. Както Исус някога е казал: „Ако Ме любите, ще пазите Моите заповеди.”(Йоан 14:15).

Сатана използва пет метода, за да разруши любовния завет между Твореца и Неговите творения. Първо, използвайки змията като посредник, той е извършил едно подправено чудо, илюстрирайки, че змия може да говори (Битие 3:1). Със сигурност би било чудо змия да може да говори, нали?

Второ, след като успява да привлече вниманието на Ева чрез подправеното чудо, Сатана нарочно цитира думите на Бог погрешно, питайки Ева завладяващия въпрос: „ Истина ли каза Бог да не ядете от всяко дърво в градината?“ (Битие 3:1). Сатана изопачава Божиите думи. В хода на човешката история той ще обезобразява думите му като ги украсява, добавя или отнема от тях, цитира само отчасти или ги изважда извън контекст.

Трето, Сатана извърта Божиите думи с точна и определена причина. Той цели да започне разговор с Ева и е на ясно, че най-добрият начин за това е да направи неточно твърдение. Както и се очаква, Ева поправя неточността в изказването му и влиза в комуникация с него: „Жената рече на змията: От плода на градинските дървета можем да ядем; но от плода на дървото, което е всред градината, Бог каза: Да не ядете от него, нито да се допрете до него, за да не умрете. А змията рече на жената: Никак няма да умрете;“(Битие 3:2-4).

Думите на змията объркват ума на Ева - причиняват когнитивен дисонанс. Тя си е мислила:  „Ако ние няма да умрем, тогава защо Бог казва точно обратното?“. Сатана поставя този въпрос в ума й и след това веднага отговаря на собствения си въпрос. Неговият аргумент може да бъде перифразиран така: „Бог има тайни. Той иска да му служите на сляпо. Знае, че ако вкусите от плода, ще станете като Него, но той не иска конкуренти. (вж. ст. 4, 5). Той едва ли не намеква, че в някой момент в миналото Бог е ял от плода и по този начин е получил своите сили. Елен Уайт обяснява, че Сатана „намеква, че Господ ревниво е желаел да го запази за себе си, защото иначе те щели бъдат въздигнати в равнопоставеност с Него. Съблазнителят намеквал, че божественото предупреждение няма да бъде действително изпълнено; било е замислено просто, за да ги сплашва.“ (Ellen G. White, Patriarchs and Prophets (Battle Creek, MI: Review and Herald, 1890), 54.)

Четвърто, Сатана кара Ева да последва свидетелството на сетивата си вместо Божиите думи. Ушите й намират доводите на змията за „разумни“, плодът е изглеждал добре за очите й, ароматът му е бил привлекателен, изглеждал е вкусен, тя го е докоснала и не претърпяла моментална смърт. 

Накрая, щом Сатана е спечелил Ева за себе си, той я използва, за да изкуши и Адам. По същия начин Сатана използва хората, за да изкушава и останалите.

`Какви са паралелите между методите и аргументите, които Сатана прилага към Ева в Едем и към небесните ангели?`

`Какъв пример дава Исус за справяне с тези методи?`