---
title:  Да обучим сетивата си
date:   14/12/2022
---

#### inVite

Разгледай библейския текст отново и открий Исус в него.

`Как преоткриваш Исус тук?`

`Какво ти казва Исус чрез този текст?`

`Какъв е твоят отговор на този призив на Исус? Помоли се.`

**Да обучим сетивата си**

Идеята, че душата напуска тялото при смъртта, за да бъде с Исус изглежда убедителна и утешителна, но дали наистина е така? Парапсихолозите правят тестове, които доказват, че нещо комуникира с нас от другата страна. Обаче те не могат по никакъв начин да идентифицират кои са лицата, които ни говорят. Тъй като това са невидими същества, изследователите не могат да докажат, че те са духовете на починалите. Това е канал, над който Сатана има пълен контрол и може да води масите надалеч от Исус. Той може да каже на хората онова, което желае те да вярват, и ние не бихме могли да избягаме сами от неговата сила.

На нас ни е казано, че прадполагаемите духове на мътви хора ще се появят на живите и ще им заявят, че почитането на неделята прославя Исус и че онези, които пазят съботата, го разгневяват и причиняват бедствията в света (вижте Матей 24:6-9): „Духовете ще заявяват, че Бог ги е изпратил да убедят отхвърлящите неделята в тяхната грешка, заявявайки, че законите на страната трябва да бъдат спазвани така, както Божиите закони. Те ще оплакват огромното зло в света и ще подкрепят свидетелството на религиозните учители, че деградиралото състояние на морала е предизвикано от оскверняването на неделята“ (Уайт, Е. Великата Борба (Mountain View, CA: Pacific Press, 1911), с. 591 – англ. изд.)

Исус, Живото Слово, не може да противоречи на писаното Слово. Как може Исус да казва в Писанието, че е Господар на съботата и след това да изпрати предполагаемите духове на починалите да кажат на света, че Той желае те да спазват неделята? Живият Исус и Неговото писано Слово не могат да бъдат в конфликт, тъй като Живото Слово винаги е в хармония с писаното. Сатана дори ще фалшифицира второто идване на Христос, като се представи за Него (Матей 24:23,24; Солунци 2:8-12). Това ще бъде почти неустоима измама.

Единствената ни защита срещу тези заблуди на Сатана в края на времето е просто да вярваме и да се подчиняваме на писаното Слово, като казваме: „Защото живите поне знаят, че ще умрат; Но мъртвите не знаят нищо“. В последното време ние няма да можем да се доверяваме на своите сетива или чувства, нито на чудеса, впечатления или думите на околните. Бог ще пази онези, които показват безрезервно послушание на безпристрастното, писано Божие Слово.

Сатана е екперт в това да направи фалшификата да изглежда истински. Една фалшива банкнота от 100 лева може да изглежда автентична на нетрениреното око, но това не означава, че е такава. Безпристрастните тестове, а не субективните факти, трябва да бъдат приложени към банкнотите, за да се определи тяхната автентичност. По подобен начин Божието Слово трябва да тества всички доктрини и религиозни опитности! В края фалшификатът ще прилича толкова много на истината, че ще бъде невъзможно да ги различим без Светите Писания. Чрез тяхното свидетелство трябва да бъдат изпитвани всички изявления и всички чудеса (Уайт, Е. Великата Борба, с. 593 – англ. изд.).