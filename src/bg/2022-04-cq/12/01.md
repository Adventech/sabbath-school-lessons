---
title:  Грешката на Саул
date:   10/12/2022
---

#### inTro

**Прочети 1 Царе 28. Вникни в библейския текст.**

**Грешката на Саул**

Бог избира Саул да стане цар на Израил и да бъде изпълнен с Неговия Дух (1 Царе 10:6). Поради непрестанното му неподчинение на Божиите заповеди обаче (напр. 1 Царе 13, 15) и неговата завист и омраза към Давид, „Господният Дух беше се оттеглил от Саула, и зъл дух от Господа го смущаваше“ (1 Царе 16:14).
Вместо мъдро да управлява своето царство, под влиянието на злия дух, Саул прекарва по-голямата част от своето време в преследване на Давид. Филистимците се възползват от небрежността му и си спечелват значително военно надмощие над Израил. Саул губи както ума, така и царсвото си, и в отчаянието си се обръща към Господа чрез традиционните методи като пророци, сънища, видения и Урима и Тумима. Бог обаче го е изоставил и не му дава отговор. Писанието ясно описва страха на Саул: „А Саул, когато видя стана на филистимците, уплаши се, и сърцето му се разтрепера твърде много“ (1 Царе 28:5).
Тъй като не получава слово от Господа по приетите методи, Саул решава да използва един, който Бог строго е забранил. Царят отчаяно желае да разбере какво ще се случи в битката с филистимците на следващия ден, затова се дегизира и си урежда консултация с медиум в града Ендор. Макар че Самуил вече е починал и е погребан (ст. 3), медиумът уж призовава душата му от мъртвите. Но дали това наистина е така? Хората, които вярват в безсмъртието на душата често използват тази история, опитвайки се да докажат, че душата на Самуил се явява на медиума в Ендор. Обаче, едно внимателно изучаване на историята ни дава много причини да смятаме, че това заключение е несъстоятелно.

#### inScribe
Препиши 1 Царе 28:10-15. Можеш също така да преразкажеш библейския текст или да го представиш схематично.

` `