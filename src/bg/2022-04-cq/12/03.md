---
title:  Целите на спиритуализма
date:   12/12/2022
---

#### inTerpret

`Какви специални послания носи библейският текст?`

`Кои части от него са трудни?`

`Какви въпроси възникват в теб?`

`Кои са библейските  принципи, които откриваш в текста?`

`В коя област от живота си можеш да приложиш библейския текст?`

**Целите на спиритуализма**

Откъде идва доктрината за безсмъртието на душата? Определено не от Библията! Тя се просмуква в еврейската теология и в Диаспора от гръцката философия и навлиза в християнството, когато бащите на първата църква я възприемат от елинистичната култура. След това Римската католическа църква приема тази ерес, заедно с поклонението в неделя и идеята за вечно горящия ад. Когато протестантите се отделят от църквата-майка, те така и не успяват да изоставят тези три еретични доктрини. Според римокатолическия теолог Джон О Брайън, протестантите, така да се каже, все още носят в джоба си снимка на своята майка и кичур от косата ѝ. (John O’Brien, The Faith of Millions: The Credential of the Catholic Religion (Huntington, IN: Our Sunday Visitor, 1938), 400, 401.)

Доктрината за безсмъртието на душата има всеобхватни последици. Натанаилл П. Талмидж, който е бил губернатор на територията на Уисконсин и сенатор на Ню Уорк, се обръща към спиритуализма. Той твърди, че духа на починалия Джон Калхун го посещава редовно. Според сър Артър Конан Дойл, в два отделни случая, в две различни години и чрез двама различни медиума, Талмидж запитва какви са целите на спиритуализма. Духът отговаря и двата пъти: „Тя е да обедини човечеството в хармония и да убеди скептиците в безсмъритето на душата“ (Arthur Conan Doyle, The Edge of the Unknown (London: John Murray, 1930), 155.)

Конан Дойл също е спиритуалист. Той пише следното за всеобхватната цел на спиритизма: „Смятам, че крайните резултати на това движение ще бъдат да обединят християнството около един обща основа, толкова стабилна и, наистина, независима, че дреболиите, които разделят християнските църкви днес, ще бъдат видени в реалната им перспектива и ще бъдат отстранени или пренебрегвани“ (Conan Doyle, The Edge of the Unknown, 155, 156.) Книгата „Откровение“ описва как в края на времето „бесовски духове“ ще отиват при царете на земята и при целия свят, за да ги съберат за последната битка срещу Бога. Пророкът Исая предупреждава срещу спиритизма и прославя Божието Слово като единствения лакмус тест за истина и лъжа: „И когато ви рекат: Допитвайте се до запитвачите на зли духове, И до врачовете, които шепнат и мърморят, отговорете: Не трябва ли един народ да се допита до своя Бог? Ще прибегне ли при мъртвите заради живите? Нека прибягнат при закона и при свидетелството! Ако не говорят според това слово, наистина няма зазоряване за тях“ (Исая 8:19, 20).

Библията е великия детектор на лъжата – светлината, която отпъжда тъмнината на стаята за сеанси. И въпреки това, днес много хора заместват Библията с човешки „авторитети“, като така наречената наука, традицията, философията, чувствата, емоциите, знаците и чудесата, проповедницине, теолозите и възприятията на сетивата. Сатана използва своите ангели, медиуми, астролози, четци на карти, гледачи на кълбо, гледачи на ръце, ясновидци и предполагаемите духове на починали светци, защото тези методи са изцяло под неговия контрол. Ние можем да бъдем в безопастност единствено когато се доверяваме на Библията и само на Библията.