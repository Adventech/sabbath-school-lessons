---
title:  Не нашите обичани приятели и роднини
date:   15/12/2022
---

#### inSight

`Как можеш да приложиш библейския текст в живота си през тази седмица?`

`Какви лични решения базираш на библейското ти изследване през тази седмица?`

`Какви са практичните стъпки, които ще предприемеш?`

**Не нашите обичани приятели и роднини**

„Когато Саул повиква Самуил, Господ не прави Самуил да се появи пред него. Той не вижда нищо. На Сатана не е позволено да смути почивката на Самуил в гроба и да го изправи при вещицата в Ендор. Бог не дава на Сатана силата да възкресява мъртвите. Но ангелите на Сатана приемат формата на мъртви приятели и говорят и се държат като тях, така че чрез представящите се за наши мъртви приятели да може по-добре да извърши своето дело на измама. Сатана познава добре Самуил, знае как да го представи пред вещицата от Ендор, и знае да изкаже правилно съдбата на Саул и неговите синове“ (Адвентен библейски коментар, Елън Уайт коментира, 2:10022 – англ. изд.).

„Видях, че светиите трябва да получат цялостно разбиране за настоящата истина, което ще трябва да защитат с Писанията. Те трябва да разберат състоянието на мъртвите, защото духовете на демони ще продължават да им се явяват, твърдейки че са обичане приятели и роднини, които ще им заявяват, че съботата е променена, както и други небиблейски доктрини. Те ще направят всичко по силите си да възбудят съчувствие и ще извършват чудеса пред тях, за да подкрепят своите твърдения. Божият народ трябва да бъде подготвен да се противопостави на тези духове с библейската истита, че мъртвите не знаят нищо и че онези, които им се явяват, са духове на демони“ (Уайт, Е. Ранни писания (Battle Creek, MI: Review and Herald, 1882), стр. 87 – англ. изд.).

„Той [Сатана] има властта да представя пред човеците приличието на техните починали приятели. Фалшификатът е съвършен; познатият въвшен вид, думите, тонът биват възпроизведени с чудна точност“ (Уайт, Е. Великата Борба (Mountain View, CA: Pacific Press, 1911), с. 552 – англ. изд.).

„Спиритуализмът е шедьовърът на измамата. Той е най-успешната и изумителна заблуда на Сатана – планирана да бъде приветствана от онези, които са положили любимите си хора в гроба. Зли ангели идват, представяйки се за тях и разказват случки, свързани с техния живот, и вършат действия, които те са извършвали, докато са били живи. По този начин те подвеждат хората да смятат, че техните приятели са ангели, които кръжат над тях и комуникират с тях. На тези зли ангели, които се преструват на починали приятели, се отдава поклонение и за много хора тяхната дума има по-голяма тежест от тази на Божието Слово“ (Уайт, Е. Знамения на времето, 26 август, 1889 г.).

„Сатана води човеците към това да се консултират с хора, общуващи с духове, и разкривайки им скрити неща от миналото, той им вдъхва увереност в своята сила да предсказва бъдещето. Чрез своя опит, насъбран през вековете, той може да анализира причина и следствие и често да предвижда с известна точност някои събития в бъдещето на човека. Така Сатана може да мами слабите, заблудени души, да ги подчинява под своята власт и да ги държи пленници на своята воля“ (Уайт, Е. патриарси и пророци (Battle Creek, MI: Review and Herald, 1890), с. 687 – англ. изд.).