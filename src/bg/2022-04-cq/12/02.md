---
title:  Самозванецът, който се представя за Самуил
date:   11/12/2022
---

#### inGest

Огради повтарящите се думи/идеи.
Подчертай важните за теб думи/идеи.
Свържи със стрелки онези думи/идеи, които се допълват.
Наизусти любимия си стих.

` `

**Самозванецът, който се представя за Самуил**

Дали душата на Самуил се явява на медиума в Ендор? Отговорът е не, поради няколко причини. Ако Бог отказва да отговори на Самуил по одобрените начини (1 Царе 28:6), защо да му отговаря чрез метод, който самият Той е забранил? Господ е заповядал: „Да се не отнесете към запитвачите на зли духове нито към врачовете; не ги издиряйте та да се осквернявате чрез тях. Аз съм, Господ вашият Бог“ (Левит 20:27, вижте и Исая 8:19,20). Присъдата за медиумите е убиване с камъни (Левит 20:27). Саул знае, че Бог е забранил спиритизма и точно поради тази причина той го отсранява от страната (1 Царе 28:7-9).

Мъртвите не знаят нищо (Еклесиаст 9:5,6). Ако Самуил е мъртъв, погребан и не знае нищо, как би могъл да предаде вестта на Саул? Самуил е праведен човек (Евреи 11:32), защо тогава предполагаемата му душа ще излиза от земята, вместо да слиза от небето (1 Царе 28:8,11,13)?

Медиумът описва комуникиращото същество като „богове“ (Елохим), които възлизат от земята (1 Царе 28:13). Думата „Елохим“ се превежда по различни начини в различните преводи: „божествено същество“, „дух“, „богоподобно същество“ или „бог“. Тук светва червената лампичка! Възможно ли е Самуил да е станал „бог“ след свояна смърт? Сатана не използва ли същата лъжа върху Ева, когато ѝ казва, че тя няма да умре, а ще бъде като Бога? (Битие 3:4,5). Саул вярва, че самозванецът, представящ се за Самуил е бог, и затова му се покланя с лице до земята (1 Царе 28:14, 2 Летописи 7:3; 20:18). Съществото, което комуникира с тях, не е пропокът, защото той никога не би приел поклонение. Петър (Дейния 10:25,26) и ангелите отказват да им бъде отдадено поклонение (Откровение 19:10; 22:8,9). Още повече, бихме за зачудили защо възнесеният Самуил изглежда като старец, загърнат с мантия.

Представящият се за Самуил казва на царя: „утре ти и синовете ти ще бъдете при мене“ (1 Царе 28:19). Ако, както вярват някои хора, душата на мъртвите отива някъде, дали душите на злите ще отидат на същото място като тези на праведните? Спиритуализмът учи точно това, но не и християнството. Самуил е в гроба и чака „по-доброто възкресение“ (Евреи 11:32,35), а Саул второто възкресение (Откровение 20:5).

Паралелният пасаж в 1 Летописи доказва, че духът, който говори, не е Самуил. 1 Летописи 10:13,14 ни разказва, че царят не се допитва до Бога: „Така умря Саул за престъплението, което извърши против Господа, против Господното слово, което не опази, а още, понеже бе се съвещал със запитвачка на зли духове, за да се допита (до тях), а до Господа не се допита, затова Той го умъртви, и обърна царството към Давида, Есеевия син“. Ако Саул не търси Бога, то Господ не му отговаря. Саул приема, че говори с духа на Самуил (1 Царе 28:14), но в същото време самият той е обладан от зъл дух (1 Царе 16:14) и следователно не може да разчита на своята преценка.