---
title:  Притча или истинска история?
date:   05/11/2022
---

#### inTro

**Прочети Лука 16:19-31. Вникни в библейския текст.**

**Притча или истинска история?**

Дали притчата за богаташа и Лазар е истинска житейска история? Отговорът е не. Знаем, че е притча, защото според евангелието на Лука, Исус използва една и съща начална фраза (“Имаше някой си...“) за всички Свои притчи (вж. Лука 7:41; 14:16; 15:11; 16:1; 19:12; 20:9).

Исус понякога използва притчи за реални ситуации от Своето време. Фарисеите разказвали история подобна на тази, и Исус я използва, като добавя неочакван обрат, за да ни предаде дълбока духовна истина. Елън Уайт пише: “В тази притча Христос среща хората на позната за тях територия. Доктрината за осъзнато съществуване между смъртта и възкресението е била поддържана от мнозина от Христовите слушатели. Спасителят познаваше техните идеи, и Той оформи притчата Си по този начин, за да запечата в умовете им важни истини въпреки техните предварителни представи.“  (Ellen G. White, Christ’s Object Lessons (Battle Creek, MI: Review and Herald, 1900), 263.)

Някои изследователи на Библията твърдят, че тази история не може да бъде притча, защото Исус използва съществителното собствено име Лазар, а Той никога не използва собствени имена в други Свои притчи. Исусовите притчи имат многомерни приложения. Те могат да бъдат приложени за отделни личности, но и за групи от хора. Например, Елън Уайт прилага притчата за несправедливия настойник спрямо бирниците, учениците, фарисеите, Израел, и нас. (White, Christ’s Object Lessons, 366–375.) Притчата за богаташа и Лазар има основен урок: Начинът, по който хората използват или злоупотребяват с Божиите благословения в този живот, ще определи тяхната вечна съдба.

#### inScribe

Препиши Лука 16:29-31. Можеш също така да преразкажеш библейския текст или да го представиш схематично.

` `