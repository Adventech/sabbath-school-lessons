---
title:  Този живот сега
date:   10/11/2022
---

#### inSight

`Как можеш да приложиш библейския текст в живота си през тази седмица?`

`Какви лични решения базираш на библейското ти изследване през тази седмица?`

`Какви са практичните стъпки, които ще предприемеш?`

**Този живот сега**

“В тази притча Христос среща хората на позната за тях територия. Доктрината за осъзнато съществуване между смъртта и възкресението е била поддържана от мнозина от Христовите слушатели. Спасителят познаваше техните идеи, и Той оформи притчата Си по този начин, за да запечата в умовете им важни истини въпреки техните предварителни представи. Той поставя огледало пред Своите слушатели, в което те да видят себе си и истинската си връзка с Бог. Той използва всеобщото мнение, за представи идеята, която Той иска да бъде от важност за всички ни – че никой човек не е ценен заради притежанията си; всичко, което му принадлежи, му е дадено от Бога. 

„Христос желае Неговите слушатели да разберат, че е невъзможно за човек да осигури спасението на душата след смъртта. Този живот е единственото време, поверено на човека, за да се подготви за вечността.

„Когато Христос разказва притчата за богаташа и Лазар, имало много юдеи в незавидното състояние на богаташа, които използвали Господните благословения за собствена облага, те се приготвяли се да чуят присъдата, „ Претеглен си на везните, и си бил намерен недостатъчен” Данаил 5:27. Богаташът е бил благословен с всяко светско и духовно богатство, но отказал да съдейства на Бог в употребата на тези благословения. Така било и с юдейската нация. Господ направи евреите пазители на свещена истина. Постави ги за настойници на Своята правда. Той им бе дал всяко духовно и светско предимство, и ги призова да споделят тези благословения. Бяха им дадени специални насоки относно държанието им спрямо отпадналите им братя, спрямо чужденеца пред портите им, и спрямо бедните измежду тях. Те не биваше да търсят печалба първо за своя полза, но трябваше да помнят тези в нужда и да споделят с тях. И Бог обеща да ги благославя според делата им на любов и милост. Но както богаташа, те не протегнаха помагаща ръка, за да облекчат физическите или духовните нужди на страдащото човечество. Изпълнени с гордост, те гледаха на себе си като на избрания и предпочитан Божи народ; но не служеха на Бога и не Го прославяха. Те поставиха вярата си във факта, че са деца на Авраам. „Ние сме Аврамово потомство,“ казваха те гордо. (Йоан 8:33) Когато настъпи кризата, беше изявено, че те се бяха отделили от Бога, и бяха поставили доверието си в Авраам, сякаш той бе Бог.“ (Ellen G. White, Christ’s Object Lessons (Battle Creek, MI: Review and Herald, 1900), 263, 267, 268.)