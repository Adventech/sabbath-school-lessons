---
title:  Важен нюанс
date:   06/11/2022
---

#### inGest

Огради повтарящите се думи/идеи.
Подчертай важните за теб думи/идеи.
Свържи със стрелки онези думи/идеи, които се допълват.
Наизусти любимия си стих.

` `

**Важен нюанс**

Един много важен нюанс се появява в тази въображаема история. Притчата ни казва, че богаташът умолява Авраам да изпрати Лазар от мъртвите, за да предупреди петимата му братя, та да не дойдат на това мъчително място: “А той рече: Не отче Аврааме; но ако отиде при тях някой от мъртвите, ще се покаят.“ (Лука 16:30, акцентът е добавен). Отговорът на Авраам показва, че той (както и Исус, Който го цитира) вярва, че Лазар може да отиде при братята само ако възкръсне от мъртвите “И той му каза: Ако не слушат Моисея и пророците, то и от мъртвите да възкръсне някой, пак няма да се убедят.“ (стих 31, акцентът е добавен). Изразът “от мъртвите да възкръсне някой“ се отнася до възкресението (Лука 24:46; Марко 9:9,10; 12:25). Богаташът искал Лазар да се яви на братята му от мъртвите, но Авраам му каза , че Лазар може да отиде, само ако бъде възкресен от мъртвите.

В притчата, Авраам казва на богаташа, че братята му имат Мойсей и пророците, които да ги предупредят да не отиват на мъчителното място. Богаташът възразява, казвайки, че ако Лазар се яви на братята му от мъртвите, те ще се покаят и ще повярват. Авраам отговаря, че ако те не са повярвали на Мойсей и на пророците (сравни с Йоан 5:39, 40, 45-47), те не биха се покаяли дори ако човек на име Лазар бъде възкресен от мъртвите!

Известно време след като разказва тази притча, Исус възкресил мъж на име Лазар -  мъртъв в продължение на четири дни. Тялото било плътно обвито с плащеница и положено в гроба. Нямало възможност за нечестна игра или измама! Нима фарисеите след това се покаяли и повярвали, че Исус е Месия? Определено не! Синедрионът се събрал и изложи плановете си да Го убие: “Затова главните свещеници и фарисеите събрали съвет и казаха: Какво правим ние? Защото Този човек върши много знамения. Ако Го оставим така, всички ще повярват в Него; и римляните като дойдат ще отнемат и страната ни и народа ни. А един от тях на име Каяфа, който беше първосвещеник през тая година, им рече: Вие нищо не знаете, нито вземате в съображение, че за вас е по-добре един човек да умре за народа, а не да загине целият народ.“ (Йоан 11:47-50, акцентът е добавен).  Те имаха намерение да убият не само Исус, но и Лазар (Йоан 12:9-11)!

`Какви са духовните послания от възкресението на Лазар и притчата за Лазар?`

`Какво научавате за същността на вярата?`