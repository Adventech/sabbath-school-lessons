---
title:  ДДъх, Дух и Душа
date:   02/10/2022
---

#### inGest

Огради повтарящите се думи/идеи.
Подчертай важните за теб думи/идеи.
Свържи със стрелки онези думи/идеи, които се допълват.
Наизусти любимия си стих.

**ДДъх, Дух и Душа**

„Духът“ (ruach) или „дъхът“ (neshamah) е жизнената сила, която кара тялото да функционира. Тези старозаветни думи понякога се появяват в синонимен паралелизъм, като например в Йов 27:3, където думата дъх в първия ред е успоредна на дух във втория. Бог дава „дъх“ на хората на земята и „дух“ на тези, които ходят по нея (Исая 42:5). И „духът“, и „дъхът“ са в ноздрите, през които дишаме (Бит. 2:7; Исая 2:22; Йов 27:3). Когато Бог отнеме „дъха“, хората умират и се връщат в пръстта си, но когато Той изпраща Своя „Дух“, те се създават (Псалми 104:29, 30).

Новозаветната дума „дух“ (pneuma) е паралелна на родствената дума (ruach) в СЗ. Тялото без „духа“ е мъртво (Яков 2:26); следователно, когато Исус предаде Своя „дух“, Той умря (Йоан 19:30). Когато звярът от бездната уби двамата свидетели, „духът“ (pneuma) влезе в безжизнените им тела и те оживяха (Откровение 11:7-9, 11). Необичайната новозаветна дума (pnoe) (Деяния 17:25) означава „дихание“.

Старозаветната дума „душа“ (nephesh) се превежда като „душа“, „живот“ и „личност“. Яков завежда седемдесет души в Египет (Битие 46:27). Животът на плътта е в кръвта, защото кръвта пренася животворния кислород към цялото тяло (Левит 17:11). Илия се оплаква, че Езавел иска да отнеме живота му (3 Царе 19:10). Давид умолява Бог да избави живота му от меча (Псалми 22:20). При възкресението Бог ще изкупи живота от властта на гроба (Псалми 49:15). Думата душа се появява четири пъти в Езекиил 18:4 и правилният превод би гласял: „Ето, всичките животи са Мои; както живота на бащата, така и живота на сина е Моя; човекът, която е съгреши, ще умре.” (буквален превод). Душата не е безсмъртна, защото може да умре! Тя слиза в гроба или ямата при смъртта, а не в рая (Псалми 30:3).

Употребата на НЗ дума „душа“ (psyche) е сходна с употребата ѝ в СЗ. Приложена към естеството на човека, думата означава просто „живот“ или „личност“. Павел уверява претърпелите корабокрушение пътници, че никой няма да загуби живота си и всичките 276 личности оцеляват (Деяния 27:22, 37). Йосиф завежда Исус в Египет, защото Ирод търси живота Му (Матей 2:19, 20). Исус дойде да даде живота Си като откуп за мнозина (Мат. 20:28), а Добрият пастир дава живота Си за Своите овце (Йоан 10:11). Павел и Варнава рискуват живота си за името на Исус (Деяния 15:26). Три хиляди души бяха спасени в деня на Петдесетница (Деяния 2:41) и Павел увещава всеки християнин в Рим да бъде подчинен на гражданските власти (Римляни 13:1). Душите могат да умрат, защото могат да бъдат спасени от смъртта (Яков 5:20).

Използваме думата душа в смисъла на „човек“, когато казваме: „Нито една душа не се появи на събранието“, „Кръстихме сто души“ и „Съжалявам тази бедна душа“. В Библията думата безсмъртен никога не се приписва като качество на думите душа и дух, освен това те нито веднъж не са описани като съзнание отделно от тялото.

`Защо е важно правилното разбиране на тези термини?`

`Как обществото днес неправилно използва тези термини?`