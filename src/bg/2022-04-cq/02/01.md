---
title:  Библията или Платон?
date:   01/10/2022
---

#### inTro 

**Прочети Битие 2. Вникни в библейския текст.**

**Библията или Платон?**

Започваме нашето изучаване на този урок със сътворението на човечеството, както е записано в Битие 2:7. Текстът съдържа три последователни идеи. Първо, Бог създава физическото тяло от пръстта на земята (вж. Исая 64:8). След това Той вдъхва живо дихание в ноздрите на безжизненото тяло. Накрая, когато тялото и духът се съберали, Адам се превърнал в жива душа. По този начин, според доклада за сътворението, Бог не е дал на Адам душа и Адам не е имал душа – Адам е бил душа. Душата не е била нещо предварително съществуващо, което Бог е внедрил в тялото на Адам. Душата била Адам в неговата цялост: във физически, умствен и духовен аспект. Душата не е част от човек; тя е цялостната личност.

Думите душа и дух са били често срещани в гръцкия свят и същите думи се срещат често в Новия завет (НЗ). Въпреки това, те не предават непременно същото значение в НЗ, каквото и в гръцкия свят. С други думи, ние не трябва да определяме значението на тези думи по начина, по който гръцките философи като Платон и Сократ са ги разбирали, а по-скоро от техните родствени еврейски думи в Стария завет (СЗ). Когато изучаваме доктрината за състоянието на мъртвите, контекстът който извикват думите и значението им са съществени. Ето защо в този урок ще изучаваме три старозаветни еврейски думи и техните сродни гръцки думи в НЗ. Думите в СЗ са nephesh („душа“, „живот“, „личност“), ruach („дух“) и neshamah („дъх“), а техните новозаветни родствени думи са psyche („душа“, „живот“, „ човек"), pneuma („дух“) и pnoe (“дъх”).

#### inScribe

Препиши Битие 2:7. Можеш също така да препишеш библейския текст със свои думи или да го представиш схематично чрез мисловна карта.

` `