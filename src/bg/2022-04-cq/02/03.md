---
title:  Текстове „за душата“
date:   03/10/2022
---

#### inTerpret

`Какви специални послания носи библейският текст?`

`Кои части от него са трудни?`

`Какви въпроси възникват в теб?`

`Кои са библейските  принципи, които откриваш в текста?`

`В коя област от живота си можеш да приложиш библейския текст?`

**Текстове „за душата“**

Тъй като Битие 35:18 (KJV; срв. 3 Царе 17:17, 21, 22, KJV) заявява, че душата на Рахил (nephesh) я е напуснала, когато е умряла, някои християни приемат, че безсмъртната душа на Рахил е заминала на небето. Това обаче не се казва в текста. Съвременните версии обясняват по-добре значението на израза „когато душата ѝ си отиде“. NIV превежда „както тя издъхна“, а NET „с нейния умиращ дъх“. Би било правилно да го преведем така: „когато животът ѝ си отиде“.

Библията учи, че човешката личност е единство, способно на физическо, умствено и духовно развитие. Гръцките философи са били известни със създаването на дихотомия (идеи или концепции които са представени като абсолютно противопоставени) . Писанието от друга страна е холистично (има подход който е цялостен и всеобхватен), като учи, че човешката личност е неразривно единство от три неразделни измерения, които функционират заедно в хармония, всяко зависимо от другото. Първо Солунци 5:23 изглежда учи, че човечеството е „дух, душа и тяло“: „Сега сам Бог на мира да ви освети напълно; и нека целият ви дух, душа и тяло бъдат запазени непорочни при пришествието на нашия Господ Исус Христос.”

Дали 1 Солунци 5:23 наистина учи, че човешката личност е съставена от три отделими части, две от които могат да живеят независимо от тялото? Не. Павел вярва, че човешката личност има три измерения. В текста обаче не се казва, че една част може да функционира независимо от другите. Акцентът пада върху пълнотата на личността. Физическият мозък прави възможно умственото развитие, а умът прави възможно развиването на дълбока духовна връзка с Господ.

Няма причина този текст да ни обърква. Никой не отрича, че човешката природа има три измерения – физическо, умствено и духовно. Никъде обаче Библията не ни казва, че едно от тях може да функционира или да съществува независимо от другите. Никъде в нито един текст не се казва, че измерението на душата или духа е съзнателно и безсмъртно, и напуска тялото при смъртта. Акцентът е върху цялостта, както е посочено от думите „напълно“ и „цяло“. Човешкото същество се нуждае от физически мозък, за да мисли, и благодарение на физическия мозък той или тя е в състояние да развие силна връзка с Господ.

Елън Уайт твърдо вярва в единството на личността и въпреки това тя говори за три измерения в човешката природа: тяло, душа и дух. „Невежество, любов към удоволствия и грешни навици, покварено тяло, душа и дух изпълват света с морална проказа. Смъртоносна морална малария е разрушава хиляди и десетки хиляди.” (Ellen G. White, The Adventist Home (Washington, DC: Review and Herald, 1952), 329,) Университетът на адвентистите от седмия ден в Меделин, Колумбия, има триъгълен паметник пред административната сграда и една дума се появява от всяка страна: „ръка“, „ум“ и „сърце“. Следователно истинското образование е „хармонично развитие на физическите, умствените и духовните сили“. (Ellen G. White, Education (Mountain View, CA: Pacific Press, 1903), 13.)

`Как се проявяват тези три измерения в ежедневния живот?`