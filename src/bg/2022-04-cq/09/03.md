---
title:  Второто възкресение
date:   21/11/2022
---

#### inTerpret

`Какви специални послания носи библейският текст?`

`Кои части от него са трудни?`

`Какви въпроси възникват в теб?`

`Кои са библейските  принципи, които откриваш в текста?`

`В коя област от живота си можеш да приложиш библейския текст?`

**Второто възкресение**

Откровение 20:13 описва възкресението на нечестивите след Милениума: “И морето предаде мъртвите, които бяха в него; и смъртта и адът предадоха мъртвите, които бяха в тях; и те бидоха съдени всеки според делата си.”. Изразите “предаде” and “предадоха” са подобни на тези в Исая 26:19: “Твоите умрели ще оживеят; Моите мъртви тела ще възкръснат. Събудете се и запейте радостно вие, които обитавате в пръстта, защото росата Ти е като росата по тревите, и земята ще предаде мъртвите”.

Както праведните, така и нечестивите ще възкръснат със същия характер, който са имали докато са били живи. Те ще продължат точно от точката, в която са спрели, когато са умрели. Бог е запазил прецизно досиетата на живота им в Неговия „небесен хард диск“, и Той ще им върне тяхната идентичност непокътната. Докато през хилядата години нечестивите мъртви ще се явят на съд чрез своите житейски доклади, след хилядата години те ще оживеят отново (Откровение 20:5) и ще се появят лично.

“Има крале и генерали, които са покорявали нации, храбри мъже, които не са губили битка, горди, амбициозни войни които при наближаването си са предизвиквали нациите да треперят. В смъртта те не претърпяват промяна. Когато стават от гроба, те възобновят потока на мислите си точно там , от където е спрял. Те са задвижвани от същото желание да завладяват, което ги е владеело, когато са паднали”(Ellen G. White, The Great Controversy (Mountain View, CA: Pacific Press, 1911), 664.) Ясно е, че нечестивите не само получават дъх на живот, но също и непроменения житейски доклад, който Бог е запазил на Неговия „небесен харддиск“.

Както отбелязахме в по-ранен урок, духът е нещо повече от дух на живот; това е дъхът заедно с житейския доклад и характера на човека: „Нашата лична идентичност е запазена при възкресението, макар и не същите частици материя или материална субстанция, които са отишли в гроба. Чудните дела на Бога са мистерия за човека. Духът, характерът на човека е върнат на Бог, за да бъде запазен. Във възкресението всеки човек ще има собствен характер.” (Ellen G. White, Maranatha, 301.)

Нечестивите ще застанат пред Бог за съд за тяхната измяна срещу небесното правителство. Техните дела ще им бъдат разкрити и неотменимата присъда ще се произнесе: “Целия порочен свят е изправен пред съда на Бог по обвинение в измяна срещу небесното правителство. Те нямат кой да ги защити; те са без извинение; и присъдата за вечна смърт е произнесена срещу тях.” (White, The Great Controversy, 668.) След това присъдата ще бъде изпълнена, когато нечестивите са хвърлени в огненото езеро за тяхната втора смърт (Откровение 20:11–15).