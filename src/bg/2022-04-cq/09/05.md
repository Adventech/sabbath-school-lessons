---
title:  Отвътре или Отвън?
date:   23/11/2022
---

#### inVite

Разгледай библейския текст отново и открий Исус в него.

`Как преоткриваш Исус тук?`

`Какво ти казва Исус чрез този текст?`

`Какъв е твоят отговор на този призив на Исус? Помоли се.`

**Отвътре или Отвън?**

Процесът на осъждане има специфична задача - да демонстрира на цялата вселена, на лоялните към Бог и на тези които са му непокорни, че Бог преценява всеки случай правилно. В следствения съд преди Пришествието, Бог ще докаже на небесната вселена, че има законното право да вземе изкупените на небето. Докато изкупените участват в небесния съд, те ще се съгласят, че Бог е бил справедлив и праведен в осъждането на Сатана, неговите ангели и нечестивите хора. И накрая, преди хилядолетното наказание на Сатана, неговите ангели и нечестивите ще ги убеди, че Бог е бил любящ, справедлив, правдив и милостив в осъждането им за вечно унищожение. Пророк Исая описва този кулминационен момент от човешката история: “В Себе си Се заклех, (праведна дума излезе из устата Ми, и няма да се повърне), че пред Мене ще се преклони всяко коляно, Всеки език ще се закълне в Мене.” (Исая 45:23).

Тогава и само тогава, Бог може да унищожи грехът, грешниците и последния противник – смъртта (1 Коринтяни. 15:27, 28). Когато великата борба приключи, вселената ще бъде чиста и ще е в пълна хармония. Процеса на съда няма да остави никакви въпроси. Никой няма да обвини Бог, че е премълчал нещо или за съществуването на злото.

След Милениума хората ще се разделят на две групи, едните ще бъдат от вътрешната страна на града на Бога, а другите - от външната страна. Хората от вътрешната страна ще бъдат спасените по благодат чрез вяра в праведността на Исус. Въпреки това и те са били съдени по техните дела (Откровение 22:12; Mатей 16:27), защото делата разкриват дали вярата е била истинска. Човешките същества не са спасени по гола вяра или само по дела, нито пък вяра плюс дела, но по динамична вяра която работи (Яков 2:14–26). „Героите на вярата“ в Евреи 11 глава не само са вярвали, но също така и са действали чрез вяра.

Книгата Откровение съпоставя тези хора вътре в Града от тези вън: “Блажени, които изперат дрехите си, за да имат право да дойдат при дървото на живота, и да влязат през портите на града. А отвън са псетата, чародейците, блудниците, убийците, идолопоклонниците и всеки, който обича лъжата и лъже.” (Откровение 22:14, 15). “Който побеждава, ще наследи тия неща; Аз ще му бъда Бог, и той ще Ми бъде син. А колкото за страхливите, невярващите, мръсните, убийците, блудниците, чародейците, идолопоклонниците и всичките лъжци, тяхната участ ще бъде в езерото, което гори с огън и жупел. Това е втората смърт.” (Откровение 21:7, 8).

Ние трябва да дойдем при Исус сега и да поискаме от Него да ни бъде адвокат. Ако се разкаем от греховете си, изповядаме ги и повярваме на Неговата праведност, Той ще ни защити, когато дойде нашия ред за съд. При смъртта или края на благодатното време обаче всички случаи се решават и няма да има промяна повече (1 Йоаново 2:1, 2; Евреи 7:26; 4:15).