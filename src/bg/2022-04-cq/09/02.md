---
title:  Три стъпки
date:   20/11/2022
---

#### inGest

Огради повтарящите се думи/идеи.
Подчертай важните за теб думи/идеи.
Свържи със стрелки онези думи/идеи, които се допълват.
Наизусти любимия си стих.

` `

**Три стъпки**

Както посочихме в предния урок, съдът над праведните преди Милениума се осъществява в три стъпки:

Преглед на присъдата в небето преди Второто Пришествие (Откровение 14:6, 7; Данаил 8:14). 

Обявяване на подсъдимия и присъдата (Откровение 22:11). 

Изпълнение на присъдата или (получаване на наградата) когато Исус се завърне на земята (Откровение 22:12).

Съдът над нечестивите по време на и след Милениума ще се осъществи в 3 стъпки. Въпреки това, преди да почне процеса, Исус ще се завърне на земята със сила и слава. Откровение 6:14-17 описва Второто пришествие на Исус, когато всяка планина и всеки остров ще се помести от своето място (да не се намерят) и нечестивите ще извикат към планините и скалите да паднат върху тях за да се скрият от лицето на Онзи, който стои на трона и пред Когото никой, нито на небето, нито на земята може да се скрие. Силната светлина на завръщането на Исус за Второто пришествие ще унищожи нечестивите и те ще останат мъртви за период от 1000 години (2 Солунци 1:7, 8; Откровение 20:5).
Тогава ще започне съдът в 3 стъпки:

Преглед на Милениума: При Второто Пришествие верните мъченици ще оживеят (Откровение 20:4, 5) и те, заедно със избавените от всички епохи (1 Коринтяни 6:1–3), ще участват заедно с Исус в небесния хилядолетен съд. По време на тази присъда нечестивите мъртви ще застанат пред Божия съд не лично, а чрез житейските им доклади (Откровение 20:12, 13). В този смисъл мъртвите стоят пред Бога.

Присъдата: След като съдът прегледа живота на нечестивите, ще се произнесе за присъдата. Изкупените „отмериха на нечестивите частта, която трябваше да изстрадат, според делата им; и това беше записано срещу имената им в книгата на смъртта.” (Ellen G. White, Early Writings (Battle Creek, MI: Review and Herald, 1882), 291.)

Изпълнение на присъдата: Третата стъпка, изпълнението на присъдата, ще стане на Земята след Милениума. Нечестивите ще възкръснат и ще видят със собствените си очи своите житейски доклади и ще признаят справедливостта на присъдата си (Исая 45:23; Филипяни 2:9–11). След това ще бъдат хвърлени в езерото от огън и ще преживеят втората смърт (Откровение 20:14, 15). 

Това е обобщението на събитията от Второто Пришествие до унищожението на нечестивите (Откровение 20:11–15):

Откровение 20:11: Второто Пришествие 

Откровение 20:12: Разследването и обявяването на присъдите на нечестивите в небето по време на хилядолетието. Мъртвите ще застанат пред Бог, не лично, но чрез житейските си доклади.

Откровение 20:13: След хилядолетието, морето и гробовете ще освободят нечестивите мъртви, и те със собствените си очи ще видят досието на живота си и ще признаят справедливостта на тяхната присъда.

Откровение 20:14,15:  “Присъдата ще бъде изпълнена в езерото от огън.”

`Защо Бог трябва да проведе съда?`

`Какво разкрива за Божия характер продължителността на целия процес?`