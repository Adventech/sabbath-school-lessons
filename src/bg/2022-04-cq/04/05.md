---
title:  Угоден на Бог
date:   19/10/2022
---

#### inVitе

Разгледай библейския текст отново и открий Исус в него.

`Как преоткриваш Исус тук?`

`Какво ти казва Исус чрез този текст?`

`Какъв е твоят отговор на този призив на Исус? Помоли се.`

**Угоден на Бог**

Както видяхме, апостол Павел знае, че докато живее в своята нетрайна шатра, той отсъства от Господа (2 Коринтяни 5:6, 7). Той обаче е уверен, че Бог е подготвил дом за него в небето. В момента ходим с вяра, защото физически отсъстваме от Господ и въздишаме за нашия дом. Той обаче е уверен, че Бог има запазен дом за него в небето. Когато получим нашия дом в небето, няма вече да е необходимо да ходим с вяра, защото ще сме в присъствието на Бог. Евреи 11:1 ни казва следното: ’’А вярата е даване твърда увереност в ония неща, за които се надяваме, убеждения за неща, които не се виждат’’. Римляни 8:24 ни уверява, че сега живеем в надежда: “Защото с тая надежда ние се спасихме; а надежда, когато се вижда изпълнена, не е вече надежда; защото кой би се надявал за това, което вижда?” Това не е надежда за нещо, което няма как да се случи. Бог ни е дал своя Свят Дух като гаранция или първа вноска, като по този начин ни уверява, че ще ни даде нашият дом тогава, когато надеждата срещне удовлетворението (2 Коринтяни 5:8). Бог няма да се отвърне от своето обещание!

Павел счита, че най-важното, независимо дали ще си в присъствието или извън присъствието на Бог, е да му бъдеш угоден, защото вярващите трябва в деня на съда да дадат отчет за това какво са правили, докато са живели в своето тленно тяло. Угаждането на Бог означава да спазваш Неговите заповеди и да правиш това, което го прославя (1 Йоаново 3:22). В Колосяни 1:10-12 апостолът обяснява какво има предвид под угаждането на Бога. Това означава “ходете достойно с Бог като Му угаждате напълно, донасяйки добри плодове във всяко добро дело и увеличаващи знанието си за Бог; укрепени с всички сили, според Неговата славна сила, за всяко търпение и дълготърпение с радост; като благодарим на Отца, който ни е упълномощил да участваме в наследството на светиите в светлината”

В съда Бог ще отчете какво сме направили и какво е трябвало да направим, но не сме. Исус ни учи на този урок в притчата за овцете и козите (Матей 25:31-46). Елън Уайт пише “Няма нужда да се ходи чак до Назарет, до Капернаум или до Витания, за да се върви по стъпките на Исус. Ще намерим следите Му край лоното на болните, в бордеите на бедняците, в многолюдните улици на големия град и във всяко кътче, където има човешки сърца, нуждаещи се от утеха. Да правим онова, което Исус правеше, когато беше на земята — това означава да ходим по Неговите стъпки.” Ellen G. White, The Desire of Ages, (Mountain View, CA: Pacific Press, 1898), 640

Бог призовава Своите хора да живеят като Енох, който беше угоден на Бога и беше първият, който получи своя небесен дом: “С вяра Енох бе преселен, за да не види смърт, и не се намираше, защото Бог го пресели; понеже преди неговото преселване беше засвидетелствано за него, че е бил угоден на Бога.” (Евреи 11:5)
inSight

`Как можеш да приложиш библейския текст в живота си през тази седмица?`

`Какви лични решения базираш на библейското ти изследване през тази седмица?`

`Какви са практичните стъпки, които ще предприемеш?`