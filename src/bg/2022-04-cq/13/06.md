---
title:  Разговор с мама
date:   22/12/2022
---

#### inSight

`Как можеш да приложиш библейския текст в живота си през тази седмица?`

`Какви лични решения базираш на библейското ти изследване през тази седмица?`

`Какви са практичните стъпки, които ще предприемеш?`

**Разговор с мама**

"Един ден слушах разговор между майка ми и една сестра, във връзка с разговор, който те бяха чули наскоро, в смисъл, че душата няма естествено безсмъртие. Някои от  текстовете от проповедта бяха повторени. Спомням си, че сред тях тези ме впечатлиха много силно: „…душата, която е съгрешила, тя ще умре.” Eзекил 18:4

“Защото живите поне знаят, че ще умрат; Но мъртвите не знаят нищо, нито вече придобиват, Понеже споменът за тях е забравен.” Еклесиаст 9:5.

“Което своевременно ще бъде открито от блажения и единствен Властител, Цар на царстващите и Господ на господстващите, Който сам притежава безсмъртие.” 1 Тимотей 6:15, 16.

“вечен живот на тия, които с постоянство в добри дела търсят слава, почест и безсмъртие;” Римляни 2:7

"Защо", каза майка ми, след като цитира предходния пасаж, " трябва да търсят това, което вече имат?’

"Слушах тези нови идеи със силен и мъчителен интерес. Когато бях насаме с майка ми, я попитах дали наистина вярва, че душата не е безсмъртна. Отговорът й беше, че се страхува, че сме сгрешили по този въпрос, както и по някои други.

"Но, майко, наистина ли вярваш, че душата спи в гроба до възкресението? Мислиш ли, че християнинът, когато умре, не отива веднага на небето, нито грешникът в ада?“
Тя отговори: "Библията не ни дава доказателство, че има вечно горящ ад. Ако има такова място, то трябва да бъде споменато в Свещеното Писание.“

Защо, майко? - извиках аз в изумление, - това е странен разговор за теб! Ако вярваш в тази странна теория, не позволявай на никого да узнае за нея, защото се страхувам, че грешниците ще се уверят от това вярване и никога няма да пожелаят да търсят Господа.

"Ако това е здрава Библейска истина”, отговори тя, “ вместо да се предотврати спасението на грешниците, това ще бъде средство за спечелването им за Христос. Ако Божията любов не накара бунтовника да се предаде, ужасите на вечния ад няма да го подтикнат към покаяние. Освен това не изглежда подходящ начин да се печелят души за Исус, като се прибягва до едно от най—низките качества на ума-жалкия страх. Любовта на Исус привлича; тя ще покори и най-коравото сърце.“

Изминаха няколко месеца след този разговор, преди да чуя нещо по-детайлно относно това учение; но през това време умът ми се занимаваше много с този въпрос. Когато го чух да се проповядва, повярвах, че е истина. От времето, когато светлината по отношение на съня на мъртвите изгря в ума ми, тайната, обвила възкресението, изчезна и самото велико събитие придоби ново и възвишено значение. Умът ми често беше смущаван от усилията му да примири незабавната награда или наказание на мъртвите с несъмнения факт за бъдещо възкресение и съд. Ако при смъртта душата встъпва във вечно щастие или нещастие, къде е нуждата от възкресение на бедното разлагащо се тяло?

Но тази нова и красива вяра ме научи на причината, поради която вдъхновените писатели се бяха занимавали толкова много с възкресението на тялото; това беше, защото цялото същество спеше в гроба. Сега вече можех ясно да схвана заблудата на предишната ни позиция по този въпрос. (Ellen G. White, Christian Experience and Teachings of Ellen G. White (Mountain View, CA: Pacific Press, 1922), 39–41.)