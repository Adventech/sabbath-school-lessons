---
title:  Приятел или смъртен враг?
date:   19/12/2022
---

#### inTerpret

`Какви специални послания носи библейският текст?`

`Кои части от него са трудни?`

`Какви въпроси възникват в теб?`

`Кои са библейските  принципи, които откриваш в текста?`

`В коя област от живота си можеш да приложиш библейския текст?`

**Приятел или смъртен враг?**

Гръцките философи като Сократ и Платон не са имали специално откровение от Бога, но са били страстни наблюдатели. Те видели, че с течение на времето материята се разпада. Те също така видели, че материалното тяло показва най-низките зли страсти. Следователно те заключават, че тялото и времето са по своята същност зли и тяхната цел била да се освободят от материалното тяло, за да избягат от ограниченията на времето и пространството. По този начин те биха могли да се отърват от злите си страсти и неизбежните последици от материята и времето.

Гръцките и римските мислители вярвали, че човечеството се състои от два отделни компонента —тленното, смъртно, материално тяло с всичките му пороци и чистата, нематериална душа, която пребивава в тялото. Уилям Баркли пише: "Злото в тялото се превръща в една от доминиращите идеи на гръцката мисъл: Сома Сема, тялото е гробница, гласеше дрънкането на Орфик. Епиктет може да каже, че се е срамувал, да има тяло, че е 'бедна душа, окована за труп'.  Сенека говори за гнусното обиталище на тялото и за тщеславната плът, в която душата е затворена. “Презирай плътта”-казва Марк Аврелий, - кръв, кости и мрежа, усукана мрежа от нерви, вени, артерии.” (William Barclay, Flesh and Spirit: An Examination of Galatians 5:19-23 (Nashville: Abingdon, 1962), 10, 11). Платон заключава, че "никой не може да обича мъдростта и да обича тялото.”  (Barclay, Flesh and Spirit: An Examination of Galatians 5:19-23, 11). Сократ пише: "душата е замърсена от тялото. Ако искаме да узнаем нещо, трябва да се освободим от тялото. Тялото е оковите на душата.” (Barclay, 11.) Филон Александрийски възкликнал: "тялото е затвор и труп.” (Oscar Cullmann, Immortality of the Soul or Resurrection of the Dead? (Barclay, 11.)

Ученият-реформатор Оскар Кълман пише трактат, в който прави рязък контраст между това как Исус и гръцкият философ Сократ гледат на смъртта. (Oscar Cullmann, Immortality of the Soul or Resurrection of the Dead? (London: Epworth, 1958), 19–27). Когато Исус се срещнал с учениците си в Гетсиманската градина, Той посрещнал смъртта с трепет, гледайки на нея като на смъртен враг (1 Коринтяни 15:26). Потръпнал от страх, потта Му станала като големи капки кръв, които капели на земята (Лука 22:44). От друга страна, Сократ счита смъртта за приятел и насърчава учениците си да пият бучиниш, за да освободят душите си от оковите на тялото и по този начин да изпитат истинска свобода. Апостол Павел не е вярвал в смъртта като освобождаване на душата от тялото, а по-скоро като момент, когато “самото създание ще се освободи от робството на тлението, и ще премине в славната свобода на Божиите чада” ( Римляни 8:21). Апостолът знае, че “цялото създание съвкупно въздиша и се мъчи с родилни болки..... ожидаме осиновението си, сиреч, изкупването на нашето тяло. (Римляни 8:22, 23).

`Как вярата ти определя реакцията ти към смъртта?`