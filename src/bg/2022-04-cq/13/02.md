---
title:  Материя и Време
date:   18/12/2022
---

#### inGest

Огради повтарящите се думи/идеи.
Подчертай важните за теб думи/идеи.
Свържи със стрелки онези думи/идеи, които се допълват.
Наизусти любимия си стих.

` `

**Материя и Време**

Библията твърди, че Бог е създал времето. Той сътворил деня, седмицата, месеца и годината (Битие 1:14, 31; 2:2, 3). Бог също създал материя, от която направил земята, растителността, птиците, рибите, сухоземните животни и телата на мъжа и жената. Когато седмицата на сътворение приключила, Бог заявил, че всичко, което е създал, било твърде добро. (Битие 1:31). Въпреки това, Бог поставил дърво за познаване доброто и злото в Градината и заповядал на човека да не яде от него; защото в деня, когато яде от него, непременно ще умре. (Битие 2:17). С началото на греха, с течение на времето, материята се разпаднала и упадъкът не само засегнал човека, но и цялото творение. (Римляни 8:19–24) Разлагането на материята с течение на времето е феномен след греха. Упадъкът и смъртта на материалната субстанция не се случват, защото времето и материята са зли, а по-скоро поради греха. (Римляни 5:12; 6:23)

Вторият закон на термодинамиката и простото наблюдение разкриват неоспорим факт: с течение на времето материята се разпада. С течение на времето тялото се сбръчква, остарява и боледува и в крайна сметка умира и се разлага. Това не е бил първоначалният план на Бога—това е пряк и неизбежен резултат от греха, действащ върху материята. Така че решението не е да се отървем от времето и материята, а по-скоро да се отървем от греха!

Библията не обезценява материалното тяло. Всъщност тя учи, че Исус, самата същност на Бога, е приел върху себе си истинско материално тяло от човешка плът.  (Йоан 1:14; Римляни 8:3). Дори прославеното възкресено тяло на Исус е било съставено от истински ръце, нозе, плът и кости. (Лука 24:39). Толкова важно било идването на Исус в плът, че всеки, който поучавал противното, имал духа на Антихриста. (1 Йоаново 4:3).

Гръцките философи като Платон и Сократ биха могли да си представят как велики хора се превръщат в богове, ако премахнат тялото и времето от своите уравнения. Идеята Бог да приеме човешка плът и да умре на кръста обаче била не само скандална, но и безумна. (1 Коринтяни 1:23). Кой човек с целия си ум би искал да приеме човешката греховна природа? За гърците и римляните идеалът е бил душата да напусне тялото и по този начин да избяга от ограниченията на времето и материята.

С вярването в "безсмъртието на душата" гръцките философи намират за практически невъзможно да вярват в християнската надежда за възкресение на тялото. За философите голямата надежда не е била изкуплението на тялото, а избавлението на душата от затвора на тялото. От друга страна, библейската концепция е изкуплението на тялото и цялото творение от проклятието на греха към нетление и безсмъртие. (Римляни 8:23; 1 Коринтяни 15:50–55; Филипяни 3:20, 21).

Библията учи, че ще материята и времето на Земята ще бъдат пресътворени, така че времето и материята сами по себе си не са зло. Там ще има дни, седмици и месеци. (Откровение  22:1, 2; Исая 66:22,23). Тъй като няма да има грях обаче, материята няма да се разпадне с течение на времето.

`Къде в обществото намираш примери за учението, че тялото е зло?`

`Каква е твоята реакция на Христовото въплъщение в човешко тяло?`