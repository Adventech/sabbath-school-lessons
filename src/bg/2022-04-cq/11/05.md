---
title:  Отговор на Натурализма
date:   07/12/2022
---

#### inVite

Разгледай библейския текст отново и открий Исус в него.

`Как преоткриваш Исус тук?`

`Какво ти казва Исус чрез този текст?`

`Какъв е твоят отговор на този призив на Исус? Помоли се.`

**Отговор на Натурализма**

Както виждаме, садукеите не са вярвали във възкресението на мъртвите по две причини. Първо, в техните умове това не е научно издържано и второ, не вярвали, че може да бъде потвърдено от Петокнижието.

Днешното светско общество е също така невярващо като садукеите. Натурализмът не приема, че е възможно разложени тела да излязат от земята по чудотворен начин, перфектни, безсмъртни и нетленни; следователно, интелигенцията на света също отрича Писанията. От друга страна, християните вярват и в Писанията, и в Господната сила. Те вярват, че Бог, който може да превърне една гъсеница в красива пеперуда, също така може да преобрази “нашето унищожено тяло, за да стане съобразно с Неговото славно тяло” (Филипяни 3:21). В Новия Завет имаме още по-голямо доказателство за възкресението в сравнение с хората живели по времето на Христос. Новият Завет обещава: “Ето, една тайна ви казвам: Не всички ще починем, но всички ще се изменим, в една минута, в един миг на око, при последната тръба; защото тя ще затръби, и мъртвите ще възкръснат нетленни, а ние ще се изменим.” (1 Коринтяни 15:51,52).

Въпреки че природата (например, смъртта и “възкресението” на семето в Йоан 12:23 и чудото на метаморфозата) и Писанията подкрепят възкресението, абсолютната сигурност в крайна сметка зависи от вярата, а вярата идва само когато лично познаваме Исус. Следователно, апостол Павел пише “за да позная Него, силата на Неговото възкресение, и общението в Неговите страдания, ставайки съобразен със смъртта му, дано всякак достигна възкресението на мъртвите.” (Филипяни 3:10,11)

Доколко можем да сме сигурни, че Бог ще възкреси тези, които са умрели в Христос? Без каквото и да е съмнение, защото за Бог това е вече свършен факт! “В Божия ум службата на мъже и жени е съществувала преди сътворението на света” (Е. Г. Уайт, Синове и дъщери на Бога (Washington, DC: Review and Herald, 1955), 101.) Елън Уайт не пише, че служението на мъже и жени ще съществува, когато Адам и Ева са създадени. То вече е било реалност в ума на Бог от отмината вечност, както и  възкресението на Неговите скъпоценни светии. Псалми 116:15 ни уверява, че “Скъпоценна е пред Господа Смъртта на светиите Му”. Според садукеите живели в дните на Христос, Авраам, Исаак и Яков са мъртви, но според Божията перспектива те са живи. В Божия ум възкресението на праведните е свършен факт. Те живеят за Него! “И тъй, насърчавайте се един друг с тия думи.” (1 Солунци 4:18).