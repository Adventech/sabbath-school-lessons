---
title:  Неотменимо споразумение
date:   05/12/2022
---

#### inTerpret

`Какви специални послания носи библейският текст?`

`Кои части от него са трудни?`

`Какви въпроси възникват в теб?`

`Кои са библейските  принципи, които откриваш в текста?`

`В коя област от живота си можеш да приложиш библейския текст?`

**Неотменимо споразумение**

Идеята за Бог, който живее във вечно настояще, изглежда объркваща за нас, защото ние сме ограничени от времето, докато Той не е. Нека разгледаме библейски пример, който ще ни помогне да разберем разликата в това как Бог гледаме на времето и как ние го правим. Преди Исаак да се роди Бог казва на Аврам, че той ще бъде баща на множество народи: “Ето, Моят завет е с тебе; и ти ще станеш отец на множество народи” (Битие 17:4 акцентът е добавен). В този стих Бог говори от времевата перспектива на Аврам, защото Аврам все още не беше отец на множество народи. Но в следващия стих Бог му казва, че Той го е направил отец на множество народи, което е според Божията времева перспектива: “Не ще се именуваш вече Аврам {Т.е. Висок отец.}, но името ти ще бъде Авраам {Т.е. Отец на множество}; защото те направих отец на множество народи” (Битие 17:5, акцентът е добавен).

От гледната точка на Авраам обещанието все още бе в бъдещето, но от Божията - вече бе изпълнено! Апостол Павел потвърждава, че това разбиране на текста е вярно. В Римляни апостолът се позовава на тези стихове от Изход: “(както е писано: “(както е писано: "Направих те отец на много народи"), пред Бога, Когото повярва, Който съживява мъртвите, и повиква в действително съществуване онова, което не съществува. (Римляни 4:17).

Алберт Барнс обяснява аргумента на апостол Павел в Римляни 4: “Нещата, които предсказва и обещава са толкова сигурни, че той може да говори за тях сякаш вече съществуват. По този начин, вместо Бог само да обещае на Авраам, че ще го направи отец на много народи, говори сякаш вече е изпълнено “направих те” и т.н. В собствения Си ум или цел той го бе установил така и беше толкова сигурно, че това ще се изпълни, че той можеше да говори за това като за вече извършено.” (Barnes’ Notes, Electronic Database, Copyright © 1997, 2003, 2005, 2006 by Biblesoft, Inc.)

Тази представа ни помага да разберем какво означава, че Христос е “закланото Агне” (Откровение 13:8). От наша гледна точка Христос умира в Петък следобед, в 31 година след Христа. От Божията обаче, това е свършен факт още преди създаването на света. Също така, идеята за Бог, който живее във вечното настояще, ни помага да разберем как имената на верните Божии деца са били написани в книгата на живота преди да са съществували още от създаването на света, докато имената на грешниците не са (Откровение 17:8). Бог знае кой ще избере да се спаси и кой няма да избере спасението, но Той не го е предопределил.

`Кои са Божиите обещания, които днес можеш да превърнеш в свои?`