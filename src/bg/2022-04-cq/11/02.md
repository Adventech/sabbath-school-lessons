---
title:  Божията времева рамка и нашата
date:   04/12/2022
---

#### inGest

Огради повтарящите се думи/идеи.
Подчертай важните за теб думи/идеи.
Свържи със стрелки онези думи/идеи, които се допълват.
Наизусти любимия си стих.

` `

**Божията времева рамка и нашата**

Тези Христови противници се подигравали с доктрината за възкресението с абсурдния и хипотетичен пример за седем братя, които се омъжили за същата жена (Лука 20:27-33). Както се очаквало, те цитирали Мойсеевото законодателство като основа на техния пример (Второзаконие 25:5). След като разказали измислената си история, те попитали Исус чия съпруга би била тази жена при възкресението. Исус отговаря, че са сбъркали в три отношения. Първо, техният пример е неуместен, защото в новият свят няма да има брак. Второ, те не познават писанията, защото Петокнижието - което садукеите твърдели, че почитат - учи за възкресението на мъртвите (Лука 22:29,30). Трето, Бог е всемогъщ и има силата да възкреси мъртвите.

Опровергавайки ги, Исус цитира Изход 3:6, където Бог казва на Мойсей, “Аз съм Бог на баща ти, Бог Аврамов, Бог Исааков, и Бог Яковов (акцентът е добавен). Когато Бог изговаря тези думи на Мойсей, трима от патриарсите са мъртви и въпреки това Бог не казва “Аз бях Бог на Авраам, Исаак и Яков” докато бяха живи, а казва “Аз съм”. Някои протестантски преводачи приемат, че Исус е имал предвид, че отделилите се от телата души на Авраам, Исаак и Яков са живи в този момент, въпреки че телата им са били все още в гроба. Изразът “за Него всички са живи” в Лука 20:38 доказва обратното. Според Исус, всички са живи за Бог, не за нас.

“Бог счита нещата които още не са, като нещо което вече е. Той вижда края от началото и гледа на резултата от Своето дело като на нещо, което вече е изпълнено. Мъртвите вярващи - скъпоценни за Бога - от Адам до последния светия, който ще умре - ще чуят гласа на Божия Син и ще излязат от гробовете си за безсмъртен живот. Бог ще бъде техен Бог и те ще бъдат Негов народ (Еремия 32:38). Това състояние, което планът Му предвижда за бъдещето, Той вижда като нещо съществуващо още сега. За Него мъртвите за живи. (Елън Г. Уайт, Копнежът на вековете (Mountain View, CA: Pacific Press, 1898), 606, акцентът е добавен).

За нас, ограничените във времето същества, миналото и бъдещето са разделени от времето. Бог не е ограничен във времето като нас. Това, което за нас е потенциално и бъдеще, за Бог е действително и настояще. В ума на Бог съществуват неща още преди да бъдат сътворени! Въпреки че времето е важно за Бог, за разлика от нас Той живее във вечно настояще. Все пак, Той е великият “Аз Съм” (Изход 3:14)! “Аз Съм означава вечно присъствие; минало, настояще и бъдеще са едно за Бог. Той вижда най-отдалечените събития на изминалата история и далечното бъдеще толкова ясно, както ние виждаме нещата, които се случват ежедневно”. (Елън Г. Уайт, Ръкописи тон 14 (Silver Spring, MD: Ellen G. White Estate, 1990), 21.)

`Какви са последиците от това, че Бог не е ограничен от времето като нас?`

`Какви са последиците от това, че Бог е във времето точно като нас?`