---
title:  Съмняващите се
date:   03/12/2022
---

#### inTro 

Прочети Лука 20:27-40. Вникни в библейския текст.

` `

**Съмняващите се**

В последните дни на Христовото служене група садукеи отишли при Него с цел да се подиграят с доктрината за възкресението. Според апостол Павел садукеите не вярвали във възкресението (Деяния 23:7,8; Деяния 4:1-3). “Садукеите отричали съществуването на ангели, възкресението на мъртви и учението за бъдещ живот с неговите награди и наказания (Елън Г. Уайт, Копнежът на вековете (Mountain View, CA: Pacific Press, 1898), 603.)

Садукеите отричали възкресението по две причини. Първо, по техни изчисления възкресението се противопоставяло на нагледни научни принципи: “Занимавайки се с така наречена наука, те стигнали до извода, че би било невъзможно мъртво тяло да бъде върнато към живот”. (Елън Г. Уайт, Копнежът на вековете, 538). Историческо-критични теолози използват същите аргументи, отричайки чудесата в днешно време. Като се позовават на това, което наричат принцип на аналогията, те твърдят, че тъй като днес няма възкресения, не можем да вярваме, че те са се случили и в миналото. Следователно, нито садукеите, нито либералните теолози вярват в силата на Бог.

Втората причина, поради която садукеите не приемали възкресението, е че не намирали подкрепа за него в Петокнижието и за тях само Петокнижието имало безспорен авторитет. В отговор на садукеите Исус би могъл да цитира множество старозаветни стихове, които учат за възкресението (1 Царе 17:17-22; Данаил 12:2; Йов 19:25-27). Поради извлечения от садукеите пример от Петокнижието, Исус им отвръща с отговор от същия източник. Ако Исус бе избрал доказателство от други старозаветни книги, садукеите биха автоматично отхвърлили аргумента му, тъй като вярвали, че единствено писанията на Мойсей имат пълен авторитет.

#### inScribe
Препиши Лука 20:34-38. Можеш също така да преразкажеш библейския текст или да го представиш схематично.

` `