---
title:  Шеол и Хадес
date:   09/10/2022
---

#### inGest

Огради повтарящите се думи/идеи.
Подчертай важните за теб думи/идеи.
Свържи със стрелки онези думи/идеи, които се допълват.
Наизусти любимия си стих.

` `

**Шеол и Хадес**

Откъде знаем, че думата Хадес е гръцката родствена дума на еврейската дума Шеол? Отговорът е, че в Новият Завет се перифразират или цитират старозаветни стихове и се заменя думата Шеол с Шеол. Например, Павел перифразира Осия 13:14 (в 1 Коринтяни 15:55) и заменя Шеол с Хадес:

Осия 13:14: “От силата на преизподнята ще ги изкупя, От смърт ще ги избавя. О смърт! где са язвите ти? О преизподньо! Где е погубителната ти сила? Колкото за това, Аз няма да видя разкайване.”

1 Коринтяни 15:55: “О смърте, где ти е победата? О смърте, где ти е жилото?”

Книгата Деяния дава друг пример. В деня на Петдесетница Петър цитира Псалми 16:10 (в Деяния 2:27, 31) и също заменя думата Шеол с Хадес:
Псалми 16:10: ”Защото няма да оставиш душата ми в преизподнята; Нито ще допуснеш угодника Си да види изтление.”

Деяния 2:27: “Защото няма да оставиш душата ми в ада; Нито ще допуснеш Твоят Светият да види изтление.”

В този синонимен паралелизъм думата “душа” в първия ред е аналогична на „Святия“ във втория, а думата Хадес в първия - на думата “поквара” във втория. Човек не може да не схване, че душата е Свята (а не част от Святия) и Шеол е място на поквара и разруха, а не изгаряне!

Откриваме отличен пример за правилното значение на Хадес в превода на RSV на Матей 16:18: “Пък и Аз ти казвам, че ти си Петър и на тая канара ще съградя Моята църква; и портите на ада няма да й надделеят.” Хадес е място на смърт, а не на изгаряне!

KJV и NKJV превеждат думата Хадес в Матей 16:18 като „ад“. Въпреки това, други версии превеждат думата като „вратите на хадес“ (NIV), а трети - като „самата смърт“ (CEV), „силата на смъртта“ (NCV) и „дори не смъртта“ (GNT) . Пълната еврейска Библия заменя израза „портите на Хадес“ с еврейския „портите на Шеол“, което предоставя допълнително доказателство, че в еврейското мислене Хадес е родствен на Шеол. Идеята, че шеолът и смъртта са оградени от порти, които държат мъртвите заключени, намира своите корени в Стария Завет  (Исая 38:10; Псалми 107:18).

Следващата идея на Матей 16:18 дава обяснение защо портите на ада и смъртта няма да надделеят над църквата.  Няма да го направят, защото не надделяха над Исус! (Матей 16:21). Той разкъсва оковите на смъртта и гроба на третия ден. Думата Хадес в Матей 16:18 лесно би могла да се преведе като „гроб“ в KJV и NKJV. Смъртта не би могла да задържи Исус или Неговата църква в Хадес, защото Той е възкресението и животът!

`Как изучаването на думите ти помага да разбереш пасажи като Матей 16:18?`

`Как би могъл да обясниш ясно и конкретно това на някого другиго?`