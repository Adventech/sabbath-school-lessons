---
title:  Вяра и Неверие
date:   30/10/2022
---

#### inGest

Огради повтарящите се думи/идеи.
Подчертай важните за теб думи/идеи.
Свържи със стрелки онези думи/идеи, които се допълват.
Наизусти любимия си стих

` `

**Вяра и Неверие**

Централната тема на историята за Лазар е „вярата и неверието“. Всеки път учениците, Марта, Мария, тълпата и религиозните водачи демонстрирали или не напълно информирана вяра, или дръзко неверие, че Исус е Месията.

Когато Исус предложил да се върнат към Юдея, учениците се противопоставили (Йоан 11:7,8). Тома казал: „Да отидем и ние, за да умрем с Него“ (стих 16). По-рано, враговете на Исус искали да го убият с камъни в Юдея (Йоан 8:58, 59; 10:31, 39), но не успели, защото Той беше под грижата на Своя Отец. Учениците, обаче, не вярвали, че Отец може да защити Исус.

Когато Исус казал на учениците Си, „Лазар е мъртъв, и се радвам, че не бях там,“. Той обясни защо се радвал: „И заради вас, радвам се, че не бях там, за да повярвате“ (Йоан 11:15). Когато Исус каза на Марта, че брат й ще възкръсне (стих 23), тя отговорила, че знае, че ще възкръсне в последния ден. (стих 24), на което Исус казал: „Аз съм възкресението и живота. А този, който вярва в Мен, даже и да умре, ще живее. Този, който живее и вярва в Мен никога няма да умре. Вярваш ли това?” (стихове 25, 26). Точно както Петър (Матей 16:16) , Марта отговорила, че вярва, че Исус е Христос, Божият Син (Йоан 11:27), въпреки това, тя не осъзнавала напълно своето признание, както виждаме по реакцията й, когато Исус заповядал да отместят камъка (стих 39).

Мария повторила думите на Марта: „Ако ти беше тук, брат ми нямаше да умре“ (стих 32). Когато Мария срещнала Исус, тълпата ридаела, а Исус „разтъжи се в духа си и се смути “ поради тяхното неверие (ст. 33). Тогава Исус отишъл при гроба и заплака. Той не плакал за Лазар, а по-скоро заради бъдещите им действия (вж. inSight). Те не знаели кой наистина е Исус.

Когато Исус заповядал камъкът да бъде премахнат, Марта възразила, на което Исус отговорил: „Не ти ли казах, че ако повярваш, ще видиш Божията слава?“ (стих 40). Тогава Исус се помолил на Своя Отец, така че хората да разберат, че Той и Неговият Отец са едно, работещи в унисон, така че „да повярват, че Ти Си Ме изпратил“ (стих 42).

Когато Исус възкресява Лазар, много от юдеите, които станали свидетели на чудото, „повярваха в Него“ (стих 45). Въпреки неопровержимите доказателства, че Исус е сам Бог, обаче, някои от тълпата не повярвали и отишли да кажат на фарисеите какво е направил Исус (стих 46). Фарисеите отговорили, като свикали заседание на Синедриона, за да планират екзекуцията на Исус. Тяхното притеснение било, че всички би повярвали в Исус (стих 47, 48). По-късно фарисеите се наговорили да убият и Лазар, „защото заради него мнозина от юдеите си отидоха и повярваха в Исус” (Йоан 12:11).

`На кого приличаш повече – на вярващите или на невярващите?`

`Защо знаците не са най-ефективното средство за засилване на вярата?`