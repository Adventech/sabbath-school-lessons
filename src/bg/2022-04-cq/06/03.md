---
title:  Връзката с Лазар
date:   31/10/2022
---

#### inTerpret

`Какви специални послания носи библейският текст?`

`Кои части от него са трудни?`

`Какви въпроси възникват в теб?`

`Кои са библейските  принципи, които откриваш в текста?`

`В коя област от живота си можеш да приложиш библейския текст?`

**Връзката с Лазар**

Притчата за богаташа и Лазар (Лука 16:19-31) е единствената притча, в която Исус използва име на човек. Той предсказал, че богатият човек (представляващ фарисеите) няма да се покае дори ако някой на име Лазар бъде възкресен от мъртвите.

Известно време по-късно, Исус възкресил човек на име Лазар. Вместо да се покаят и да повярват в Исус, фарисеите се опитали да Го убият и заговорничели да убият и Лазар (Йоан 12:9-11)! Има някои странни паралели между уроците около единия и другия Лазар. Много евреи, обаче, повярвали в Исус (11:45), но не всички. Някои, пролели крокодилски сълзи на гроба на Лазар, отишли и казали на фарисеите какво е направил Исус и фарисеите събрали Синедриона и осъдиха Исус на смърт. Фарисеите отказаха да повярват на месианските пророчества, дадени от Моисей и пророците (Йоан 5:39, 40, 45–47), и следователно не повярвали, когато Исус възкресил от мъртвите един, наречен Лазар.

Какво се случило с Лазар, докато беше мъртъв? Исус казал на учениците Си: „Нашият приятел Лазар заспа, но отивам да го събудя“ (Йоан 11:11). Когато учениците не разбрали какво има предвид Исус, Той ясно им казал: „Лазар е мъртъв“ (стих 14). Исус не каза: „Душата на нашия брат Лазар е в лоното на Авраам“ и не заповядал на Лазар „да слезе“, а да „излезе“! Когато Лазар излязъл от гроба, той не казал нищо за това, което се е случило, докато бил мъртъв, защото в смъртта няма памет. Ако душата на Лазар е била в лоното на Авраам, би било жестоко Исус да го повика обратно от такова благословено място! Около петдесет пъти в Писанието смъртта се сравнява със сън (Данаил 12:2; Лука 8:52, 53; Деяния 7:59, 60; 1 Солунци 4:15-17; 1 Коринтяни 15:6, 18, 20, 52).

Някои хора са ужасени от смъртта. Когато осъзнаем, че смъртта е като съня обаче, тя губи своя ужас. Смъртта е като оса без жило (1 Коринтяни 15:55) и сянка без съдържание (Псалми 23:4). Исус е обещал: „Това е волята на Този, Който Ме изпрати, всеки, който види Сина и повярва в Него, да има вечен живот; и Аз да го възкреся в последния ден” (Йоан 6:40).

`Как разбирането ти за състоянието на мъртвите се отразява на перспективата ти за Божия характер?`