---
title:  Добър и По – добър
date:   26/11/2022
---

#### inTro 

**Прочети Евреи 11 и 12:18-24. Вникни в библейския текст.**

**Добър и По – добър**

Един пасаж в Посланието към евреите изглежда сякаш учи, че духовете на праведните хора отиват на небето, когато умрат. В този урок ще подложим това стандартно протестантско разбиране за пасажа на внимателно изследване, за да определим дали това тълкуване е правилно. Ето пасажа с някои обяснителни бележки на глаголите в текста:

“Но пристъпихме [деятелен залог] до хълма Сион, до града на живия Бог, небесния Ерусалим, и при десетки хиляди тържествуващи ангели, при събора на първородните, които са [или „са били“, страдателен залог] записани на небесата, при Бога, Съдията на всички, при духовете на усъвършенстваните [или „които са били усъвършенствани“, страдателен залог] праведници, при Исуса, Посредника на новия завет, и при поръсената кръв, която говори по-добри неща от Авеловата.”(Евреи 12:18-24)

Внимателното изследване на книгата Евреи разкрива, че писателят се е занимавал с конкретен проблем. Евреите, които приели християнството, са на път да се откажат от него и да се върнат към това, което смятат за богатството на юдаизма. С носталгия те си спомнили, че преди да станат християни, имали славния град Йерусалим с неговия блестящ храм, свещеничеството, бащите, заветите и обещанията. А какво имали сега? Единствено противопоставяне  и преследване!

Авторът на посланието се опитва да убеди евреите да устоят. Той посочва, че въпреки че старозаветната система е добра, Новият завет е по-добър. При сенчестата система хората се спасявали чрез вяра в обещания Месия, докато при новата, се спасяват чрез вяра в Месията, който е дошъл.

#### inScribe

Препиши Евреи 12:18-24. Можеш също така да преразкажеш библейския текст или да го представиш схематично.

` `