---
title:  На Небето, но на Земята
date:   27/11/2022
---

#### inGest

Огради повтарящите се думи/идеи.
Подчертай важните за теб думи/идеи.
Свържи със стрелки онези думи/идеи, които се допълват.
Наизусти любимия си стих.

` `

**На Небето, но на Земята**

Евреите се покланят в небесния Йерусалим, където имената на членовете на църквата на първородните са били записани и духовете на праведните са били усъвършенствани. Въпросът е как биха могли живите евреи да се покланят в небето, където духовете на праведните са били усъвършенствани, докато все още живеят на земята? Евангелисткият учен Джордж Елдън Лад в книгата си „Присъствието на бъдещето“ (George Eldon Ladd, The Presence of the Future: The Eschatology of Biblical Realism (Grand Rapids, MI: Eerdmans, 1974 г.)) аргументира убедително тезата, че християните могат още сега да се наслаждават на благословенията на бъдещето. Християните вече могат да ядат небесната манна (Йоан 6:48–51), да пият вода от Канарата (Йоан 4:13,14; 7:37–39) и да пристъпват с дръзновение към престола на благодатта (Евреи 4:15).

Членовете на църквата на първородните не се покланят физически на небето. Те са там, защото имената им са били записани на небето (вж. Лука 2:3, 5; 10:20). Павел пише, че дори сега ние седим с Христос в небесни места, въпреки че физически сме на земята (Ефесяни 2:6). Въпреки че живеем на земята, нашето гражданство е на небето (Филипяни 3:20, 21).

Кои са „духовете“ в този пасаж? Посочихме, че „духът“ е житейският доклад на вярващия, който е записан в небесните книги. „Духът, характерът на човека се връща при Бог, за да бъде запазен.“ (Seventh-day Adventist Bible Commentary, Ellen G. White Comments, 6:1093.)

Кои са "праведните мъже"? Думата мъже я няма в гръцкия текст. Текстът гласи просто „духовете на праведните, станали съвършени“. Думата мъже отсъства, защото в списъка на старозаветните герои в Евреи 11 се появяват жени. Всеки от тези хора е извършил своите подвизи чрез вяра в праведността на Христос и имената им са регистрирани на небето. Евреи 11:4 говори за Авел като за „праведен“, а Евреи 11:7 ни казва, че Ной станал наследник на „правдата, която е чрез вяра“. Яков пише, че и Раав, и Авраам са оправдани чрез вяра (Яков 2:23, 25).

Какво е значението на израза „усъвършенстван“? За да отговорим на този въпрос, първо трябва да проучим фразата, що се отнася до Христос. В Неговия случай терминът не се отнася до моралното съвършенство на характера. Смисълът е, че старозаветните жертви са били непълни – несъвършени – защото не са можели законно да спасяват грешниците; кръвта на юнци и козли не може да премахне греха (Евреи 10:4). Думата съвършен описва работата, която Исус трябваше да извърши, за да стане нашият пълен – съвършен – Спасител. Животът и смъртта на Исус го квалифицираха или „усъвършенстваха“ да може да усъвършенства законно житейския доклад — или духа — на светиите от Стария завет.