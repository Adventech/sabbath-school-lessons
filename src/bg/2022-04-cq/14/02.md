---
title:  Зарядното за Батерии
date:   25/12/2022
---

#### inGest

Огради повтарящите се думи/идеи.
Подчертай важните за теб думи/идеи.
Свържи със стрелки онези думи/идеи, които се допълват.
Наизусти любимия си стих.

` `

**Зарядното за Батерии**

Бог създал съвършени тела, поставил ги в съвършена среда, със съвършени закони за здраве, с напълно заредени "батерии" (жизнена сила) и дърво, което увековечавало живота (Битие 2:9). Животът обаче зависел от продължителното хранене с плода на дървото. Човекът не бил безсмъртен по природа. Дървото действало като зарядно за батерии: "Дървото на живота в Едемската градина притежавало свръхестествени свойства. Яденето от него означавало вечен живот. Неговите плодове съдържали противоотровата за смъртта." (Ellen G. White, Testimonies for the Church (Mountain View, CA: Pacific Press, 1904), 8:288.) Яденето от плода веднъж не било достатъчно. "За да притежава безкрайно съществуване, човек трябвало да вкусва от дървото на живота продължително. Лишен от плода, неговата жизненост постепенно щяла да намалява докато животът му не изчезне напълно." (Ellen G. White, Patriarchs and Prophets (Battle Creek, MI: Review and Herald, 1890), 60, emphasis supplied.)

Когато Адам и Ева яли от забраненото дърво, Бог произнесъл смъртна присъда над тях (Битие 3:19), и те не могли да ядат повече от дървото на живота (Битие 3:22-24). С други думи, те повече нямали достъп до "зарядното за батерии". Също така, околната среда която се влошавала и невъздържаните здравни навици изхабявали батерията още по-бързо.

В началото, Бог дал на човечеството напълно заредени "батерии". След 1600 години човешка история, хората живеели между 777 и 969 години (Битие 5). "Животът на предпотопните хора бил удължен заради животворната сила на това дърво, която им била предадена от Адам и Ева" (Seventh-day Adventist Bible Commentary, Ellen G. White Comments, 7:988). В крайна сметка, "батерията" се изхабила и понеже нямали достъп до "зарядното", човечеството престанало да работи. Според Битие 5, всички от Адам до Ной умрели (с изключение на Енох), както може да видим с повтарящата се формула в Битие 5, "и той умря". Бог бил прав когато казал "непременно ще умреш" (Римляни 6:23; 5:12). Човечеството наистина било смъртно, и Сатана се оказал лъжец.

Според Битие 11, продължителността на живота на тези които живели между потопа и Аврам бил намален значително - от 148 до 600 г. Факторите за намаляването на продължителността на живота включвали износването на тялото, изродената околна среда, нарушаването на здравните закони, и най-вече ограниченият достъп до "зарядното за батерии". Моисей живял 120 г. (Второзаконие 34:7), а брат му Аарон умрял на 123 г. (Числа 33:39). В дните на Давид и днес, средната продължителност е 70 или 80 г. (Псалми 90:10). Ако не беше днешната модерна терапевтика и хигиена, щеше да бъде и по-малко. Казано ни е, че "ако Адам, при своето създание, не бил надарен с 20 пъти повече жизнена енергия от тази на сегашните хора, човешката раса с настоящите ѝ навици на живот в разрез с природния закон, щяла да изчезне". (Ellen G. White, Fundamentals of Christian Education (Nashville: Southern Publishing, 1923), 23.)

`Каква е връзката между духовността и физическото здраве?`

`А какво да кажем за растящата продължителност на живот в наши дни?`