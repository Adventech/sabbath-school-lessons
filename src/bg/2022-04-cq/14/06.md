---
title:  Животът - увековечен
date:   29/12/2022
---

#### inSight

`Как можеш да приложиш библейския текст в живота си през тази седмица?`

`Какви лични решения базираш на библейското ти изследване през тази седмица?`

`Какви са практичните стъпки, които ще предприемеш?`

**Животът - увековечен**

"За да притежава безкрайно съществуване, човек трябваше да продължи да яде от дървото на живота. Лишен от него, неговата жизненост постепенно щеше да намалява докато животът му не изчезне напълно. Сатана беше планирал чрез непослушанието на Адам и Ева да навлекат Божието неодобрение; и ако след това не получат опрощение, той се надяваше да ядат от дървото на живота и по този начин да увековечат съществуването в грях и нещастие. Но след падението на човека, святи ангели веднага бяха упълномощени да пазят дървото на живота. Около ангелите имаше заслепяващи лъчи от светлина наподобяващи на бляскав меч. На никой от семейството на Адам не беше разрешено да премине бариерата, за да вкуси от животворящия плод. Затова няма безсмъртен грешник" (Ellen G. White, Patriarchs and Prophets (Battle Creek, MI: Review and Herald, 1890), 60.)

"Книгата Битие дава доста ясно описание за социалния и личния живот и въпреки това никъде не намираме да е записано, че се раждали слепи, глупави, осакатени, обезобразени или слабоумни деца. Нито веднъж не е записано за естествена смърт в ранно детство или късно юношество. Няма и запис за мъже и жени, които умират от болест. Смъртните бележки в Битие звучат така: 'И всичките дни на Адам колкото живя станаха деветстотин и тридесет години; и умря.', 'И всичките дни на Сит станаха деветстотин и дванадесет години; и умря.'"

"Бог надарил човека с толкова голяма жизнена сила, че успял да издържи на натрупаните болести сполетели човешката раса вследствие на извратени навици, която продължила 6000 години. Това само по себе си е достатъчно доказателство за силата на електрическия заряд, който Бог дал на човека при сътворението. Отнело повече от 2000 години на престъпления и задоволяване на естествените страсти за да се докарат болести на расата в по-голям мащаб. Ако Адам, при своето създание, не беше надарен с 20 пъти повече жизнена енергия от тази на сегашните хора, човешката раса с настоящите ѝ навици на живот в разрез с природния закон, щяла да изчезне" (Ellen G. White, Fundamentals of Christian Education (Nashville: Southern Publishing, 1923), 22, 23.)

"Тук видяхме дървото на живота и Божия трон. От трона течеше чиста река и от всяка страна на реката имаше дърво на живота. От едната страна имаше един ствол, и от другата още един, и двата от чисто прозрачно злато. Първоначално си помислих, че са две дървета. Погледнах отново и видях, че отгоре са обединени и образуват едно дърво. Беше дървото на живота от всяка страна на реката на живота. Клоните му се навеждаха до мястото на което стояхме. Плодът му беше удивителен, приличаше на злато смесено със сребро" (Ellen G. White, Early Writings (Battle Creek, MI: Review and Herald, 1882), 17.)