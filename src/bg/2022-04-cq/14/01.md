---
title:  Живот, Смърт, и Възобновяване
date:   24/12/2022
---

#### inTro

**Прочети Битие 3. Вникни в библейския текст.**

**Живот, Смърт, и Възобновяване**

Бог поставя две специални дървета в Едемската градина. Яденето от едното водело до смърт, докато вкусването от другото увековечавало живота (Битие 2:9). Когато Адам и Ева яли от забраненото дърво, Господ произнесъл смъртната присъда: “С пот на лицето си ще ядеш хляб, докато се върнеш в земята, защото от нея си взет; понеже си пръст и в пръстта ще се върнеш.” (Битие 3:19). Връщането в пръстта – каква тъжна и мрачна мисъл!

За да се увери, че няма да има безсмъртен грешник, Бог изпъжда Адам и Ева вън и поставя херувим и огнен меч на изток от Градината, за да пази пътя към дървото на живота (Битие 3:22-24). Очевидно Адам и Ева не били безсмъртни поначало. Какъв би бил смисълът Бог да забрани достъпа до дървото на живота ако приемем, че вече притежавали безсмъртна душа? След греха безсмъртието трябвало да се търси (Римляни 2:7).

Когато всичко изглеждало безнадеждно, Бог дава на Адам и Ева великолепно обещание за възстановяване. Потомъкът на жената, Христос (Битие 3:15; Галатяни 3:16), ще срази главата на змията и човечеството отново ще има достъп до дървото на живота (Откровение 2:7). Господ ги предупредил, че в деня в който вкусят от забраненото дърво ще получат смъртната си присъда (Битие 2:17). Защо не умрели веднага? Тяхната смъртна присъда била заменена, понеже Христос предложил да умре на тяхно място: “Моментът, в който Адам се поддаде на изкушението на Сатана и направи точно това, което Бог му каза да не прави, Синът на Бога застана между живите и мъртвите и каза: ‘Нека наказанието падне върху Мен. Аз ще застана на мястото на човека.’ ” (Ellen G. White, Bible Echo, May 21, 1900.)

#### inScribe
Препиши Битие 3:22-24. Можеш също така да преразкажеш библейския текст или да го представиш схематично.

` `