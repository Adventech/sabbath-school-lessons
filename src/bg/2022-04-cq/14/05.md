---
title:  Истинското Дърво на Живота
date:   28/12/2022
---

#### inVite

Разгледай библейския текст отново и открий Исус в него.

`Как преоткриваш Исус тук?`

`Какво ти казва Исус чрез този текст?`

`Какъв е твоят отговор на този призив на Исус? Помоли се.`

**Истинското Дърво на Живота**

Хората харчат огромно количество пари, за да отложат неизбежната смърт. Купуват си кремове за лице, правят си фейслифтинг, спортуват, използват хранителни добавки и мултивитамини, следват добри здравни навици с надеждата надхитрят за кратко. Обаче рано или късно, всеки трябва да се изправи срещу реалността на смъртта. Пръст сме и към пръстта ще се върнем!

Много култури имат традиции свързани с дървета, които възстановяват живота и извори които носят вечна младост, обаче не са успели да ги намерят понеже търсят на грешните места. Единствено Библията ни казва къде можем да ги намерим. Исус е изворът на вечната младост, понеже ни насочва към следните думи: "Ако е някой жаден, нека дойде при Мене и да пие" (Йоан 7:37). Исус обещава: "Който пие от водата, която Аз ще му дам, няма да ожаднее до века; но водата, която ще му дам, ще стане в него извор на вода, която извира за вечен живот" (Йоан 4:14).

Дървото на живота е символ на Христос и дори още сега можем да опитаме Неговия животворящ плод. Когато Адам и Ева съгрешават, Бог възпрепятства тях и техните потомци да вкусват от дървото на живота. Но дори и сега вярващите в Него могат да вкусят този животворящ плод: "След навлизането на греха небесният Земеделец присадил дървото на живота в Рая, горе. Но неговите клони висят над стената, към по-долния свят. Чрез изкуплението придобито от Христовата кръв, ние все пак можем да ядем от неговите живителни плодове." (Ellen G. White, Testimonies for the Church (Mountain View, CA: Pacific Press, 1904), 8:288.)

Книгата Притчи олицетворява Мъдростта като животворящо дърво: "Тя е дърво на живот за тези, които я прегръщат, и блажени са онези, които я държат" (Притчи 3:18). Притчи 8 описва Исус като олицетворение на Мъдростта (Притчи 8:22-31), а Павел утвърждава, че Исус стана за нас мъдрост от Бога (1 Коринтяни 1:30).

Как можем да пием от извора на вечната младост и да ядем плодовете на живота при положение, че се намират в Новия Ерусалим? Отговорът е прост. Първо ядем и пием духовно тук на земята и после буквално в небето. Ако сме приели Исус и пребъдваме в Него, ние духовно седим заедно с Него в небето (Ефесяни 2:6). Достигнали сме до небесния Ерусалим понеже нашето гражданство е там (Филипяни 3:20, 21). Можем да се наслаждаваме на благословенията на небето дори сега, докато живеем на земята. Обаче в бъдеще, ние ще седим в истинския Нов Ерусалим с Христос буквално. Ще ядем от истинското дърво на живота и ще пием истинската вода която извира от Божия трон (Откровение 22:17). Дори сега можем да имаме сигурността във вечния живот! "Който има Сина, има тоя живот; който няма Божия Син, няма тоя живот" (1 Йоан 5:12).