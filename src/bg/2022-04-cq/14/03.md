---
title:  Вечна Условност
date:   26/12/2022
---

#### inTerpret

`Какви специални послания носи библейският текст?`

`Кои части от него са трудни?`

`Какви въпроси възникват в теб?`

`Кои са библейските  принципи, които откриваш в текста?`

`В коя област от живота си можеш да приложиш библейския текст?`

**Вечна Условност**

Какво вещае бъдещето за тези, които се доверяват на Христос и пребъдват в Него? Когато Исус се завърне, мъртвите в Христа ще възкръснат и те, заедно с живите светии ще се облекат в безсмъртие (1 Коринтяни 15:52,53). Ако трябва да се облекат в него, означава че преди това не са го имали! Изкупените ще получат напълно заредени батерии, заедно с пълен достъп до "зарядното". "Смъртната, тленна фигура лишена от красота, която била омърсена от греха, сега се превръща в съвършена, прелестна, и безсмъртна. Всички недостатъци и несъвършенства са оставени в гроба. С възобновен достъп до дървото на живота от загубения Едем, изкупените ще "пораснат" (Малахия 4:2) до пълния ръст на човешката раса от първоначалната ѝ слава".  (Ellen G. White, The Great Controversy (Mountain View, CA: Pacific Press, 1911), 645.)

Дори и във вечността, изкупените ще трябва да ядат от дървото на живота за да продължат да живеят. Тяхното безсмъртие ще бъде условно, не вродено. Колко често изкупените ще трябва да ядат от дървото? Откровение 22:1, 2 ни дава жокер: "След това, ангелът ми показа река с вода на живот, бистра като кристал, която извираше от престола на Бога и на Агнето и течеше всред улицата му. И от двете страни на реката имаше дърво на живот, което раждаше плод дванадесет пъти, като даваше плод всеки месец; и листата на дърветата бяха за изцеление на народите" (добавен курсив). Исая 66:23 добавя, че изкупените ще идват на поклонение пред Господа от новолуние до новолуние, и че новолунието ще бележи началото на месеца. Исус е обещавал, че победителите ще вкусват от "дървото на живота, което е всред Божия рай" (Откровение 2:7). Всички граждани ще бъдат пазители на закона и ще имат право да похапват от дървото на живота (Откровение 22:14). И последният враг – смъртта, ще бъде унищожен: "Ще погълне смъртта за винаги; И Господ Бог ще обърше сълзите от всичките лица, И ще отнеме укора на людете Си от цялата земя; Защото Господ е изговорил това" (Исая 25:8, ср. Откровение 21:4; 1 Коринтяни 15:26).

"Тук видяхме дървото на живота и Божия трон. От трона течеше чиста река и от всяка страна на реката имаше дърво на живота. От едната страна имаше един ствол, и от другата още един, и двата от чисто прозрачно злато. Първоначално си помислих, че са две дървета. Погледнах отново и видях, че отгоре са обединени и образуват едно дърво" (Ellen G. White, Early Writings (Battle Creek, MI: Review and Herald, 1882), 17.)

`Защо човешкото безсмъртие ще продължи да бъде условно?`