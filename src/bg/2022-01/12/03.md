---
title: 'Дошли сте при Бога, Съдията на всички'
date: 14/03/2022
---

`Прочетете Евреи 12:23 . Ако това е празненство, защо Бог е описан като съдия? Как един съдия може да е част от или причина за празненство? Прочетете и Даниил 7:9,10,13-22 .`

Празникът, описан в Евреи 12:22-24 , е препратка към бъдещия съд. Бог, Съдията, председателства съда и книгите се отварят, а резултатът от този бъдещ съд чрез книгите е, че Божият народ получава царството ( Евреи 12:28 ).

Тази сцена пресъздава великият Предадвентен [Изследователен] съд, описан в Данаил, 7 глава, който изобразява съдебна сцена, където Бог, „Старият по дни“ ( Даниил 7:9 ), седи на огнен трон и е заобиколен от „десетки хиляди по десетки хиляди” ( Даниил 7:10 ) ангели. Книгите се отварят ( Даниил 7:10 ) и съдът се решава в полза на „светиите на Всевишния “, на които след това „се даде царството“ ( Даниил 7:22 ).

По подобен начин Евреи 12:22-29 описва една съдебна сцена на планината Сион, небесния Йерусалим, където Бог, „Съдия на всички“, е заобиколен от „хиляди по хиляди“ ангели. Сцената е изпълнена с огън ( Евреи 12:29 ). Тя включва и книги, защото светиите са „записани” в тях ( Евреи 12:23 ), което предполага благоприятен съд за тези светии.

Исус е в центъра ( Евреи 12:24 ). Той е описан като Човешкия Син в Евреи, 2 глава, „увенчан със слава и чест“, след като вкуси „смърт“ заради нас ( Евреи 2:9 ). Според Евреи 2:10 „човешкият син“ (вж. Евреи 2:6 ) страда, за да може да доведе „много синове в слава“; тоест за да могат вярващите също да бъдат „увенчани със слава и чест“. Сега „Синът“ е довел вярващите в Сион, небесния Йерусалим, благодарение на новия завет ( Евреи 12:22-24 ). Там им е обещано да получат царство ( Евреи 12:28 ).

Следователно този съд е наистина добра новина за вярващите, защото е съд, който се произнася в тяхна полза. Той ги оправдава. Това е съд, който побеждава техния противник, змея. Именно той стои зад ужасяващите зверове, преследвали вярващите в миналото (Данаил, 7 гл.) и повтарящи същото в бъдещето (Откровение, 13 гл.).

`Как това, което изучавахме днес, ни помага да разберем, че Божият съд във вестите на трите ангела е „благата вест“ за това време ( Откровение 14:6,7; ср. с Второзаконие 32:36; 1 Летописи 16:33-35 )?`