---
title: 'Получаване на непоклатимото царство'
date: 12/03/2022
---

### За изучаване през седмицата
Евреи 12:18-29; Изход 32:32; Даниил 7:9,10,13-22; Агей 2:6-9,20-22; Псалми 15:5; Псалми 16:8; Евреи 13:15,16.

> <p>Стих за запаметяване</p>
> „ Затова, понеже приемаме царство, което не се клати, нека бъдем благодарни и така да служим благоугодно на Бога с благоговение и страхопочитание ” (Евреи 12:28).

Евреи 12:18-29 , пасажът за тази седмица, е кулминацията на писмото и той обобщава неговото основно значение, като повтаря идеята, с която е започнало: Бог ни е говорил в личността на Своя Син и ние трябва да Му обърнем специално внимание ( Евреи 1:1,2; Евреи 12:25 ). Описанието на Исус от Евреи 12:22-23 обобщава свидетелствата на Посланието относно Него: Той е Посредникът на новия завет и Неговата кръв осигурява спасението на вярващите. Първосвещеническото и царското Му служене за нас е причина за тържеството на небесните множества. И най-накрая, Евреи 12:25-29 съдържа последното и кулминационното наставление: Божият съд предстои. Той ще нанесе пълно поражение на враговете Му, а на Неговия народ ще даде възстановяване и царство ( Евреи 12:28,29 ).

Заключението утвърждава значението на Исусовите постижения на кръста и насочва вярващите към завършека на Исусовата победа. Павел използва образността на Даниил, 7 глава, за да припомни на читателите си, че Исус е получил царство от Бога, Съдията ( Даниил 7:9-14 ) и ще сподели това царство с вярващите, „светиите на Всемогъщия”, които ще го притежават за вечни векове ( Даниил 7:18 ).