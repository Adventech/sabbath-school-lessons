---
title: 'Разширено изучаване'
date: 31/12/2021
---

Давид А. де Силва обяснява ясно защо ранните християни са понасяли гонения: „Християните възприемат начин на живот, който (...) може да се смята за асоциален и дори подривен. Верността към божествата, изразяваща се в благочестиво присъствие на жертвоприношения и други подобни, се разглежда като символ на лоялност към държавата, властите, приятелите и семейството. Поклонението пред божества е нещо като символ на посвещението на взаимоотношения, поддържащи обществото стабилно и проспериращо. Въздържайки се такива неща, християните (също като евреите) биват разглеждани с подозрение като потенциални нарушители на законите и [като] подривни елементи на Империята“ (Perseverance in Gratitude [Grand Rapids, MI: Eerdmans Publishing Company, 2000], p. 12.).

„За обезсърчените има сигурен лек – вяра, молитва, работа. Вярата и активността ще дадат увереност и удовлетворение, които ще нарастват ден след ден. Изкушени ли сте да се отдадете на чувството за надвиснала опасност или на дълбоко отчаяние? И в най-мрачните дни, когато всичко изглежда безнадеждно, не се бойте. Имайте вяра в Бога. Той познава вашите нужди и държи в ръцете Си върховната власт. Безкрайната Му любов и състрадание никога не се изчерпват. Не се страхувайте, че Господ няма да успее да осъществи Своето обещание. Той е вечна истина. Никога няма да промени завета си, сключен с онези, които Го обичат. Ще даде на верните си служители успех според нуждите им. Апостол Павел свидетелства: „И Той ми рече: Доволно ти е Моята благодат, защото силата Ми в немощ се показва съвършена (...) Затова намирам удоволствие в немощи, в укори, в лишения, в гонения, в притеснения за Христа; защото когато съм немощен, тогава съм силен“ (2 Коринтяни 12:9,10)” (Уайт, Е. Пророци и царе , стр. 164, 165 – англ. изд.).

**Въпроси за разискване**

`Възможно ли е да бъдем „различни“ поради нашата християнска ангажираност и въпреки това да не бъдем обвинявани в „отделяне“ и пренебрегване на другите? Ако да, как?`

`Думата „увещание“ в Библията може да се отнася или за порицание, или за насърчение. Какви грижи трябва да полагаме при укоряването на обезсърчен човек?`

`Какви прилики намирате между опитността на читателите на „Евреи“ и тази на Лаодикийската църква от Откровение 3:14-22? По какво нашата опитност днес, две хиляди години по-късно, прилича на тяхната и какво можем да научим от тези сходства?`

Тази събота, 01.01.2022 г., ще се молим за църкви „Разград” с региона и „Радомир”.