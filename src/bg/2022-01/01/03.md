---
title: Борбата
date: 27/12/2021
---

Когато вярващите изповядват вярата си в Христос и се присъединяват към църквата, те поставят един граничен жалон, който ги отличава от останалата част на обществото. За съжаление, това се превръща в източник на конфликти, понеже определено стават обект на негативни коментари за своето обкръжение и неговите ценности.

`Прочетете Евреи 10:32-34 и Евреи 13:3 . Каква е опитността на получателите на „Посланието към евреите“ след тяхното обръщане?`

Твърде вероятно е читателите на Посланието да са понасяли вербални и физически страдания от ръцете на множествата, подклаждани от техните противници (напр. Деяния 16:19-22; Деяния 17:1-9 ). Те са били хвърляни в затвора и е възможно да са били бити, тъй като властите са имали силата да нареждат наказание и затвор, често пъти без да се придържат към подходящите юридически норми при събирането на доказателства (напр. Деяния 16:22,23 ).

`Прочетете Евреи 11:24-26 и 1 Петър 4:14,16 . Как преживяванията на Мойсей и на читателите на „Първото послание на ап. Петър“ ни помагат да разберем защо вярващите християни са били гонени?`

„Укорът за Христос“ просто е означавал да се идентифицирате с Христос и да понесете срама и насилието, които предполага една такава връзка. Социалната враждебност срещу християните е резултат от техните отличителни религиозни ангажименти. Хората могат да се почувстват засегнати от религиозни практики, които не разбират, или от хора, чийто начин на живот и морал биха могли да накарат другите да се чувстват виновни или засрамени. Към средата на I век сл.Хр. Тацит смята християните за виновни в „омраза срещу човечеството“ (Alfred J. Church and William J. Brodribb, trans., The Complete Works of Tacitus, (New York: The Modern Library, 1942) Annals 15.44.1).Каквато и да е точната причина за това обвинение, със сигурност фалшиво, много ранни християни, като тези, на които Павел пише това писмо, са пострадали за вярата си.

`Всеки страда – независимо дали е християнин, или не. Но какво означава да се страда за Христос? Каква част от страданията, с които се сблъскваме, са заради Христос и каква част са причинени от собствените ни решения?`