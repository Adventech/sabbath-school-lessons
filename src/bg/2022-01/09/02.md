---
title: 'Защо са били необходими жертвите?'
date: 20/02/2022
---

Евреи 9:15 обяснява, че смъртта на Исус като жертва е имала за цел да осигури „изкупване престъпленията, извършени при първия завет“, за да може Божият народ да получи „обещаното вечно наследство“.

В древния Близък изток заветът между две лица или нации е сериозен въпрос. Той включва размяна на обещания под клетва. Това загатва предположението, че боговете ще накажат нарушителите на клетвата. Често тези завети са потвърждавани чрез жертвоприношение на животно.

Например, когато Бог сключва завет с Авраам, церемонията включва разрязване на животни на две части ( Битие 15:6-21 ). Преговарящите трябва да минат между частите като признание, че тези животни представляват съдбата на онзи, който би нарушил завета. Показателно е, че само Бог минава между животните, за да покаже на Авраам, че няма да наруши Своето обещание.

`Сравнете Битие 15:6-21 и Йеремия 34:8-22 . Какво учат тези текстове за завета?`

Заветът с Бога дава на Израилевия народ достъп до Обетованата земя като тяхно наследство. Но той включва набор от заповеди и поръсване с кръв върху олтара. Това поръсване посочва участта на страната, която наруши завета. Ето защо „Посланието към евреите“ казва, че „без проливането на кръв няма опрощение [на греховете]“ ( Евреи 9:22 , буквален превод).

Когато Израил нарушава завета, Бог се изправя пред болезнена дилема. Заветът изисква смъртта на престъпниците, но Бог обича Своя народ. Ако просто си затвори очите или откаже да накаже нарушителите, Неговите заповеди никога няма да влязат реално в сила и този свят ще потъне в хаос.

Обаче Божият Син принася Себе Си като Заместник. Той умира вместо нас, за да „получим обещаното вечно наследство“ ( Евреи 9:15,26; Римляни 3:21-26 ). Тоест Той ще издигне святостта на Своя закон, като същевременно спаси тези, които нарушават този закон. И Той е в състояние да направи това единствено чрез кръста.

`Как тук можем да видим защо законът е толкова важен за евангелската вест?`