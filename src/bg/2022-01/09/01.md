---
title: 'Исус, съвършената Жертва'
date: 19/02/2022
---

### За изучаване през седмицата
Евреи 9:15; Битие 15:6-21; Йеремия 34:8-22; Ефесяни 3:14-19; Евреи 7:27; Евреи 10:10; Евреи 9:22-28.

> <p>Стих за запаметяване</p>
> „ Защото с един принос Той е усъвършенствал завинаги онези, които се освещават ” (Евреи 10:14).

Разбирането, че човек, признат за виновен и екзекутиран на кръст, трябва да бъде почитан като Бог, е обидно за древния ум. Оскъдното споменаване на кръста в римската литература показва отвращението на древните към подобен възглед. За евреите законът декларира, че човек, провесен на дърво, е прокълнат от Бога ( Второзаконие 21:23 ).

Ето защо първите мотиви, които откриваме в християнските изображения из катакомбите, са паун (предполага се, че символизира безсмъртие), гълъб, победоносната длан на атлет или риба. По-късно се появяват и други мотиви: Ноевият ковчег; Авраам принася в жертва овена вместо Исаак; Даниил в рова на лъвовете; Йона е избълван от рибата; овчар, носещ агне; или изображения на чудеса като изцелението на паралитика и възкресението на Лазар. Това са символи на спасение, победа и грижа. От друга страна, кръстът придава чувство на поражение и срам. И все пак именно кръстът става емблемата на християнството. Всъщност Павел с две думи нарича евангелието „словото на кръста” ( 1 Коринтяни 1:18 ).