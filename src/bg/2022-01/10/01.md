---
title: 'Исус отваря пътя през завесата'
date: 26/02/2022
---

### За изучаване през седмицата
Евреи 9:24; Изход 19:3,4; Евреи 12:18-21; Левит 16:1,2; Евреи 10:19-22; Колосяни 3:1.

> <p>Стих за запаметяване</p>
> „ Защото Христос влезе не в ръкотворно светилище, образ на истинското, но в самите небеса, за да се яви вече пред Божието лице за нас ” (Евреи 9:24).

Когато учениците се връщат от Елеонския хълм веднага след възнесението на Исус, те са изпълнени с радост и eнтусиазъм. Техният Учител и Приятел се е издигнал до положение на всевластие над света и ги е поканил да се обръщат към Бога в Неговото име с абсолютната увереност, че Бог ще отговори благосклонно на техните молби ( Йоан 14:13,14 ). Въпреки че продължават да са в света, връхлитани от силите на злото, надеждата им е силна. Знаят, че Исус се е възнесъл, за да им приготви място ( Йоан 14:1-3 ). Знаят, че Той е Предводителят на тяхното спасение и че чрез Своята кръв проправя път към небесната родина.

Възнесението на Исус в небето е от основно значение за теологията на „Посланието към евреите“. То бележи началото на царуването на Исус и началото на Неговото първосвещеническо служене в наша полза. А накрая – и още по-важно – възнесението на Исус бележи момента, в който е въведен новият завет, гарантиращ всички средства дръзновено да се приближим при Бога чрез вяра. Наша привилегия е да се обърнем към Него с увереност чрез Исус и достойнствата на Неговата правда.