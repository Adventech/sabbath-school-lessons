---
title: 'Разширено изучаване'
date: 04/03/2022
---

„Христовото възнесение към небесата бе знакът, че последователите Му трябва да получат обещаното благословение. Ето защо трябваше да почакат, преди да започнат делото си. Когато Христос влезе през небесните порти, Той бе коронясан сред възхвалата на ангелите. Веднага след това тържество Светият Дух се изля върху учениците като щедри потоци и Христос бе наистина прославен със славата, която бе имал с Отец от вечността. С изливането на Духа на Петдесятница небето съобщи, че Изкупителят е възцарен. Според обещанието Си Той бе изпратил Светия Дух на последователите Си като знак, че е получил всяка власт в небето и на земята и че е помазан да управлява народа Си (...)

Те можеха да произнасят Христовото име с решителност, защото не беше ли Той техен приятел и по-голям брат? Достигнали духовна близост с Христос, седнаха с Него в небесни места. С какъв пламенен език изразяваха те своите мисли, свидетелствайки за Него” (Уайт, Е. Деяния на апостолите , стр. 38,46 – англ. изд.).

**Въпроси за разискване**

`Псалмистът заявява: „ Жадна е душата ми за Бога, за живия Бог; кога ще дойда и ще се явя пред Бога ?” (Псалми 42:2). Как бихме могли да изпитваме същата жажда да влезем в Божието присъствие? Ако не се радваме сега на това присъствие, докато Му се покланяме и идваме при Него с вяра, ще се радваме ли в бъдеще? Кои са факторите, които водят до радост в Неговото присъствие?`

`В книга, осмиваща вярата, някой си създал робот, който уж вярвал вместо нас. Макар че това е пародия, как можем да внимаваме да не постъпваме като Израил в пустинята, тоест да поискаме посредници между нас и Бога? Склонни сме да позволяваме на други хора да изучават Библията вместо нас и да откриват скъпоценните бисери на истината в нея. Някои хора може да се изкушат да си помислят, че молитвите на други за тях имат по-голяма тежест пред Бога, отколкото техните собствени молитви. Защо трябва да избягваме този духовен капан? Защо благодарение на Исус можем да се обърнем към Бога, без да ни е необходим някой друг?`

`„Посланието към евреите“ говори за увереността в спасението. Как обаче да внимаваме да не сбъркаме самонадеяността с увереност?`

Тази събота, 05.03.2022 г., ще се молим за църкви „София-Екзарх Йосиф” с групите в региона и „София-Запад”.