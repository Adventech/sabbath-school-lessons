---
title: 'Влизане в Неговата почивка'
date: 26/01/2022
---

`Прочетете Евреи 3:11 и Евреи 4:1,3,5,10 . Как Бог характеризира почивката, в която ни кани да влезем?`

Господ не ни кани просто да си починем. Ние сме поканени да влезем в Неговата почивка. В цялата Библия „почивката” би могла просто да обозначава мира в Ханаанската земя (Второзаконие 3:20), храма, където почива ковчегът на завета (2 Летописи 6:41) или съботата, в която Бог и израилтяните си „почиват” от работата си (Изход 20:11). Но сега Господ ги кани да влязат в Неговата почивка.

`Прочетете Евреи 4:9-11,16. Какво сме призовани да направим?`

Съботната почивка ознаменува факта, че Бог е завършил, или приключил, Своето дело на Сътворението ( Битие 2:1-3; Изход 20:8-11 ) или изкуплението ( Второзаконие 5:12-15 ). По подобен начин възцаряването на Исус в небесния храм ознаменува приключването на процеса по принасянето на съвършена жертва за нашето спасение ( Евреи 10:12-14 ).

Забележете, Бог си почива едва когато е осигурил нашето благополучие. При Сътворението Той го прави, когато приключва със създаването на този свят. По-късно Бог си почива в храма едва след като е завладяна земята, която е обещал на Авраам, тоест процесът е завършен чрез победите на Давид и Израил „живееха безопасно“ ( 3 Царе 4:21-25 ; сравни с Изход 15:18-21 ; Второзаконие 11:24; 2 Царе 8:1-14 ). Бог позволява да Му се построи дом чак след като Израил и царят имат самостоятелни домове.

Окончателната почивка, обещана ни от Бога, е новият свят, който Той ще създаде за нас, след като най-накрая приключи великата борба. Евреите го наричат „градът (...) на който архитект и строител е Бог“ ( Евреи 11:10 ) и небесна родина ( Евреи 11:14-16 ). Това предполага възстановяване на господството и „славата и честта”, които Бог първоначално е дал на хората при Сътворението ( Евреи 2:5-8; Евреи 12:28 ). Тя е Неговата почивка. Там не е просто идеалната земя, където ще имаме мир, а съботна почивка в тази земя, където Божият трон ще бъде в едно ново небе и нова земя.

`Как можем да влезем в Неговата почивка още сега? Тоест как чрез вяра да почиваме в увереността в спасението, което имаме в Христос, а не в самите себе си?`