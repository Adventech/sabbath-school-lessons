---
title: 'Исус, Дарителят на почивката'
date: 22/01/2022
---

### За изучаване през седмицата
Битие 15:13-21; Евреи 3:12-19; Евреи 4:6-11; Евреи 4:1,3,5,10; Второзаконие 5:12-15; Евреи 4:8-11.

> <p>Стих за запаметяване</p>
> „ Следователно за Божия народ остава една съботна почивка“ (Евреи 4:9).

Евреи, 1 и 2 глава се фокусират върху възцаряването на Исус като Владетел и Освободител на Божия народ. Евреи, 3 и 4 глава представят Исус като Онзи, Който ще ни осигури почивка. Това развитие има смисъл, като си спомним, че според обещанието на Давидовия завет Бог ще даде на обещания цар и на народа му „почивка“ от враговете им ( 2 Царе 7:10,11 ). Тази почивка е на наше разположение сега, когато Исус седи от дясната страна на Бога.

„Евреи“ описва почивката и като почивка, която принадлежи на Бога, и като съботна почивка ( Евреи 4:1-11 ). Бог прави тази почивка, която е Негова, достъпна за Адам и Ева. Първата събота представлява преживяване на съвършенството заедно с Този, Който прави това съвършенство възможно. Освен това Бог обещава съботна почивка, защото истинското спазване на съботата олицетворява обещанието, че Бог ще възстанови това съвършенство.

Когато спазваме съботата, ние помним , че Бог съвършено се е погрижил за нас, когато е създал света и го е изкупил на кръста. Но истинското спазване на съботата е нещо повече от акт на възпоменание. То е предвкусване в този несъвършен свят на обещаното от Бога бъдеще.