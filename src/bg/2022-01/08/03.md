---
title: 'Нови и обновени'
date: 14/02/2022
---

`Сравнете Евреи 8:10-12 с Второзаконие 6:4-6; Второзаконие 30:11-14 и Йеремия 31:31-34 . Какво ни учи това за естеството на новия завет?`

Обещанието за нов завет в „Посланието към евреите“ ни връща назад към Йеремия. Според Йеремия Божието обещание за нов завет всъщност е подновяване на завета, който Той първо е сключил с Израил чрез Мойсей ( Йеремия 31:31-34 ). В такъв случай може да се каже, че Йеремия, 31 глава не говори стриктно за „нов” завет, а за „подновяване” на първоначалния завет с Израил. Всъщност еврейската дума за нов, hadashah , може да означава както „подновяване“, така и „чисто ново“.

Проблемът със стария завет е, че хората го нарушават ( Евреи 8:8,9 ). Заветът не е сбъркан; хората са такива. Ако Израил беше видял символите на идващия Месия и беше повярвал в Него, заветът нямаше да бъде нарушен. И все пак, за да бъдем честни, в цялата история на Израил е имало много вярващи, в които са се изпълнявали целите на завета и които са имали закона в сърцето си ( Псалми 37:31; Псалми 40:8; 119:11; Исая 51:7 ).

Макар че новият завет представлява подновяване на стария, в известен смисъл той наистина е нов. Обещанието на Йеремия за „нов завет“ не просто предвижда подновяване на условията, съществували преди Плена, които са били нарушавани и подновявани няколкократно, понеже народът на няколко пъти е изпадал в отстъпление. И точно по тази причина хората просто не са искали да спазват своята част от завета с Бога ( Йеремия 13:23 ).

Ето защо Бог обещава да направи „ново нещо“ ( Йеремия 31:22 ). Този завет няма да е като завета, който Той е сключил сключил „с бащите им“ ( Йеремия 31:32 ). Поради неверността на хората обещанията, които Бог е дал при завета с Мойсей, никога не са се изпълнили. Сега, по силата на гаранцията, дадена от Сина ( Евреи 7:22 ), Бог ще изпълни целите на Своя завет. Той не е променил Своя закон, нито е понижил стандартите Си; вместо това е изпратил Сина Си като гаранция за обещанията на завета ( Евреи 7:22; Евреи 6:18-20 ). Ето защо този завет не съдържа проклятия. Той има само благословения, тъй като Исус го е изпълнил съвършено.

`Прочетете 2 Тимотей 2:13 . Какво можем да научим от верността на Бога към Неговия народ и към Неговите планове, докато размишляваме върху нашите взаимоотношения с другите и нашите планове?`