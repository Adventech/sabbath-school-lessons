---
title: 'Исус, котвата на душата'
date: 05/02/2022
---

### За изучаване през седмицата
Евреи 6:4-6; Матей 16:24; Римляни 6:6; Евреи 10:26-29; Евреи 6:9-13; Евреи 6:17-20.

> <p>Стих за запаметяване</p>
> „К оято имаме за душата като здрава и непоколебима котва, която прониква в това, което е вътре зад завесата; където Исус като предтеча влезе за нас и стана Първосвещеник довека според Мелхиседековия чин” (Евреи 6:19,20).

Евреи 5:11-6:20 прекъсва теологичното изложение за свещеничеството на Исус за нас. Тук Павел вмъква едно сурово предупреждение за опасността от отпадане от Христос.

Очевидно хората са били в реална опасност да се спуснат по хлъзгавия склон на самосъжалението и неверието. Апостол Павел е загрижен, че неговите читатели и слушатели може да са притъпили духовните си сетива поради трудните ситуации, пред които са били изправени, и по този начин са спрели да израстват в своето разбиране и преживяване на евангелието.

Нима това не е потенциална опасност за всички нас – да се обезсърчим поради изпитанията и по този начин да отпаднем?

Но подобно сурово предупреждение достига кулминацията си с едно нежно насърчение. Павел изразява вяра в своите читатели и възвеличава Исус като въплъщение на Божието непоколебимо обещание за спасение за тях ( Евреи 6:9-20 ). Такова редуване на предупреждение и насърчение се повтаря и в Евреи 10:26-39 .

Ще проучим този цикъл и ще се фокусираме върху силните насърчителни думи, които Исус ни предоставя.