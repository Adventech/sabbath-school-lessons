---
title: 'С вяра Авраам'
date: 07/03/2022
---

„Посланието към евреите“ определя вярата като „твърда увереност в онези неща, за които се надяваме, убеждения за неща, които не се виждат“ ( Евреи 11:1 ). След това Посланието представя списък с верните хора от историята на Израил, които дават пример за това какво е вяра, и показва как те проявяват тази вяра чрез своите дела.

`Прочетете Евреи 11:1-19 . Какво правят тези „герои“ на вярата, с което илюстрират своята вяра? Как техните действия са свързани с надеждата за неща, които не се виждат?`

Авраам е може би най-важният герой в тази глава. Последният акт на вяра на Авраам е особено поучителен по отношение на истинската същност на вярата.

„Посланието към евреите“ отбелязва, че Божието наставление към Авраам да принесе Исак в жертва, изглежда, е загатвало противоречие спрямо Бога ( Евреи 11:17,18 ). Исак не е единственият син на Авраам. Исмаил е първородният на Авраам, но Бог му е казал, че няма проблеми да приеме молбата на Сара и да прогони Исмаил и майка му, защото Бог ще се грижи за тях, а също и защото потомството на Авраам ще се наименува по Исак ( Битие 21:12,13 ). Но в следващата глава Бог казва на Авраам да принесе Исак като всеизгаряне . Божиите наставления от Битие, 22 глава изглеждат категорично в противоречие с Неговите обещания от Битие, 12-21 глава.

„Посланието към евреите“ прави заключението, че Авраам е решил дилемата по удивителен начин, стигайки до заключението, че Бог ще възкреси Исак, след като той го принесе в жертва. Това е невероятно, защото все още никой не е бил възкресяван. Изглежда обаче, че предишните преживявания на Авраам с Бога са го довели до това заключение. Евреи 11:12 отбелязва, че Исак е заченат чрез Божията сила от човек, който е „замъртвял“. Павел също отбеляза, че въпреки че на Авраам „тялото му е вече замъртвяло“ и Сара е безплодна, Авраам вярва „без да има причина за надежда, повярва, за да стане отец на много народи“, защото вярваше, че Бог „съживява мъртвите и повиква в действително съществуване онова, което не съществува” ( Римляни 4:17-20 ). По този начин Авраам трябва да е приел, че ако Бог в някакъв смисъл вече е дал живот на Исак от мъртвите, Той може да го направи отново. В Божието ръководство в миналото Авраам вижда загатване за това, което Той може да направи в бъдеще.

`Защо размишленията за това как Бог ни е водил през живота ни в миналото, са толкова важни за поддържането на нашата вяра и доверие в Него сега?`