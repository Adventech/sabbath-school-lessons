---
title: 'Исус, Начинателят и Завършителят на вярата ни'
date: 05/03/2022
---

### За изучаване през седмицата
Евреи 10:35-39; Римляни 1:17; Евреи, 11 глава; Исус Навин 2:9-11; Евреи 12:1-3.

> <p>Стих за запаметяване</p>
> „ Като насочваме своя взор към Исус, Начинателя и Завършителя на нашата вяра, Който заради предстоящата Нему радост издържа кръст, като презря срама, и седна отдясно на Божия престол ” (Евреи 12:2).

Евреи, 11 и 12 глава са може би най-обичаните глави на тази книга. Те описват християнския живот като състезание, в което всички участваме и в което всички, останали верни, ще получат наградата. Тези глави описват и драмата на изкуплението като състезание, в което вярващите в миналото са устоявали въпреки страданията, но все още не са получили наградата си.

И е така, понеже историята просто не завършва с тях, а със самите нас. Ние сме заключителният акт. Драмата достига кулминацията си с нашето влизане и пробягване на последната част от състезанието, и с Исус, седнал на старт-финалната права от дясната страна на Бога. Той осигурява вдъхновение, както и върховният пример за това как да се провежда бягането. Той е върховният Свидетел, че наградата е истинска и че Той е предшественикът, който ни проправя пътя ( Евреи 6:19,20; Евреи 10:19-23 ).

Евреи, 11 глава обяснява, че вярата е доверие в Божиите обещания дори ако все още не можем да ги видим. Този урок ще изследва какво е вярата и как се получава тя посредством примерите от миналото, но по-специално и най-вече чрез примера на Исус, „Начинателя и Завършителя на нашата вяра“ ( Евреи 12:2 ).