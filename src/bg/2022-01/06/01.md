---
title: 'Исус, верният Свещеник'
date: 29/01/2022
---

### За изучаване през седмицата
Евреи 5:1-10; Битие 14:18-20; 1 Петър 2:9; Евреи 7:1-3; Евреи 7:11-16,22,26.

> <p>Стих за запаметяване</p>
> „Защото такъв Първосвещеник ни трябваше: свят, невинен, непорочен, отделен от грешните и възвисен по-горе от небесата” (Евреи 7:26).

Пропастта, съществуваща между нас и Бога, е причинена от греха. Проблемът е сложен, тъй като грехът загатва и за поквара на нашето естество. Бог е свят и грехът не може да съществува в Неговото присъствие. Тоест нашето собствено покварено естество ни отделя от Бога също както два магнита с обърната ориентация взаимно се отблъскват. Нещо повече, нашето покварено естество прави невъзможно човешките същества да се покоряват на Божия закон. Освен това грехът включва неразбиране. Хората губят от поглед Божията любов и милост и започват да гледат на Него като на гневен и взискателен Бог.

През тази седмица ще изучаваме изумителните неща, които Отец и Исус вършат, за да хвърлят мост над пропастта. Евреи, 5-7 глава ни предоставя внимателен анализ на свещеничеството на Исус. Авторът анализира неговия произход и предназначение ( Евреи 5:1-10 ) и след това увещава читателите да не го пренебрегват ( Евреи 5:11-6:8 ), а вместо това да се държат здраво за увереността на надеждата, която то предоставя ( Евреи 6:9-20 ). Освен това обяснява характеристиките на Неговото свещеничество ( Евреи 7:1-10 ) и приложенията му за Божията връзка с вярващите ( Евреи 7:11-28 ). През тази седмица ще насочим вниманието си специално върху Евреи 5:1-10 и Евреи 7:1-28 .