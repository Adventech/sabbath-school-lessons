---
title: 'Разширено изучаване'
date: 04/02/2022
---

„Христос наблюдава. Той знае всичко за нашите товари, за нашите опасности и трудности; Той изпълва устата си с аргументи в наша полза. Нагажда Своето ходатайство към нуждите на всяка душа, както направи в случая с Петър (...) Нашият Адвокат изпълва устата Си с аргументи, за да научи Своите изпитвани, изкушавани чада да устоят на изкушенията на Сатана. Той тълкува всеки ход на врага. Подрежда събития“ (Уайт, Е. Адвентен библейски коментар , том 7, стр. 931 (Писмо 90, 1906).

„Целта на Сатана бе да раздели вечно Бога и човека, но чрез Христос ние се свързваме с Бога още по-тясно, отколкото, ако никога не бяхме съгрешили. Приемайки нашето естество, Спасителят се свърза с човека с връзка, която никога не може да се разкъса (…) Това е обещанието, че Бог ще изпълни Своето Слово. „Защото ни се роди дете, Син ни се даде; и управлението ще бъде на рамото Му.” Бог прие човешко естество в лицето на Своя Син и занесе това естество в най-висшето небе. „Човешкият Син” споделя трона на всемира. „Човешкият Син” ще бъде наричан „Чудесен, Съветник, Бог могъщ, Отец на вечността, Княз на мира” (Исая 9:6). „АЗ СЪМ” е Помирителят между Бога и човека, положил ръка и на двамата. Този, Който е „свят, невинен, непорочен, отделен от грешните, не се срамува да ни нарече Свои братя” (Евреи 7:26; 2:11). Земното и небесното семейство се свързаха чрез Христос. Прославеният Христос е наш Брат. Небето е съхранено в човечеството, а човекът е обгърнат в обятията на Безкрайната любов“ (Уайт, Е. Копнежът на вековете , стр. 25,26 – англ.изд.).

**Въпроси за разискване**

`Първият цитат по-горе гласи: „Той [Исус] изпълва устата си с аргументи в наша полза“. Какво означава това обещание за вас? Помислете какво ни учи то за Божията любов към нас. Защо тази идея е толкова обнадеждаваща? Защо се нуждаем от някой, който да спори в наша полза?`

`Вторият цитат заявява: „ чрез Христос ние се свързваме с Бога още по-тясно, отколкото, ако никога не бяхме съгрешили “. Какво означава това? Как да изпитаме тази близост и каква утеха бихте могли да извлечете от това преживяване? В съботноучилищната си група опишете какво означава тази близост и какво е да я преживеете. Как Неговите „аргументи в наша полза“ ни помагат да преживеем това?`

Тази събота, 05.02.2022 г., ще се молим за църкви „Септември-Еделвайс” с групата в Белово и „Силистра” с групата в Ситово.