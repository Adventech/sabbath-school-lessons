---
title: 'Исус, нашият верен Брат'
date: 15/01/2022
---

### За изучаване през седмицата
Левит 25:25-27; Евреи 2:14-16; Евреи 11:24-26; 1 Коринтяни 15:50; Евреи 5:8,9; Евреи 12:1-4.

> <p>Стих за запаметяване</p>
> „ И така, понеже децата са същества от общата плът и кръв, то и Той подобно на тях взе участие в същото, за да унищожи чрез смъртта този, който има властта, т. е. дявола “ (Евреи 2:14).

Евреи, 1 глава говори за Исус като Божи Син, Владетел над ангелите и „сияние на Неговата слава и съвършен образ на Неговото лице“ ( Евреи 1:3 ). В Евреи, 2 глава Исус е Човешкият Син, Който става по-долен от ангелите и приема човешкото естество с цялата му греховност – дори до точката на смъртта ( Евреи 2:7 ).

В Евреи, 1 глава Бог казва за Исус: „Ти Си Мой Син“ ( Евреи 1:5 ). В Евреи, 2 глава нарича човешките чада Свои „братя“ ( Евреи 2:12 ).

В Евреи, 1 глава Отец обявява божествения суверенитет на Сина ( Евреи 1:8-12 ). В Евреи, 2 глава Синът утвърждава Своята вярност към Отец ( Евреи 2:13а ).

В Евреи, 1 глава Исус е Божественият Господ, Създател, Крепител и Суверен. В Евреи, 2 глава Исус е човешкият Първосвещеник, милостив и верен.

Накратко казано, описанието на Исус като верен и милостив Брат е представено в описанието на Сина като върховен израз на вечния Създател Бог ( Евреи 1:1-4 ).