---
title: 'Исус е нашият Победител'
date: 04/01/2022
---

`Сравнете 1 Царе 8:19,20 и Евреи 2:14-16 . Какво търсят израилтяните в лицето на царя и как тези желания намират своето изпълнение в Исус?`

Израилтяните искат цар, който да им бъде съдия и предводител в битките, защото забравят, че Бог е техният Цар. Пълното възстановяване на Божието управление над Неговия народ идва с Исус. Като наш Цар Той ни повежда в битката срещу врага.

Евреи 2:14-16 описва Исус като защитник на слабите човешки същества. Христос се изправя и побеждава дявола в лична битка и ни освобождава от робството. Това описание ни напомня за битката между Давид и Голиат. След като е помазан за цар ( 1 Царе, 16 гл .), Давид спасява братята си от робство, като побеждава Голиат. Условията на уговорката определят, че победителят в двубоя ще пороби народа на другата страна ( 1 Царе 17:8-10 ). Така Давид постъпва като победител в Израил. Той представлява народа.

`Прочетете Исая 42:13 и Исая 59:15-20 . Как Яхве описва Себе Си в тези пасажи?`

Евреи 2:14-16 загатва идеята, че Бог ще спаси Израил в лична битка. Обърнете внимание на следния пасаж от „Исая“: „Но Господ казва така: Пленниците на силния ще бъдат отнети и плячката ще бъде отървана от страшния; защото Аз ще се съдя с онзи, който се съди с теб, и ще спася синовете ти” ( Исая 49:25 ).

Като християни често смятаме, че участваме в лична битка със Сатана. Когато четем Ефесяни 6:10-18 , виждаме, че да, ние воюваме с дявола. Но Бог е нашият победител и Той влиза в битката преди нас. Ние сме част от Неговата армия; ето защо трябва да използваме Неговото всеоръжие.Освен това не воюваме сами. „Вие“ в Ефесяни, 6 глава е множествено число. Ние като църква вземаме всеоръжието и воюваме заедно зад нашия победител, който е самият Бог.

`Какво означава да облечете Божието всеоръжие? Тоест в ежедневните си борби със себе си, с изкушенията и т.н., как да се възползваме от силата, която ни позволява чрез Божията мощ да останем верни?`