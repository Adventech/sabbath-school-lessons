---
title: 'Вестта в „ Посланието към евреите“'
date: 01/01/2022
---

### За изучаване през седмицата
Евреи 1:5-14; Лука 1:30-33; Псалми 132:1-5; Евреи 2:14-16; Евреи 5:1-4; 1 Петър 2:9; Евреи 8:8-12.

> <p>Стих за запаметяване</p>
> „ А главното от това, което казваме, е, че имаме такъв Първосвещеник, Който седна отдясно на престола на Величието в небесата“ (Евреи 8:1)

Един еврейски документ, написан няколко десетилетия след „Посланието към евреите“, около 100 г.сл.Хр., съдържа следната молитва: „Всичко това изговорих пред Теб, о, Господи, защото Ти си казал, че за нас си създал този свят (...) И сега, о, Господи, ето тези народи, които са счетени за нищо, владеят над нас и ни поглъщат. Но ние, Твоят народ, когото си нарекъл Твой първороден, единороден, ревниво пазен и най-скъп, сме предадени в ръцете им” (James H. Charlesworth, ed., The Old Testament Pseudepigrapha, vol. 1, [New York: Hendrickson Publishers, 1983], p. 536.).

Читателите на „Посланието към евреите“ сигурно са се чувствали по подобен начин. Щом са Божии чада, защо преминават през подобно страдание?

Ето защо Павел пише Посланието, за да укрепи вярата на християните сред техните изпитания. Той им напомня (а също и на нас), че Божиите обещания ще се изпълнят посредством Исус, Който е седнал от дясната страна на Отец и скоро ще ни отведе у дома. А междувременно Исус ни предава благословенията на Отец. Затова трябва здраво да се държим за вярата си до самия край.