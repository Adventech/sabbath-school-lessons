---
title:  Хранене на цялото тяло
date:   18/02/2023
---

#### inTro 

**Прочети Второзаконие 12:5-14. Вникни в библейския текст.**

**Хранене на цялото тяло**

Въпреки че кокосовият орех е много здравословен и ценен плод, той може да осигури хранителни вещества, само ако е отворен по правилния начин. 

Преди няколко години студент по теология в адвентен университет в североизточна Бразилия разговаря с приятелите си под високо кокосово дърво. Той внезапно изохква от болка, след като e ударен по главата от голям падащ кокосов орех, тежащ повече от 1,4 килограма. Той успява да се възстанови.

Въпросът е, че въпреки това колко полезен би бил този кокос, той не успява да подхрани тялото на ученика само като удря главата му. За да осигури хранителни вещества, кокосовият орех трябва да влезе в тялото по подходящ, нетравматичен начин, през устата, създадена и предоставена от нашия Бог. Оттам се обработва и разпределя по начин, който осигурява хранителни вещества и понякога изцеление на тялото. Всички крайници и органи се поддържат и растат заедно, като приемат храната, която влиза в тялото през устата.

Бог е планирал църквата по такъв начин, че тя, Христовото тяло, да бъде поддържана по подобен начин. Той установява само едно място - Неговото хранилище - където трябва да се получават десятъци и редовни дарения. Оттам те се обработват и хранителните вещества се разпределя в цялото тяло, като еднакво подхранват всички негови части, близки и далечни.

Божията църква може да се сравни и с армия, която не се поддържа от индивидуалните предпочитания на всяка личност. Вместо това държавите налагат данъци на своите граждани и след това се стремят да осигурят правилно разпределение на ресурсите, снабдявайки равномерно всички нужди на една армия. Трябва ли да считаме нашата духовна война за по-малко важна и в по-малка степен нуждаеща се от подходяща организация и планиране от светските войни?

Тази седмица ще изследваме разказите на двама мотиватори за даване и духовните последици от начина, по който са свързани с принципа на съхранението. Единият има за цел да донесе пробуждане и реформация, като същевременно налага прилагането на този принцип. Другият подтиква народа си към вероотстъпничество, като заменя Божията система на съхранение с друга - създадена от него.

#### inScribe

Препиши Второзаконие 12:11. Можеш също така да преразкажеш библейския текст или да го представиш схематично.

` `