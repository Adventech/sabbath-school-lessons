---
title:  "Йеровоам: Хранилище под атака"
date:   19/02/2023
---

#### inGest

Огради повтарящите се думи/идеи.
Подчертай важните за теб думи/идеи.
Свържи със стрелки онези думи/идеи, които се допълват.
Наизусти любимия си стих.

` `

**Йеровоам: Хранилище под атака**

Разказите за Каин и Авел, а също и за това, че Авраам дава десятък на Мелхиседек, са указания, че от древни времена Божиите деца са били инструктирани как да Му се покланят със своя десятък и приноси. Точно преди децата на Израел да влязат в Обетованата земя обаче са предоставени по-подробни инструкции за това къде да ги донасят (Второзаконие 12; 14:22-29; 18:6-8).

Божията заповед по този въпрос е ясна. На израилтяните е казано да не правят това, което е правилно в собствените им очи (Второзаконие 12:8, 13). Вместо това, те са инструктирани да „търсите мястото, което Господ вашият Бог избере“ – което е храмът, Божието хранилище – и „там да принасяш всеизгарянията си, жертвите си, десятъците си“ (стихове 5, 6, 11 –13).

Чрез тези инструкции Бог планира те редовно да бъдат получавани от левитите. Те са избрани от Бог измежду всички племена, за да извършват религиозни служби, да поддържат знанието за Бога и да бъдат Негови пратеници (Малахия 2:7), символизирайки служенето на Исус в небесното светилище (Евреи 5; 8; 9 ). Никой друг освен левитите не може да бъде назначен за тази служба (Евреи 5:4).

Тъй като левитите ще бъдат изключително посветени на тази служба, Господ заповядва на децата на Израел да се грижат за тях и за храмовата служба (напр. Йезекиил 44:28-30), но никога да не дават директно на тях. Чрез системата на съхранение всички ресурси са събрани на централизирано място – Божието хранилище, или съкровищница – и оттам разпределени справедливо, поддържайки всички нужди на Божието дело и работници (Малахия 3:7-10; 2 Летописи 31: 5–20). Никое друго място и никой друг бог не трябва да приема даренията на хората.

Но Соломон оспорва системата на съхраняването, когато се жени за чужденки , построява олтари за техните богове и се присъедини към тях в жертвоприношение на идолите. Това конкретно действие е идентифицирано като причина за разделянето на царството по време на управлението на сина му Ровоам, когато по-голямата част е дадена на Йеровоам, един от слугите на Соломон (виж 3 Царе 11:1-13).

Йеровоам е силен мотиватор за даване, но към грешната дестинация. Бог му обещава чрез пророк Ахия, че ако ходи в Божиите пътища и спазва Неговите наредби и заповеди, ще му бъде даден „траен дом“ (ст. 38). Но след като е назначен за цар на 10-те северни племена, той погрешно се страхува от лична и национална загуба, ако хората му се съобразят с Божията система на съхранение, като се върнат в Ерусалим, за да принесат жертви в дома Господен. Тогава „те ще ме убият и ще се върнат при Ровоам, цар на Юда“, се страхува той (3 Царе 12:27).

Затова той нарежда на хората да дават във Ветил вместо в Ерусалим, както е установено от Бог. Страхувайки се от народа, вместо от Бог, той подтиква хората да приемат по-удобен начин за даване. „Твърде много“ (ст. 28) е да се изкачваме до Ерусалим, казва той. С други думи, „правете по-малко“!

Тъй като левитите, живеещи на негова територия не се присъединяват към него в отстъпничеството му, Йеровоам „направи свещеници от всяка класа хора“, отхвърляйки левитите (ст. 31). В резултат на това всички левити, намиращи се в Израел, се местят в Юда и всички богобоязливи хора продължават да ходят „в Ерусалим, за да принесат жертва на Господа Бога“ (2 Летописи 11:14–16).

Разказите на Соломон и Йеровоам илюстрират факта, че фините промени в  системата на съхранение винаги ще водят до или са мотивирани от вероотстъпничество. Произведените от Сатана егоцентрични идеи също стоят зад тези промени. В крайна сметка Сатана знае много добре колко жизненоважна е тази система за Божията мисия за последното време.

За повече информация относно принципа на съхранение прочетете „В търсене на хранилището“ от Ед Рийд на https://stewardship.adventist.org/where-do-we-bring-our-tithe-in-search-of- the-storehouse.pdf 

`Йеровоам казва на хората, че е „прекалено много“ да ходят в Ерусалим, за да донесат своите приноси. За кои заповядани от Бога практики има риск да се считат за „твърде много“ във вашата култура?`

`Кои причини могат да накарат някои членове на църквата или дори лидери днес да презират или атакуват системата на съхранение?`