---
title:  Убит поради доверие
date:   08/01/2023
---

#### inGest

Огради повтарящите се думи/идеи.
Подчертай важните за теб думи/идеи.
Свържи със стрелки онези думи/идеи, които се допълват.
Наизусти любимия си стих.

**Убит поради доверие**

Горчивината, която предшества бунта рядко може да се идентифицира. В случая на Каин високото мнение, което имал за себе си го накарали да повярва, че вижда неща, които неговите родители и Авел били твърде наивни да разберат. Затова той позволил чувствата на бунт срещу Бог да узреят. 

Като се дистанцирал от Бог, той загубил от поглед Божият характер. Може би заради това той започнал да мисли, че хората са мамени, манипулирани и подтиснати от жесток, строг и зъл Бог? Може би, мислел си той, начинът по който Бог се бе отнесъл с Адам и Ева и от части с него самия, изгонвайки ги от градината , било нещо още по-лошо от падението на двойката. В крайна сметка не било ли прегрешението на Адам и Ева много малко? Защо даже и земята била прокълната? 

Може би Каин вярвал, че най-щателното следване на Божиите заповеди е знак на сервилност и слабост. Той може би предпочитал да гледа на голямата картина и да избере това, което изглеждало най-разумно на него. В края на краищата, защо хора дарени със свободна воля и разум трябвало да следват безрезервно нечий друг разум? Не могли ли да имат автономия и собствен закон? Стриктното послушание не било ли знак на глупост? Не било ли фанатизъм да се следва точка по точка и най-малките детайли на Божиите изисквания? 

Авел, от друга страна, въпреки, че също бил засегнат от Божието проклятие, решил да приеме неговите отношения с човечеството като нещо справедливо, вярвайки в неговата справедливост и милост и над всичко доверявайки се на обещаното от него изкупление. Той решил да се смили пред Висшия Ум, пред авторитета на Мъдростта, която не може да бъде винаги разбрана от ограничени, паднали умове. 

Условията били доста далеч от идеални след като загубили достъп до Едемската градина. Но доверявайки се на обещанието за по-светло бъдеще след изкуплението, Авел приел Божията прошка чрез жертвата на Заместник, изобразен по-рано от жертвено животно. Той могъл да намери любов в обещанието за бъдещ Изкупител, който щял да обвърже съдбата Си с човечеството, бивайки също наранен от змията преди да и нарани главата. (Битие 3:15) 

Докато се опитвал да убеди Авел да се присъедини към неговият бунт, Каин срещнал мила, кротка, но твърда реакция от страна на брат си. Авел възхвалил Божият закон като добър, желан и нещо, поставено с цел да ги защити, и Неговата милост в това, че пощадил живота на техните родители. Свидетелствал за Божията справедливост и любов в гарантирането на спасение за всеки покаял се грешник, символизирана чрез кървавата жертва. Тогава той поканил Каин да възхвали Бог по определен начин, но това направило Каин още по-решен да следва своят собствен начин.

Ядосан, че не успял да вербува Авел за своята кауза, или да се съгласи с неговите аргументи, Каин избрал насилието. Тъй като било невъзможно да убие Бог, вместо това той убил един от Неговите представители. И същото ще се случи в края на времето между тези, които се доверяват на Бог и тези, които са формални поклонници. По-суровото преследване може да се очаква да дойде от сред Божиите хора. 

Прочетете повече в “Патриарси и Пророци” на Елън Уайт, глава 5:  “Тестът на Каин и Авел”     

`Какво попречи на Каин да помоли за прошка?`

`Какви са стъпките, които Каин е можел да предприеме, за да получи опрощение от Бог?`