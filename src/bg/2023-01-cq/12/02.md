---
title:  Радикална покана
date:   19/03/2023
---

#### inGest

Огради повтарящите се думи/идеи.
Подчертай важните за теб думи/идеи.
Свържи със стрелки онези думи/идеи, които се допълват.
Наизусти любимия си стих.

` `

**Радикална покана**

Той бил млад, известен лидер в своята „църква“ и много заможен. Искрено търсещ Бог, той вярвал, че изпълнява всичките Му изисквания. Въпреки това чувствал, че все още нещо липсва в духовния Му живот. Имал, но той не можел да го види. Както понякога се случва на тези, които изпъкват с това, което правят, очевидното му безупречно поведение му пречело да види истината за себе си!

„Когато Исус свърши тия думи, тръгна от Галилея, и дойде в пределите на Юдея отвъд Йордан.“ (Матей 19:1), тогава богатият младеж Го видял да изцелява големи множества. В търсене на по-дълбоко преживяване с Бог, той също бил привлечен от Исус. Не само изцеленията на Исус го впечатлили – той бил пленен и от нежността, с която Исус се отнасял към малките деца, и от Неговите мъдри отговори, когато го разпитвали фарисеите. Всичко това било доказателство, че Исус е бил воден от по-висша сила и го накарало да пожелае да стане Негов ученик. Исус със сигурност ще е способен да настрои вече съвършения ми характер, помисли си той, и така да ми подсигури пътя към небето.

Когато Исус „излизаше на пътя“, той най-накрая изтичал след него и коленичил пред Него (Марк 10:17), питайки: „Учителю, какво добро да сторя, за да имам вечен живот?“ (Мат. 19:16). Исус попитал в отговор, насърчавайки го да вярва в Неговата божественост: „А той му каза: Защо питаш Мене за доброто? Един Бог има, който е добър. Но ако искаш да влезеш в живота пази заповедите.” (ст. 17). Исус знаел, че само чрез приемане на Неговата божественост човешкото сърце може да бъде обърнато и след това способно да приеме радикалната покана на Исус.

„Ако искаш да влезеш в живота, спазвай заповедите“, каза Исус (ст. 17). Очевидно незнаещ кои, богатият младеж поискал разяснение. След като споменал пет от шестте последни заповеди, Исус обобщил втората плоча от десетте заповеди, като казал: „Да обичаш ближния си като себе си“ (ст. 19)! Това беше целта! Да обичаш е повече от клише. Това е жизнено необходимо за влизане в Божието царство.

Неспособен да приложи отговора на Исус към себе си, богатият младеж отново се фокусирал върху това какво да направи, вместо върху това какъв да стане: „Всичко това съм пазил от младостта си. Какво все още не ми достига?“ (ст. 20). Как би могъл Исус да му покаже какво му липсва? Има начин: „Ако искаш да бъдеш съвършен“, Исус му рече: ‘’Ако искаш да бъдеш съвършен, иди, продай имота си, и дай на сиромасите; и ще имаш съкровище на небесата; дойди и Ме следвай.“ (ст. 21). „Но момъкът, като чу тая дума, отиде си наскърбен, защото беше човек с много имот.“ (ст. 22).

За богатия младеж това били последните дни, тъй като Йерусалим щял  да бъде унищожен след няколко години и той така или иначе щял да загуби всичко. Следователно поканата на Исус имала за цел не само да подготви характера му за вечността, но и да му помогне да премести имотите си на по-безопасно място горе, докато все още имало време. Междувременно Исус със сигурност щял да се погрижи за него!

Този епизод е урок за онези, които също ще бъдат поканени да предадат всичко преди времето на беда, когато вече няма да могат да се разпореждат с притежанията си, за да напреднат в Божието дело. Можем ли тогава да се доверим на Божият промисъл и да се научим да живеем изцяло чрез вяра? Богатият младеж решил вместо това да се довери на притежанията си и да живее с това което вижда. Неговата любов към позициите и към временните предимства била все още по-висока от любовта му към Бог и към Неговите „най-малки братя“. Нека сложим всичко, което имаме, на олтара и да попитаме Бог за подходящия момент за изхвърляне на тези неща. По време на беда ще бъде твърде късно!

Видео: Обикновен живот: https://youtu.be/0ASDLGjwb20 

`Доверието е основополагащо за отношенията ни с Исус. Как можеш да го задълбочиш?`

`Какво те кани Исус да пожертваш, така че да задълбочиш любовта си към Него и хората в нужда?`