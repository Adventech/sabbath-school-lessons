---
title:  Когато благословенията се превръщат  проклятие
date:   18/03/2023
---

#### inTro 

**Прочети Матей 19:16-22. Вникни в библейския текст.**

**Когато благословенията се превръщат проклятие**

Когато бил млад австралийски предприемач, Джулиан Арчър ескортирал мафиотски наркодилъри из Италия, преговарял с терористи в Хималаите, избивал тарантули в Аржентина и правел милиони долари. Сега, като лидер на Адвентната църква в региона на Южната Тихоокеанска дивизия, Джулиан вярва, че когато човек е финансово благословен, той е в най-опасният духовен етап от живота си. „Колкото по-богат ставах, толкова по-малко чувствах нуждата си от Бог“, казвал Джулиан. „Исках да поставя Бог на първо място, но имах толкова много други неотложни приоритети –  наистина обичах парите и всичко, което ми даваха“, добавя той. В книгата си „Помощ! Бях благословен! Как да спра Божиите благословения да се превърнат в проклятия?“, Джулиан разказва как е изпълнил вътрешността на сърцето си с Божиите благословения вместо с Бог.

Като член на църквата, той знаел, че Исус задава въпроса „Понеже какво ще се ползва човек, ако спечели целия свят, а живота си изгуби? или какво ще даде човек в замяна на живота си?“ (Матей 16:26). Той също знаел, че Исус е казал, че не можем да обичаме Бог и парите едновременно. „Но как бих могъл да променя сърцето си?“ — се чудил Джулиан. Най-накрая му станало ясно, че дори да си член на църквата, не е задължително това да те предпазва от това да обичаш парите.

В книгата си той разказва как по Божията благодат е приел Неговата покана да се влюби в Исус и да Го следва, където и да го води. „В резултат на това продадохме семейния бизнес, увеличихме нашия системен и жертвоготовен принос на Божиите приоритети и започнахме да поставяме Бог на първо място.“

„Все още се боря да задържа очите си върху Исус всеки момент от всеки ден“, казва Джулиан, „но научих този силен урок: колкото повече благословенията ми се увеличават, толкова повече трябва да падам на коленете си.“

Разбирайки риска да бъдеш благословен, Джулиан се вслушва в поканата на Исус и Му предава живота си. Тази седмица разказът ще се съсредоточи върху библейски персонаж, който също е бил благословен, чул призива на Исус, но не успял да Го последва. Как могат онези, които живеят във времето на края, да се поучат от грешката му и да вземат правилни решения, докато все още има време?

Видео: Кой е твоят велосипед? https://youtu.be/dvxwjvYYopc 

#### inScribe

Препиши Матей 19:21-22. Можеш също така да преразкажеш библейския текст или да го представиш схематично.

` `