---
title:  Горчиво-сладка добродетел
date:   01/02/2023
---

#### inVitе

Разгледай библейския текст отново и открий Исус в него.

`Как преоткриваш Исус тук?`

`Какво ти казва Исус чрез този текст?`

`Какъв е твоят отговор на този призив на Исус? Помоли се.`

**Горчиво-сладка добродетел**

Алтруизмът, съвършено изразен от Христос на кръста, е горчиво-сладка добродетел. Въпреки че често причинява болка, той също така произвежда мир и радост, когато се практикува с вяра. Често това е болезнено, защото се бори срещу естествената ни склонност към егоизъм. Елън Г. Уайт посочва силата на егоизма като „най-силния и общ човешки импулс“ (E. G. White, Cъвети за найстойничество, стp. 25) и „същността на покварата“ (E. G. White, стp. 24).

Сатана ни носи изкушения, оскърбления или несправедливости, което ни кара да се страхуваме от загубата. Този вид страх пречи на истината за Божията доброта и Неговата любяща грижа да се установят в ума ни. Той знае добре, че поставяйки ни в нестабилните  пясъци на страха, лесно ни кара да прибегнем до плътски оръжия и да приемем светски стратегии за управление на конфликти и финанси по време на кризи. Прибягвайки до тях, ние напускаме сферата на Божията защита!

Бог, от друга страна, допуска да преминем през трудни моменти, за да може характерите ни да се развият и за да се научим на доверие. Както се е случило с верния Йов, дори необяснимите загуби могат да бъдат част от Неговия голям план в контекста на великата борба. Защо тогава да се страхуваме и да се оплакваме?

Тъй като всеки от нас е роден в Божието царство като мисионер, ние трябва да гледаме повече към чуждите отколкото към нашите собствени нужди. Никой не може да е мисионер докато запази “Аз”-а си. Всяко желание за печалба, дори запазването собствения ни живот, трябва да се предаде на Исус. Когато станем готови да умрем за света - като Исус - ние сме способни да Го отразяваме, както направи Исаак. Тъй като той се доверявал на Бог и прилагаше Неговите принципи, когато се справял с враговете си, те били доведени до това да разпознаят Бог в живота му и били удивително привлечени от него - Божия представител.

След като осъзнаем какво е направил Христос за нас на кръста, ние сме принудени от Неговата любов да водим другите при Него. Както Спърджън е казал: “Ако нямате желание да водите другите към рая (или към Исус), вие самите няма да отидете там.” Няма значение дали сте мисионер спонсориран от църквата или самоиздържащ се мисионер като Исаак. Щедростта, показана от Исак, е възможна само когато някой разбира Божията сила, Неговата огромна любов, както и задачата да бъде благословение за всички народи на земята.

Невъзможно е да предадем знанието за Исус на другите, ако нашата любов към пари или земни придобивки станат явни на тези, които не Го познават. Нека в нас бъде този ум, който беше и в Исус Христос

`С Исус са се отнесли по много унизителен начин преди да го убият тези, заради които е дошъл да се пожертва. Той сам ли жертва живота си или Му е отнет чрез сила?`