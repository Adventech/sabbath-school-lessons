---
title:  Кладенецът - принос
date:   30/01/2023
---

#### inTerpret

`Какви специални послания носи библейският текст?`

`Кои части от него са трудни?`

`Какви въпроси възникват в теб?`

`Кои са библейските  принципи, които откриваш в текста?`

`В коя област от живота си можеш да приложиш библейския текст?`

**Кладенецът - принос**

Историята на Исаак показва, че не бива да се борим за кладенци, дори и ако са ни несправедливо отнети. Също така ни учи, че следвайки примера на Исус, ние имаме силата - дадена от Святия Му Дух - да поставяме други пред себе си, дори когато се опитват да ни навредят. Това не означава, че сме подтикнати да го правим от слабост или от страх. Правим го, просто от вяра.

Това отношение произлиза от увереността, че има Бог в рая, който активно се намесва в човешките дела, грижи се за нашите права и в подходящия момент ще поправи всички човешки несправедливости. Също така идва от вярата, че победите и загубите които на даден момент не могат да повлияят на Божието решение да ни благослови.

От друга страна тези, които не се доверяват на Бог като техен защитник, ще продължават с борбата си, за да се поставят на привилегировани позиции или ще нарушат взаимоотношения, докато се борят да защитят това, което вярват, че е тяхно право. Те винаги ще поставят парите и материалните придобивки преди хората.

Тази борбеност може да е част от еволюционното мислене, което на практика пренебрегва Бог, молитвата и Неговото свръхестествено застъпничество в името на Неговите създания. Дори тези които номинално са християни могат по невнимание да възприемат дарвинистки манталитет - борбата на видовете и оцеляването на най-силните, и така да се борят за правата си, сякаш няма Бог, който да ги защити.

Не трябва ли Божиите представители да се отнасят към неправедните така, както те заслужават? Или трябва да се отнасяме към другите така, както Божията благодат се отнася към нас? Можем да парафразираме Гьоте: Ако се отнасяме към хората така, както заслужават, може да им отнемем възможността да станат това, което биха могли да станат.

Каква е сметката тази седмица? След множество досадни преживявания, Исаак се преместил отново и “изкопа друг кладенец”. Когато враговете му “за него не се караха” (Изход 26:22), той моментално отдава този изход на Божията свръхестествена намеса: “Защото сега Господ ни даде просторно място и ние ще се наплодим в тази земя.” (стих 22). Както се случва и в нашия собствен живот, Бог използва всички тези неблагоприятни обстоятелства не само за да развие характера на Исаак, но и за да го заведе на мястото, където той трябва да се засели (стих 2). Най- добрите места на света са тези, към които Бог ни насочва да идем.

Исаак се преместил на място, по-късно наречено Вирсавее. Бог му се явил там, казвайки му да не се страхува “Аз съм с тебе, ще те благословя и ще умножа твоето потомство” (стих 24). Изненадващо, сега Авимелех отишъл при него с желание за мир, придружен от двама велможи. Исаак не пропуснал възможността да попита “Защо сте дошли при мене, като ме мразите и ме изпъдихте измежду вас?” Отговорът разкрива много: “Видяхме явно, че Господ е с теб” (стих 27,28).

Каква е целта на нашия живот? Да покажем на другите колко е вярно чувството ни за справедливост и колко сме способни да се борим за правата си? Или нашата цел е да разкрием Христос докато общуваме с другите? Готови ли сме да “ядем зелени мангота” или да “копаем кладенци”, като безценен принос поднесен на нашия Спасител? Дали хората около нас, като Авилмелех, биха казали “Видяхме явно, че Господ е с теб”?

Преди да изпрати антуража, Исаак вдигнал пиршество, запечатвайки с тях клетва за примирие. В същия ден неговите слуги намерили още вода и той нарекъл мястото Вирсавее, или Кладенец на Клетвата! Бог не оставил децата Си в нужда!

`Какъв според теб е най-мощният начин да разкриеш Бог пред свой невярващ роднина?`