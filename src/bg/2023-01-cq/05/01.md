---
title:  Горчиво зелени мангота
date:   28/01/2023
---

#### inTro 

**Прочети Римляни 12:9-21. Вникни в библейския текст.**

**Горчиво зелени мангота**

Едно семейство, което служело на Бога в тропическа страна, считало мангото за екзотично предвкусване на рая. Тъй като този плод бил скъп и труден за намиране в тяхната страна, те били развълнувани щом научили, че мангото е често срещано и евтино в страната, в която били изпратени. След като пристигнали се развълнували още повече, когато научили че в техния двор имало голямо мангово дърво. Нямали търпение да дойде деня, в който ще откъснат и ядат узряло манго от собственото си дърво! Те приемали дървото като Божията награда за всичко, което били жертвали - напускането на родината, финансовата  стабилност, семейството и приятелите.

Но очакването им преминало в горчивина, когато открили, че всички “техни” мангота били откъснати от съседи - все още зелени. Явно местните използвали неузрели мангота, за да приготвят специално местно ястие. Как би следвало да реагира мисионското семейство? Те не са ли имали право да ядат узрели мангота от собственото си дърво? Би ли било редно да се оплакват на тези, на които дошли, за да споделят евангелието? Техните протести не биха ли навредели на способността им да са представят евангелието на техните съседи - вест което в основата си гласи, че  Бог “дава” вечен живот на тези, които не го заслужават?

Следователно, те решили, че да “дадат” от техните мангота е нищо в сравнение с това, което Христос е дал за тях - Той е оставил всичко и в крайна сметка е предал собствения си живот за тези, които е дошъл да спаси. След време те започнали да опитват зелени мангота, според местния обичай и се оказало, че им харесват и така!

Тази седмица темата е Исаак и неговото взаимодействие с Авимелех, който се държи оскърбително с него.  (Битие 26). Ще разкрием как любовта към парите и материалните придобивки може да унищожи нашата цел и мисия - действителната причина да сме в този свят. Едновременно с това ще научим нещо важно за алтруизма - безрезервната загриженост за чуждото добро. Тази важна добродетел се практикува от всички истински представители на Христос,  които се подготвят за живот в рая и се доверяват на Неговите обещания да се грижи за тях.

#### inScribe

Препиши Римляни 12:14-19. Можеш също така да преразкажеш библейския текст или да го представиш схематично.

` `