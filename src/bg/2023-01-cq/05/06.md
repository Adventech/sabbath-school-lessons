---
title:  Поквара и божественост
date:   02/02/2023
---

#### inSight

`Как можеш да приложиш библейския текст в живота си през тази седмица?`

`Какви лични решения базираш на библейското ти изследване през тази седмица?`

`Какви са практичните стъпки, които ще предприемеш?`

**Поквара и божественост**

“Целта на Сатана е да води хората към “Аз”-а и когато те се предават на неговия контрол, развиват егоизъм, изпълнил света с мизерия и раздори, поставяйки човешките същества едно срещу друго.

“Егоизмът е същността на покварата… Нации, семейства и индивиди са изпълнени с желание да превърнат  “Аз”-а в център…

“Егоизмът е внесъл раздор в църквата, изпълвайки я с нечестива амбиция…

“Търсенето на чуждото доброто е начинът, по който истинското щастие може да бъде намерено. Човек не работи против собствените си интереси, ако обича Бог и ближните си. Колкото по-безкористен е неговият дух, толкова по-щастлив е той, защото изпълнява Божията цел за него. Божият дъх го изпълва, донасяйки му радост. За него животът е свещено доверие, безценно в очите му, защото е дадено от Бог да бъде изживян в служене на другите”—E. G. White, Cъвети за найстойничество, стp. 24, 25.

“Христовите последователи не трябва да презират богатството; те трябва да гледат на богатството като на поверен от Бога талант… Но ние трябва да имаме предвид факта, че Бог не ни дава богатства, които да използваме както си искаме, за да задоволяваме импулсите си, да даваме или да отказваме по наше усмотрение…

“Тези, които използват богатствата си за егоистична употреба в този свят, проявяват черти на характера, които показват какво биха направили, ако… притежаваха нетленните съкровища на Божието царство… 

“ Бог е дал указания как те да разпределят Неговите блага за облекчаване на нуждите на страдащото човечество, за напредване на Неговата кауза, за изграждане на Неговото царство в света, за изпращане на мисионери в далечни региони, за разпространяване на знанието за Христос във всички части на света”—E. G. White, Cъвети за найстойничество, стp. 133, 134.

“Христос, нашият пример, не направи нищо, за да се оправдае или освободи Себе си. Той повери случая Си на Бог. Така и неговите последователи не трябва да обвиняват или да осъждат, или да прибягват до сила, за да се избавят.

“Когато се появят изпитания, които изглеждат необясними, не трябва да допускаме нашият мир да бъде нарушен. Колкото и несправедливо да се отнасят с нас, не позволявайте страстите да ви завладеят. Отдавайки се на дух на отмъщение, ние нараняваме себе си. Унищожаваме своето собствено доверие в Бог и наскърбяваме Святия Дух. Имаме на наша страна свидетел, небесен пратеник, който ще издигне за нас знаме срещу врага. Той ще ни защити с ярките лъчи на Слънцето на Правдата. Отвъд това Сатана не може да проникне. Не може да премине през щита от свещена светлина.”—Ellen G. White, Притчи Христови (Washington, D.C.: Review and Herald Pub. Assn., 1900, 1941), стp. 171, 172.