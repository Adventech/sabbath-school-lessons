---
title:  inQuire
date:   10/02/2023
---

#### inQuire

Сподели откритото през тази седмица с младежката си група. 

Сподели преживяното през тази седмица в следствие от това, което откри в библейския текст.

**Заедно обсъдете следните въпроси**:

`Защо Якововият обет не е начин за приписване на заслуги, или пример за „спасение чрез дела“?`

`Вярваш ли, че Божиите заветни условия - представени на патриарсите - били направени по-леки за тези, които живеят в последното време? Защо?`

`Дали правилото да имаме взаимоотношения или да сключваме брак само с богобоязлив човек, който следва заповедите Му, е все още приложимо за тези, които встъпват в завет с Бог в новозаветната ера? Обясни.`

`Как сватбените обети, направени преди физическа интимност, в присъствието на Бог, църквата, и семейството, поддържат един брак здрав? Или това не е така?`

`Какво би се случило, ако Данаил не бе говорил с началника на евнусите относно диетата си и как тя е свързана с намеренията на сърцето му?`

`Вярно ли е, че когато става дума за любовна връзка между мъж и жена, повече интимност винаги води до по-малко свобода? Дали този спад на свободата би бил нещо непременно негативно, и трябва ли да бъде избягван? Обясни.`

`Ако Якововият обет няма да му помогне да си припише заслуги, или дори да доведе до промяна в сърцето, тогава защо той го сключи?`

`Исус очаквал ли е Закхей да му обещае нещо, когато Той го срещнал (Лука 19:1-9)? Тогава защо той доброволно изрази обета си?`

`По какъв начин може някой да е егоистичен в даренията си? По какъв начин усилената честота на даренията според Божието даряване ще помогне на покланящия се да избегне капана на „егоцентричното даряване“?`

`Как биха изглеждали даренията на тези, които не сключват обет с Бог за десятък, дарения, и помощ за бедните? Защо е добра идея да определяме процент от доходите са за редовно дарение?`

`По какви начини спазването на съботата и връщането на десятъка доказват, че се доверяваме на Бог? В същото време, как ни помагат те да заздравим доверието си в Него?`