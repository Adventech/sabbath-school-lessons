---
title:  Самотно начало
date:   05/02/2023
---

#### inGest

Огради повтарящите се думи/идеи.
Подчертай важните за теб думи/идеи.
Свържи със стрелки онези думи/идеи, които се допълват.
Наизусти любимия си стих.

**Самотно начало**

За Яков било тежко изпитание да заживее сам. След като избягал от Исав и с нищо повече от дрехите на гърба си, Яков изоставил закрилата и прехраната на баща си (Битие 28:10). Правилната мотивация (да спечели първородството), последвана от погрешно действие (то е спечелено с измама) станали причина той да понесе много загуби едновременно! Разкъсван от съвестта си, то се чувствал самотен, изоставен дори и от Бог, и уплашен, че първородството му е изгубено.

Но чрез това първородство Бог го избрал за свещеник на семейството му и предтеча на Изкупителя, и да му осигури изобилие. От своя страна, Яков трябваше напълно да посвети живота на служба на Бога, изпълнявайки всички Негови условия (като това да не мами...) и да се допитва до Него за всички свои решения, включително и за кого да се ожени. Забраната срещу брак с непосветени на Бога хора била защитна мярка срещу отстъпничество от страна на Яков или на неговите наследници.

Възглавницата от камък и ужасното му предчувствие направиха онази нощ незабравима. Животът бил почти непоносим заради последиците от прегрешението му. Но в този ужасяващ момент Този, Който поел на Себе Си всички наши престъпления, се явил пред Яков.

„Аз съм Господ, Бог на твоите бащи“, изрекло мистичното Същество, което стоеше на върха на стълба, свързваща небето и земята. Символиката била ясна: повторното свързване с Бог е все още възможно чрез Христос! Преди Яков да изрече и дума, Съществото тържествено му обещало седем неща, всяко от тях свързано със скорошните му загуби: имущество (стих 13), потомство, растеж и успех, мисия (стих 14), закрила, и възстановяване (стих 15).

Както винаги, Бог предприема първата крачка - благословение и възстановяване. Яков бил уверен, че все още могъл да наследи Божиите благословения, стига напълно да се довери на Господа. В отговор на Божиите обещания, Яков му се поклони, като сключил обет. Това не било опит да спечели Божието благоволение, а отговор на Неговите благословения!

Всеки, който започва самостоятелен живот, може да научи много от Якововия обет. Той съдържа пет условия – почти повторение на това, което Бог му обещава: Неговото присъствие до Яков, свръхестествена закрила, храна, дрехи за обличане, и мирно пътешествие обратно до бащиния му дом. Ако Бог изпълни Своята част, казал Яков, тогава Господ ще бъде Негов Бог, това място ще бъде Божият Дом (Ветил), и от всичко, което Бог му даде, той би Му върнал една десета! (виж стих 22).

Като предложил десятъка (което означава да се върне на Бог част от прихода или печалбата, дадени от Него), Яков утвърдил практика, следвана от неговите предци, и разкрил решението си да живее според вярата си, доверявайки се на Бог, Който да му осигури необходимото. Решението да се дава десятък е тясно свързано с това да бъде приет Бог като „мой Бог“, Който ще ме закриля и ще осигурява прехраната ми, любящо същество, което е готово благосклонно да действа в моя полза. Иначе казано, липсата на отдаден десятък, когато разполагаме с приходи, означава, че не разпознаваме Бог като Този, Който ни закриля и осигурява прехраната ни.

`Колко отдаде Яков, когато започна да дава десятък (Битие 28:22)?`

`Доверието в Бог ли води някого към десятъка, или десятъкът води човека към доверие в Бог? Как може това да сработи и по двата начина?`