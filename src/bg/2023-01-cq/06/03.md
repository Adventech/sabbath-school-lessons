---
title:  Отваряне на вратите за Светия Дух
date:   06/02/2023
---

#### inTerpret

`Какви специални послания носи библейският текст?`

`Кои части от него са трудни?`

`Какви въпроси възникват в теб?`

`Кои са библейските  принципи, които откриваш в текста?`

`В коя област от живота си можеш да приложиш библейския текст?`

**Отваряне на вратите за Светия Дух**

Възможно ли е да бъдем християни без да сключим обет за каквото и да било? Възможно ли е човек да се сключи брак с някого и да не направи обещание? Замисляли ли сте защо някои двойки продължават да са заедно, но никога не се женят? Възможно ли е да прекараме живота си само „излизайки“ с Исус, и никога да не отговорим на Неговия призив за брак – решение, което изисква посвещение – и въпреки това да наследим вечен живот?

Ако една двойка се опитва да се наслади на най-доброто от това да бъдат свободни и да са женени, от свободата и интимността, те ще се озоват в една дисфункционална, апатична и незначима връзка. Те няма да са пригодени да изпитат дълбока интимност и любов, които са постижими само в посвещението за цял живот, което бракът осигурява.

Тези, които имат непосветено отношение спрямо Христос, като се въздържат от преминаването от „излизане“ към „женитба“, никога няма да се насладят на пълните привилегии, изпитани от тези, които са оставили всичко зад гърба си, за да „се омъжат“ за Младоженеца – за цял живот – взимайки едно необратимо решение. От друга страна, тези, които с вяра посвещават живота си и следват Исусовия пример на себеотрицание и саможертва, ще встъпят във вечен завет с Него. Всички блага на този и следващия живот ще им бъдат осигурени!

Някои духовни решения или постъпки са ключови за изграждането на интимност с Него, за да Го опознаем по-добре. Според Библията, това включва следните неща: да бъдем кръстени и да станем редовни членове на местната църква; да прекарваме ежедневно време в общение с Него; да спазваме съботата; непорочност преди брака; вярност за цял живот на един брачен партньор; спазване на Божиите правила за диета, забавление и начин на живот; и редовно даване на десятък и дарения.

Какво се случва, когато някой никога не сключва обет или не взема решение след като чуе поканите на Божието Слово? Като не сключват обет, много хора, които се колебаят между дълга и това, което им е изгодно, в крайна сметка се поддават на невярност и напускат Божиите пътища. Но за да бъдем „изпълнители на словото, а не само слушатели“ (Яков 1:22), трябва да следваме подбудите на Духа, да предаваме решенията и действията си на Божието Слово и да се отричаме от себе си. Тогава с вяра в Исус трябва да се помолим за сърце, което е готово да се подчинява, докато прилагаме радикалните промени, които Той любящо ни е предложил – всички те за наше добро.

Когато стане на въпрос именно за даването на десятък и дарения обратно на Бог, и дарове за бедните, не трябва да очакваме това да бъде нещо импулсивно. Ако нашето дарение не е в следствие от сключен обет (Битие 28:22), или решение в сърцата ни, както предлага Павел (виж 2 Коринтяни 9:7), тогава то ще бъде нередовно или на пресекулки, ръководено от егоистичната ни същност. Както Яков много добре разбира, честотата на нашите дарения трябва да бъде вдъхновявана от Божиите дарби, а не от нашите намерения, емоции, конкретен призив, добър проект, или дори нужда.

Вместо да се хвали със своята сила, Яков дава своя обет докато дълбоко съжалява за своите човешки слабости. Като сключил своя обет все още под силното влияние на специалното Исусово присъствие, той избегнал капана на егоистичното сърце, от което дълбокото впечатление за Исус щеше по-късно да изчезне.

Обетите са като врати, които отваряме към Светия Дух, те ни осигуряват желанието и способността да извършим това, което е правилно. Като даваме обет с вяра в Исусовата сила и с постоянна молитва, ние казваме на себе си и на небесните Същества, че искаме нашите поначало егоистични сърца да бъдат заменени с нови, които да са готови да се подчиняват и служат според Неговата воля. Все пак, „Бог е, Който според благоволението Си, действа във вас и да желаете това, и да го изработвате“ (Филипяни 2:13).

`Кои са предимствата, ако има такива, от това да съобщаваме на тези около нас за обетите ни (за кръщението ни, брака с някого, спазването на съботата, или десятъка)? Или трябва да ги държим в тайна?`