---
title:  Проява на вяра
date:   08/02/2023
---

#### inVitе

Разгледай библейския текст отново и открий Исус в него.

`Как преоткриваш Исус тук?`

`Какво ти казва Исус чрез този текст?`

`Какъв е твоят отговор на този призив на Исус? Помоли се.`

**Проява на вяра**

Докато все още бил тежко обременен с вина и (буквално) се намирал в тъмен момент от своя живот, Яков бил намерен от Исус, Който стоял на върха на стълбата. Това чудно Същество разтворило устните Си и му обещало много повече от очакваното! Като видял Божиите доброта, снизхождение, и дълготърпение, Яков мигом осъзнал същината на милостта и прошката, и бил доведен до покаяние (виж Римляни 2:4).

Само след като срещна Исус и Му се доверил, Яков сключил обет. Само тогава той могъл да изостави страховете си и да се довери, че „ако Бог е откъм нас, кой ще бъде против нас? Онзи, Който не пожали Своя Син, но Го предаде за всички ни, как няма да ни подари заедно с Него и всичко?“ (Римляни 8:31,32). Както казва поговорката: „Ако страховете ти са големи, тогава богът ти е малък; но ако Твоят Бог е голям, то твоите страхове са малки.“ Този, Който създаде световете, може да осъществи всичко, което е обещал! И така, обетите трябва да бъдат свидетелство за доверие.

Когато Яков се срещнал с Исус, неговото упование се изместило от материалното върху духовното, така променяйки целия му мироглед! Затова от Якововите уста се понесли думи на преданост, като завършил обета си с обещание да даде десятък „от всичко, което ми дадеш“ (Битие 28:22), което ни показва, че той вече е знаел за този обичай от своите предци (Битие 14:20). Забележете колко всеобхватен е този обет. Никой не би сключил обет за десятък, освен ако този човек не се е срещнал с Исус и чрез вяра е добил увереност, че Бог ще се погрижи за нуждите му! Десятъкът е свидетелство за доверие и явен знак за доброволна, позитивна преданост на Исус.

В този момент Яков започнал да отдава десятък, въпреки че все още не притежавал нищо. Не е нужно да притежаваме нещо, за да даваме десятък. Обетът за десятък сочи към бъдещето, към очакваните или неочаквани благословения, които все още не са получени. За Яков, отделянето  на десятък било проява на вяра в Бога, Който държи бъдещето му в ръцете Си. Както това трябва да се случи и с всеки човек, отдаването на десятък се превръща в свидетел пред него и пред двете страни на духовните измерения, за това на чия страна от великата борба принадлежи той, и на коя страна той се доверява, за да успее в живота!

След като прекарал 20 години далеч от бащиния си дом (14 от тях в изработване на зестрите за Рахил и Лия), Яков се завърнал в родината си „твърде забогатял“ (Битие 30:43). Сега вече с променено сърце, той щедро споделил част от благата с Исав, своя брат.

Но откъде дошло наследството на Яков – цялото това богатство само за шест години? Понеже бил далеч от бащиния си дом, Яков не могъл да се възползва от имота си. Лаван, който трябвало да помага на своя зет, се опитал да го измами и да го нарани много пъти! Не, наследството му не дошло от никое друго човешко същество, но от Този, Който обещал от върха на стълбата: „защото няма да те оставя, докато не извърша това, за което ти говорих“ (Битие 28:15). Това наследство, което не изисква човешка помощ, е устойчиво спрямо неправди и кроежите на неправедните.

Същото ще се случи и с онези, които се държат здраво за Господа и отдръпват крака си в съботния ден, за не го нарушат: „и Аз ще те направя да яздиш по високите места на земята и ще те храня в наследството на баща ти Яков; защото устата Господни изговориха това“ (Исая 58: 13,14).

`Защо е невъзможно да следваме Исус, без да посветим каквото и да било на Него?`