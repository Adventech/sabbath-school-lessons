---
title:  Самоувереност?
date:   04/02/2023
---

#### inTro

**Прочети Битие 28:10-15. Вникни в библейския текст.**

**Самоувереност?**

Една вечер студент в колежа гледал звездното небе и разсъждавал върху бъдещето си. Наближавало дипломирането му, но той все още очаквал предложения за работа. Вече бил сгоден за млада жена, и връзката им се развивала добре. Но приходите от временната му работа като учител по музика били изцяло недостатъчни, дори за самия него!

Изпълнен със страх, той започнал да мисли за нея, защото тя също изпитвала затруднения със завършването на колежа. Заради любовта си към нея, той копнеел те да имат достатъчно за „тих живот“, в който да не им липсва нищо (1 Солунци 4:10-12).

Освен това, те взели решението след като им се родят деца, тя да остане вкъщи да се грижи за тях и да ги възпитава в правите Господни пътища. Това било от огромна важност за тях, но как могли да го изпълнят? Той бил напълно обгърнат от тъмнина, както вътрешно, така и външно.

Но като издигнал очите си към небето, му било припомнено как Бог поискал от Авраам да се довери на обещанията Му - като преброи звездите! Има ли все още Бог на небето? помислил си той. Или Той е бил Бог само на Авраам?  Тогава си спомнил как Бог укорил Авраамовите страхове: „Не бой се, Аврааме; Аз съм твой щит, наградата ти е много голяма“ (Битие 15:1) (или „твоята награда ще бъде велика“).

Той бил трогнат от Божието топло присъствие, и сълзи стоплили лицето му, когато вярата му се захванала за Божиите обещания. Авраам е вече мъртъв, помислил си той, но Божиите обещания са за всички, тъй като Бог не гледа на лице.

Тази седмица ще се съсредоточим върху Битие 28:10-22, и ще проследим пътешествието на Яков, Авраамовия внук. Кои стъпки му позволяват не само да изхранва семейството си, но да постигне и успех в бизнеса, и да израсне от измамник до праведен герой в Божието царство?

#### inScribe

Препиши Битие 28:10-15. Можеш също така да преразкажеш библейския текст или да го представиш схематично.

` `