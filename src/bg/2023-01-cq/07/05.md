---
title:  Най-скъпият принос
date:   15/02/2023
---

#### inVitе

Разгледай библейския текст отново и открий Исус в него.

`Как преоткриваш Исус тук?`

`Какво ти казва Исус чрез този текст?`

`Какъв е твоят отговор на този призив на Исус? Помоли се.`

**Най-скъпият принос**

Можем само да гадаем какво е мотивирало Ахаз да жертва сина си на кладата — обичайна практика за околните идолопоклоннически народи. В почти всяка езическа религия човекът поема инициативата. Той трябва да плати, страда или жертва, за да успокои или угоди на божествата и духовете. Смята се, че колкото повече човек плаща или страда, толкова повече получава в замяна.

Заобиколен от заплахи от почти всяка страна, Ахаз имал особена потребност от защита. Затова в отчаянието си той жертвал най-скъпото си притежание! Как е понесъл измъченият поглед на детето си, докато го поставял в ръцете на този светещ идол? Как е понесъл миризмата на изпечената плът на сина си, докато гледал издигащия се дим?

Векове преди това един от неговите предци се сблъскал с подобна ситуация. Но когато Авраам се канел да забие ножа в най-скъпия си принос, глас от небето му попречил да убие Исаак. Бог осигурил Заместник за неговия син – най-скъпото което Бог може да ни предложи – Неговия собствен Син!

Ясна библейска истина е, че от нас никога не се изисква да плащаме, за да сме приети от Бога чрез дарения или десятъци. Вместо това ние сме приканени да приемем най-скъпото което Бог може да пожертва – Исус Христос – като безплатен дар, умилостивение за нашите грехове.

Когато изповядате греховете си, независимо от миналото и вината, и повярвате, че приносът на Исус е приет от Отца във ваше име, вие имате мир с Бог (Римляни 5:1), вече не сте под осъждение (Римляни 8 :1), и ставате Божие дете. Божията вечна цел е изпълнена във вашият живот, което винаги служи наше добро (Еремия 29:11; Римляни 8:28).

Следователно, редовните дарения и десятъкът се изискват от Бог като част от материалните блага, които Той ни дава всеки път, когато ни благославя (те се определят от това колко ни дава Бог). Чрез този акт на поклонение Бог ни помага да погледнем назад към Неговите благословения и да осъзнаем, че те са възможни само благодарение на смъртта на Исус – най-скъпото което Бог може да жертва. Когато Исус поема товара на греховете ни върху Себе Си, и ги опрощава чрез Своята смърт, Той отваря вратата, за да можем да получим всички останали благословения. (Запомнете, че Бог не може да благослови тези които умишлено съгрешават; тези, които не изповядват греховете си, не разрешават на Исус да плати за тях!)

Ахаз, в противовес, давал непрекъснато, даваше твърде много (дори и сина Си) и давал преди благословенията в очакване да ги получи. Подтикнат от необуздана полуда да дава, той даде много повече, отколкото би върнал под формата на десятък или редовни дарения, както Бог е предписал. След като дава толкова много, вместо да бъде защитен, той бива съсипан от демоните.

Божиите поклонници са призовани да връщат десятъци и да даряват редовно, винаги след като Бог е дал, като признание за Неговото благословение и никога преди това! Ако те са дадени в опит да се подкупим Бог в замяна на Неговите благословения, те няма да бъдат приети. Бог всъщност е този, който ни „подкупва“, защото Той винаги е този, който започва процеса на даване.

За Ахаз би струвало много по-малко да принесе Божията жертва, като върне десятъците и дава редовни приноси, както е предписано от Бог в признателен акт на поклонение. Но той отказал, и се опитал да плати с невероятно скъпи приноси - всичките - без резултат. Той загубил всичко тук на земята и вечния живот. Нека днес приемем Божията милостива покана да получим най-скъпото Му предложение! 

`Как би обяснил факта, че Библията казва, че Господ не се нуждае от жертви (Осия 6:6), но в същото време ни приканва редовно да принасяме десятъци и дарения?`

Видео: Кое би трябвало да те подбуди да даваш редовно дарения? https://youtu.be/tKlXVucVTJg