---
title:  По-важно от дълга
date:   16/02/2023
---

#### inSight

`Как можеш да приложиш библейския текст в живота си през тази седмица?`

`Какви лични решения базираш на библейското ти изследване през тази седмица?`

`Какви са практичните стъпки, които ще предприемеш?`

**По-важно от дълга**

„Господ на небето предизвиква онези, които е снабдил със Своята щедрост, да Го опитат . „ Донесете всички десятъци в съкровищницата, за да има храна в дома Ми, и Ме опитайте сега за това, казва Господ на Силите, дали няма да ви разкрия небесните отвори да излея благословение върху вас, така че да не стига място за него“ 

„Това послание не е загубило силата си. То е също толкова важно днес, колкото са свежи и постоянни Божиите дарове. Няма никаква трудност в това да разберем нашия дълг в светлината на това послание, дадено чрез святия Божи пророк. Не сме оставени да се препъваме в тъмнина и непокорство. Истината е ясно заявена и може да бъде ясно разбрана от всички, които искат да бъдат честни в очите на Бог. Една десета от целия ни доход принадлежи на Господа. Той полага ръката Си върху онази част, която е посочил, че ще Му върнем, и казва: Позволявам ти да използваш щедростта Ми, след като си отделил десятъка си и си дошъл пред Мен с дарове и приноси.”

„Господ призовава Неговия десятък да бъде донесен в Неговата съкровищница. Строго, честно и вярно, нека Му се върне дължимата Му част. Освен това, Той ви призовава да внесете вашите дарове и приноси. . . .Ако хората са неверни в отдаването на  Бога това което е Негово, ако пренебрегнат това което Бог изисква от Своите настойници, няма дълго да имат благословението да се грижат за това, което Господ им е поверил.”

„Господ е поверил на всеки един работата му. Неговите служители трябва да действат редом с Него. Ако решат, хората могат да откажат да се свържат със своя Създател; те могат да откажат да Му служат и да търгуват с поверените Му блага; може да не успеят да проявят пестеливост и себеотрицание и да забравят, че Господ изисква да върнат това, което им е дал. Всички те са неверни настойници.”

„Той ни казва, че ще отвори небесните прозорци и ще излее благословения, за които няма да имаме достатъчно място да приемем. Той дава думата Си, „ И заради вас ще смъмря онзи, който поглъща, и той няма вече да поврежда произведенията на земята ви; и лозата ви на полето няма да хвърля плода си преждевременно, казва Господ на Силите.“  Неговото слово е нашето уверение, че Той ще ни благослови така, че да имаме още по-големи десятъци и дарения, които да даваме.“ Върнете се при Мен и Аз ще се върна при вас, казва Господ на Силите.“ 

„Дългът си е дълг и трябва да се изпълнява заради самия него. Но Господ изпитва състрадание към нас в падналото ни състояние и придружава заповедите Си с обещания. Той призовава Своя народ да Го опита, заявявайки, че ще възнагради покорството с най-богатите благословения... Той ни насърчава да Му даваме, заявявайки, че това, което Той връща на нас, ще бъде пропорционално на нашите дарове към Него. „Който сее щедро, ще пожъне щедро.“ Бог не е несправедлив, за да забрави вашата работа и вашия труд на любов.“—Е. Г. Уайт, Съвети за настойничество, стp. 82, 83, 89, 90, 91

`Какво трябва да се промени в начина по който взаимодействаш и общуваш с другите?`