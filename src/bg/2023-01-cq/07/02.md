---
title:  Неспособен да се довери
date:   12/02/2023
---

#### inGest

Огради повтарящите се думи/идеи.
Подчертай важните за теб думи/идеи.
Свържи със стрелки онези думи/идеи, които се допълват.
Наизусти любимия си стих.

**Неспособен да се довери**

Един отдаден християнин не съзирал никакъв риск в това неговото семейство често да общува с друго, невярващо семейство. В крайна сметка това довело до споделено пътуване и общ бизнес, а по-късно синът му се оженил за момиче от другото семейство. Това е отразено в историята на добрия цар Йосафат от Юда, който обвързал своето семейство със семейството на израелевия цар Ахав. Чрез тази асоциация в Юда проникнали вероотстъпничество и идолопоклонство, които покварили повечето от следващите царе на Юда, а това довело до унищожението от страна на вавилонските завоеватели векове по-късно.

Един от най-злите потомци на Йосафат бил цар Ахаз. Той не бил безразличен към духовната сфера - този религиозен цар инвестирал много средства в жертвоприношения и горене на тамян по високи места, хълмове и под всяко зелено дърво (вижте 2 Летописи 28:4). Толкова голямо било желанието му да угоди на своите богове, че стигнал дотам да пожертва собствения си син (ст. 3).

Загубвайки Божията специална защита, Ахаз бил нападнат от Резин, царят на Сирия, и Факей, царят на Израел. С укорената съвест той и народът му се страхували неимоверно. По това време пророк Исая призовал вместо от тях, да се побои от Господа (Исая 8:12, 13) - да си почине, да бъде спокоен, защото нечестивият съюз нямало да устои (Исая 7:5-7). Но „ако не вярвате в това, вие няма да бъдете утвърдени” (ст. 9)”, казал Исая.	

В опит да помогне на царя да повярва, Бог го поканил да поиска знамение – каквото и да избере (ст. 10, 11). „Ето една от най-великите покани за вяра, отправяни някога на човешко същество. Бог не поставил никакви ограничения с дребен шрифт. Той бил готов и искал да опразни цялото небе и земя за един нечестив цар, само ако той би повярвал!”—Рой Гейн, в Библейски уроци за възрастни,  12-ти Януари 2021 г., стp. 23 (студентска версия). Може би Ахаз смяташе, че е твърде далеч от Бог. Отхвърляйки всякаква помощ, царят отхвърли Божията покана да Го изпита и запечата съдбата му. Възможно ли е също някои от нас да отхвърлят поканата на Исус да Го изпитат?

Победен от двамата царе, Ахаз призовава на помощ Асирия, премахвайки „Господния дом и царската къща и първенците“ (2 Летописи 28:21) и давайки ги на асирийския цар. Но Асирия не му помогна. Тогава той принесе жертва на боговете на сирийците, които го победиха, вярвайки, че и тези богове могат да му помогнат. Колкото повече се затрудняваше, толкова повече ставаше неверен на Господ. След това той наряза на парчета предметите на Божия дом и затвори вратите му, прекъсвайки службите (само във форма), които все още бяха на мястото си. Накрая той направи олтари за принасяне на жертви и изгори тамян във всеки ъгъл на Йерусалим и във всеки един град на Юда (виж ст. 24, 25).

Този невротичен и обсебен дарител беше мразен от поданиците си. Дори не му беше предоставено място в гробниците на кралете след смъртта му на 36 години. Няма запис за нито едно добро дело през краткия му живот! Тази тъжна история ни разказва за ужасните последици от неравноправното иго, както и за отказа да изпитаме Господ, когато има покана от Него да го направим.	

`Щом: “Понеже всички съгрешиха и не заслужават да се прославят от Бога” (Римляни 3:23) кои са грешниците които могат да получат специалната Божия защита?`

`Ако е твърде рисковано да излагаме семейството си на светски влияния, редно ли е да оставим светът да погине без да общуваме с тях? Как се намира баланса?`