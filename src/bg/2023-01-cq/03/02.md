---
title:  Приемане на това, което е неизбежно
date:   15/01/2023
---

#### inGest

Огради повтарящите се думи/идеи.
Подчертай важните за теб думи/идеи.
Свържи със стрелки онези думи/идеи, които се допълват.
Наизусти любимия си стих.

**Приемане на това, което е неизбежно**

Не е лесно да се адаптираш към новата реалност, породена от кризи, особено когато загубата е неизбежна. Но всяко привързване към предишните условия, което е невъзможно, ще доведе до по-голям стрес, нарушена способност за мислене и потенциални допълнителни загуби в допълнение към тези, които са пряко свързани с кризата. Само като се доверим на Божието ръководство и оставим предишните реалности да си отидат, можем бързо да се приспособим към промените и да облекчим стреса.

Времената били трудни, когато Ной се родил от Ламех (деветото поколение след Адам). Кризата тогава не била преходна, а постоянна и се задълбочавала все повече. Нямало е безопасност, тъй като насилието и грехът са се разпространявали. Правото на собственост и брак не се спазвали. Ако по-силните от вас пожелали вашата собственост или вашия съпруг/а , бихте били късметлии да останете живи, след като са взели това което искат. Това било последното поколение преди Потопа и всички, дори Ной, са забравили факта, че идва много по-голяма криза.

Ной решава да живее чрез вяра и да преуспява, като се доверява на Бог и на Неговите планове. Следвайки примера на другите богобоязливи хора, той се оттеглил със семейството си на уединено място. Над тревогите му за безопасност стояло желанието да отведе семейството си далеч от покваряващото влияние на света. Тъй като той ходел с Бога, Библията го описва като „непорочен между съвременниците си “ (Битие 6:9).

Имайки предвид тази нестабилност, всичко изглеждало нормално, докато Ной не получил  шокиращо откровение от Бог. Часът на Неговия съд бе дошъл и очакваният резултат - почти пълно глобално унищожение! Всичко щяло да бъде загубено; всички щели умрат!

Ной бързо разбрал, че смъртта на всяка плът (потенциално включващо членовете на разширеното му семейство) щяло да причини болезнена и постоянна социална изолация, без абсолютно никаква надежда за „връщане към нормалното“. Само си представете колко стресиращо би било да прекарате остатъка от живота си без да имате с кого да прекарвате време заедно. Тъй като всичко трябвало да бъде унищожено, Ной започнал да строи имота си от нулата. Какви принципи биха ръководили управлението на личните финанси в такова време?

Докато мнозина засядат в живота, когато нещата са невъзможни, Ной и семейството му преминали чрез вяра към нов начин на мислене. Те приели неизбежното и без никакво оплакване започнали да планират според новата реалност, опитвайки се да повлияят и на другите да го направят.

След като му дава подробни инструкции как (буквално) да се придвижва през кризата, Бог предложил да сключи завет с Ной, съпругата му, синовете му и техните жени. Спасението би било възможно само ако чрез вяра в Божието откровение Ной (и всеки друг) стриктно следва указанията. Човек може да разчита на свръхестествена защита по време на кризи, когато стриктно следва чрез вяра конкретното Божие откровение за времето, в което живее. 

„ Който живее под покрива на Всевишния, Той ще пребъдва под сянката на Всемогъщия. “ (Псалми 91:1, NKJV).

`Как обикновено реагираш в период на несигурност?`

`Как Бог може да ти помогне да приемеш поканата Му и да започнеш подготовка?`