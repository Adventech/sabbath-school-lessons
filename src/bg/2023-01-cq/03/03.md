---
title:  Мъдър инвеститор
date:   16/01/2023
---

#### inTerpret

`Какви специални послания носи библейският текст?`

`Кои части от него са трудни?`

`Какви въпроси възникват в теб?`

`Кои са библейските  принципи, които откриваш в текста?`

`В коя област от живота си можеш да приложиш библейския текст?`

**Мъдър инвеститор**

Божият върховен план за спасение е универсална истина, че Той може да бъде приет от всяко човешко същество, на всяка възраст, докато вратата на благодатта все още е отворена. Има разрастване на плана за спасение, създаден от Бог, за да отговори на нуждите на хората, живеещи в определени периоди от историята. Наречени „настояща истина“, тези разраствания се превръщат в изпитание за хората, живеещи в този конкретен период, а не за хора от други периоди.

По времето на Ной „настоящата истина“ била неизбежната Божия присъда чрез вода. Божието странно предложение за спасение, било посредством транспортно средство невиждано дотогава и все още непостроено . Приемането или отхвърлянето на тази „настояща истина“ било въпрос на живот или смърт, водещ до спасение или погибел.

Докато проповядвал „настоящата истина“, Ной инвестирал и работил. За да спаси семейството си, той построил монументално плаващо превозно средство за своя сметка, тъй като нямало организация, която да го субсидира. Задачата била толкова огромна, че в един момент вероятно се е съмнявал дали ще има ,средствата с които да я завърши. Подобно на днешните вярващи, привилегията да знаеш края помага да се вземат правилните решения.

Знаейки, че радикалните кризи изискват радикални мерки, Ной разбрал, че това е моментът да се инвестира повече от десятъци и дарения! Не било нито дарение, нито въпрос на щедрост, а на интелект информиран от вяра в Божието откровение! В крайна сметка нямало друг вариант за оцеляване и спасение на цялото семейство.

Когато нашето проповядване е последвано от инвестициите ни, ние наистина вярваме в това, което проповядваме. Започвайки да строи кораба и инвестирайки в него всичко, което притежава, Ной свидетелствал на света колко дълбоки са неговите убеждения относно „настоящата истина“. Когато тълпите били привлечени от случката, широка порта се разтворила пред него, за да покани хората да се покаят и да се подготвят за кризата. Това потвърждава, че приемането и практикуването на „настоящата истина“ се превръща в нашия най-добрия метод за евангелизация.

Някои от тези които чули вестта на Ной и се присъединили към работата му, като Матусал например, умрeли преди Потопа. Всички останали, дори някои формално вярващи в Бог, се подигравали на Ной, смятайки го за наивен, радикален фанатик. Те погрешно вярвали, че Божият любящ характер никога няма да Му позволи да унищожи онези, които се бунтуват срещу Неговия закон. Въпреки това едно световното покаяние и реформация, в отговор на пророческия глас, биха променили съдбата на това нечестиво поколение, както при Йона и жителите на Ниневия векове по-късно.

В края на своята работата, когато Ной вече бил изтощил материалните си блага, Бог го призовал да влезе в ковчега. Когато вратата се затворила за първи път, той не притежавал нищо освен ковчега. Но когато вратата се отворила отново, нямало по-богато същество на света. Целият свят (буквално) принадлежал на него и на децата му! Както е казал Исус: 

„ Няма човек, който да е оставил къща, или братя, или сестри, или майка, или баща, или чада, или ниви, заради Мене и заради благовестието, и да не получи стократно сега, в настоящето време, къщи и братя, и сестри, и майки, и чада, и ниви, заедно с гонения, а в идещия свят вечен живот.” (Марко 10:29, 30). 

Видео: Когато Ной постави Бог на първо място https://youtu.be/KDhERGV3iYc 

`Коя според теб е нашата „Настояща истина“? (Откровение 14:6-16)`