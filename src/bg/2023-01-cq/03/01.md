---
title:  Да изгубиш всичко
date:   14/01/2023
---

#### inTro

**Прочети 2 Петрово 3:3–13. Вникни в библейския текст.**

**Да изгубиш всичко**

Служейки в слабо развит регион, двойка адвентни мисионери спестявала, за да купи комплект рафтове за хола. След като се помолили за това обаче, те откриха невероятно красив рафт за всекидневна в магазин за луксозни мебели. Цената по чудо съвпаднала с това, което вече имали като спестявания, така че решили да го купят.

Няколко месеца по-късно те получили призив да работят като мисионери в още по-беден район. Приемането на този призив, означавало да продадат всичко, включително новата си придобивка, но на абсурдно ниска цена! Мисионерската двойка знаела, че звучи детински, но обмисляли да откажат призива заради тези нови притежания. Все пак не е ли Бог този, който им помогнал да го придобият? В крайна сметка двойката осъзнала, че влагайки сърцето си в дара, те пренебрегвали Дарителя, Неговите планове за техния живот, за спасението на другите и Неговата способност отново да се погрижи за тях. Поне в техните сърца, дарът станал по-голям от Дарителя!

Може да е предизвикателство, когато осъзнаем, че да следваме Исус и да работим за Него означава да Му отдадем всичко. Може да изисква от нас да напуснем асоциации, имоти или доходи или дори да загубим самия ни живот. Това, което е сигурно е, че всички ние, рано или късно, така или иначе ще изоставим всичките си притежания, или чрез смърт, или чрез възнесението при второто идване на Исус. Всичко, което имаме тук, в това преходно измерение, ще бъде изгубено, включително телата ни, които ще бъдат заменени с безсмъртни, в миг на око (1 Коринтяни 15:50, 52).

През тази седмица ще видим как едно патриархално семейство, знаейки, че ще загуби всичко по време на предстояща глобална криза, предава всичките си ресурси, като ги инвестира в Божия план за спасение. Инвестициите им се отплатили многократно след края на кризата. Ной и семейството му се превърнали в ориентир за онези, които също ще изгубят всичко по време на последната глобална криза, но им е обещано да получат “ все повече и повече една вечна тежина на слава“: (2 Коринтяни 4:17, NKJV).

#### inScribe

Препиши 2 Петрово 3:10,11. Можеш също така да преразкажеш библейския текст или да го представиш схематично.

` `