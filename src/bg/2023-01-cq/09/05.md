---
title:  Първият и Последният
date:   01/03/2023
---

#### inVitе

Разгледай библейския текст отново и открий Исус в него.

`Как преоткриваш Исус тук?`

`Какво ти казва Исус чрез този текст?`

`Какъв е твоят отговор на този призив на Исус? Помоли се.`

**Първият и Последният**

Библията казва, че Исус е „Началото и Краят, Първият и Последният“ (Откровение 22:13). Като Създател и Собственик на всички неща, Той не зависи от никаква човешка преценка, за да има това превъзходство, защото Той е присъщо такъв. Когато казваме, че искаме „да поставим Бог на първо място“, ние казваме с други думи, че искаме да признаем Неговото първенство, демонстрирайки го на практика.

Но как да го направим? Освен всичко друго, ние поставяме Исус на първо място, когато прекарваме време в общение с Него всеки ден (лично, с близки или колективно поклонение), преди да правим каквото и да е друго нещо; когато, подобно на Даниил, ние не заменяме нашето планирано време за поклонение с друга дейност, дори с риск за самия живот (Данаил 6); когато Божието дело (в полза на хората и за спасение на хората) има предимство пред нашите собствени дела (да осигурим себе си); когато официално (и също неофициално) търсим Неговото одобрение и благословия, преди да станем една плът с нашия спътник в живота от противоположния пол (брачен партньор); когато се отречем от всяко различно сексуално влечение, което може да имаме, и приемем Божия модел на любовни взаимоотношения между противоположните полове; когато спазваме съботата, дори с риск от загуба на доходи; когато се молим, търсейки напътствие, преди всяка покупка или бизнес сделка; или когато на доверие връщаме десятъка и редовните приноси, преди да бъдат покрити други разходи.

Тези, които сериозно искат да следват Исус, знаят, че признаването на Неговото първенство ще бъде отразено в последователността от събития в ежедневния им график. Това, което идва на първо място, определя какво ценим. Когато говори за материални нужди, Исус уверява, че „всички тези неща ще бъдат добавени“ към тези, които търсят „на първо място“ Неговото царство и Неговата правда (Матей 6:33). Тези, които мислят, че търсят Неговото царство и Неговата справедливост, но не го правят „на първо място“, не трябва да очакват Божието свръхестествено осигуряване по същия начин. Подобно на лаодикийците, те може да грешат сериозно относно своя религиозен опит.

Както видяхме преди, връщането на приноса от първия плод (редовен  принос) на Бога след всеки приход е практичен начин да го поставим на първо място. Това е напомняне, че Бог трябва да получи първата и най-добрата част от всичко, което получаваме от Него, преди да бъдат покрити каквито и да било разходи. Не че можем да извлечем полза или да Го нахраним. Напротив, като ни се напомня редовно за Неговата доброта, вярата ни се укрепва и сме предизвикани да Му се доверяваме повече като Грижовен Баща, създаващ емоционална почивка и мир на ума.

Разказът за вдовицата от Сарепта потвърждава на практика едно от Божиите очаквания относно нашите модели на даване, докато представяме Неговото царство и подкрепяме Неговите представители на земята. Това показва, че специална благословия е запазена за онези, които не само жертват нещо в чест на Господ, но го правят на първо място, дори преди да потърсят собствените си нужди. Това е упражняване на доверие, решение да живеем под чадъра на Исус.

Както в случая с вдовицата, поставянето на Бог на първо място ще повлияе особено на начина, по който човек се отнася към другите. Когато някой приеме господството на Исус, Неговата мисионерска служба за доброто на другите също се превръща в радостен приоритет. Принципът „аз след теб“, практикуван от всички истински последователи на Христос, е възприет и от такива патриарси и пророци като Авраам, Исаак и Йоан Кръстител.
Когато мисионерската работа на Христос в полза на спасението на другите стане приоритет в живота, всички нужди на учениците ще бъдат осигурени, както в случая с вдовицата от Сарепта. „Ако хората станат проводници, през които небесната благословия може да тече към другите, Господ ще поддържа проводника снабден.”—Е. Г. Уайт, Съвети върху настойничеството, стр. 36.

Видео: Семейство, спасено чрез принципа: Бог на първо място https://youtu.be/FOW1NdW1gf4

`Какво ти пречи да поставиш общуването с Исус на първо място в ежедневния си график?`