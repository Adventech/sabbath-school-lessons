---
title:  Доверие в малките неща
date:   02/03/2023
---

#### inSight

`Как можеш да приложиш библейския текст в живота си през тази седмица?`

`Какви лични решения базираш на библейското ти изследване през тази седмица?`

`Какви са практичните стъпки, които ще предприемеш?`

**Доверие в малките неща**

„Идването на Илия в същия ден, когато вдовицата се страхуваше, че трябва да се откаже от борбата за поддържане на живота, изпита до крайност нейната вяра в силата на живия Бог да осигури нейните нужди. Но дори и в тежката си крайност, тя даде свидетелство за своята вяра, като изпълни молбата на непознатия, който я помоли да сподели с него последната си хапка.”—Е. Г. Уайт, Съвети върху настойничеството, стр. 173, 174

„Не би могло да се изисква по-голямо изпитание на вярата от това. Досега вдовицата се отнасяше към всички непознати любезно и щедро. Сега, независимо от страданието, което можеше да постигне нея и детето, и доверявайки се на Бога на Израел да задоволи всяка нейна нужда, тя изпълни това върховно изпитание за гостоприемство, като направи „според думите на Илия.“ ”—Е. Г. Уайт, Съвети върху настойничеството, стр. 173, 174

„И в замяна нейният живот и този на сина й бяха запазени. И на всички, които по време на изпитание и нужда дадат съчувствие и помощ на други по-нуждаещи се, Бог е обещал голямо благословение. Той не се е променил. Неговата сила е не по-малка сега, отколкото в дните на Илия. Не по-малко сигурно сега, отколкото когато е изречено от нашия Спасител, е обещанието: „Който приема пророк в името на пророк, награда на пророк ще получи.“ Матей 10:41.“—Е. Г. Уайт, Съвети върху настойничеството, стр. 173, 174

„На Своите верни служители днес Христос казва: „Който приема вас, Мене приема, а който приема Мене, приема Този, Който Ме е пратил.“ Нито един акт на доброта, проявен в Неговото име, няма да остане непризнат и невъзнаграден. И в същото нежно признание Христос включва дори най-слабите и най-малките от Божието семейство. „И който напои“, казва Той, „един от тия малките“ – тези, които са като деца във вярата си и познанието си за Христос – „само с една чаша студена вода, защото е мой ученик, истина ви казвам, никак няма да изгуби наградата си.“ Матей 10:40, 42.“—Е. Г. Уайт, Пророци и царе, стр. 132.

„След като бе прекарвал часове на общение с Бога, Той непрестанно и ежедневно идваше при хората, за им донесе небесната светлина. Всеки ден Христос подновяваше кръщението Си със Светия Дух. В ранните часове на новия ден Бог Го събуждаше и помазваше Неговата душа и устни с милост, с която да се докосне до хората. Христос получаваше нови освежителни слова от небесните дворове, с които се обръщаше към слабите и окованите от греха души.“—Е. Г. Уайт, Нагледните уроци на Христос (Притчи Христови), стр. 139.

`След изучаването тази седмица, какво трябва да се промени в твоя предано отдаден живот?`

`Как можеш да използваш влиянието си, за да предизвикаш промяна в сферите около теб?`