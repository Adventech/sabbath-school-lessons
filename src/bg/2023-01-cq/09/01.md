---
title:  Половината хляб
date:   25/02/2023
---

#### inTro 

**Прочети 3 Царе 17:8-16. Вникни в библейския текст.**

**Половината хляб**

След богослужението Мая се приближи до Валентина, носейки цял бял хляб. “Валя, моля те, вземи това”, каза тя и й подаде хляба. Валентина, която беше на 40 години, гледаше жадно хляба. Беше 1993 година. Тя не беше хапвала и троха за повече от шест месеца поради недостиг на храна, причинен от въоръжен конфликт в Грузия.

“Вземи това, моля те”, каза отново пет години по-голямата Мая, все още предлагайки хляба. “Това е от мен за теб”. Валентина бавно поклати глава. “Не мога да взема това от теб”, каза тя. “Вие се нуждаете от него също толкова, колкото и ние”. Мая започна да плаче.

“Моля те, вземи това”, каза тя.“ Ти измина 15 километра, за да ни помогнеш. Това е подарък, който искам да ти дам, но ти отказваш да го приемеш”.

“Добре”, каза Валентина, като най-накрая отстъпи. “Но нека разрежем хляба наполовина. Ти вземи половината и аз ще взема половината”. 

Жените разделиха хляба с нож от кухнята на домашната църква, където редовно се събираха около 40 души, за да се молят и четат Библията под ръководството на съпруга на Валентина, Павел Дмитриенко, пастор на Адвентистите от Седмия ден.  

Миг по-късно Валентина и Павел напуснаха къщата и започнаха 15-километровия преход обратно към дома си, с нетърпение очаквайки да изядат този хляб със скромна супа от ечемик и вода същата вечер. 

По пътя към дома двойката срещна възрастна жена на един мост. Тя беше слаба и дрехите й бяха мръсни. Възрастната жена погледна Валентина. „Дъще“, каза тя с треперещ глас, “Да ти се намира случайно парче хляб?”

Валентина веднага извади половината хляб от чантата си и я поднесе на жената. “Да, имам, скъпа бабо”, каза тя. “Моля те, вземи това.”

Възрастната жена се разплака, докато приемаше хляба. “Благодаря ти”, каза тя, а сълзите потекоха по мръсните й, набръчкани бузи. “Не съм яла от три дни. Ти ме спаси от смъртта.”

“Дадохме единственото нещо, което искахме най-много, на бабата и спасихме живота й“, каза Валентина години по-късно в интервю в дома си в Белгород, Русия. “Това беше истинска жертва – и ни направи по-щастливи от всякога.”

Тази седмица разказът ще подчертае важността на принципа Бог на първо място. Когато бъде възприет този принцип, той ще ни накара да подражаваме на Исус, като отчитаме благополучието на другите пред нашето собствено. По този начин, като ставаме Божии представители, ние сме сигурни, че всички наши нужди ще бъдат осигурени от Него.—Адаптирано от текст на Андрю МакЧесни, https://www.adventistmission.org/%E2%80%8Bwhen-pastors-wife-gave-away-a-half-loaf-of-bread 

Видео: Павел и Валентина Дмитриенко слагат Бог на първо място https://youtu.be/dEr1qvDPyNk

#### inScribe

Препиши 3 Царе 17:13, 14. Можеш също така да преразкажеш библейския текст или да го представиш схематично.

` `