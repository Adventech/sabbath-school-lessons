---
title:  Дарбата на Божиите правила
date:   02/01/2023
---

#### inTerpret

`Какви специални послания носи библейският текст?`
`Кои части от него са трудни?`
`Какви въпроси възникват в теб?`
`Кои са библейските  принципи, които откриваш в текста?`
`В коя област от живота си можеш да приложиш библейския текст?`

**Дарбата на Божиите правила**

Бог е създал вселената като група стройни системи. Тези системи са единици, съставени от свързани елементи, които взаимодействат помежду си. Има макро (с голям размер) системи, като слънчевата система, и има микро (в малък размер) системи, като клетката, която е подсистема на тялото (самата система). Има и видими системи, като тялото, и по-малко видими, като семейството.

Въпреки че границите на някои системи може да са пропускливи, тяхната цялост е от решаващо значение за защитата на тяхното съдържание. Промените в целостта на тези граници могат да доведат до хаос и катастрофални последици. Помислете например за неща като цунамита, инфекции, кражби или изневери.

Битие 1 и 2 Бог създава и организира елементите, установявайки техните граници, разделения или ограничения. Те показват, че първоначалната организация е от решаващо значение за доброто функциониране на цялото. Светлина и тъмнина, води отдолу и отгоре, вода и суша, ден и нощ, специфични създания за различни среди, мъже и жени, какво може да се използва за храна и какво не, сезони, седмици, месеци и години – всички това е създадено, за да осигурява и поддържа хармония, красота и функционалност.

Божиите настойници на творението, мъжът и жената, също били ограничени. Те знаели, че всяко нарушение на това, което първоначално е било организирано (или ограничено), щяло да доведе до хаотични последици в здравето, сексуалността, взаимоотношенията и дори финансите, връщайки творческия процес обратно към хаоса.

В Битие 3 мъжът и жената за първи път пресекли тази граница, установена от Бог при Сътворението, и последствията били ужасни. Забраненият плод привидно бил представен като достъпен, привлекателен и като плодовете на останалите дървета. Но ограничението било поставено като напомняне за Божията собственост.  Само собствениците определят какво е позволено на мениджърите да използват за лична употреба или за взимане вкъщи.

Като се докоснали до Божията неприкосновена собственост, те действали като собственици, поставяйки се в Божието възвишено положение. Така се превърнали в ненадеждни мениджъри (настойници), на Адам и Ева вече не било позволено да останат в Райската градина. Те загубили управлението над на Божието имущество, и се заели с болезнен труд и тревога за прехраната си. Тъй като изгубили достъп до дървото на живота, животът им вече не се поддържал от Дарителя. Резултатът бил разложение и смърт (Римляни 6:23).

Божиите притежания все още могат да изглеждат достъпни за нас, за да ги използваме по наша преценка; Неговите ограничения и граници също могат да изглеждат пропускливи. Но гореспоменатият принцип все още е в сила след грехопадението и подчинението е от решаващо значение в процеса на възстановяване и изкупление. Може да изглежда, че извънбрачните връзки предоставят интимност; границите може да изглеждат желателни за преминаване; неподходящи напитки или храна са широко достъпни за консумация; времето за почивка и съботите очевидно са достъпни за редовна работа или за собствено забавление; и цели заплати може да изглеждат достъпни за харчене по наше собствено усмотрение. Въпреки това обръщането на сътворителния / организационния процес се задейства всеки път, когато Божиите правила са нарушени и Неговите граници са пресечени.

Установените от Бога ограничения са Неговите дарове за добро на Неговите поданици. Като ги уважават, Неговите създания признават Неговия суверенитет и собственост, разкривайки вярност към Него. От друга страна, чрез незачитането им, човечеството е въведено в социални, физически, духовни и екологични сътресения, завършващи със смърт. Но все още има надежда!

`След като е осигурил всичко в градината, защо Бог поставя ограничения на Адам и Ева?`