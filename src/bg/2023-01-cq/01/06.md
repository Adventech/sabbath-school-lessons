---
title:  Свещени живи плетове
date:   05/01/2023
---

#### inSight

`Как можеш да приложиш библейския текст в живота си през тази седмица?`

`Какви лични решения базираш на библейското ти изследване през тази седмица?`

`Какви са практичните стъпки, които ще предприемеш?`

**Свещени живи плетове**

“Дървото на познанието бе изпитание за тяхното покорство и любов към Бог. Господ бе намерил за уместно да им наложи само една забрана за използването на всичко, което беше в градината; но ако биха пренебрегнали Неговата воля точно в това, щели да си навлекат вината за прегрешение. Сатана нямал право да ги преследва с непрекъснати изкушения; той имал достъп до тях само при забраненото дърво. Опитвайки се да проучат природата му, щели да бъдат изложени на хитростите му. Те били посъветвани да се вслушат внимателно в предупреждението, което Бог им бе дал, и да се задоволят с Божието наставление.”—Е. Г. Уайт, Патриарси и Пророци (Mountain View, Calif.: Pacific Press Pub. Assn., 1890, 1908),  стр. 53.

“Той управлява Своето царство с усърдие и грижа и е изградил жив плет – Десетте заповеди – около Своите поданици, за да ги предпази от резултатите на грехопадението. Изисквайки подчинение на законите на Неговото царство, Бог дава на Своя народ здраве и щастие, мир и радост. Той ги учи, че съвършенството на характера, което Той изисква, може да бъде постигнато само чрез запознаване с Неговото слово.”—Е. Г. Уайт, Съвети за родители, учители и студенти  (Mountain View, Calif.: Pacific Press Pub. Assn., 1913), стр.  454.

“Това писание [Притчи 3:9, 10] учи, че Бог, като Дарител на всички наши блага, има право на всички тях; че Неговото искане трябва да бъде нашето първо съображение; и че специална благословия ще съпътства всички, които уважават това твърдение.

“Тук е изложен принцип, който се вижда във всички Божии отношения с хората. Господ постави нашите първи родители в райската градина. Той ги заобиколи с всичко, което можело да послужи за тяхното щастие, и им заповядал да Го признаят за притежател на всички неща. В градината Той направил да расте всяко дърво - приятно за окото или добро за храна; но сред всичко това Той задържа нещо. От всичко друго, Адам и Ева можеха свободно да ядат; но за това едно дърво Бог каза: ‘Да не ядеш от него.’ Това беше изпитанието на тяхната благодарност и лоялност към Него.

“И така, Господ ни е дал най-богатото съкровище на небето, давайки ни Исус. С Него Той ни е дал всички неща богато, за да се наслаждаваме. Той иска от нас да Го признаем като Дарител на всички неща; и поради тази причина Той казва: От всичките ви притежания Аз запазвам една десета за Себе Си, освен дарове и приноси, които трябва да бъдат внесени в Моя храм. Това е предвиденото от Бог за продължаване на делото на Евангелието.”—Е. Г. Уайт, Съвети за настойничество, стр. 65.

“Системата на десятъка датира отвъд дните на Мойсей. От хората се изисквало да принасят на Бог дарове за религиозни цели, преди определената система да бъде дадена на Моисей, дори още в дните на Адам. Като се съобразявали с Божиите изисквания, те трябвало да покажат в дарения своята признателност за Неговите милости и благословии към тях. Това продължило през следващите поколения и било извършвано от Авраам - той дава десятък на Мелхиседек, свещеника на Всевишния Бог.”—Е. Г. Уайт, Съвети за настойничество , стр. 69.