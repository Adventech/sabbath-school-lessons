---
title:  Първото Приношение
date:   04/01/2023
---

#### inVitе

Разгледай библейския текст отново и открий Исус в него.

`Как преоткриваш Исус тук?`

`Какво ти казва Исус чрез този текст?`

`Какъв е твоят отговор на този призив на Исус? Помоли се.`

**Първото Приношение**

Адам и Ева нямало за какво да се тревожат в Райската градина. Два пъти на ден техният Създател идвал и прекарвал време с тях, докато ги учел на Своите тайни. За тях това било нещо приятно и очаквано с желание. Двамата могли да се радват на дълбока интимност. В края на краищата нямало електричество и след залез слънце те нямали друга възможност, освен да прекарат ценно време заедно, преди да им се доспи прекалено много.

Всичко, от което се нуждаели, те имали в изобилие, винаги достъпно и готово за консумация, без притеснения или допълнителен труд. Като Божии представители им била дадена свобода да организират и управляват градината по свое усмотрение, развивайки своите изтънчени естетически критерии, за да прославят Бог. Това би насърчило едно високо чувство за самооценка и удоволствие.

Но след като преминали една забранена граница, Адам и Ева отворили широка врата за обръщането на сътворителния процес и за настъпването на пълен хаос. Вече не можело да им се вярва (нарушаване на самочувствието) и изгонени от Божието видимо присъствие и градината (нарушаване на духовността и околната среда), заобиколени от взаимно обвинение (нарушаване на взаимоотношенията), подложени на смърт и развала (нарушаване на живота), наредено им било да работят и да се трудят за издръжката си (потенциално смущение на икономиката). Страхът, безпокойството и срамът (нарушаването на емоциите) били новата им реалност!

Едва след като се усъмнили в Божията доброта, те презряха единственото Му ограничение. Те вярвали, че губят свободата си и се стремели да осигурят това, което смятали за свои права. Та, същността на греха е желанието да поставим себе си на първо място.

Тъй като недоверието винаги вреди на взаимоотношенията, то довело до критично прекъсване на връзката на първата двойка с Източника на живота. Недоверието довело до отчуждение, развала и смърт. Никой не би обвинил Бог, че е несправедлив, ако бе ги оставил на горчивите последици от техния избор. Все пак те били предупреждавани неколкократно!

Тъй като грехът би застрашил стабилността на системите (на Вселената), Бог не могъл просто да се преструва, че нищо не се случва. Трябвало да се справи с това! Бог разбрал, че ако Той просто премахне Адам и Ева от картинката, другите същества отсега нататък щели Му се подчиняват от страх. Те нямало да вярват, че ограниченията, които Той е поставил, са предназначени за тяхно добро, и биха породили повече недоверие и бунт. Където има страх, никога няма любов.

Така, че вместо да премахне Адам и Ева завинаги, Той решил да „премахне“ Себе Си от Своята възвишена позиция. Бог щял да стане божествен приемник на смущението, болката, страданието, хаоса и смъртта. На всички, които вярват, че Неговата смърт е достатъчна, за да прости греховете и да очисти от всяка неправда, Той предложил Себе Си като заместител, отклонявайки естествените резултати от непокорството. Този план бил незабавно предложен на Адам и Ева (Битие 3:15) и илюстриран от първото (и шокиращо) принасяне на жертвено животно, нещо за което се досещаме, четейки разказа за дрехите от кожа, предоставени им от Бог (ст. 21). Първият Дарител предостави първото Приношение!

Видео: Когато Адам и Ева отказаха да сложат Бог на първо място https://youtu.be/6RBfHmfErEg