---
title:  Възстановяване на хармонията
date:   31/12/2022
---

#### inTro

**Прочети Евреи 1:1–4. Вникни в библейския текст.**

**Възстановяване на хармонията**

Всеки, който някога е започвал да подрежа гардероба си, знае, че процесът може да създаде още повече безредици. Можете да изберете да премахнете всичко, преди да започнете да го подреждате от начало. Някой който гледа отстрани би казал, че всичко е разхвърляно. Най-просто погледнато, хаосът е липсата на ред. Но тогава какво е редът? В Битие 1 разбираме, че редът означава подредба според предварително установени критерии, модели или правила, така че резултатът да е хармоничен - като един чист гардероб.

Свързано с реда е и понятието диференциация (Разграничаване / класифициране). Ако искате да организирате гардероб, трябва да изберете критерии. Нещата се класифицират според критерии - по вид, цвят, размер или форма. Благодарение на такава ефективна подредба, някои дори успяват да намерят черните си чорапи в тъмното, без да събудят половинката си - тъй като не палят лампата!

Но след греха организираните неща не остават подредени. Принципът на ентропията (вторият закон на термодинамиката) гласи, че всички неща естествено преминават от първоначалното си организирано състояние към дезорганизация, генерирайки разпад и смърт. Това засяга видимото и невидимото, както в природните, така и в социалните системи. Болести, влошаване на околната среда и нарушени семейни отношения са някои примери за резултатите. Освен ако не се въведе някаква външна енергия, всичко търпи хаос, който в крайна сметка ще доведе до унищожение.

В Посланието към Евреите се казва не само, че Синът е Наследник на всички неща и Създател на светове (и системи), но също така, че Той поддържа „всичко чрез Своето могъщо слово“ (Евреи 1:2, 3 ). Тази седмица ще изследваме първите глави на Битие, за да анализираме как Бог изважда ред от хаоса и какви принципи използва, за да поддържа тези системи. Ролята на Божието Слово ще изследваме не само в рамките на творческия процес, но и в поддържането на това, което Той е създал – от нашите тела до нашите бракове и дори нашите финанси. Тези, които обръщат внимание на Неговото Слово и го прилагат с благоговение в живота си, ще видят обръщането на последствията от ентропията! Надежда има!

#### inScribe

Препиши Евреи 1:1–4. Можеш също така да преразкажеш библейския текст или да го представиш схематично.

` `