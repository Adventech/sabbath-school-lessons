---
title:  Първият подарък
date:   01/01/2023
---

#### inGest

Огради повтарящите се думи/идеи.
Подчертай важните за теб думи/идеи.
Свържи със стрелки онези думи/идеи, които се допълват.
Наизусти любимия си стих.

` `

**Първият подарък**

Битие 1 описва първия Божи дар за човечеството – среда, подготвена за един устойчив живот. Първоначално всичко е описано като тъмно, „без форма и празно“ (ст. 1), което показва липса на ред, организация или красота. Нека разгледаме Неговите начални стъпки за извеждане на редa от хаоса.

Първото действие на Бог е било да призове светлината в съществуване: „Защото Той каза и стана; Той заповяда и се затвърди” (Псалми 33:9). Но Неговото Слово се използва за нещо повече от сътворение. Както видяхме в Евреи, Той също поддържа „всичко чрез Своето могъщо слово“ (Евреи 1:3). Следователно, всяка надежда за възстановяване от хаотично състояние може да бъде получена само чрез следване на „словото на Неговата сила“.

Това, което прави след това, е толкова поучително! Бог разделя светлината от тъмнината (Битие 1:4), водите долу от водите горе (ст. 6), сушата от водата (ст. 9), деня от нощта (ст. 14) и светлината от тъмнината (ст. 18). Способността да се използва Неговото слово за разграничаване, избор, установяване на граници и рамки и за поставяне на всяко нещо на правилното му място, показва предварителното съществуване на критерии, установени от Неговата собствена цел и намерение. Това е ключът към изваждането на редa от хаоса. Онези, които не харесват или не зачитат правилата, ограниченията или границите, установени от Неговото Слово, са все повече изложени на хаотични условия.

Фактът, че Бог е създал човечеството по Своя собствен образ (ст. 26), предполага, че човешката раса е била снабдена с подобни организационни способности. По-нататък в разказа (Битие 2:8), Той засадил градина, където поставил мъжа и жената, като им дал конкретна задача: да се грижат за нея и да я пазят (ст.15). Това предполага, че преди греха на човечеството е била дадена способността да създава и поддържа ред и хармонична красота. Тъй като тревата не могла да реши къде да се разпространи, трябвало да има интелект извън тревата, който да напътства и ограничава нейния растеж. Тъй като красивите цветя не притежавали интелигентност нито могли да се движат, за да се групират заедно по вид или цвят, някой трябвало да реши къде да ги засади. Бог оставил тези задачи на нашите първи родители.

Тази управленска отговорност им е възложена от собственика на градината, осигурявайки смисъл и цел на живота им. В замяна Той щедро предложил всичко необходимо за прехраната им (Битие 1:29), при условие че спазват установените от Него ограничения, които защитавали тяхното благополучие. Всяко пренебрегване на тези ограничения би променило състоянието на връзката им със Собственика.

Въпреки че ядливите продукти били многобройни и разнообразни, храната, подходяща за човечеството, е специално определена от Собственика (ст. 29). Смъртно наказание ги грозяло, ако биха яли нещо, който, макар и налично, било изключен от диетата им (Битие 2:17). Неподчинението би довело до обрат в организационния/съзидателния процес, защото животът не може да бъде поддържан от своя Дарител, когато се пренебрегват ограниченията за благосъстоянието на Неговите създания със свободна воля.

Забраненото дърво може да се представи като установени от Бога изключителни права. Например никой бизнес мениджър не може да вземе вкъщи всичко, което пожелае, освен ако собственикът не позволи. Прекрачвайки тази граница и използвайки това, което е било ограничено от Бог, за да служи като тест за вярност, те нарушили свещената връзка на доверие. Първата двойка загубила притежанието на градината, започнала да се поти и да се тревожи за поддръжката на природата. Ентропията вече си вършела работата!

`Коя сфера от живота ти се нуждае от подреждане?`