---
title:  Другите на първо място
date:   22/01/2023
---

#### inGest

Огради повтарящите се думи/идеи.
Подчертай важните за теб думи/идеи.
Свържи със стрелки онези думи/идеи, които се допълват.
Наизусти любимия си стих.

**Другите на първо място**

Безусловното и пълно доверие на Авраам, в Божието провидение, било ключово във взаимоотношенията с племенника му Лот. Когато техните пастири започнали да се припират помежду си, доверието на Авраам в Бог му позволило да бъде любезен и великодушен към Лот, предлагайки му възможността първи да избере къде да отиде.

Това великодушие е израз на доверие - да вярваме, че нищо на света няма да може да ни навреди, когато Бог ни подкрепя. Нищо! Дори когато предоставим най-добрия дял на другите! Все пак ние можем да се доверим на това, че: „всичко съдейства за добро на тези, които обичат Бога, които са призовани според Неговото намерение.“ (Римляни 8:28). Така че "Ако Бог е откъм нас, кой ще бъде против нас?" (Римляни 8:31)

Авраам вярвал, че неговото богатство, ако такова го очаквало в бъдеще, в края на краищата ще дойде от Бог, а не от пресметнати човешки решения - които взимаме с нашата ограничената мъдрост. Не всичко, което ни се струва че е добро, наистина ще се окаже такова накрая. Кой знае? Понякога, прилагайки Божиите принципи и оставяйки другите да вземат „най-добрия дял“ (както прави Авраам), може да избегнете точно това, което би унищожило вашето семейство и вашия духовен живот!

Авраам успял да придобие материални блага, без да прави компромиси с духовното си пътуване и връзка с Бог. Въпреки че не презирал възможностите за печалба, първата цел на Авраам била духовна – да угоди на Бог и да развие духовната си близост с Него. Той чакал  „града, който има вечни основи, чийто архитект и строител е Бог.” (Евреи 11:10), докато се стремял да следва Неговите принципи на живот.

От друга страна, решенията на Лот многократно се водели от принципа „първо печалбата“. Това е материалистичен подход за това как се става богат. Желанието му за просперитет го накарало да избере градовете в равнината, заобиколени от богати пасища, изисканост, комфорт и спокойствие, без да се съобрази с духовните рискове, които криели тези места. По този начин той изложил семейството си на фатални духовни и физически опасности.

Светският, материалистичен, изискан и консуматорски начин на живот винаги ще подкопава желанието ни за небето и възприятието ни за вечността, насочвайки фокуса ни върху наградите само на този живот. Какво ще кажете за влиянието върху семейството? Децата ще бъдат по-склонни да изберат Бог, ако видят, че родителите им имитират Неговия характер чрез себеотрицание и великодушие. Алчността на Лот го довела до верига от обстоятелства, които изложили децата и съпругата му на покваряващи влияния, на които той не успял да се противопостави.

Като се държали надалеч от тази порочна атмосфера, семейството на Авраам било защитено от нейните влияния. След като Лот го напуснал, Бог казал на Авраам, че той няма да загуби нищо, ако бъде благ и великодушен. Точно обратното.  Той помолил Авраам да вдигне очи и да погледне във всички посоки, като го уверил, че той и неговите потомци ще притежават тази земя завинаги. Авраам отвърнал като построил олтар на Господ, принасяйки жертви като семпъл акт на поклонение (а не дарение), израз на вяра в Божието величие и на доверие в Неговите обещания!

`Как Бог все още призовава хората днес, както е призовал Авраам? Как можем да чуем гласа Му? Какво може да ни попречи да Го слушаме?`

`Ако Бог обещава да просперират онези, които спазват Неговия завет, защо някои богобоязливи хора губят имотите си (като Йов, например)?`