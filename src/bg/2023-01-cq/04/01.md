---
title:  Еднопосочно пътуване
date:   21/01/2023
---

#### inTro 

**Прочети Евреи 11:8-19. Вникни в библейския текст.**

**Еднопосочно пътуване**

На Авраам не му е било лесно да обясни на семейството и познатите си защо трябвало да „излезе“. Той рискувал да загуби сигурността на познатото място, както и своята стабилност и възможности за развитие, отивайки на място, на което никога не е бил досега. Ако това се случваше в наши дни, той дори нямаше да може да го намери в Google, защото Бог нито посочва - нито споменава името на мястото. 

Единствената информация, която получил - Божието Слово го призовало да „излезе“ - била достатъчна. Бог уверил Авраам какво ще направи, обещавайки величие, благословения, земя, потомство и смислен живот с важна цел - ако той се подчини чрез вяра. В него ще се благославят всички земни племена. 

Ние също не можем да видим бъдещето, когато се подчиняваме на Божия призив да се откажем от нашите планове и мечти, за да бъдем Негови мисионери, там където ни изпрати. Когато приемем този призив, да служим като Негови представители, за да благославяме другите, Божието Слово трябва да е достатъчно за нас. Всички обещания, дадени на Авраам, и благословиите, които той получил, стават наши, ако следваме неговия пример на вяра.

Някои от нас също ще бъдат призовани да напуснат семействата си и да служат на Бог на различни места. Други ще бъдат призовани да изоставят доходоносна работа, приятни взаимоотношения, храна, напитки, различи видове разрушителни развлечения, музика, модни стилове и какво ли още не. В крайна сметка е невъзможно да следваме Исус без някакъв вид себеотрицание. Все пак Той е направил същото, оставяйки небето, за да слезе на земята и да умре за нас.

Подобно на днешните самоиздържащи се мисионери, Авраам знаел, че няма да бъде спонсориран от никоя институция или дарител, в своята мисионерска работа. Вместо това, самият Бог щял да го подкрепя. За Авраам това било повече от достатъчно. Инвестирайки всичко, което имал в Божия проект, той си тръгнал с цялото си имущество, без да остави нищо след себе си. Знаел, че никога няма да се върне. Това било еднопосочно пътуване - духовните ни пътувания с Бог винаги трябва да бъдат такива!

Видео: Когато Авраам постави Бог на първо място https://youtu.be/aB0koeME0Nw

#### inScribe

Препиши Евреи 11:17-18. Можеш също така да преразкажеш библейския текст или да го представиш схематично.

` `