---
title:  Тестът на десятъка
date:   26/01/2023
---

#### inSight

`Как можеш да приложиш библейския текст в живота си през тази седмица?`

`Какви лични решения базираш на библейското ти изследване през тази седмица?`

`Какви са практичните стъпки, които ще предприемеш?`

**Тестът на десятъка**

“Мнозина и днес биват изпитвани като Авраам. Божият глас не им говори направо от небето, но Бог ги призовава чрез ученията на Своето Слово и чрез събитията на Своето провидение. От тях може да се изисква да напуснат кариера, която обещава богатство и почит, да изоставят свойствени и доходоносни начинания, да се разделят от сродниците си, за да тръгнат по път, изглеждащ изпълнен само със себеотрицание, трудности и саможертва. Бог има за тях специално дело, а удобният живот и влиянието на приятели и близки биха им пречили да развият точно онези важни черти, необходими за неговото осъществяване. Той ги призовава далеч от човешки влияния, за да почувстват нужда от подкрепата Му и да зависят единствено от Него. Кой е готов да се отрече от любимите си планове и близки при зова на Провидението? Кой ще приеме за Христос нови задължения и ще навлезе в неоткрити води, за да извърши Божието дело с твърдо и изпълнено с готовност сърце, смятайки загубеното за печалба? Този, който направи това, има вярата на Авраам и ще сподели с него „все повече и повече една изобилна вечна слава за нас,“ с която „сегашните временни страдания не заслужават да се сравнят със славата, която има да се открие за нас“(2 Коринтяни 4:17; Римляни 8:18).“—Е. Г. Уайт, Патриарси и пророци, стp. 126

„Десятъкът е отделен за специална употреба. Той не трябва да се разглежда като незначителен капитал. Той трябва да бъде посветен за подкрепа на онези, които носят Божието послание сред света; и тази цел не трябва да се променя. Бе ми показано, че е погрешно да се използва десятъкът за покриване на инцидентните разходи на църквата. … вие ограбвате Бог всеки път, когато пъхнете ръцете си в хазната, за да покриете текущите разходи на църквата.“—Е. Г. Уайт, Съвети за настойничество, стp. 103

„Системата [на даване на десятък] възложена на евреите, не е била отменена или облекчена от Онзи, който я е създал. Вместо да бъде безсилна сега, тя трябваше да бъде по-пълно осъществена и по-разширена, тъй като спасението само чрез Христос трябваше да бъде по-пълно разкрито в християнската епоха.”—Е. Г. Уайт, Съвети за настойничество, стр. 75, 76, 77

„Новият завет не преиздава закона за десятъка, както не преиздава и този за съботата; тъй като се приема валидността и на двете и е обяснено тяхното дълбоко духовно значение.”—Е. Г. Уайт, Съвети за настойничество, стр. 66

„Господ сключи специален завет с хората - ако те редовно отделят частта, определена за напредъка на Христовото царство, Господ ще ги благослови изобилно, така че да няма място за получаване на Неговите дарове. Но ако хората задържат това, което принадлежи на Бога, Господ ясно заявява: „Вие сте наистина проклети.“ (Малахия 3:9)—Е. Г. Уайт, Съвети за настойничество, стр. 75, 76, 77