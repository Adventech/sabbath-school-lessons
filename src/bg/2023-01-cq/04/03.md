---
title:  Акт на поклонение
date:   23/01/2023
---

#### inTerpret

`Какви специални послания носи библейският текст?`

`Кои части от него са трудни?`

`Какви въпроси възникват в теб?`

`Кои са библейските  принципи, които откриваш в текста?`

`В коя област от живота си можеш да приложиш библейския текст?`

**Акт на поклонение**

Цялата собственост, всички провизии и хора на Содом и Гомор били пленени и отведени от врагове във една война. Лот и неговата собственост също бил пленени. Движен от чувство за справедливост, Авраам и неговите 318 обучени служители настигнали нашествениците, нападнали ги през нощта и върнаха всички съкровища и хора. (Тази случка трябвало да научи Лот колко мимолетни са светските богатства.) Според обичаите от онова време, рискуването на живота и спечелването на битката позволило на Авраам да запази плячката за себе си. Но какво се случва след това?

Авраам бил посрещнат от двама царе: царят на Содом и друг цар, който учудващо не бил замесен в тази война. Мелхиседек бил царят на Салим, но също и свещеник на Всевишния Бог. Може да не е съвпадение, че Салим (Йерусалим) по-късно бива свързан с Божия център на поклонение (Псалми 76:2) и Неговата съкровищница, единственото място, където трябвало да се носят десятък и приноси (Второзаконие 12). Дори днес приносите и десятъкът все още трябва да се носят в Божията хазна (Малахия 3:8-10), централизирано място, установено от Бог. Оттам десятъкът бива справедливо разпределен между всички, които трябва да бъдат издържани от него – служителите (Числа 18:20-24; 1 Коринтяни 9:13, 14).

Този Мелхиседек благословил Авраам, посочвайки Бог като „притежателят“ (в българския превод на Битие 14:19 пише Създател - тук е използван буквален превод от английски език, на иврит думата означава  някой който притежава нещо което е закупил - собственик / изкупител.) на всичко и негов защитник. Преди да направи каквото и да било, Авраам върнал десятъка „от всичко“ (Битие 14:20) на Божия представител в акт на поклонение, който изразява послушание и вярност към „притежателят“ на всички неща. Трябва да се отбележи, че Авраам не приспаднал военните разходи преди десятъка - въпреки че би било уместно.

Липсата на каквото и да е обяснение за десятъка показва, че това е било обичайна практика във времето преди съществуването на държавата Израел, възприета от богобоязливите хора още от дните на Адам. Този принцип все още е в сила в епохата на Новия завет, тъй като и Христос го одобрява (Матей 23:23). Десятъкът и съботата са святи за Господа и факта че не са отменени в Новия завет е допълнително доказателство, че и двете не са отхвърлени от Исус.

Тъй като десятъкът е определена част от това което вече е получено (точно 10%, нито повече, нито по-малко), невъзможно е да се дава десятък без да е получено благословение преди това. Затова десятъкът трябва да изразява признание, не само че Бог е „притежателят“ на всички неща, но и че Той осигурява материалното благосъстояние.

Следователно да не се връща десятък, когато имаме материалното благосъстояние, означава да не Го признаваме за притежател на всички неща и осигурителят на тази печалба. Това практическо отричане на Божиите качества води до голяма духовна загуба и често води до вероотстъпничество.

Както е посочено от Бог, десятъкът трябва да бъде точно една десета и целият да се внася на правилното място (съкровищницата– Малахия 3:8-10) и да се разпределя за правилната цел – подкрепата на служителите (Числа 18: 20–24; 1 Коринтяни 9:7–14).

Видео: Искате ли да знаете кой е изобретил десятъка? https://youtu.be/IQhW4Pt8tdE 

Видео: Знаете ли как трябва да се употребяват средствата от десятъка? https://youtu.be/B_F18hKMzq8 

Видео: Десятъкът все още ли е валиден за вярващите в новия завет? https://youtu.be/fFirQp1T6lc 

`Ако десятъкът трябва да бъде акт на поклонение пред Бог, защо Авраам го е дал на Мелхиседек?`