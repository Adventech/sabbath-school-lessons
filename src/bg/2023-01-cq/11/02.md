---
title:  Планирана кражба
date:   12/03/2023
---

#### inGest

Огради повтарящите се думи/идеи.
Подчертай важните за теб думи/идеи.
Свържи със стрелки онези думи/идеи, които се допълват.
Наизусти любимия си стих.

` `

**Планирана кражба**

Докато преследването вършило своята работа за пречистване и съживяване на ранните християни, мнозина били откъснати от приятелите и семействата си поради предразсъдъците на евреите. Сега те били уязвими и имали голяма нужда от храна и подслон!

За щастие отговорът на братята бил бърз. След изливането на Светия Дух, техният фокус бил да си помагат един на друг и на Божията кауза. На никого нищо не му липсвало, защото никой не се смятал за собственик на имуществото си (виж Деяния 4:32–37), имайки всички неща общи, „притежателите на земи или къщи ги продадоха“ (ст. 34), като поставиха приходите в нозете на апостолите. Подобно на старозаветната събирателна система, с която те били запознати, всички стоки били събирани в централизиран пункт и разпределяни по справедлив начин, „както някой имаше нужда“ (ст. 35).

Интересно е да се отбележи, че преди Петдесетница хората посвещавали имотите си и носели приходите в склада и на левитите (Левит 27:14-25). Но в Деяния 4:36 виждаме преобръщане на този ред. Йосей, левит от Кипър, продава нивата си и носи парите в краката на апостолите (които не са левити). Чрез Светия Дух, посочващ новото място на Неговото хранилище в новозаветната ера, църквата и нейните назначени водачи станали новите служители на хранилището. В крайна сметка храмът щял да бъде разрушен след няколко години.

Анания и Сапфира били дълбоко впечатлени от проявлението на Светия Дух в знамения и чудеса. Никакво прекомерно влияние не ги е принуждавало да дават. Вместо това те отворили вратата за Светия Дух, който смекчил техните иначе егоистични и алчни сърца. С това силно убеждение те обещали да продадат имуществото си, занасяйки приходите на Господ.

Но след известно време убеждението отшумяло и те започнали да съжаляват за това, което са се обрекли. Можели да си помислят, че е от емоционалност и че са решили твърде прибързано. Затова те се съгласили да преразгледат обещанието си.

Опитвайки се да запазят високата репутация, предоставена на тези, които продали имотите си, а също и да запазят правото да бъдат поддържани от общия фонд, те намерили решение. Тази двойка ще запази част от приходите за себе си и ще принесе останалата част.

Останалата част от историята е добре известна. Когато те „донесоха определена част“ (Деяния 5:2) от приходите, като я поставили в краката на апостолите, те били посрещнати от бързата присъда от Бог. Това, което Петър казва в Деяния 5:3, 4 преди смъртта им, е важно. Първо, те позволили на Сатана да изпълни сърцата им. Позволявам ли на Сатана да изпълни сърцето ми с мисли или информация, които ме обезкуражават да давам или да спазвам обетите си, дадени на Господ?

Петър казва, че като са задържали част от цената, те са излъгали и Светия Дух. Това е индикация, че даването е сделка с Бог, а не с други смъртни. Как можели да се осмелят да повярват, че Бог не знае какво се случва? Забравили ли са, че нашият всезнаещ „Бог не е за подиграване” (Галатяни 6:7)?

Петър добавя, че те са били свободни да запазят земята за себе си, което означава, че никой не е бил принуден да продава и да дава. Но след като се обрекли, те вече не били собственици. Само тогава запазването на част или съвкупност би представлявало кражба.

`Ако всички би трябвало да принасят десятъци и дарения на Господа (Малахия 3:8), защо в случая на Анания и Сапфира, те биха могли да изберат да не дарят земята си и така да не си навлекат грях?`

Видео: Гладуващ до смърт https://youtu.be/_cfHL5eOhtA