---
title:  В търсене на Родина
date:   08/03/2023
---

#### inVitе

Разгледай библейския текст отново и открий Исус в него.

`Как преоткриваш Исус тук?`

`Какво ти казва Исус чрез този текст?`

`Какъв е твоят отговор на този призив на Исус? Помоли се.`

**В търсене на Родина**

Исусовото одобрение на дара на бедната вдовица е явно порицание за онези, които се колебаят да дават, защото подозират, че има нещо нередно в делото. Когато слуховете резонират с нежеланието им да дават, някои хора приемат своето неверие за мъдрост и дори започват да се гордеят с него. Когато биват повлияни от светския манталитет, който ги заобикаля, Божието Слово остава на второ място, цинизмът изобилства, истината бива изопачавана, разпространяват се конспиративни теории и всеки вярва, че има вярната версия на фактите. 

Обаче в случая на бедната вдовица, тя има реални причини за недоверие. Въпреки това, жената решава да направи онова, което е правилно в Божиите очи и бива похвалена от Исус. Тя твърдо вярва, че Бог не може да бъде измамен, че Той не само наблюдава как даваме, но и как средствата биват използвани след това. Той казва: „Аз, Господ, изпитвам сърцето, опитвам вътрешностите, за да въздам на всеки според постъпките му и според плода на делата му“ (Йеремия 17:10). Нищо не убягва на Неговите никога незаспиващи очи.

Видео: Рамон и пастора https://youtu.be/mz1XxJ8PPhM 

От друга страна, институциите, които управляват Божиите средства би трябвало да вършат не само правото, но и да изглеждат почтени. Адвентната църква например прилага стриктни политики, за да подсигури подходящото използване на средствата от дарения. Една от тях е превръщането на църквата в юридическо лице, което не е собственост на нито една личност или група от хора, които биха могли да се възползват от нея.

Също така, всички важни финансови решения и политики се определят от комисии, не от отделни личности. На водачите и работниците се плаща определена заплата, а ако средствата от десятъците и даренията се увеличат, вместо работниците да станат по-заможни, мисията ще бъде извършена по-рано.

Друг важен аспект е, че има бдителна и здрава система за финансова ревизия, в която всички финансови и административни процеси се проверяват редовно и докладите се публикуват. 

Видео: Заедно можем повече https://youtu.be/KaZTNR2FgK8 

Дарителите също биха могли да помогнат за подобрението на прозрачността и отговорността на църквата чрез някои прости мерки, като очакване и изискване на бележки след всеки принос. Като напомняне, бележката може да се получи само ако всеки път, когато дават, те се идентифицират чрез своето име в дигиталните или физически пликове. Очакването и изискването на бележки е не само право да дарителя – то е негово задължение.

Видео: Аз никога не използвам плика https://youtu.be/UNSjHcRDJYI 

Исус призовава Своите деца в края на времето да се доверят на Него, Стопанинът на църквата, и да имат доверие помежду си, движейки се напред като организирана армия. Той може да изправи неща, които някои хора може да смятат за невъзможни за поправяне.

Предстоят ни тежки времена. Исус кани поколението на последното време да подражава на примера на бедната вдовица, като следва Него, Прекомерният Дарител, в пътя на себеотрицанието и саможертвата. Той оставя всичко, идва тук и умира за тях. Докато все още има време, Той ги кани да се сдружат с Него чрез редовни и системни дарения за Неговия бизнес за спасение на души. След това, преди самия край, Той ще ги покани да направят една стъпка по-нататък – като сега дадат всичко – защото тяхното спасение е много близо. И без това, като Ной, те повече няма да се нуждаят от онова, от което са се отказали.

Божиите деца знаят, че само чрез редовни и системни дарения техните сърца могат постепенно да бъдат откъснати от този свят и подготвени за преобразяването. Те са ходили с Исус тук, научили са се да Му се доверяват и сега очите им са в друга земя. „А онези […] явно показват, че търсят свое отечество; […] те желаят едно по-добро отечество, т. е. небесното; затова Бог не се срамува от тях да се нарече техен Бог, защото им е приготвил град“ (Евреи 11:14-16).

`Твоето настойничество променя ли връзката ти с Исус, или връзката ти с Него определя настойничество ти? Възможно ли е това да работи и по двата начина?`