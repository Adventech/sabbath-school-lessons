---
title:  Принципът на пропорционалността
date:   09/03/2023
---

#### inSight

`Как можеш да приложиш библейския текст в живота си през тази седмица?`

`Какви лични решения базираш на библейското ти изследване през тази седмица?`

`Какви са практичните стъпки, които ще предприемеш?`

**Принципът на пропорционалността**

„Някои хора са недоволни и казват: „Аз повече няма да плащам своя десятък, защото нямам доверие на това как нещата се управляват в сърцето на делото“. Но ти ще ограбиш ли Бога, защото смяташ, че ръководството на делото не е правилно? Изкажи своето оплакване ясно и открито, с правилния дух, на правилните хора. Изпрати своите жалби за нещата, които трябва да бъдат коригирани и поставен в ред, но недей да се оттегляш от Божието дело и не ставай неверен, защото другите не вършат правото“.—Уайт, Е. Съвети върху настойничеството, с. 93 – англ. изд., 80, 326

„Христос безпощадно порицаваше злоупотребите, но внимаваше и да не принизи дълга на човека. Изобличаваше онова себелюбие, което изнудваше вдовиците и злоупотребяваше с техните дарове. В същото време похвали бедната вдовица, която пусна дара си в Божията съкровищница. Злоупотребата с дара не можеше да отклони Бога от намерението Му да благослови дарителя“.

„Мнозина биха я посъветвали да си запази оскъдните пари. В ръцете на ситите свещеници те щяха да се изгубят сред многото богати дарения в касата. Но Исус проникна в нейната подбуда. Жената вярваше, че храмовата служба е определена от Бога и имаше силно желание и тя да направи нещо за нейната издръжка […] Дарът ѝ беше даден от сърце. Неговата стойност се определяше не по стойността на монетата, а по любовта ѝ към Бога и според интереса ѝ към делото на Този, който я бе подбудил към постъпката“.—Уайт, Е. Копнежът на вековете., София, Нов живот, 2015, с. 372,373.

„И така той [Исус] ги научи, че стойността на дара се определя не от сумата, а от съотношението, което се дава, и от мотива, който подбужда дарителя“.—Уайт, Е. Деяния на апостолите, с 342 – англ. изд.

„В разчетите на светилището дарбите на бедните […] не се оценяват по дадената сума, е според любовта, която подбужда жертвата […] Божието провидение е предвидило цял план за систематична щедрост, за доброто на човека“.—Уайт, Е. Съвети върху настойничеството, с. 93 – англ. изд., 80, 326

„В Библейската система на десятъците и даренията, сумите, които различните хора дават, разбира се, ще варират драстично, тъй като са пропорционални на дохода“.—Уайт, Е. Деяния на апостолите, с 342 – англ. изд.

„Принципът, положен от Христос, е нашите дарения за Бога да бъдат пропорционални на светлината и на привилегиите, на които се радваме“.—Уайт, Е. Патриарси и пророци, с. 528 – англ. изд.

„Последователите на Христос не трябва да чакат вълнуващи мисионски апели, които да ги предизвикат към действие. Ако са духовно пробудени, те ще чуват всяка седмица Божия глас и гласа на съвестта относно своя доход, независимо колко голям или малък, който ще изисква десятъците и даренията, които се полагат на Господа“.—Уайт, Е. Свидетелства към църквата, Т4, с 474 – англ. изд. 

„Те не трябва да позволяват сумата, дадена на Бога, да бъде непропорционално малка, в сравнение с онова, което използват за себе си“.—Уайт, Е. Съвети върху настойничеството, с. 93 – англ. изд., 80, 326

„Колко по-ревностен трябва да бъде всеки верен настойник да увеличи съотношението на даровете, които да бъдат поставени в Божията съкровищница, вместо да намалява своите дарения дори с най-малкото“.—Уайт, Е. Свидетелства към църквата, Т4, с 474 – англ. изд. 

„Той е поставил средства в ръцете на хората, така че Неговите небесни дарове да текат чрез човешките канали, извършвайки възложеното ни дело да спасим нашите съчовеци […] Така той прави човека проводник, чрез който да разпределя благословенията на земята“.—Уайт, Е. Свидетелства към църквата, Т4, с 474 – англ. изд. 

„Ако хората станат потоци, от които небесните благословения могат да текат към другите, Господ ще захранва тези потоци“.—Уайт, Е. Свидетелства към църквата, Т4, с 474 – англ. изд. 

Видео: Как се разпределят даренията? https://youtu.be/2NhpfsPxKIA 

Видео: Мощта на Бога https://youtu.be/7pImskdYXYs