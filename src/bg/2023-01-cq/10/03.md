---
title:  Как Исус оценява нашите дарове?
date:   06/03/2023
---

#### inTerpret

`Какви специални послания носи библейският текст?`

`Кои части от него са трудни?`

`Какви въпроси възникват в теб?`

`Кои са библейските  принципи, които откриваш в текста?`

`В коя област от живота си можеш да приложиш библейския текст?`

**Как Исус оценява нашите дарове?**

Как може Исус да каже, че този, който носи по-малко, е дал повече от онези, които са дарили много по-големи суми (Марко 12:41-43)? Дали Създателят на вселената не е пропуснал някой урок по математика? Не. Исус е създателят на всяко знание, професорът по всички науки! Неговото изказване относно дара на бедната вдовица е точно не само от духовна гледна точка, но и от математическа. 

От думите на бедната вдовица става ясно, че преценката на Исус за това, което даваме, не се основана на количеството. Неговото мнение за нейната дарба може да придобие смисъл единствено чрез пропорционалния подход. Той обяснява на Своите ученици, че тя оставя повече от всички други, защото дава „всичко“, което има („всичко“ също може да бъде изразено като пропорция или процент – сто стотни или 100 процента).

Мойсей се позовава на пропорционалната система за дарения, когато казва, че всеки трябва да даде „по силата си“ и „според благословението, което Господ, твоят Бог, ти е дал“ (Второзаконие 16:17). Това означава, че хората, които финансово са по-благословени, имат по-големи възможности и трябва да дават повече. По-малко благословените имат по-малки финансови възможности и следователно от тях се очаква да дават по-малко, а от онези, които не са финансово благословени, не се очаква да дават (2 Коринтяни 8:11,12).

Павел също подкрепя идеята за пропорционалността при дарбите, когато казва, че „всеки“ трябва да отделя своите доброволни дарения „според успеха на работите си“ (1 Коринтяни 16:2) – като онези, които имат повече успех, дават повече, а тези с по-малко успех – по-малко. 

Чрез този план Бог разкрива Своята мъдрост и справедливост, предлагайки на бедните и на богатите едни и същи възможности. Дарение от 5 процента от приходите на един богат човек имат същата стойност за Исус като 5 процента от заплатата на най-бедния човек, защото Бог не е гледа на общественото положение. 

Например ако един беден човек е определил 5 процента от своя доход като дарба, Исус го смята за повече от 5 процента, дадени от най-богатия човек, без значение, че сумата би била много по-голяма. Ето защо Джордж Мюлер казва: „Бог съди за това, което даваме, по онова, което оставяме за себе си“.

Хората, които разбират и приемат справедливата пропорционална система на Исус, повече не желаят да разчитат на своите представи или импулси (Йеремия 17:9), когато решават кога и колко да дадат. Те вече не раздават, основавайки се на своите емоции, чувства, външни мотиватори, апели, симпатии към мисионери, проекти или институции.

Вместо това, те желаят техните дарби да бъдат мотивирани от принципи, да бъдат толкова чести, колкото финансовите благословения, идващи отгоре. Следователно, те ще се сдружат с Исус като чрез молитва посветят определен процент от своя доход да бъде връщан на Него като дарба, освен десятъка.

За образователни цели този вид пропорционално дарение е наречено „обет“ и дарителите по тази система, са наречени „обетоносители“, защото те разбират, че трябва да обрекат или обещаят процент от своя доход като редовна дарба за Бога, според както са решили в сърцето си (1 Коринтяни 9:7).

Тъй като техните дарения винаги са процент от онова, което Бог им е подарил, те редовно си припомнят, че Той винаги е първият, който дава. Като първия, Той не очаква нищо от тях, което преди това не е подсигурил (2 Коринтяни 8:11,12). Тяхната дарба след това се превръща в благодарен отговор на Неговия подарък, а не опит да се припише заслуга, което би било обидно за Бога.

Видео: Свят за света https://youtu.be/HxCjpWEu4V8

Видео: Изолираният дарител https://youtu.be/n0AHO78ZxT4 

`Дарбите ти благодарен отговор на Божиите подаръци ли са, или опит да си припишеш заслуга? Какво могат да направят хората, които нямат правилната мотивация да дават?`