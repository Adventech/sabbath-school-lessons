---
title:  Правилното място
date:   05/03/2023
---

#### inGest

Огради повтарящите се думи/идеи.
Подчертай важните за теб думи/идеи.
Свържи със стрелки онези думи/идеи, които се допълват.
Наизусти любимия си стих.

**Правилното място**

След Своето триумфално влизане в Йерусалим, Исус очиства храма като премахва  безсрамната търговия, извършвана с Божиите свети дарове. Сградата, която би трябвало да се смята за Негов дом на молитвата, е превърната в „разбойнически вертеп“ (Марко 11:1-17)! Хората, които би трябвало да пазят Божията чест, представят погрешно Неговия характер, възползвайки се от своите позиции, за да натрупат богатство.

Първосвещениците, книжниците и старейшините, ръководителите на народа, се противопоставят на Исус, поставяйки под въпрос Неговия авторитет. След това Той им разказва притчата за лозето. Според историята собственикът на едно лозе го дава под наем на лозари. Вместо да платят на стопанина каквото му се полага, те взимат лозето за себе си и убиват сина му. Чувствайки се обвинени от тази история, те „искаха да Го хванат […] понеже разбраха, че за тях каза тази притча“ (Марко 12:12).

След разпита от садукеите и книжниците, Исус предупреждава народа за лицемерието на техните водачи. Те обичат да парадират със своята религиозност, а всъщност са алчни и се възползват от народа за егоистични цели, дори чрез техните жертвоприношения.

В този контекст Исус застава „срещу съкровищницата“ и наблюдава как хората пускат пари в нея (стих 41). Той не е там случайно. Целта Му е да научи бъдещите водачи на Своята църква на някои много ценни уроци.

Първият от тях е, че Той се интересува и оценява начина, по който ние даваме. Например жертвата на Авел е претеглена и сметната за „по-добра“ от тази на Каин (Евреи 11:4). Бог винаги присъства, когато Му носим своите жертви. Той винаги претегля „как“ Го прославяме чрез тях.

Това „как“ се отнася за нашето състояние. Дали сърцата ни са очистени и греховете ни изповядани? Можем ли да оценим Неговата жертва, Неговия дар за нас? Направили ли сме всичко възможно, за да поправим нарушените си взаимоотношения с другите човешки същества? В противен случай, макар и приети от църквата (която не може да чете сърца), дарбите ни няма да бъдат приети от Него.

Също така, Той е там не за да види „колко много“, а „как“ хората пускат пари в съкровищницата. „Колко“ никога не е представлявало интерес за Него, защото Той не се фокусира върху парите, а върху верността и готовността на вярващия да предаде сърцето си. Онова, което кара Създателя на вселената да спре и да повика учениците си за един урок, е дарът на една безименна вдовица. Тя се доверява на Бога, давайки Му всичко, което има – две от най-дребните монети, които се използват по онова време

Някои хора биха я посъветвали да не носи дарове в храма (Божието хранилище), за да не издържа покварените свещеници. Самият Исус можеше да предложи различно предназначение за десятъците и даренията, може би да бъдат дадени за Неговата служба – която е най-важното служение, което е съществувало на света. Все пак, нямаше ли получателите на тази дарения да Го убият малко след това? Обаче Исус хвали нейната вярност във извършването на правото.

Похвалвайки нейното действие, Исус безусловно потвърждава, че Неговото хранилище все още е мястото, където Той очаква децата Му да носят десятъците и дарбите. И това не се е променило!

`Твоите дарби изразяват ли вярност и предаване, или са просто дарения? Какво те мотивира да даваш?`

`Какво можем да направим, за да предотвратим широкоразпространената тенденция да се съмняваме в човешките институции? В същото време, какви стъпки можем да предприемем, ако се усъмним, че нещо не е наред в управлението на някоя институция?`

Видео: Когато Каин отказа да сложи Бог на първо място https://youtu.be/Sw7Zx-BI6xk