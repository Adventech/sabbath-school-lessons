---
title:  Спокоен в Неговите ръце
date:   04/03/2023
---

#### inTro 

**Прочети Марко 12:41-44. Вникни в библейския текст.**

**Спокоен в Неговите ръце**

Макар че бащата на  пастор Павел Гоя е бил преуспял строителен предприемач по време на румънския комунистически период, семейството никога нямало модерна кола, скъпи мебели или голяма къща. „Ако нещата вървяха по-добре“ – казвал той на съпругата си, „щяхме да подпомагаме Божието дело още повече. Това са съкровищата, които имаме, защото не взимаме нищо в небето, освен своите души. Затова, нека да инвестираме в души“.

Веднъж, по времето, когато се строяла  църква, той се прибрал вкъщи с 25,000 долара след като поставил покрив на училище – огромна сума за Румъния по онова време. Затова съпругата му го попитала: „Колко да дадем? Десет процента?“. Бащата на Павел казал: „Не, не, не! Да дадем всичко!“. Тогава съпругата предложила: „Нека задържим 2,000 долара за къщата, да имаме за спешни случаи“. Той се съгласил: „Добре, да задържим 10 процента и да дадем 90“.

Павел си спомня, че понякога баща му е давал всичко, „в зависимост от нуждите на църквата, не нашите“. Той казвал: „Кой ни е дал парите? Кой ни е дал здравето? Той ще ни даде отново. Дайте всичко. Дайте го на църквата“. И това не било единичен случай, казва Павел. „Това беше типично. Бяхме свикнали да чуваме това отново и отново, докато не се загнезди в нашето съзнание“.

Тази седмица ще се фокусираме върху някои аспекти на даването, свързани с разказа за бедната вдовица, която става прекомерен дарител, давайки всичко. Както в случая с бащата на пастор Павел Гоя, прекомерното даване е радостно приключение на вярата за онези, които са се отпуснали в ръцете на Спасителя, които нямат от какво да се страхуват, чиито очи и сърца вече се намират отвъд Йордан, които ходят в онази „по-светла от деня земя“. Те са сред онези, които „ще обитават нависоко“, „крепостите на скалите ще бъдат място на защитата им; хлябът им ще им бъде даден, водата им няма да липсва“ (Исая 33:16). 

Видео: Обикновен живот. Историята на бащата на Павел Гоя https://youtu.be/0ASDLGjwb20

Видео: Жертвения принос на Луана https://youtu.be/0ht21Jm6DmI 

#### inScribe

Препиши Марко 12:41-44. Можеш също така да преразкажеш библейския текст или да го представиш схематично.

` `