---
title:  Заблуди в края на времето
date:   26/05/2018
---

### За изучаване през седмицата
Откровение 2:13,24; 2 Коринтяни 11:13-15; Псалми 146:4; Битие 1-2:3; Откровение 13:1-17.

> <p>Стих за запаметяване</p>
> „И беше свален големият змей, онази старовременна змия, която се нарича дявол и Сатана, който мами целия свят; свален беше на земята, свалени бяха и ангелите му заедно с него“ (Откровение 12:9). 

Дори в небето, преди да бъде прогонен, Сатана се опитва да заблуди ангелите. „Напускайки поста си до Бога, Луцифер започва да разпространява недоволство сред ангелите. Подмолно и неусетно, прикривайки за известно време истинската си цел под маската на уважение към Него, той започва да възбужда негодувание към законите, които управляват небесните същества, намеквайки, че те им налагат излишни ограничения“ (Уайт, Е. Великата борба. София: Нов живот, с. 310). 

В Едем той се маскира като змия и използва измама срещу Ева. През цялата история, дори до днес, а даже и след хилядата години, ще използва заблудата (Откровение 20:8), за да постигне целта си.

За съжаление, той е много по-интелигентен, по-силен и по-хитър от всекиго от нас и затова трябва да се държим за Исус и за Неговото Слово, за да се предпазим от уловките му. „А вие, които сте се привързали към Господа, вашия Бог, всички сте живи и днес“ (Второзаконие 4:4). Всъщност изложеният тук принцип е валиден и в наши дни. 

Тази седмица ще разгледаме някои от най-успешните измами на дявола и как да се предпазим от тях.