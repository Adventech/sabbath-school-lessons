---
title:  Христос в небесното светилище
date:   28/04/2018
---

### За изучаване през седмицата
Римляни 8:3; Йоан 1:29; Откровение 5:12; Евреи 7:1-28, 9:11-15; Левит 16:13; Евреи 9:20-23.

> <p>Стих за запаметяване</p>
> „Бог Го превъзвиси и Му подари името, което е над всяко друго име, така че в името на Исус да се поклони всяко коляно от небесните и земните, и подземните същества“ (Филипяни 2:9,10).

Когато говори за Исус в небесното светилище, „Посланието към евреите“ казва: „където Исус като предтеча влезе за нас и стана Първосвещеник довека според Мелхиседековия чин“ (Евреи 6:20).

Библията, особено Новият Завет, е съвсем категорична по отношение на ролята на Христос като наш Първосвещеник в небесното светилище – служба, която Той поема след завършването на делото Си като жертва за нас тук, на земята (Евреи 10:12).

През тези седмица ще разгледаме службата на Христос в небесното светилище. Неговото ходатайствено дело е решаващо при подготовката на Неговия народ за времето на края. Затова ни е даден следният изключително важен съвет: „Божият народ трябва много ясно да разбира темата за светилището и Изследователния съд. Всички трябва да имат лично убеждение за службата и делото на техния велик Първосвещеник. В противен случай те няма да могат да изградят силна вяра сега или да изпълнят определената за тях служба от Бога“ (Уайт, Е. Великата борба. София: Нов живот, с. 305).

Какво прави за нас Христос в небесното светилище и защо е толкова важно да разбираме тази служба, особено в последните дни?