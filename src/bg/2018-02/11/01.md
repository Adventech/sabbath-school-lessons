---
title:  Божият печат или белегът на звяра?
date:   09/06/2018
---

### За изучаване през седмицата
Битие 17:9-11; Изход 31:13,17; Откровение 13:17; Ефесяни 1:13,14; Евреи 4:9,10.

> <p>Стих за запаметяване</p>
> „Велики и чудесни са Твоите дела, Господи Боже Всемогъщи; праведни и истинни са Твоите пътища, Царю на народите“ (Откровение 15:3).

Песента на Мойсей и на Агнето започва с думите от стиха за запаметяване тази седмица. Тя се пее от „тези, които бяха победили звяра и образа му, белега му и числото на името му“, докато стоят на стъкленото море в небето (Откровение 15:2). Как можем и ние да бъдем в тази група?

Един от най-впечатляващите белези на Божия истински народ на последните дни е разгласяването на третата ангелска вест, която предупреждава да не се приема белегът на звяра. Обаче въпреки че е най-сериозното предупреждение в цялата Библия, с течение на годините са предлагани много объркващи идеи относно това какво точно представлява този белег: баркод на челото, номер на кредитна карта или някаква биометрична самоличност.

Не бива да ни изненадва изобилието от хаотични идеи във Вавилон. Все пак самото му име означава „объркване“. Но Божият народ на остатъка има нужда от ясно разбиране по тази тема, за да може да прогласява третата ангелска вест със сила. Тази седмица ще се опитаме да разберем по-добре какво представлява белегът на звяра и как да го избегнем – като получим Божия печат.