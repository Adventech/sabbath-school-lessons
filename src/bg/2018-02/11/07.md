---
title:  Разширено изучаване
date:   15/06/2018
---

„Веднага щом Божият народ получи печат на челата си – това не е печат или белег, който се вижда, но затвърждаване в истината както интелектуално, така и духовно, за да не могат да бъдат поклатени – веднага щом Божият народ бъде подпечатан и подготвен за пресяването, то ще настъпи. Всъщност то вече е започнало. Божиите съдби сега падат върху земята (…) за да знаем какво предстои“ (Уайт, Е. Вярата, чрез която живея. С. 285 – англ. изд.).

„Съботата ще бъде големият тест за вярност, защото тя е тази точка от истината, която е особено оспорвана. Когато хората бъдат подложени на последния тест, тогава ще се появи ясна разграничителна линия между тези, които служат на Бога, и онези, които не Му служат. Докато спазването на фалшивата събота в съответствие със закона на държавата, но противно на четвъртата заповед, ще бъде белег за вярност към силата, която се противопоставя на Бога, спазването на истинската събота в послушание към Божия закон е доказателство за вярност към Създателя. Докато едната група, подчинявайки се на земни власти, приема белега на звяра, другата избира знака за вярност към Божествения авторитет и получава Божия печат“ (Уайт, Е. Великата борба. София: Нов живот, с. 377).

**Въпроси за разискване**

`1.	Как бихме могли да разкриваме на другите истината за белега на звяра и Божия печат, без да предизвикваме излишни спорове? Например защо трябва да подчертаваме факта, че никой в момента няма белега на звяра?`

`2.	Каква е връзката между съботата и подпечатването със Светия Дух?` 

`3.	Разсъждавайте върху гореспоменатата идея за печата като „затвърждаване в истината както интелектуално, така и духовно“. Какво означава това?`

`4.	Обсъдете какви са характерните черти на духовния Вавилон, неговите ценности и методи. По какво се различават те от ценностите на Божието царство? Как могат дори сега да се промъкнат някои от тях в нашата църква? Как да се научим да разпознаваме кои са те и да се справяме с тях, но по християнски начин, който отразява ценностите на Божието царство?`