---
title:  Разширено изучаване
date:   25/05/2018
---

Библейските учени отдавна търсят връзка между призива в Откровение 14:7 да се поклоним на „Този, Който е направил небето и земята, морето и водните извори“ и четвъртата заповед в Изход 20:11, където съботата ни връща към факта, че за „шест дни Господ направи небето и земята, морето и всичко, което е в тях“. Колкото и сходен да е езикът, има промяна в текста от „Откровение“, който насочва към Господа, Който е създал „водните извори“. 

Авторът Джон Болдуин твърди: „Предполагайки божествена целенасоченост зад фразата „водните извори“, защо Исус кара вестителя да наруши паралелното изброяване на нещата, споменати в Изход 20:11? Защо ангелът споменава „водните извори“, а не някоя друга група от сътворени неща, като дървета, птици, риби или планини?

Вероятно споменаването на „водните извори“ в контекста на небесното съобщение за уникалното време на божествения съд се опитва да насочи вниманието на читателя към един предишен период на божествен съд. (…) Вероятно Божието загатване за Потопа чрез думите „водните извори“ трябва да подчертае истината, че Той наистина е Бог на съда точно както е Бог на вечната вярност и милост (и двете илюстрирани в разказа за Потопа от „Битие“). Ако е така, личното и духовно значение на препратката за Потопа, извикана от фразата „водните извори“, може да подтикне читателя да приеме сериозно важното начало на един нов процес в края на друг божествен съд, който сега обявява първият вестител от Откровение, 14 глава“ (John Baldwin, ed., Creation, Catastrophe, and Calvary: Why a Global Flood Is Vital to the Doctrine of Atonement (Hagerstown, Md.: Review and Herald® Publishing Association, 2000), p. 27.).

**Въпроси за разискване**

`1.	Исая 53:6 гласи: „Всички ние се заблудихме като овце“. Думата на еврейски за „всички“ е cullanu. В същия стих Исая казва, че Господ полага върху Исус „беззаконието на всички ни“. Тук думата за „всички“ също е cullanu. Как това ни разкрива, че независимо колко голям е проблемът с греха, осигуреното решение е повече от достатъчно, за да се справи с него?`

`2.	Какви други поуки можем да извлечем от историята за разбойника на кръста? Представете си, че той получеше опрощение, беше свален от кръста и продължеше живота си. Според вас какъв по-различен живот щеше да води? Какво ни говори отговорът за силата на Христос да променя живота ни?`