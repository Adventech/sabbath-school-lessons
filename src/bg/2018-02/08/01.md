---
title:  Поклонете се на Твореца
date:   19/05/2018
---

### За изучаване през седмицата
Откровение 14:6,7; Матей 24:14; Галатяни 3:22; Лука 23:32-43; Битие 22:12; Откровение 14:8-12.

> <p>Стих за запаметяване</p>
> „И видях друг ангел, че летеше сред небето, който имаше вечното благовестие, за да прогласява на обитаващите по земята и на всеки народ, племе, език и хора“ (Откровение 14:6).
 
Като християни и адвентисти от седмия ден ние вярваме в библейското понятие „настоящата истина“ (2 Петър 1:12). Най-общо това е идеята, че Бог разкрива истината на хората точно в подходящото време, като дава все повече светлина с течение на вековете. Първото евангелско обещание, Битие 3:15, разкрива на падналата в грях човешка двойка онази надежда, която ще дойде чрез потомството на жената. Обещанието на Авраам, че „ще стане велик и силен народ и чрез него ще се благословят всички народи на земята“ (Битие 18:18), е по-пълно откровение на това евангелско обещание. Идването на Исус, Който обявява, че „Човешкият Син не дойде да Му служат, но да служи и да даде живота Си откуп за мнозина“ (Марк 10:45), е, разбира се, още по-голямо откровение на евангелската истина. 

Днес ние вярваме, че Тройната ангелска вест от Откровение 14:6-12 е „настоящата истина“ за хората, живеещи в последните дни преди завръщането на Христос и осъществяването на всички наши надежди като християни.

Тази седмица ще разгледаме конкретно първата ангелска вест, защото тя съдържа важни истини за хората, опитващи се да останат верни сред опасностите на последното време.