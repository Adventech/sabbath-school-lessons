---
title:  Исус и книгата „Откровение“
date:   14/04/2018
---

### За изучаване през седмицата
1 Коринтяни 10:1-11; Откровение 12:1-17; 19:11-15; Ефесяни 1:20; Откровение 11:19; 1:10-18.

> <p>Стих за запаметяване</p>
> „На този, който победи, ще дам да седне с Мене на Моя престол, както и Аз победих и седнах със Своя Отец на Неговия престол“ (Откровение 3:21).

Даже най-повърхностен прочит на Новия Завет разкрива следната важна истина: той е пряко свързан със Стария Завет. Многократно евангелията и посланията или споменават старозаветни събития, или цитират директно или косвено от там. А когато говори за Себе си и за служенето Си, колко често Исус казва, че „Писанията“ трябва да „се изпълнят“ (Матей 26:54,56; Марк 14:49; Йоан 13:18; 17:12)!

Същото може да се каже и за книгата „Откровение“. Всъщност наистина е невъзможно тя да бъде разбрана без Стария Завет, особено без книгата на пророк Даниил. Това е една от причините често да ги изучаваме заедно.

Изключително важна характеристика на старозаветните препратки в „Откровение“ е, че взети заедно с останалата част от книгата, те разкриват Исус Христос. „Откровение“ изцяло говори за това кой е Исус, какво е сторил за Своя народ и какво ще направи за нас в края на времето. Всяко събитие от последните дни задължително поставя Исус в своя център, а именно това прави и последната библейска книга. Урокът през тази седмица разглежда Исус Христос в книгата „Откровение“.