---
title:  Разширено изучаване
date:   13/04/2018
---

> <p></p>
> „С наближаване края на историята на този свят записаните от Даниил пророчества изискват нашето специално внимание, тъй като говорят именно за времето, в което живеем. С тях трябва да се свързват ученията на последната книга от Новия Завет. Сатана е подлъгал мнозина да смятат, че пророческите части от писанията на Даниил и Йоан не могат да бъдат разбрани. Но имаме ясното обещание за специално благословение от изучаването на тези пророчества. „Мъдрите ще разберат“ [Даниил 12:10] е изречено за виденията на Даниил, които трябва да бъдат запечатани за последните дни. А за откровението, което Христос дава на слугата Си Йоан за ръководство на Божия народ през всички векове, е дадено обещанието: „Блажен, който прочита, и онези, които слушат думите на това пророчество и пазят написаното в него“ (Откровение 1:3)“ (Уайт, Е. Пророци и царе. София: Нов живот, 1995, с. 276).

Макар често да разглеждаме книгата „Даниил“ в контекста на възхода и падението на всички народи, съда (Даниил 7:22,26; 8:14) и окончателното избавление на Божия народ във времето на скръбта (Даниил 12:1), тази седмица видяхме, че книгата може да ни даде примери за това какво означава лично да се подготвяме за изпитанията и гоненията, когато и да настъпят те. В този смисъл историите ни изпращат жизненоважни послания за последните дни. Все пак колкото и полезна да е информацията за „белега на звяра“ и „времето на скръбта“ с предстоящите гонения, ако не сме имали необходимата опитност с Бога, цялото това познание просто ще ни осъди. Повече от всичко друго трябва да преживеем „новорождението“, което преживяват Даниил и останалите, включително и Навуходоносор.

**Въпроси за разискване**

`1.	Прочетете молитвата на Даниил в глава 9:3-19. Какво в тази молитва разкрива, че пророкът разбира благодатта и факта, че Бог ни обича и ни изкупва заради собствената Си милост, за разлика от гледището, че самите ние имаме някаква заслуга или доброта? Защо е толкова важно не само да разбираме, но и да преживяваме тази истина?`

`2.	Обсъдете с групата трудностите, с които се сблъскват тримата евреи (Даниил, 3 гл.) и Даниил (Даниил, 6 гл.), когато религиозните им обичаи са застрашени от политическите власти. Какво общо намирате в двата разказа? Какви са разликите? Какво можем да научим от тях за силното свидетелство на верността?`

`3.	Какво означава да бъдем „родени отново“? Защо Исус казва, че „трябва да се родиш отгоре“ (Йоан 3:7)?`