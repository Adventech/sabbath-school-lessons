---
title:  Верен в най-малкото
date:   08/04/2018
---

> <p></p>
> „Верният в най-малкото и в многото е верен, а неверният в най-малкото и в многото е неверен“ (Лука 16:10).

Обърнете внимание на думите на Исус. Толкова е лесно да допуснем компромис и да бъдем неверни „в най-малкото“. Проблемът не се крие в това, че „най-малкото“ самὸ по себе си наистина е чак толкова важно. Всъщност не е. Именно затова е „най-малкото“. Както повечето от нас знаят или от личен опит, или от примера на другите (или от двете), проблемът е, че първият компромис води до следващия, а след това до още един и още един, докато станем неверни „и в многото“.

В този контекст започваме историята от Даниил, 1 глава – първият разказ за преживяванията на тези четирима юдеи по време на вавилонското робство.

`Прочетете Даниил, 1 глава. В какво отношение позицията на Даниил, Анания, Мисаил и Азария отразява ролята, която трябва да играе за народите древният Израил? Разгледайте също Второзаконие 4:6-8; Захария 8:23.`

Въпреки че стихът не прави пряка връзка между тяхната храна и това, че са „десет пъти по-добри“ във „всяко дело, което изискваше мъдрост и проумяване“ от всички други (Даниил 1:20), препратката е очевидна. Главата казва също, че Бог им е подарил това знание и мъдрост. С други думи, Господ може да действа чрез тях поради тяхната вярност спрямо Него, проявена чрез отказа им да вкусят нечистите храни на Вавилон. Те са послушни и Бог благославя тяхното послушание. Не би ли могъл Бог да направи същото и за древния Израил като цяло, ако народът се беше придържал към библейските учения така усърдно и предано като тези млади мъже? Определено би го направил. Няма ли да стори същото и за нас днес, в последните дни, ако Му бъдем верни?

`Тъй като са ни подарени толкова много светлина и истина, като църква трябва да се запитаме: Били ли сме верни и послушни на това, което ни е дадено? Същевременно как би могъл всеки един от нас поотделно да заеме позиция, която би ни дала възможност да сме силни свидетели за Бога?`