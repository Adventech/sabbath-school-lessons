---
title:  Разширено изучаване
date:   22/06/2018
---

„На няколко места в разказа за битката Армагедон отвратителните създания и застрашителните събития остават на заден план и изпъкват прозрения за една по-лична истина. Както видяхме, едно от тях е Откровение 16:15: „Ето, ида като крадец. Блажен онзи, който бди и пази дрехите си, за да не ходи гол и да не гледат срамотите му“. Този стих, точно по средата на единственото място в Библията, където всъщност се споменава името „Армагедон“, отразява много новозаветни пасажи за личната подготовка за завръщането на Исус и събитията в края.

Друг подобен стих е Откровение 17:14: „Тези ще воюват с Агнето, но Агнето ще ги победи, защото е Господ на господарите и Цар на царете – а хората с него са наречени избрани и верни“ (превод на автора). Тук голямата война в края включва една армия от хора, чиято основна цел не е да унищожат другите с оръжия, но да бъдат верни на своето небесно призвание и избиране. Това е много различен вид битка от тези, които народите и бунтовниците все още водят днес. Както многократно повтарям, битката Армагедон е битка за ума. Тя е също и битка за сърцето – призив за сърдечна вярност към закланото Агне (Откровение 5:9,10,12; 13:8)“ (Jon Paulien, Armageddon at the Door (Hagerstown, Md.: Autumn House Publishing, a division of Review and Herald Publishing Association, 2008), p. 193.).

**Въпроси за разискване**

`1.	Как бихте могли да помогнете на човек, който вярва, че много от описаните в „Откровение“ събития ще се изпълнят буквално на споменатите места? Какви подходи могат да му помогнат да осъзнае защо това е неправилен начин за тълкуване на стиховете?`

`2.	Както видяхме, влиянието на Вавилон се простира върху целия свят. Кои са някои от ученията на Вавилон и как можем да се научим да ги откриваме и избягваме?`

`3.	В цитата от Елън Уайт в частта за понеделник тя казва: „Едва когато (…) обединяването на църквата със света бъде осъществено докрай из цялото християнство, тогава падението на Вавилон ще бъде пълно“. Помислете за фразата „обединяването на църквата със света“. Какво силно предупреждение намираме тук за нас?`