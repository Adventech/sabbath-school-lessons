---
title:  „Виното на своето разпалено блудстване“
date:   17/06/2018
---

`Прочетете Откровение 14:8; 16:19; 17:5; 18:2,10,21 – това са шестте случая, при които се споменава Вавилон в книгата „Откровение“. Имайки предвид историята му, разказана в Стария Завет, какво ни говорят тези стихове за Вавилон в контекста на събитията от последните дни?`

Говори се, че Библията е история за два града: Йерусалим и Вавилон. Докато Йерусалим е символ на Божия град и Неговия заветен народ в цялата Библия (Псалми 102:21; Исая 52:9, 65:19; Откровение 3:12), Вавилон символизира потисничество, насилие, фалшива религия и открит бунт срещу Бога. 

Помислете например за Вавилонската кула (Битие 11:9). Еврейската дума за Babel е същата, която се използва и за царството „Вавилон“. В 1 Петър 5:13 апостолът изпраща поздрави от църквата във „Вавилон“, което по принцип тълкувателите казват, че означава не развалините на древното царство, разположено в днешен Ирак, а самият Рим, който скоро ще стане гонител на църквата. Това е интересно название в светлината на книгата „Откровение“ и ролята на Рим, представена в нея.

`Прочетете Откровение 14:8 и 18:3. Какво разкриват тези стихове за пагубното влияние на Вавилон върху света и Божия народ?`

Няма никакво съмнение, че изобразената в „Откровение“ сила, която символизира Вавилон, е изключително покварена и това развращаващо влияние се простира върху целия свят до една или друга степен. Фразата „виното на своето разпалено блудстване“ (Откровение 14:8) се отнася недвусмислено за фалшивите доктрини, фалшивите учения и опорочените ритуали, както и за тяхното влияние. Вавилон е сила за зло, която се е разпространила до „всички народи“ (Откровение 18:3). Затова всеки трябва да внимава да не би да бъде покварен.

`Огледайте се в днешния свят – колко поквара, хаос, потисничество! Какво трябва да ни говорят те за нуждата ни да бъдем вкоренени в Исус и в Неговото Слово?`