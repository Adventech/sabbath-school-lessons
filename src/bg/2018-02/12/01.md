---
title:  Вавилон и Армагедон
date:   16/06/2018
---

### За изучаване през седмицата
Откровение 14:8; 16:19; Исая 52:9; Откровение 18:1-10; 16:12-16; 3 Царе 18:1-40; 1 Коринтяни 15:1,2.

> <p>Стих за запаметяване</p>
> „А на челото ѝ имаше написано това име: Тайна; великият Вавилон, майка на блудниците и на земните гнусотии“ (Откровение 17:5).

Както вече отбелязахме, книгата „Откровение“ изобилства от образност и език, заимствани непосредствено от Стария Завет. Например името „Вавилон“ се среща шест пъти в „Откровение“. Но тук не става въпрос за древното царство на Навуходоносор, останало в историята стотици години преди това. Йоан използва старозаветни образи, за да сподели някаква истина. В този случай Вавилон – внушителна политическа и религиозна сила, която е потискала Божия народ – е описание на големи религиозни и политически сили, които ще се опитат да направят същото в края на времето.

Нещо подобно се случва с думата „Армагедон“, която се споменава не само в „Откровение“, но нейният корен е в еврейска фраза, която, изглежда, означава „планината Мегидо“ – място в древен Израил. За Армагедон съществуват много догадки и доста хора очакват там да се разиграе огромен военен сблъсък – в Мегидо – непосредствено преди края на света.

Тази седмица ще разгледаме Вавилон и Армагедон и ще се опитаме да научим какво ни казва Библията с тези образи.