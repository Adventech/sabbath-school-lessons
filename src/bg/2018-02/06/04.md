---
title:  От събота към неделя?
date:   08/05/2018
---

Като адвентисти от седмия ден често чуваме християни от други деноминации да твърдят, че законът е бил премахнат или че вече не сме под закон, а под благодат. Това, което всъщност казват, е, че само четвъртата заповед е премахната. Мнозина не твърдят дори и това. Те казват, че съботата от седмия ден е заменена с първия ден, неделя, в чест на възкресението на Исус.

И вярват, че има стихове, които го доказват.

По-долу са цитирани стихове от Новия Завет, които според много християни показват, че съботата е заменена от седмия ден в Стария Завет с първия ден в Новия Завет. Когато ги четем, трябва да се запитаме дали наистина говорят за промяна на деня, или просто описват събития, случили се на този ден, но без да регламентират някаква промяна.

`Прочетете Йоан 20:19-23. Каква причина се изтъква за събирането на учениците в тази стая? Според тези стихове това богослужение в чест на възкресението на Исус ли е, както твърдят някои хора?`

`Прочетете Деяния 20:6,7. Има ли в тези стихове нещо, което да показва, че съботата е променена в неделя, първия ден от седмицата? Деяния 2:46`

`Прочетете 1 Коринтяни 16:1-4. С изключение на факта, че трябва да събират даренията си вкъщи през първия ден от седмицата, какво ни говори този пасаж за промяната от събота в неделя?`

Това са основните текстуални „доказателства“, използвани в подкрепа на доктрината, че първият ден от седмицата е заел мястото на седмия ден, събота. Освен че описва няколко случая, когато по различни причини вярващите са събрани заедно, нито един стих не загатва, че тези събрания са богослужения, провеждани в първия ден, вместо на седмия ден, събота. Този аргумент представлява чисто и просто внедряване в стиховете на вековната християнска традиция за спазване на неделята. Всъщност в тях се влага смисъл, който въобще не са носили в самото начало.