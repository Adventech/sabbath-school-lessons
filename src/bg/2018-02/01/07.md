---
title:  Разширено изучаване	
date:   06/04/2018
---

Прочетете още:

Откровение 12:9-12 и главата „Защо бе допуснат грехът?“ от книгата „Патриарси и пророци“ (София: Нов живот, 1996, с. 7-14) на Елън Уайт. 

> <p></p>
> „Докато всички сътворени същества се ръководят от принципа „вярност от любов“, в цялата Божия вселена цари съвършена хармония. Небесните множества с радост изпълняват намеренията на своя Създател. За тях е наслада да отразяват славата Му и да Го възхваляват. И докато любовта към Бога е върховният принцип, любовта един към друг е изпълнена с доверие и себеотрицание. Нито една нотка на разногласие не нарушава небесната хармония. Но върху това щастие пада сянка. Едно от създанията злоупотребява със свободата, която Бог е подарил на Своите творения. Грехът се появява в този, който след Христос е най-почетен от Бога“ (Уайт, Е. Патриарси и пророци. София: Нов живот, 1996, с. 8).

Обърнете внимание на думите на Елън Уайт за „вярност от любов“. Тази многозначителна фраза изтъква факта, че любовта води към вярност, към преданост. Съпруга, която обича съпруга си, ще проявява тази любов чрез вярност. Такива са отношенията между небесните същества, подобна трябва да бъде и нашата връзка с Бога.

**За разискване**

`1.	Какви библейски доказателства имаме както за съществуването на Сатана, така и за неговата роля във великата борба? Как бихме могли да помогнем на хората да разберат, че той наистина съществува като личност, а не е просто символ на злото в човешкото сърце?`

`2.	Като адвентисти от седмия ден сме благословени с огромни познания за библейската истина. Обаче колкото и прекрасно да е това познание, защо не е достатъчно, за да ни спаси? Какво повече от чисто интелектуално познание ни е нужно?`

`3.	По какъв начин преживявате присъствието на Исус в живота си дори и в този момент? Как тези опитности ви помагат да посрещате всички изпитания?`

`4.	Поговорете още малко в групата за фразата „вярност от любов“. Как тази идея може да ни помогне по-добре да разберем връзката между закона и благодатта, между вярата и послушанието? Какво ни говори тя за свободата, вътрешноприсъща на цялата концепция за любовта? Как дори и днес можем да проявяваме „вярност от любов“?`