---
title:  Законът и евангелието
date:   05/04/2018
---

Като адвентисти от седмия ден носим в името си много от истините, които поддържаме. Седмият ден представлява седмият ден – събота, която сочи към нашето вярване не само в тази заповед, но и във всичките десет. Адвентисти посочва вярването ни във Второто пришествие на Исус Христос – истина, която може да съществува единствено заради изкупителната смърт на Христос по време на Първото Му пришествие. Следователно нашето име адвентисти от седмия ден насочва към два решаващи и неделими елемента на настоящата истина – законът и евангелието.

**Как следните стихове разкриват тясната връзка между закона и евангелието?**

`Йеремия 44:23`

`Римляни 3:20-26`

`Римляни 7:7`

Евангелието е блага вест, добрата новина, че макар да сме съгрешили чрез нарушаване на Божия закон, когато повярваме в делото на Христос за нас на кръста, можем да получим опрощение на греховете заради престъпването на Неговия закон. Също така ни се дава и силата да се покоряваме на този закон напълно и съвършено.

Следователно не е чудно, че в контекста на последните дни, когато великата борба се развихри с особено ожесточение, Божият народ е описан със съвсем конкретни думи.

`Прочетете ьОткровение 14:12. Как този стих разкрива връзката между закона и евангелието?`

`Като адвентисти от седмия ден, които вярваме в послушанието спрямо Божия закон, как да разкрием на другите, че послушанието към закона не е законничество, но естествена последица от любовта към Бога и Неговото спасително дело? Как подкрепят това стихове като Второзаконие 11:1 и 1 Йоан 5:3?`