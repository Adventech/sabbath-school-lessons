---
title:  Прощение и сила
date:   06/05/2024
---

### inTerpret

`Какви специални послания носи Матей 27:15-28:10?`

`Кои части от него са трудни?`

`Какви въпроси възникват в теб?`

`Кои са библейските принципи, които откриваш в текста?`

`В коя област от живота си можеш да приложиш библейския текст?`

**Прощение и сила**

Евангелието описва живота, смъртта и възкресението на Христос. Почти всеки е чувал често повтаряната истина от Йоан 3:16 – че Бог ни обикна толкова много, че плати цената за нашите грехове, така че да можем да имаме вечен живот. Това е прекрасно послание и си заслужава да погледнем по-дълбоко и да вникнем в динамиката на великата борба. Сатана се противопоставя на тази проява на вечна любов; той заема позицията на “клеветникът на нашите братя” (Откровение 12:10) и твърди, че грешниците нямат право да бъдат спасени. Като имате това предвид, прочетете следващите няколко параграфа бавно и с молитва.

В момента, в който сме избрали греха, сме станали обречени на смърт, защото грехът е отделяне от Бога, Който е източникът на живота. Това буквално е равностойно на вземане на избора да умрем. В същината си, грехът е гордост и егоизъм, две характеристики напълно противоположни на закона на живота и безкористната любов. Божият закон осигурява единствения начин на Вселената да съществува във вечен мир и истинска свобода. Неговият закон е единственият възможен начин животът да процъфтява. Всичко, което му се противопоставя, води към смърт. Ако законът не беше нещо сериозно или важно, смъртта на Христос нямаше да бъде необходима.

За да може да предложи шанс за вярност и вечен живот на грешниците, Бог е трябвало да намери начин да защити закона на любов и справедливост, като в същото време да може, и да прости греха, и да изцели грешника. По-просто казано, Той е трябвало да намери начин да приложи закона, но в същото време да ни спаси от последствията от нарушаването му. Животът и смъртта на Исус са постигнали всичко това, в резултат на което всички обвинения на Сатана срещу вярващите могат законно да бъдат отхвърлени. Алилуя!

Като Създател на закона, когато Исус умира на мястото на всеки един грешник, който някога ще съществува, Той поема върху Себе Си заплатата на греха. Той умира от смазващата тежест на всички грехове, които някога са били или ще бъдат извършени, присъдата, която носят със себе си и наказанието за тях. Всичко това е стоварено върху Него. По този начин Той доказва вечната валидност на закона и задоволява неговата справедливост. Чрез прехвърлянето на наказанието от всички грешници към Себе Си, Христос сега може законно да предложи прошка на всички, които се уповават и вярват, че Неговата смърт е постигнала всичко това. С възкресението Си, Исус слага печат на сделката, гарантираща спасение за всички, които вярват. Сатана е победен враг; победата на Исус е твоя!

Като един от нас, Исус живее илюстрирайки принципите на спасителната вяра: пълно доверие в Бога. Едно от първите твърдения на Сатана било, че Господ е прекалено взискателен, че Неговите закони са твърде трудни за спазване, но Исус доказва, че Адам и Ева са можели да устоят на изкушението и да живеят без грях. Исусовият живот на съвършено послушание се вменява на всеки грешник, който идва с вяра. Нашето досие за грях и бунт е покрито от Неговото досие на праведност. Той също показва на човечеството, че сега, вече опростени, чрез вяра в Божията благодат, можем да следваме Исус и отново да се научим да бъдем верни. Христос предлага сила да живеем живот на вярност чрез пълно доверие в Него.

`Знаейки, че смъртта на Исус ти предоставя Неговата прошка и сила, как избираш да живееш днес и всеки ден?`