---
title:  Защитната реч на Бог
date:   04/05/2024
---

### inTro

Прочети Матей 27:15-28:10. Вникни в библейския текст.

**Защитната реч на Бог**

В края на съдебния процес, след като и двете страни са представили своите доводи и доказателства, всяка страна има право на заключителна реч. Това е последната възможност за юристите да представят своята позиция и да убедят съдията и съдебните заседатели да вземат решение в полза на техните клиенти. Те отново обръщат внимание на представените доказателства, подчертават съществени моменти, които подкрепят тяхното становище и подчертават слабостите и противоречията в аргументите на опозицията. Целта е да направят трайно и често драматично впечатление върху съдията и съдебните заседатели.

На практика, Господ няма нужда да се защитава; Той е Бог. Заради позицията Му на Създател и Всевишен, Той е истина. Това, което Той изрича, буквално определя реалността и въпреки това, Той позволява на създадените от Него същества да Му търсят отговорност. Тази свобода на избора е единственият начин да съществува истинска любов, защото насилената любов не е истинска.

За съжаление, Луцифер започнал доста успешна кампания да опетни Божия характер, първо печелейки на своя страна една трета от небесните ангели (Откровение 12:4), а впоследствие представил своите лъжи и на човешката раса. Изглежда, че Господ е имал три ясни възможности, когато е започнала великата борба:

1. Незабавно да унищожи всички бунтовници.

2. Да унищожи всички създадени същества, като не остави никаква следа от състоялите се събития.

3. Да остави греха да се развие и да изяви Своя характер, така че всеки да вземе решение на чия страна иска да застане.

Твърденията срещу Божията почтеност и любов трябвало да бъдат адресирани, така че грехът никога повече да не се породи в безкрайното бъдеще на вечността. По тази причина, Господ избрал третата възможност. Този добре обмислен и бавен процес на реабилитация бил съществен за това цялото творение да откликне с вярност, продиктувана от любов. Като позволил на греха да се развие, Бог дал възможност на всички да видят ужасните му последствия. Със спасителната Си намеса, Господ неоспоримо представил най-мощната защитна реч, която някога е съществувала: кръстът. Смъртта на Исус ясно отговорила на всички обвинения относно Неговите характер и вярност. За всички времена и за всички наблюдатели, кръстът доказва, че Бог е и винаги ще бъде любов.

### inScribe

Препиши Матей 27:45-54. Можеш също така да преразкажеш библейския текст или да го представиш схематично.

` `