---
title:  Словото е истина
date:   26/05/2024
---

### inGest

- Огради повтарящите се думи/идеи.
- Подчертай важните за теб думи/идеи.
- Свържи със стрелки онези думи/идеи, които се допълват.
- Наизусти любимия си стих.

**Словото е истина**

Уинстън Чърчил казва: „Истината е неоспорима. Злонамереността може да я атакува, невежеството може да ѝ се присмива, но в крайна сметка тя излиза наяве“ (Мемоари. Втората световна война). Истината се превърна в доста относително понятие през последните години. „Ти имаш твоята истина, а аз имам моята“ е твърдение, което някои приемат за принцип в живота си, но то е нелогично, защото истината на един човек често пряко противоречи на нечия друга истина. Как две противоречащи си твърдения могат да бъдат едновременно правилни, когато истината в самата си основа е обективна, универсална и абсолютна?

За съжаление, човешките същества нямат достъп до документ или база данни, които предоставят всяко вярно твърдение, съществувало някога. Поради тази липса ние имаме нужда (и искаме) да съберем истината за самите нас. Това желание е довело до разработването на различни ресурси като енциклопедии, научни списания, вестници, търсачки и изкуствен интелект, за да се осигури една обща основа за това, което може да бъде широко прието за истина. Хората копнеят да открият истината.

От библейска гледна точка истината е Бог. Самият Той го заявява – Исус казва съвсем ясно: „Аз съм... истината“ (Йоан 14:6). Като Създател Бог определя реалността. Всичко, което Той казва и прави, е напълно почтено и не съдържа никакви противоречия. Всичко, което съществува, произлиза от Него. „Твоето слово е истина“ (Йоан 17:17), казва Исус и всички неща са създадени чрез Неговата истина и определящи реалността думи

Когато Сатана изкушава Исус в пустинята, той не се обръща към Божия Син с очевидни лъжи, а с измамни въпроси и подвеждащо използвано писание или истина. Тези злонамерени подвеждания са опит да накара Исус да действа егоистично и греховно – да се усъмни в Отца Си и месианска Си идентичност. Сатана знае, че ако успее да пробие пукнатина в основата на нечии убеждения и вярвания, може да получи достъп до неговото мислене и да посее съмнения, които се разпростират като плевели, и така да задуши вярата и живота на своята жертва.

Когато Исус живеел сред нас, Той разполагал със същите ресурси като нашите. Той разбирал, че на тази разбита, объркана планета единствената безопасност е в Божието Слово – истината. Той намерил Своята идентичност не в чувства или мнения, а единствено в боговдъхновените писания. Исус отговорил на всяка измамна атака на Сатана с: „Писано е“. Христос илюстрира Псалми 119:11, който казва: „В сърцето си опазих Твоето слово, за да не Ти съгрешавам.”

Докато преминаваме през този живот, непрекъснато сме бомбардирани с мнения и твърдения за истината. Сатана работи усилено, за да измами всички със своите лъжи, полуистини и изопачаване на истината. Неговата цел е не просто да те накара да съгрешиш, но да те държи объркан относно истината и да ти попречи да я споделяш с другите. Знаейки, че „истината ще ви направи свободни“ (Йоан 8:32), врагът се опитва да те държи в плен на собствените си лъжи. Колко изключително жизненоважно е тогава да градим живота си върху Божието истинно Слово, единствената здрава основа! Колко решаващо важно е да изпитваме всички неща чрез Библията, не само да познаваме Писанието, но и да се вкореним в него! Ако го направим, имаме мощна отправна точка, на която да основаваме решенията си, както и защита, когато объркването, изкушението и лъжите нахлуят в живота ни. „Като намерих Твоите думи, погълнах ги, и Твоето слово ми беше радост и веселие на сърцето“ (Йеремия 15:16).

`Кога за последен път усвои и запамети части от Писанието?`

`Каква е разликата между познаването на истинни твърдения, каквито са писанията, и познаването на Истината – Исус?`