---
title:  Уязвими или победоносни
date:   25/05/2024
---

### inTro

Прочети Матей 4:1-10. Вникни в библейския текст.

**Уязвими или победоносни**

Бърни Мейдоф е известен с това, че организира една от най-големите финансови измами в историята на САЩ, завличайки хиляди инвеститори с милиарди долари. Много от жертвите са възрастни хора или неопитни в инвестирането, които са се доверили на обещанията на Мейдоф за големи печалби от техните инвестиции. Неговата финансова пирамида в крайна сметка се сгромолясва, което довежда до ареста и вкарването му в затвора. С изключение на някои малки изплащания, постановени от съда, жертвите претърпяват пълна загуба на своите инвестиции.

Както повечето хора знаят, измамата е често срещан инструмент, използван за обогатяване за сметка на другите, особено потърпевши са хората в неравностойно положение, необразованите и уязвимите. Тази практика може да се види в много индустрии. В продължение на десетилетия тютюневият бизнес насочва своите измамни маркетингови методи към уязвими групи от населението като млади хора и общности с ниски доходи. Тези практики включват омаловажаване на здравословните рискове от тютюнопушенето и рекламиране на цигарите като нещо, което се харесва, или е в крак с модата. Това измамно подвеждане доведе до широко разпространено пристрастяване и много здравословни проблеми сред тези целеви групи. По подобен начин някои фармацевтични компании подхранват кризата с опиоидите чрез агресивно насърчаване на прекомерното изписване на болкоуспокояващи, отпускани с рецепта, омаловажавайки пристрастяващия им характер. Това също доведе до широко разпространено пристрастяване и много случаи на свръхдозиране и смъртни изходи, особено сред групите в неравностойно положение.

Тази греховна тактика произхожда от главния измамник, Сатана, който усъвършенства занаята си и успешно подвежда милиарди. Вярващите не са имунизирани срещу неговите атаки; ние не сме напълно защитени от неговите изкушения, така че, как да се изправим пред неговите схеми и измами? Как да го надвием? Как да печелим победа, докато живеем насред великата борба? Урокът тази седмица ще се съсредоточи върху силата на Божието Слово, когато сме изправени пред атаките на Сатана.

### inScribe

Препиши Матей 4:1-10. Можеш също така да преразкажеш библейския текст или да го представиш схематично.

` `