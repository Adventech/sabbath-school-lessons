---
title:  Избери Живота
date:   13/04/2024
---

### inTro

Прочети Второзаконие 30:15-20. Вникни в библейския текст.

**Избери Живота**

Ако планираш някой ден да бъдеш родител или вече имаш деца, трябва да разбереш важността на границите. Правилата и насоките съществуват, за да помогнат на детето да научи кое е правилно и кое грешно, безопасно и опасно. Като любящ родител, ти желаеш това, което е полезно за твоето дете. Това започва с правила, които определят основите на оцеляване, безопасност и прехрана, a по-късно се простират до сложни аспекти на живота - правила, които правят животът добър, продуктивен и струващ си да се живее. С порастването на децата, растат и техните интелектуални възможности, както и нуждата да се обясняват повече правила. Само си помисли за твоите тийнейджърски години - твърде вероятно е да си поставял под въпрос правилата поне веднъж, чувствайки, че те пречат на много от нещата, които си искаш да имаш или да правиш. Родителите могат да изискват децата им да се подчиняват до определена възраст, но рано или късно децата печелят свободата да изберат дали да се подчинят. От този момент всичко, което могат да направят родителите е да апелират към децата, доверявайки им се, че ще направят правилните избори.

В последните си дни Мойсей, като лидер и духовен баща на Израел изнася поредица от проповеди записани в книгата Второзаконие. Там очертава историята на Израел и Божиите заветни постановления, обяснява защо живот с Бог заслужава посвещение. В завършек Мойсей отправя последен апел към Неговия народ показвайки двата пътя пред тях: живот или смърт, добро или зло. Той ги призовава да изберат животът, да изберат Бог, да изберат любовта. Бог не се интересува от насилствени връзки и задължителна вярност. Само когато ние изберем животът, любовта и всичко, което идва с нея, е точния живот - да, вечния живот - само тогава е възможно всички създания да бъдат в хармония едно с друго и с техния Създател.

Урокът тази седмица се фокусира върху концепцията на свободния избор в контекста на великата борба.

### inScribe

Препиши Второзаконие 30:15-20. Можеш също така да преразкажеш библейския текст или да го представиш схематично.

` `