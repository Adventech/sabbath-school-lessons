---
title:  Изборът да живееш е изборът да умреш
date:   17/04/2024
---

### inVitе

Разгледай Второзаконие 30:15-20 отново и открий Исус в него.

`Как преоткриваш Исус тук?`

`Какво ти казва Исус чрез този текст?`

`Какъв е твоят отговор на този призив на Исус? Помоли се.`

**Изборът да живееш е изборът да умреш**

Животът и смъртта вероятно са твърде често на челно място в умовете на Израилтяните докато са живеели в суровата среда на пустинята. Пустошта, в която Бог ги води е жестоко, смъртоносно място. Ако не са Божиите дневни провизии (Изход 16:1-21; Второзаконие 29:5), народът нямаше да оцелее. Неговото присъствие осигурява живот вместо смърт. В същото време ако Бог не се покрива в облак през деня и в огън през нощта Израилтяните щяха да бъдат унищожени от прекалената близост на Неговата слава и святост. Бог иска да бъде сред Неговият народ. Той осигурява светилище и система, която да помага на грешниците да намерят живот, изцеление и прошка в Неговото присъствие.” И да ми направят светилище, за да обитавам между тях” (Изход 25:8) Бог все още иска да обитава сред Неговите хора. Неговото непокрито свято присъствие ще донесе сигурна смърт на днешния грешник точно, както направи и на Израилтяните, но чрез Неговата безгранична любов и милост, Той още веднъж е намерил начин да раздели греха от грешника: като е поел смъртта върху Себе Си. За Израилтяните и днешния вярващ, Божието непокрито присъствие води смърт, но Неговата милост осигурява живот.

Мойсей набляга, че ако избереш Бог избираш живота (Второзаконие 30:20). Исус е Яхве, същият Бог, Който изведе народа на Израел и е вървял с тях, осигурявайки благословения и закрилата Си (1 Коринтяни 10:1-4). Призивът на Мойсей да се избере животът отеква през Писанието и през вековете, обръщайки се към теб с призив да избереш Исус Христос, “пътят, истината и живота” (Йоан 14:6) Той е твоето спасение. Той е твоята праведност. Той е твоят живот! Когато позволим на Исус да обреже сърцата ни, да ни даде нови сърца и да ни очисти от гряха, самодоволството и самодостатъчността, Неговото свято присъствие влиза и остава правейки в нас и за нас това, което никога не можем да направим за себе си. Егоизмът умира и любовта живее. Този процес започва с решение за вяра, обещание за пълно предаване на Бог основано на любов. Процесът продължава през целият ни живот, като каним Неговото очистващо присъствие - Светия Дух, да получи все по-голям достъп до нашите сърца всеки един ден (Лука 11:13). Ако сме верни на Него, нашият (вечен) живот е осигурен. Да, има смърт на тази страна на небето, но за тези, които вярват, тази смърт е просто вид сън (Йоан 11:11) антракт между сега и завинаги. Най -големият кошмар на Сатана е Исус да живее и да пребъдва в нашите сърца. Той мрази хора, които въпреки, че са се присъединили към неговия бунт, избират да се обърнат обратно към Бог (Откровение 12:17). Той не се спира пред нищо, за да съсипе нашите преживявания и да направи животът тук колкото се може по-жалък. Колко благодарни можем да бъдем, че когато избираме Исус, ние също избираме Неговата милосърдна закрила (2 Солунци 3:3). Можем да сме сигурни, че дори когато позволява да получим удар от Сатана, Той ще превърне този удар в победа (Римляни 8:28, 2 Коринтяни 13:8).

`Как преживяхте животворното и променящо живота присъствие на Исус през последните няколко седмици и месеци?`