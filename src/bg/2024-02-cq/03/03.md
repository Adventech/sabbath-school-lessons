---
title:  Задължен да обича
date:   15/04/2024
---

### inTerpret

`Какви специални послания носи Второзаконие 30:15-20?`

`Кои части от него са трудни?`

`Какви въпроси възникват в теб?`

`Кои са библейските принципи, които откриваш в текста?`

`В коя област от живота си можеш да приложиш библейския текст?`

**Задължен да обича**

Един от начините на Сатана да отдръпва хората да избират любовта на Бог и да Му служат, е отправяйки фалшиви обвинения към Божия характер представяйки Го като тираничен владетел и диктатор. В тези атаки Сатана обича да изкривява писанията (Матей 4:1-11). Едно повърхностно четене на пасажа от тази седмица може да предизвика въпроси засягащи естеството на връзката, която Бог желае с нас и може лесно да бъде използвана от врага да посее съмнения относно Божия характер. Второзаконие 30:16 въздейства доста силно, когато Мойсей казва “заповядвам ти днес да любиш Господа твоя Бог …. да пазиш заповедите Му … и да те благославя Господ твоя Бог.” От кога може да заповядваме на любовта? Да бъде заповядано послушание към законите в контекста на връзката на гражданин с управлението е едно, но да заповядваш любов? И какво стана с Божията милост и благодат? От кога получаваме благословения заради нашето послушание? Това са основателни въпроси след като прочетем текста.

Второзаконие е последния апел на Мойсей към Божия народ отправен точно преди да умре. Той им напомня тяхната история – изходът им от Египет, заветът им с Яхве, скитанията им в пустинята и тяхното обучение и израстване в разбирането на Божията воля. Ясно е, че не говори на хора, които не знаят нищо за Бог, а на хора, добре запознати с изявените истини на небесата (Второзаконие 29:29). Със собствените си очи са видели Божията могъща ръка да се намесва заради тях чрез свръхестествени дела и явни прояви на Неговата грижа, благодат, слава и присъствие. С други думи да поставят под въпрос Божието съществуване или да се съмняват достойнството Му да бъде почитан e безсмислено. Те не са били в началото на връзка с Бог, а в точката на подновяване на завета, точно както женените двойки празнуват годишнина и се уверяват в любовта си един към друг не само веднъж, но отново и отново. Заповедта да се обича Бог е дълбокото насърчение и силен, бащин призив на Мойсей да изберат постоянна вярност към Бог, защото Бог многократно е доказвал Себе Си с достойнство и вярност към тях.

А какво да кажем за благословенията и проклятията? Знаем от други стихове, че Бог се грижи за всяко същество и изпраща общи благословения на цялото човечество (Матей 5:45) В динамиката на великата борба обаче има правила на небесно обещание и последствията за правилните и грешните действия на свободните морални същества. За Израел Божиите специални благословения могат да бъдат подарени чрез заветът и Неговата възхвала сред нациите на света. Те нямат нищо общо със заслужената благосклонност. От една страна проклятията са обучителен инструмент, родителски метод; от друга страна те са Божието допускане на естествените последствия да се случат. Когато са разбрани в този контекст, Божиите благословения и проклятия, и заповедта да обичаш Бог истински са в пълна хармония с писанията.

`Как Бог ви показа, че е достоен за вашата преданост и вярност?`