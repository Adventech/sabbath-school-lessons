---
title:  Тежестта на доказателствата
date:   18/04/2024
---

### inSight

`Как можеш да приложиш Второзаконие 30:15-20 в живота си през тази седмица?`

`Какви лични решения базираш на библейското ти изследване през тази седмица?`

`Какви са практичните стъпки, които ще предприемеш?`

**Тежестта на доказателствата**

Планът на Бог не е да принуждава хората да се обръщат от нечестивото си неверие. Пред тях са светлината и тъмнината, истината и греха. От нас зависи да изберем кое да приемем. Човешкият ум е дарен със силата да различава между правилно и грешно. Бог желае хората да не избират импулсивно, но от тежестта на доказателството, внимателно сравнявайки писание с писание.” (Елън Уайт, „Духът на пророчествата“, част 2 [1877], 371.) Вяра, която е основана на спасението не е случайна вяра, не е просто интелектуално съгласие. Това е вкоренена в сърцето вяра, която приема Христос като личен Спасител, носеща увереност, че Той може да спаси всички, които дойдат до Бог чрез Него. Да вярваш, че Той ще спаси другите, но няма да спаси теб, това не е истинска вяра; но когато душата се хване за Христос, като единствената надежда за спасение, тогава се проявява истинската вяра. Тази вяра кара този, който я притежава, да постави привързаностите на душата пред Христос; неговото разбиране е под контрола на Светия Дух и неговия характер се оформя спрямо Божественото подобие. Неговата вяра не е мъртва вяра, а вяра която действа чрез любов и го води да вижда красотата на Христос и да стане с подобен на Божия характер….” И Господ твоят Бог ще обреже сърцето ти и сърцето на потомството ти, за да любиш Господа твоя Бог с цялото си сърце и с цялата си душа, та да живееш” (Второзаконие 30:6)

“Бог е този, който обрязва сърцето. Цялата работа е дело на Бог от началото до края. Загиващият грешник може да каже: “Аз не съм загубен грешник; но Христос дойде да потърси и да спаси, което е загубено. Той казва, “Не съм дошъл да призова праведните, но грешните на покаяние.” (Марко 2:17) Аз съм грешник и Той умря на кръстa, за да ме спаси. Аз не трябва да оставам дори и момент повече неспасен. Той умря и възкръсна отново за моето опрощение на греховете и Той ще ме спаси сега. Аз приемам прошката, която Той е обещал.” (Елън Уайт, Избрани вести, том 1, 391, 392.)