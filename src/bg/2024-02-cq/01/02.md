---
title:  Кой е отговорен?
date:   31/03/2024
---

### inGest

- Огради повтарящите се думи/идеи.
- Подчертай важните за теб думи/идеи.
- Свържи със стрелки онези думи/идеи, които се допълват.
- Наизусти любимия си стих.

**Кой е отговорен?**

Притчата за житото и плевелите е уникална за книгата на Матей. Включена е, за да ни даде поглед върху някои основни и важни въпроси относно греха и неговия произход. Основната цел на притчата е да обясни определени реалности за Божието царство в сегашното му състояние на земята. Притчата се стреми да разкрие защо има лоши хора сред тези, които твърдят, че следват един добър Бог и защо злото съществува на място, създадено от един добър Бог - основателни въпроси, които повечето (млади) хора вероятно си задават в даден момент. Тези въпроси са причинили много объркване и болка през хилядолетията.

В началото, Бог. В миналото, много преди нашето сътворение, Го е имало само Божеството - единство от съвършена, нестихваща, безкористна любов. От тази любов Бог избира да сподели живота Си и да създаде безгрешни, святи същества със способността да отговорят на Неговата любов според свободната си воля. Освен хората и животните на земята, Библията споменава разнообразие от извънземни създания като ангели (Битие 3:24, Даниил 7:10) и “живи същества” (Откровение 4:6). Също така споменава “Божии синове”, за които някои смятат, че са представители на други планети, всяка със своя собствена цивилизация (Йов 1:6, Лука 3:38). Когато вземем предвид неизмеримата необятност на вселената, дори и атеистите често са съгласни, че там отвъд трябва да има други съзнателни същества (статията на Софи Луис “В Млечния път може да има повече от 36 интелигентни извънземни цивилизации, твърдят учените” в CBS News, 18 юни, 2020).

Колкото повече същества създава Бог със свободна воля, толкова по-голям става рискът някое от тях един ден да избере пътя на неправдата. Въпреки че е ирационално и необяснимо, Луцифер, “помазаният херувим” (Йезекиил 28:14), прави този избор, въвеждайки злото и нечестието в съвършената вселена. Исус ясно посочва кой носи отговорността за произхода на злото: “Врагът направи това”; “Врагът… е дяволът” (Матей 13:28, 39), когото книгата Откровение описва като големия змей, “оная древна змия, която се нарича дявол и сатана, който мами цялата вселена” (Откровение 12:9).

Бог е отговорен за създаването на Луцифер, но Той не е отговорен за действията му. Не можем да прехвърлим отговорността за ужасно престъпление върху родителите на престъпника, но пак през цялото време Бог е обвиняван за злото в този свят. “Някой неприятел е сторил това” (Матей 13:28). Сатана е Божият враг и той е източникът на греха. Всеки ужас и нечестие в човешката история намират началото си в онзи съдбоносен час, когато Луцифер избра да се разбунтува срещу Бог, любовта, истината, праведността, святостта и живота.

Въпреки че много въпроси остават неотговорени за това какво Бог е трябвало или е могъл да направи (много, от които ще разглеждаме през следващите седмици), притчата на Исус завършва с обещание: грехът, злото, дяволът и всички, които са се присъединили към неговото въстание на беззаконието, в крайна сметка ще бъдат унищожени и никога няма да се завърнат (Матей 13:30,41,42). Голямата борба ще приключи, а Богът на любовта вече е победил!

`По какви начини пряко или косвено сте обвинявали Бог за проблемите и предизвикателствата, пред които сте изправени?`

`Защо Бог не унищожи Сатана преди той да успее да причини повече вреди? Какъв е смисълът да изчаква?`