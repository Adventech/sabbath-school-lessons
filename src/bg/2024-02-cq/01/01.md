---
title:  Справяне с “гъбичките” на греха
date:   30/03/2024
---

### inTro

**Прочети Матей 13:24–30, 36–43. Вникни в библейския текст.**

**Справяне с “гъбичките” на греха**

Наскоро младо семейство решило да си купи къща. След като намирили такава, която им допада, те наели инспектор, който да прегледа къщата обстойно, за да се увери, че няма проблеми. Няколко дни по-късно, за тяхна радост, инспекторът докладвал, че всичко изглеждало наред и къщата била готова за покупка. Не след дълго, обаче след като семейството се нанесло, бащата отишълл до банята, за да се освежи след работа. Докато бил там, той случайно погледнал надолу и не можел да повярва какво вижда: гъба, растяща от пода! Само за няколко часа, през незабележима дотогава пукнатина, нежеланата гъба била пораснала два инча на място, където нищо не би трябвало да расте! Това се случило, въпреки че банята била почиствана редовно. Влагата се била присъединила към частица от гъбички във въздуха, в пукнатината и готово, гъбата се появила. Отвратен и объркан, той я премахнал и напръскал с достатъчно антибактериални и убиващи гъбички химикали на място, за да изкорени всички следи от гъбата завинаги.

Някакси в съвършената Божия вселена “гъбата на греха” покълна, което доведе до бързо нарастване на обвиненията към Бог, както и до привидно безкраен поток от нечестие. Грях, болка, страдание, разпад, нечестие, безсмислие и смърт - нито едно не е било част от Божия план за вселената. Нито едно сътворено същество, нито която и да е планета с цялата си флора и фауна никога не е била предназначена да преживее подобни неща. Бог създал всички неща съвършени, чисти и много добри. Без проблеми. Вселената била чиста от грях и въпреки това ние сме тук, ежедневно изправени пред неочаквани трагедии и пред безкрайния въпрос “защо”, търсещи кого да обвиним.

За щастие, Бог е избрал да се справи с греха и Той ще възстанови всички неща до жизнена чистота и красиво съвършенство. Деликатният процес на изкореняване на греха, изправяне срещу и справяне с инициатора на бунта и гарантиране, че “гъбата на греха” никога повече няма да поникне, струва много скъпо на Бог. Това е процес, който отнема много време и включва цялата вселена, включително и теб. Това може да причини неудовлетвореност у онези, които искат всичко да приключи, но както ще разкрие урокът тази седмица, има причина тези неща да отнемат толкова дълго време.

### inScribe

Препиши Матей 13:36-39. Можеш също така да преразкажеш библейския текст или да го представиш схематично.

` `