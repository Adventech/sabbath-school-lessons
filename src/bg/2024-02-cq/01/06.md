---
title:  Демаскиране на Измамника
date:   04/04/2024
---

### inSight

`Как можеш да приложиш Матей 13:24–30, 36–43 в живота си през тази седмица?`

`Какви лични решения базираш на библейското ти изследване през тази седмица?`

`Какви са практичните стъпки, които ще предприемеш?`

**Демаскиране на Измамника**

“В Своето третиране на греха Бог можеше да си служи само с правда и с истина. Сатана обаче използваше недопустимото за Бога - лицемерие и измама. Бе се опитал да изопачи Божието Слово и бе представял погрешно пред ангелите Божия план на управление, внушавайки им колко несправедлив е Бог. Като натрапвал на небесните жители закони и предписания, като изисквал подчинение и послушание от Своите творения, Той просто се стремял да въздига Себе Си. Ето защо пред небесните жители, както и пред жителите на всички светове, трябваше да се разкрие ясно, че Божието управление е справедливо и Законът Му - съвършен. Сатана се представяше като такъв, който действа за благото на Вселената. Но се налагаше истинският характер и намеренията на този похитител да бъдат разбрани от всички. Ето защо бе необходимо да му се даде време да разкрие себе си чрез нечестивите си дела.“

„За причиненото от собственото му поведение разногласие в небето той обвиняваше Закона и Божието ръководство. Обясняваше, че целта му е да подобри постановленията на Йехова. Затова бе необходимо да изясни естеството на изискванията си и на практика да демонстрира предложените промени по отношение на Божия закон. Собственото му дело щеше да го осъди. От самото начало Сатана твърдеше, че не е бунтовник. Затова цялата Вселена трябваше да види истинския образ на измамника.“

„Дори когато бе решено, че той не може да остане повече в небето, Безкрайната Мъдрост не унищожи Сатана. Бог можеше да приеме само служене от любов и верността на Неговите творения трябваше да почива върху убеждението в справедливостта и добротата Му. Ако Сатана би бил унищожен, жителите на небето и другите светове не биха могли да видят в това дело Божията милост и справедливост, тъй като не бяха готови да схванат природата и последиците на греха. В такъв случай щяха да служат на Бога по-скоро от страх, отколкото от любов. Влиянието на измамника не би могло да бъде напълно премахнато, нито пък духът на бунт би бил напълно изкоренен. За доброто на цялата Вселена през безкрайните векове злото трябваше да бъде оставено да се развие. Необходимо бе Сатана да разгърне по-пълно своите принципи, та обвиненията му срещу Божието управление да се разкрият в истинската си светлина пред всички сътворени същества и правдата и милостта на Бога, както и Неговият непроменим Закон да бъдат поставени завинаги извън всяко съмнение.” (Елън Г. Уайт, Великата борба, стр. 337)