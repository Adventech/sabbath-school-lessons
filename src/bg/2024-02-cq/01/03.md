---
title:  Осигуряване на максимален потенциал за изкупление
date:   01/04/2024
---

### inTerpret

`Какви специални послания носи Матей 13:24–30, 36–43?`

`Кои части от него са трудни?`

`Какви въпроси възникват в теб?`

`Кои са библейските принципи, които откриваш в текста?`

`В коя област от живота си можеш да приложиш библейския текст?`

**Осигуряване на максимален потенциал за изкупление**

Често когато близкото бъдеще е несигурно, като например при започване на нова работа, първа среща или стартиране на бизнес, ние казваме банални фрази като “Ще видим как ще потръгне”, “Ще импровизирам”. Несигурността може да предизвика безпокойство или колебание относно правенето на нещо ново, но независимо как се чувствате, само времето ще покаже дали начинанието ще успее или не.

Когато Бог бил изправен пред бунта на Сатана, Той трябвало да реши как да реагира. За Бог нищо не е несигурно. В Своето всезнание Той знае бъдещето. Той няма нужда да казва “Ще видим как ще потръгне”. И така, защо Сатана не бил унищожен веднага? Защо да чакаме хиляди години в нещасие и болка преди Той да ги “хвърли (Сатана и всички, които се присъединяват към неговия бунт) в огнената пещ” (Матей 13:42)? Защо не изкорени болестта на греха още в зародиш? Притчата на Исус предлага изненадващ отговор: ”да не би, като плевите плевелите, да изскубете заедно с тях и житото. Оставете да растат и двете заедно до жетва” (Матей 13:29-30). Изкореняването на злото твърде рано би причинило странични щети сред онези, които все още не са видели пълните резултати от греха.

Войната между Христос и Сатана не се случва в тайни или частни срещи между двете страни; започва на открито (Откровение 12:7-12) и се провежда публично и до днес. Публична борба от такъв мащаб изисква публичен процес, чрез който да се отговори на повдигнатите въпроси и нанесената болка. Тази процедура се нарича присъда, която ще бъде тема на 11 урок. Притчата ни учи, че заради житото - “чадата на царстовото” (Матей 13:38)- Бог задържа присъдата за известно време.

Можем да заключим, че процесът на “виждане как ще потръгне” е жизненоважен за ангелите, които се вричат във вярност на Бог. Отец знае истината, но те (и ние) трябва да видим узрелите резултати от бунта срещу Бог и Неговия закон на живота и любовта. Последиците от греха и техният неизбежен резултат от смъртта трябва да станат очевидни. Лъжите трябва да бъдат разкрити и опровергани без дори и сянка от съмнение. Преждевременното унищожаване на Сатана и неговите последователи е можело да доведе до проблеми с доверието сред изкупените и останалите създадени същества и много повече от тях можело да изберат бунта пред спасението. Бог решава да се изправи срещу този бунт по по-отнемащия време начин, защото това е единственият подход, който осигурява максимално количество потенциал за изкупление, като същевременно зачита свободната воля. Всеки, включително и изгубените, трябва да разбере защо грехът е зло, а правдата е добро. Всички трябва да видят зрелия резултат и от двете страни, така че да няма повече въпроси относно Божието благоволение и праведната почтеност за цяла вечност. Божието търпеливо отношение към обвиненията на Сатана печели любовта, доверието и увереността на всички живи същества, така че никой никога повече да не избере да се бунтува срещу Него.

`При какви ситуации е редно да изчакаме и да видим как ще потръгне преди да произнесем присъдата си?`