---
title:  Когато Бог те оставя на изчакване
date:   18/05/2024
---

### inTro

Прочети Даниил 10. Вникни в библейския текст.

**Когато Бог те оставя на изчакване**

През 2014 г. рибар в Балтийско море намира непокътнато 101-годишно съобщение в бутилка. Използвайки пощенската картичка вътре, изследователите успяват да открият автора, Ричард Плац, който бил двадесетгодишен син на пекар, по времето когато хвърля бутилката в морето. Плац вече бил починал, но откриват неговата внучка Анджела Ердман, която не познава дядо си и й предават бутилката и нейното съдържание. Макар и предимно нечетливо, съобщението вътре моли намерилият го да го върне на домашния адрес на Плац в Берлин. Отнело повече от век, докато бутилката най-накрая бъде доставена.

Днешната технология за незабавни съобщения ни позволява да комуникираме с хора по света — или дори в космоса — почти мигновено. С такава технология очакването за незабавни или поне много бързи отговори, се превърна в норма. Може да бъде особено разочароващо, когато подателят разбере, че получателят е прочел или отворил текст или имейл, но не отговаря.

Когато общуваме с Бог, можем да бъдем сигурни, че молитвите ни се чуват на небето в момента, в който бъдат помислени или изказани. Няма нужда да изпращаме послание в бутилка, надявайки се, че ще стигне до Бог може би през следващия век. Въпреки това, Той обикновено не ни отговаря незабавно с глас, който чуваме или текстово съобщение. Понякога Неговият отговор идва при нас чрез искрено прилагане на библейските принципи в нашето мислене и вземане на решения. Друг път отговорът Му може да дойде чрез изпълнение на конкретно желание, изказано в молитва. Понякога липсата на отговор е отговорът! Божиите отговори идват в Неговото време и често по неочаквани начини. Независимо дали чакането е кратко или дълго, можем да бъдем уверени, че Той наистина ни чува и ще отговори.

Молитвата е уникална, тъй като тя пряко въздейства върху свръхестествения свят. Както ще видим в основния пасаж от тази седмица, нашите молитви могат понякога да предизвикат интензивни духовни конфликти, които да причинят забавяне на Божия отговор. Надяваме се, че библейското изучаване тази седмица от Даниил 10 глава ще ти помогне да разбереш по-добре невидимата борба зад нашите молитви.

### inScribe

Препиши любимите си стихове от Даниил 10. Можеш също така да преразкажеш библейския текст или да го представиш схематично.

` `