---
title:  Гигантската битка
date:   23/05/2024
---

### inSight

`Как можеш да приложиш Даниил 10 в живота си през тази седмица?`

`Какви лични решения базираш на библейското ти изследване през тази седмица?`

`Какви са практичните стъпки, които ще предприемеш?`

**Гигантската битка**

„Докато Сатана се опитваше да повлияе на властите в Мидо-Персия да проявят неодобрението си към Божия народ, ангели работеха в подкрепа на изгнаниците. Цялото небе наблюдаваше с интерес борбата. Чрез пророк Даниил ни е позволено да надзърнем в тази гигантска битка между силите на доброто и на злото. Цели три седмици Гавриил се бореше със силите на тъмнината, стремейки се да се противопостави на влиянията върху ума на Кир. В края на битката сам Христос дойде да помогне на Гавриил. „Обаче князът на персийското царство ми противостоеше двадесет и един дни“ - заяви Гавриил, - но ето, Михаил, един от главните князе, дойде да ми помогне; аз прочее, останах непотребен вече там при персийските царе.” (Даниил 10:13). Всичко, което Небето можеше да направи за Божия народ, бе направено. Най-накрая бе извоювана победа; силите на врага бяха възпрени в дните на Кир и на сина му Камбис, царувал седем години и половина.“ (Елън Г. Уайт, Пророци и царе, глава 46 - „И с тях бяха Божиите пророци, та им помагаха”)

„Небесните същества са избрани да отговарят на молитвите на онези, които работят безкористно за интересите на Божието дело. Най-висшите ангели в небесните обители са назначени да изпълняват молби, отправени към Бог за напредъка на Божието дело. Всеки ангел има свое задължение, което не му е позволено да оставя за друга работа. Ако той направи това, тогава силите на тъмнината ще спечелят превъзходство....

Ден след ден продължава борбата между доброто и злото. Защо хората, които имат много възможности и предимства да работят, не осъзнават колко усърдна трябва да бъде тази работа? Те трябва да бъдат разумни в това отношение. Бог е Владетелят. Чрез Своята върховна сила Той възпира и контролира земните сили. Чрез Своите средства Той извършва делото, което е било определено преди основаването на света.

Като хора ние не разбираме правилно големия конфликт между невидимите сили, борбата между верни и неверни ангели. Злите ангели непрекъснато работят, планирайки методите си за атака, насочвайки началници, царе и владетели, човешките сили, които са застанали на тяхна страна.... Призовавам служителите на Христос да сведат до знанието на всички, които ги чуват, истината за служението на ангелите. Не се занимавайте с причудливи фантазии. Нашата единствена сигурност е писаното Слово. Трябва да се молим като Даниил, за да бъдем пазени от небесни същества. Като служещи духове ангелите са изпратени, за да служат на тези, които са наследници на спасението. Молете се, братя мои, молете се, както никога досега не сте се молили. Не сме готови за идването на Господа. Трябва да свършим задълбочена работа за вечността. (Адвентен библейски коментар т. 4)” (Елън Г. Уайт, Молитвата, глава 25 - Ангели и молитва)