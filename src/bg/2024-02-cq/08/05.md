---
title:  Твоят велик Княз
date:   22/05/2024
---
### inVitе

Разгледай Даниил 10 отново и открий Исус в него.

`Как преоткриваш Исус тук?`

`Какво ти казва Исус чрез този текст?`

`Какъв е твоят отговор на този призив на Исус? Помоли се.`

**Твоят велик Княз**

Голямо предимство е да имаш по-голям брат или сестра, който се грижи за теб и те защитава, особено когато си дете. Ако си обект на тормоз от други деца, например, знаеш, че има някой, когото може да повикаш на помощ. Тъй като четеш това, може да се предположи, че вероятно вече не се нуждаеш от такава физическа защита от страна на по-голям брат или сестра, но в духовната сфера всички сме уязвими като малко дете. Великият сблъсък е по-брутален и опасен, отколкото би могъл да бъде който и да е побойник в училищния двор. За щастие имаме голям Брат, който може да помогне. Когато чувстваме, че врагът се приближава, можем да призовем Онзи, който се грижи за нас и ни защитава, защото „Той не се срамува да [ни] нарича братя“ (Евреи 2:11).

Исус обръща внимание също и на нуждите на ангелите и действа като подкрепление в тяхната битка срещу врага. В Даниил 10 глава откриваме, че Исус осигурява подкрепа на много виден ангел. Въпреки че не е споменат по име, логично е да се заключи, че ангелското същество от стих 11 е същият ангел, който се появява в предишните две глави, идентифициран като ангел Гавриил в Даниил 8:16. В глава 8 този ангел идва да обясни пророчеството за 2300 денонощия, което предсказва очистването на светилището (ст. 14–16), а в глава 9 той представя пророчеството за 70 седмици, което уточнява времето на първото идване на Месия (ст. 21–24).

В глава 10 ангелското същество казва: „князът на персийското царството ми противостоеше двадесет и един дни; но ето, Михаил, един от главните князе, дойде да ми помогне; и аз останах непотребен вече там при персийските царе” (ст. 13). В битката за принца на Персия дори Гавриил е трябвало да извика подкрепление.

Михаил е представен за първи път в книгата Даниил (10:13; 12:1) и се споменава отново само в Юда и Откровение. Има няколко показателя, че Михаил не е просто името на друг ангел, а по-скоро титла за никой друг освен Исус Христос. Първо, името Михаил означава „Кой е като Бог“ – перфектно име за Исус, който е част от Божеството и е буквално Бог, изявен в човешка плът (Йоан 1:14; 14:9). Второ, докато ангели като Гавриил изискват подкрепа понякога, Михаил никога не се нуждае от подкрепа, тъй като Той винаги е победител. Нищо не може да устои срещу Него, включително дяволът (Даниил 10:13; 12:1; Юда 1:9; Откровение 12:7-10). Трето, Михаил е „великият княз, който се застъпва за твоя народ“ (Даниил 12:1). Князът служи като началник или командир, което уместно описва ръководната роля на Исус над ангелите (напр. Исая 9:6; Деяния 3:15). Михаил също е споменат като архангел (Юда 1:9), което в този случай не означава, че Той е сътворено същество, както някои предполагат. А по-скоро, че Той служи като водач на ангелите. Павел също така признава, че титлата архангел принадлежи на Исус, когато говори за гласа на Исус като за глас на архангел (1 Солунци 4:16; срв. Йоан 5:25).

Исус е нашият божествен Княз на мира, нашият Воин, който се бори за Своите деца. Той е Архангелът, Водачът на ангелите и по Неговата дума легионите се впускат в действие (Матей 26:53). С такава увереност, сила и подкрепа, кой може да устои срещу нас? Ние имаме божествен голям Брат като наш защитник. Неговото присъствие и сила всяват страх сред демоничните сили и при самото споменаване на името Му Сатана и цялото му войнство треперят.

`Кои аспекти от живота ти се нуждаят от разпръскващото мрака присъствие на Княз Михаил?`