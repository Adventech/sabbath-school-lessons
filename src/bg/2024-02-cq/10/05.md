---
title:  Кървава победа
date:   05/06/2024
---

### inVitе

Разгледай Откровение 12:10–17 отново и открий Исус в него.

`Как преоткриваш Исус тук?`

`Какво ти казва Исус чрез този текст?`

`Какъв е твоят отговор на този призив на Исус? Помоли се.`

**Кървава победа**

Малала Юсафзай, младо момиче от Пакистан, изниква от неизразими трудности като светлина на надежда и смелост в лицето на голямото съпротивление. Само на единадесет годишна възраст тя пренебрегва потискащите ограничения на Талибана върху образованието на момичетата, като смело написва блог за BBC Urdu, вдъхновявайки безброй други да вярват и да се борят за правото на образование на момичетата. В един опит за убийство Малала бива застреляна в главата от стрелец на Талибан, докато пътувала в училищен автобус. Ударът не я убива веднага, и докато се бори за живота си, историята й завладява сърцата на милиони хора по света.

За щастие Малала се възстановява и продължава с работата си, а свидетелството и непоколебимото ѝ посвещение стават по-силни от всякога. Тя основава неправителствена организация, насочена към подкрепата на момичетата чрез образование, и през 2014 г., на седемнадесет годишна възраст, става най-младият носител на Нобеловата награда за мир - свидетелство за невероятния̀ ѝ принос към света. Нейната история демонстрира, че дори единственият глас може да се издигне над най-тъмните обстоятелства, вдъхновявайки позитивни промени и в крайна сметка, постигайки победа в стремежа към благородна цел.

Като останали вярващи, ние имаме най-възвишената цел от всички: да разнесем благовестието в "всяко племе, народ, език и люде" (Откровение 14:6). Поканени сме да бъдем светлина на надежда, смелост и светлина в този тъмен свят на объркване. Със смелост и страст, чрез любов и актове на благодат, трябва да проповядваме истината, както е в Иисус. Хората трябва да чуят добрата вест, че могат да избягат от потискащите ограничения на Сатана и греха. Трябва да знаят, че "спасението и сила и царството на нашия Бог и властта на Неговия Христос са настъпили, защото обвинителят... е свален" (Откровение 12:10). Сатана е победен враг!

Без значение дали са осъзнати или не, всеки човек копнее за цялост, мир, свобода, изцеление, надежда и победа над всичко, което грехът е сторил. Това и още много може да се намери в Христос. Той постигна крайната победа над греха чрез смъртта Си на кръста и я закрепи със своето възкресение. С твърда вяра в "кръвта на Агнето" (Откровение 12:11), Неговата победа става наша. Божието спасение става възможно само, защото Иисус умря като наш заместител. Кръвта на Агнето разкрива неописуемата любов на Бог. Обхващайки Неговата любов, се предоставя единственият начин, по който благодатно подкрепената послушност е възможна.

Великата борба включва свръхестествени същества и засяга геополитически, религиозни и социални движения, но също така разклаща хората до самата им същност. Този личен опит от триумфа на Христос в нашия живот не трябва да остане скрит. Ние трябва да разказваме нашите истории! Свидетелствата ни за победа и надежда в Иисус трябва да се споделят широко (Откровение 12:11). Сатана стои безсилен пред светлината на кръста, и губи контрола си над хората, когато свидетелстваме за верността и победата на Бога. Когато обичаме Бога повече, отколкото обичаме живота си, Христос се прославя и става непреодолим за честния търсещ. Нищо не трябва да ни спира да споделяме тези неща, дори възможността за преследване и смърт.

`В кои области от живота се не си позволил победата на Исус да те освободи? Какво те пази да не ги предадеш?`