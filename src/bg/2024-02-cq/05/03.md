---
title:  Малка стъпка с гигантски последици
date:   29/04/2024
---

### inTerpret

`Какви специални послания носи Битие 3:1–15?`

`Кои части от него са трудни?`

`Какви въпроси възникват в теб?`

`Кои са библейските принципи, които откриваш в текста?`

`В коя област от живота си можеш да приложиш библейския текст?`

**Малка стъпка с гигантски последици**

Ева трябвало да вземе решение с голям залог, когато Сатана ѝ предложил плода от дървото за познаване на доброто и злото. Стъпка по стъпка той я подтиквал към избор, който довел до болезнен живот и в крайна сметка - смърт. Макар и измамена от фалшиви обещания, тя можела да се отдалечи от Сатана и да се посъветва със съпруга си и с Бог, преди да вземе фаталното решение да яде от плода.

Елън Уайт подчертава очевидното отсъствие на Адам, когато Ева разговаряла със змията при дървото. Тя описва ангели, които са предупредили Адам и Ева „за Сатана и са ги предупредили да не се отделят един от друг в работата си“ (Елън Г. Уайт, Ранни писания, стр. 148). За съжаление, както всички добре знаем, Ева избрала да яде от плода.

Необходима е само една малка крачка към изкушението, за да се задейства ефекта на доминото, който води до грях. За съжаление, когато Ева споделила плода с Адам, той избрал да се присъедини към съпругата си. Като вникнем по-дълбоко в пасажа за тази седмица, виждаме, че той разкрива точните стъпки, довели до яденето на плода, както и произтичащите от това последици.

Стъпки, довели до грях (стих 6):

| 1. | „когато жената видя“ | Виждане на греха (представено от плода) |
| 2. | „че дървото е добро за храна“ | Оценяване на опита |
| 3. | „че е приятно за очите“ | Позволяване на сетивата и чувствата да ръководят решението |
| 4. | „желателно да вразуми човек“ | Отчитане на ползите от действието |
| 5. | „тя взе от плода му“ | Отдаване на преживяването |
| 6. | „и яде“ | Извършване на греховното действие |
| 7. | „Тя също даде на мъжа си“ | Въвеждане на други в грях |

Резултатите от греха:

| 1. | „очите... се отвориха“ (стих 7) | Осъзнаване на промяна |
| 2. | „знаеха, че са голи“ (стих 7) | Чувство на срам/вина |
| 3. | „съшиха смокинови листа и си направиха покривала“ (стих 7) | себеправедност |
| 4. | „в прохладата на деня“ (стих 8) | Отлагане на търсене на Бог |
| 5. | „Адам и жена му се скриха“ (стих 8) „Страхувах се“ (стих 10) | Нарушена връзка с Бог |
| 6. | „Жената, която Ти даде да бъде с мен“ (стих 12) „Змията ме измами“ (стих 13) | Обвиняване на Бог/другите |
| 7. | „умножи скръбта и зачатието си“ (стих 16) „проклета да е земята заради теб“ (стих 17) „в пръстта ще се върнеш“ (стих 19) | Ефектите на греха върху човешката природа и взаимоотношения, природата и продължителността на живота |

Сатана е експерт в това да направи преживяването водещо до греха, възможно най-приятно и изкушаващо. Той познава добре хората и може да персонализира изкушенията за всеки човек, според техните лични наклонности. Единствената сигурност за нас е в това да се доверяваме единствено и само на Божието Слово.

`Кои са изкушенията, с които се борите най-много и кои са някои неща, от които трябва да се отървете или до които трябва да ограничите достъпа в живота си, за да не се доближите до това изкушение?`