---
title:  Най-великата маркетингова схема досега
date:   27/04/2024
---

### inTro

Прочети Битие 3:1–15. Вникни в библейския текст.

**Най-великата маркетингова схема досега**

Веднъж чух за двойка, която получила неочаквана покана по пощата за специална гала вечер с изискана вечеря. Поканата ги уверявала, че са спечелили и голяма награда на стойност стотици долари. Заинтригувани, но и малко наивни, решили да посетят това събитие и да вземат своята награда, облекли се добре и тръгнали развълнувани към мястото. След като пристигнали бързо осъзнали, че може би не са били единствените „щастливи победители“, тъй като имало и много други двойки от техния град, които получили същата покана. Скоро след това станало ясно, че цялото събитие е измамна маркетингова схема. „Вечерята“ се оказала - презентация, насочена към продажбата на ненужни продукти.

Разочарованата двойка се надявала да получи обещаната награда, но била излъгана. Единствената награда се оказала евтина пяна за тяло, която всеки можел да си купи само за 1,50 долара.

Преди няколко хиляди години друга двойка е била измамена в много по-голям мащаб. След като получили неочаквана покана и уверение, че са „щастливци“, Адам и Ева били измамени чрез първата маркетингова измама в историята на човечеството. По време на представянето на продукта били гарантирани страхотни изживявания и голяма награда, които довели до неизмеримо разочарование и опустошение.

Тази седмица ще се съсредоточим върху момента на отстъплението на човечеството от Бог.

### inScribe

Препиши Битие 3:1-6. Можеш също така да преразкажеш библейския текст или да го представиш схематично.

` `