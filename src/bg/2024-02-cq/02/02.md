---
title:  Гордостта идва преди падението
date:   07/04/2024
---

### inGest

- Огради повтарящите се думи/идеи.
- Подчертай важните за теб думи/идеи.
- Свържи със стрелки онези думи/идеи, които се допълват.
- Наизусти любимия си стих.

**Гордостта идва преди падението**

На 26 януари 1972 година, Весна Вулович е стюардеса по време на полет 367 на Югославската Авиокомпания, който лети от Стокхолм за Белград. Самолетът никога не достига дестинацията си. По време на полета бомба, поставена в багажното отделение, избухва и самолета се разцепва на височина от 10,000 метра. Вулович, която се намира в задната част на самолета, все още е закопчана за седалката си, когато пада към земята. Седалката се отделя от останалите отломки и забавя падането, докато Вулович се спуска надолу. Тя се приземява на гъсто залесен склон, покрит с дебела снежна покривка и държи рекорда за човек, оцелял от най-високо падане. Исая 14:12 ни запознава със същество което, в следствие от разрушителни обвинения срещу Бог, преживява много по-съкрушително падение от много по-голяма височина, в сравнение с г-ца Вулович: „Как си паднал от небето, ти, Деннице, сине на зората!“

Луцифер означава „носител на светлина“, но Библията му дава много титли и имена, като Сатана (Йов 1:6), дявол (Матей 4:1), змей (Откровение 12:3), и „херувим, помазан, за да засенява“ (Йезекиил 28:14). Сатана и дявол са синоними, които носят значението на „обвинител“, „клеветник“, или „противник“. Луцифер е създаден като ангел, който получава някои от най-големите почести и отговорности в Божието управление, и въпреки това, този привилегирован ангел се превръща в противник на Бога. Откровение 12:7-9 ни разказва, че той предизвиква бунт, война срещу Бога и в последствие e изгонен от небето заедно с ангелите, посветени на неговата кауза. Амбициите му не са малки. Неговата цел е да свали от престола Бог, своят Създател (Исая 14:13). Неговото желание е да възвиси престола си над цялото творение. Желае да „бъде подобен на Всевишния“ (Исая 14:14).

Трудно е да разберем как едно „съвършено“ същество (Йезекиил 28:15) без вродена склонност към греха, което служи в най-святото място във вселената – буквално в Божията тронна зала – развива желанието да се превърне в Самия Бог. В контекста на съвършенството, грехът е нелогичен и абсурден. И все пак, един ден, „ [в него] бе намерено беззаконие“ (Йезекиил 28:15). Въпреки, че избора е нелеп, заради свободната си воля, Луцифер винаги е имал тази възможност, както и всяко сътворено същество.

Последствията от това безумно желание да се узурпира престола са катастрофални. Бог е Който, чрез Своето всемогъщество, Въплъщението и Източника на законите поддържа вселената на физично, метафизично и морално ниво. Който и да е хипотетичен „бог заместник“ трябва да има присъщо свойството да поддържа и крепи реалността и цялото съществуване във всички измерения. Луцифер не само никога не би имал „ДНК“-то, нужно, за да бъде Бог, но и не би спазвал никакви закони. Вселена с него в центъра веднага би се разпаднала и престанала да съществува.

`Защо грехът е нелогичен и необясним?`

`Как си рационализирал греховете си в миналото?`