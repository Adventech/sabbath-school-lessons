---
title:  Отпадане
date:   08/04/2024
---

### inTerpret

`Какви специални послания носи Исая 14:12-17?`

`Кои части от него са трудни?`

`Какви въпроси възникват в теб?`

`Кои са библейските принципи, които откриваш в текста?`

`В коя област от живота си можеш да приложиш библейския текст?`

**Отпадане**

Исая описва падението на вече бившият светлоносец Луцифер чрез пророческо оплакване на Вавилонския цар. Окончателните подбуди на Сатана първоначално са скрити в сърцето му, но с времето става все по-ясно, че той наистина подготвя бунт срещу Божието управление (Исая 14:13,14). Бунтът на неговата гордост е подклаждан от развращаване на мъдростта и любов към аз-а (Йезекиил 28:17), както и „от много голямата [му] търговия (Йезекиил 28:16), което в този контекст може да се разбере като клевети срещу Божията същност посредством лъжи. Писанието ни казва, че една трета от ангелите се присъединяват към бунта (Откровение 12:4) и в крайна сметка биват изгонени от небето (Откровение 12:8). Планетата Земя бива въвлечена в тази космическа война, когато Сатана успешно измамва Адам и Ева, и използва тази победа над човечеството, като претекст за правото му на управление над Земята (виж Йов 1:6,7). Само Бог може да опровергае твърденията и обвиненията на Сатана.

Борбата между Бог и Сатана продължава да се разиграва на бунтовната планета, докато Бог се опитва да спечели човечеството обратно, като го учи на истината и търпеливо показва Своята любов чрез Своя вечен Завет. Същевременно Той цели да докаже Своята почтеност и благонадеждност на непадналите ангели, някои от които все още имат въпроси относно падението на Луцифер и обвиненията му спрямо Бога.

Нека превъртим лентата няколко хиляди години напред, до кулминацията на Божията любов в образа на Исус, Който се явява в човешка плът, за да представи Бог на сътворените от Него същества. Бог идва толкова близо до нас, доколкото Му е възможно. В окончателната Си изява на себеотрицание, Исус дава живота Си на кръста за спасението на човечеството и бива възкресен, придобивайки отново управлението над тази планета като Цар на царете и изявявайки Божията същност по неоспорим и буквално разтърсващ Земята начин. Така фалшивите обвинения на Сатана биват опровергани завинаги. Всички съмнения и въпроси относно чистотата на Божието сърце, истинността на Неговата любов, и честността на Неговата правда, биват решени на кръста. Сатана бе победен на кръста. В очакване на Своята победа на кръста, Исус възкликва, „Сега князът на този свят ще бъде изхвърлен вън“ (Йоан 12:31). Кръстът отнема на Сатана всяко право над този свят и гарантира сигурната му гибел. Кръвта на Исус, пролята на кръста, е нашето уверение, че Сатана ще бъде окончателно унищожен.

Сатана е прокуден от небето, но прокуден ли е от твоя живот? Или все още има достъп? Може би е бил прокуден, но отново е спечелил достъп заради направен компромис. Защо даваш подслон на вече победен противник? Защо не го свалиш от престола и не позволиш на Исус, истинският Цар на царете, да живее в сърцето ти, донасяйки влиянието на истината и любовта в живота ти?

`По какъв начин гордостта е същността и корена на всеки грях?`