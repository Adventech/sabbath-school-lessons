---
title:  Битка с победен враг
date:   11/05/2024
---

### inTro

Прочети Йов 1, 2. Вникни в библейския текст.

**Битка с победен враг**

На 8 май 1945 г. германското командване официално се предава пред съюзническите сили, което историците традиционно смятат за края на Втората световна война в Европа. Но въпреки капитулацията, някои германски войски продължават да се съпротивляват. Един пример е битката при Сливице, която се случва в Чехословакия от единадесети до дванадесети май през 1945 г. По време на тази битка чешките партизани и войските на Съветската червена армия се изправят срещу остатъка от германската армия. Битката при Сливице, една от последните големи битки на европейска територия през Втората световна война, завършва с поражението на германските сили.

Разглеждайки по-големия космически конфликт между Христос и Сатана, Библията е ясна, че Исус вече е спечелил войната. Въпреки това, подобно на битката при Сливице, все още има ежедневни битки, които се водят в живота на всяко човешко същество. Победата над Сатана е установена на кръста, но ефектите няма да бъдат напълно осъзнати, докато не видим „ново небе и нова земя“, след като първото небе и първата земя „преминат“ (Откровение 21:1). Засега страданието, болката, смъртта и злото изобилстват в този свят.

Макар да знаем, че „Някой неприятел е направил това“ (Матей 13:28), справянето с атаките на Сатана и последиците от греха, независимо от техния вид или форма, може да бъде предизвикателство. Защо Бог допуска болката? Как да се справим с нея и по какъв начин разбирането на мета-разказа за великата борба може да бъде полезно при справянето с това страдание? Ще проучим тези въпроси и теми в урока тази седмица.

### inScribe

Препиши любимите си стихове от Йов 1, 2. Можеш също така да преразкажеш библейския текст или да го представиш схематично.

` `