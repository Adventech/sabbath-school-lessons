---
title:  Раят е близо до тези, които страдат
date:   16/05/2024
---

### inSight

`Как можеш да приложиш Йов 1, 2 в живота си през тази седмица?`

`Какви лични решения базираш на библейското ти изследване през тази седмица?`

`Какви са практичните стъпки, които ще предприемеш?`

**Раят е близо до тези, които страдат**

“Недоброжелателството му към хората се разгоря, защото чрез Христос те станаха обект на Божията любов и милост. Той иска да осуети Божествения план за изкуплението на човека, чрез изопачаване и оскверняване на Божието творение да опозори Бога. Иска да причини скръб в небето, да изпълни земята с нещастие, да я направи пустиня и всичкото това зло да посочи като резултат от Божието дело на сътворяването на човека.” (Елън Уайт, Великата борба, 506.)

“Към Христовите последователи се проявява същата непримиримост, както и към Учителя им. Който вижда отвратителния характер на греха и чрез сила отгоре застава срещу изкушението, със сигурност ще възбуди гнева на Сатана и неговите привърженици. Омразата към чистите принципи на истината, опозоряването и преследването на защитниците й ще продължават, докато има грях и грешници. Последователите на Христос и слугите на Сатана не могат да бъдат в съгласие. Препъването в Кръста не е преставало. “...всички, които искат да живеят благочестиво в Христа Исуса, ще бъдат гонени” (2 Тимотей 3:12).” (пак там, 507.)

“Небето е много близо до страдащите за правдата. Христос уеднаквява интересите Си с интересите на Своите верни. Той страда чрез страданията на светиите Си и всеки, който докосне избраните Му, докосва самия Него. Силата, способна да избавя от физическа болка, може да спасява и от по-големи злини, като дава възможност на Божиите служители да запазят верността си във всякакви обстоятелства и да триумфират чрез Божествената благодат.” (Елън Уайт, Пророци и царе, 545.)

“Макар че Господ не обещава на Своя народ, че той ще бъде свободен от преследвания — Той му обещава нещо много по-добро. Той е казал: „И силата ти ще бъде според дните ти” (Второзаконие 33:25). „Доволно ти е Моята благодат; защото силата Ми в немощ се показва съвършена” (2 Коринтяни 12:9). Оня, който заради Христа ще трябва да премине през огнената пещ — до него ще застане Исус, както до тримата верни във Вавилон. Който люби Изкупителя си, ще се радва на всеки случай, когато ще трябва да споделя с Него унижения и хули. Любовта към Господа прави страданието за Него сладко.” (Елън Уайт, Мисли от планината на благословението, 30.)

“В бъдещия живот тайните, които тук са ни смущавали и разочаровали, ще станат ясни. Ще видим, че нашите привидно неотговорени молитви и неоправдани надежди са сред най-големите ни благословения.” (Елън Уайт, The Ministry of Healing, 474.)

“От всички дарове, които небето може да даде на хората, съучастието с Христос в Неговите страдания е най-голямото доверие и най-високата чест. Не Енох, който беше пренесен на небето, нито Илия, който се възнесе в огнена колесница, беше по-велик или по-почитан от Йоан Кръстител, който загина сам в тъмницата. „На вас е дадено в името на Христос не само да вярвате в Него, но и да страдате заради Него.“ Филипяни 1:29.” (пак там, 478.)