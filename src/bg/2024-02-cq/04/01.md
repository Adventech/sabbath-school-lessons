---
title:  Мултиизмерна суперструктура
date:   20/04/2024
---

### inTro

Прочети Псалми 97. Вникни в библейския текст.

**Мултиизмерна суперструктура**

Бурж Халифа, намираща се в Дубай, е най-високата сграда в света. Тя е висока 828 метра и е наистина инженерно чудо. Необичайното й тегло и височина изискват масивна основа, която да поддържа суперструктурата срещу земетресения и вятър и да осигурява солидна основа върху песъчливата почва. Основата се състои от масивна плоча от бетон и стомана, която е с дебелина приблизително 3,7 метра и се простира върху приблизително 4,500 кв. м. В допълнение към голямата площ, фундаментните пилони се простират на 50 метра под земята, достигайки до твърда скала. Това подпомага равномерното разпределение на тежестта на сградата и предотвратява потъването или разместването на основата с течение на времето.

Всяка сграда, както и всяка организация, които желаят да устоят във времето се нуждаят от солидна основа. Обществата по света са изградени върху различни основополагащи принципи, идеали и концепции, без които не могат да функционират правилно. Въпреки това, никое от тях не е продължило вечно. Империи, кралства, правителства и общества се издигат и падат. Правителството на вселената - Божието царство, е най-голямата и най-важна съществуваща организация. Неговата територия включва цялата вселена във всички измерения, в миналото настоящето и бъдещето. Точно както Бурж Халифа се нуждае от масивна основа, за да стои стабилна, суперструктура от такава безмерна важност, като Божието правителство, се нуждае от основа. Основа, която е също толкова вечна, трайна и мощна като самия Бог, за да устои на „земетресенията“ на претенциите на Сатана срещу Божието управление. Съставките на „бетона“, които изграждат тази универсална супер-основа, ще бъдат във фокуса на изследването тази седмица.

### inScribe

Препиши любимите си стихове от Псалми 97. Можеш също така да преразкажеш библейския текст или да го представиш схематично.

` `