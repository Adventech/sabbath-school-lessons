---
title:  'Неговото кралство: Вече, но все още не'
date:   24/04/2024
---

### inVitе

Разгледай Псалми 97 отново и открий Исус в него.

`Как преоткриваш Исус тук?`

`Какво ти казва Исус чрез този текст?`

`Какъв е твоят отговор на този призив на Исус? Помоли се.`

**Неговото кралство: Вече, но все още не**

Псалм 97 възхвалява Господ, единственият истински Бог, Царят на вселената, Който управлява с праведност и справедливост, любов и истина – качества, които повечето хора биха искали да видят в своите държавни глави и в законите на своите земи. Бог нарича онези, които са лоялни на Неговото царство, „светии“, „праведни“ и „ с прави сърца“ (Псалми 97:10, 11). Това са гражданите, които се радват на решенията, които Той взима (Псалми 97:8), които Го обичат и мразят злото (Псалми 97:10). Ако това описание пасваше на всички, щяхме да имаме напълно хармонично общество!

Божието царство все още не е напълно обединено. Исус все още не се е завърнал, в облаци, предшестван от огън, светкавици и земетресения. Все още планините не са го посрещнали, топящи се в присъствието Му, докато цялата земя вижда славата Му (Псалми 97:2-6). Докато изучаваме урока от тази седмица, може би копнеем за място, където истината и любовта са основата на живота. Дерзайте - скоро ще дойде! Това е нашата голяма надежда. С вяра очакваме този момент и чрез вяра живеем в настоящето. Но Бог не ни е заповядал просто да чакаме и да се надяваме. Исус мощно провъзгласява, „Божието царство е вътре във вас“ (Лука 17:21). Докато ние с радост Му се предаваме и ставаме граждани на небето (Филипяни 3:20), Неговият Дух извършва трансформация на сърцето, чрез която ние не само се научаваме да ценим все повече и повече от Божието управление и закон, но и развиваме характер в хармония с Неговите думи и действия. Така нашите думи и действия започват да отразяват Божието царство на праведност и справедливост, дори сега в нашата среда на грешно влияние.

Луцифер иска по-различно царство. Всеки, който се чуди каква би била вселената със Сатана на трона, не му трябва да си представя нещо по-различно от жестокостите и ужасите на този свят (Йоан 8:44), в същото време без надежда за праведност, справедливост или вечен живот. Разрушение, хаос и смърт поддържат това царуване. Силата, лъжата и бруталността мотивира това преклонение. Какъв контраст с нашия любящ Бог и какъв лесен избор, когато Бог е видян такъв какъвто е!

Всички, които „обичат ГОСПОДА“ и „мразят злото“ (Палми 97:10), могат да бъдат уверени, че Исус ги освобождава и закриля. „Светлината се сее“ (Псалми 97:11), там където преди е била само тъмнина. В пълна хармония с Неговата праведност и справедливост, Исус ни обявява за праведни, така че днес и през вечността непрестанно да се „веселим в ГОСПОДА... и да възхваляваме спомена за Неговата святост“ (Псалми 97:12). Действително, цялата вселена ще се покланя на Бог за Неговата невероятна доброта.

`Как Псалм 97 описва Исус като Цар на вселената?`