---
title:  Най-прекрасната жила на скъпоценната истина
date:   25/04/2024
---

### inSight

`Как можеш да приложиш Псалми 97 в живота си през тази седмица?`

`Какви лични решения базираш на библейското ти изследване през тази седмица?`

`Какви са практичните стъпки, които ще предприемеш?`

**Най-прекрасната жила на скъпоценната истина**

„Апостол Павел възкликва: “О, колко са дълбоки богатствата на премъдростта и знанието на Бога! Колко са непостижими Неговите съдби и неизследими пътищата Му!”. Но макар “облак и мрак” да “са около Него”, “правда и съд са основа на престола Му” (Псалми 97:2). Можем дотолкова да схванем Неговите постъпки спрямо нас и подбудите, които са Го движили, че да различим безкрайна любов и милост, съединени с безмерно всемогъщество. Можем да разберем дотолкова от Неговите намерения, доколкото е добре за нас да знаем; а отвъд това ¬ трябва спокойно да се доверим на онази Ръка, Която е всемогъща и на онова Сърце, Което е изпълнено с любов.“ (Елън Уайт, Пътят към Христос)

„Във всичките Си постъпки към Своите творения Бог е поддържал принципите на правдата, като е разкривал истинският характер на греха и е показвал, че сигурният му резултат е нищета и смърт. Никога не е имало и няма да има безусловно опрощение на греха. Такова опрощение би означавало да се пренебрегнат принципите на правдата, която е самата основа на Божието управление. Това би изпълнило с ужас непадналата в грях вселена. Бог вярно е посочил резултатите от греха и ако тези предупреждения не са истински, как може да сме сигурни, че обещанията Му ще се изпълнят? Така наречената благосклонност, която поставя справедливостта настрана, не е благосклонност, а слабост.“

“Бог е дарителят на живота. От началото всички негови закони са посветени на живота. Но грехът нарушава установения от Бога ред и в резултат на това идва дисхармонията. Докато грехът съществува, страданието и смъртта са неизбежни. Само защото Изкупителят е понесъл проклятието на греха вместо нас, човек може да се надява да избегне страшните му резултати.“ (Елън Уайт, Патриарси и пророци)

“Ние трябва да приемем Христос като наш личен Спасител и Той ще ни припише праведността на Бог в Христос… „В това се състои любовта – не че ние сме възлюбили Бога, а че Той възлюби нас и прати Сина Си като умилостивение за греховете ни (1 Йоан 4:10). В Божията любов се открива най-прекрасната жила на скъпоценната истина, съкровищата на благодатта на Христос са отворени пред църквата и света... Каква любов е това, каква чудесна, неизмерима любов, която води Христос да умре за нас, докато още сме грешници. Каква загуба е за душата, която разбира силните послания на закона и която все още не успява да разбере благодатта на Христос, която е много по- ценна... Погледнете кръста на Голгота. Това е постоянна гаранция за безграничната любов, безмерната милост на небесния Отец.“

„Има Бог в Израел, Който е избавление за всички обременени. Правдата е обиталището на Неговия трон.” (Елън Уайт, Божията изумителна милост, 73.)