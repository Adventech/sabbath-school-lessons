---
title:  Великата борба е свършила
date:   23/06/2024
---

### inGest

- Огради повтарящите се думи/идеи.
- Подчертай важните за теб думи/идеи.
- Свържи със стрелки онези думи/идеи, които се допълват.
- Наизусти любимия си стих.

**Великата борба е свършила**

Ярката светлина при Второто пришествие на Исус ще унищожи нечестивите (2 Солунци 2:8) и Сатана и неговите демони ще бъдат приковани на една пуста, разбита планета (Откровение 20:3). Изкупените ще бъдат взети в небето, където като „Божии свещеници“ ще „царуват с Него хиляда години“ (Откровение 20:6). По това време се случва Съдът на милениума (вижте урок 11). Ние само можем да си представим какъв опит и прозрения ще получат изкупените в този момент, докато растат в познание и признателност към Бога и Неговите присъди.

След Милениума изкупените ще се присъединят към Господа в Новия Йерусалим и ще се върнат на земята, за да се извърши осъждане върху Сатана и изгубените, слагайки окончателно края на Великата борба. След като градът слезе, нечестивите ще бъдат възкресени и Сатана „ще излезе да мами“ (Откровение 20:8) още веднъж. Той ще подведе изгубените да се доверят на своя огромен брой и ще атакува Божия град в опит да убие Исус и неговия народ, но вместо това те ще срещнат своя последен съд. Докато техните неразкаяни животи биват изцяло изложени на показ, те ще бъдат осъдени с втората, финална смърт.

При тази втора смърт нечестивите ще трябва да понесат своята вина във видимото и пронизващо присъствие на нашия свят Бог и Неговия свят закон. Те напълно ще осъзнават всички греховете, които някога са извършвали, и ще трябва да застанат без ходатай, защото многократно са отхвърляли Божиите предложения за благодат, милост, възстановяване и любов. В този момент, когато виждат усъвършенстваните изкупени в града, те ще осъзнаят точно какво са изгубили. Те ужасно ще съжаляват за всички години на земята, които са прахосали в постоянстване в греха и за всички моменти, в които са жертвали вечния живот заради мимолетни моменти на земни удоволствия. Дори и сега, те няма да изпитат внезапно желание да бъдат праведни. В този момент божествен огън „от Бога от небето“ (Откровение 20:9) ще ги погълне, пречиствайки цялата планета. Терзанията, емоционалната болка и осъзнаването на греховете им, вината и срама, заедно с безнадеждността от осъзнаването, че няма връщане назад, най-вероятно ще превъзхождат физическото страдание на пламъците. Нечестивите може дори да приветстват поглъщащите пламъци, защото на тяхното окаяно съществуване ще бъде сложен край. Сатана и неговите легиони от паднали ангели, които в продължение на хиляди години са тероризирали и мамили човечеството, най-накрая ще получат своето наказание. Божият гняв и справедливост ще бъдат излени в пълна мярка, поставяйки вечен край на ужасния бунт. Тогава, най-после, битката ще свърши. Грехът и Сатана повече няма да съществуват, справедливостта ще възтържествува и след хиляди години Великата борба ще приключи.

`Какво ни учи държанието на нечестивите след Милениума за естеството на греха?`

`Защо никой няма да се съмнява в Божията справедливост след края на съда?`