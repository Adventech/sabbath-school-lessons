---
title:  Ето, това е нашият Бог!
date:   22/06/2024
---

### inTro

Прочети Откровение 20-22. Вникни в библейския текст.

**Ето, това е нашият Бог!**

Пророчествата ни напомнят, че сме на самия ръб на вечността. След много кратко време, най-накрая ще се приберем у дома. Много малко неща ни носят толкова надежда и са толкова вълнуващи като мислите върху въодушевяващия момент, когато Исус ще се върне на земята. Невъобразима радост ще изпълни сърцата на изкупените, когато небето най-накрая се отвори и Христос се появи във славата на Своя Отец, заобиколен от милиони ангели. Виждайки как сиянието на Божия трон пронизва тъмните облаци, Божиите деца ще извикат: „Ето, Този е нашият Бог; чакахме Го – и Той ще ни спаси“ (Исая 25:9). Неговият мощен, животворен глас ще гърми от единия до другия край на планетата, гробовете ще се отворят и ще освободят изкупените за вечен живот. Живите ще бъдат преобразени и прославени в един миг, а нечестивите ще загиват от светлината на Христовото присъствие. След това ще дойде моментът, който всички вярващи са чакали: гравитацията ще ни пусне и ние с любов ще бъдем издигнати от тази тъмна, грешна планета. Ние ще се движим във въздуха към нашия любим Спасител и ще бъдем приветствени от ангелите върху облака, заедно с Христос. Викове на щастие ще преминават в песни на прослава, присъединявайки се към възторжения ангелски хор. Изпълнени със съвършена радост, любов, мир и благодарност, ние ще знаем, че сме завинаги спасени, защото „така ще бъдем винаги с Господа“ (1 Солунци 4:17). Вечността с Христос ни очаква.

Каква истинска радост ще донесе този ден! Думите не могат да я опишат, никое изкуство не може да я обрисува. Макар че Второто пришествие отбелязва физическото разделение на изкупените от нечестивите, то не е съвсем края на Великата борба. Тази седмица ние ще се фокусираме върху последното унищожение на нечестивите и върху вечността без грях.

### inScribe

Препиши Откровение 14:6-12. Можеш също така да преразкажеш библейския текст или да го представиш схематично.

` `