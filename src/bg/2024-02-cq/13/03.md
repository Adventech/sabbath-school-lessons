---
title:  Всичко ще бъде ново
date:   24/06/2024
---

### inTerpret

`Какви специални послания носи Откровение 20-22?`

`Кои части от него са трудни?`

`Какви въпроси възникват в теб?`

`Кои са библейските принципи, които откриваш в текста?`

`В коя област от живота си можеш да приложиш библейския текст?`

**Всичко ще бъде ново**

Откровение 21 и 22 глава описват как Бог създава новия дом за човечеството, след като земята бива унищожена от огън. Едва ли можем да си представим какво ще бъде чувството да видим как Божият огън на справедливостта изтрива всяка следа от греха и Той приключва „пречудната Си работа“ (Исая 28:21). Земята отново ще бъде без форма и пуста. Но тогава Божият мощен глас ще извика: „Ето, подновявам всичко“ (Откровение 21:5). За пръв път в историята човеците ще бъдат свидетели на това как Бог превръща света в рай. Тъй като е най-великият дизайнер и майстор- художник, Бог ще сътвори един красив нов свят за Своите възлюбени деца. Каква гледка ще е това, какво преживяване! Всичко ще бъде ново!

Създаването на един съвършен и извънредно красив свят за нас е само началото на една нова история, както е загатнато в Откровение 21:3: „Ето, скинията на Бога е с човеците; Той ще обитава с тях; те ще бъдат Негов народ; и сам Бог ще бъде с тях – техен Бог“. Някога бунтовническата планета ще се стане център на вселената и Новият Йерусалим ще бъде нейната славна столица. От този момент нататък там ще бъде обиталището на Бога. Небето буквално ще дойде на земята: „И градът нямаше нужда от слънце, нито от луна да го осветява, защото Божията слава го осветяваше и неговото светило е Агнецът“ (Откровение 21:23).

Изкупените ще прекарат Милениума в това да разберат, осъзнаят и да скърбят за съдбата на неспасените членове на своите семейства и приятели, но последното унищожение на нечестивите, макар и справедливо, ще донесе нова болка. След хиляда години на святост, мир и безгрешност, техните пречистени сърца трябва да станат свидетели на хиляди години на грях и на тяхното унищожение. Разбираемо ще има болезнени сълзи, дори в Новия Йерусалим. Обаче: „Той ще обърше всяка сълза от очите им и смърт няма да има вече; нито ще има вече жалеене, нито плач, нито болка; защото предишното премина“ (Откровение 21:4). Бог иска да излекува нашите сърца. За да поднови всичко, всяко старо нещо трябва да бъде излекувано.

Бог ще създаде за нас един нов и съвършен свят. Той ще направи така, че всяка последна частичка болка да бъде оценена, адресирана и излекувана. Самият Той ще избърше нашите сълзи и ще даде дървото на живота, чиито „листа (…) са за изцеление на народите“ (Откровение 22:2). Всички рани и всяка болка ще изчезнат завинаги.

`По какви начини можем да преживеем Божията пресътворяваща сила в своя живот днес?`