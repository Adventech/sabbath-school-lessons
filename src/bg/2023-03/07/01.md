---
title:  Обединеното тяло на Христос
date:   05/08/2023
---

### За изучаване през седмицата
Ефесяни 4:1-16; Филипяни 2:3; Псалми 68:18; Деяния, 2 гл.; 1 Коринтяни 12:4-11,27-30; Исая 5:4.

> <p>Стих за запаметяване</p>
> „И Той даде едни да бъдат апостоли, други пророци, други пък благовестители, а други пастири и учители, с цел да се усъвършенстват светиите, за делото на служението, за съзиждането на Христовото тяло“ (Ефесяни 4:11,12).

Една от басните на Езоп се нарича „Коремът и краката“. Тя звучи така: „Коремът и краката спорели за това кой е по-важен. Краката упорито твърдели, че са много по-силни, че дори разнасят стомаха. Стомахът обаче отвърнал: „Но мои добри приятели, ако аз не приемах храна, нищо нямаше да можете да носите“ (Lloyd W. Daly, Aesop Without Morals (New York: Thomas Yoseloff, 1961), p. 148).

Павел обаче използва човешкото тяло, за да сподели една духовна гледна точка. За апостола човешкото тяло – и църквата като тялото Христово – се състои от различни части с различни способности, всички от които трябва да работят заедно, за да бъде цялото тяло здраво. В Ефесяни 4:1-16 Павел преработва метафората за тялото, която е употребил толкова ефективно по-рано (Римляни 12:3-8; 1 Коринтяни 12:12-31). Сега Христос е Главата на тялото, снабдявайки го с „надарени“ хора, които помагат за обединяването на всичко, като всяка част – всеки член на църквата – допринася със своите способности за цялото.

Описанието на Павел за здраво, единно тяло ни помага да разберем Божията цел за нас: да бъдем части от една плодотворна църква, обединена в Христос.