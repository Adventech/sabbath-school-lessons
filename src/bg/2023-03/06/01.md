---
title:  Тайната на евангелието
date:   29/07/2023
---

### За изучаване през седмицата
Ефесяни, 3 гл.; Йов 11:5-9; Йезекиил 43:13-16; Амос 7:7,8; Откровение 11:1,2.

> <p>Стих за запаметяване</p>
> „А на Този, Който, според действащата в нас сила, може да направи несравнимо повече, отколкото искаме или мислим, на Него да бъде слава в църквата и в Христос Исус във всички родове отвека довека. Амин“ (Ефесяни 3:20,21).

В Ефесяни, 3 глава Павел започва с тема, която вече е засегнал по-рано: „а именно, че езичниците са сънаследници, като съставляват едно тяло, и са съпричастници на Неговото обещание в Христос Исус чрез благовестието“ (Ефесяни 3:6). И въпреки че това може да не е голяма изненада за църквата днес, съставена предимно от езичници, то е нещо, което е изглеждало радикално ново за много от читателите му по онова време.

След това Павел продължава вдъхновените си думи, като апостолът размишлява върху пламенния си стремеж да проповядва евангелието на Исус на езичниците.

Научаваме също за настоящите му трудности при разширяването на това служение – трудности, които включват и престой в римски затвор.

Разбираме и за неговия ангажимент към тайната в самото сърце на евангелието – тайната, че в църквата езичниците са равни на своите еврейски братя и сестри. Преживяваме неговото вълнение за църквата и нейната космическа мисия. Слушаме го как се моли, прославяйки Бога за това, че изявява Своята благодат чрез църквата.

Накратко, ние сме вдъхновени да се присъединим към Павел в неговия пламенен стремеж към евангелието.