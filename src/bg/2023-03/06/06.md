---
title:  Слава в църквата и в Исус Христос
date:   03/08/2023
---

`Павел приключва молитвения си доклад с едно славословие – кратко поетично заявление за прослава на Бога. За какво слави Господа? Ефесяни 3:20,21`

Павел е записал своите молитви за вярващите (Ефесяни 3:14-19). Сега той се моли прямо и със сила. Славословието му повдига два въпроса:

1\. Дали пасажът издига неуместно църквата, поставяйки я наравно с Христос, във фразата „нему да бъде слава в църквата и в Христос Исус“ (Ефесяни 3:21)? Въпреки че Павел проявява голям интерес към църквата в „Ефесяни“, ясно е, че Христос е Спасителят на църквата, тъй като Той е Този, Който живее в сърцата на вярващите (Ефесяни 3:17). В славословието Павел прославя Бога за спасението, предложено на църквата чрез Христос Исус.

2\. Изразът „във всички родове отвека довека“ (Ефесяни 3:21) описва ли някакво безкрайно, земно бъдеще за църквата, като завръщането на Христос бива отложено? „Посланието към ефесяните“ разкрива едно силно очакване за бъдещето. Например Ефесяни 4:30 гледа към „деня на изкуплението“. Също така вярващите ще изпитат безграничната, суверенна сила на Христос „не само в този свят, но и в бъдещия“ (Ефесяни 1:21). Славословието на Павел трябва да се чете като празнуване на безкрайната сила на Христос, упражнявана в ползва на вярващите.

Поглеждайки назад към втория молитвен доклад на Павел (Ефесяни 3:14-21; срв. Ефесяни 1:15-23), виждаме как апостолът намира сила в космическия обхват на грижите на Отец (Ефесяни 3:14,15), присъствената готовност на Светия Дух (Ефесяни 3:16), партньорството на самия Христос (Ефесяни 3:17) и неизмеримостта на безграничната любов на Спасителя (Ефесяни 3:18,19). Това е толкова вярно, че той си представя вярващите, изпълнени „с цялата Божия пълнота“ (Ефесяни 3:19) и ознаменува тези духовни реалности в хваление, като и този път се удивлява на изобилието на Божията сила, предложена на светиите (Ефесяни 3:20,21).

Всеки път, когато почувстваме натиска на проблемите, изкушенията или съмненията, можем да се обърнем към този жив разказ за молитвите на Павел. Затвореният апостол издига нашето виждане до големия хоризонт на Божиите цели и благодат, като ни напомня, че каквито и да са настоящите обстоятелства, ние сме участници в Божия върховен план (Ефесяни 1:9,10) и Неговата сила действа в нас.

`Кои Божии благословения са особено ценни за вас? Упражнявайте се да съставяте молитва на прослава, за да хвалите Бога за тях.`