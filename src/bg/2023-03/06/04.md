---
title:  Църквата – разкриваща Божията мъдрост
date:   01/08/2023
---

`Какво казва Павел за Бога и за Божиите действия в Ефесяни 3:7-13?`

Павел отново твърди, че е „служител“ чрез „дара на Божията благодат“ (Ефесяни 3:7; срв. Ефесяни 3:1). Този дар, подобно на самото евангелие, не се дава заради стойността на получателя, а чрез Божията благодат. Павел подчертава тази идея, описвайки себе си като „най-нищожния от всички светии“ (Ефесяни 3:8).

Има интересно развитие в разбирането на Павел за самия себе си, което се забелязва, докато преминаваме през писмата му по реда на написването им. В началото той претендира за статута на божествено назначен апостол (Галатяни 1:1). По-късно обаче се представя като „най-нищожния от апостолите“ и „не съм достоен и апостол да се нарека“ (1 Коринтяни 15:9). Тук в „Ефесяни“ той вижда себе си като „най-нищожния от всички светии“ (Ефесяни 3:8). И накрая описва себе си като „главния“ или „най-лошия“ от грешниците (1 Тимотей 1:15).

Може би така описаната линия на мислене от Павел би помогнала да се обясни онзи известен цитат от Елън Уайт: „Кол­ко­то по-бли­зо ид­ва­те до Исус, тол­ко­ва по-греш­ни ще из­г­леж­да­те в соб­с­т­ве­ни­те си очи; за­що­то ду­хов­но­то ви зре­ние ще ста­ва все по-чис­то и ва­ши­те не­съ­вър­шен­с­т­ва ще се виж­дат все по-яс­но и в явен кон­т­раст с Не­го­во­то съ­вър­ше­но ес­тес­т­во“ (Пътят към Христос. Стр. 64 – англ. изд.).

После Павел продължава. В Ефесяни 3:10 той пише: „Така че на небесните началства и власти да стане позната сега чрез църквата многообразната премъдрост на Бога“. Кои са „началствата и властите в небесните места“, споменати тук? Как църквата им известява Божията „многообразна“ или разностранна мъдрост? Въпреки че Ефесяни 3:10 не описва естеството на властите, изглежда, е най-добре да ги приемем като злите сили, описани по-подробно в Ефесяни 6:11,12. Ако е така, съставът на църквата, обединяваща евреи и езичници като някога много разделени части от човечеството, се превръща в звънтящо напомняне на демоничните „управници и власти в небесните места“ за Божия план за бъдещето „да се събере в Христос всичко – това, което е небесно и земно“ (Ефесяни 1:10). Те са уведомени, че Божият план е в ход и гибелта им е сигурна. Самото естество на обединената църква е сигнал за окончателното им поражение.

`Ако точно вашата местна църква приеме сериозно „длъжностната характеристика“ на Павел от Ефесяни 3:10, как това би могло да промени начина, по който вие и вашите братя и сестри от църквата се отнасяте един към друг?`