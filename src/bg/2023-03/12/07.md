---
title:  Разширено изучаване
date:   15/09/2023
---

„Нашето дело е енергично и като верни войници на Исус ние трябва да носим окървавеното знаме в самите крепости на врага. „Защото нашата борба не е срещу кръв и плът, а срещу началствата, срещу властите, срещу световните управители на тази тъмнота, срещу злите духове под небето.“ Ако се съгласим да сложим оръжие, да свалим окървавеното знаме, за да станем пленници и слуги на Сатана, можем да бъдем освободени от конфликта и страданието. Но този мир ще бъде постигнат само с цената на загубата на Христос и на небето. Не можем да приемем мир при такива условия. Нека по-скоро да бъде война, война до края на земната история, отколкото мир чрез отстъпление и грях“ (Уайт, Е. Ревю енд Хералд, 8 май 1888 г.)

Каква е връзката на Ефесяни 6:10-20 с книгата „Откровение“? Пасажът разкрива същия основен възглед за събитията от последните дни, или есхатологията, като бойния мотив в книгата „Откровение“ (вж. Откровение, 12 гл.; Откровение 16:12-16; 19:17-21; 20:7-10). И в двата библейски пасажа Божият народ бива атакуван от врага, който е „в небесните места“ и „е активен и мощен в настоящия еон“ (или епоха). И в двата библейски пасажа Божият народ е насърчен от „картината на бъдещия еон“. Освен това „и двата сценария изрично посочват последната битка, когато врагът ще бъде напълно победен, след което новият еон ще бъде установен завинаги“, нова епоха, в която „последното славно състояние на Божия народ“ и „вечната гибел на врага“ ще се изявят. (Вж. Yordan Kalev Zhekov, Eschatology of Ephesians (Osijek, Croatia: Evangelical Theological Seminary, 2005), pp. 217, 233–235).

**Въпроси за разискване**:

`1. Кога най-явно сте се изправяли срещу силите на тъмнината? Кои стратегии открихте, че са най-полезни в такива моменти?`

`2. Осведомени от Ефесяни 6:10-20, как бихте служили на някого, който изглежда особено потиснат от „злите духове под небето“ (Ефесяни 6:12)?`

`3. Как бихме могли най-добре да разпознаем и отхвърлим „хитростите на дявола“ (Ефесяни 6:11)? Например колко често се чувствате готови да се откажете от вярата си, понеже смятате, че сте твърде грешни, твърде покварени, за да бъдете спасени? Кой ви внушава тази мисъл – Христос или силите на мрака? Защо най-вече в такива моменти трябва да изисквате много от прекрасните обещания, дадени ни в Исус?`

Тази събота, 16.09.2023 г., ще се молим за църкви „Медово“ и „Монтана А“.