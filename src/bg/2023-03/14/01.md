---
title:  Същността на „Посланието към ефесяните“
date:   23/09/2023
---

### За изучаване през седмицата
Ефесяни, 1-6 гл.

> <p>Стих за запаметяване</p>
> „Защото по благодат сте спасени чрез вяра, и то не от самите вас; това е дар от Бога; не чрез дела, за да не се похвали никой. Защото сме Негово творение, създадени в Христос Исус за добри дела, в които Бог отнапред е наредил да ходим“ (Ефесяни 2:8-10).

Посетителите на Лондон се качват на „Лондонското око“ – атракция, подобна на виенско колело. От височина 140 метра над река Темза можете да видите всичко: „Биг Бен“, сградата на Парламента и многото исторически дворци и катедрали. За изследователя на Новия Завет Никълъс Томас „Том“ Райт, „писмото до ефесяните стои по отношение на останалите писма на Павел по-скоро като „Лондонското око“. Това не е най-дългото или най-пълното от неговите писания, но предлага спираща дъха гледка към целия пейзаж. Оттук, докато колелото се върти, получавате изглед от птичи поглед към всички теми една след друга“ (Paul for Everyone: The Prison Letters (London: S.P.C.K. [Society for Promoting Christian Knowledge Publishing], 2004), p. 3).

В „Ефесяни“ Павел не се фокусира върху въпроси от локално значение. Писмото звучи така, сякаш апостолът се обръща към вярващите навсякъде и към християнските църкви, където и да са те. Надвремевия привкус на писмото позволява на „спиращата дъха гледка“, която Павел предлага, да нахлуе в нашия собствен свят и мисли. Докато преглеждаме всяка глава, нека имаме предвид следния въпрос: Кои важни истини, вградени в „Ефесяни“, трябва да продължат да оформят живота ни като вярващи?