---
title:  Църквата – единна армия
date:   17/09/2023
---

`Прочетете Ефесяни 6:10-20. Какво казва Павел за войната, в която участва църквата? Дали описва предимно духовната битка със злото на всеки отделен вярващ, или колективната войната на църквата против това зло?`

Победата в гръцката и римската война зависи от сътрудничеството на войниците във военното формирование и особено от тяхната подкрепа един за друг в самия разгар на битката. Индивидуализмът тогава се е смятал за характеристика на варварските воини, която ги обрича на поражение.

Има важни основания в подкрепа на възгледа, че Павел, в съответствие с това обичайно военно разбиране, разчита основно на споделената битка на църквата срещу злото в Ефесяни 6:10-20: 1. Пасажът е кулминацията на писмо, което се отнася изцяло за църквата. Би било странно за Павел да завърши писмото си с описание на някой самотен християнски воин, борещ се срещу враговете на тъмнината; 2. В края на пасажа Павел подчертава християнското партньорство в своя призив за молитва „за всички светии“ (Ефесяни 6:18-20); 3. Най-важното от всичко е, че по-рано в писмото, когато Павел говори за силите на злото, той ги поставя срещу църквата, а не срещу отделния вярващ: „Така че на небесните началства и власти да стане позната сега чрез църквата многообразната премъдрост на Бога“ (Ефесяни 3:10).

Ето защо Ефесяни 6:10-20 не описва един-единствен самотен воин, изправил се срещу злото. Вместо това Павел като генерал се обръща към църквата като към армия. Той ни призовава да вземем пълното си снаряжение и като единна армия, енергично и обединено да устояваме в битката. Павел избира да завърши своя задълбочен акцент върху църквата, включващ устойчиви описания за нея като тяло Христово (Ефесяни 1:22,23; 4:1-16), сградата/храма на Бога (Ефесяни 2:19-22) и невястата на Христос (Ефесяни 5:21-33), с последна метафора, църквата като армия на живия Бог. Тъй като се приближаваме към „злия ден“ (Ефесяни 6:13), последните етапи на дългогодишната битка срещу злото, не е време да сме колебливи в своята отдаденост към Бога или в своята лоялност един към друг като колективно воюващи последователи на Христос.

`По какъв начин ние, като колективно тяло, можем да работим заедно във великата борба, за да си помагаме взаимно в своите борби срещу злото, под каквато и форма да са те?`