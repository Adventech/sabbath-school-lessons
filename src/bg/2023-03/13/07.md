---
title:  Разширено изучаване
date:   22/09/2023
---

„Една армия в битка би се объркала и отпаднала, ако всички не си сътрудничат. Ако войниците трябваше да изпълняват собствените си импулсивни идеи, без да се съобразяват с позициите и работата на другия, те биха били сбор от независими атоми; няма да могат да извършат работата на едно добре организирано тяло. Така че войниците на Христос трябва да действат в хармония. Не бива да се ценят поединично. Ако правят това, народът на Господа, вместо да бъде в съвършена хармония, с един ум, с едно намерение и посветен на една велика цел, ще открие, че усилията са безплодни, а времето и способностите на хората в него – пропилени. Съюзът е сила. Няколко обърнати души, действащи в хармония, за една велика цел, един предводител, ще постигнат победи при всяко съприкосновение“ (Уайт, Е. Колекция „Сполдинг и Мейгън“. Стр. 121 – англ. изд.).

Какво е значението на това, че Павел нарича себе си „посланик в окови“ (Ефесяни 6:20)? Посланиците често играят предизвикателни роли по време на война, така че личното описание на Павел отговаря на контекста на неговата военна образност. Посланиците трябва да бъдат третирани с уважението, дължимо на лицето или държавата, които ги изпращат. Така че има рязък контраст между статута на Павел като посланик на върховния Владетел на космоса и пълното унижение, за което говорят неговите окови (буквално „вериги“). Но тъй като посланиците ще носят „верижна служба“, споменаването на „вериги“ от Павел може да е „подправено с ирония“, а той да гледа на своите окови като „украшение, което трябва да се носи по отличителен начин“ (David J. Williams, Paul’s Metaphors: Their Context and Character (Peabody, MA: Hendrickson, 1999), p. 152).

**Въпроси за разискване**:

`1. Във вашето кътче от света, разединен и непрестанно във война, какво означава за вас и вашата местна църква да „воювате за мир“? Как можем да бъдем проводници на мира в един свят, все повече характеризиращ се с агресия и насилие?`

`2. Какви конкретни „огнени стрели“ се изсипват по ваш адрес? Как можете да гарантирате, че „щитът на вярата“ е на мястото си, за да ги угаси?`

`3. Понякога говорим за „воини на молитвата“. Как можем да провеждаме „молитвено служение“ въз основа на Ефесяни 6:18-20?`

`4. Как трябва да се отнасяме към ранените на бойното поле на великата борба? Как следва да се отнасяме към вярващия християнин, който в разгара на битката бяга от страх или открито капитулира пред противниковата страна?`

Тази събота, 23.09.2023 г., ще се молим за църкви „Монтана Б“ с групите в Портитовци и Габровница и „Нова Загора“ с групата в с. Любенова махала.