---
title:  Армия на мира
date:   16/09/2023
---

### За изучаване през седмицата
Ефесяни 6:10-20; 1 Петър 4:1; 1 Петър 5:8; Исая 59:17; Исая 52:8-10; 1 Солунци 5:16-18.

> <p>Стих за запаметяване</p>
> „А освен всичко това вземете вярата за щит, с който ще можете да угасите всички огнени стрели на лукавия; вземете също за шлем спасението и меча на Духа, който е Божието слово“ (Ефесяни 6:16,17).

В религиозната класика на Джон Бънян „Пътешественикът“, написана, докато той бил в затвора, Християн е придружен до оръжейната на двореца и му е показано „всякакъв вид оборудване [оръжия], които техният Господ е предоставил на пътешествениците, като меч, щит, шлем, нагръдник, молитва и обувки, които не се износват. И тук имаше достатъчно от това, за да се впрегнат [подготвят] толкова много мъже за служба на Господа, колкото са звездите на небесното множество“. Преди Християн да тръгне, той отново е отведен до оръжейната, където „те го впрегнаха [обуха] от главата до петите с нещо, което беше непробиваемо, за да го предпазва от нападение по пътя“.

Писанието на Бънян от 1678 г. припомня документ, написан около 1600 години по-рано от апостол Павел: „Посланието към ефесяните“, също написано в затвора. В него великият апостол мисионер си представя велика армия, църквата, вземаща Божието всеоръжие и облечена в божествената panoplia – гръцкия термин за цели доспехи от главата до петите. Божието всеоръжие съдържа достатъчно от най-добрите оръжия, за да може всеки войник в Неговата армия да бъде „облечен със северна стомана от глава до пети“, отправяйки се да воюва за мира в Негово име.