---
title:  Господари, които са роби
date:   07/09/2023
---

В последните думи на Павел към робите, че всеки „роб или свободен“ (Ефесяни 6:8), думата „свободен“ посочва робовладелците, позволявайки на Павел да пренасочи съвета си към тях, като разкрие, че робите и техните господари са равнопоставени пред Христос в съда (срв. 2 Коринтяни 5:10; Колосяни 3:24,25).

`Представете си, че сте християнин робовладелец и слушате как „Посланието към ефесяните“ се прочита в собствената ви домашна църква. Как бихте могли да реагирате на този съвет, представен в присъствието на вашите роби? Ефесяни 6:9`

Павел се обръща към господарите, робовладелците, в изричен призив, който обръща внимание на резкия контраст между „господарите“ (на гръцки hoi kurioi, преведено като „господари“), които са имали навика да „заплашват“ своите роби, и „Господ“ (ho kurios), Христос, при когото „няма пристрастие“.

Павел моли господарите: „И вие правете същото на тях“, робите, което би било шокиращо за собственик на роби от първи век. Господарите трябва да отговарят на своите роби с дела на добра воля, водени от своята вярност към Христос, в синхрон с това, което Павел току-що е поискал от робите (Ефесяни 6:5-8). Той им казва да спрат да заплашват робите си – обичайна практика от времето, в което господарите са прилагали голямо разнообразие от наказания, включително бой (1 Петър 2:20), сексуално малтретиране, продажба (и раздяла с близките), непосилен труд, глад, окови, жигосване и дори смърт.

Павел подкрепя заповедите си с два аргумента, които призовават господарите на роби да погледнат отвъд социалните структури на гръко-римския свят: 1. Те и техните предполагаеми роби са едни и същи роби на един Господар („понеже знаете, че и на тях, и на вас има Господар на небесата“; срв. Колосяни 4:1); 2. Небесният Учител съди всички без пристрастие. Тъй като собственият им Господар се отнася към онези, които се считат за роби, наравно с другите, точно така следва да постъпват и те (срв. Филимон, 15 и 16 ст.).

Голяма част от езика на Павел в „Ефесяни“ би бил особено насърчителен за християнските роби: осиновяване като синове (Ефесяни 1:5); изкупление (Ефесяни 1:7); наследство (Ефесяни 1:11,14; 3:6); сядане на престола с Исус (Ефесяни 2:6); ставане на „съграждани“, „членове на Божието семейство“ (Ефесяни 2:19; срв. 3:14,15) и неделими части от тялото на Христос (вж. Ефесяни 3:6; 4:1-16). Ефесяни 6:5-9 прилага цялото учение на Посланието като оперативно във взаимоотношенията между роби и робовладелци, включително съвета относно речта (Ефесяни 4:25-32) и сексуалната етика (Ефесяни 5:1-14).