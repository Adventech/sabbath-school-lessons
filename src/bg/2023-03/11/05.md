---
title:  Роби на Христос
date:   06/09/2023
---

`Какво изисква Павел от робите в своето подробно наставление за тях? Ефесяни 6:5-8`

Павел моли християнските роби да се подчиняват на своите господари чрез едно сърдечно, безукорно служене. Забележително е многократното споменаване на голямата замяна, която ги моли да направят. Те не бива да поставят господаря си на мястото на Христос, предлагайки му предаността, която принадлежи единствено на Спасителя. По-скоро в ангажиментите и в предаността, движещи тяхното сърдечно, безукорно служене, те трябва да бъдат заместници на Христос, Господа, пред своя господар. Насърчавайки тази съществена замяна, Павел предлага преобразено, християнско разбиране за връзката господар-роб.

Обърнете внимание на различните варианти, чрез които Павел им налага тази замяна:

* Техните робовладелци са омаловажавани от Павел като „земни господари“, сочейки към истинския и небесен Господар (Ефесяни 6:5; курсивът е на автора).
* Те трябва да служат „със страх и трепет, в простотата на сърцето си, като към Христос“ (Ефесяни 6:5; курсивът е на автора).
* Павел отбелязва тази замяна най-ясно в аргумента, че робите християни трябва да предлагат истинска служба като роби не на своите господари, а като „Христови слуги“ (Ефесяни 6:6).
* При извършване на своята служба те трябва да вършат „от душа Божията воля“, предлагайки сърдечно служене, насочено към Бога (Ефесяни 6:6).
* Павел изисква положително мотивирано служене, предлагано „като на Господа, а не на човеци“ (Ефесяни 6:7).

За сърдечното си служене робите християни могат да очакват пълна награда от Христос, когато се завърне. Те са изпълнили длъжността си пред Него и могат да очакват Неговата награда – особено привлекателна идея за робите, които не получават възнаграждение. Един роб може да се почувства неоценен или даже нещо по-лошо, от земния си господар (срв. 1 Петър 2:19,20). Но вярващият роб има Господар, Който е внимателен, забелязва „същото добро, каквото върши“ (Ефесяни 6:8) и предлага сигурна награда.

`Колкото и да ни се иска Писанието открито да осъждаше тази ужасна практика, не е така. И все пак какви принципи можем да извлечем от думите на Павел в съответния контекст за отношението ни към хората, с които работим в своята собствена ситуация?`