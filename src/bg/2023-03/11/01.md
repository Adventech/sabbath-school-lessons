---
title:  Практикуване на върховна вярност към Христос
date:   02/09/2023
---

### За изучаване през седмицата
Ефесяни 6:1-9; Марк 10:13-16; Колосяни 3:21; 1 Петър 2:18-25; 2 Коринтяни 5:10; Колосяни 3:24,25.

> <p>Стих за запаметяване</p>
> „И вие, господари, правете същото на тях, като се въздържате от заплашване; понеже знаете, че и на тях, и на вас има Господар на небесата, у Когото няма лицеприятие“ (Ефесяни 6:9).

През 2018 г. артефакт в Музея на Библията във Вашингтон, окръг Колумбия, привлече сериозно внимание. Ставаше дума за съкратен вариант на Библията, в който са запазени поученията, свързани с основите на вярата, но същевременно са заличени всички пасажи, подбуждащи към бунт на робите. Публикуван през 1808 г., текстът не просто премахва по някой друг пасаж. Деветдесет процента от Стария Завет липсват, петдесет процента от Новия. От 1189 глави в Библията са останали само 232.

Пасажи, които на пръв поглед утвърждават институцията на робството, особено при липсата на толкова голяма част от библейския разказ за „добрите вести“, са оставени напълно непокътнати, включително текстове, с които често се злоупотребява – като „слуги, покорявайте се на господарите си по плът със страх и трепет, в простотата на сърцето си, като към Христос“ (Ефесяни 6:5).

Днес, в нашето време и култура, ключово предизвикателство е да четем Ефесяни 6:1-9 в контекста на пълната история на спасението, както е разкрита в цялата Библия. Какво можем да научим, докато наблюдаваме как Павел прилага ценностите на евангелието към изопачените социални структури на своето време?