---
title:  Разширено изучаване
date:   21/07/2023
---

В основата на „Посланието към ефесяните“ стои история, части от която често се повтарят или се споменава за нея. Основните събития в нейния сюжет са следните:

1\. Божият избор на хората „преди създанието на света“ (Ефесяни 1:4,5,11).

2\. Тяхното минало, изгубено съществуване (Ефесяни 2:1-3,11,12; 4:17-19,22; Ефесяни 5:8).

3\. Намесата на Бога в Христос, за да ги спаси (Ефесяни 1:7,8; 2:4-6,13-19; Ефесяни 4:1,20,21; 5:2,8,23,25,26).

4\. Тяхното приемане на евангелието (Ефесяни 1:12,13 и загатнато на други места). След като вярващите някога са били „без надежда“ (Ефесяни 2:12), сега те притежават „една надежда“, към която се насочват (Ефесяни 4:4; срв. Ефесяни 1:18).

5\. Настоящият живот на адресатите като ученици. Въпреки че живеят във време, изпълнено с опасности и съпротива на злите сили, те могат да се възползват от средствата, предложени от техния превъзвишен Господ (Ефесяни 1:15-23; 2:6; 3:14-21; Ефесяни 4:7-16; 6:10-20).

6\. В бъдещата кулминация на историята ролята на Духа като „залог“ (Ефесяни 1:13,14) или „печат“ (Ефесяни 4:30) вече принася плод. В този кулминационен момент адресатите ще бъдат възнаградени за своята вярност, като завладеят „наследството“, което вече им е дадено в Христос (Ефесяни 2:7; 6:8,9); и чрез тяхната вяра в Христос ще им бъде дадено място в бъдещия свят, фокусиран върху Христос (Ефесяни 1:21; 2:7,19-22; Ефесяни 4:13,15; 5:27).

**Въпроси за разискване**:

`1. Основната история на „Ефесяни“ (виж по-горе) не е само историята на вярващите през първи век. Това е нашата собствена история. Коя от основните стъпки или етапи на тази история ви дава най-голяма надежда в този момент?`

`2. Защо според вас Павел толкова често си спомня греховното минало на своите слушатели, като ги кани да размишляват върху живота си преди обръщането?`

`3. Сравнете обобщението на Павел на евангелието в Ефесяни 2:8-10 с неговото по-ранно обобщение от Римляни 1:16,17. Какви сходни теми присъстват там? По какво се различават двете обобщения?`

`4. Въпреки че добрите дела на вярващите не играят никаква роля в тяхното изкупление, тъй като те никога не могат да дадат на хората спасителни заслуги пред Бога, каква важна роля играят те в Божиите планове за вярващите? (Ефесяни 2:10).`

Тази събота, 22.07.2023 г., ще се молим за църкви „Димитровград“ с групата в гр. Симеоновград и „Добрич“ с групите в Кардам, Тервел и Генерал Тошево.