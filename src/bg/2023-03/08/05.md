---
title:  Светият Дух в живота на вярващия
date:   16/08/2023
---

`Когато говори за греховете на речта сред християнската общност, какво увещание споделя Павел за присъствието на Светия Дух с вярващите? Ефесяни 4:30`

Павел предлага едновременно и плашещо предупреждение, и стоплящо сърцето обещание. Нашите грехове един спрямо друг в църквата не са малки злодеяния с дребни последици: онова, което наскърбява Светия Дух, е злоупотребата ни с Божия дар на словото, за да съборим другите (Ефесяни 4:25-27,29,31,32). Това, че Павел повтаря Исая 63:10, подчертава сериозното предупреждение: „Но те (Израил) се разбунтуваха и оскърбиха Светия Негов Дух; затова Той се обърна и им стана неприятел и сам воюва против тях“.

В едно успокояващо обещание Павел потвърждава, че Светият Дух подпечатва вярващите от деня, в който са приели Христос (Ефесяни 1:13,14) до „деня на изкуплението“ (Ефесяни 4:30). Връзката на Духа с вярващия не е крехка, а трайна. Твърди се, че когато вярващите пренебрегват вътрешното присъствие на Духа, като използват Божия дар на словото за нанасящо рани оръжие, Духът не ги напуска, но бива наскърбен. Духът възнамерява да присъства с вярващите, поставяйки им белега на Божие притежание и защита до завръщането на Христос.

Павел подчертава пълната божественост на Духа като „Светия Дух на Бога“ и изтъква личността на Духа, описвайки Светия Дух като скърбящ. (Вж. също Римляни 8:16,26,27; 1 Коринтяни 2:10,13; 12:11; Галатяни 5:17,18.)

Трябва да бъдем много внимателни в обсъждането на тайната на Божеството. Духът е както Един със, така и различен от Отец и Сина. „Духът има собствена воля и избира според нея. Той може да бъде наскърбен и похулен. Такива изрази не са подходящи просто за някаква сила или влияние, а са характеристики на една личност. Дали тогава Духът е личност също като вас и мен? Не, ние използваме ограничена човешка терминология, за да опишем божественото, а Духът е това, което човешките същества никога не могат да бъдат“ (Paul Petersen, God in 3 Persons—In the New Testament (Silver Spring, MD: Biblical Research Institute, 2015), p. 20).

`Това е „Светият Божи Дух“, Който живее в толкова интимна връзка с нас, че се твърди, че нашите действия Го засягат. Ние споделяме живота си с член на Божеството, посветен на нас в трайна връзка, която ни подпечатва до края на времето. Какъв трябва да бъде отговорът на нашата вяра въз основа на тази удивителна истина?`