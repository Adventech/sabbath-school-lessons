---
title:  Разширено изучаване
date:   18/08/2023
---

Нека вашият разговор бъде от такова естество, че да нямате нужда от покаяние. „Не оскърбявайте Светия Божи Дух, чрез който сте запечатани за деня на изкуплението.“ (...) Ако имате любов в сърцето си, ще се стремите да утвърдите и подкрепите своя брат в най-святата вяра. Ако се изпусне дума, която е вредна за характера на вашия приятел или брат, не насърчавайте това злословене. То е дело на врага. Моля, напомнете на говорещия, че Божието Слово забранява такъв вид разговор“ (Уайт, Е. Адвент Ревю енд Сабат Хералд, 5 юни 1888 г.)
Как ще се промени вашата местна църква, ако вие и всеки член трябваше да поемете и живеете обет, състоящ се от твърдения, подобни на следните?

1\. Желая моето влияние в семейството на Църквата на адвентистите от седмия ден и извън него да бъде положително, издигащо, съграждащо вярата и повишаващо морала (Ефесяни 4:29).

2\. Спомняйки си призивите на Христос за единство и любов, ще отделям повече сили за утвърждаването на онези, които вършат и казват добри неща, отколкото да посочвам недостатъците на бъркащите (Йоан 13:34,35; Йоан 17: 20-23; Ефесяни 4:1-6; 1 Солунци 5:9-11).

3\. Когато не съм съгласен с някого, ще изразя ясно уважението си към своите събратя по вяра. Ще приема, че е почтен и посветен на Христос. Ще предложа своето различно мнение нежно, а не рязко (Ефесяни 4:31,32).

4\. Ще живея радостно, търсейки всяка възможност да подкрепя и утвърдя своите братя и сестри от църквата, докато очаквам завръщането на Христос (Ефесяни 4:29,30; Галатяни 6:2; Евреи 10:24,25).

**Въпроси за разискване**:

`1. Прегледайте 11-те места в „Ефесяни“, където Павел описва трите лица на Божеството, че работят в тясно сътрудничество за спасението на човечеството. Как този многократен акцент обогатява нашето разбиране за Божеството? Ефесяни 1:3-14; 1:15-23; 2:11-18; 2:19-22; 3:1-13; Ефесяни 3:14-19; 4:4-6; 4:17-24; 4:25-32; Ефесяни 5:15-20; 6:10-20 (където „Господ“, Ефесяни 6:10, се отнася за Христос).`

`2. Как се прилага съветът на Павел за християнската реч (Ефесяни 4:25-32) в епохата на „компютърно-опосредстваната комуникация“, която твърде често се използва за кибертормоз и анонимно онлайн съсипване на характера?`

Тази събота, 19.08.2023 г., ще се молим за църкви „Карлово“ с групата в Каравелово и „Костенец“.