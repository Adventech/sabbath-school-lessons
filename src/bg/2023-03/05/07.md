---
title:  Разширено изучаване
date:   28/07/2023
---

Проучете внимателно следното въведение към изброените по-долу Въпроси за разискване:

Какъв е специфичният контекст, в който Павел пише Ефесяни 2:11-22, като описва всеобхватните ефекти на Кръста върху човешките взаимоотношения? Той се занимава с отношенията между вярващите евреи и езичници, които заедно са членове на църквата. Апостолът изразява очевидна загриженост те да разбират и прилагат в живота си своя споделен, помирен статут на членове на Божието семейство (Ефесяни 2:19). Въпреки това, в контекста на писмото като цяло, Павел демонстрира мащабна, широкообхватна цел. Неговата тема е великият, върховен план на Бога да обедини всички неща в Христос (Ефесяни 1:9,10) и обхватът му включва „всеки род на небесата и на земята“ (Ефесяни 3:15).

Важно е, че единството на членовете в църквата – конкретната тема, която той засяга в Ефесяни 2:11-22 – само по себе си има по-широка цел, която Павел разкрива в Ефесяни 3:10: „така че на небесните началства и власти да стане позната сега чрез църквата многообразната премъдрост на Бога [в създаване на църквата както от евреи, така и от езичници]“. Чрез актуализиране на единството, което Христос е извоювал на кръста, вярващите трябва да покажат, че Божият окончателен план за обединяване на всички неща в Христос е в ход. Техните помирени взаимоотношения говорят за Божия план за една вселена, обединена в Христос. Така че е уместно да разглеждаме Ефесяни 2:11-22 в контекста на цялото Послание, за да открием библейски принципи относно една важна тема днес – взаимоотношенията между групи от хора или различни етнически групи.

**Въпроси за разискване**:

`1. Какви библейски принципи относно етичните отношения са дадени в Ефесяни 2:11-22? Как пасажът предлага отличителен, съсредоточен върху Христос подход към темата за това как членовете на една етническа група трябва да се отнасят към членовете на друга?`

`2. Предвид Божия план за бъдещето на човечеството (Ефесяни 1:9,10; Ефесяни 2:11-22), колко важно е църквата да се справя със собствените си вътрешни проблеми и междуетнически конфликти?`

`3. Какви тлеещи проблеми между етническите групи, които твърде често могат да останат скрити и пренебрегнати, съществуват във вашата общност? Как може вашата църква да изиграе положителна роля в осъществяването на обединяващото дело, което Христос вече е извършил на кръста? Как бихте могли да участвате в това дело?`

Тази събота, 29.07.2023 г., ще се молим за църкви „Долни Цибър“ и „Долни Чифлик“.