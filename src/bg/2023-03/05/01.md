---
title:  'Хоризонтално умилостивение: Кръстът и църквата'
date:   22/07/2023
---

### За изучаване през седмицата
Ефесяни 2:11-22; Римляни 3:31; Римляни 7:12; Исая 52:7; Исая 57:19; Йоан 14:27; 1 Коринтяни 3:9-17.

> <p>Стих за запаметяване</p>
> „А сега в Христос Исус вие, които някога сте били далеч, сте поставени близо чрез кръвта на Христос. Защото Той е нашият мир, Който направи двата отдела едно и събори средната стена, която ги разделяше“ (Ефесяни 2:13,14).

Поставете се на мястото на един езичник грък, който се е научил да почита Бога на евреите. Всъщност вие сте изоставили своето поклонение пред много божества и сте приели Единствения истински Бог. Докато си проправяте път през красивите дворове и колоните с канелюри на Йерусалимския храм, звуците на богослужението ви подтикват да прославите Бога. Но точно тогава се оказвате изправени пред каменна барикада, висока 1,5 м. На всеки няколко крачки на латински и гръцки е гравирано следното съобщение: „Нито един чужденец не може да минава през преградата и заграждението около храма. Всеки, който бъде хванат да го прави, да вини себе си за последвалата го смърт“. В този момент се чувствате изолирани, отчуждени и отделени.

В Ефесяни 2:11-22 Павел разглежда кръста на Христос като предизвикващ драматична промяна, разрушавайки такива бариери и стени. Вертикално, кръстът разтваря отчуждението, примирява хората с Бога. Хоризонтално помирява хората помежду им. Кръстът премахва враждата и носи мир между евреи и езичници, като ги прави „един нов човек“ (Ефесяни 2:15). Заедно те се превръщат в нов храм, „заедно в Духа за Божие обиталище“ (Ефесяни 2:22).

Какво означава тази истина за нас днес?