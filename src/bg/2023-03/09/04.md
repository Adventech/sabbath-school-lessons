---
title:  „Стани ти, който спиш!“
date:   22/08/2023
---

`Прочетете Ефесяни 5:11-14. Какво силно предупреждение отправя тук Павел и как то е свързано с настоящото ни положение?`

За разбирането на Ефесяни 5:11-14 е полезно да отбележим, че Павел многократно предлага две увещания, редувайки употребата им: (1) живейте в състояние на живот като „чеда на светлината“ (Ефесяни 5:8; вж. също Ефесяни 5:1,2,4,9-10,11,13,14); (2) Не живейте сексуално неморален, противящ се на Бога живот, вършейки „безплодните дела на тъмнината“ (Ефесяни 5:11; вж. също Ефесяни 5:3,4,5-8,12).

Можем да се задълбочим в паралелните увещания от Ефесяни 5:8-10, за да разберем Ефесяни 5:11. Вярващите трябва да живеят пред невярващите като „светлина в Господа“ и „чеда на светлината“ (Ефесяни 5:8). Целият смисъл на това трябва да бъде разкрит, за да стане ясно, че „плодът на светлината се състои във всичко, което е добро, право и истинно“ (Ефесяни 5:9). Следователно Павел се застъпва за стратегията на проявяване на Божията доброта. Вярващите трябва да излагат безплодните дела на тъмнината, като вършат праведната им алтернатива, която всички могат да видят.

Междувременно бихме могли да приемем предизвикателния, поетичен език на стихове 13 и 14 като дръзко твърдение на Павел, че вярващите, изявявайки „плода на светлината“ (Ефесяни 5:9), биха могли да спечелят светските хора за Христос: „А всичко, което се изобличава, става явно чрез светлината; понеже всяко нещо, което става явно, е осветено“ (Ефесяни 5:13,14). Когато упадъчният живот бъде изявен от светлината, светските хора могат да видят поведението си именно такова, каквото е („става явно“), лишено от бъдеще и оставено на гнева (Ефесяни 5:5,6), и да преживеят една промяна от тъмнина към светлина („понеже всичко, което бива явно, е светлина“ – синодален превод) – точно онази промяна, която ефеските читатели на Павел са преживели като истински вярващи (Ефесяни 5:8).

Какво да правим с поемата или химна от Ефесяни 5:14, където се употребява език, свързан с възкресението на мъртвите в края на времето (срв. Ефесяни 2:1,5), нещо като тръбен призив за събуждане от духовен сън и преживяване на преобразяващото присъствие на Христос? Тъй като пасажът от Исая 60:1-3, който Павел като че ли цитира, е насочен към Божия народ Израил, можем да разглеждаме химна/поемата от Ефесяни 5:14б като силен призив към вярващите християни да се събудят за ролята си на мисионери, отразяващи светлината на Христос в този мрачен свят (срв. Филипяни 2:14-16; Матей 5:16).

`Как водите точно този начин на живот, който би могъл да изяви делата на тъмнината такива, каквито са?`