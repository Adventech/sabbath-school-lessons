---
title:  Божият велик христоцентричен план
date:   01/07/2023
---

### За изучаване през седмицата
Ефесяни 1:3-14; Ефесяни 2:6; Ефесяни 3:10; Колосяни 1:13,14; Второзаконие 9:29.

> <p>Стих за запаметяване</p>
> „Благословен да бъде Бог и Отец на нашия Господ Исус Христос, Който в Христос ни е благословил с всяко духовно благословение в небесните места“ (Ефесяни 1:3).

Двадесет и пет години след като става първият човек, стъпил на Луната, Нийл Армстронг пише благодарствена бележка на творческия екип, проектирал скафандъра „Екстравейхикюлър Мобилити Юнит“ (EMU), в който той е направил онези исторически стъпки. Наричайки го „най-фотографираният космически кораб в историята“ и шегувайки се, че е успял да скрие „грозния си обитател“ от погледа, Армстронг благодари на „бандата EMU“ в космическия център „Джонсън“ за „здравия, надежден и почти пухкав“ костюм, който бил спасил живота му, изпращайки им „четвъртвековни благодарности и поздравления“.

Павел започва писмото си до ефесяните с величествена благодарствена бележка, като прославя Бога за благословенията, които е излял – благословения, толкова важни за живота на вярващите, колкото е скафандърът за човек, ходещ по повърхността на Луната. Апостолът твърди, че Бог работи върху тези важни благословения от „преди създанието на света“ (Ефесяни 1:4) и прославя Бога, че продължава да работи през вековете в полза на вярващите.

Встъпителните думи на апостола правят „Посланието към ефесяните“ особено ценно, защото ни показват на практика как да се покланяме на Бога и да Го прославяме за множеството благословения, които ни е подарил.