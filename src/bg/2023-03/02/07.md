---
title:  Разширено изучаване
date:   07/07/2023
---

Дали Ефесяни 1:3-14 учи, че Бог предрешава бъдещето на човешките същества, предопределяйки някои за вечен живот, а други за вечна смърт? За съжаление, много хора вярват в това. Помислете обаче върху следните възгледи:

1\. В пасажа ролята на Христос е определяща, тъй като божественият избор да ни осинови става „чрез Исус Христос“ (Ефесяни 1:5) или „в Него“ (Ефесяни 1:4,11). Това предполага, че Божият избор и предопределение се упражняват към всички, които изберат вярата в Христос, вместо Той да избира кой да бъде спасен или изгубен при всеки отделен случай още преди хората да са се родили. Божието решение е подробният, предварително определен, божествен отговор спрямо онези, които упражняват вяра в Христос.

2\. Ефесяни 1:3-14 също съдържа ярък родствен език за Божието дело на спасение. Бог е „Отец“, а ние сме Негови „осиновени“ деца (Ефесяни 1:3-5), които получават Неговите благословения в изобилие (Ефесяни 1:8). Трябва да разбираме езика за Божия избор и предопределение в светлината на тази богата, родствена терминология. Бог не е далечен, безчувствен съдия, който издава постановления отдалеч, а грижовният Баща на всичките Си деца (вж. Ефесяни 3:15).

3\. Това, че Бог зачита човешкия избор, е отразено в Ефесяни 1:3-14 (особено в Ефесяни 1:13, където „чуването“ и „вярването“ се оценяват като съществени), на друго място в писмото (Ефесяни 2:8; 3:17; 4:1-6:20 – всички от които подчертават или предполагат упражняването на избор и отговор на вяра) и в още няколко пасажа в Новия Завет (напр. 1 Тимотей 2:4; Деяния 17:22-31). Или, както го описва Елън Г. Уайт: „В ли­це­то на то­зи нес­рав­ним дар, Не­го­вия Син, Бог об­к­ръ­жа­ва це­лия свят с ат­мос­фе­ра на бла­го­дат, та­ка ре­ал­на, как­то е въз­ду­хът око­ло зем­но­то къл­бо. Всич­ки, ко­ито из­бе­рат да ди­шат та­зи вли­ва­ща жи­вот ат­мос­фе­ра, ще жи­ве­ят и ще по­рас­нат до зре­лос­т­та на мъ­же и же­ни в Исус Хрис­тос“ (Пътят към Христос. стр. 68 – англ. изд.).

**Въпроси за разискване**:

`1. Какви аргументи бихте добавили към горепосочените в подкрепа на възгледа, че Бог не предопределя и не избира, още преди да сме създадени, кой ще бъде спасен и кой – изгубен?`

`2. В крайна сметка чий избор определя дали даден човек има, или няма спасение в Исус?`

`3. „В Когото имаме изкуплението си чрез кръвта Му, прощението на прегрешенията ни, според богатството на Неговата благодат“ (Ефесяни 1:7). Как този стих разкрива реалността на спасението единствено чрез вяра, а не чрез делата на закона?`

Тази събота, 08.07.2023 г., ще се молим за църкви „Горна Оряховица“ с групите в с. Козаревец, с. Майско, с. Първомайци и „Гоце Делчев“.