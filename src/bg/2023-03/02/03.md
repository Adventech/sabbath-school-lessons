---
title:  Скъпоструващо спасение – щедро опрощение
date:   03/07/2023
---

Грехът е бил тъмна, доминираща сила в живота на читателите на Павел. Апостолът си позволява да ги опише в предишното им състояние като ходещи мъртъвци – „мъртви в престъпления и грехове“ (Ефесяни 2:1), но все пак „ходещи“ или живеещи, както Сатана им заповядва (Ефесяни 2:1-3). Поробени от греха и от Сатана, те не са в състояние да се освободят. Имат нужда от спасение. Бог е направил това чрез милостивите Си действия в Христос и Павел славослови две нови благословения на Божията благодат в живота на вярващите: изкуплението и опрощението.

`Прочетете Ефесяни 1:7,8. „Изкуплението“ е концепция, присъстваща на много места в Новия Завет. Сравнете употребите на тази идея в Колосяни 1:13,14; Тит 2:13,14 и Евреи 9:15. Кои теми са общи за тези пасажи с Ефесяни 1:7,8?`

Гръцката дума, преведена като „изкупление“, в Ефесяни 1:7, е apolutrōsis, първоначално използвана за откупуване свободата на роб или плащане за освобождаването на пленник. Човек сякаш дочува възгласите на търговеца на роби, продаващ стоката си на търг, и студеното подрънкване на робските окови. Когато Новият Завет обсъжда изкуплението, той подчертава колко скъпо е освобождаването на робите.

Нашата свобода е дошла на изключителна цена: „В Когото [Исус] имаме изкуплението си чрез кръвта Му“ (Ефесяни 1:7). Идеята за изкуплението още възхвалява Божията благодатна щедрост в плащането на високата цена за нашата свобода. Бог ни е подарил свобода и достойнство. Вече не сме поробени!

„Да бъдеш изкупен означава да бъдеш третиран като личност, а не като предмет. Означава да станеш гражданин на небето, а не роб на земята“ (Alister E. McGrath, What Was God Doing on the Cross? (Grand Rapids, MI: Zondervan, 1992), p. 78).

Внимавайте! Разбирането, че Бог плаща на Сатана цената за изкуплението, е средновековна, а не библейска. Бог нито дължи, нито плаща нещо на Сатана.
Ползите от Голгота също включват „прощението на прегрешенията ни“ (Ефесяни 1:7). На кръста Христос поема върху Себе Си цената на нашия грях, както минал, така и бъдещ, „заличи противния ни в постановленията Му закон, който беше враждебен към нас“ (Колосяни 2:14). Вършейки това дело на изкупление и опрощение чрез Христос, Бог действа като наш щедър Баща, а „богатството на Неговата благодат (…) ни дава изобилно“ (Ефесяни 1:7,8).

`Какво означава за вас, че чрез изкупителната жертва на Христос сте опростени и изкупени? Ами ако почувствате, че сте недостойни за това? (Само една подсказка: вие сте недостойни; това е целият смисъл на Кръста.)`