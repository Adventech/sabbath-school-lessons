---
title:  „Ефесяни“ – едно пропито с Христос писмо
date:   29/06/2023
---

`Как Павел обявява темата на своето писмо? Ефесяни 1:9,10`

Как би могло да се обобщи „Посланието към ефесяните“? От затвора Павел излага визията си за Божия христоцентричен план относно изпълнението на времето и ролята на църквата в него. Бог е действал в Христос, за да започне Своя план „да се събере в Христос всичко – това, което е небесно и земно“ (Ефесяни 1:10). Той го е осъществил, създавайки църквата като организация, съставена от едно ново човечество и на евреи, и на езичници (Ефесяни 2:14). Вярващите са призовани да действат в съгласие с този божествен план – едно предупреждение към злите сили, че предстои осъществяването на Божията върховна цел (Ефесяни 3:10).

Както заявява Ефесяни 1:9,10, единството, което Бог има предвид, е фокусирано в Христос. Така че не е изненадващо да открием, че „Посланието към ефесяните“ е едно пропито с Христос писмо, възхваляващо най-подробно действията на Бога в Христос и ознаменуващо достъпа на вярващите до духовните ресурси, предложени им именно в Христос. Павел употребява фразата „в Христос“ и подобни изрази повече от тридесет пъти и навсякъде в тях издига Исус. Докато четете писмото, внимавайте за тези фрази и бъдете осторожни за изобилието от начини, по които Павел насочва погледа си върху Исус.

Апостолът се опитва отново да запали духовното посвещение на вярващите в Ефес, като им напомня, че са част от църквата, която е в основата на Божия план да обедини всички неща в Христос. Когато употребява думата „църква“ (на гръцки, ekklēsia) в писмото, той има предвид „универсалната“ църква или църквата като цяло (а не местната църква).

Основна стратегия в действие е да говори за църквата и той го прави с помощта на ярки метафори, като разгръща четири от тях в повече детайли:

1. Църквата като тяло (Ефесяни 1:22,23; 2:16; 3:6; Ефесяни 4:1-16,25; 5:23,29,30).
2. Църквата като сграда/храм (Ефесяни 2:19-22).
3. Църквата като невяста (Ефесяни 5:22-27).
4. Църквата като армия (Ефесяни 6:10-20).

Всеки един от тези образи по свой собствен начин разкрива каква е Божията цел и намерение за Неговата църква.

`В църквата, от която сте част, Църквата на адвентистите от седмия ден, Бог събира транснационална, многоезична, мултиетническа и междукултурна общност (Откровение 14:6,7), сочеща пътя към изпълнението на Неговото план за обединяване на всички неща в Исус (Ефесяни 1:9,10). Как да работим в съгласие с Божия грандиозен план?`