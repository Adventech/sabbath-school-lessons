---
title:  Павел и ефесяните
date:   24/06/2023
---

### За изучаване през седмицата
Деяния 18:18-21; Деяния 19:13-20:1; Деяния 20:17-38; Ефесяни 1:1,2; Ефесяни 6:21-24; Ефесяни 3:13; Ефесяни 1:9,10.

> <p>Стих за запаметяване</p>
> „Като ни е открил тайната на волята Си според благоволението, което е положил в Себе Си, за да се приложи, когато се изпълнят времената, т.е. да се събере в Христос всичко – това, което е небесно и земно“ (Ефесяни 1:9,10).

За да седнем и да напишем нещо, обикновено трябва да си поставим някаква цел и в повечето случаи тя трябва да е съвсем основателна. Например Ейбрахам Линкълн пише известното си обръщение от Гетисбърг през 1863 г. след смразяващото опустошение на една битка по време на Гражданската война в САЩ, оставила около 7000 войници мъртви. В това обръщение, позовавайки се на Бащите-основатели, Линкълн изразява убеждението си, че Гражданската война е най-висшата проверка за това дали нацията, създадена през 1776 г., ще издържи или ще „изчезне от лицето на земята“.

Павел също има дълбока цел, мотивираща написването на писмото му. Отчасти поради неговото залавяне (Ефесяни 3:13; 6:20) и отчасти поради продължаващото преследване и изкушения, ефесяните са на ръба да паднат духом. Апостолът им напомня времето, когато са се обърнали, приемайки Христос за свой Спасител и ставайки част от църквата. Те са станали тяло Христово (Ефесяни 1:19-23; 4:1-16), строителните материали на един храм (Ефесяни 2:19-22), невястата на Христос (Ефесяни 5:21-33) и добре въоръжена армия (Ефесяни 6:10-20). Сега играят стратегическа роля в изпълнението на Божия грандиозен план да обедини всичко в Христос (Ефесяни 1:9,10). Павел пише, за да пробуди вярващите в Ефес към тяхната пълна идентичност и качества като последователи на Христос.