---
title:  Изслушване на „Писмото към ефесяните“
date:   27/06/2023
---

Павел пише „Посланието към ефесяните“ с цел то да бъде четено на глас в домашните църкви на вярващите в метрополията на Ефес. През годините след заминаването на апостола християнското движение в Ефес се е разраснало и броят на домашните църкви се е умножил. За тези ранни вярващи би било важно събитие Тихик, личният представител на апостола-основател Павел, да застане пред тях и да сподели писмо от него. Както се подразбира от самото Послание, събраната група вероятно е включвала членовете на домакинството – баща, майка, деца и роби (Ефесяни 5:21-6:9). По това време едно домакинство е включвало и други хора – плебеите (свободни лица, които разчитат на домакина за издръжка) и дори клиенти. Така че те също могат да присъстват, както и членове на други домакинства.

`Във връзка със схемата на писмото по-долу, прочетете цялото Послание, за предпочитане на глас (ще ви отнеме около 15 минути, за да го направите). Какви теми отекват в писмото като цяло?`

I. Встъпителен поздрав (Ефесяни 1:1,2).
II. Въведително благословение (Ефесяни 1:3-14).
III. Молитва вярващите да получат фокусирана върху Христос мъдрост (Ефесяни 1:15-23).
IV. Някога духовно мъртви; сега превъзвишени в Христос (Ефесяни 2:1-10).
V. Създаване от Христос на църквата от евреи и езичници (Ефесяни 2:11-22).
VI. Павел като проповедник на Христос сред езичниците (Ефесяни 3:1-13).
VII. Молитва за вярващите да изпитват любовта на Христос (Ефесяни 3:14-21).
VIII. Дръжте се за вдъхновеното от Духа единство на църквата (Ефесяни 4:1-16).
IX. Живейте новия, подхранващ единството живот (Ефесяни 4:17-32).
X. Ходете в любов, светлина и мъдрост (Ефесяни 5:1-20).
XI. Практикувайте живот по образа на Христос в християнското домакинство (Ефесяни 5:21-6:9).
XII. Устоявайте заедно: църквата като Божия армия (Ефесяни 6:10-20).
XIII. Заключителен поздрав (Ефесяни 6:21-24)

`Каква ключова тема като че ли изпъква в това писмо? Какво ви разкрива тя? Коя конкретна точка или точки улучват целта?`