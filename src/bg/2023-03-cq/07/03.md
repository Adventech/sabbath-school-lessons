---
title:  Свръхестествено
date:   07/08/2023
---

#### inTerpret

`Какви специални послания носи Левит 8?`

`Кои части от него са трудни?`

`Какви въпроси възникват в теб?`

`Кои са библейските  принципи, които откриваш в текста?`

`В коя област от живота си можеш да приложиш библейския текст?`

**Свръхестествено**

В Откровение 1:5, 6 и 5:9, 10 научаваме, че кръвта на Христос не само ни е изкупила и спасила, но е послужила за възстановяването ни като Божии свещеници. Тук можем да видим удивителната връзка между кръста и нашето призвание за служение! На Голгота това, което било отнето от Адам и Ева в Градината – а именно тяхната връзка с Бог като свещеници  – било възстановено завинаги по чудодеен начин! Това също ни напомня, че като Негови свещеници трябва да пазим ушите си, да внимаваме кога и какво говорим и да ходим само там, където водят Неговите стъпки. Елън Уайт пише следното: „Като Човешки Син, Той ни даде пример за послушание; като Божи Син, Той ни дава сила да се подчиняваме” ( Копнежът на вековете, 1 гл.).

Обърнете внимание, че свещениците били помазани с миро (Левит 8:12, 30). Мирото за помазване често символизира Светия Дух, който е съществена личност в Божеството. Да, правилно прочетохте – личност. Исус говори за Светия Дух, използвайки лично местоимение много пъти в Своето служение. Отделете малко време, за да прочетете Йоан 14-16 тази седмица и пребройте колко пъти Исус използва лично местоимение (напр. Той, Него, Негов), за да опише Светия Дух. Когато Исус отишъл на небето, Той ни е доверил не на неясна, мистична сила, а на божествена и любяща Личност: Святия Дух!

Светият Дух е този, Който дава сила на нашите служения и прави усилията ни да прославяме Бог плодотворни (Деяния 1:8; 10:38). Също така Святият Дух е този, който ни дава дарби, които да използваме в службата Му. Тези дарби са способностите на самия Исус. Има повече от 20 различни вида духовни дарби в Новия завет и можете да прочетете за тях на няколко места в Писанието (Римляни 12; 1 Коринтяни 12; Ефесяни 4; 1 Петър 4).

Всеки християнин има една или повече от тези свръхестествени дадености. Най-добрият начин да откриете своята божествена дарба е да изучавате духовните дарби в Библията, да участвате в различни служения във вашия район, църква и общност (особено тези, за които имате силно желание), и да помолите Светия Дух да разкрие какви са вашите дарби. Той ще ви покаже! Той често говори чрез онези, които са ви наблюдавали в работа за Исус. Друг начин да разберете е да опитате различни служения и да видите дали растете и се отличавате в тази конкретна област. Ако това е вашият дар, ще го направите! Между другото, в реда на нещата е, ако опитате нещо и то се окаже неподходящо за вашата дарба. Ключът е да сте активни за Исус в местната ви църква и общност. Бъди уверен, че твоята дарба на Божи служител и свещеник ще стане ясна с времето!

Толкова е важно да утвърждаваме хората в служение, особено младите. Това е отговорност не само на по-старото, но и на младото поколение. Не забравяйте да насърчите връстниците си и да им покажете, че ги цените, особено когато виждате, че  опитват ново служение, за което изглеждат добре подготвени. Още по-добре би било, да участвате заедно с тях в това служение, така че действията ви да ги утвърждават.

`Кои духовни дарби би желал да притежаваш? Какви стъпки можеш да предприемеш?`