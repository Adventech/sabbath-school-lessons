---
title:  Отвъд пасторите
date:   09/08/2023
---

#### inVitе

Разгледай Левит 8 отново и открий Исус в него.

`Как преоткриваш Исус тук?`

`Какво ти казва Исус чрез този текст?`

`Какъв е твоят отговор на този призив на Исус? Помоли се.`

**Отвъд пасторите**

Изучавайки историята на адвентната църква, бързо става ясно, че първоначално не сме имали установени, платени пастори, каквито църквите имат днес. Вместо това платени пастори работили като евангелизатори, основавайки църкви, като апостол Павел, движейки се свободно през определените им райони, проповядвайки и прогласявайки тройната ангелска вест и създавайки нови събрания (Ръсел Бърил, Революция в църквата, стр. 39–41). Тъй като нямало установени пастори, презвитерите и дяконите ръководели църквата. Когато четете за тези две лидерски позиции, както са дефинирани в Библията, ще откриете, че в много отношения те са имали идентични отговорности с нашите модерни платени пастори, въпреки че са били на доброволни позиции.

Невероятната истина е, че тъй като пасторското служение е описано като дарба в Библията и всеки член на църквата вече е служител, имало хора в църквата, с необходимите дарби да ръководят, евангелизират, възпитават и да се грижат за други в събранието. Това освободило средства за бързото разрастване на адвентната църква по света. Казано по-просто, Исус е водил ранните адвентни църкви чрез дарбите на отделните членове! Те зависели не от платен пастор, който им служил, а от Исус, който служил мощно и ефективно чрез тях!

Може би сега сте в църква, където няма пастор или пасторът може да идва само от време на време. Ако това е вашата ситуация, църква ви е на идеалното място, защото Исус, чрез Светия Дух, може да използва вас и вашите сестри и братя, за да осигурите всичко, от което църквата се нуждае, за да се грижите един за друг и да достигнете местната общност с евангелието. Всъщност вашата църква може да е много близка до първоначалното Божие намерение за тялото на Христос. Адвентната църква никога не е растяла по-бързо, отколкото в дните, когато членовете се грижели за духовните нужди на местната църква и общност, докато пасторите обучавали членовете за служение, проповядвали посланията на трите ангела в недостигнати градове и издигали нови адвентни събрания.

След като Аарон и синовете му били помазани за Божии свещеници, им били дадени седем дни да обмислят голямата възложена отговорност. Това било време на себеизпитване и молитва за Божията благословия над тяхното служение (Левит 8:33–36). Голяма чест е, вашата църква да ви покани да поемете отговорността си като служител в област, която е интересна за вас и е в сферата на дарбите ви, и би било добре да отделите малко време за молитва и размисъл. Има ли някои области в живота ви, които трябва да попаднат под господството на Исус? Има ли грехове, които трябва да бъдат изоставени и простени? Има ли обучения или ресурси, от които се нуждаете, за да сте ефективни? Отделете една седмица, за да оправите взаимоотношенията си с Исус и не забравяйте, че всеки служител трябва да направи това, не само вие.

`По какви начини можем да прилагаме методите за евангелизиране, използвани от първите християни и от първите адвентисти днес?`