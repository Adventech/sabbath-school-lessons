---
title:  Всички включени
date:   05/08/2023
---

#### inTro

**Прочети Левит 8. Вникни в библейския текст.**

**Всички включени**

В Левит 8 научаваме, че Бог цени служението и призовава както млади, така и възрастни да бъдат активни в Неговото дело. Тази глава се занимава с Аарон, неговите синове и тяхното помазване за свещеници и ние не бива да забравяме, че поради кръста всички Божии хора сега са “свещенство” (Изход 19:6; 1 Петрово 2:5, 9). Служението е едно от най-вълнуващите ценности в книгата Левит!

Свещениците били отговорни за воденето на богослужението и ходатайство в молитва за народа (2 Летописи 30:27). Те също били учители на Божието Слово и отговаряли на въпросите на хората (Левит 10:10, 11). Някои дори пишели и изпълнявали музика. Най-важното е, че свещениците били пример за това какво означава да бъдеш свят в ежедневието си (Левит 21:6-8).

Според Библията, вашият пастор трябва да помогне на всеки член на църквата да получи цялото необходимо обучение, за да бъдат ефективни служители, слуги и свещеници (Ефесяни 4:11, 12), защото ние трябва да бъдем „избран род, царско свещенство, свят народ, Негов собствен народ” (1 Петрово 2:9). Когато пасторите вършат добре работата си и членовете си сътрудничат, църквите изпитват единство, зрялост и стабилност (Ефесяни 4:13-16). Църква, в която повечето от членовете са активни в служение и евангелска мисия, е църква, която преживява много по-малко вътрешни конфликти и много повече от обединяващото присъствие на Христос!

Каква прекрасна възможност Бог ни е дал да бъдем обучени от нашите пастори, за да посрещаме ефективно духовните нужди на хората не само в нашата местна църква, но и в нашата местна общност! Нека се потопим в Левит 8 и да научим как да бъдем ефективни служители на Бог.

#### inScribe

Препиши Левит 8:6-13, 23-24. Можеш също така да преразкажеш библейския текст или да го представиш схематично.

` `