---
title:  Исус, нашият принос за вина
date:   30/07/2023
---

#### inGest

Огради повтарящите се думи/идеи.
Подчертай важните за теб думи/идеи.
Свържи със стрелки онези думи/идеи, които се допълват.
Наизусти любимия си стих.

` `

**Исус, нашият принос за вина**

Приносът за вина се нарича също принос за престъпление, защото индивидът е нарушил или правата на Бога, или правата на хората около него. Тази конкретна жертва е била за грехове, извършени срещу Бог чрез нарушаване на Неговите посветените вещи, като десятък и приноси, или срещу хора чрез кражба, лъжа, измама и насилие.

Тази жертва била уникална, защото не само осигурявала изкупление за умишлени грехове, но също така изисквала грешникът да направи коменсация. Всъщност възвръщането трябвало да се случи преди приносът за престъпление да бъде пожертван и грешникът да получи Божествена прошка. За съжаление, това старозаветно и новозаветно условие за опрощаване на греховете и правилната позиция пред Бог днес почти се пренебрегва.

Приносът за вина ни показва, че греховете не само нараняват Бог и изискват кръвта на Исус, за да бъдат изкупени и простени, но също така нараняват и хората около нас (Левит 5:6, 7). Истината е, че няма надежда за никой от нас, ако Бог не ни прости нашите умишлени грехове, тъй като много от нашите грехове са извършени умишлено. Ние или знаем, че това, което правим, е в нарушение на Божието Слово, или е трябвало да знаем, избирайки вместо това да пренебрегнем Неговото Слово и да се отречем от моралната си съвест. За щастие приносът за вина или престъпление сочи към прошката, която Исус предостави на Голгота за умишлено извършен грях, както и за неумишлен грях.

Исус може да се види навсякъде в приноса за вина. Той е овенът „без недостатък“ и този, Който се разменя срещу сребърни сикли (Левит 5:15). Той е Свещеникът, който покрива греховете ни с кръвта Си и ни дава прошка (Левит 5:16; 7:7). Исус е „Пресвят“ (Левит 7:1) – този, Който беше заклан за всички нас (Левит 7:2). Той е духовна храна за нашите души (Левит 7:6). Това са само няколко от многото подробности, използвани за описание на приноса за вина, които ясно сочат към Исус, Който стана нашата жертва за всеизгаряне, жертва за мир, жертва за приятелство, жертва за зърно и жертва за вина. Какъв чудесен Спасител!