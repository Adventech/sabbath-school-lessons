---
title:  Повече от извинение
date:   29/07/2023
---

#### inTro

**Прочети Левит 5:14—6:7. Вникни в библейския текст.**

**Повече от извинение**

Никога няма да забравя деня, в който моето сибирско хъски се измъкна от колибата си и изби всичките овце на нашия съсед. Научих какво е направила, когато един полицай ме заведе в къщата на фермера, където с ужас видях осем мъртви овце, разпръснати из полето.

Очаквах фермерът да нареди на полицая да застреля кучето ми или поне да ме таксува цяло състояние за действията му, но той не направи нито едно от тези неща. Той просто попита какво се е случило. Обясних, че тя се е освободила от мястото, където я държахме, и че много съжалявам. Човекът ме погледна и каза: „Разбирам. Моля, уверете се, че тя ще бъде вързана в бъдеще.“ И това беше! Дори полицаят беше шокиран от отговора на фермера. Никога няма да забравя този ден. Бях толкова развълнуван, че доброволно чистих конюшните му и косях тревата му толкова дълго, колкото е необходимо, за да компенсирам това, което беше загубил при нападението. Той се съгласи и аз работих за него цяло лято, давайки всичко от себе си, като компненсация за нещо, което той вече ми беше простил. Това, приятели мои, е реванширане и това е нещо, което Бог цени.

Бог иска нещо повече от просто извинение за нашите грехове. Той иска да поправим нещата с онези, които сме онеправдали. Това е почти забравена добродетел в християнството днес, но в Левит 5 и 6 глава откриваме, че тя се изисква от Божия народ. Исус също потвърждава това (Матей 5:23, 24). Тези грешки са описани в Левит 5:14—6:7 и включват невярност в десятъците и приносите („посветените вещи“ от Левит 5:16), лъжа и измама, изнудване, кражба, престъпление, лъжесвидетелстване в съда и мълчание по отношение на грях, на който сте били свидетел.

Тази седмица ще разгледаме приноса за вина, който има както вертикални, така и хоризонтални елементи. Вертикалът се занимава с греха, който човек е извършил срещу Бог. Хоризонталът се занимава с греховете, които сме извършили спрямо околните.

#### inScribe

Препиши Левит 5:14-19. Можеш също така да преразкажеш библейския текст или да го представиш схематично.

` `