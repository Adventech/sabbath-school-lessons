---
title:  Работата на възвръщането
date:   03/08/2023
---

#### inSight
	
`Как можеш да приложиш Левит 5:14—6:7 в живота си през тази седмица?`

`Какви лични решения базираш на библейското ти изследване през тази седмица?`

`Какви са практичните стъпки, които ще предприемеш?`

**Работата на възвръщането**

“Неизбежно е децата да страдат от последствията на родителските прегрешения, но те не биват наказвани заради вината на родителите си, освен ако участват в греховете им. Най-често обаче децата вървят по стъпките на своите родители.” (Елън Г. Уайт, Патриарси и Пророци, стр. 306).

“Всяка повярвала душа, както Закхей, показва, че Христос е влязъл в сърцето, като е повлиял да се изоставят характерните дотогава нечестни постъпки. Както постъпи началникът на бирниците. Такъв човек ще докаже своята искреност чрез даването на обезщетение... Ако сме навредили на други чрез някоя нечестна сделка, ако сме надлъгали някого в търговията си или сме измамили, дори това да е било в границите на закона, трябва да изповядаме неправдата си и доколкото е в нашата власт, да върнем обезщетение. Справедливо е да възстановим не само взетото, но и всичко, което би могло да бъде придобито при правилно и разумно използване, докато е било наше притежание.” (Елън Г. Уайт, Копнежът на вековете, стр. 556).

“Цялото небе се интересува от разговора между този, който е бил наранен, и този, който е съгрешил. Когато съгрешилият приема изобличението, предложено в любовта на Христос, и признава грешката си, като моли за прошка Бог и своя брат, небесната светлина изпълва сърцето му. Спорът е прекратен; приятелството и доверието се възстановяват. Маслото на любовта премахва болката, причинена от неправдата; Божият Дух свързва сърце със сърце; и има музика в небето над постигнатия съюз... Когато хората, обединени по този начин в християнско общение, отправят молитва към Бог и се задължават да постъпват справедливо, да обичат милостта и да ходят смирено с Бог, идват с голямо благословение. Ако са онеправдали други, те продължават делото на покаяние, изповед и възвръщане, напълно готови да правят добро един на друг. Това е изпълнението на Христовия закон” (Елън Г. Уайт, Gospel Workers, стр. 499, 500).

“Ако по какъвто и да е начин сме навредили на нашия брат, ние трябва да се постараем да поправим злото. Ако без да искаме сме дали фалшиво свидетелство за него, предали сме думите му неправилно, напакостили сме му по какъвто и да е начин — ние трябва да отидем при ония, с които сме говорили за него и да си вземем назад всички казани от нас вредни думи.” (Елън Г. Уайт, Мисли от планината на благословението, стр. 59).

“Няма да мине много време, преди пробацията да приключи. Ако сега не служите вярно на Господ, как ще покриете записа на невярното си поведение? . . . Ако сте отказали да се отнасяте честно с Бога, аз ви умолявам да помислите за недостатъците си и, ако е възможно, да направите възвръщане. Ако това не може да стане, в смирено покаяние се молете Бог, заради Христос, да прости вашия голям дълг. Започнете сега да действате като християни! Не се извинявайте, че не сте дали на Господ своето. Сега, . . . докато все още не е твърде късно неправдите да бъдат поправени, докато все още е днес, ако чуете гласа Му, не закоравявайте сърцата си!” (Елън Г. Уайт, The Faith I Live, стр. 132).