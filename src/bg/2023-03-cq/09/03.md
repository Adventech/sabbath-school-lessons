---
title:  Преживяване на преживяването
date:   21/08/2023
---

#### inTerpret

`Какви специални послания носи Левит 11-15?`

`Кои части от него са трудни?`

`Какви въпроси възникват в теб?`

`Кои са библейските  принципи, които откриваш в текста?`

`В коя област от живота си можеш да приложиш библейския текст?`

**Преживяване на преживяването**

Някои твърдят, че законите в Левит относно чистото и нечистото месо вече не са приложими за нас днес. Те твърдят, че заради кръста християните от Новия завет са свободни да ядат каквото месо искат. Но това логично ли е? Нямаме ли същите тела, които те имаха? И кръвта на Исус не очиства ли грешниците, а не храната? Истината е, че няма нито един пасаж в Стария или Новия завет, който да обезсилва хранителните закони от Левит 11 и Второзаконие 14. Заедно с други пасажи, следните стихове често се използват, за да се аргументира срещу спазването на Божиите насоки за здравословен и свят живот, но истинските им значения могат бързо да бъдат открити, когато контекстът се обмисли с молитва.

В Марко 7:18,19, където Исус казва, че всичко, което влезе в човек, не може да го оскверни, Той говори за морална чистота, а не обявява нечистите меса за чисти. И когато Исус споменава храни, които се пречистват от стомаха, той не говори за нечисти меса, защото Библията никога не категоризира нечистите меса като храна.

Когато Бог дава на Петър видението в Деяния 10:14,15, Той помага на Петър да се освободи от предразсъдъците си към езичниците (погрешно смятани за нечисти), като използва аналогията с чисти и нечисти меса. Петър ясно разбра значението на съня: “на мене Бог ми показа да не смятам никой човек за скверен или нечист.” (Деяния 10:28). Той не става след това видение да иде да яде свинско, той се издига чрез видението, преодолява своето пристрастие и прегръща хората от всяка нация (Деяния 10:34, 35)

В 1 Петрово 1:15-16 апостол Петър пише, “Но както е свят Тоя, Който ви е призовал, така бивайте святи и вие в цялото си държане, защото е писано: 'Бъдете святи защото Аз съм свят.' ” Както вече отбелязахме, това е директен цитат от Левит 11:44. Въпреки че има много начини да бъдем святи, както Бог е свят, със сигурност това, което влагаме в телата си, все още е един от тези начини! Има някои, които четат това и се чудят дали може би не е било по-добре да се въздържаме от месо като цяло, особено като сравним месото в дните на Левит с месото, произведено днес, и когато смятаме, че целият смисъл на спазването на законите за храните е да донесе слава на Бога. Мнозина от Църквата на адвентистите от седмия ден са възприели това мнение, особено като се наблюдава процесът, през който дори и чистите меса трябва да преминат, преди да стигнат до нашите чинии. Преди да бъдат заклани, животните често са подложени на малтретиране, пренаселени клетки, прекомерни хормонални инжекции, да не говорим за инфекции и болести. Ако целта на спазването на законите на храните е да се прослави Бог, може би цялостната вегетарианска или веганска диета е най-добрият начин за живот в наши дни.

Истинското послушание е отговор на Божията благодат (Тит 2:11). Колкото повече разбираме Неговата дълбока любов към нас, толкова по-склонни сме незабавно да Му се подчиним, дори да не разбираме защо Той е дал заповедта. Това не означава, че трябва да се подчиняваме сляпо на Бог или че не можем да задаваме въпроси, да разискваме или да обсъждаме идеи (Исая 1:18), но означава, че дори когато не разбираме защо Бог заповядва определени неща, винаги е разумно да се подчиняваме, докато задаваме въпросите.

`Как се отнася диетата към светостта?`

`По какви начини може да задълбочим връзката между диетата и светостта?`