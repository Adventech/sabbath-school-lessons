---
title:  Пълно здраве
date:   19/08/2023
---

#### inTro

**Прочети Левит 11-15. Вникни в библейския текст.**

**Пълно здраве**

В тези дни на вируси, болести и компрометирани имунни системи, Левит 11 е още по-голямо доказателство за това колко удивително уместна е Библията за нас в днешно време. Нашето изучаване тази седмица се фокусира върху Левит 11 до 15 глава, където научаваме за чисти и нечисти меса, хигиена, чистота и дори физическо дистанциране.

Ако не знаехме, че тази книга е дадена директно от Бог, факт, който текстът ни напомня отново и отново, щяхме да бъдем озадачени откъде Мойсей е знаел толкова много. Ако някога сте се чудили дали Библията наистина е Божието Слово, тази глава трябва да укрепи вярата ви, тъй като концепциите за здравето, съдържащи се в книгата Левит, са хиляди години по-напред от времето си! Как е възможно? Е, стих 1 от Левит 11 ни казва: “И Господ говори на Мойсея и Аарона, като им каза”.

За съжаление ние често одухотворяваме практическите учения на Библията или казано по друг начин създаваме духовни приложения преди да отделим време да разберем практическите такива. Левит 11 ни учи колко е важно да перем дрехите, да мием съдовете и телата си, за да се предпазим от замърсяване и болести (Левит 11: 25, 28, 32). Въпреки че Израил е нямал представа и разбиране за микробите, Бог е знаел за тях и ако те просто Му са се доверявали, правейки това, което Той им е наредил, са щели да избегнат болестите, често срещани в тяхното време. Не е ли насърчително да знаем, че Бог се грижи за нас не само духовно, но и физически? Нашето телесно здраве е важно за Него!

За щастие, нашият Бог не седи на небето и не измисля закони с цел ограничаване на свободата и извличане на радостта от живота ни. Вместо това, както бе споменато по-горе, всичките Му закони, включително законите Му за здравето, са за наше добро и са израз на дълбоката грижа на нашия Създател за нас (Римляни 13:8-10).

#### inScribe

Препиши любимите си стихове от Левит 11-15. Можеш също така да преразкажеш библейския текст или да го представиш схематично.

` `