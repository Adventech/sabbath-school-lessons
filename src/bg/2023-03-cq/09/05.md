---
title:  Извори на чистота
date:   23/08/2023
---

#### inVitе

Разгледай Левит 11 отново и открий Исус в него.

`Как преоткриваш Исус тук?`

`Какво ти казва Исус чрез този текст?`

`Какъв е твоят отговор на този призив на Исус? Помоли се.`

**Извори на чистота**

Прекарахме много време, занимавайки се с хранителния аспект на здравето в Левит 11, така че нека накратко насочим вниманието си към санитарните аспекти и как те сочат към Исус. Преди да бъдат открити микробите, Бог е подготвил Своя народ да избегне голяма част от техните замърсяващи последици. Глави 11 до 15 се отнасят изцяло за санитарни мерки, последната от които може да бъде озаглавена “да се изкъпеш и да си измиеш ръцете” (Левит 15:5-11, 21,22, 27). На няколко места в глава 11 се напомня на Божия народ да не се докосва до замърсени хора, неща и животни (Левит 11: 8, 24, 26, 27, 31). Те също са инструктирани да измият замърсените неща и хора(Левит 11:25, 32, 35, 40).  Дадени са и инструкции за смекчаване на заразни болести като проказа чрез изолиране на носителите на заразата (Левит 13:4, 5, 31, 33, 46). Всички тези изпреварващи времето си инструкции относно чистотата не са само за целите на здравето, но главно за целите на святостта (Левит 11:43-45; 15:31). Божият народ трябвало да се открои сред езическите народи по света.

Левит 11:36 е може би един от най-важните стихове в тази глава, тъй като има силно евангелско значение. Този стих заявява, че единственото нещо, което не може да бъде замърсено с нечистотата, е извор или фонтан с вода. Забелязали ли сте как Исус може да докосне хора, които се считат за нечисти според правилата на Левит самият Той да не стане нечист (Матей 8:2)? Има логика, като се има предвид, че Исус е Живата вода (Йоан 4:10) и източникът на чистота. Всеки, който дойде при Него, като изповяда и изостави греховете си, ще бъде очистен от Него (1 Йоаново 1:9).

Но чакайте, има и още! Исус казва, че приемайки Го за наш Спасител, ние ставаме извори на вода в този свят. С други думи, вие и аз не трябва да бъдем жертви на нашата среда. Вместо това, с Исус, който живее в нас, ние можем да бъдем проводници на чистота и положителна промяна в нашите църкви, училища и общности. Исус обещава да стане извор на нетленна вода в нас, “извираща за вечен живот” (Йоан 4:14).

Въпреки че нашият Спасител е израснал в размирния град Назарет (Йоан 1:46), Той е успял да живее заобиколен от насилие, пристрастяване, похот, алчност и егоизъм. Днес Той е повече от готов да премине през същото заедно с всички, които се подчиняват на Неговото господство в живота си.

`Как мислите, че ще изглежда светът, ако всички позволим на Исус да ни превърне във фонтани на положителна промяна?`