---
title:  Затъмнено и разкрито
date:   20/09/2023
---

#### inVitе

Разгледай Левит 19 отново и открий Исус в него.

`Как преоткриваш Исус тук?`

`Какво ти казва Исус чрез този текст?`

`Какъв е твоят отговор на този призив на Исус? Помоли се.`

**Затъмнено и разкрито**

Както във всяка друга глава от Левит, Исус присъства в глава 19. Той може да бъде намерен в закона, кaто заповядва на онези, които прибират реколтата, да оставят малко след себе си за бедните, вместо да събират (Левит 19:9, 10). Учудващо, тази заповед направи възможно Исус да дойде и да спаси света, факт, който става ясен, когато прочетем книгата на Рут и открием как подчинението на Вооз на този закон прави възможно наследството на Исус да продължи. Ако Вооз беше пожънал всичко от нивите си и не беше оставил нищо за онези, които имат по - малко, Ноемин и Рут можеше да умрат от глад. Това щеше да спре, или значително да промени родословието на Исус, както се намира в Матей 1:1-5, което пожъна успех чрез Рут!

Един от най-значимите цитати на Исус от Стария завет идва директно от Левит 19! Исус цитира 19-ия стих от тази глава, като казва „Да възлюбиш ближния си като себе си“. Той включва тази заповед сред най-великите! „Няма друга заповед, по-голяма от тази“ (Марк 12:31). Нямаше нищо, което Исус предпочита да убеди своите слушателите да изучават, разбират и практикуват от закона от Левит 19, и да обичат ближния си като себе си. По-внимателното изучаване на този закон в неговия контекст ще ни предизвика да се свържем един с друг по начини, подобни на Христос.

Исус е разкрит ясно в Левит 19:21, 22, където ни е даден пример за това как Исус, който е едновременно наш свещеник и жертва, ни прощава, че нараняваме другите с нашите грехове. Живеем в свят, който иска да раздели хората на потиснати и потисници, но Библията ни казва, че всички сме съгрешили и следователно всички сме онеправдали нашите събратя. С други думи, ние всички сме и жертвата, и насилникът.

Въпреки това, когато отидем при Христос за да се покаем, искрено съжаляваме, че сме наранили нашия брат или сестра и сме готови да поправим нещата, когато е възможно, Исус, чрез Своята кръв и ходатайство като наш Първосвещеник в небето, е повече от готов „да ни прости нашите грехове и да ни очисти от всяка неправда” (1 Йоаново 1:9; виж също Левит 19:22).

Добрата новина на евангелието е, че Исус не само поема греховете на жертвата (вашата и моята) върху Себе Си, но също така става близък и състрадателен приятел на тези, които са били жертва. Исус знае как се чувстваме, независимо от това, през което сме преминали, и Той копнее да ни утеши, за да можем да се обърнем и да утешим другите (2 Коринтяни 1:4). Въпреки че може да изглежда, че Исус е скрит в Стария завет, Той изглежда все по-ясен и по-ясен, колкото повече го разбираме в светлината на Новия завет.

`Как знанието, че Бог има голяма цел за твоя живот, също както в случая с Рут, влияе на отношението ти към Него?`

`Някой в живота ти нуждае ли се от това да му бъдеш приятел?`