---
title:  Изкупление
date:   26/08/2023
---

#### inTro

**Прочети Левит 16:1–28. Вникни в библейския текст.**

**Изкупление**

Едва ли има по-красива дума в цялото Писание от думата „изкупление“. Без съмнение това е една от основните Божии ценности в книгата Левит (появява се почти петдесет пъти!) и трябва да сме извънредно щастливи заради това.

Изкуплението означава, че не само ви е простено за нещо, което сте направили срещу някой друг, но вашият грях е напълно покрит и връзката ви е възстановена, освободена от вина и срам. Библейският превод New Living Translation разкрива това значение най-добре: „Положи ръката си върху главата на животното и Господ ще приеме смъртта му вместо твоята, за да те очисти, като те направи чист пред Него“ (Левит 1:4). В Левит 4 глава се добавя, че ние също сме простени (Левит 4:20). Изкуплението означава най-малко три неща: вие сте пречистени, простени и оправдани пред Бог.

Случвало ли ви се е да простите на някого за това, че ви е наранил, но никога повече да не му се доверите? С други думи, простили сте, но истинското приятелство вече не е опция? Това не е изкупление! Изкуплението събира две страни, които са били разделени, отново заедно като една, сякаш никога не са се разделяли. С други думи, включва прошка, но предлага много повече: възстановено приятелство с Бог.

Еврейската дума за изкупление означава „да успокояваш, умиротворяваш, покриваш и очистваш“, така че изкуплението е вашите грехове да бъдат очистени и покрити толкова съвършено, че някога прекъснатата ви връзка с Бог да бъде напълно възстановена (Sidney Greidanus, Preaching Christ From Leviticus: Foundations for Expository Sermons, стр. 49). Исус умря, за да можем да получим тези дарове на вечен живот, прошка, чистота и възстановена връзка с Бог.

#### inScribe

Препиши Левит 16:16. Можеш също така да преразкажеш библейския текст или да го представиш схематично.

` `