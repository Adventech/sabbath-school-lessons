---
title:  За козите и нечистотата
date:   27/08/2023
---

#### inGest

Огради повтарящите се думи/идеи.
Подчертай важните за теб думи/идеи.
Свържи със стрелки онези думи/идеи, които се допълват.
Наизусти любимия си стих.

` `

**За козите и нечистотата**

Бог иска да направи нашите прекъснати взаимоотношения с Него (Исая 59:2) отново напълно здрави. Това е значението зад красивата дума „изкупление“ в книгата Левит. Бог не просто иска да ви прости греховете – Той също така иска да ви върне като близък и скъп приятел. В Йоан 15:15 Той всъщност ни нарича „приятели“ – колко страхотно е това!

В 16 глава на Левит намираме думата изкупление, използвана няколко пъти във връзка с описанията на „Йом Кипур“, което буквално означава „Ден на изкуплението“. Това е бил най-важният ден в живота на един израилтянин. Бил е смятан за тържествен ден, защото в него Бог се е приближавал, за да съди Израел за греховете им. През цялата година хората са изповядвали греховете си върху своите жертвени приноси и тези грехове, чрез кръвта и храната, която свещениците са яли, са били пренасяни в светилището (Левит 4:13-18). Това означава, че светилището се e превръщало в хранилище за всички грехове, които хората са били извършили през годината. До настъпването на Деня на изкуплението, светилището се е нуждаело от сериозно прочистване. Денят на умилостивението е бил денят, в който Бог идвал, за да отнеме цялата нечистота на греха, който е осквернявал светилището. Следователно това е бил много специален ден за сериозно изследване на сърцето, молитва, пост и почивка (Левит 16:29, 31).

След като се е бил умил и облякъл в предписаните дрехи, докато целият Израел е чакал с надежда, първосвещеникът е правел жертви за собствените си грехове и е взимал два козела, единият от които е представлявал Исус, чиято смърт на кръста е щяла да изкупи греховете на Израел и на целия свят (Левит 16:4-9; Евреи 9:12; 1 Йоан 2:2). Другият козел е представлявал Сатана, който в крайна сметка ще бъде екзекутиран, защото е първоначалният измамник, обвинител, лъжец и убиец. След като е принасялл в жертва първия козел, първосвещеникът е влизал в Светая. След това внимателно и с благоговение, заобиколен от дима от тамяна, първосвещеникът е влизал в Светая Светих и е поръсвал с кръвта седем пъти умилостивилището, което е представлявало капака на ковчега на завета и мястото в храма, където е витаело Божието присъствие (Левит 16:2, 12-15). Когато първосвещеникът направeл това, всички грехове на Израел бивали изкупени (Левит 16:16).

Въпреки че са били нарушили Божия закон, който се е съхранявал в ковчега на завета (Изход 25:16, 21, 22), и въпреки че Бог е бил готов да раздаде справедливост на всички, които са нарушили Неговите заповеди, кръвта поставена на умилостивилището между Бог и Неговия нарушен закон, е била залог, символ на изкупителната смърт на Исус за греховете на света. Божият справедлив гняв е бил спиран и Неговият народ отново е ставал едно с Него. Тогава първосвещеникът излизал от скинията, символично носейки греховете на Израел върху себе си, и полагал двете си ръце върху главата на втория козел, наречен изкупителна жертва, като по този начин прехвърлял върху него вината и нечистотата на греха (Левит 16: 20–22). След това човек, избран специално за задачата, завеждал козела и всички грехове на Израел в пустинята (Левит 16:21, 22), оставяйки го там да се скита, както ще направи Сатана преди окончателното наказание (Левит 16:10, 11, 21, 22; Откровение 20). Светилището и Божият народ ставали очистени.

`Какво означава Денят на умилостивението в живота ви?`

`Какви емоции мислите, че са изпитвали израилтяните в сутринта на Деня на умилостивението?`