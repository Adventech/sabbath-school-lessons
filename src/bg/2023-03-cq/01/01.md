---
title:  Исус навсякъде
date:   24/06/2023
---

#### inTro

**Прочети Левит 1-7. Вникни в библейския текст.**

**Исус навсякъде**

Исус е първото, последното и най-добро нещо в Библията. Елън Уайт казва това по следния начин: "Отдавайки Своя Син, Той изля над нас цялото небе в един-единствен Дар" (Пътят към Христос стр. 21). От Битие до Откровение Исус се разкрива чрез хора, истории, символи и жертви. Той казва: " Вие изследвате Писанията, понеже мислите, че в тях имате вечен живот и те са, които свидетелстват за Мен." (Йоан 5:39), а когато дава библейски урок, докато върви с двама последователи към град Емаус, Библията докладва следното: "И като почна от Моисей и от всички пророци, им тълкуваше писаното за Него във всичките Писания." (Лука 24:27). Апостол Павел също разбираше това, "защото силно опровергаваше юдеите, и то публично, като доказваше от Писанието, че Исус е Христос." (Деяния на апостолите 18:28).

Защо Исус е навсякъде в Писанието? Когато дяволът измамва човечеството в Едемската градина, Исус веднага поема отговорност за нашата съдба. Именно Исус дава първото обещание за изкупление, поема първия живот на жертвеното агне, дава на Ной чертежите на ковчега, ходи и разговаря с патриарсите, води Израил в огнен стълб, дава десетте заповеди на планината Синай, дава на Мойсей архитектурните чертежи за скинията, изпълва скинията със славата Си в Изход и Левит и е представен чрез жертвените приноси (1 Коринтяни 5:7), светите свещеници (Евреи 4:14), трапезата с хлябовете (Йоан 6:35), свещниците (Йоан 8:12), вратата (Йоан 10:9) и завесата (Евреи 10:20). Всъщност колкото повече внимание обръщате на детайлите, сочещи към Исус в Левит, толкова по-дълбоко ще бъде разбирането ви за това, което Исус казва и прави в Евангелията.

#### inScribe

Препиши любимите си стихове от Левит 1-7? Можеш също така да преразкажеш библейския текст или да представиш схематично всяка от петте ритуални жертви (всеизгаряне, хлебна жертва, мирна жертва, жертва за грях и жертва за престъпление).

` `