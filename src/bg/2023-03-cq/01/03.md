---
title:  Да забравим учението за Сатана
date:   26/06/2023
---

#### inTerpret

`Какви специални послания носи Левит 1-7?`

`Кои части от него са трудни?`

`Какви въпроси възникват в теб?`

`Кои са библейските  принципи, които откриваш в текста?`

`В коя област от живота си можеш да приложиш библейския текст?`

**Да забравим учението за Сатана**

Тъй като Сатана живее и диша, за да клевети името и характера на Бога, той учил езическите народи, че Бог лесно се разгневява и че болката и кръвта Му доставят удоволствие. Милиони хора си мислили, че учат богословие, а всъщност са учели демонология от своите лъжепророци и учители. Истината е, че Бог никога не е бил доволен от кръвта на животните (Исая 1:11) и се отвращавал от човешките жертвоприношения (Левит 18:21) и от консумирането на кръв, което е било обичайно сред езическите религии по онова време (Левит 19:26). Небесният Бог носи живот и радост (Йоан 10:10). Смъртта и скръбта идват от греха и Сатана (Йоан 8:44).

Остава въпросът защо е била необходима жертвената система. Ето три причини:

Първо - за да научи човечеството на реалните и ужасни последици от греха, който наранява не само този, който участва, но и много други. Той е като граната - наранява всички около нея. Истината е, че всички ние сме били жертви и потърпевши от грехове. Греховете ни нараняват Бога, нашите ближни и дори природата около нас (Римляни 8:19-23). Когато грешниците се появявали в храма със своите жертви, свещеникът им подавал нож и те сами трябвало бързо да отнемат живота на жертвеното животно, като му прережат гърлото. Това трябва да е било изключително трудно, тъй като тези животни често са били част от собствения добитък на приносителя и вероятно са били обичани (Левит 1:2).

Второ - системата на жертвоприношенията е била необходима, за да подтикне сърцето към покаяние, което просто означава „променено мнение“. С други думи, когато грешникът разбере по-добре ужасните последици от своя грях, той ще започне да променя мнението си за него. Те са го виждали такъв, какъвто е бил: истински погубител на невинността, чистотата, мира, любовта, радостта, единството и живота. Поради тази причина, когато учим за Христовия кръст, хората биват подтиквани да "променят мнението си" за греха. Те са движени от Светия Дух! Всъщност покаянието е дар от Исус за онези, които гледат към кръста (Деяния на апостолите 5:31).

Трето - Бог е дал обещание на човешкото семейство, че ще изпрати Своя Син да умре вместо тях (Битие 3:15). Всяка жертва сочела към това велико събитие; те били ежедневно напомняне, че Исус щял дойде да умре и че греховете им щели да бъдат простени чрез Неговата кръв. Следователно, когато Исус умря на Голгота, жертвената система вече нямала никакво значение и била изоставена завинаги. С други думи е било позволено тя да продължи да съществува само докато Месията не изпълни напълно предназначението ѝ (1 Йоаново 2:1-3).

За разлика от езическите религии, израилтянските жертвоприношения нямат за цел да успокоят един кръвожаден и гневен бог; вместо това те сочат към Бога, Който "толкова възлюби света, че даде Своя Единороден Син, за да не погине никой, който вярва в Него, но да има вечен живот" (Йоан 3:16). Езичеството учи, че трябва да направим жертва, за да може Бог да ни обича. Християнството учи, че Самият Бог е станал жертва, защото ни обича! За разлика от езическите религии, израилтяните са били научени да разпознават Божията любов в жертвените служби и в резултат на това да живеят по начин, който почита Този, Който е умрял за тях. Жертвената система ги е подтиквала към покаяние, а не към греховно веселие.

`Как виждаш реалността на Левит 1-7 (Великата борба) да се разгръща в твоя живот и твоята лична християнска опитност?`