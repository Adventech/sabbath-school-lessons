---
title:  Предложенията
date:   28/06/2023
---

#### inVitе

Разгледай Левит 1-7 отново и открий Исус в него.

`Как преоткриваш Исус тук?`

`Какво ти казва Исус чрез този текст?`

`Какъв е твоят отговор на този призив на Исус? Помоли се.`

**Предложенията**

Всеки вид жертва насочва към вечната любов, предложена на света на Голгота. Подобно на четирите Евангелия в Новия завет, всяка жертва в Левит разкрива друг аспект или позволява да се погледне в дълбочина към нашия Спасител, Неговата милост и Неговата справедливост, разкрити на кръста. Всеки вид жертва сочи към Месията.

_1. Той ще бъде безгрешен._ В първите седем глави на книгата Левит научаваме, че Месията ще бъде безупречен, съвършен, непорочен и безгрешен. Знаем това, защото животните, определени от Бога за жертвоприношения (напр. вол, козел, овен, агне, гълъб, гълъбица), трябваше да бъдат без никакъв "недостатък" (Левит 1:3). Несъмнено затова Исус твърди, че е без грях (Йоан 8:46) и че винаги е правил това, което е угодно на Неговия Отец (Йоан 8:29).

_2. Той ще бъде жертва._ Откриваме също, че идващият Месия ще даде живота си, както са го правили жертвените животни (Левит 4:27-29). Представете си как би могло да протече всичко, ако хората и собствените Му ученици бяха разбрали този идентификатор. Вместо това те погрешно вярвали, че Месията ще бъде цар-завоевател, вместо страдащия слуга, предсказан от Исая (глава 53). Те търсели временен, а не духовен герой. Но стотици години преди това в Левит е предсказано, че Месията ще даде живота си, за да спаси света!

_3. Той ще бъде носител на греха._ Интересно е, че когато грешникът заколвал животното пред входа на скинията (Левит 1:4, 5), кръвта се улавяла в купа от свещеника и се поръсвала или върху олтара за всеизгаряне, или се внасяла вътре в скинията и се поръсвала пред завесата, разделяща Светая от Светая Светих. И в двата случая кръвта на животното отнемаше греховете на грешника. Нищо чудно, че Йоан Кръстител възкликнал: "Ето! Агнецът Божий, Който взима греха на света!", когато видял Исус (Йоан 1:29).

Интересно е също да се отбележи, че грешникът поставя едната си ръка върху главата на жертвата и изповядва греховете си върху нея, преди да отнеме живота на животното (Левит 1:4, 5; 5:5, 6). По същество това правим и ние, когато изповядваме греховете си пред Бога. Възлагаме ги върху Исус, Който умря за нас преди 2000 години, и приемаме отговорността си за Неговата смърт. С други думи, Исус става наш заместник и поема греховете ни върху Себе Си (Левит 1:4; 1 Петрово 2:24).

_4. Той ще бъде "сладък аромат"._ Димът от всеизгарянията се смяташе за "благоухание за Господа" (Левит 1:9). Където и да отидеше Исус, атмосферата оживяваше от Неговото присъствие. И в Ефесяни 5:2, и във Филипяни 4:18 нашият Спасител е описан като "благоуханен аромат".

Ако юдеите не бяха изгубили Исус в разбирането си за храмовите служби, щяха да Го разпознаят много по-бързо. Това важи и за нас - колкото повече виждаме Исус в Левит, толкова повече се уверяваме, че Исус в Новия завет напълно отговаря на критериите на нашия обещан Спасител и Месия.