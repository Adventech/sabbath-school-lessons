---
title:  Мрежата на закона
date:   27/09/2023
---

#### inVitе

Разгледай Левит 26 отново и открий Исус в него.

`Как преоткриваш Исус тук?`

`Какво ти казва Исус чрез този текст?`

`Какъв е твоят отговор на този призив на Исус? Помоли се.`

**Мрежата на закона**

Левит 26 глава е пропита с езика на взаимоотношенията (например Левит 26:25,42). Бог иска Неговите скъпоценни хора да се подчиняват на Неговите заповеди, защото те са изградени около рамката на взаимоотношенията. С други думи, подобно на брачната връзка, която е завет, Бог иска хората Му да имат развиваща се връзка с Него и да бъдат верни само на Него поради този завет.

Бог изразява Своята доброта в тази глава, като предлага възможност след възможност на хората Му да се обърнат отново към Него, ако разберат, че са били неверни. Забележете колко често фразата „но ако и след всичко това . . .” е използван еквивалент (Левит 26:18,21,23,27,40–42,44,45). Въпреки че интензивността на наказанията за неподчинение нараства седемкратно (Левит 29: 24), възможностите за изповед и покаяние също се увеличават!

Разбира се, има правилни и грешни начини за преподаване на Божия закон (1 Тимотей 1:8).

Първо, погрешно е да се учи, че подчинението на Неговия закон може да ни спаси, защото знаем, че не може (Римляни 3:20; Галатяни 2:16). Само вярата в Исус, Който за нас напълно спази закона, може да ни спаси и да ни осигури вечния живот (Ефесяни 2:8, 9). Това е просто, защото всички ние вече сме нарушили Божия закон и следователно вече сме виновни и осъдени на смърт (Римляни 3:9; 6:23). Имайте предвид, че нарушаването на една заповед означава нарушаването на всички (Яков 2:10).

Второ, също така е погрешно да се учи, че онези, които са приели Исус за свой Спасител, могат да продължат да нарушават Божия закон и да очакват да бъдат спасени. Това е много често срещана заблуда, за която апостол Павел специално предупреждава (Римляни 3:8; 1 Коринтяни 6:9-11).

Победата над греха не се случва без подготовка, стратегия и усилия от наша страна, но добрата новина е, че Исус ни дава както възможности за покаяние, така и силата чрез Неговия Дух да живеем праведен и свят живот дори в един паднал свят (Римляни 8:4). Когато се борим, Той предлага прошка, а когато устояваме на изкушението, Той ни дава възможност да грабнем победата (Яков 4:7, 8; 1 Йоаново 1:9; Откровение 12:11). Ние всички сме грешници и отчаяно се нуждаем от Божията доброта и Той ни осигури тази доброта под формата на прошка за нашите грехове и сила за да устоим на изкушенията. Тези, които учат, че не можем да преодолеем изкушенията, са в пряко противоречие с думите на самия Бог.

Може би най-добрият начин да илюстрираме това е мостът Golden Gate. Няколко живота били загубени, когато изграждането започнало. Това забавило завършването на проекта, но когато построили гигантска мрежа, за да предпазва работниците от смъртоносно падане, производството се увеличило и мостът бил построен много по-бързо и безопасно. Докато работим за изграждането на християнски характер, отразяващ характера на Бог, както е разкрит в закона, можем да имаме увереност, че кръвта на Исус и Неговата праведност ни предпазват и правят завинаги спасени!

`Как можем да избегнем това да се възползваме от Божията прошка и благодат?`