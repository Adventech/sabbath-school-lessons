---
title:  Две функции
date:   24/09/2023
---

#### inGest

Огради повтарящите се думи/идеи.
Подчертай важните за теб думи/идеи.
Свържи със стрелки онези думи/идеи, които се допълват.
Наизусти любимия си стих.

` `

**Две функции**

Законите от Левит могат да бъдат категоризирани в три типа:

Първо -  церемониални закони. Те били пророчество, чрез жертвите, сочещо към идването на Исус (Левит 7:37). Тези закони включват и празничните дни, чиято тежест се отменя с кръста.

Второ - граждански закони, използвани за осъждане. Те се основавали на десетте заповеди и се използвали от израелските съдии за осъждане или оправдаване в израелския съд. За разлика от моралния закон, който е написан от самия Бог и съхраняван в ковчега на завета, тези граждански закони са написани от Мойсей и поставени до кивота (Изход 40:20; Второзаконие 31:26). Те направили прилагането на десетте заповеди много практично, така че да могат да бъдат използвани в правната система на Израел.

Третият и най-важен e моралният закон, известен като Десетте заповеди, който идентифицирал греха (Левит 4:1, 2) и как любящият Бог и другите трябва да изглеждат. Бог е написал този закон на камък със собствения Си пръст, следователно той е вечен и непроменим. Това е законът, върху който ще се съсредоточим в нашето изследване тази седмица. Десетте Божи заповеди могат да бъдат прочетени в Изход 20:1-17. Еклисиаст 12:13 казва, че спазването на този морален закон е „цялото задължение на човека“. С други думи, не е само задължение на Израел да се подчинява на Божия морален закон; това е задължение на цялото човечество също (Римляни 3:31; Яков 2:10-12).

Ето двете жизненоважни функции на Божия морален закон: Първо, като посочва нашите грехове, моралният закон ни кара да чувстваме нуждата си от покаяние и от Спасител (Римляни 3:20; 7:7; 1 Йоаново 3:4). В първите седем глави на Левит научаваме, че когато израилтянин или израилтянка са нарушили Божия морален закон, те трябвало да направят жертва на Бог в храма, така че да им бъде простено и да възстановят взаимоотношенията си с Него. Законът очевидно имал много важна евангелска функция в Левит. Апостол Павел казва следното: „Така законът стана за нас детеводител, да ни доведе при Христос, за да се оправдаем чрез вяра.” (Галатяни 3:24). Въпреки че самият закон не предлага решение за греха, той действа като огледало (Яков 1:23). Помага ни да видим себе си така, както Бог ни вижда.

Втората функция на моралния закон е да покаже на хората как да се отнасят към Бог и един към друг. Всъщност Левит дава всичко от себе си, за да разясни моралния закон, за да го направи практичен за ежедневието. Вярно е, че има някои закони (т.е. граждански или съдебни), които не се прилагат напълно за нас днес, тъй като са създадени специално за нацията на Израел, но дори тези закони съдържат принципи, открити в Десетте заповеди, от които можем да се поучим .

Вярата в Исус и Неговата праведност не е извинение за нарушаване на Божиите заповеди. Апостол Павел насърчава Божиите хора да поддържат Божия закон: „Тогава чрез вяра отменяме ли закона? Да не бъде! Но утвърждаваме [поддържаме]  закона. ” (Римляни 3:31). Без десетте заповеди съществуването на Левит няма смисъл, нито пък това на евангелието. В крайна сметка, ако няма закон, няма грях, а ако няма грях, няма нужда от Спасител.