---
title:  Пет причини
date:   10/09/2023
---

#### inGest

Огради повтарящите се думи/идеи.
Подчертай важните за теб думи/идеи.
Свържи със стрелки онези думи/идеи, които се допълват.
Наизусти любимия си стих.

` `

**Пет причини**

Бог предоставя в Левит 18 пет основни причини защо трябва да изберем сексуалната чистота:
Първо, защото Той казва така! Четири стиха в началото на главата повтарят твърдението „Аз съм Господ“ (Левит 18:2, 4-6), като стих 4 съвсем ясно казва, че трябва да се подчиняваме на Неговите закони, защото Той е Бог. Божият народ е отговорен пред Него; те са под Негова власт и затова се изисква да пазят Неговите закони. Бог е Този, Който определя чистотата и непорочността, а не ние. 

Второ, да живеем в послушание на Господа е добро за нас и носи радост в живота ни - идея, която се изразява в стих 5: „Пазете наредбите Ми и законите Ми, които, ако човек спазва, ще живее. Аз съм Господ“. Забележете, че този стих не е просто заповед, но и обещание. Бог установява ясни сексуални граници, за да защити щастието на семействата и човешкото достойнство на индивидите. Ако сексуално анормалното поведение беше за нашето най-добро развитие, Бог никога не би го забранил поименно така, както Той го е направил в Левит 18 и 20 и Матей 5. Божиите закони не са произволни. Те винаги са за нашето здраве, благополучие и щастие.

Трето, ако не изберем да бъдем сексуално чисти, ще има тежки последици не само в този живот, но и в идния живот (Римляни 6:23; 1 Коринтяни 6:9, 10). Грехът е тежък и жесток колекционер на дългове! Подобно на хищник, грехът ни преследва чрез сексуално изкушение, надявайки се да унищожи нашето здраве, семейства, бракове, репутация, кариера и служене (виж 1 Петрово 5:8). Подобно на убиец, той се стреми да ни умъртви с вина, съжаление и осъждане, но - слава на Бога! - ние имаме Исус и Библията обещава, че „Той ще спаси людете Си от греховете им“ (Матей 1:21). 

Четвърто, Бог ни призовава към сексуална чистота, защото Той е свят - отделен от греха - и очаква Неговият народ да бъде също така свят и отделен от света (Левит 19:2). Цялата книга на Левит има една основна ценност: святост - в храната, която ядем, в нашето отношение към другите, в начина, по който се приближаваме към Бога, в нашата сексуалност. Християните се въздържат от отклонени сексуални практики, защото знаят, че принадлежат на Бога и че тяхната сексуална чистота ще бъде от полза не само за тях, но и за обществото като цяло. 

И накрая, Бог иска да живеем сексуално чист живот, за да защитим другите. Трудно е да си представим по-подходяща глава за хората, живеещи в наши дни. Днешните новини са изпълнени с ужасяващи истории за злоупотреба, изоставяне, пренебрегване и душевна болка. Една от последиците от нашите сексуални грехове срещу другите е, че ги лишава от чест, уважение. Други последствия, които се появяват са ревност, напрежение и съперничество (Левит 18). Подобно на много християни днес, израилтяните са живели между две сексуално извратени култури, които открито или тайно са практикували предбрачни сексуални отношения, прелюбодеяние, кръвосмешение, хомосексуалност, съвкупление с животни, педофилия и изнасилване (Левит 18:3-23).

Бог говори чрез Мойсей в тази глава, така че ние знаем, че тези указания идват подкрепени от най-висшата Власт във Вселената (Левит 18: 1, 2). Бог е авторитетът зад тези заповеди, а не Холивуд, твоята култура или дори твоята църква или пастор. В тази противопоставяща се на масовата култура глава Бог изчиства разбирането по отношение на тези неща не само за Израел, но и за всеки народ и цялото човечество, живеещи днес.

`За какви други причини можеш да се сетиш за сексуалните граници, установени от Бог?`