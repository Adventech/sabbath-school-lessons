---
title:  Върховният ред
date:   13/09/2023
---

#### inVitе

Разгледай Левит 18, 20  отново и открий Исус в него.

`Как преоткриваш Исус тук?`

`Какво ти казва Исус чрез този текст?`

`Какъв е твоят отговор на този призив на Исус? Помоли се.`

**Върховният ред**

Исус е източникът на живота и когато Му се подчиняваме, ние изпитваме този живот, който тече през нас. Някои се чудят дали Левит е легалистична книга или, казано по друг начин, дали животът е даден условно въз основа на подчинение. Библията учи, че животът, радостта и удовлетворението тук на земята често зависят от покорството на Бог (Второзаконие 6:2; Второзаконие 8:2,3; Второзаконие 30:12), но животът в бъдещия свят (което означава безсмъртие) зависи изцяло от покаянието и вярата в Христос (Деяния на апостолите 20:12; Римляни 10:5; Галатяни 3:12). Спасението е възможно само чрез добрите дела, които Исус извърши за нас. Само чрез Неговата кръв, пот и сълзи можем да получим прошка за нашите грехове и увереност в спасението и правилното стоене пред Бога. Ние не сме спасени, ако сме сексуално чисти или като спазваме някоя от другите заповеди. Без значение какви повърхностни категории могат да ни разделят, ние всички сме в една и съща категория, зависеща изцяло от благодатта на Христос за спасение.

Едно от най-удивителните открития в Писанието е истината, че когато изпитаме безусловната милост на Бог, наречена благодат, ние сме свръхестествено овластени да преодолеем всеки грях, пречка или предизвикателство в живота си (Римляни 6:14; Тит 2:11–13). Благодатта, показана на Голгота, ни подтиква не само да се отречем от греха, но и да живеем свят и отдаден на Бога живот.

Може би си спомняш историята за прелюбодейката в Йоан 8, която религиозните водачи хванали да спи с нечий съпруг. След това тя била изведена публично и осъдена за прелюбодейство. Има много неизвестни в тази история като например къде по време на процеса е бил мъжът, с когото е спала, но може би си спомняш, че те я довели при Исус, без съмнение, защото цялото това нещо целяло да Го хванат в капана на думите Му и да Го убият. Вместо да падне в капана, Исус коленичил и написал греховете на обвинителите в пръстта, за да ги видят всички. Един по един църковните водачи се оттеглили доста прибързано. След кратък разговор с жената, Исус казал някои от най-силните думи, отправени някога към някой, чийто сексуален живот е нечист, но който иска да живее чист и свят живот за Бог: „Нито аз те осъждам; иди и не съгрешавай повече” (Йоан 8:11). Забележи, че Исус не обърна реда, както мнозина правят днес; Той не й каза да спре да греши, преди да й предложи прошка. Той първо й даде благодат, а след това, от позиция на прошка, любов и правилно стоене пред Бога, й заповяда да не греши повече. Еха! Можеш ли да видиш как благодатта може да даде на човек победа над всеки грях? Исус ни казва същото в момента. „Сестро, братко, нито аз ви осъждам. Върви и не съгрешавай повече.”

Не би ли било прекрасно, ако направим това наша стратегия за подпомагане на тези в нашите църкви и общности, които се борят с различни сексуални грехове? Какво ще стане, ако ние също като Исус сме изпълнени с благодат и истина и не само ги обичаме безусловно, но също така им кажем истината, както за опасността от техните грехове, така и за Божията заповед да живеят в свобода?

`Исус предлага прошка преди покаянието. Какво разкрива това за природата Му? Как това вдъхва надежда?`

`Какво можем да направим, за да помогнем на онези, които се борят със сексуални грехове, да се почувстват спокойни и достатъчно обичани, за да поискат помощ? Как можем да избегнем да ги накараме да се чувстват отхвърлени и съдени от църквата?`