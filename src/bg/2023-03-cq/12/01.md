---
title:  Контракултура
date:   09/09/2023
---

#### inTro

**Прочети Левит 18, 20 . Вникни в библейския текст.**

**Контракултура**

В Левит 18 става дума изцяло за поддържането на сексуална чистота в една глобална култура, преситена от много сексуални извращения. Тази глава и законите, дадени в нея, внимателно защитават както жените, така и децата, от сексуално насилие. Тези закони разясняват седмата заповед, която гласи: „Не прелюбодействай“ (Изход 20:14). Днес има някои, които се гордеят, че не нарушават тази заповед, тъй като не са изневерили на брачния си партньор, но тази глава разширява смисъла на „прелюбодеянието“, като включва различни видове извращения. 

Преди да разгледаме някои от сексуалните въпроси, обсъдени в тази глава, нека си припомним, че Бог е създал секса. Той е архитектът на едно от най-прекрасните свързващи преживявания в живота (Битие 1:27, 28; Битие 2:25). Той заслужава доверие и е достоен за поколение от хора, които практикуват сексуалността така, както Той я е проектирал. 

За разлика от вярванията и практиките на Египет и Ханаанската земя (Левит 18:3) библейската сексуалност, определена в Едемската градина, трябваше да бъде заветна, постоянна, моногамна, хетеросексуална и между две човешки същества. Тъй като Израел току-що бе излязъл от Египет и се насочваше право към Обетованата земя в Ханаан, Бог искаше да каже ясно какво е и какво не е правилната сексуална чистота.  

Левит 18 и 20 са едновременно важни и противопоставящи се на масовата култура и днес. Нашата култура насърчава и празнува сексуалната перверзия и я използва за забавление. Сексуалният грях е причина за голяма част от болестите, разводите, престъпленията, разбитите сърца и много други видове злини, които ни тормозят (1 Коринтяни 6:18). Бог ни призовава към пътя, който носи най-много щастие, радост, мир, удовлетворение и здраве.

#### inScribe

Препиши 1 Коринтяни 6:9-11. Можеш също така да преразкажеш Левит 18, 20 или да го представиш схематично.

` `