---
title:  Сол и жито
date:   09/07/2023
---

#### inGest

Огради повтарящите се думи/идеи.
Подчертай важните за теб думи/идеи.
Свържи със стрелки онези думи/идеи, които се допълват.
Наизусти любимия си стих.

` `

**Сол и жито**

Левит 2:13 ни представя една изумителна практика, която съпътства хлебния принос; свещеникът винаги трябвало да принася сол редом с приносите (Йезекиил 43:24). В Матей 5:13 Божият народ е описан като сол, а апостол Павел пише: „Това, което говорите, да бъде винаги с благодат, подправено със сол, за да знаете как трябва да отговаряте на всекиго.” (Колосяни 4:6). Адвентистите по света приемат Великото поръчение, следователно те трябва да гледат на себе си като на проводници на Божията грижа за другите. Бивайки като тази сол, ние трябва да се предупредим целия свят, за да могат хората да се отвърнат от греха, и да им помогнем да открият радостта от ходенето с Исус.

Грижата за другите е чудесен начин да прославим и възхваляваме Бог. Това е израз на благодарност за всичко, което Бог е направил и прави в живота ни (Евреи 13:15, 16). Възхвалата е ангелско действие! Въпреки че молитвата е човешко такова, хвалението е нещо което ангелите правят. Когато се грижим за другите, ние олицетворяваме какво означава да изразим благодарност към Бог. Матей 25 ни напомня, че когато се грижим за „най-малките от тези“, ние всъщност сме го направили на Бога (ст. 40). Няма по-добра жертва, която да поднесем на Бога, от грижата за "най-малките от тях"

Забележете, че хлебните приноси били давани изцяло на Бог, но и свещениците се ползвали от тях (Левит 2). В цялата книга Левит се напомня на читателя, че е негова/нейна отговорност да се грижи за духовните водачи в църквата. Тази идея се застъпва и в Новия завет (1 Коринтяни 9:13, 14; 1 Тимотей 5:18). Давайки на пасторите това, от което те и техните семейства имат нужда, ние даваме на Бог. Свещеникът получавал храна не само от хлебния принос, но и от примирителна жертва, приноса за грях, и приноса за вина. (Левит 6:26; 7:6, 14, 31). Те дори получавали кожата от всеизгарянето, която могли да продадат или използват за облекло (Левит 1:6; 7:8). Всъщност, колкото повече народът обичал и ценял Бог, толкова повече те принасяли дарения, които отговаряли на практическите нужди на техните духовни водачи. В църквата на адвентистите от седмия ден, десятъкът подкрепя пастори, учители и църковни лидери по целия свят. Даренията, от друга страна, се употребяват директно за разходите на местната църква. Чрез тези две системи на даване адвентистите се грижат за другите по един древен и библейски начин.

`Какво означава да се погрижим за „онези най-малки мои братя“ днес?`