---
title:  Без Библия, без закуска
date:   12/07/2023
---

#### inVitе

Разгледай Левит 2, 7:9–14 отново и открий Исус в него.

`Как преоткриваш Исус тук?`

`Какво ти казва Исус чрез този текст?`

`Какъв е твоят отговор на този призив на Исус? Помоли се.`

**Без Библия, без закуска**

Някои твърдят, че хлебният принос доказва, че човек не се нуждае от спасение чрез пролятата кръв на Исус. Според тях прояви на доброта са достатъчни, за да спасят душата. Може би не предполагате колко популярна е тази концепция, тъй като тя е залегнала в основата на ученията на фалшивите религии по света. Може би сте чували за различни известни личности, водили морално покварен живот, които се променят драстично, щом остареят и осъзнаят смъртността си - знаменитости, които започват да даряват щедро на другите и дори основават организации за благотворителност.

Въпреки че на пръв поглед хлебният принос предполага, че проливането на кръв не е необходимо за спасението и опрощаването на греховете, истината е, че той винаги е бил принасян заедно с другите жертви, които са изисквали смъртта на заместник. Също така, както вече споменахме, виното, което според Исус символизира Неговата кръв, се принасяло заедно с хлебният принос. Без кръвта на Исус не може да има спасение. Следователно житният принос е поредният, който сочи към Исус и е изпълнен със смисъл благодарение на Неговата благодат и невероятна жертва на Голгота. Приносът не е възвеличаване на човешки опит да се угоди на Бога, нито пък е средство за спечелване на спасение.

Днес има много хора, които избират да пропуснат църквата и по този начин пропускат да чуят проповядването на Божието Слово или споделянето Му по време на урока в съботното училище. Но църквата е мястото, където вярата ни се укрепва и духовният ни стомах се изпълва. Библията изрично предупреждава да не допускаме отсъствието от църквата да се превръща в навик, особено когато наближава края на времето (Евреи 10:25). Когато проповедници и учители възхваляват Исус, ние изпитваме духовна пълнота. Интересното е, че когато Давид бил заплашен от цар Саул, той избрал да отиде на църква (1 Царе 21:1). В град Ноб, североизточно от Йерусалим, имало място, където живели и служели 85 свещеници. Именно там Давид и хората му изяли осветените хлябове, които се поставяли в святото място на светилището всяка събота (1 Царе 21:6).

Този хляб дал на Давид и на хората му необходимата сила, за да издържат пътуването си и да избягат от врага си. Исус е и нашата сила. Той е нашият присъствен хляб, нашият духовен хлебен принос! Може би сте чували някой да казва: „Не ходя на църква, защото там не се храня духовно.“ Това обикновено е така, защото те “не се хранят с Исус” всеки ден от седмицата. Представете си, че ядете физическа храна само веднъж седмично. Няма да има значение колко храна сте изяли или колко добра е била храната; пак ще сте гладни. Исус е нашият хлебен принос не само в събота, но и всеки ден от седмицата.

Опитайте се да прилагате тази идея всяка сутрин: „Без Библия, няма закуска!“ Направете си обичай да ставате рано всяка сутрин и да се храните със Словото на Бог, преди да направите нещо друго. Вземете толкова от Христовото Слово, колкото можете да понесете! Понякога може да се наложи да ядете бързо, но друг път трябва да вкусите и да се насладите на Неговото присъствие и сила в живота си, особено в събота! Има някои, които слушат Хляба на живота в колите по време на пътуването си. Ако направите това, ще изпитате огромен растеж във вярата си.

`Как може да приложим историята за Давид и присъствените хлябове за нашия духовен живот? Какво е посланието за нас?`