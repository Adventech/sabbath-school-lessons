---
title:  Грижа за другите
date:   08/07/2023
---

#### inTro

**Прочети Левит 2, 7:9–14. Вникни в библейския текст.**

**Грижа за другите**

Левит 2 глава разкрива друга ценност, на която Бог държи: грижата за другите. Уместно е тук да перифразираме М. Л. Андреасен, известен теолог: “приносът за всеизгаряне заявява, че всичко което сме, принадлежи на Господна, докато зърненият принос (наричан още хлебен принос) заявява, че всичко, което имаме, е Негово” (Службата в светилището стр. 108).  Интересното тук е, че двете жертви били принасяни заедно. И двете трябвало да бъдат използвани за Негова слава и за доброто на другите. Въпреки че хлебния принос не изисквал кръв, той представлявал друг вид жертвоприношение: отдаване на нещо ценно в полза на другите.

Малка част от хлебния принос бил изгарян на олтара, но останалата част отивала при свещениците и се използвал за храна (Левит 2:1-3). Интересното е, че било възможно приноса да се представи под различни форми: печен в пещ, сготвен в гърне или на тава.

Забележете, какво пише в Левит 2:2, 9: когато човек положи усилия, като се погрижи за този принос Бог счита това за „благоухание на Господа“. Грижата за другите е основна тема в Левит. Друг пример се намира в Левит 23, където на всички земевладелци е заповядано да не жънат краищата на нивите си, и да не събират падналите в жетвата си класове; а да ги оставят за сиромаха и чужденеца.  (Левит 2:22).

Бог иска да даваме с готовност, защото Той първи ни даде (Йоан 4:19). Всички грижи, които полагаме за живота на другите, трябва да произтичат от сърдечна благодарност породена от всички грижи и любов, които сме получили от нашия небесен Баща. Левит 19:33, 34 заявява това много ясно: „Когато някой чужденец се засели при тебе в земята ви, да му не правите зло; Чужденецът, който се е заселил при вас, да ви бъде като ваш туземец, и да го обичаш като себе си; защото и вие бяхте чужденци в Египетската земя.” Това че сме приемници на Божията грижа, трябва да породи в нас желание да отвърнем на доброто с добро, като предадем тази грижа на другите.

#### inScribe

Препиши Левит 2:11-13. Можеш също така да преразкажеш библейския текст или да го представиш схематично.

` `