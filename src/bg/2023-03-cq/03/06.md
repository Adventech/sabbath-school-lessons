---
title:  Най-добрият подарък
date:   13/07/2023
---

#### inSight

`Как можеш да приложиш Левит 2, 7:9–14 в живота си през тази седмица?`

`Какви лични решения базираш на библейското ти изследване през тази седмица?`

`Какви са практичните стъпки, които ще предприемеш?`

**Най-добрият подарък**

“ В обредната служба към всяка жертва се прибавяше сол. Това, както и принасянето на тамян, означаваше, че само Христовата правда може да направи службата приета от Бога. Като имаше предвид тази практика, Спасителят каза: ”- всяка жертва ще се осоли със сол- Имайте сол в себе си и мир имайте помежду си!” Всички, които искат да представят себе си “в жертва жива, света, благоугодна на Бог” (Римляни 12:1), трябва да приемат спасителната сол, правдата на нашия Спасител. Тогава те стават “солта на земята” (Матей 5:13), запазвайки хората от злото така, както солта запазва от развала. Но ако солта стане безсолна, ако има само устно изповядване на благочестието без Христовата любов, ние не ще имаме сила да вършим добро. Животът ни няма да влияе спасително на света. “Вашата енергия и способност да изградите Моето царство — казва Исус — зависят от получаването на Моя Дух. Вие трябва да сте участници в Моята благодат, за да сте ухание от живот в живот. Тогава между вас не ще има съперничество, себелюбие или желание за високи постове. Вие ще притежавате любовта, която не търси своето, а доброто на другия.” (Елън Г. Уайт , Копнежът на вековете, гл. 48, стр. 141.10).

“Божествената любов прави своите най-вълнуващи апели към сърцето, когато ни призовава да проявим същото нежно съчувствие, което и Христос проявяваше. Само който има несебелюбива любов към своя брат, обича истински Бога. Истинският християнин няма да позволи една душа, която е в опасност и нужда, да остане без предупреждение и грижа. Няма да се държи настрана от грешащите и да ги оставя да потъват все повече в нещастия и отчаяние или да паднат на сатанинското бойно поле.

“Никога не изпиталите нежната, побеждаваща любов на Христос не могат да водят другите към извора на живота. Тази любов в сърцето е оживотворяваща сила, караща хората да го разкриват в разговор, в учтивия, милостив дух, в издигане живота на онези, с които общуват. Християнските служители, успяващи в усилията си, трябва да познават Христос. А за да Го познават, трябва да чувстват Неговата любов. Тяхната годност като работници се измерва в небето чрез способността им да обичат, както Христос обичаше, и да работят, както Той работеше.

“...да не любим с думи нито с език — пише апостолът, — но с дело и в действителност.” Съвършенството на християнския характер се придобива, когато импулсът да помагаме на другите и да ги благославяме произтича непрекъснато отвътре. Атмосферата на тази любов, обгръщаща душата на вярващия, го прави благоухание от живот за живот и дава възможност на Бога да благославя труда му.

“Върховна любов към Бога и несебелюбива любов един към друг — това е най-добрият дар, който нашият небесен Баща може да ни даде. Тази любов не е плод на временен импулс, а Божествен принцип, постоянна сила. Тя не може да произлезе от непосветеното сърце. Намира се само в сърце, където царува Исус. “Ние любим Него, защото първо той възлюби нас.” В сърцето, обновено чрез Божествена благодат, любовта е ръководен принцип на действие. Тя променя характера, направлява импулсите, владее страстите и облагородява чувствата. Тя, скътана в душата, подслажда живота и разпръсква наоколо очистващо влияние.” (Елън Г. Уайт , Деяния на апостолите, гл. 54  стр. 215-216).