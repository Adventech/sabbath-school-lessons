---
title:  Преминаване по Пътя
date:   16/08/2023
---

#### inVitе

Разгледай Левит 9 отново и открий Исус в него.

`Как преоткриваш Исус тук?`

`Какво ти казва Исус чрез този текст?`

`Какъв е твоят отговор на този призив на Исус? Помоли се.`

**Преминаване по Пътя**

Светилището ни посочва практически начини за доближаване до Бога:

_1. Вяра._ За да се влезе в двора, който обгражда скинията,  трябва да се премине през вратата. Исус описва себе си като „вратата“ (Йоан 10:9). За да се доближим до Бог, трябва да имаме вяра в Исус (Деяния на апостолите 4:12; Евреи 11:6).

_2. Изповед._ След това трябва да се пристъпи към бронзовия олтар за всеизгаряния. Чрез вяра, изповед и покаяние трябва да поставим греховете си върху Агнето, Исус Христос. Признанието на конкретен грях и изповедта на този грях пред Христос е начинът да прехвърлиш този грях върху Исус, Който умря за теб (Левит 5:4,5; 1 Йоаново 1:9).

_3. Кръщение._ Между олтара за всеизгарянията и скинията се е намирал бронзов съд или леген, пълен с вода (Изход 30:17-21; Изход 40:30-32; Евреи 10:22). Свещениците са умивали ръцете и нозете си в него преди да встъпят в скинията или да принесат жертви на олтара за всеизгаряния. Когато човек се кръсти в името на Исус и стане част от църковната общност, той започва и служенето си в църквата и общността.

_4. Словото._ При преминаване през входа на скинията, масата с присъствените хлябове се намирала непосредствено вдясно (Изход 30:1-10). На тази маса са се намирали 12 хляба, които се ядели през седмицата. Поклонението включва приемането на Божието Слово като хляб (Откровение 10:9). А и Исус нарича Себе Си „хлябът на Живота“ (Йоан 6:35).

_5. Споделяне._ Точно срещу масата с присъствените хлябове се е намирал златният светилник. 34 килограма чисто злато! Той също представлявал Исус, Който казва, „Аз съм Светлината на света“ (Йоан 8:12). Както Исус, светилниците се поддържат от масло, а не восък (затова наименованието светилник е неправилно). Маслото е символ на Светия Дух (Захария 4:2-6).

_6. Молитва._ Последният предмет в Светая е олтарът за кадене, който се е намирал точно пред завесата, водеща към Светая Светих (Изход 30:1-10). Два пъти дневно (сутрин и вечер) свещеникът кадял тамян. Сладкият аромат на горящия тамян представлявал молитвите на светиите, които се изкачват до Божия престол (Псалми 141:2; Откровение 8:3,4).

_7. Присъствие._ Единственият предмет в Светая Светих е бил ковчегът на Завета. Той се е наричал ковчег на Завета, защото в Него са били поставени Десетте заповеди, които представлява; и Божия Завет (Изход 34:28). Ковчегът на Завета е престол! Седалището на този престол се нарича „умилостивилище“. Тук Бог пребивавал сред сияещ облак и владеел над народа Си чрез неговите предводители Мойсей и Аарон (Изход 25:22).

Понеже нашият Велик Първосвещеник Исус Христос направи път за нас, всеки един от нас може по всяко време да навлезе в невидимото Божие присъствие. И в този момент можеш да се изправиш пред тронната зала на небето, да говориш директно с Бога, да го слушаш, да Му се поклониш (Евреи 4:14-16). Небесната тронна зала и Нашият Бог, Който управлява от нея, са ни описани ясно в Откровение 4 и 5 глава. Както Бог говори на Мойсей и Аарон от Светая Светих, така Той говори и на мен, и теб.

`С Исус като наша реалност днес, по какъв начин нашето преживяване е същото като това на израилтяните и тяхната скиния в пустинята?`