---
title:  Поклонение по време на празниците
date:   13/08/2023
---

#### inGest

Огради повтарящите се думи/идеи.
Подчертай важните за теб думи/идеи.
Свържи със стрелки онези думи/идеи, които се допълват.
Наизусти любимия си стих.

` `

**Поклонение по време на празниците**

Израилтяните носели своите жертвени приноси в светилището всеки ден. Но в определени дни, по време на тържествените празници, целият народ се събирал, за да изрази благодарност и прослава на Царя на царете и Господаря на господарите. Всеки един от годишните празници, които Бог дава на Израел, е изброен хронологично в Левит 23 глава. До известна степен тези празници са били като национални празници, които упоменават специални събития в тяхната история. Всеки един от тях също включвал уникални церемонии, които изобразяват бъдещи събития от историята на спасението.

_Пасхата_ е бил възможност да се отдаде поклонение на Бога за избавлението от Египет (Левит 23:5; Изход 12). Всяко пасхално агне сочило към Исус, Който щял да принесе в жертва живота Си за нас (1 Коринтяни. 5:7).

_Празникът на безквасните хлябове_ е бил възможност да се прослави Бог за водителството Му по време на бягството от Египет (Левит 16:1-8). Той сочи към идването на Месия, Който е „хляба на живота“ (Йоан 6:35). Седемте дни на безквасните хлябове също ни напомнят да изповядаме и да изоставим кваса на греха (Матей 16:6; Лука 12:1; 1 Коринтяни 5:6-8).

_Празникът на първите плодове_ е бил време да се благодари на Бог за първите плодове от жетвата (Левит 23:9-14). За християните днес, той сочи към Исусовото възкресение и последното възкресение на тези, които са умрели с вяра в Него (1 Коринтяни 15:20-23).

_Празникът на седмиците_ е бил възможност за Израил да прослави Бога за изобилието от годишната жетва и другите благословения, които произлизат от спазването на Божия закон (Левит 23:15-22; Левит 26:1-13; Второзаконие 16:9-11). Той също сочи напред към най-голямата жетва, записана в книгата Деяния на апостолите, когато Божият Дух е излят над Неговата църква в деня на Петдесетница (Деяния на апостолите 2 глава; 2 Коринтяни 1:22; Ефесяни 1:13; Ефесяни 4:30).

_Празникът на роговете_ е бил призив за искрено покаяние на греховете и подготовка за Деня на умилостивение (Левит 23:23-25). За християнина, това е предупреждение и покана за подготовка за Второто пришествие на Исус и за последния час на съда (Йоан 5:24-27; 2 Тимотей 4:1).

_Денят на умилостивението,_ или Денят на съда (Йом Кипур), е бил най-тържественият от дните на поклонение. Въпреки че е бил ден за почивка, подобно на съботата, хората са били призовани да се отрекат от себе си, да изследват сърцата си, и да се молят греховете им да бъдат опростени в Светая Светих (Левит 16:29-34; Левит 23:26-32). За израилтяните, този ден сочил към великия ден на съда, който започва през 1844 година, когато Исус поема службата в небесното светилище като наш Първосвещеник (Деяния на апостолите 8:14).

_Празникът Шатроразпъване_ е бил последният празник от календарната година (Левит 23:33-44). Израилтяните прославяли Бога за това, че вече не са били чужденци и пришълци, и се радвали, че Бог ги е извел от лутането в пустинята. Този празник им помагал да помнят, че някога са живеели във временни жилища, наречени шатри. Те възхвалявали Бога за чудодейното избавление и постоянните жилища в Обетованата земя. Празникът на шатроразпъването също сочи напред към времето, когато ние вече няма да сме чужденци и пришълци в този свят, и ще бъдем посрещнати в нашия вечен дом на небето (Евреи 11:13-16).

`Какво губим като не спазваме еврейските празници? Какво печелим като не ги празнуваме?`

`Как тези празници ни насочват към пълното им изпълнение в Исус Христос?`