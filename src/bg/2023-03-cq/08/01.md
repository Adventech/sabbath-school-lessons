---
title:  Слава на Царя!
date:   12/08/2023
---

#### inTro

**Прочети Левит 9. Вникни в библейския текст.**

**Слава на Царя!**

Книгата Левит ни напомня, че трябва да се покланяме само на Бог (Левит 17:7; 18:21; 26:1). Елън Уайт пише, че „на човека се забранява да отдава първото място в своите чувства или служба на какъвто и да е друг обект. Ако поддържаме нещо толкова скъпо, което се стреми да отнеме от любовта ни към Бога или ни попречи да Му отдаваме дължимата служба, ние си правим от него бог.“ (Елън Г. Уайт, Патриарси и пророци, стр. 132). Откровение 14 глава ни заповядва да се „боим от Бога“, да го славим и да „Му се поклоним“ (Откровение 14:7) в отговор на факта, че религиозно-политическа сила, наречена звяра, ще се издигне в последните дни и ще се опита да насочи поклонението към себе си. Господарят зад тази сила е Сатана, който винаги е искал поклонението, което принадлежи на Бог, за себе си (Матей 4:8-10). С по-прости думи, Библията ни казва, че в момента се води свръхестествена борба, която само ще се ожесточава, докато Исус не се завърне. Важно е да си зададем следния въпрос: „Пред чий престол се покланям днес?“

Призивът да се покланяме на Бог е отразен в светилището, образецът за което Бог дава на Мойсей на планината Синай. То е копие на великия храм-дворец на небето, и израилтяните трябвало да се покланят на Царя там (Евреи 8:5). “В стария завет, Бог е Цар. Не е случайно, че скинията, също позната като Шатъра за Срещане, е поставена в центъра на еврейския лагер (Числа 2 глава). Било е обща практика за царя на всяка нация да лагерува в центъра на войската си и там да се среща народа му. Като слиза от облака, Бог може да живее сред народа Си (Изход 25:8)”  (Бенджамин Галан, Rose Guide to the Tabernacle, стр. 74). В този урок ще потърсим примери за поклонението в книгата Левит и как се отнася то за нас днес.

#### inScribe

Препиши Левит 9:22-24. Можеш също така да преразкажеш библейския текст или да го представиш схематично.

` `