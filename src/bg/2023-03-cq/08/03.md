---
title:  Дворецът на Поклонението
date:   14/08/2023
---

#### inTerpret

`Какви специални послания носи Левит 9?`

`Кои части от него са трудни?`

`Какви въпроси възникват в теб?`

`Кои са библейските  принципи, които откриваш в текста?`

`В коя област от живота си можеш да приложиш библейския текст?`

**Дворецът на Поклонението**

Няма съмнение, че скинията е била обзаведена като дворец. Злато, великолепни завеси, и внимание към всеки детайл, особено в двете помещения на светилището: Светая и Светая Светих. В Светая се намирал златният светилник (Изход 25:31-40; Изход 26:35), златния олтар за кадене на тамян (Изход 30:1-10), и златната трапеза с присъствените хлябове (Изход 25:23-30). В Светая Светих се намирал ковчега на Завета, който също е бил покрит със злато (Изход 26:31-33).

Да, скинията наистина била дворец и Царят на царете властвал, направлявал и приемал поклонение там. Елън Уайт разбира, че скинията в пустинята е била най-вече място за поклонение. Тя пише, „светилището ... щом станеше готово, трябваше да бъде за народа видим център на поклонение. (Елън Г. Уайт, Патриарси и пророци, стр. 137).

Макар че Светая Светих е бил скрит от погледа зад шатрата и огромната завеса между Светая и Светая Светих, хората можели да видят Божията слава. Завесите около двора на светилището били само наполовина на височината на самата скиния, така че Божията слава се разкривала пред погледите на хората. Те не можели да видят образа Му над ковчега на Завета, но можели да видят облака, или shekinah, който Го покривал, както и небесната светлина, която се изливала от Него и осветявала целия лагер (Изход 40:34-38; Числа 9:15-23). Сам Бог пребъдвал измежду народа Си (Изход 25:8). Елън Уайт пояснява допълнително, че именно Исус е живеел измежду народа (Патриарси и пророци, стр. 311).

Храмът не само е бил обзаведен като дворец, но е бил и умело построен като пътека, по която вярващите да си доближат до Бога и да му се поклонят. Всеки предмет разкривал не само стъпка, по която вярващият да се доближи до Бога, но е бил и красиво откровение за Исус!

Някои хора твърдят, че много пътища водят към Бога, но Библията ни учи, че само един път ще ни заведе при Него, и този път е Христос. Сам Исус казва: „Аз съм пътят, и истината, и животът; никой не идва при Отца освен чрез Мен“ (Йоан 14:6).

`Към какво ни насочва фактът, че Божията слава сияе на светилището, за да бъде видяна от всички? Какво разкрива това за Неговата същност? Неговите желания?`