---
title:  Цялостно всеизгаряне
date:   03/07/2023
---

#### inTerpret

`Какви специални послания носи Левит 1?`

`Кои части от него са трудни?`

`Какви въпроси възникват в теб?`

`Кои са библейските  принципи, които откриваш в текста?`

`В коя област от живота си можеш да приложиш библейския текст?`

**Цялостно всеизгаряне**

Жълтата преса е всеизвестна с разпространяването на фалшиви новини. Знае се, че променят снимки и дори са стигали до там, че да поставят лицето на един човек върху тялото на друг. Те създават проблеми, стимулират клюките, но в крайна сметка успяват да накарат по-наивните да купуват техните издания. Дяволът използва същите техники спрямо Бога. Той упреква Господ за злините, които сам Сатана причинява, после променя картинката така, че Бог да понесе упреците. За щастие, когато познаваме и вярваме на Божието Слово, можем да открием безкрайната милост на Господ, както и Неговото състрадание, доброта и чистота.

Ханаанците практикували жертвоприношения, като вярвали, че убиването на животното доставяло огромно удоволствие на боговете им, като в същото време им осигурявало храна. В същото време се надявали, че това ще омилостиви божествата им и ще ги направи по-благоразположени към тях. При ханаанците не е съществувало разбирането за изкупление на греховете. За съжаление, това е бил сатанинския фалшификат, който  е целял да представи Господ като избухлив, жесток, алчен, похотлив, и дори - кръвожаден, въпреки, че това въобще не е била идеята на жертвената система,  установена още от Едем и постановена като закон в Левит. Бог е предупредил Адам и Ева, че ако ядат от дървото за познаване на доброто и злото, ще умрат (Битие 2:17). След грехопадението, Господ имал план как да ги спаси от моментална смърт и да им вдъхне надежда за живот след смъртта. От самото начало Бог Отец, Бог Син и Бог Святи Дух предвидили ужасите на греха и поставили в действие план за спасението на човечеството. Сам Исус, заради нашите грехове, щял да се посвети изцяло на човечеството, като даде живота Си и умре на римския кръст. Той щял да бъде приносът за всеизгаряне, “закланото Агне от основаването на света” (Откровение 13:8).Той е Този, към Когото сочат всички жертви. Левит може да се разглежда като пророческа книга, която много точно идентифицира Исус като Месия (1 Йоаново 2:2).

Веднага след като Адам и Ева съгрешили, сам Бог извършил първото жертвоприношение (Битие 3:21). Той принесъл принос за всеизгаряне, който научил нашите първи родители на три основни истини: Първо, че грехът е нещо отвратително и в крайна сметка води до болка, срам и смърт. Второ, че Божият Син ще дойде един ден, ще поеме върху Себе Си вината от нашите грехове и ще умре с ужасна смърт вместо нас. Погледната така, жертвата за всеизгаряне не сочи към един жесток бог, но символизира точно обратното: самият Бог в личността на Своя скъпоценен Син, умиращ за човечеството. Трето, приносът за грях е призив към всеки вярващ човек да се посвети изцяло на Онзи, Който е дал всичко, което е можел да даде (Римляни 12:1,2).

`Защо е толкова важно, че сам Бог е принесъл първата жертва? Какво ни открива този факт?`