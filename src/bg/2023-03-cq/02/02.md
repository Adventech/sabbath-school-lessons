---
title:  От цяло сърце
date:   02/07/2023
---

#### inGest

Огради повтарящите се думи/идеи.
Подчертай важните за теб думи/идеи.
Свържи със стрелки онези думи/идеи, които се допълват.
Наизусти любимия си стих.

` `

**От цяло сърце**

На Синайската планина Бог дал на Моисей пет вида жертвоприношения: принос за всеизгаряне, хлебен принос, примирителен принос, принос за грях и принос за престъпления.

По-нататък ще се занимаваме и изследваме всеки един от тези приноси, но сега ще се спрем на приноса за всеизгаряне. Той е най-старият и забележителен от всички. Някой може да си задава въпроса защо е било нужно да има толкова различни видове приноси и отговорът е същият, като този на въпроса защо има четири Евангелия. Всяко едно от тях, както и всеки вид приношение, разкрива различна страна на Исус, какво цени Той и всяко едно ни призовава по различен начин да Му предадем напълно живота си.

Велики герои на Библията като Адам, Авел, Ной, Йов и Авраам са принасяли приноси на всеизгаряне. С този свой акт те са изразявали вярата си в бъдещата заместническа жертва на Исус, както и Неговото желание за безрезервното посвещение на последователите Му. Приносът за всеизгаряне символизира нашето отдаване с цяло сърце на Бога в отговор на цялостното Му посвещение към нас.

Еврейската дума за приносът за всеизгаряне е olah, която означава “това, което се издига или възвисява”. За разлика от другите жертви, този принос изгарял изцяло на олтара. Единственото нещо, което оставало, била кожата на животното, но тя била давана на свещеника, който извършвал ритуала, не на приносителя, отново демонстрирайки посвещението на Господа от цяло сърце (Левит 7:8)

Чрез принасянето на точно този вид жертва, приносителите, така да се каже, “принасяли себе си” на олтара, посвещавайки се изцяло на Господа без никакви задръжки. Няма никакво съмнение, че Павел е имал предвид (направил сравнение, препратка) точно приносът за всеизгаряне, когато е написал “И тъй, моля ви, братя, поради Божиите милости, да представите телата си в жертва жива, свята, благоугодна на Бога, като ваше духовно служение” (Римляни 12:1). Бог високо е ценял жертвата за всеизгаряне, факт, който е очевиден от описанието й като “жертва благоуханна Господу” (Левит 1:9,13,17). Имало поне три причини за това радостно приемане на тази жертва.

Първата и най-важна причина била, че тази жертва е представлявала акт на вяра в Неговия Син, Който щял да дойде и да умре за греховете на приносителя. В книгата Евреи Библията ни разкрива, че Бог не е изпитвал садистично удоволствие от жертвоприношенията в Левит (Евреи 10:5-8). Единствената причина, поради която този принос Му е носел радост е, че той е изразявал вярата на Неговия народ в Сина Му (Евреи 11:6).

Второ, приносът за всеизгаряне е бил специален, защото е бил доброволен. Не е бил задължителен, а тъкмо обратното - идвал е изцяло от сърцето на приносителя (Левит 1:2). В отговор на Исус, Който доброволно е пожертвал живота Си за нас, Бог ни призовава и ние също да посветим доброволно живота си на Него. Интересен е фактът, че първите три вида приноси в Левит са доброволни. Бог обича онзи, който дава на драго сърце (2 Коринтяни 9:7).

Трето, този вид принос е бил високо ценен, защото е показвал този отговор, който Бог е искал да види от Своите последователи, когато разберат всичко, което Той е направил за тях. Господ иска вярващите да Му бъдат на 100% посветени в отговор на Неговото 100%  посвещение към тях! Бог иска да Го обичаме, защото “първо Той възлюби нас” (1 Йоаново 4:19).

`Какви са начините, по които приносът за всеизгаряне ни посочва Божието невероятно посвещение към човечеството?`

`Кои сфери в твоя личен живот трябва да изцяло да предадеш в Божиите ръце и да Му позволиш да отстрани или подобри за Негова слава?`