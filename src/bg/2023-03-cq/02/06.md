---
title:  Цялостно освещаване
date:   06/07/2023
---

#### inSight

`Как можеш да приложиш Левит 1 в живота си през тази седмица?`

`Какви лични решения базираш на библейското ти изследване през тази седмица?`

`Какви са практичните стъпки, които ще предприемеш?`

**Цялостно освещаване**

“Христос показва, че не може да съществува такова нещо като неутралитет в службата към Него. Душата не бива да се задоволява с нищо по-малко от пълно освещаване - освещаване на мислите, гласа, духа и всяка част на ума и тялото” (Елън Г.  Уайт, ръкопис 78, 1899).

“За изграждането на светилището бяха необходими големи и скъпо струващи приготовления - изискваше се голямо количество най-скъп и рядък материал, но Господ прие само доброволни приноси…. Предаността към Бога и духът на саможертва бяха първите неща, необходими за приготвяне на обиталището за Всевишния. Целият народ се отзова единодушно... Докато строежът на светилището напредваше, млади и стари, мъже, жени и деца продължаваха да донасят приношенията си, докато отговарящите за това откриха, че вече материалите бяха достатъчно и дори повече от необходимото... Поверената на Адам жертвена система също бе изопачена от неговите потомци. Предразсъдъци, идолопоклонство, жестокост и разпуснатост поквариха простата и пълна със значение служба, която Бог бе наредил. Чрез дългото общуване с идолопоклонници израилтяните бяха въвели в своето богослужение много езически обичаи; затова на Синай Господ им даде определени наставления относно жертвената система.” (Елън Г. Уайт, Патриарси и Пророци, стр. 229, 230, 244).