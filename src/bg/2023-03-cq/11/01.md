---
title:  Справедливост и съд за всички
date:   02/09/2023
---

#### inTro

**Прочети Левит 16:29–34. Вникни в библейския текст.**

**Справедливост и съд за всички**

По целия свят хората копнеят за справедливост. Това важи особено за младите хора, които искат да се борят срещу корупцията, която тепърва са започнали да забелязват. Чудят се защо напредъкът е толкова бавен, а регресията толкова бърза. За щастие Левит носи надежда на всяка душа, която мечтае за свят, в който справедливостта се цени.

Левит 16 описва Деня на умилостивението. На десетия ден от седмия месец (септември или октомври по еврейския календар) първосвещеникът на Израил влизал в Светая Светих, носейки нагръдника за отсъждане (Изход 28:15). Празникът на тръбите бил на първия ден от същия месец. Както подсказва името, свирели тръби, които подготвяли хората за Божието присъствие и съд. Това ни напомня да проверим и да се уверим, че собственият ни живот е прав пред Бог, ако искаме да държим другите отговорни! Божият съд идва за всеки от нас. Може би сред виковете за справедливост, които огласяват света днес, чувате да свирят тръби, които предвещават, че идва съд, че е наложително да водим живот, който е праведен пред Бога - и изряден във взаимоотношенията ни с други.

В Деня на умилостивението всеки израилтянин изповядвал греховете си и искрено се молел Бог да ги покрие (изкупи) с кръвта на жертвата. Бог им е обещал същото нещо, което Той ни обещава днес (Левит 16:34) че онези, които изповядват греховете си с искреност и покаяние, могат да бъдат сигурни, че им е простено и греховете им са изкупени.

Ние трябва смирено да работим за внасянето на справедливост, милост, равнопоставеност и състрадание в нашите общности, знаейки че имаме недостатъци, но помнейки милостта, която Бог е проявил към нас чрез Христос. Този вид активизъм е както библейски, така и трансформиращ за света, стига да е мотивиран от смирение, а не от осъждение или самодоволство.

#### inScribe

Препиши Левит 16:29–34. Можеш също така да преразкажеш Левит 16:29–34 или да го представиш схематично.

` `