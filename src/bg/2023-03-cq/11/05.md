---
title:  Въпроси за очистването на светлището
date:   06/09/2023
---

#### inVitе

Разгледай Левит 16:29–34 отново и открий Исус в него.

`Как преоткриваш Исус тук?`

`Какво ти казва Исус чрез този текст?`

`Какъв е твоят отговор на този призив на Исус? Помоли се.`

**Въпроси за очистването на светлището**

Защо светилището е трябвало да бъде очистено? В миналите уроци научиме, че греховете на хората са се пренасяли в светилището през цялата година. Свещениците или са яли месо от жертвата, или са взимали кръвта от жертвата в светилището и са я поръсвали на завесата, водеща към Пресвятото място. Така или иначе, греховете на хората и записите на техните грехове били внасяни в скинията, превръщайки я в приемник за греха (Левит 10:16-18). Следователно земното светилище изисквало ежегодно почистване в Деня на умилостивението, за да се върне в първоначалното си свято и чисто състояние.

Как се очиствало светилището? В Деня на умилостивението Бог предоставил прост, но смислен начин за премахване на всички грехове от светилището. Първо, първосвещеникът е отделял два козела (избрани чрез жребий). Първият, или „господният козел“, е бил използван за принасяне на жертва за греховете на хората и очистване на светилището. Свещеникът тогава е носил кръвта му в Пресветото място и е поръсил с нея умилостивилището (капака на ковчега), който е била точно над десетте заповеди, които хората нарушавали (Левит 4:2; 1 Йоан 3:4). Този козел не бил заразен с грях. Над него не се изповядвали грехове, така че кръвта му била ползвана за очистване и премахване на греха от светилището. В очите на Бог, чието присъствие светело в лъчезарна слава над умилостивилището, кръвта на този козел покривала греховете на Неговия народ. Благодарение на това просто действие, извършено от първосвещеника, който представлявал Исус (Евреи 4:14-16), хората не изпитвали Божията присъда за своите грехове.

След това първосвещеникът поръсвал с кръвта на този първи козел олтара за тамян, намиращ се в Святото място, и бронзовия олтар за всеизгаряния в двора. Всичко това е било част от процеса на очистване и този 'сапун' за грях сочел към кръвта на Христос (Евреи 9:22).

Като последна стъпка от очистването, Аарон поставял двете си ръце върху втория козел, прехвърляйки всички грехове на Израел върху него. Точно като камион за боклук, този козел е отнасял греховете им далеч в пустинята. Той не се е принасял в жертва и следователно не е символ на Исус. Вместо това, той бил символ на Сатана, който един ден ще бъде оставен да броди сам по земята в продължение на 1000 години, преди да се изправи пред Божия съд и пълното унищожение за всичките страдания, които е причинил (Откровение 20). Денят на изкуплението е една много добра новина за всички, които копнеят за справедливост, но много лоша за тези, които смятат, че могат да вършат зло и да им се размине.

Какво ни учи всичко това за Исус и Неговото дело в небесното светилище? Има две неща, които Денят на умилостивението разкрива за Исус: Първо, Той точно сега е готов и желае ни изкупи от греховете ни чрез Своята велика жертва на кръста преди 2000 години. Раздраните ръце на Христос са все още отворени за всички, които искат да Го приемат.

Второ, Денят на умилостивението разкрива, че имаме Спасител, който се моли за нас (Римляни 8:34). Когато първосвещеникът влизал в Пресвятото място, той слагал тамян в кадилницата си и изпълвал стаята с облак благоуханен облак (Левит 16:12). В Писанието тамянът символизира молитвата (Откровение 8:3). Тази проста практика ни уверява, че Исус се моли за нас. Освен самият Исус, няма никой друг, който бихме предпочели да се моли за нас!

`Какво влияние оказва върху разбирането ти за първото и второто идване на Исус идеята за Левит и Деня на умилостивението?`