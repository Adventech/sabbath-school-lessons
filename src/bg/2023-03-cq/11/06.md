---
title:  Разследване
date:   07/09/2023
---

#### inSight

`Как можеш да приложиш Левит 16:29–34 в живота си през тази седмица?`

`Какви лични решения базираш на библейското ти изследване през тази седмица?`

`Какви са практичните стъпки, които ще предприемеш?`

**Разследване**

„Това посредничество става чрез прободеното и съкрушено тяло, чрез Неговия неопетнен живот. Наранените ръце, прободените гърди, прободените нозе умоляват заради падналия човек, чието изкупление бе изкупено с такава неизмерима цена. ” (Великата Борба стр. 234.7)

„В образната система на богослужение - сянка на жертвата и свещеничеството на Христос, очистването на светилището представляваше последната служба, извършвана от първосвещеника в годишния цикъл на неговата служба. Това беше заключителното дело на изкуплението - премахването на греха от Израил. То символизираше края на службата на нашия Първосвещеник в Небето, когато премахва или заличава греховете на Своя народ, отбелязани в небесните книги. Тази служба включва едно изследване, една присъда и е непосредствено преди Христовото пришествие в небесните облаци с голяма слава и сила; защото, когато Той дойде, всеки случай ще бъде решен. Исус казва: “...У Мене е наградата, която давам да отплатя на всекиго според каквито са делата му” (Откровение 22:12)” (Великата борба, стр. 188.3).

„Когато Христос в края на службата Си чрез собствената кръв отнеме от небесното светилище греховете на народа Си, ще ги постави върху Сатана, който при изпълнението на присъдата ще трябва да понесе последното наказание. Козелът за отпущане се изпращаше в една ненаселена страна, за да не се върне никога вече в обществото на Израил. Така и Сатана ще бъде отстранен завинаги от присъствието на Бога и на Неговия народ и ще бъде заличен от съществуване при окончателното унищожаване на греха и на грешниците.” (Великата борба, стр. 238.2).

„Чрез Божията благодат и чрез личните прилежни усилия, те трябва да победят в битката със злото. Докато в небето се провежда изследователният съд, докато греховете на покаяните вярващи се отстраняват от светилището, Божият народ на земята трябва да се очисти, да отстрани греха.“

„След това последователите на Христос ще бъдат готови за Неговото явяване.” (Великата борба, стр. 239.4/5).

„Ако някога е имало време за сериозно изпитване, то е сега, когато личното благочестие трябва да е основно. Трябва да се запитаме: ‘Какво съм аз? Каква е работата и мисията ми? За кого работя ­ за Христос или за Сатана?’ Нека всеки да се смири пред Бога, защото сега живеем във великия ден на Изкуплението. Делата на много хора, които сега спят в гробовете си, се разглеждат пред Бога. Изповедта на вярата ти в оня ден не ще бъде гарант за спасението ти, а гарант ще е Личността, на която си отдал любовта си. Изчистен ли е храмът на душата ти от нечистотата? Изповядал и покаял ли съм се за греховете си пред Бога, за да бъдат заличени? Давам ли необмислени преценки за себе си? Желая ли да сторя всичко, да направя всякаква жертва, за да позная напълно Исус Христос? Чувствам ли всеки момент, че не принадлежа на себе си, а съм Христова собственост? Че службата ми принадлежи на Бога. На кого принадлежа?”  (Събитията На Последните дни стр. 29.5)

„Трябва да се запитаме: ‘За какво живеем и работим? Какви ще са последиците от всичко?’ (“Знамения на времето”, 21 ноември 1891 г.). (Събитията На Последните дни стр. 29.6)