---
title:  Появата на адвентистите
date:   03/09/2023
---

#### inGest

Огради повтарящите се думи/идеи.
Подчертай важните за теб думи/идеи.
Свържи със стрелки онези думи/идеи, които се допълват.
Наизусти любимия си стих.

` `

**Появата на адвентистите**

Ако има един стих, който да е вдъхновил адвентното движение, то това би бил Даниил 8:14: „До две хиляди и триста денонощия; тогава светилището ще се очисти.”. Този стих довел адвентистите до по-дълбоко разбиране за Деня на умилостивението, тъй като сочи ясно към Левит 16:30: „Защото в този ден ще се направи умилостивение за вас, за да се очистите от всичките си грехове, за да сте чисти пред Господа.”

В продължение на много години християните проповядвали, че земята е светилището и че ще бъде пречистена с огън, когато Исус се върне. В съответствие с това вярване те решили, че Данаил 8:14 сочи към второто идване на Исус и края на света. Тази идея станала особено мощна, когато Уилям Милър започнал да проповядва, че всичко това щяло се случи през 1844 г. Неговите библейски доказателства изглеждали поразителни: използвайки Даниил 9:25-27, той показал, че 2300 дни, намерени в Даниил 8:14, са започнали през 457 г. пр. Хр., когато Артаксеркс заповядал възстановяването на Йерусалим. След това той показал, че един ден символизира една година в библейските пророчества (Числа 14:34; Йезекиил 4:4-6), така че 2300-те пророчески дни всъщност са 2300 буквални години, започнали през 457 г. пр.н.е. Можете да си представите нарастващото вълнение, докато Уилям Милър провеждал изчисленията пред хилядите хора, които идвали да го чуят как проповядва, като им показал, че тези 2300 години щели приключат много скоро за тях - през 1844 г.

Когато Исус не се върнал в посочената година, мнозина или се отказали от вярата си, или напълно отхвърлили пророчеството на Даниил. За щастие имало група хора (които по-късно се организирали в Църквата на адвентистите от седмия ден), които намерили убедителни библейски доказателства, че датата е правилна, но събитието е грешно! Те видели, че началната дата, 457 г., трябва да е правилна, както и крайната дата, 1844 г., тъй като те съвпадали перфектно с предсказанията относно Месията, открити в същите пасажи. Шестдесет и девет седмици (483 пророчески години) от 457 г. пр. Хр. ни насочват към 27 г. сл. Хр., същата година, в която Месия е помазан със Святия Дух и кръстен. Седемдесет седмици от 457 г. пр.н.е. (490 пророчески години) сочат към смъртта на Месия през. 31 г. сл. Хр. в средата на пророческата седмица и краят на тази седмица сочат към окончателното отхвърляне на Христос и Неговите ученици от еврейската нация през 34 г. сл. Хр.

И така, какво всъщност се е случило през 1844 г.? Кое светилище трябвало да бъде очистено в Даниил 8:14? Не трябвало да се чудят дълго. Първо, те открили, че Библията никога не нарича тази Земя светилище. След това те научили, че този пасаж не може да говори за старозаветното светилище в Йерусалим, тъй като въпросното събитие се е случило през 1844 г. Службата в еврейския храм отдавна била приключила през 70 г. сл. Хр., когато Ерусалим е бил разрушен, така че не било възможно да се отнася за него. Докато изучавали книгите Евреи и Откровение във връзка с Данаил, те били впечатлени от факта, че има светилище на небето. Те открили, че светилището, обсъждано в Левит, е по-малка версия на небесното светилище, където милиони ангели служат на Бог Отец и Бог Син (Даниил 7:10; Евреи 8:1-5; 9:23, 24; Откровение 11:19). Моисей, Данаил, Павел и апостол Йоан също потвърждават тази идея!

Това било невероятно откритие за основателите на адвентното движение. Те разбрали, че Милър и другите са пропуснали тази важна подробност. Вместо Земята да е светилището, което трябва да бъде очистено, Библията вместо това сочи към светилището в небето. Левит 16 изведнъж се превърнал в изключително важна глава за адвентистите. Чрез изучаването на тази глава, тези които изследвали библейските пророчества имали възможността да надникнат в работата на Исус в небесното светилище, която започнала през 1844 г.

`Защо небесното светилище се нуждае от очистване?`

`Каква е ролята на Исус в момента на небето?`