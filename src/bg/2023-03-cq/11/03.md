---
title:  От търсене на дата до искрено търсене
date:   04/09/2023
---

#### inTerpret

`Какви специални послания носи Левит 16:29–34?`

`Кои части от него са трудни?`

`Какви въпроси възникват в теб?`

`Кои са библейските  принципи, които откриваш в текста?`

`В коя област от живота си можеш да приложиш Левит 16:29–34?`

**От търсене на дата до искрено търсене**

Някои обвиняват църквата на адвентистите от седмия ден, че определя дати за Второто пришествие на Исус. Това не е вярно; Църквата на адвентистите от седмия ден е организирана като официална деноминация през 1863 г., много след 1844 г. Уилям Милър и други деноминации проповядвали, че Исус ще се завърне на 22 октомври 1844 г. Вярно е, че именно някои от хората проповядвали тази вест след време станали адвентисти, но адвентистите от седмия ден (още от основаването на движението) вярвали, че „никой не знае деня или часа“ на завръщането на Христос (Матей 24:36). Въпреки това, адвентистите от седмия ден наистина оценяват стремежа на Уилям Милър да каже на света за Второто пришествие и необходимостта да се подготвяме всеки ден чрез покаяние и вяра в Христос. Тази страст, разпалена от Милър и отекваща в Писанието, без съмнение е вдъхновила думата „адвентист“ в името на нашата деноминация.

Друг аргумент, който понякога се отправя към църквата, е, че фокусът на нашите основатели върху светилището в рая е бил измислен по-късно, за да избягат от неудобството на Голямото разочарование. Казано с други думи, адвентистите излязат с идеята, че нещо специално се е случило през 1844 г., вместо просто да признаят, че грешат. Обаче, както вече обсъдихме, когато смирено и с молитва изучаваме Писанието, ние сме доведени до същото неизбежно заключение, до което са стигнали тези ранни църковни пионери: наистина има светилище в небето, чието очистване е започнало през 1844 г. В Откровение 11:19 е ясно, че храмът в книгата на Откровение не е нищо друго освен Божият храм на небето: „И отвори се Божият храм, който е на небето, и видя се в храма ковчега на <Божия> завет; и настанаха светкавици и гласове, гръмове и трус и силен град.” Посланието на цялата книга към евреите се основава на разбирането, че истинското светилище е на небето, където Исус е „служител на светилището и на истинската скиния, която Господ е поставил, а не човек.“ (Евреи 8:2). Наистина, светилището в пустинята няма никаква цел, освен да ни научи на нещо за светилището в небето. Светилището в пустинята може да има истинско значение само когато се разбира като „копие и сянка на небесните неща” (Евреи 8:5).

Сега, ако земното светилище се нуждаело от очистване от оскверняване, вярно ли е, че небесното светилище също се нуждае от очистване? Евреи 9:23 потвърждава необходимостта от очистване и в небесното светилище: „И тъй, необходимо беше образите на небесните неща да се очистват с тия <жертви>, а самите небесни - с жертви по-добри от тях.“ Точно както земното светилище се нуждаело от пречистване от кръвта, останала в светилището като доказателство за греха, така и в небесното светилище има запис на греховете, които трябва да бъдат пречистени. Кръвта, поръсена върху роговете на олтара, представлявала греховете, записани в летописите на небето. „Юдовият грях е записан с желязна писалка и върху роговете на жертвениците ви” (Еремия 17:1).

Денят на умилостивението им напомнял, както и на нас, че трябва напълно и от сърце да отхвърлим греховете си. Кръвта на Исус ни оправдава, но никога не оправдава греха (Службата в светилището, стр. 178, 179). Тъй като ние живеем в Деня на умилостивението и нашите вечни съдби се решават в момента, трябва да стремим да сме с Бог, защото сме оправдани само чрез кръвта на Исус и Неговия обитаващ Дух. Сега е времето да се замислим сериозно върху живота си и да се освободим от всеки грях които ни държи (Левит 16:31).

`Какво означава да живеем във времето на края?`

`Как трябва да изглежда всекидневието ни, като имаме предвид идващите гонения и скорошното завръщане на Исус? Какво ви пречи да живеете така?`