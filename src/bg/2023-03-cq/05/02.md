---
title:  Пътя към прошката
date:   23/07/2023
---

#### inGest

Огради повтарящите се думи/идеи.
Подчертай важните за теб думи/идеи.
Свържи със стрелки онези думи/идеи, които се допълват.
Наизусти любимия си стих.

` `

**Пътя към прошката**

За разлика от трите жертви, които вече обсъдихме ( всеизгаряне, хлебен принос, и примирителна/мирна жертва), приносът за грях споменат в Левит 4 не бил въпрос на избор, а задължителен. Интересно е, че преди приносът за грях да бъде представен на Израел, жертвите за всеизгаряне служили на негово място стотици години. Бог в Своята мъдрост е създал тази отличителна жертва, за да ни помогне по-добре да разберем високата стойност, която Той поставя на прошката. Приносът за грях се превърнал в най-важния от всички жертвени приноси и най-точно описва бъдещето дело на Исус!

Ако даден израелтянин искал греховете му да бъдат опростени и изкупени и ако искал да възстанови връзката си с Бог, той трябвало да принесе жертва за грях и да я представи “пред Бог” (Левит 4:4, 7, 15, 18, 24). Приносът трябвало да бъде представен пред Бог, защото грехът в своето естество е дело на непослушание срещу Бог и Неговия закон. Да, грехът наранява човешките същества, но на първо и най-важно място, това е безчинство срещу Бог.

Левит 4 ни показва отново и отново, че Бог определя греха като нарушаването на десетте заповеди (Левит 4:2, 13, 22, 27). Това определение се намира и в Стария и в Новия завет, защото в 1 Йоан 3:4 ние научаваме, че “грехът е беззаконие”. Той е в пълен противовес на Божия красив и любящ характер (Матей 22:37-40; 1 Йоан 4:8).

В Своята велика милост Бог предложил пълна прошка на всички, които идват при Него с покаяно сърце - признали греховете си и принесли жертва ( Лев 4:20, 26, 31, 35). Без значение дали е просто част от обществото на израилтяните или лидер или свещеник, всеки човек могъл да принесе жертва, по всяко време и да получи пълно опрощение и мир в присъствието на Бог. Процесът бил прост, но интензивен. Човек трябвало да доведе коза, агне или вол, да положи ръцете си на главата на животното, да изповяда специфичния си грях (Лев 5:5) и по този начин да го прехвърли на жертвата, която се превръщала в негов заместник. След това невинното животно се убивало, което, както открихме в изучаването на предишните приноси, представлява нашия прекрасен Спасител (Йоан 3:16).

Из цялата тази невероятна глава виждаме различни детайли, които загатват за Исус: също както жертвите трябвало да бъдат без дефект, Исус е нашият съвършен и неопетнен Спасител (Левит 4:3, 23, 28). Така както някога хората изнасяли приноса за грях извън лагера на Израил, без тлъстината, и го изгаряли там, така и Исус бил изведен извън Йерусалим, където изпитал вместо нас горящия гняв на Бог (срещу греха) (Левит 4:21,22). Също какъвто бил приноса за грях - благоухание за Бог - такава била и жертвата на Исус (стих 31). Исус е този, който е понесъл смъртното наказанието за нашите грехове (Римляни 6:23), и свободно ни е дал прошка, също както правели и жертвите описани в Левит. (Левит 4:20, 26, 31, 35) Също като приносите за грях, Исус е “ умилостивение за нашите грехове, и не само за нашите, но и за греховете на целия свят” (1 Йоан 2:2, Евреи 2:17).

`Какво научаваме за прошката от жертвата за грях?`

`Какви чувства на вина и срам трябва да оставиш в нозете на Исус днес?`