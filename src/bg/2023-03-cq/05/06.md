---
title:  Балансираните трансфери
date:   27/07/2023
---

#### inSight

`Как можеш да приложиш Левит 4:27-31 в живота си през тази седмица?`

`Какви лични решения базираш на библейското ти изследване през тази седмица?`

`Какви са практичните стъпки, които ще предприемеш?`

**Балансираните трансфери**

“Най-важната част на всекидневното служене била службата, която е изпълнявал всеки отделен човек. Покаялият се грешник носел своите приноси до вратата на скинията и поставяйки своята ръка на главата на жертвата, признавал греховете си, така буквално ги прехвърлял от него към невинната жертва. От неговата ръка животното е било заколено и кръвта се пренасяла от свещеника в свещеното място  и била поръсена пред завесата, зад която се намирал ковчега, който съдържал закона, който грешника пристъпил. Чрез тази церемония грехът е бил чрез кръвта пренасян върху светилището. В някои случаи кръвта не била внасяна в светилището; но тогава кръвта е трябвало да бъде изядена от свещеника, както Моисей даде указания на синовете на Арон казвайки: “и ви е дадено, за да отнемате беззаконието на обществото” Левит 10:17. И двете церемонии символизират пренасянето на греха от каещият се върху светилището.

“Такова бе делото, което се извършваше ден след ден през цялата година. Тъй като греховете на Израил по този начин бяха внасяни в светилището, святите места биваха осквернявани и бе необходима специална служба за отстраняването на греховете. Бог нареди да бъде правено умилостивение за всяко от святите отделения, както и за олтара, за да го “очисти от нечистотиите на израилтяните и да го освети” (Левит 16:19).

“Както Христос при възнесението Си се яви в присъствието на Бога, за да се застъпи с кръвта Си в полза на каещите се вярващи, така свещеникът във всекидневната служба поръсваше кръвта на жертвата в Светая в полза на грешника. Макар че трябваше да освобождава каещия се грешник от осъждането на закона, кръвта на Христос не трябваше да покрива греха. Тя трябваше да остане в светилището до последното умилостивение. Така по символична форма кръвта на жертвата за грях отстраняваше греха от каещия се, но оставаше в светилището до Деня на умилостивението.

Чрез тази годишна служба на народа бяха предавани важни истини за умилостивението. С жертвите за грях, принасяни през годината, се приемаше един заместник на грешника. Но кръвта на жертвата не осъществяваше пълното изкупление на греха. Тя бе предназначена да даде само средство, чрез което грехът се прехвърляше върху светилището” (Елън Г. Уайт Патриарси и пророци, гл. 30, стр. 156, 157)

`Как те призовава Бог да се отнасяш към останалите?`