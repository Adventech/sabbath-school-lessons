---
title:  Краят на робството
date:   22/07/2023
---

#### inTro

**Прочети Левит 4:27-31. Вникни в библейския текст.**

**Краят на робството**

Когато книгата “Чичо Томовата Колиба” излязла през 1852, били продадени повече бройки от всяка друга книга на планетата освен Библията. Основната цел на книгата била да подчертае злините на робството и да вдъхнови хората да сложат край на зверствата свързани с него, но същевременно говори и за прошката. Главният герой е християнски роб на име Чичо Том, който живеел при няколко различни робовладелци. Тайно, Том помагал на други роби да се измъкнат през подземната железница (Не става дума за действителна подземна железница, а за група от хора застъпващи се за правата на робите, които желаели те да са на свобода. Те създали организация от пътеки и скривалища, благодарение на които робите могли да избягат до Канада или до свободни щати - такива в които робството било забранено). Той бил също молитвен войн, който вдъхновен от учението на Исус, се молил за своите врагове, най-лошият, от които бил Симон Лигри, неговият последен и най-жесток робовладелец. Лигри мразел черножи и християнството, поставяйки чичо Том под мерника на ужасно насилие. За жалост, Лигри и няколко други роби пребиват чичо Том до смърт, но точно преди да умре, той изрича собствена версия на молитвата на Исус изказана докато виси умирайки на кръста: “Отче, прости им, защото не знаят какво правят” (Лука 23:24). В края краищата “Чичо Томовата Колиба” е призив да простим дори и на най-големите ни врагове.

Прошката не винаги е лесна. Едно е някой да съгреши срещу теб по малък начин, но е съвсем друго, когато някой ти причини зло по голям, разрушителен и болезнен начин. Не, прошката не винаги е лесна. Но когато простим, ние проявяваме едно от най-красивите качества на самият Бог. (Лука 23:34). Не е изненадващо, че прошката е поредната велика ценност в Левит.

Божието обещание да прости, е също толкова силно в Левит, колкото във всяка една друга книга на Библията. Ако пропуснем Божието желание да ни прости докато четем Левит, книгата ще остане напълно неразбрана. Докато Изход ни дава десетте заповеди, Левит ни дава десет обещания за прошка (Левит 4:20,26, 31, 35; 5:10, 13, 16, 18; 6:7; 19:22) Десетте заповеди осъждат грешника, но кръвта на агнето в Левит го освобождава.

#### inScribe

Препиши Левит 4:27-31. Можеш също така да преразкажеш библейския текст или да го представиш схематично.

` `