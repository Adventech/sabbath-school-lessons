---
title:  Изгубен завинаги
date:   24/07/2023
---

#### inTerpret

`Какви специални послания носи Левит 4:27-31?`

`Кои части от него са трудни?`

`Какви въпроси възникват в теб?`

`Кои са библейските  принципи, които откриваш в текста?`

`В коя област от живота си можеш да приложиш библейския текст?`

**Изгубен завинаги**

Въпреки всички прилики между Исус и приносите, тези в Стария Завет се оказват недостатъчни в сравнение с делото на Христа. Забележете, че приносите за грях се отнасяли само за несъзнателни грехове, не за съзнателни (Левит 4:2-4,22).  Този вид прошка е бил възможен само чрез проливането на кръвта на Христос, нещо което тогава все още било в далечното бъдеще. Израилтяните имали достъп до дълбочината на тази прошка, само чрез вяра в идването на Спасителя. Тя никога не би могла да бъде осигурена чрез жертвени животни, дори символично. Забележете, че изповядването и покаянието  били необходими, но не достатъчни да дадат основание за Божията прошка. Те били от съществено значение, но преди да бъде пролятата кръвта, този, който е давал приноса нямал уверение за прошка. Библията е ясна по този въпрос: “ и без проливането на кръв няма прощение” (Евреи 9:22). Това е така, защото “заплатата на греха е смърт” (Римляни 6:23) и жертвите символизирали Исус, който трябвало да загине, заемайки мястото на този, който принасял жертвата.

Може би се чудите, как може някой да получи прошка и да оправи отношенията си с Бог днес? Левит 4 е изключително ясен: на първо място, трябва да осъзнаем греха си (Левит 4:14, 23, 28). С други думи, когато отидем пред Бог, трябва да признаем точния грях, за който искаме прошка. Чрез вяра ние всъщност поставяме ръката си върху главата на Исус и прехвърляме своя грях върху Него. На кръста преди 2000 години Исус приел нашия грях и със Своята собствена кръв платил дълга ни напълно. Както несъзнателните така и умишлените ни грехове са простени! Викнете “Амин” заедно с мен!

За жалост, днес има много хора по света, които не са запознати с този прост факт. Мнозина страдат от психологични разстройства, благодарение на вината, реална или възприета. Често, те се опитват да намерят свобода от вината с помощта на професионалист, без да осъзнават, че свободата от дълбоката духовна вина, произхождаща от греха може да бъде намерена само в подножието на кръста. Библията ни учи, че кръвта на Исус може освободи нашата съвест от вина (Евреи 9:14). Разбира се, това не означава, че няма място за ментори, психолози или психиатри, но колкото и да са прекрасни тези хора, те не са способни да направят това, което само кръвта на Исус може да направи.

Също като тези, които принасяли жертви, описани в Левит 4, когато ние положим нашите грехове, чрез вяра, върху Исус, ние можем да си тръгнем от мястото, знаейки, че грехове ни са простени и сме освободени от вината и срама. За жалост, има много хора, за които е трудно да повярват в това, защото чувствата - съжаление и срам - ги държат в постоянно робство на грехове им, но когато грешниците осъзнаят и разберат, че прошката е обещание и съответно, че се основава на вяра, а не на чувства, тогава започват да изпитват радост от това, че греховете им са отнети.

В Михей 7:19 пише, че Бог хвърля нашите грехове в “морските дълбочини” когато се покаем (виж също Псалми 103:12). Кори тен Бум пише следното: “Когато признаем нашите грехове, Бог ги хвърля в най-дълбокия океан, където са изгубени завинаги. И въпреки, че не мога да намеря цитат от Библията който да потвърди това, вярвам, че след това Бог поставя табела, която гласи, ‘Риболовът забранен!’ “ ( Скитница за Бога, стp. 53).

Отново викнете “Амин!” заедно с мен!

`Как да помогнем на онези, които са в капана на чувството за вина и срам да излязат от тези окови?`