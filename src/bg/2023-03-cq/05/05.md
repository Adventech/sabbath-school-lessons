---
title:  Опростен, за да прощава
date:   26/07/2023
---

#### inVitе

Разгледай Левит 4:27-31 отново и открий Исус в него.

`Как преоткриваш Исус тук?`

`Какво ти казва Исус чрез този текст?`

`Какъв е твоят отговор на този призив на Исус? Помоли се.`

**Опростен, за да прощава**

Бог ни е дал помощни средства, които да ни предупреждават когато сме извършили или предстои да извършим грях - да допуснем навлизането на срам, болка и смърт, както в нашия живот, така и в живота на другите: Първо: Бог ни е дал съвест, която ни казва когато нашите действия “не заслужават да се прославят от Бога” (Римляни 3:23), стига да не я пренебрегваме напълно. Святият Дух говори на нашата съвест и ни осъжда “за грях, за правда и за съдба” (Йоан 16:8). С други думи Духът ни предупреждава за греха и за идващото осъждение, но също ни дава силата да живеем праведно за Бог. Второ, Бог ни е дал Своето Слово, включително и десетте заповеди в Изход 20 и “Планинската проповед” в Матей 5-7, в която Исус развива и задълбочава разбирането ни за Божия закон, така че да можем да по-лесно да разграничаваме греха. Ако действително искате да знаете как един последовател на Христос би трябвало да живее, внимателно прочетете тези три глави на Матей.

Чудили ли сте се някога какво се случвало с греховете, след изповедта на израилтяните и  след като грехът бил положен върху приноса? Според Левит 4, греховете се пренасяли в светилището чрез пролятата кръв на жертвата (стих 5-7). Казано по друг начин, кръвта едновременно очиствала и омърсявала - тя очиствала грешника, но омърсявала светилището! Свещеникът влизал в светилището с кръвта и попръсквал завесата, която разделяла Святото място от Най-святото място, седем пъти, преди да помаже роговете на олтара за кадене. Заради тази практика, докато хората се очиствали и получавали опрощение чрез кръвта на приносите, светилището ставало все по-омърсено от греховете с течението на годината.  Затова бил нужен специален “Ден за умилостивение”, за да се очисти светилището (Левит 16).

Бог е образец за това как се прощава и цени прошката в Своя народ. Въпреки, че понякога прошката не е лесно нещо и често изисква невероятна жертва, Бог очаква от Своя народ да я предаде нататък - да прощаваме на другите, така както Той прости на нас (Мат 6:14,15; Лука 11:4). Всъщност в Лука 17:3,4, Той ни заповядва точно това! Преди да си помислим, че Бог е твърде суров щом изисква това, нека си спомним, че ние сме не само жертви - ние сме насилници. Всички ние сме грешници и сме съгрешили не само пред Бог, но сме наранили и други. Това не означава, че твоята болка не е истинска и че прошката е лесна, но означава, че в светлината на Голгота пътят, по който трябва да живеем, е ясно начертан. Спомнете си Неговите сърдечни думи на кръста: “Отче, прости им, защото не знаят какво правят” (Лука 23:34). Тази молитва не е била само за римляните и евреите, но също и за теб и мен.  Да поемем кръста и да следваме Христос, несъмнено означава да простим на онези, които са съгрешили спрямо нас.

Когато открием добрата вест за прошката в писанията, ние имаме задължението да върнем същата на хората около нас. Почти невъзможно е да намерите човек, който не е готов да  прости, а същевременно да е изпитал дълбочината на Божията милост и прошка в неговия живот.

`Какви стъпки можем да предприемем, ако ни е трудно да простим на някого?`