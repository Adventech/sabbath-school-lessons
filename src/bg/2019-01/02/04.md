---
title:  Видението на Йоан за Христос на Патмос
date:   08/01/2019
---

`Прочетете Даниил 10:5,6. Сравнете описанието на Христос, дадено от Йоан, с божествената личност от Левит 26:12. Как Христос се появява във видението на Йоан? Какво прави?`

Йоан вижда Исус, облечен като Първосвещеник, да върви между светилниците.

Картината на Исус, вървящ между светилниците, сочи на Божието обещание към древния Израил Той да върви сред тях като техен Бог (Откровение 1:20). В „Откровение“ светилниците представляват седемте църкви в Азия, до които първоначално е изпратена книгата (Откровение 2:2) и (както ще видим в сряда), светилниците също символизират Неговата църква в историята. Посредством Светия Дух бдителната грижа на Исус продължава да стои над Неговата църква на земята. Той постоянно ще бъде със Своя народ, докато не го заведе във вечния му дом.

Нещо повече, картината на Исус като Първосвещеник сред светилниците е заимствана от ритуалната практика в йерусалимския храм. Ежедневната задача на определения свещеник е да поддържа светилниците в Светая да горят ярко. Той подрязва фитилите и допълва с масло, а на други сменя изгорелите фитили, налива ново масло и след това отново ги запалва. Така свещеникът се запознава със състоянието на всеки един светилник. По същия начин Исус е запознат с нуждите и обстоятелствата на Своя народ и лично се застъпва за него.

`Прочетете 9,13,19, 3:1;8,15,Исая 44:6. Какво посочва свидетелството на Исус „зная” за това колко е наясно с положението и нуждите на Божия народ?`

Исус идентифицира Себе Си с титлите на Бога като „първият и (...) последният” (вж. 48:12; Откровение 1:18). Гръцката дума за „последен” е eschatos, откъдето произлиза думата „есхатология“ (изучаване на последното време). Това показва, че фокусната точка на есхатологията е Исус Христос, Който има последната дума относно събитията на края. Той е „Живият” и държи „ключовете на смъртта и на ада“ (Йов 17:16). Посредством Своята смърт и възкресение е получил властта да отвори портите на смъртта (Псалми 9:13; 1 Коринтяни 15:21-23). Всички, които Му се доверяват, ще възкръснат от гробовете за вечен живот (1 Солунци 4:16,17). Верните Негови последователи не бива да се страхуват, защото дори мъртвите са под внимателната Му грижа. А ако нещата стоят така с мъртвите, колко повече се отнасят до живите! (Вж. Откровение 1:11).