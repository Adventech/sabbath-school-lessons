---
title:  Разширено изучаване
date:   11/01/2019
---

Прочетете главата „Патмос” от книгата на Елън Уайт „Деяния на апостолите“.

„Преследването на Йоан се превръща в средство на благодатта. Патмос бива облян от славата на възкръсналия Спасител. Йоан е виждал Христос в човешки вид, с белезите от гвоздеите по ръцете и краката Му, които винаги ще бъдат Неговата слава. Сега му е позволено отново да види Своя възкръснал Господ, облечен с толкова голяма слава, колкото човешко същество е способно да види и да остане живо.

Появата на Христос пред Йоан трябва да бъде за всички – вярващи и невярващи – доказателство, че имаме възкръснал Христос. Тя трябва да дава жива сила на църквата. Понякога тъмни облаци обкръжават Божия народ. Изглежда, че потисничеството и преследването ще го смажат. Но в такива моменти са давани най-поучителните уроци. Христос често влиза в затворите и се разкрива пред Своите избрани. Той е с тях в огъня на кладата. Както в най-тъмната нощ звездите блестят най-ярко, така и най-блестящите лъчи на Божията слава се разкриват в най-дълбокия мрак. Колкото по-тъмно е небето, толкова по-ясни и впечатляващи са лъчите на Слънцето на Правдата, възкръсналия Спасител“ (Уайт, Е. Младежки инструктор, 5 април 1900 г.).

**Въпроси за разискване**

`1. Йоан споделя с читателите какво е видял и чул на Патмос. Какво виждате и чувате, докато четете Откровение 14:7? Какви думи на утеха можете да извлечете от разкритото тук?`

`2. Първият ангел в Изход 20:11 приканва жителите на земята в края на времето да се покланят на „Онзи, Който е направил небето и земята, морето и водните извори“. Този език е заимстван от . Какво ни казва първата ангелска вест за важността на съботата в края на времето според разкритото в книгата „Откровение“?`

`3. Съществува странна ирония, пред която са изправени много християни. Колкото по-дълго са в църквата, толкова по-лесно е тяхната вяра да помръкне или дори да изчезне. Обаче трябва да се случи точно обратното. В края на краищата колкото по-дълго ходим с Исус, толкова повече трябва да научаваме за Него и за любовта Му към нас. Как тогава можем да запазим огъня на вярата не само неугасващ, но и да гори все по-пламенно и по-пламенно, както е редно да става?`