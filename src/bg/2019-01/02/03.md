---
title:  В Господния ден
date:   07/01/2019
---

`Прочетете Изход 31:13 заедно с Исая 58:13, Матей 12:8 и Откровение 1:7. Кой според тези текстове е денят, ясно посочен от Библията като Господен? Колко ли важен трябва да е бил този ден за Йоан сред всичките му трудности?`

„Било е събота, когато Господ на славата се явява на апостола в изгнание. Съботата е така свято спазвана от Йоан на Патмос, както и когато е проповядвал на народа в градовете и селата на Юдея. Той смята за свои скъпоценните обещания, дадени за този ден“ (Уайт, Е. Деяния на апостолите. Гл. „Откровението“. Изд. „Нов живот“, София, с. 262).

Откровение 1:10 ясно посочва, че апостол Йоан е получил видението в седмия ден, събота. Въпреки че гледа напред, към бъдещите събития, дори към второто идване на Христос (ср. с Исая 13:6-13), наречено „денят на Господа“ (2 Петър 3:10; Изход 20:11), Йоан говори за времето, по което сам той е получил видение за тези бъдещи събития и че това се е случило в събота, „Господния ден“.

Няма съмнение, че сред неговите страдания тази изпълнена с видението събота за него се е превърнала в предвкусване на живота без страдания, който той и верните от всички векове ще преживеят след Второто пришествие. Наистина в еврейското мислене съботата е възприемана като olam haba, „предстоящия свят“.

„Съботата, която Бог установява в Едем, е (…) скъпоценна за Йоан на самотния остров (…)

Каква събота е било това за самотния заточеник, винаги скъпоценна в очите на Христос, но сега възвисена повече от всякога! Никога не е научавал толкова много за Исус. Никога не е чувал толкова възвишена истина“ (Коментари на Елън Уайт, Адвентен библейски коментар, том 7. С. 955).

`Сравнете двата варианта на четвъртата заповед от Декалога в Второзаконие 5:15. и Откровение 1:12-18 Тези текстове посочват съботата, седмия ден, като паметник на сътворението и изкуплението, като ни напомнят, че Бог ни е направил и ни е изкупил. Как всяка събота да си припомняме по-добре реалността на Бога като наш Създател и Изкупител? Помислете и върху това: Каква полза би било за Него да бъде наш Създател, ако не е и наш Изкупител?`