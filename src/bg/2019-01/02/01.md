---
title:  Сред светилниците
date:   05/01/2019
---

### За тази седмица прочетете
Откровение 1:9-18; Деяния 7:54-60; Матей 12:8; Даниил 10:5,6; Откровение 1:20; Откровение 2:1-7; Псалми 73:2-16. 

> <p>Стих за запаметяване</p>
> „Който има ухо, нека слуша какво говори Духът към църквите ” (Откровение 2:7). 

Псалом 73 описва изумлението на псалмиста, когато наблюдава надменната гордост на безбожните. Те живеят в изобилие и спокойствие, в контраст със страданията на праведните. Тази несправедливост силно тревожи псалмиста (Псалми 73:16,17), който в недоумението си отива в светилището (Откровение 1:9). Там, в Божието присъствие, му е дадено по-дълбоко разбиране по темата.

Векове по-късно възрастният апостол се озовава на скалист затворнически остров поради вярното си свидетелство. В нещастието си той получава вестта, че поверените на грижата му църкви страдат. Но в този критичен момент получава видение, в което вижда възкръсналия Христос в небесното светилище. Там – също като при псалмиста – Господ разкрива на Йоан някои от тайните на този живот и съпътстващите го битки. Тази сцена от светилището му осигурява увереността за Христовото присъствие и грижа – уверение, което той трябва да предаде на църквите и на следващите поколения християни през всички векове до края на световната история.

В допълнение към представеното служение на Христос в небесното светилище тази седмица ще започнем да разглеждаме първата от седемте специални вести към Неговата църква, адресирани колективно до седемте църкви в Азия, но имащи значение и за нас днес. Следващата седмица ще разгледаме вестите Му до останалите шест църкви.