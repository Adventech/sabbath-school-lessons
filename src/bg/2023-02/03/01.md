---
title: Вечното благовестие
date: 08/04/2023
---

### За изучаване през седмицата
Откровение 14:6-12; 1 Коринтяни 15:1-4; Римляни 3:24-26; 1 Петър 1:18-20; Матей 28:19,20; Деяния 1:8.

> <p>Стих за запаметяване</p>
> „И видях друг ангел, че летеше сред небето, който имаше вечното благовестие, за да прогласява на обитаващите по земята и на всеки народ, племе, език и хора“ (Откровение 14:6).

В древността, макар и заобиколени от езичници политеисти, покланящи се на множество „богове“ от дърво и камък, намираме категоричното, разпознаваемо, силно изявление на вярата на Израил във Второзаконие 6:4 : „Слушай, Израилю; Йехова, нашият Бог, е един“.

С течение на вековете припяването на Шема (името на молитвата, основана върху еврейската дума за „чувам“) е напомняло на юдеите за духовната истина, която ги обединява като народ и укрепва решимостта им да бъдат уникални като поклонници на единия истинен Бог.

За адвентистите от седмия ден Тройната ангелска вест от Откровение, 14 глава представлява нашата Шема . Трите ангелски вести са определящо изявление на вяра. Те определят кои сме ние като народ и описват мисията ни в света. Накратко, уникалната ни пророческа идентичност е очертана в Откровение 14:6-12 и именно оттук извира силното ни желание да проповядваме евангелието на света.

С урока за тази седмица ще започнем подробното си разглеждане на Откровение 14:6-12 , но ще го направим с очите на благодатта, докато слушаме какво говори Бог на сърцата ни.