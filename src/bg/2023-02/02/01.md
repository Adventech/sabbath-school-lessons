---
title: Съдбоносен момент
date: 01/04/2023
---

### За изучаване през седмицата
Матей 24:14 ; Откровение 14:14-20 ; Матей 16:27 ; Деяния 1:9-11 ; Марк 4:26-29 ; Откровение 16:1.

> <p>Стих за запаметяване</p>
> „Тогава видях, и ето, бял облак и на облака седеше Един, Който приличаше на Човешкия Син и имаше на главата си златен венец, а в ръката си остър сърп. И друг ангел излезе от храма и викаше със силен глас на Този, Който седеше на облака: Простри сърпа си и жъни, защото е настанал часът да жънеш, понеже земната жътва е презряла“ (Откровение 14:14,15).

Бог винаги е говорел на Своя народ и му е давал всяка необходима истина за определеното време. Бог ни говори, когато ни предупреждава за Потопа ( Битие 6:7 ), за първото идване на Исус ( Даниил 9:24-27) , за предадвентния съд ( Даниил 7:9,10; 8:14) , за последните събития преди Христовото завръщане ( Откровение, 12-14 гл. ). В тези последни дни от човешката история Той е изпратил специална вест към света и към Своя народ, която посреща напълно нуждите ни в този час. Господ изобразява тази вест чрез три ангела, които летят посред небето и носят своята неотложна вест за последното време до целия свят.

Тройната ангелска вест е последната вест на милост, призив, който ни подтиква да се доверим на Исусовата правда, вместо на нашата собствена, за оправдание, освещение и прослава в края на времето.

И разбира се, както винаги, трябва да изберем Христос, да Му се отдадем напълно и да Го слушаме, а решенията, които вземаме сега, наистина ще повлияят върху решенията, които вземаме в последната криза, която ни предстои.

Затова сега е моментът да се подготвим.