---
title: От всяко семе се получава реколта
date: 06/04/2023
---

В Откровение, 14 глава има две реколти. Реколтата от златни зърна символизира праведните, а реколтата от кърваво грозде символизира неправедните или изгубените. И двете реколти са напълно узрели.

`Прочетете Откровение 14:17-20 . Какво означава изразът „големия лин на Божия гняв“? Откровение 14:10 ; 15:1 ; 16:1 .`

„Още и друг ангел, който имаше власт над огъня“ ( Откровение 14:18 ). Това е ангелът, който контролира огъня в Божия окончателен съд. Реколтата е узряла. Грехът е достигнал своя апогей. Бунтът е пресякъл границата на Божията милост. Колкото и зли и лоши да са били нещата, ще станат още по-лоши, преди да свърши всичко. Любящият Бог е направил всичко възможно за нас, включително е пожертвал живота Си на кръста заради нашите грехове. „Който за нас направи грешен Онзи, Който не знаеше грях, за да станем ние чрез Него праведни пред Бога“ ( 2 Коринтяни 5:21; Галатяни 3:13 ).

Какво повече от Кръста е можел да стори Бог? Няма какво повече да извърши благодатта, за да изкупи онези, които постоянно отхвърлят Светия Дух.

Това е неотложната пророческа вест на Откровение, 14 глава. Всяко семе е дало реколта. Зърното е напълно узряло и гроздовете са напълно узрели. Божият народ разкрива Божия образ на милост, състрадание, благодат и любов пред вселената. Децата на лукавия разкриват алчност, похот, ревност и омраза. Характерът на Исус е разкрит в едната група, а характерът на Сатана – в другата.

Вселената ще види в Божия народ откровение на правдата, каквото вероятно никое поколение преди това не е виждало. В контраст с Христовата правда, разкрита в Неговия народ, вселената ще види всички последици от бунта срещу Бога. Нечестие, зло, грях и беззаконие ще бъдат изложени без маска пред хора и ангели. Контрастът между доброто и злото, правото и погрешното, послушанието и непослушанието ще стане очевиден за цялата вселена – за хора и ангели.

`Доколко добре откривате разликата между доброто и злото? Защо е важно да можем да ги разграничаваме? Евреи 5:14 .`