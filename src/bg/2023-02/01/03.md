---
title: Атаката на Сатана
date: 27/03/2023
---

От самото начало Сатана се опитва да погуби Христос ( Откровение 12:4,5) . Обаче се проваля при всеки опит. Например, когато Христос се ражда, един ангел предупреждава Йосиф и Мария за злокобните планове на Ирод и те побягват в Египет. Исус посреща най-съблазнителните изкушения на Сатана в пустинята с „писано е“ и така намира защита в Божието Слово. Чрез смъртта Си на кръста разкрива величието на Своята любов и ни избавя от осъдителната присъда за греха. Чрез възкресението Си и като наш жив Първосвещеник ни избавя от силата на греха в нашия живот.

`Прочетете Откровение 12:4-6,9; Ефесяни 5:25-27,32; Псалми 2:7-9 и дайте определение за следните символи :`

`Змей`

`Жена`

`Мъжко дете`

`Желязна тояга`

В Библията тоягата е символ на владичество или управление. Желязната тояга е символ на непоклатимо, всевластно, непобедимо управление. Исус се е сблъскал с всяко едно изкушение, което и ние срещаме, но е излязъл победител. Дяволът е победен враг. Христос триумфира над него чрез Своя живот, смърт и възкресение. И след като Исус вече е победил дявола на Голготския кръст, ние също можем да бъдем победители. Христовата победа над Сатана е пълна, но великата борба между тях още не е приключила.

Въпреки това, когато приемем чрез вяра извършеното от Христос за нас, нашият дълг от грехове се заличава и те биват опростени. Заставаме съвършени пред Бога, покрити с Христовата правда. Както пише Павел: „Да се намеря в Него, без да имам за своя правда онази , която е от закона, а онази, която е чрез вяра в Христос, т.е. правдата, която е от Бога въз основа на вяра“ ( Филипяни 3:9 ). Щом сме опростени, няма нищо, за което да ни обвинят. Исус е победил и е преодолял завинаги дори най-лошото, което грехът и злото биха могли да Му причинят. Той е атакувал злото от всички страни и го е победил. Когато Го приемем чрез вяра, победата Му става и наша.

`Защо е толкова решаваща за нас увереността в спасението заради победата на Христос над Сатана? Как това, което Павел пише във Филипяни 3:9, би могло да стане и наша опитност?`