---
title: Сияещи с Божията слава
date: 17/06/2023
---

### За изучаване през седмицата
1 Солунци 5:1-6; Йоан 8:32; Откровение 18:1; 4:11; Изход 33:18,19; Откровение 5:6,12; 13:8.

> <p>Стих за запаметяване</p>
> „След това видях друг ангел, който слизаше от небето и имаше голяма власт; и земята бе осветена от неговата слава“ (Откровение 18:1).

Последните събития ще настъпят рано или късно. Точно кога, точно как – не ни е посочено. Но ни е казано достатъчно. Ще бъдат наложени някакви закони за спазването на неделята в противовес със спазването на заповедта за съботата. „Откровение“ ни разкрива решаващите въпроси, ключовите играчи и с широки щрихи описва какво ще стане, когато вместо да се поклонят на Този, „Който е направил небето и земята, морето и водните извори“ ( Откровение 14:7 ), хората – всички, „чиито имена не са написани от началото на света в Книгата на живота, принадлежаща на Агнеца“ ( Откровение 13:8 ) – ще се поклонят на звяра и на неговия образ. А всички онези, които са избрали да следват Господ Исус Христос и да изпълняват заповедите Му – техните имена остават в книгата на живота. Колко по-добре е да бъдеш в регистрите на Бога, отколкото в архивите на човек.

Бог е издигнал Църквата на адвентистите от седмия ден, за да проповядва тази вест на света. Затова самите ние имаме нужда да бъдем обърнати в истината, каквато е в Исус, и да бъдем преобразени и направени нови създания чрез „вечното благовестие“ от Откровение 14:6 , в центъра на което е Христовата смърт за нас, увереността за спасение в Него.