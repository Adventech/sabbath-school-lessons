---
title: Тестът за съботата
date: 15/06/2023
---

Най-вероятно и в този момент се подготвя сцената за това предстоящо гонение. На 6 юни 2012 г. папа Бенедикт XVI отправи следния неотложен призив към повече от 15 000 души, събрани на площада „Св. Петър“ в Рим: че неделята трябва да бъде ден за почивка за всички, за да може хората да бъдат свободни да се събират със семействата си и с Бога. „Защитавайки неделята, човек защитава човешката свобода“. Разбира се, това не е същото като изискване да се спазва този ден в противовес на библейската събота, но наистина показва, че идеята за неделята като „ден за почивка“ е категорично реален въпрос. Рано или късно ще бъдат прокарани закони и хората, които съзнателно следват Божието Слово и спазват истинската събота, ще бъдат заклеймени като противници на обществените интереси.

В това време на криза Божият народ, чрез благодатта на Господа и Неговата сила, ще застане твърдо зад убежденията си да следва Бога. Истински вярващите нямат да се поддадат на натиска.

За разлика от белега на звяра, те ще получат Божия печат. Печатите са се използвали в древни времена за засвидетелстване автентичността на официални документи. Затова бихме очаквали да открием Божия печат, гравиран в закона Му. Древните печати са били отличителни индивидуални знаци. Пророк Исая казва: „Завържи свидетелството, запечатай закона между учениците Ми“ (Исая 8:16; англ. Библия – нов превод на крал Джеймс ).

`Прочетете Изход 20:8-11. Кои елементи на библейския печат откривате в съботната заповед? С какво е по-различна тя от всички други заповеди?`

Четвъртата заповед съдържа три елемента на истински печат. Първо, името на подпечатващия: „Господ, твоят Бог“ ( Изход 20:10 ). Второ, титлата на подпечатващия: Господ, Който „направи“ ( Изход 20:11 ), или Творецът. И трето, владението на подпечатващия: „небето и земята, морето и всичко, което е в тях“ ( Изход 20:11 ). Според Откровение 7:1 -3 Божият печат се поставя само върху челата, символ на нашите умове. Исус уважава свободата на нашия избор. Той ни кани да Му позволим да променя мисленето ни чрез Своя Свят Дух, за да не бъдем повече поместени от котвата на своята вяра в Божието Слово ( Ефесяни 4:30 ). Следователно разбираме, че верните са онези, които „пазят Божиите заповеди и [имат] вярата на Исус“ ( Откровение 14:12 ) [нов превод на крал Джеймс], а включена в тях е и четвъртата, която звярът възнамерява да промени.

`Каква тенденция в развитието на света виждате днес, която би могла потенциално да доведе до ограничаване на религиозната ни свобода? А какви пречки остават?`