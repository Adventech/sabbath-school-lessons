---
title: Божият печат и белегът на звяра – II част
date: 10/06/2023
---

### За изучаване през седмицата
Откровение 12:6,14; Даниил 7:25; 2 Солунци 2:3,4; Второзаконие 6:8; 11:18; Изход 20:8-11.

> <p>Стих за запаметяване</p>
> „Ако някой откарва в плен, и той в плен ще отиде; ако някой убива с меч, и той трябва да бъде убит с меч. Тук са нужни търпението и вярата на светиите“ (Откровение 13:10).

През XV век долините на Пиемонт, високо в Алпите на Северна Италия, стават дом на валденсите – народ, решен да остане верен на разбирането си за Библията. Заради непоколебимата им вярност към Христос те са жестоко преследвани. През 1488 г. валденсите от долината Лоаз са брутално избити от Римската църква заради вярата си.

Друга вълна на гонения ги залива през XVII век, когато Савойският херцог изпраща осемхилядна армия в територията им и изисква местното население да разквартирува войниците по домовете си. Те изпълняват искането, но това е стратегия, за да се даде на войниците лесен достъп до жертвите им. На 24 април 1655 г. в 4 часа сутринта е дадена команда за начало на клането. Този път смъртта отнема повече от 4000 живота.

За съжаление, историята често се повтаря. Пророчеството за „белега на звяра“ говори за една последна брънка от нечестивата верига на религиозни гонения, провеждани през вековете. Както преследванията в миналото, тя цели да принуди всички да приемат определен набор от вярвания и одобрена система на поклонение. Обаче, както винаги, Бог ще има един народ, който няма да преклони глава.