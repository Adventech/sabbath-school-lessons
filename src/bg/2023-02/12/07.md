---
title: Разширено изучаване
date: 16/06/2023
---

„Когато протестантството протегне ръка над бездната, за да хване ръката на римската сила, когато се протегне над пропастта, за да се здрависа със спиритизма, когато под влиянието на този троен съюз нашата страна [Съединените щати] отхвърли всеки принцип на Конституцията си като протестантско и републиканско управление и създаде условия за пропагандиране на папските лъжи и заблуди, тогава ще знаем, че е дошло времето за свръхестествените дела на Сатана и че краят е близо“ (Уайт, Е. Свидетелства към църквата. Т. 5. С. 451 – англ. изд.).

„Склонни сме да пренебрегваме факта, че неделята е ден за поклонение на противоположни сили (…) в историческата линия на книгата „Откровение“. Неделята е изключително важен символ, разкриващ невероятната изобретателност и софистика на змея. (…) Тази (…) промяна на Божия закон изразява с едно просто действие същността на омразата на змея срещу Бога в космическия конфликт. Неговата простота е силно заблуждаваща. Змеят се стреми да узурпира Божието място в космоса, като изобразява себе си като истинския обект на поклонение и твърди, че Божият закон е несправедлив – че трябва да се промени. Змеят променя закона на важното място в Декалога, където Бог е посочен като Творец и Изкупител, единствения достоен за поклонение ( Изход 20:8-11; Второзаконие, 5 гл. ; Откровение 4:11; 5:9,13,14 ). Промяната на закона се проявява не само в омразата на змея към волята на Господа (закона), но също и в опита му да узурпира Божието място, като стане обект на поклонение. (…) Универсализацията на тази промяна в закона ще му даде основания за победа“ (Ángel Manuel Rodriguez, “The Closing of the Cosmic Conflict: Role of the Three Angels’ Messages,” unpublished manuscript, pp. 53, 54).

**Въпроси за разискване**

`Макар че живеем в етап на предвкусване, дори в очакване на последните събития, защо трябва да внимаваме да не изпаднем във фанатизъм, определяне на дати или спекулации отвъд разкритото ни чрез боговдъхновеното Слово? Какви са опасностите, когато правим това, и какви са последиците, когато очакваните събития не се развият във времето и както хората са казали, че ще се случат?`

`Макар че трябва да избягваме опасностите, описани в предишния дискусионен въпрос, как отговаряме на хората, които казват, че нашият сценарий за белега на звяра и гоненията не може да се случи, защото просто не изглежда възможен при настоящото състояние на света? Защо тази логика на разсъждение, макар да изглежда разумна, всъщност изобщо не е такава? Все пак вижте колко бързо се случват големи промени в света.`

Тази събота, 17.06.2023 г., ще се молим за църкви „Видин“ с групите в гр. Ново село, с. Арчар и с. Брегово и „Враца“ с групите в гр. Мездра и с. Лесура.