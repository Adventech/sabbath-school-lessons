---
title: 'Вавилон: центърът на поклонението пред слънцето'
date: 30/05/2023
---

Поклонението пред слънцето е било разпространено в Египет, Асирия, Персия и определено във Вавилон. В книгата си „Поклонение пред природата“ Яков Фрейзър прави следното наблюдение: „В древна Вавилония са се покланяли на слънцето от незапомнена древност“ (London: Macmillan and Co., 1926), vol. 1, p. 529). Може да изглежда изненадващо, но понякога вавилонското поклонение пред слънцето е оказвало влияние върху поклонението на Божия народ в Стария Завет.

`Прочетете Йезекиил 8:16 и 4 Царе 23:5,11 . Какво пишат пророците за влиянието на поклонението пред слънцето върху Израил и Юдея? Римляни 1:25`

Пророк Йезекиил, съвременник на Даниил, обрисува картина на Божия народ, покланящ се на слънцето към изток с гръб към Божия храм. Вместо да се покланя на Твореца на слънцето, народът се покланя на самото слънце.

В Откровение, 17 глава Йоан описва време, когато принципите на Вавилон, включително поклонението пред слънцето, ще навлязат в християнската църква през епохата на компромисите. Неочакваното обръщане на Константин към вярата в началото на IV век поражда голямо въодушевление в Римската империя. Константин е силно привлечен от поклонението пред слънцето. Едуард Гибър, известен историк, пише: „Слънцето е било навсякъде чествано като непоколебим водач и защитник на Константин“ (The History of the Decline and Fall of the Roman Empire, London: J. O. Robinson & Co, Ltd., 1830, p. 12). През 321 г. Константин прокарва първия „неделен закон“. Този указ гласи: „На почитаемия ден на слънцето нека магистратите и хората, обитаващи градовете, да си почиват и нека всички работилници да бъдат затворени“ (Указ на Константин, 321 г.). Това не е закон, налагащ спазването на неделята за всички поданици на императора, но наистина втълпява спазването на неделята в съзнанието на римското население.

През следващите десетилетия императори и папи продължават чрез държавни укази и църковни събори да утвърждават неделята като специален ден за поклонение, какъвто си остава и до днес за повечето християни. Колко силен пример за една трудна за преглъщане истина: само защото мнозинството от хората вярват в нещо или го правят, това не значи, че е правилно.

`Вижте колко широко разпространено е неделното богослужение в християнските църкви. Какво трябва да ни говори този факт за всеобхватността на дяволските заблуди? И както при неправилната представа за състоянието на мъртвите, какво би могло да ни предпази от тях?`