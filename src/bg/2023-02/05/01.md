---
title: Добрата вест за съда
date: 22/04/2023
---

### За изучаване през седмицата
Откровение 14:7; Псалми 51:1-4; Откровение 20:12; Даниил 7:9,14,26; Откровение 4:2-4; 5:1-12.

> <p>Стих за запаметяване</p>
> „Той каза със силен глас: Бойте се от Бога и Му въздайте слава, защото настана часът, когато Той ще съди; и се поклонете на Този, Който е направил небето и земята, морето и водните извори“ (Откровение 14:7).

Ако Библията е категорична за нещо, то това е ясната истина, че Бог е Бог на съда и че рано или късно, по един или друг начин съдът – онзи съд, който така ни липсва тук и сега – ще започне и ще бъде проведен от самия Бог, „Съдията на цялата земя“ ( Битие 18:25; Псалми 58:11; 94:2; 98:9) . Или както пише Павел: „И така, всеки от нас за себе си ще отговаря пред Бога“ ( Римляни 14:12 ).

Плашеща мисъл, нали? Да отговаряме пред Бога, Който познава и най-дълбоките мисли и ще „докара на съд всяко дело, било то добро или зло“ ( Еклесиаст 12:14 )?

Всъщност съдът разкрива Божията доброта и благодат, и това, че Бог е едновременно справедлив и милостив в отношението си както към спасените, така и към изгубените.

Тази седмица ще разгледаме по-дълбоките теми за съда във връзка с великата борба, разиграваща се в света, и ще видим по-специално какво се случва, когато Божият верен народ се изправи пред неизбежния „идващ съд“ ( Деяния 24:25 ).