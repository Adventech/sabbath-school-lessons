---
title: Значението на часа на съда
date: 23/04/2023
---

Последната книга на Библията, „Откровение“, се фокусира върху продължителната борба между доброто и злото. Бунтовният ангел Луцифер оспорва правосъдието, справедливостта и мъдростта на Бога. Той твърди, че Творецът е несправедлив и нечестен в управлението на вселената. Последният съд на „Откровение“ е в самия център на този конфликт за Божия характер.

`Откровение 14:7 гласи: „Бойте се от Бога и Му въздайте слава, защото настана часът, когато Той ще съди; и се поклонете на Този, Който е направил небето и земята, морето и водните извори“. Защо е важно, че веднага след като ни казва за „вечното благовестие“, първата ангелска вест говори за Божия съд? Какво общо има между „вечното благовестие“ и Божия съд?`

Евангелието и съдът, и двете част от първата ангелска вест, са неделимо преплетени. Ако не беше „вечното благовестие“, нямаше да имаме никаква надежда в съда. Всъщност, както ще видим, „вечното благовестие“ е всъщност нашата единствена надежда в съда. Няма съмнение, че част от съдържанието на евангелието е прогласяването на съда.

По време на този съд непадналите светове ще видят, че Бог е направил всичко възможно, за да спаси всяко едно човешко същество. Този съд разкрива Божията справедливост и милост. Той говори и за Божията любов и закон. Разказва за Неговата благодат да спасява и за силата Му да избавя.

Съдът е Божието окончателно решене на проблема с греха. Във великата борба между доброто и злото във вселената Бог отговаря на сатанинските обвинения чрез Кръста, но в съда Той разкрива, че е направил всичко възможно да ни спаси и да ни заведе до Кръста.

Ще бъдат разтворени безкрайните, щателни, точни, подробни архиви на Небето ( Даниил 7:10 ). Ние сме толкова скъпоценни за Бога, че цялата вселена ще притихне, за да обмисли решенията, които сме взели под нежното влияние на Светия Дух и изкуплението, дадено ни съвсем безплатно чрез Христос на Голготския кръст.

`Прочетете внимателно Псалми 51:1-4 , особено стих 4 . Каква светлина хвърлят тези стихове върху смисъла и целта на съда?`