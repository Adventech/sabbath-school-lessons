---
title: Съботата и краят
date: 13/05/2023
---

### За изучаване през седмицата
Яков 2:8-13; Второзаконие 5:12-15; Псалми 33:6,9; Откровение, 14 гл. ; 2 Петър 3:13; Откровение 21:1.

> <p>Стих за запаметяване</p>
> „И да осветлявам всички в наредбата относно тайната, която от векове е била скрита у Бога, Създателя на всичко“ (Ефесяни 3:9).

Същността на човешкото достойнство е в това, че всички хора са сътворени. Фактът, че сме по уникален начин създадени от Бога, прави всяко човешко същество изключително ценно. Нероденото в майчината утроба, тийнейджърът с парализирани крайници, младежът със синдром на Даун и засегнатата от Алцхаймер баба – всички те имат огромна стойност за Бога. Той е техният Отец. Те са Негови синове и дъщери. „Бог, който е направил света и всичко, което е в него, като е Господар на небето и на земята, не обитава в ръкотворни храмове (…) направил е от една кръв всички човешки народи да живеят по цялото лице на земята“ ( Деяния 17:24 -26 ).

Имаме общо наследство. Принадлежим към едно и също семейство. Ние сме братя и сестри, замислени, оформени и моделирани от един и същ Бог. Сътворението ни дава истинското чувство за лична стойност. Когато гените и хромозомите са били съчетани, за да оформят уникалната биологична структура на твоята личност, Бог е изхвърлил шаблона. Няма никой друг като теб в цялата вселена. Ти си уникално творение, единствено по рода си, същество с такава огромна стойност, че Бог, Който е създал Космоса, е поел върху Себе Си нашето плътско тяло и се е принесъл в жертва за теб и поради греховете ти!