---
title: Разширено изучаване
date: 19/05/2023
---

„Посочената причина (…) да се покланяме на Бога е, че Той е Творецът. В небесното богослужение съществата изразяват тази идея съвсем кратко и ясно: „Защото Ти си създал всичко“ ( Откровение 4:11 ). На земята Божията творческа сила трябва да бъде подчертавана възможно най-ярко, затова ангелът казва: „И се поклонете на Този, Който е направил небето и земята, морето и водните извори“ ( Откровение 14:7 ). Правилно е посочено, че ангелът използва езика на четвъртата заповед, за да обоснове призива за поклонение пред Бога ( Изход 20:11 ). (…)

В Декалога съботната заповед стои като печат, който показва кой е Бог – Творецът. Тя потвърждава територията, която владее Той – всичко, което е създал. И разкрива правото Му да владее – защото е сътворил всичко. За да може змеят да успее, той трябва някак си да отстрани този паметник“ (Ángel Manuel Rodríguez, ”The Closing of the Cosmic Conflict: Role of the Three Angels’ Messages,” unpublished manuscript, pp. 40, 41).

**Въпроси за разискване**

`Как вестта за съботата отговаря на големите въпроси на живота: откъде идвам, защо съм тук и каква е вечната ми съдба?`

`Размишлявайте над чудото на Сътворението. Разсъждавайте за чудото на нашето съществуване в тази необятна вселена. Какво трябва да ни говори за важността на доктрината за Сътворението фактът, че първият паметник на това Сътворение, съботата, идва при нас (а не ние при нея) всяка седмица без изключение?`

`Как виждате да се разгръща въпросът за поклонението в Даниил, 3 глава и Даниил, 6 глава? Какво в тези разкази би могло да ни помогне да се подготвим и да знаем с какво ще се сблъска Божият верен народ по време на кризата с „белега на звяра“?`

`Как бихме могли да покажем на човек, който вярва в милиарди години на еволюция като метод на сътворение, колко нелогично е да се спазва съботата като паметник на подобно сътворение?`

Тази събота, 20.05.2023 г., ще се молим за църкви „Благоевград Б“ и „Бобов дол“.