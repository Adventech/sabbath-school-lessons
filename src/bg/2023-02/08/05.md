---
title: Сътворението, съботата и времето на края
date: 17/05/2023
---

Великата борба, която е започнала в небето преди хилядолетия, се води заради въпроса за Божия авторитет. И днес проблемът е същият.

**Прочетете Откровение 14:7,9 и 12 . Обобщете тези стихове, като довършите изреченията на редовете по-долу.**

`Откровение 14:7 е призив да`

`Откровение 14:9 е сериозен призив да не`

`Откровение 14:12 описва един народ, който`

Тези пасажи поясняват, че централният въпрос в конфликта от последните дни между доброто и злото, Христос и Сатана, е поклонението. На Твореца ли се покланяме, или на звяра? А тъй като Сътворението представлява основата за всички наши вярвания (все пак, има ли някое от нашите вярвания, което да не е свързано с Бога като наш Създател?), седмият ден, събота – гравирана в самия разказ за Сътворението от „Битие“ ( Битие 2:1-3 ) – стои като вечен и непоклатим знак за това Сътворение. Тя е най-основният символ на най-основното учение. Единственото по-фундаментално нещо е самият Бог.

Затова узурпирането на седмия ден, събота, представлява узурпиране на авторитета на Господа на най-първостепенното възможно ниво – като Творец. Все едно да загърбиш всичко и да изтръгнеш сърцевината. В действителност да заемеш мястото на самия Бог ( 2 Солунци 2:4) .

Разбира се, истинският въпрос в последните дни е нашата любов и лоялност към Исус. Но според Библията тази любов се изразява чрез изпълнение на заповедите ( 1 Йоан 5:3 ; Откровение 14:12) – а съботата единствена сред заповедите стои над всичко, защото само тя посочва Бога като Създател (Изход 20:8-11). Затова не е изненада, че тя ще бъде външният символ на последната разграничителна линия между тези, които се покланят на Господа, и онези, които се покланят на звяра ( Откровение 14:11,12). Като имаме предвид какво основно място заема съботата спрямо всичко останало, е трудно да приемем, че последният конфликт за поклонение би могъл да бъде за нещо друго.

`Много хора твърдят, че няма значение кой ден спазва човек като почивен, след като има ден за почивка. Как отговаряме на този аргумент чрез Библията?`