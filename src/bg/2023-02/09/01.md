---
title: Град на име „Объркване“
date: 20/05/2023
---

### За изучаване през седмицата
Откровение 17:1,2,15; 18:1-4; 17:4-6; Матей 16:18; Йеремия 50:33-38; Псалми 115:4-8.

> <p>Стих за запаметяване</p>
> „Те ще воюват против Агнеца, но Агнецът ще ги победи, защото е Господ на господарите и Цар на царете; също и онези, които са с Него, ще победят, които са призвани, избрани и верни“ (Откровение 17:14).

Темата за великата борба е обобщена в „Откровение“ чрез символиката на две жени: едната, облечена със слънцето, от Откровение, 12 глава, а другата, облечена в червено, от Откровение, 17 глава.

Поразителният символ на жената, облечена със слънцето, в ослепителната слава на Христос, се намира в Откровение, 12 глава. Тя е вярна на истинския си любим, Исус. Не се е осквернила с покварата на фалшиви доктрини. В цялата Библията чистата жена символизира невястата на Исус, или истинската църква. В Йеремия 6:2 пророкът казва: „Уподобих Сионовата дъщеря на прекрасна и нежна жена“ (англ. Библия – нов превод на крал Джеймс ) . Пророкът използва израза „Сионова дъщеря“, или вярна жена, за да опише Божия народ ( Ефесяни 5:25-32 и Осия 2:20 ).

За разлика от това, Библията оприличава отстъплението от вярата на блудство или прелюбодейство ( Яков 4:4 ). Говорейки за бунта на Израил и неговата изневяра, Йезекиил ридае: „А си била като жена прелюбодейка, която приема чужди мъже вместо своя си“ ( Йезекиил 16:32 ).

В урока за тази седмица ще изучаваме тези две жени от „Откровение“, ще се задълбочим в конфликта между истината и заблудата.