---
title: Разширено изучаване
date: 26/05/2023
---

„Вестта от Откровение, 14 глава, обявяваща падането на Вавилон, трябва да се отнася за религиозни организации, които някога са били чисти, но са се покварили. Тъй като тази вест е дадена след предупреждението за съда, тя трябва да бъде дадена в последните дни. Затова не може да се отнася само до Католическата църква, защото тя е отпаднала от вярата в продължение на много векове“ (Уайт, Е. Великата борба. С., Нов живот, 2018, с. 259).

Даниил, 3 глава – историята за тримата евреи, на които е заповядано: „да се поклоните на златния образ, който цар Навуходоносор е поставил“ ( Даниил 3:5 ) в древен Вавилон – остава като символ, модел на това, което ще се случи, когато в последните дни духовният Вавилон наложи със сила поклонение пред един фалшив „образ“ ( Откровение 13:15; 14:9,11; 16:2; 19:20; 20:4) . Колко интересно, че заповедта, която тримата евреи щяха да нарушат, втората заповед ( Изход 20:4,5 ), е една от заповедите, изменена от силата, описана на друго място като стремяща се да „промени времена и закони“ ( Даниил 7:25 ).

Коя е другата променена заповед? Разбира се, четвъртата заповед, която, както вече видяхме, а и ще видим отново, стои в сърцевината на целия въпрос за поклонението и ще бъда в центъра на последната криза, когато се сблъскаме с въпроса дали ще се поклоним на Този, Който „направи небето и земята, морето и всичко, което е в тях“ ( Изход 20:11; Откровение 14:7 ), или на звяра и на неговия образ.

**Въпроси за разискване**

`Каква е връзката на вавилонската кула със съвременния духовен Вавилон? Какви са сходствата между двете?`

`Как примирявате две противоположни идеи? Исус е дал авторитет на църквата Си, но е опасно да се полага религиозната ни опитност в ръцете на който и да било духовен водач. Какви са границите на църковния авторитет?`

`Как бихме могли да осъзнаем, че идолопоклонството, един от греховете на Вавилон, не е само благоговеене пред статуи? По какви начини дори протестантите могат да изпаднат в идолопоклонство?`

`Какви други паралели бихте могли да откриете между Даниил, 3 глава, с принудителното поклонение там, и предупрежденията за последните дни?`

Тази събота, 27.05.2023 г., ще се молим за църкви „Буковлък“ и „Бургас“.