---
title: Разширено изучаване
date: 05/05/2023
---

Ето един бърз и лесен начин да разгледаме пророчеството за 70-те седмици от Даниил 9:24-27 .

Първо, 70-те седмици ( Даниил 9:24 ).

След това, седем седмици и 62 седмици, или 69 седмици ( Даниил 9:25 ) от 70-те седмици.

Следва последната седмица, седемдесетата ( Даниил 9:27 ).

И накрая, последната седмица е разделена: „в средата на седмицата“ ( Даниил 9:27 ) – на две части от по три години и половина.

Ами това е. Седемдесет седмици, които се състоят от шестдесет и девет седмици и една седмица. И тази една седмица е разделена на две. Просто сложете датата 457 г.пр.Хр. в началото и с проста математика ще стигнете до 1844 г. от линията на времето.

Също така, когато говори за 2300 денонощия, Даниил, 8 гл. не казва кога започва периодът. „До две хиляди и триста денонощия; тогава светилището ще се очисти“ ( Даниил 8:14 ). До две хиляди и триста дни – от кога? Защо не от момента, когато Даниил получава видението, „в третата година от царуването на цар Валтасар“ ( Даниил 8:1 )?

Невъзможно е. Видението от Даниил, 8 гл. не включва Вавилон. Започва със събития след него, т.е. Мидо-Персия, Гърция, Рим, до „края“. Защо да датираме събитие, очистването на светилището, което е във видението, с помощта на събитие, Вавилон, което не е във видението? Началната дата за кулминацията на видението трябва да идва от самото видение, което започва с Мидо-Персия и продължава до „края“. Това са доста години.

Откъде започва видението? В Даниил, 8 глава не е казано. Посочено е в Даниил, 9 глава.

**Въпроси за разискване**

`В групата обсъдете тясната връзка между евангелието и съда, както е видно от двете части на същото пророчество. Защо връзката между тях е толкова добра новина за нас? Как тази връзка следва да успокоява страховете, свързани с концепцията за съда?`

`Разсъждавайте още за истината, разкрита в Даниил 9:26, че Месия е посечен, но „не за Себе Си“. За какво говори това? За кого е посечен и защо?`

`Прочетете отново Левит 16:16 и 23:26-29. Поговорете за причината за очистването на светилището и какво трябва да прави народът, когато се случва това. Каква е връзката между случващото се тук и значението му за нас днес?`

Тази събота, 06.05.2023 г., ще се молим за църкви „Балчик“ и „Белослав“.