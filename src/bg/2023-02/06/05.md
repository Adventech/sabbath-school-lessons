---
title: Месия е „посечен“ [ англ. cut off ]
date: 03/05/2023
---

Гавриил започва обяснението на пророчеството за 490-те години със събитие, което е изключително важно за Даниил и юдеите – заповедта за възстановяването и построяването на Йерусалим. Въпреки че има различни укази за Йерусалим, в Ездра, 7 глава откриваме, че указът от 457 г.пр.Хр. не само позволява на юдеите да се върнат в родната си земя, но и да изградят религиозна общност ( Ездра 7:13,27).

Важно е да се отбележи, че указът на Артаксеркс е издаден през есента на 457 г.пр.Хр. От този указ до Месия според Даниил ще бъдат 69 седмици, или 483 години. Ако тръгнем от 457 г.пр.Хр. и се движим по нишката на историята, ще стигнем до 27 г.сл.Хр.

Думата „месия“ означава „помазаният“. През 27 г.сл.Хр. Исус Христос, Месия, се кръщава ( Матей 3:13-17 ). Даниил предсказва стотици години по-рано точната година за кръщението на Христос, времето, когато Той ще започне Своите три години и половина служене.

`Прочетете Римляни 5:6-9 заедно с Даниил 9:26 . Какви велики истини са разкрити тук?`

„И след шестдесет и две седмици Месия ще бъде посечен“ ( Даниил 9:26 ). Месия ще бъде „посечен“ [англ. – cut off ], или разпнат на кръст. Стихът добавя: „но не за Себе Си“ ( NKJV ). С други думи, смъртта на Христос на Голготския кръст е за нас, а не за самия Него и затова Павел пише: „Но Бог показва Своята любов към нас в това, че когато още бяхме грешници, Христос умря за нас“ ( Римляни 5:8 ).

В Даниил 9:27 четем, че в средата на седмицата, последните седем години, Христос ще „направи да престанат жертвата и приносът“. В средата на тази седемдесета седмица, през 31 г.сл.Хр., Христос потвърждава вечния завет с кръвта Си, като умира на Кръста и жертвената система изгубва всяко пророческо значение. Тези пророчества разкриват, че Христос, Месия, ще бъде разпнат и ще прекрати жертвената система, тъй като тя е изгубила пророческия си смисъл през пролетта на 31 г.сл.Хр. Тези предсказания са изпълнени във всяка една подробност. Точно на Пасха, когато първосвещеникът е принасял пасхалното агне, Христос е бил пожертван заради нас.

`Като имате предвид описаното по-горе, прочетете Марк 15:38 и Матей 3:15,16 . Как тези стихове ни помагат да разберем пророчеството от Даниил 9:24-27 ?`