---
title: Часът на Неговия съд
date: 29/04/2023
---

### За изучаване през седмицата
Даниил, 8 гл.; Даниил, 9 гл.; Ездра, 7 гл.; Матей 3:13-17; Римляни 5:6-9; Марк 15:38; Левит 16:16.

> <p>Стих за запаметяване</p>
> „И това вършете, като знаете времето, че часът е вече настанал да се събудите от сън; защото спасението е по-близо до нас сега, отколкото когато повярвахме. Нощта премина, а денят наближи“ (Римляни 13:11,12).

Преди няколко години списание „ Нешънъл Джиографик“ разказа за горски пожар в Националния парк „Йелоустоун“ в Съединените щати. След като бил изгасен, горските тръгнали из планината да оценят щетите. Един от тях намерил птица, буквално изпепелена в основната на едно дърво. Отвратен от зловещата гледка, той бутнал птицата с някаква пръчка.

Когато я докоснал, три миниатюрни птиченца изскочили изпод крилата на мъртвата си майка. Ясно осъзнавайки надвисналата опасност, любящата майка била пренесла птичетата си в основата на дървото и ги събрала под крилата си. Можела да излети на безопасно място, но отказала да изостави малките си. Прекрасна картина на вярващия човек, който се намира в безопасност в Христос!

Огънят на Божия съд се изсипва върху Него, на Голгота, и всички, които са в Христос, са завинаги в безопасност под крилата Му. На кръста Той е осъден като обречен грешник, за да можем ние да бъдем съдени като праведни граждани на небесното царство. Той е осъден като престъпник, за да можем ние да бъдем освободени от разрушителния огън на вечната погибел, както символично, така и буквално, наистина.