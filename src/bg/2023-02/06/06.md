---
title: Годината 1844
date: 04/05/2023
---

Първите 490 години от пророчеството за 2300 години са определени специално за юдейския народ от древността и за идването на Месия. Последната част от 2300 години е свързана с Божия народ, евреи и езичници, и с очистването на небесното светилище, а най-накрая с Второто пришествие на Христос.

Първите 490 години се прилагат за първото пришествие на Месия и завършват през 34 г.сл.Хр. Като извадим 490 от 2300 години, остават 1810 години. Тези оставащи 1810 години се отнасят за Божия народ. Ако вземем като начало 34 г.сл.Хр. и прибавим 1810 г., стигаме до 1844 г.

Във връзка с очистването или възстановяването на истината за светилището и небесния съд в края на времето Бог отправя последния си призив към цялото човечество в Откровение 14:6,7, за да отговори на любовта Му, да приеме благодатта Му и да живее благочестив живот на послушание.

`Прочетете Левит 16:16. Каква е причината за очистването на светилището и какво ни учи тя за евангелието?`

Светилището трябва да бъде очистено заради греховете на народа, беззаконията на хората, а това е ставало само с кръв. Същото се случва и с нас. Имаме нужда от Спасител, Чийто живот е символизиран чрез принасяните в жертва животни в Деня на умилостивението: единствения начин да успеем да преминем през съда.

`Прочетете Левит 23:26-29. Какво заповядва Бог на народа Си да прави в този ден на съд и какво трябва да означава това за нас днес?`

Израилтяните трябва да „смиряват душите си“. Този израз разкрива, че те трябва да се смиряват и да изпитват сърцата си, да изповядват греховете си, да се покайват и да молят Бога да ги очисти, докато първосвещеникът очиства земното светилище.

`Пророческите глави Даниил, 7-9 гл. и Откровение, 14 гл. разглеждат неотложните призиви за подготовка в часа на съда. От 1844 г. ние живеем в часа на съда и вестта от „Откровение“ на първия ангел гласи: „Настана часът, когато Той ще съди“ ( Откровение 14:7 ). Тогава как ние днес „смиряваме душите си“?`