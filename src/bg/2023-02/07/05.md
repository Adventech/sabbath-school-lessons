---
title: Евангелието, съдът, Сътворението
date: 10/05/2023
---

Вижте първата ангелска вест. Вечното евангелие. Часът на съда. Поклонете се на Твореца . Вижте колко тясно са свързани тези идеи. Когато застанем пред нашия Творец в съда, единствено евангелието ни дава надежда. „И така, сега няма никакво осъждане на тези, които са в Христос Исус, които ходят не по плът, но по Дух“ ( Римляни 8:1 ). Никакво осъждане сега – и определено не и в съда.

Вестта за Бога като Създател заема централно място в настоящата истина, особено когато еволюцията, дори маскирана под „християнска“ одежда, заплашва да подкопае цялата основа на християнската вяра.

Но въпреки атаката на еволюционното мислене, Бог е издигнал една църква, народ, чието име е свидетелство срещу възгледа за еволюцията – народ, който трябва да разгласява основополагащата истина за Бога като наш Творец и Изкупител.

`Прочетете Ефесяни 3:9 , Колосяни 1:13-17 , Откровение 4:11 и Римляни 5:17-19 . Какво казват тези стихове за Исус като Творец и Изкупител?`

Вижте колко тясно преплетени са Исус като Творец и Исус като Изкупител. В мига, когато бъде омаловажена Неговата роля като наш Създател, което неизбежно се получава заради еволюцията, ролята Му на наш Изкупител също е поставена под въпрос. Исус е дошъл да ни изкупи от греха, от смъртта, от страданията и от насилието – а грехът, смъртта, страданията и насилието са средствата на творческия процес според еволюцията? Бог ни изкупва от самия процес, който е използвал, за да ни създаде? Това е опасна лъжа.

И нещата се влошават още повече, тъй като еволюцията се подиграва на самата идея за Исусовата смърт на кръста. Защо? Ап. Павел ( Римляни 5:17-19 ) неразривно свързва навлизането на греха чрез Адам със смъртта на Исус. Следователно има пряка връзка между Адам и Исус. Във всички еволюционни модели обаче не се допуска възможността безгрешен Адам да е станал причина за нахлуването на смъртта, защото смъртта – милиони години на смърт – се предполага, че е била силата, необходима за създаването на Адам в началото.

Следователно още от самото начало еволюцията заличава библейската основа на Кръста. За разлика от нея адвентистите от седмия ден застават като живи свидетели срещу тази заблуда и призовават света да се поклони на Твореца.