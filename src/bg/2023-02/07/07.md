---
title: Разширено изучаване
date: 12/05/2023
---

Поклонението пред Бога заема централно място в Писанието и винаги е било ябълката на раздора за хората и за Божия народ. В целия Стар Завет пророците укоряват Божия народ, че се покланя на други богове или че се покланя на Господа, използвайки езически обичаи на поклонение. Конфликтът между поклонението пред Бога или поклонението пред други богове е в самият център на космическата борба и се съпътства от незачитане на Божия закон.

„Поклонението засяга най-фундаменталния аспект на човешкия живот, защото е свързано с това, което трябва да правят хората като живи творения, щом осъзнаят, че имат Творец. (…) Само живите могат да се покланят на Господа. Мъртвите не могат да Го възхваляват и да Му се покланят. (…) Този, Който ни е създал, ни кани да предадем живота си чрез нашето поклонение, за да го получим обратно обогатен от Него и да го употребим в полза на останалите. Поклонението е свързано със самото естество и цел на нашето съществуване, и с нуждата да имаме един център извън самите нас, който ни освобождава от егоизма. Когато не се покланяме на Бога, губим основанието за съществуването си. Все едно живеем в състояние на дезориентация и следователно умираме, запътили се към пълното изчезване на нашия вид, понеже сме откъснати от самия източник на живота“ (Ángel Manuel Rodríguez ,“The Closing of the Cosmic Conflict: Role of the Three Angels’ Messages,” unpublished manuscript, p. 42).

**Въпроси за разискване**

`Поразсъждавайте още малко върху идеята защо не е достатъчно просто да сме създадени от Бога в един грешен свят. Защо ни е необходимо обещанието за изкупление?`

`Помислете за някое преживяване, когато без никакво съмнение сте видели Божията сила да действа в живота ви и да ви разкрива Божията любов към вас лично. После помислете върху факта, че този Бог е създал целия Космос! И Той ви обича толкова много, че се грижи за живота ви. Защо тази истина е едновременно утешителна и смиряваща?`

`Ако наистина имаше еволюция, щяхме да бъдем призовани да се поклоним на един Творец, Който използва милиарди години на смърт, насилие, унищожение, страдание и масово измиране на видове, за да ни създаде, докато същевременно ни обрисува съвсем различна история в „Битие“ за начина на сътворяването ни. И се очаква да Му се покланяме? За какво? Че ни лъже от хиляди години как сме се появили, така ли?`

Тази събота, 13.05.2023 г., ще се молим за църкви „Берковица“ и „Благоевград А“.