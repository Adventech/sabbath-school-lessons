---
title: Непоколебима издръжливост
date: 04/06/2023
---

Както разбрахме от Откровение 14:7 , Бог призовава всички хора да се покланят на Твореца. Това е първата ангелска вест. В Откровение 14:8 Той предупреждава хората за „Вавилон“, фалшива религиозна система, чиито корени откриваме в древен Вавилон. Това е втората ангелска вест.

В Откровение 14:9,10 третият ангел предупреждава хората да не се покланят на звяра. Ангелът прогласява със силен глас:

„Ако някой се поклони на звяра и на неговия образ и приеме белег на челото си или на ръката си, той ще пие от виното на Божия гняв, което е приготвено чисто в чашата на гнева Му“.

`Прочетете Откровение 14:12. Какви две характеристики откриваме в този пасаж за Божия народ от последното време? Защо и двете са важни?`

Гръцката дума за „търпение“ е hupomone , което се превежда като „непоколебима издръжливост“. Във времето на края Бог ще има един народ, който ще Му бъде верен въпреки съпротивата и жестоките гонения. Чрез благодатта Му вярващите ще устоят с непоколебима издръжливост, животът им ще бъде изпълнен с благодат и послушание, а Бог ще бъде неговият център.

Поклонението пред Твореца ( Откровение 14:7 ) е противопоставено пряко на поклонението пред звяра ( Откровение 14:9 ) и се изявява чрез един народ, който спазва Божиите заповеди и има вярата на Исус ( Откровение 14:12 ). Този последен конфликт за вярност към Христос или лоялност към звяра се върти около поклонението, а в центъра на великата борба между доброто и злото ще стои съботата.

`Прочетете Римляни 8:1-4, Ефесяни 2:8-10 и Колосяни 1:29 . Какво ни учат тези текстове за резултата, когато живеем чрез вяра?`

Когато живеем чрез вяра, ние приемаме Христовата благодат и животът ни се променя. Посветените последователи на Спасителя няма само да имат вяра „в“ Исус, те ще имат вярата „на“ Исус. Ще имат подобна на Исусовата вяра за времето на края и ще останат верни дори до смърт, както Исус.

`Доколко си верен в малките неща? Какво разкрива това за отношението ти, когато настъпи истинското изпитание? Лука 16:10`