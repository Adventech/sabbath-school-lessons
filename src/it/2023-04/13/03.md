---
title:  Il messaggio dei tre angeli e la mssione
date:   25/12/2023
---

Il libro dell’Apocalisse ci offre una rappresentazione grafica sul tema del gran conflitto, che al capitolo 12:12 viene descritto con toni più incalzanti: «Perciò rallegratevi, o cieli, e voi che abitate in essi! Guai a voi, o terra, o mare! Perché il diavolo è sceso verso di voi con gran furore, sapendo di aver poco tempo».

È difficile pensare che si possa comprendere la Scrittura a prescindere dal motivo del gran conflitto, che negli ultimi giorni raggiungerà l’apice.

`Leggere Apocalisse 14:6-12. Di che cosa si parla e cosa hanno a che vedere questi versetti con la nostra missione e il nostro messaggio?`

Centrale rispetto alla missione di Dio è il suo messaggio, ovvero il vangelo. Questo messaggio, nel senso reale del termine, è proprio la missione. Il mondo ha bisogno di essere avvertito su quello che sta per succedere e ogni singola persona sarà costretta a fare una scelta: per la vita o per la morte.

`«Chi non è con me, è contro di me; e chi non raccoglie con me, disperde» (Lu 11:23). Perché queste parole di Gesù riguardano direttamente la nostra missione?`

Per noi avventisti, il messaggio dei tre angeli di Apocalisse 14 rappresenta il nucleo, l’essenza di quello che siamo stati chiamati ad annunciare al mondo. I temi centrali e fondanti di questo messaggio sono due: «il vangelo eterno» (v. 6) e l’adorazione del Creatore. Questi due temi appaiono nella descrizione dei santi: «Qui è la costanza dei santi che osservano i comandamenti di Dio e la fede in Gesù» (v. 12). Indipendentemente da ciò che facciamo, da tutto il bene che possiamo generare assistendo il prossimo, non dovremo mai perdere di vista la nostra chiamata speciale e la missione, vale a dire proclamare a un mondo perduto la speranza del «vangelo eterno», ma anche avvertirlo della sorte che lo attende.

`«Chi non è con me, è contro di me». Come interpreti queste parole di Gesù? Perché dovrebbero scrollarci e indurci a un’autovalutazione della nostra attuale condizione?`