---
title:  Il Dio che è diventato uno con noi
date:   03/10/2023
---

L’Antico Testamento ci rivela come Dio iniziò a implementare un piano per mezzo di un popolo che avrebbe dovuto rappresentare la sua natura e il suo proposito al mondo. Tutto quello che Dio fece era coerente con la sua strategia missionaria. Per bocca del profeta Isaia dichiarò: «... io sono Dio, e non ce n’è alcun altro; sono Dio, e nessuno è simile a me. Io annuncio la fine sin dal principio... Il mio piano sussisterà, e metterò a effetto tutta la mia volontà» (Is 46:9,10).

Tuttavia, nel Nuovo Testamento, il desiderio di Dio assume una nuova dimensione. Quella che nel giardino dell’Eden era solo una promessa, diventa una realtà grazie all’incarnazione di Cristo (Ge 3:15).

`Leggere la narrazione dell’annuncio della nascita di Gesù in Matteo 1:18-23. Questo racconto cosa ci rivela a proposito di Dio?`

«Dio con noi», Emmanuele. Dio ha dimorato in mezzo al suo popolo nel santuario, e adesso continua a farlo nella persona di Gesù di Nazaret. Con la nascita di quest’ultimo, Dio ha manifestato concretamente a tutti gli effetti il suo desiderio mai svanito di essere accanto a noi nella natura e nella missione: il Figlio di Dio era pienamente umano e pienamente divino; è lui ad aver dichiarato: «Io sono la via, la verità e la vita; nessuno viene al Padre se non per mezzo di me» (Gv 14:6).

`Leggere Giovanni 1:14-18. Cosa ci insegna l’incarnazione di Gesù relativamente alla missione di Dio nei nostri riguardi?`

Dio è andato avanti con la sua missione e poi, per mezzo di Gesù Cristo, è stato presente in carne in mezzo ai suoi figli. L’«unigenito del Padre» pieno di grazia e verità (Gv 1:14), ha compiuto le profezie dell’Antico Testamento e, secondo il piano divino, è diventato uno con noi, Dio è diventato uomo. Il Dio della missione stava proseguendo verso la realizzazione della sua missione.

`Pensa alla grandezza dell’amore divino, tanto profonda da convincerlo a venire in mezzo a noi in carne e ossa. Cosa dovrebbe significare per noi, soprattutto in termini di missione per gli altri?`