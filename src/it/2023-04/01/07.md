---
title:  Approfondimento
date:   06/10/2023
---

«Il piano per la nostra redenzione non fu un ripiego, concepito dopo la caduta di Adamo. Esso è la rivelazione “del ministero che fu tenuto occulto fin dai tempi più remoti” (Ro 16:25)... Fin dal principio, il Padre e il Figlio sapevano che si sarebbe verificata l’apostasia di Satana e la caduta dell’uomo a causa delle sue tentazioni e dei suoi inganni. Dio non aveva voluto l’esistenza del peccato, ma in anticipo aveva previsto i mezzi per affrontare questa terribile situazione di emergenza. Era così grande il suo amore per il mondo, che egli offrì il suo unico Figlio, “affinché chiunque crede in lui non perisca, ma abbia vita eterna” (Gv 3:16)» DA, 22 [p. 10].

«Cristo non disse ai discepoli che la loro opera sarebbe stata facile... Ma non si sarebbero trovati a combattere da soli. Li assicurò che lui sarebbe stato con loro, e che se essi fossero andati avanti con fede, Dio li avrebbe protetti con il suo scudo... Per tutto il tempo in cui essi avrebbero ubbidito alla sua parola e lavorato uniti a lui non sarebbero andati incontro al fallimento. Andate presso tutti i popoli ordinò loro anche nelle parti più remote del globo, e siate certi che io sarò con voi persino in quei luoghi. Lavorate con fede e con fiducia, perché io non vi abbandonerò mai; sarò sempre con voi aiutandovi a compiere il vostro dovere, guidandovi, confortandovi, santificandovi, sostenendovi, suggerendovi parole capaci di suscitare l’interesse della gente per le promesse di Dio» AA, 29 [pp. 5,6].

**Domande per la condivisione**

`Le prime parole rivolte da Dio all’umanità non furono «Che cosa avete fatto?» oppure «Perché mi avete disubbidito?», ma «Dove siete?». Cosa ti suggerisce? Quali sono le sue intenzioni per noi e per le persone che amiamo?`

`Dio in prima persona, nella figura di Gesù, è sceso su questo mondo per salvarci. Cristo sulla croce ha rappresentato la definitiva manifestazione di Dio e della sua missione. Cosa ci indica a proposito del suo carattere?`

`La missione appartiene a Dio ed egli rafforzerà le persone dando loro tutto il necessario per compierla. Alla luce di ciò, quando pensi alle difficoltà dell’evangelizzazione a livello globale, quali contromisure puoi adottare contro i sentimenti e gli atteggiamenti dettati da un senso di inadeguatezza o dalla paura?`