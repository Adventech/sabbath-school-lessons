---
title:  'La missione di Dio nei nostri confronti: I parte'
date:   30/09/2023
---

### Letture
Genesi 3:9-15; 28:15; Esodo 29:43,45; Matteo 1:18-23; Giovanni 1:14-18; 3:16; 14:1-3

> <p></p>
> «Dio il SIGNORE chiamò l’uomo e gli disse: “Dove sei?”» Genesi 3:9

La missione ha la sua origine e il suo scopo esclusivamente in Dio. Non cominciò con la chiamata di Abramo (Ge 12:1-4) e nemmeno con l’Esodo (Es 12:31-42). Non cominciò neppure con Gesù Cristo sulla terra (Mt 1:18-25) o con i viaggi missionari di Paolo (At 13:4-14:26). Questa missione è cominciata con Dio in persona quando ha portato all’esistenza l’universo e in seguito ha creato il genere umano (Ge 1:26,27).

La Scrittura ci mostra un Dio che si protende intenzionalmente e desidera stare con i suoi figli. Fin da subito stabilisce una relazione con Adamo ed Eva. Anche dopo l’ingresso del peccato egli prosegue la sua missione con l’obiettivo di ristabilire il suo rapporto con l’umanità. Questa missione alla fine si compirà (Ap capp. 21-22) ed è questa consapevolezza a doverci motivare nell’annuncio al mondo del vangelo eterno (14:6,7).

Alla base di ogni sforzo missionario, quindi, deve esserci una relazione con il Creatore e la comprensione corretta della sua natura e del suo carattere missionari. Prima di capire la missione di Dio è essenziale comprendere meglio il Dio della missione.