---
title:  La missione nei confronti del mio prossimo
date:   11/11/2023
---

### Letture
Luca 10:25-37; 2 Timoteo 3:16; Giacomo 2:17-22; Matteo 22:3740; Galati 5:14; Michea 6:6-8

> <p></p>
> «Egli rispose: “Ama il Signore Dio tuo con tutto il tuo cuore, con tutta l’anima tua, con tutta la forza tua, con tutta la mente tua, e il tuo prossimo come te stesso”» Luca 10:27

Conosciamo tutti il passo che dice «Ama il Signore Dio tuo con tutto il tuo cuore, con tutta l’anima tua, con tutta la forza tua, con tutta la mente tua...». Ma il nostro può diventare un amore superficiale se affermiamo di amare Dio e poi non gli ubbidiamo. Crediamo di amarlo, ma come lo dimostriamo nella quotidianità? Amare Dio richiede un impegno totale e giornaliero del nostro cuore, dell’animo, del corpo e della mente. Chiunque può affermare di amare Dio; farlo davvero, però, richiede un impegno consapevole. L’amore per Dio è sicuramente positivo e importante, ma egli ci chiede di amare anche i nostri simili, perché quel genere di amore riflette quello che proviamo per Dio in maniera reale e molto concreta. 1 Giovanni 4:20 dichiara: «Se uno dice: “Io amo Dio”, ma odia suo fratello, è bugiardo; perché chi non ama suo fratello che ha visto, non può amare Dio che non ha visto». In Galati 5:14, Paolo dice anche: «poiché tutta la legge è adempiuta in quest’unica parola: “Ama il tuo prossimo come te stesso”».

Questa settimana cercheremo di imparare ad applicare questo insegnamento nella nostra vita.