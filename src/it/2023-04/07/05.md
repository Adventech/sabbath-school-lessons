---
title:  Amare il prossimo come me stesso
date:   15/11/2023
---

`Leggere Matteo 22:37-40. Come paragonare queste parole di Gesù con la risposta al dottore della legge in Luca 10:27,28?`

Secondo Matteo 22:37-40, Gesù chiarì che l’espressione quotidiana del vero credo è aggrappata a questi due comandamenti: «... fai questo e vivrai» (Lu 10:28).

«L’amore deve essere il principio che sottende ogni azione. L’amore è il principio fondamentale del governo di Dio in cielo e sulla terra, e deve essere il fondamento del carattere del cristiano. Solo questo può renderlo e mantenerlo saldo. Solo questo può permettergli di resistere alla prova e alla tentazione» COL, 49 [p. 28].

`Leggere Galati 5:14; Michea 6:6-8 e 1 Giovanni 4:20,21. Perché questi passi consolidano quello che Gesù ci ha detto?`

«Poiché tutta la legge è adempiuta in quest’unica parola: “Ama il tuo prossimo come te stesso”» (Ga 5:14). Per Paolo, l’amore per Dio diventa concretamente visibile solo quando quello stesso amore si manifesta nel modo di trattare il prossimo. Anche se l’apostolo ribadisce che «il giusto per fede vivrà» (Ro 1:17), vivere per fede non significa nascondersi, non farsi conoscere o vedere dagli altri. Paolo, Michea e Giovanni confermano che le opere dimostrano la sincerità della fede che proclamiamo. In 1 Corinzi 13, Paolo dice con forza che se uno sostiene di avere grande conoscenza, o di compiere straordinarie azioni, oppure di possedere una solida fede fino al punto di dare la propria vita, ma non ha amore, quella persona diventa come «un rame risonante o uno squillante cembalo» (1 Co 13:1).

`Torniamo alla citazione di Ellen G. White appena letta. Secondo le sue parole, le persone possono rimanere salde nella fede e resistere alla tentazione solo nell’amore. Perché il comandamento di amare non equivale alla salvezza per opere, ma è un’espressione della nostra fede in Gesù?`