---
title:  Approfondimento
date:   17/11/2023
---

Il nostro mondo è pieno di persone che hanno fame o hanno altre necessità e vengono maltrattate. Tu puoi fare la tua parte per quanto «modesta» possa apparire. Non siamo chiamati a risolvere tutti i problemi del mondo prima del ritorno di Gesù. Ma fino ad allora, la nostra opera può essere semplice: sostenere qualcuno che non sa come sfamarsi; aiutare un membro di chiesa vittima di ingiustizie e intolleranza; problemi tristemente attuali ancora oggi. «La religione pura e immacolata dinanzi a Dio e Padre è questa: “visitare gli orfani e le vedove nelle loro afflizioni e conservarsi puri dal mondo” (Gm 1:27). Le buone opere sono il frutto che Cristo ci chiede di produrre: parole gentili, atti di generosità, di tenera considerazione per i poveri, i bisognosi, gli afflitti. Quando i cuori entrano in empatia con altri cuori appesantiti dallo scoraggiamento e dal dolore, quando la mano si tende a favore di chi ha bisogno, quando il nudo viene vestito, quando si accoglie l’estraneo perché abbia un posto nella tua casa e nel tuo cuore, gli angeli si avvicinano e un accordo simile risuona nei cieli. Ogni atto di giustizia, misericordia e generosità producono melodie in cielo. Il Padre, dal suo trono, osserva chi compie queste azioni misericordiose e li reputa tra i suoi tesori più preziosi. «“‘Essi saranno, nel giorno che io preparo, la mia proprietà particolare’, dice il SIGNORE degli eserciti” (Ml 3:17). Ogni gesto di misericordia rivolto ai bisognosi e agli emarginati viene considerato come se fosse fatto a Gesù. Quando soccorrete i poveri, quando siete empatici con l’infelice e l’afflitto e coltivate l’amicizia con l’orfano, stabilite una relazione più intima con Cristo» 2T, p. 25.

**Domande per la condivisione**

`Abbiamo compreso che il comandamento, secondo cui dobbiamo amare gli altri, non ha niente a che vedere con la salvezza per opere? Quando pensiamo a Cristo, alla sua essenza, a quello che ha fatto per noi sulla croce, perché l’idea di poter fare qualcosa per guadagnarsi la salvezza è un terribile errore?`

`Come imparare a riconoscere qualche pregiudizio innato che nutriamo verso chi è diverso da noi?`

`A parte i passi letti questa settimana, quale altro supporto biblico puoi trovare per ribadire la necessità di essere generosi con il prossimo, a prescindere?`