---
title:  La storia del buon samaritano oggi
date:   16/11/2023
---

Quando elogiò il dottore della legge per avere risposto correttamente, Gesù disse: «fa’ questo e vivrai» (Lu 10:28), toccando nel profondo il cuore di quell’uomo. Quel dottore della legge rispose correttamente, ma metterle in pratica era difficile sia duemila anni fa sia oggi, per molti di noi. Quella persona voleva mettere Gesù alle corde e sbandierare la propria conoscenza; pose una domanda di approfondimento: «E chi è il mio prossimo?» (v. 29).

`Leggere Luca 10:30-37. Qual è lo scopo di Gesù nel narrare questo episodio?`

Conosciamo persone che sono state trattate ingiustamente? Abbiamo fatto il possibile per aiutarle? È vero che, a volte, pastori, anziani e membri laici non aiutano chi ne avrebbe bisogno. Può succedere che persone appartenenti ad altre confessioni si dimostrino più caritatevoli nei confronti delle persone che vivono nella comunità rispetto a noi. Parliamo di gentilezza, ma altri rispondono alle esigenze del prossimo che noi non abbiamo voluto intercettare. Se la nostra fede significa qualcosa, dobbiamo raggiungere e aiutare chi ha bisogno.

Gesù termina la storia del buon samaritano chiedendo chi fra i tre passanti fosse il vero prossimo della persona percossa.

«In questo modo, la domanda: “Chi è il mio prossimo?”, ebbe una risposta definitiva. Gesù spiegò che il nostro prossimo non è soltanto chi appartiene alla nostra chiesa o condivide la nostra fede, e non è limitato alla stessa etnia, colore o classe sociale. Il nostro prossimo è ogni persona che ha bisogno del nostro aiuto, è ogni anima ferita e colpita dall’avversario, è chiunque appartiene a Dio» DA, 503 [p. 380].

`Sfida 1. Prega ogni giorno per una persona che è diversa da te, o per qualcuno che tu non apprezzi.`

`Sfida 2. Scrivi i nomi di almeno tre conoscenti (non avventisti); identificane le esigenze (da un punto di vista emozionale, fisico e sociale) e cerca di capire cosa puoi fare per aiutarli in quegli ambiti.`