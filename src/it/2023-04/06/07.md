---
title:  Approfondimento
date:   10/11/2023
---

Il nostro impegno nella missione deve essere frutto di un amore e di un senso di gratitudine profondi per ciò che Gesù ha fatto e sta facendo nella nostra vita. Ogni altra motivazione è fuorviante. Restare immersi nella Parola e in sintonia con la parola di Dio è la chiave per una testimonianza efficace.

«La nostra vita deve essere intimamente legata a quella di Cristo. Dobbiamo continuamente aspirare a ricevere da lui il pane della vita che scende dal cielo, e attingere a quella fonte sempre fresca dalla quale zampillano continuamente tesori preziosi. Se mettiamo il Signore al primo posto, se il nostro cuore trabocca di gratitudine e lode, la nostra vita religiosa sarà caratterizzata da una continua freschezza. Le nostre preghiere a Dio assumeranno la forma di una conversazione con un amico ed egli ci svelerà i suoi misteri personalmente. Spesso sentiremo invaderci da una dolce e gioiosa sensazione di vicinanza a Gesù. Il nostro cuore arderà quando egli comunicherà con noi come faceva con Enoc. Quando il cristiano vivrà veramente questa esperienza, la sua vita sarà ripiena di semplicità, umiltà, dolcezza e mansuetudine, e quanti gli sono intorno noteranno la sua comunione con Gesù e i suoi insegnamenti» COL, 129,130 [pp. 92,93].

«Non ci saranno né crescita né buoni frutti in una vita ripiegata su se stessi. Se hai accettato Cristo come personale Salvatore, metti da parte le tue prerogative e vai a incontrare l’altro. Parla del suo amore, racconta la sua bontà... Nel ricevere lo Spirito di Cristo, che è Spirito d’amore disinteressato e di dedizione per l’altro, crescerai e porterai frutto... La tua fede aumenterà, le tue convinzioni saranno più solide, il tuo amore diverrà perfetto» COL, 67,68 [p. 43].

**Domande per la condivisione**

`Come interpretare le parole di Paolo ai Filippesi, secondo le quali Cristo deve essere predicato senza invidia, spirito conflittuale o ambizione personale? Come si fa a essere certi di non macchiarci di questa colpa?`

`Qual è la tua esperienza relativa alla realtà di Dio e del suo amore? Pensi di potere testimoniare ad altri onestamente e sinceramente la bontà e l’amore del Signore?`

`Qual è il tuo sentimento riguardo all’attesa e che impatto ha sulla tua fede?`