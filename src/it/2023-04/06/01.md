---
title:  Motivazione e preparazione per la missione
date:   04/11/2023
---

### Letture
Luca 24:1-12,36-49; Atti 1:12-26; Ebrei 10:24,25; Atti 2:1-41; 1 Corinzi 11:1

> <p></p>
> «Queste sono le cose che io vi dicevo quand’ero ancora con voi: che si dovevano compiere tutte le cose scritte di me nella legge di Mosè, nei profeti e nei Salmi» Luca 24:44

Nella Lettera ai Filippesi Paolo scrive: «Vero è che alcuni predicano Cristo anche per invidia e per rivalità; ma ce ne sono anche altri che lo predicano di buon animo. Questi lo fanno per amore, sapendo che sono incaricato della difesa del vangelo; ma quelli annunciano Cristo con spirito di rivalità, non sinceramente, pensando di provocarmi qualche afflizione nelle mie catene. Che importa? Comunque sia, con ipocrisia o con sincerità, Cristo è annunciato; di questo mi rallegro, e mi rallegrerò ancora» (1:15-18).

Parole potenti! Che sia fatto «con ipocrisia o sincerità» Cristo viene annunciato ed è questo ciò che conta per Paolo. Le nostre motivazioni per predicare Cristo, per la missione, per raggiungere gli altri con la buona notizia, dovrebbero essere suscitate dall’amore e dalla verità, non certo da egoismo, ambizione, invidia o spirito conflittuale. Quali sono, allora, alcune motivazioni per annunciare Cristo e quali alcuni possibili modi per prepararsi in tal senso?