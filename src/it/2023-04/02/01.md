---
title:  'La missione di Dio nei nostri confronti: II parte'
date:   07/10/2023
---

### Letture
Giovanni 20:21,22; Matteo 28:16-20; Apocalisse 14:6,7; Deuteronomio 7:6,11,12; Apocalisse 7:9,10

> <p></p>
> «Andate dunque e fate miei discepoli tutti i popoli battezzandoli nel nome del Padre, del Figlio e dello Spirito Santo» Matteo 28:19

Il tema che stiamo affrontando, «Dio è un Dio di missione», scorre attraverso l’intera Scrittura. È il filo conduttore della storia umana e dimostra il proposito divino per ciò che ha creato. Inoltre, consolida la rivelazione divina con un focus principale: il ripristino dell’immagine di Dio nei suoi figli caduti (cfr. Cl 3:9,10; 1 Gv 3:2). La missione di Dio ha anche la funzione di essere lo sfondo attraverso il quale comprendere la sua Parola rivolta a noi. Quando leggiamo la Bibbia riusciamo a individuare un Dio che si protende intenzionalmente verso di noi. Nonostante la separazione provocata dal peccato (Is 59:2), grazie alla sua missione egli continua a recuperare la relazione interrotta con gli esseri umani fino al momento glorioso in cui farà «nuove tutte le cose» (Ap 21:5).

Nel frattempo, Dio ha scelto di manifestarsi in modo tale da poter comprendere la sua natura e il suo proposito e, soprattutto, consentirci di avere una relazione vera e stabile con lui. In altri termini, non solo lo conosciamo, ma condividiamo con altri l’esperienza che viviamo e il suo amore che ci salva. Nella Scrittura troviamo gli elementi basilari di ciò che è la sua missione.