---
title:  Approfondimento
date:   13/10/2023
---

«Le parole del Salvatore “voi siete la luce del mondo” indicano che egli ha affidato ai suoi fedeli una missione globale. Così come i raggi del sole penetrano fino agli angoli più remoti del globo, anche Dio fa sì che la luce del vangelo si estenda a ogni essere umano che vive sulla terra. Se la chiesa di Cristo stesse adempiendo il proposito del Signore, tutti quelli che vivono nelle tenebre sarebbero illuminati dalla luce; invece di riunirsi ed evitare le responsabilità e il peso della croce, i membri della chiesa dovrebbero sparpagliarsi in ogni area raggiungibile, per consentire alla luce di Cristo di risplendere con la loro testimonianza, seguendo il suo esempio, per la salvezza delle persone; in questo modo, questo “vangelo del regno” sarebbe diffuso rapidamente in tutto il pianeta.

Da ogni paese risuona l’appello del Macedone: “Passa... e soccorrici” (At 16:9). Dio ci ha aperto degli spazi, gli angeli stanno collaborando con gli uomini, la provvidenza ci anticipa e la potenza divina sta operando grazie all’impegno di uomini e donne. Sono ciechi gli occhi di chi non vede l’azione del Signore e sorde le orecchie di chi non ode la chiamata che il vero Pastore rivolge al suo gregge. Qualcuno l’ha ascoltata e recepita. Facciamo in modo che adesso risponda ogni cuore convertito proclamando il messaggio che dona la vita. Se uomini e donne si assumessero con umiltà e fedeltà l’incarico assegnato da Dio, la potenza divina si manifesterebbe con la conversione alla verità di tanti individui. I risultati di questo sforzo sarebbero straordinari» The Advent Review and Sabbath Herald, 14 novembre 1912.

**Domande per la condivisione**

`La credibilità dell’influenza della chiesa nella società è determinata prevalentemente dal modo in cui essa riesce a rivelare l’amore di Dio nel compimento della missione. Come rispondi a questa sfida?`

`Come credi che sia percepita e vista la chiesa avventista da chi la conosce ma non la frequenta? Come fare per saperlo? Se la percezione fosse positiva, cosa potresti fare per consolidarla ulteriormente? In caso contrario, cosa si potrebbe fare per cambiarla?`

`Perché è importante che il vangelo eterno rimanga al centro della nostra missione verso il mondo? Quale altra speranza diversa dalla buona notizia della salvezza in Gesù potremmo presentare?`