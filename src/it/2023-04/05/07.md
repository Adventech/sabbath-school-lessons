---
title:  Approfondimento
date:   03/11/2023
---

Ecco un accorato monito di Ellen G. White per quelli che indugiano a seguire la chiamata di Gesù per testimoniare agli altri.

«Le giustificazioni di quelli che non compiono quest’opera non li solleva dalle loro responsabilità e se scelgono di astenersi dalla missione trascurano quelli per cui Cristo è morto, la responsabilità affidata loro da Dio, e vengono registrati nel libro dei cieli come servitori non fedeli. Il missionario segue forse l’esempio del Maestro ed è una benedizione e una forza per il prossimo quando si rifiuta di aiutare quanti hanno bisogno del suo aiuto? Quelli che trascurano la relazione personale con gli altri diventano egoisti e hanno bisogno di entrare in comunicazione con i loro fratelli, per potersi rendere conto della loro condizione spirituale e capire come alimentare il gregge di Dio, distribuendo a ciascuno una porzione della sua carne nella stagione appropriata. Quelli che trascurano quest’opera dichiarano di avere bisogno di un rinnovamento morale per capire di non essersi fatti carico del peso della missione» The Advent Review and Sabbath Herald, 30 agosto 1892.

Sono parole molto dure che evidenziano l’importanza attribuita da Dio alla missione, eppure non abbiamo perduto la speranza: «La missione affidata a Giona implicava una grande responsabilità; ma colui che gliel’aveva affidata era in grado di sostenerlo e di aiutarlo ad adempierla fedelmente. [...] (Giona) Superò una serie di dure prove che furono comunque seguite da straordinarie benedizioni. La sua fiducia in Dio e nella sua capacità di salvare l’uomo ne era uscita rafforzata» PK, 266 [p. 148].

Proprio come Giona, anche noi possiamo trovare delle scuse per non prendere parte alla missione. Ma la chiamata che abbiamo ricevuto non è meno specifica rispetto a quella di Giona. La domanda è: come sceglierai di rispondere?

**Domande per la condivisione**

`Hai avuto la tentazione di usare delle giustificazioni per non lasciarti coinvolgere nella missione? Se sì, quali? Qual è la tua Ninive?`

`Pensa al valore della verità rivelataci come avventisti e alle benedizioni che hai ricevuto in virtù di tale verità. Che cosa ti trattiene dal condividere con altri ciò che noi amiamo così intensamente?`

`Come imparare a vincere le paure relative alla testimonianza e alla missione?`