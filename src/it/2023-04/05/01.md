---
title:  Le scuse per evitare la missione
date:   28/10/2023
---

### Letture
Giona 1-4; Nahum 1:1; 2 Re 17:5,6; Salmo 24:1; Giacomo 1:27; Isaia 6:1-8

> <p></p>
> «Poi udii la voce del Signore che diceva: “Chi manderò? E chi andrà per noi?” Allora io risposi: “Eccomi, manda me!”» Isaia 6:8

Non chiunque fu chiamato alla missione fu accondiscendente come Abramo. Basti pensare a Giona (cfr. Gn 1-4) che Dio esorta a gridare contro Ninive, la capitale assira. Questa città, che sorgeva nell’attuale Iraq, distava circa 1.300 km da Gerusalemme e il viaggio tra le due località richiedeva circa un mese. Giona non solo si rifiutò di andare, ma fuggì in direzione opposta. Giunto a Ioppe, acquistò un passaggio fino a Tarsis, nella Spagna meridionale.

Quel viaggio via mare sarebbe durato almeno un mese, a seconda delle condizioni metereologiche. Volendo evitare il confronto con il re di Assiria, usò quel mese necessario a raggiungere Ninive per fuggire. Per quale motivo un uomo di Dio come lui si comportò così? I Niniviti erano notoriamente crudeli, un popolo famoso per la loro malvagità, e che aveva attaccato Israele e Giuda. Nonostante ciò, Dio ordinò a Giona di andare in quella città e di gridare contro la sua grande cattiveria (Gn 1:2). La formulazione della richiesta in questo caso è molto simile a quella usata da Dio con Abramo, a proposito di Sodoma e Gomorra, in Genesi 18:20,21. Ma, come vedremo in seguito, Giona non era Abramo. L’atteggiamento di Giona cosa ci può insegnare a proposito delle scuse che possiamo accampare pur di non compiere la missione?