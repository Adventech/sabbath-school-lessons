---
title:  L’appello di Dio alla missione
date:   14/10/2023
---

### Letture
Genesi 11:1-9; 12:1-3,10-13:1; Daniele 9:24-27; Matteo 1:21; Atti 8:1-4; 1:8

> <p></p>
> «Ma voi riceverete potenza quando lo Spirito Santo verrà su di voi, e mi sarete testimoni in Gerusalemme, e in tutta la Giudea e Samaria, e fino all’estremità della terra» Atti 1:8

Può capitare che Dio ci spinga al di fuori della nostra zona di conforto per renderci suoi testimoni. A volte questo cambiamento è funzionale al compimento dei suoi scopi, come nel caso della dispersione delle persone presso la torre di Babele. «Questa dispersione permise di popolare il mondo; la volontà di Dio si compiva proprio grazie al piano che gli uomini avevano ideato per impedirne la realizzazione» PP, 120 [p. 94]. Abramo, invece, si trasferì dal suo paese a un altro (Ge 12) per testimoniare. I discepoli di Gesù passarono da un servizio rivolto solo alla propria gente a quello dedicato anche ad altri (At 8:1-4). In Atti 1:8, Gesù ha enunciato uno dei principi dell’evangelizzazione: sarebbero partiti localmente da Gerusalemme e Giuda, per poi spostarsi in Samaria e fino alle estremità della terra.

Ma anche se non lasciamo la nostra nazione, Dio continua a chiederci di raggiungere le persone intorno a noi. Quando la chiesa a Gerusalemme stava diventando compiacente, i suoi membri furono sparpagliati. Pur nella persecuzione e nella sofferenza, quegli eventi infelici diventarono un mezzo per diffondere la buona notizia in tutto il mondo.