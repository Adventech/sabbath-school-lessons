---
title:  Approfondimento
date:   20/10/2023
---

Leggere i seguenti capitoli tratti da Gli uomini che conquistarono un impero: «Il grande mandato» (pp. 17-22) e «Un cercatore di verità» (pp. 83-89). «Prima di salire al cielo Cristo dette il mandato ai suoi discepoli, dicendo che sarebbero stati gli strumenti per far conoscere al mondo i tesori della vita eterna. “Voi siete stati testimoni del sacrificio che ho compiuto in favore del mondo”, disse, “e avete visto quanto ho faticato per Israele. Anche se il mio popolo non si è rivolto a me per ricevere la vita, i sacerdoti e i capi hanno fatto di me quello che hanno voluto; essi avranno un’altra opportunità se vorranno accettare il Figlio di Dio. Io ricevo liberamente tutti coloro che vengono a me per confessare i loro peccati. Come io mostro la mia misericordia non respingendo in alcun modo chiunque venga a me, voi, che siete i miei discepoli, dovete diffondere questo messaggio di misericordia. Si tratta di un messaggio rivolto sia ai Giudei che ai pagani. A Israele, in primo luogo, e poi a tutta la popolazione della terra. E questo perché tutti i credenti saranno riuniti in un’unica chiesa”» AA, 27,28 [pp. 18].

Il grande mandato è chiaro: «Andate dunque e fate miei discepoli tutti i popoli» (Mt 28:19). Si tratta di andare sicuramente verso gli altri, soprattutto altri popoli.

«Il mandato evangelico, per il suo carattere missionario, costituisce la più importante presentazione del regno di Dio. Compito dei discepoli era quello di adoperarsi con impegno per rivolgere a tutti l’invito della misericordia divina. Dovevano andare dalla gente per portare il messaggio» AA, 28 [p. 18]. «Nel nostro mondo ci sono molti che sono vicini al regno di Dio più di quanto possiamo supporre. In questo mondo oscurato dal peccato, il Signore ha molti gioielli preziosi ai quali invia i suoi messaggeri. [...] “Anche ai pagani Dio ha offerto l’occasione di convertirsi perché possano partecipare alla sua vita” (Atti 11:18). Così, senza controversia, era stato abbattuto il muro del pregiudizio ed era stato abbandonato quell’esclusivismo che per molti secoli era stato retaggio di una mentalità tradizionalista. Tale nuovo fatto aveva dato il via all’evangelizzazione fra i pagani» AA, pp. 140-142 [88, 89].

**Domande per la condivisione**

`Come definiresti la parola “missione” applicando la alla tua esperienza personale?`

`In quale modo con il tuo atteggiamento e il tuo comportamento puoi esprimere la missione nella quotidianità?`

`Quanto è importante farsi un esame di coscienza per cercare la potenza che viene dall’alto e poterci così ripulire dai pregiudizi nei confronti di chi non è simile a noi?`