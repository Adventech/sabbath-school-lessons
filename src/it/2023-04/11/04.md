---
title:  A Tiro e Sidone
date:   12/12/2023
---

Gli studiosi biblici ritengono che il Vangelo di Matteo sia stato scritto soprattutto per un pubblico ebraico, mentre quello di Marco per uno straniero. Quando studiamo i Vangeli è utile avere ben presente questa distinzione.

`Leggere Matteo 15:22-28 e Marco 7:24-30. Quali differenze si riscontrano nel modo di descrivere la donna?`

Matteo sceglie di connotare la donna secondo la nazionalità o l’etnia: Cananea. Marco è ispirato dallo Spirito Santo a utilizzare termini alternativi a quelli di «greca» o «straniera» e offre informazioni aggiuntive: «siro-fenicia di nascita», l’unica volta che troviamo questo vocabolo nella Bibbia. Pensiamo all’impatto di questa storia narrata in Matteo 15 sul pubblico di riferimento, considerato il loro retroterra culturale e la loro visione del mondo. Quella platea avrebbe giudicato la madre una pagana da disprezzare, sulla scorta della loro esperienza storica con i Cananei; questi ultimi, visti come adoratori di idoli dediti a pratiche e stili di vita peccaminosi, rappresentavano da tanto tempo un ostacolo per la nazione israelita. Persino i discepoli di Cristo scartarono l’ipotesi che quella donna potesse avere fede e far parte del regno di Dio.

La narrazione di Marco 7 avrebbe invece stimolato una reazione diversa tra i lettori stranieri rispetto a quella di Matteo. Gli stranieri non vissero con gli Ebrei la stessa esperienza che questi hanno avuto con i Cananei; così identificarono quella donna come una di loro, una «siro-fenicia di nascita», che Gesù aveva guarita. Per gli stranieri, questa donna veniva considerata una madre devota, preoccupata della sorte di sua figlia; per questo si era rivolta al Maestro affinché la salvasse, a prescindere dalla nazionalità ed etnia della donna.

«Gesù non rispose immediatamente alla sua richiesta. Ella apparteneva a una etnia disprezzata; l’accolse proprio come avrebbe fatto un Ebreo. Così prima avrebbe mostrato ai discepoli la freddezza e l’insensibilità con cui gli Ebrei si sarebbero comportati in un caso simile; ed esaudendo la richiesta avrebbe poi dato l’esempio della compassione che i discepoli dovevano manifestare di fronte a queste miserie» DA, 400 [p. 299].

`Leggere 1 Giovanni 2:2. Secondo questo testo, in che modo siamo tutti uguali davanti a Dio?`