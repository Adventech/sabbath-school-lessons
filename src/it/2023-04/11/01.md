---
title:  'La missione verso le persone non raggiunte: Seconda parte'
date:   09/12/2023
---

### Letture
1 Re 11:1-6; Matteo 4:23-25, 15:22-28; Marco 7:24-30; Atti 10:34,35; Matteo 8:10

> <p></p>
> «Allora Gesù le disse: “Donna, grande è la tua fede; ti sia fatto come vuoi”. E da quel momento sua figlia fu guarita» Matteo 15:28

Fin dal principio un Dio d’amore è andato alla ricerca dei figli perduti (Ge 3:9); ancora oggi, quello stesso Dio continua a cercarli (Ap 14:6-12); tra loro ci sono persone che vivono nelle nostre stesse città. Nel 2018 l’ONU ha presentato una ricerca secondo la quale il 55% della popolazione mondiale è concentrata nelle aree urbane; questa percentuale crescerà fino al 68% entro il 2050. Non abbiamo scelta: dobbiamo testimoniare agli abitanti delle città. Eppure, tanti appartenenti al popolo di Dio continuano a comportarsi come fece Giona quando venne chiamato a testimoniare a Ninive: per i motivi più disparati, fuggono dall’incarico. «Poiché tutto ciò che fu scritto nel passato, fu scritto per nostra istruzione, affinché mediante la pazienza e la consolazione che ci provengono dalle Scritture, conserviamo la speranza» (Ro 15:4), compreso quello che è stato scritto su Giona.

Gesù ha servito non solo gli abitanti delle città israelite, ma anche quelli delle regioni straniere, che non facevano parte della nazione ebraica e del popolo eletto.

Questa settimana studieremo il racconto della missione di Gesù nelle città di Tiro e Sidone per estrarre applicazioni utili alla nostra realtà contemporanea.