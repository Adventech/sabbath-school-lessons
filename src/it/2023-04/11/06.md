---
title:  Fede sulla terra?
date:   14/12/2023
---

In Luca 18:8, Gesù pone questa domanda al termine del racconto di una parabola: «Ma quando il Figlio dell’uomo verrà, troverà la fede sulla terra?». Oggi, essendo noi i discepoli di Cristo, dobbiamo capire quello che lui sta cercando. In questo racconto, vediamo Gesù cercare la fede che brilla in mezzo all’oscurità.

`Leggere Matteo 8:10,13; 9:2; 20:29-34; Marco 2:5; 10:46-52 e Luca 18:3543. Chi dimostra di avere fede, secondo Gesù?`

Questo elenco comprende persone la cui fede brillò anche in città oppresse dalle tenebre. A Capernaum, Gesù mette in luce diversi personaggi pieni di fede. In Matteo 8:10,13 leggiamo di un centurione pagano convertito, che ha una grande fede; e ancora quattro amici che salgono su un tetto per calare il loro compagno paralitico fino al Maestro (Mt 9:2; Mr 2:5). In Marco al capitolo 10 incontriamo Bartimeo, un cieco mendicante, la cui fede risplende nella città di Gerico.

Sarebbe logico aspettarsi, allo stesso tempo, figure appartenenti al popolo di Dio dotate anch’esse di grande fede. Invece, persino a Nazaret, la città natale di Gesù, furono limitanti per il ministero di Cristo la scarsa fede e la palese miscredenza. Mentre si trovava con i suoi discepoli, disse più volte, parlando di Israele: «O gente di poca fede» (Mt 6:30; 8:26; 14:31; 16:8). In Matteo 17:17 esclama: «O generazione incredula e perversa!».

Una cosa abbiamo imparato rispetto al presente: la fede si può trovare nei luoghi più impensati; nelle città tra gli stranieri, tra i pagani e tra persone appartenenti ad altre religioni. Dobbiamo recarci tra le persone con umiltà proprio come fece Gesù, alla ricerca di quelli che, una volta di fronte alla verità, risponderanno con una fede salvifica in lui. Quelle persone sono proprio lì fuori che ci aspettano.

`Sfida 1. Apri il tuo cuore in preghiera e chiedi di avere più fede con la quale condividere il tuo amore per il prossimo vicino e lontano.`

`Sfida 2. Come hai conosciuto Gesù e il prezioso messaggio dei tre angeli? Elenca tre benedizioni spirituali che hai vissuto nel tuo rapporto con Cristo e preparati a parlarne nella tua classe.`