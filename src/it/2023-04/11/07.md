---
title:  Approfondimento
date:   15/12/2023
---

«Alcuni di quelli che gli Ebrei chiamavano pagani comprendevano meglio di certi maestri d’Israele le profezie delle Scritture relative a questa venuta. Lo aspettavano come il Liberatore dal peccato. Alcuni filosofi studiarono l’organizzazione del culto ebraico, ma il fanatismo degli Ebrei ostacolava il diffondersi della verità» DA, 33 [p. 20].

«Il Signore Gesù, il Salvatore potente, è morto per queste persone. Egli le può sollevare dall’indifferenza, può risvegliare le loro simpatie, alleggerire i loro cuori e rivelare a essi la bellezza e la forza della verità. Il protagonista principale autore di tutto è Dio, non l’uomo limitato; eppure, egli chiama gli uomini perché siano i canali attraverso i quali irradiare la luce a quanti vivono nelle tenebre. Dio ha dei gioielli in tutte le chiese, e non spetta a noi denunciare in modo generalizzato il mondo che si professa religioso, ma in umiltà e con amore dobbiamo presentare a tutti la verità che è in Gesù. Fate in modo che gli uomini vedano la pietà e la devozione, che colgano la somiglianza con il carattere di Cristo e saranno attratti dalla verità... Devono elevare Gesù, il redentore del mondo e trasmettere la parola della vita» The Advent Review and Sabbath Herald, 17 gennaio 1893.

**Domande per la condivisione**

`Quali necessità del territorio nel quale vivi potrebbero offrire a te e alla chiesa l’opportunità di raggiungere persone che non conoscono la verità?`

`«Dio ha dei gioielli in tutte le chiese, e non spetta a noi denunciare in modo generalizzato il mondo che si professa religioso». Come mostrare agli altri gli errori presenti nelle loro convinzioni senza per questo screditarli?`

`«Ma quando il Figlio dell’uomo verrà, troverà la fede sulla terra?» (Lu 18:8). Cosa intendeva dire Gesù con questa domanda retorica? Qual è la differenza tra fede e credenza? Perché al ritorno di Cristo potranno esserci persone che hanno una fede corretta ma sono prive di amore?`