---
title:  Cercare le folle
date:   11/12/2023
---

Nonostante le problematiche, interne ed esterne, Gesù estende anche a noi la chiamata alla sua missione nelle città.

`Leggere Matteo 9:35-38. Cosa ci insegna sulla missione alle folle, ovunque si trovino?`

Gesù si muoveva a compassione in favore delle folle, come quelle presenti nelle città. Luca 19:41 ci racconta che egli pianse su Gerusalemme. È difficile comprendere la profondità dell’amore di Gesù per i suoi figli, anche per le masse senza volto delle città. Ecco perché, in Matteo 9:38, egli ci dice di pregare affinché le nostre motivazioni e i nostri cuori siano simili al suo.

`Leggere Matteo 4:23-25. Quando Gesù cominciò il suo ministero, da quali aree geografiche provenivano le persone?`

In Matteo 4:25 è scritto che le grandi folle al seguito di Gesù arrivavano dalla Galilea, dalle dieci città-stato della Decapoli, da Gerusalemme e dalla Giudea. Oltre alla Samaria, quale altra regione mancava all’appello? Quella costiera di Tiro e Sidone, parte della Fenicia, che si estendeva lungo il mar Mediterraneo, e la Galilea nordoccidentale. È Gesù a muoversi per raggiungere quei territori. Il viaggio verso Tiro e Sidone fu uno dei suoi itinerari missionari che potremmo definire interculturali.

«Dopo l’incontro con i farisei, Gesù si allontanò da Capernaum, attraversò la Galilea e si rifugiò nella regione montuosa ai confini con la Fenicia. Verso occidente poteva vedere, nella pianura, le antiche città di Tiro e Sidone, con i templi pagani, i magnifici palazzi, i mercati e i porti brulicanti di navi» DA, 399 [p. 298].

`Come possiamo aiutare gli altri a percepire la futilità dei loro «magnifici palazzi e mercati» e a ricercare il bisogno di Gesù?`