---
title:  Ester e Mardocheo
date:   16/12/2023
---

### Letture
Daniele 1:1-12; 6:1-9; Ester 2:1-10,20; 3:1-15; 4:1-14; 9:1-12

> <p></p>
> «Voglio fare di te la luce delle nazioni, lo strumento della mia salvezza fino alle estremità della terra» Isaia 49:6

Uno dei racconti biblici che rappresentano una fonte di ispirazione, quello che potremmo definire un episodio di «ministero interculturale», si trova nel libro di Ester. È stato scritto molto nel corso dei secoli a proposito di questo libro e ancora oggi diversi Ebrei celebrano la festa dei Purim basandosi proprio sul testo di Ester 9:26-31.

Ester e suo zio Mardocheo erano Ebrei che vivevano a Susa, la capitale dell’Impero persiano. Loro e altri erano rimasti nel Paese del loro esilio, a differenza di altri che erano tornati nella terra natale.

Per una serie di eventi Ester diventò regina. «Il re amò Ester più di tutte le altre donne, e lei trovò grazia e favore agli occhi di lui più di tutte le altre vergini. Egli le pose in testa la corona reale e la fece regina al posto di Vasti» (Et 2:17). Proprio per la sua posizione, seppure con una certa riluttanza, Ester riuscì ad avere un ruolo principale nella storia biblica. Questa vicenda, a suo modo unica, mostra come il popolo di Dio, anche in contesti stranieri, possa testimoniare per la verità.

Se il tempo ve lo consente, leggete tutto il libro di Ester.