---
title:  Approfondimento
date:   22/12/2023
---

«A ogni famiglia, scuola, genitore, educatore e bambino, sui quali brilla la luce del vangelo, giunge in questo momento cruciale la domanda che fu rivolta alla regina Ester in un’ora decisiva della storia d’Israele: “... e chi sa se non sei diventata regina appunto per un tempo come questo?” (Et 4:14)» ED, 263 [p. 161].

«Ester era una bella ragazza ebrea, cugina di Mardocheo, il quale la prese con sé in casa dopo che i suoi genitori morirono e l’amò come fosse sua figlia. Dio se ne servì per salvare il popolo ebraico nella terra di Persia» (questo secondo paragrafo fa parte del materiale introduttivo riguardante Ester nel libro Daughters of God, che non fu scritto da Ellen G. White. Le due citazioni a seguire furono invece scritte da lei).

«Nell’antichità il Signore intervenne meravigliosamente grazie a donne consacrate che si unirono a uomini che egli aveva scelto come suoi rappresentanti per la sua opera. Il Signore si servì delle donne per ottenere grandi e decisive vittorie. Più di una volta, in moneti di emergenza, le portò in prima linea e se ne servì per salvare tante vite umane. Attraverso la regina Ester, il Signore ottenne una straordinaria salvezza per il suo popolo. Quando niente sembrava potesse risparmiarli, Ester e le donne che collaborarono con lei, mediante la preghiera, il digiuno e la prontezza d’azione, risolsero il problema e contribuirono alla salvezza del loro popolo...

Uno studio che riguarda l’azione di donne legate alla causa di Dio nell’Antico Testamento ci insegnerà cose che ci permetteranno di affrontare le emergenze della nostra missione oggi. Forse non ci troveremo mai in situazioni critiche come accadde al popolo di Dio al tempo di Ester, ma molte volte donne convertite possono svolgere un ruolo importante anche rivestendo ruoli più umili. Molte lo hanno già fatto e sono pronte a farlo» Daughters of God, pp. 45,46.

**Domande per la condivisione**

`Il libro di Ester lascia alcune risposte inevase, in particolare riguardo al suo ruolo presso la corte del re, nonostante fosse stata nominata regina. Come conciliare queste cose con la sua fede? È proprio necessario farlo?`

`Le famose parole di Ester «e se io debbo perire, che io perisca!» (4:16) risuonano da secoli come esempio di fedeltà anche davanti alla morte. Ci sono analogie con ciò che attende il popolo di Dio alla fine dei tempi, quando i temi di Apocalisse 13 diventeranno realtà?`

`Discutere nella classe in merito alla domanda finale della giornata di lunedì: ti è capitato di non avere rivelato la tua fede?`