---
title:  Il miracolo dei Purim
date:   21/12/2023
---

Da secoli i commentatori fanno notare che nel libro di Ester non appare mai il nome di Dio. E si tratta dell’unico libro biblico nel quale si verifica una contingenza simile. Tuttavia, gli Ebrei erano capaci di riconoscere l’azione di Dio nella grande liberazione operata a loro beneficio e questo libro fu selezionato proprio da gente di Dio e incluso così nel canone biblico.

E noi siamo in grado di individuare la presenza divina sotto la superficie della nostra vita quotidiana? Le azioni di Dio possono assumere l’aspetto di eventi normali e naturali, ma se non prestiamo la massima attenzione a tali eventi, non ci accorgeremo della sua presenza.

`Leggere Ester 9:1-12. Quale fu l’esito dello sforzo di Ester?`

Il miracolo dei Purim assume una configurazione davvero insolita. Quel miracolo viene nascosto, mascherato sotto forma di eventi apparentemente naturali. L’ordine di uccidere gli Ebrei non fu ritirato, ma fu scritta una nuova legge, che consentiva a loro di difendersi. Osserviamo cosa successe e in che modo Dio riuscì a governare questi eventi. I Persiani si accorsero della sua presenza, che era a beneficio degli Ebrei.

E l’esito? «Molte persone appartenenti ai popoli del paese si fecero Giudei, perché il timore dei Giudei si era impadronito di loro» (Et 8:17). Ecco uno straordinario esempio che dimostra come il Signore riuscì a farsi conoscere da anime perdute.

I capi del popolo ebraico riconobbero l’opera di Dio. Quando quel popolo ebbe la meglio, difendendosi, stabilì un tempo annuale per ricordare e celebrare quella vittoria. Quei giorni vengono generalmente trascorsi ringraziando Dio in memoria della sua liberazione.

`Sfida 1. Prega Dio di darti il coraggio di parlare di qualcosa che egli ha fatto per te con una delle persone che hai inserito nella tua lista di preghiera questa settimana.`

`Sfida 2. Inizia a scrivere un diario sul quale riporterai le piccole o grandi cose che Dio fa per te. Prega il Signore affinché te le faccia sempre ricordare al momento giusto, per parlarne ad altri.`