---
title:  In una corte straniera
date:   18/12/2023
---

Alla fine, dopo la caduta di Babilonia e l’ascesa della Medo-Persia, molti Ebrei tornarono nella terra dei loro avi, ma alcuni rimasero lì dove avevano vissuto per una o più generazioni. Tenendo presente questa realtà, abbiamo un assaggio del contesto in cui si sviluppa la storia di Ester. «In quel tempo, mentre il re Assuero sedeva sul trono del suo regno a Susa, la residenza reale» (Et 1:2). Ecco come si apre il racconto biblico: l’Impero persiano guidato da questo sovrano.

Al primo capitolo, la regina Vasti viene ripudiata dal re, il quale adesso deve trovare una sostituta. È in questo ambito che compaiono per la prima volta Ester e suo zio Mardocheo.

`Leggere Ester 2:1-9, che cosa ci rivelano questi versetti circa la situazione di Ester e Mardocheo?`

Pare che Mardocheo, ufficiale del re, fosse seduto all’ingresso del palazzo e risedesse nella città di Susa con la figlia adottata, o cugina, Ester. A motivo della loro posizione e del luogo in cui vivevano, erano entrambi intrisi di cultura persiana. Questa deve essere stata una delle ragioni per cui Ester venne scelta per essere presentata al re: «anche Ester fu condotta nella casa del re, sotto la sorveglianza di Egai, guardiano delle donne» (Et 2:8).

`Leggere Ester 2:10,20. Che cosa succede e perché Mardocheo impedisce a Ester di parlare?`

Anche se il testo non lo dice esplicitamente, non è difficile indovinarne i motivi. Essendo corpi estranei in una cultura e una religione straniera che, come vedremo, poteva rivelarsi ostile, furono saggi a mantenere il silenzio sulla loro famiglia e provenienza.

`In quali circostanze potrebbe essere prudente non dichiarare palesemente la nostra fede? Oppure la dobbiamo sempre e comunque esprimere?`