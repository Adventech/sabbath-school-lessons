---
title:  Remissione alla volontà divina
date:   26/10/2023
---

`Leggere Genesi 12:1-9. Secondo questi versetti, cosa significa rimettersi alla volontà di Dio anche quando il percorso da seguire non appare chiaro?`

Una delle migliori qualità di Abramo era rimettersi alla volontà di Dio. Ogni sua esperienza con il Signore è stata accompagnata da questa caratteristica.

**La sua chiamata.** Abramo ricevette una chiamata impegnativa dal cielo: «Il SIGNORE disse ad Abramo: “Va’ via dal tuo paese, dai tuoi parenti e dalla casa di tuo padre, e va’ nel paese che io ti mostrerò”» (12:1). Quando udì quella voce provenire dall’alto, la sua prima reazione avrebbe potuto essere quella di ignorarla, e attribuire il tutto a un’allucinazione. Oppure avrebbe potuto controbattere dicendo qualcosa del tipo: «Non voglio andare; sto bene qui». «Nel paese che ti mostrerò» deve essergli sembrata una strana descrizione della destinazione. Eppure accettò quella chiamata. Rimise la sua volontà nelle mani di Dio, lasciò la casa del padre e il paese nel quale era nato. «Abramo partì, come il SIGNORE gli aveva detto» (v. 4).

**La scelta della terra.** Tra i servi di Lot e quelli di Abramo scoppiò una disputa, ma Abramo non era uomo incline a litigare con il sangue del proprio sangue. Così rimise la scelta alla volontà del Signore, il quale lo benedì ulteriormente: «Il SIGNORE disse ad Abramo, dopo che Lot si fu separato da lui: “Alza ora gli occhi e guarda, dal luogo dove sei, a settentrione, a meridione, a oriente, a occidente. Tutto il paese che vedi lo darò a te e alla tua discendenza, per sempre» (13:14,15).

**Distruzione di Sodoma e Gomorra.** Quando Dio rivelò ad Abramo il destino delle due città, quest’ultimo, mosso da tanto amore, cercò di fare il possibile per salvarle. Poiché al loro interno non furono trovate nemmeno dieci persone rette, le città furono distrutte. Abramo si sottomise alla volontà del Padre e accettò il suo giudizio. Il Signore poté servirsi di lui proprio grazie alla sua disponibilità alla remissione in ogni circostanza. Anche noi oggi dovremmo manifestare il medesimo atteggiamento.

`Sfida 1. Nelle nostre città troviamo degli ostacoli per predicare il vangelo in modo efficace e appropriato. Dobbiamo supplicare Dio affinché intervenga.`

`Sfida 2. Trova il modo di contattare qualcuno che è stato direttamente protagonista di una situazione difficile che tu hai già vissuto. Dì a quella persona che stai pregando per lei e chiedi al Signore di mostrarti il modo per esserle d’aiuto.`