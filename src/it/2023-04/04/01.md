---
title:  Condividere la missione di Dio
date:   21/10/2023
---

### Letture
Genesi 18; 19:1-29; 12:1-9; Giacomo 5:16; Romani 8:34; Ebrei 7:25

> <p></p>
> «Io vi do un nuovo comandamento: che vi amiate gli uni gli altri. Come io vi ho amati, anche voi amatevi gli uni gli altri. Da questo conosceranno tutti che siete miei discepoli: se avete amore gli uni per gli altri» Giovanni 13:34,35

Abramo, dall’inizio, desiderò essere impiegato da Dio per la missione. Questa verità si riscontra, per esempio, in Genesi 18, quando Dio lo avverte a proposito della sorte che incombeva su Sodoma e Gomorra. «Poiché il Signore, DIO, non fa nulla senza rivelare il suo segreto ai suoi servi, i profeti» (Am 3:7). E nella vicenda di quelle due città, «il suo servo, il profeta» è proprio Abramo.

Egli si stava riposando nell’ora più calda della giornata quando vide tre viandanti. «Abramo aveva visto nei suoi tre ospiti solo tre viandanti e non aveva pensato che fra di loro ci fosse qualcuno degno della sua adorazione» PP, 138,139 [p. 113].

Abramo si lasciò tuttavia coinvolgere velocemente nella missione di Dio. Questo coinvolgimento, come rivelato in questo capitolo, significava pregare e intercedere per gli abitanti di Sodoma e Gomorra. Egli voleva vedere se, nonostante tutto, potevano in qualche modo essere salvati. In fondo, se questa non è missione, che cos’altro può essere? Nel corso del capitolo emergono tre grandi qualità spirituali di Abramo: l’ospitalità, l’amore e la preghiera, qualità che possono essere di grande aiuto nella missione.