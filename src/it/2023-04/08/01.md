---
title:  La missione nei confronti dei bisognosi
date:   18/11/2023
---

### Letture
Luca 5:17-26; Giovanni 5:1-9; Deuteronomio 10:19; Levitico 23:22; Matteo 25:34-40; Giovanni 15:13

> <p></p>
> «E il re risponderà loro: “In verità vi dico che in quanto lo avete fatto a uno di questi miei minimi fratelli, lo avete fatto a me”» Matteo 25:40

Luca 5:17-26 offre molti esempi su come Dio aiuta chi ha bisogno. Talvolta si serve di altri per soccorrere noi, o viceversa. Un’opera che può presentare diversi problemi, ma che produce grandi ricompense. Aiutando i bisognosi prendiamo a modello il ministero di Gesù Cristo. Capita che sia facile individuare chi ha bisogno, in determinate circostanze invece è difficile scoprirlo. A prescindere dalla situazione, siamo chiamati a essere collaboratori di Dio nel soccorrere tutte le persone alle quali serve un aiuto, indipendentemente dalla loro provenienza, etnia o condizione sociale.

La Bibbia ci incoraggia ad avvicinarci agli stranieri; conquistando la loro fiducia potremo individuare modi più efficaci per aiutarli a scoprire Cristo. Il titolo della lezione di questa settimana dimostra che Dio ha un piano per raggiungere quanti potrebbero essere nel bisogno, in qualsiasi forma: fisica, emozionale, economica o sociale; qualcuno potrebbe essere considerato un emarginato dalla comunità o dalla famiglia. Quali che siano le necessità, dobbiamo essere pronti a fare il possibile per aiutare. Stiamo parlando di una caratteristica centrale che deve avere un cristiano e che fa parte a pieno diritto della missione.