---
title:  Aiutare chi soffre
date:   22/11/2023
---

Chi di noi non ha sperimentato quanto sia dolorosa la vita? Sia che ci si trovi in un contesto di benessere e materialismo o di povertà e privazioni materiali, cambia poco. Le persone soffrono, stanno male, combattono. Nel mondo occidentale, per esempio, la somma di denaro spesa ogni anno per acquistare antidepressivi è sconcertante; da ciò si capisce che il solo benessere materiale non garantisce neanche lontanamente la felicità o la tranquillità.

`«Lo Spirito del Signore è sopra di me; perciò mi ha unto per evangelizzare i poveri; mi ha inviato per annunciare la liberazione ai prigionieri e il ricupero della vista ai ciechi; per rimettere in libertà gli oppressi» (Lu 4:18). Quale esempio ci ha lasciato Gesù? Nel nostro piccolo, cosa possiamo fare per assistere i bisognosi?`

Dio ci esorta a rispondere alle necessità di tutte le persone, anche non sapendo quando e se accetteranno Gesù. Andare loro incontro per Cristo rappresenta la base della nostra missione, dobbiamo aiutare gli emarginati semplicemente perché ne hanno bisogno. Li soccorriamo perché abbiamo accettato Gesù come nostro Signore e questo è ciò che ci chiede di fare. L’esempio di Gesù, il quale cerca di rispondere alle necessità di tutti gli individui, è un principio biblico da applicare alla nostra vita. Non sappiamo se quelli che assisteremo lo accetteranno o no. Per aiutare il prossimo occorre avere la consapevolezza delle sue necessità. Ogni cultura ha il proprio modo di mostrare come si tratta un amico. In India, è abitudine servire del cibo o una bevanda quando s’intrattiene un ospite. È più facile fare la carità a un estraneo che consolare un amico che ha appena perso una persona cara. Quello di cui ha bisogno va oltre il denaro, spesso un sostegno e la compartecipazione nel periodo di un lutto possono essere di estrema utilità. Essere collaboratori di Gesù vuol dire avere l’obiettivo di mostrare ai nostri amici affetto disinteressato e capire il loro bisogno. Date loro l’assistenza di cui necessitano anche senza sapere se siano pronti o meno ad accettare Gesù.

`Qual è il messaggio per ciascuno di noi, che si trova in Matteo 25:34-40?`