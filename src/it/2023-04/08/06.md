---
title:  Amore più grande
date:   23/11/2023
---

Lo sappiamo bene, le necessità non finiscono mai. Se sei disponibile ad aiutare avrai svariate opportunità. Si tratti di cari amici o di sconosciuti rifugiati, le persone vivono nel bisogno e noi dovremmo fare il possibile per dare loro una mano. Lungo tutto il corso della sua vita terrena Gesù ha aiutato chi non era in grado di farlo da solo. In alcuni casi è stato lui a prendere l’iniziativa, in altri, come nel caso del paralitico calato dal tetto, sono stati gli amici.

`«Nessuno ha amore più grande di quello di dare la sua vita per i suoi amici» (Gv 15:13). Come applichiamo questo principio nel servizio al prossimo?`

Una famiglia missionaria servì per sei anni a Trinidad e Tobago. I primi tre furono vissuti all’interno di una comunità di fede prevalentemente hindu e musulmana. Molti hindu si lamentavano perché i cristiani rifiutavano il loro invito alla cerimonia annuale di ringraziamento. Un giorno quella famiglia partecipò a questa festa di un loro nuovo amico hindu. Fecero quello che avevano imparato dall’esempio di Gesù: visitò i suoi amici quando lo invitarono in occasione di celebrazioni speciali. In realtà, l’induismo insegna che i visitatori o gli amici sono portatori di benedizioni nella casa che ospita. Questa settimana proviamo a fare una nuova amicizia e a essere portatori di benedizioni per qualcuno. Per prima cosa occorre fare un’indagine nel nostro contesto sociale, paese o città in cui viviamo. Conosciamo qualcuno dei migranti o rifugiati che ci vivono? E nel caso di persone che vivono per strada? Li conosciamo? Indipendentemente dalla nostra situazione, fare amicizia con una persona straniera non è semplice. Preghiamo chiedendo aiuto a Dio. Lui conosce tutti e anche lo straniero che potrà diventare vostro amico. Ricordiamoci che l’obiettivo è di far nascere un’amicizia che vi consentirà di condurre quella persona a Dio, dal quale riceverà l’aiuto di cui ha bisogno.

`Sfida 1. Cerca di informarti sulle persone straniere o non cristiane che vivono nel tuo paese. joshuaprojects.net è un buon suggerimento per indagare sui gruppi di persone non raggiunte nella tua cultura.`

`Sfida 2. Identifica una persona all’interno del tuo raggio d’influenza e comincia a pregare regolarmente per questo individuo, dopo avere risposto alle seguenti domande: Questa persona è un’amica secondo il modello di amicizia presentato da Gesù? Conosco le sue necessità? Come posso condurla a Gesù per essere guarita?`