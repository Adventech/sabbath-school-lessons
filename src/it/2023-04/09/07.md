---
title:  Approfondimento
date:   01/12/2023
---

L’amore di Gesù riguarda le persone povere esattamente come quelle ricche e influenti. Egli è morto per i prìncipi e gli indigenti, conosceva la via più diretta per raggiungere i loro cuori. Ci ha avvertito che «è più facile per un cammello passare attraverso la cruna di un ago, che per un ricco entrare nel regno di Dio» (Mr 10:25).

La nostra sfida questa settimana è quella di fare arrivare a personaggi abbienti e potenti il messaggio di Gesù Cristo. Hanno la stessa esigenza di salvezza di chiunque altro, anche se purtroppo rischiano di rendersene conto proprio per le «certezze» che la loro ricchezza offre loro.

«Si è parlato molto dei nostri doveri nei confronti dei poveri, ma dovremmo rivolgere altrettanta attenzione ai ricchi che sono stati trascurati. Molti li considerano irrimediabilmente perduti, senza speranza... Migliaia di ricchi sono morti senza che nessuno presentasse loro le verità eterne. In realtà molti fra loro, nonostante un’apparente indifferenza, sono molto preoccupati» MH, 210 [p. 113].

**Domande per la condivisione**

`Gesù ha abbattuto le barriere sociali quando ha servito ricchi e poveri durante il suo ministero terreno. In che modo possiamo affrontare questo problema, ovvero quello del gap tra ricchi e poveri così radicato nella nostra cultura?`

`«Quello che ha ricevuto il seme tra le spine è colui che ode la parola; poi gli impegni mondani e l’inganno delle ricchezze soffocano la parola che rimane infruttuosa» (Mt 13:22). Cosa pensi intendesse con «inganno delle ricchezze»? Per quale motivo non occorre necessariamente essere ricchi per essere ingannati dalla ricchezza?`

`Riprendere la domanda finale di martedì. Perché quella è una distinzione cruciale per noi? Se conoscere la verità non ci salva, che cosa lo fa?`

`Secondo te, per quale altra ragione il giovane ricco, diversamente da Zaccheo, non accettò Cristo?`