---
title:  Nabucodonosor
date:   26/11/2023
---

Noi avventisti crediamo nella cosiddetta «espiazione senza limite». Cioè che, contrariamente a quanto credono alcune confessioni cristiane, la morte di Cristo vale per l’umanità intera e non per un gruppo particolare di predestinati alla salvezza da parte di Dio. Poiché il Signore «vuole che tutti gli uomini siano salvati e vengano alla conoscenza della verità» (1 Ti 2:4), ha offerto se stesso come «sacrificio propiziatorio per i nostri peccati; e non soltanto per i nostri, ma anche per quelli di tutto il mondo» (1 Gv 2:2). È così che ciascuno è stato scelto in lui «prima della creazione del mondo» (Ef 1:4), anche se non tutti hanno scelto lui a loro volta. È per questo che nella Bibbia leggiamo storie che riguardano persone di ogni sorta che vengono raggiunte per il Signore.

`Leggere Daniele 4. Che cosa accade al re, e cosa ci fa pensare il fatto che la salvezza venga offerta a uno degli uomini più potenti del mondo?`

Un esempio biblico eclatante che dimostra come Dio arrivi anche a potenti miscredenti è la vicenda del re Nabucodonosor. Il giudizio di Dio fu eseguito su di lui in modo simile a quello di alcuni re israeliti (2 Cr 32:25,26; 1 R 14:21-31; 1 S 28). Il racconto biblico di Nabucodonosor, che rinsavì e riconobbe il Dio creatore, dimostra che Dio ha a cuore i ricchi e i potenti, esattamente come gli indigenti e i bisognosi. Al versetto 37 di Daniele 4, l’uomo più potente della terra dichiara: «Ora io, Nabucodonosor, lodo, esalto e glorifico il Re del cielo, perché tutte le sue opere sono vere e le sue vie giuste, ed egli ha il potere di umiliare quelli che procedono con superbia». Se solo i potenti e gli arroganti di questo mondo conoscessero questa verità. Cosa possiamo imparare da questa storia? Innanzitutto, il Signore si serve di credenti impegnati per costruire ponti in grado di raggiungere persone influenti che non credono. In secondo luogo, egli può intervenire direttamente nella fase della testimonianza per arrivare a questo scopo. Nabucodonosor fu umiliato da Dio per il suo orgoglio e la sua arroganza. Nonostante questa sia stata una vicenda straordinaria, ci sono varie altre opzioni con cui ridimensionare i ricchi, i potenti e gli arroganti.

`Anche se non siamo ricchi o potenti secondo i parametri di questo mondo, perché dobbiamo fare attenzione a evitare quel genere di arroganza mostrata da questo sovrano? Perché si tratta di un atteggiamento molto più evidente di quanto pensiamo?`