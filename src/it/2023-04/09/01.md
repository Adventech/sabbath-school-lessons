---
title:  La missione verso I potenti
date:   25/11/2023
---

### Letture
Daniele 4; 2 Re 5:1-19; Giovanni 3:1-12; 7:43-52; Matteo 19:1622; Giovanni 19:38-42

> <p></p>
> «Che gioverà a un uomo se, dopo aver guadagnato tutto il mondo, perde poi l’anima sua? O che darà l’uomo in cambio dell’anima sua?» Matteo 16:26

Anche se la Bibbia, parola di Dio, è stata scritta tantissimi anni fa, è la rivelazione della sua verità per il nostro mondo. E tra le tante verità c’è quella che riguarda la natura umana, cioè sia che si parli della Giudea del settimo secolo d.C., sia del Brasile nel XXI secolo, le persone sono sostanzialmente sempre le stesse e accomunate dal fatto di essere peccatori bisognosi della grazia divina. Vale anche per i ricchi e i potenti. Individui che ai tempi biblici non erano diversi da quelli dei nostri giorni, soprattutto nella spasmodica ricerca di ulteriore fama, potere e ricchezza, spesso (ma non sempre) a danno dei più vulnerabili. Eppure, Dio si preoccupa della loro salvezza come di quella dei deboli e degli emarginati. La Scrittura narra alcuni esempi avvincenti di personaggi potenti o ricchi, o entrambe le cose, dei quali Dio si servì per benedire le nazioni: Abramo, Isacco, Giobbe, Salomone e Giuseppe, giusto per fare qualche nome. Questa settimana ci concentreremo sulla missione di Dio rivolta a ricchi e potenti. Lungo questo viaggio vedremo in che modo il Signore ha raggiunto alcuni di questi uomini e come chiami e prepari gli avventisti anche oggi a essere testimoni nei loro riguardi.