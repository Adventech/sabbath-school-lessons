---
title:  La missione nei confronti dei potenti
date:   30/11/2023
---

Gesù sapeva come fare amicizia con i potenti. Era ammirato e rispettato da molti di essi e, allo stesso tempo, disprezzato da altri. I potenti che si recarono da Gesù per chiedergli aiuto avevano la percezione che s’interessasse a loro. Diverse persone ricche e potenti, però, non si recarono da lui nel modo giusto; attesero fino a quando non furono certe che egli fosse davvero il Figlio di Dio. È il caso di Nicodemo e di Giuseppe da Arimatea.

`Leggere Matteo 27:57-60 (cfr. Marco 15:43-47; Luca 23:50-53 e Giovanni 19:38-42). In che modo il Signore si servì di una persona facoltosa che era stata evidentemente colpita da Gesù?`

Finora non abbiamo mai sentito parlare di Giuseppe di Arimatea; all’improvviso questa persona molto abbiente compare quasi dal nulla e viene utilizzata per contribuire all’adempimento della profezia. Dio si è sempre servito di persone ricche, e continuerà a farlo per i suoi propositi; quindi, anche nei loro confronti dobbiamo concentrare la nostra missione.

Una delle fasi più complicate per fare amicizia con persone potenti è da dove partire. In generale è meglio non inseguirle, facciamo in modo che siano loro a cercarci, come fece Gesù. Essi divennero testimoni della sua guarigione, del suo messaggio e della potenza che proviene dal Padre. Celatamente erano persuasi che egli fosse davvero il Figlio di Dio.

Persone potenti cercheranno di collaborare al ministero sincero per una serie di ragioni: vogliono far parte di un buon progetto che trasforma la vita delle persone, e questo è un modo per capire che così possono cambiare anche la loro vita personale. Inoltre, può trattarsi di un escamotage per ottenere l’assistenza di cui hanno bisogno senza rivelarlo pubblicamente. Poi si passa alla fase successiva, cioè avviare un servizio sincero per offrire l’opportunità a ricchi e potenti di fare parte del ministero divino. Prendiamoci del tempo da investire nei rapporti con le persone facoltose e influenti della nostra società.

`Sfida 1. Aggiungi all’elenco quotidiano il nome di una persona influente, non credente e con la quale di tanto in tanto potresti stabilire un contatto.`

`Sfida 2. Invia una lettera o una mail a qualche personaggio influente, anche se non lo hai mai incontrato, nella quale comunichi a quella persona che stai pregando per lei.`