---
title:  Approfondimento
date:   08/12/2023
---

Uno degli aspetti principali legati all’esperienza di Paolo nell’Areopago è il suo studio sul campo su come approcciarsi a un gruppo di non credenti finora non raggiunti, che poi ha portato alla nascita del nucleo di primi credenti ad Atene.

«Le parole di Paolo contengono un tesoro di conoscenza per la chiesa. Egli si era trovato in una situazione dove avrebbe potuto facilmente irritare i suoi orgogliosi ascoltatori e mettere se stesso in serie difficoltà. Se i suoi messaggi avessero condotto un attacco diretto ai loro idoli e ai grandi uomini della città, avrebbe davvero corso il rischio di subire lo stesso destino di Socrate. Ma con tatto, generato dall’amore divino, Paolo diresse prudentemente le loro menti lontano dalle divinità pagane, rivelando il vero Dio, a loro sconosciuto. Le parole dell’apostolo, la descrizione delle sue attitudini e delle circostanze relative al suo soggiorno ad Atene sono riportate per le future generazioni, a testimonianza della sua incrollabile fiducia, del suo coraggio nonostante la solitudine e le avversità che dovette subire. Esse ci riferiscono della vittoria che egli guadagnò per la cristianità nel centro più rappresentativo del paganesimo antico» AA, 240,241 [p. 150].

Grazie al contatto diretto con le persone, allo studio della loro cultura e della loro religione e al rispetto per la loro devozione alle cose spirituali, Paolo riuscì a fare qualcosa di notevole ad Atene, qualcosa che rappresenta un tesoro di conoscenza per la chiesa: _evitò di irritare i suoi interlocutori._ Fu una conquista di grande rilievo, ispirata da Dio. Secondo Ellen G. White questo è il tesoro della conoscenza al quale noi, in quanto chiesa, dovremmo prestare la massima attenzione.

**Domande per la condivisione**

`Ispirandosi alla vicenda di Paolo ad Atene, qual è il primo passo da compiere per chiunque desideri iniziare un nuovo lavoro evangelistico in una città?`

`Che genere di comportamento viene richiesto a un credente cristiano per gettare dei ponti nelle città che non conoscono Dio?`

`Se veniamo provocati dagli idoli dei nostri tempi, che cosa dovremmo evitare quando porteremo il nostro messaggio a persone che adorano tali idoli?`

`Paolo avrebbe potuto fermarsi a presentare al popolo questo Dio che li amava, ene sarebbero stati abbastanza soddisfatti. Ma poi volle attraversare il confine che fece credere a quelle persone che fosse un illuso quando introdusse il tema della risurrezione. Fece bene a farlo?`