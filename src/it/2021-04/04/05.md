---
title:  Se mi amate, osservate i miei comandamenti
date:  20/10/2021
---

Israele in quanto nazione fu chiamata ad amare Dio. Ma ciò non poteva prescindere dall’impegno individuale. Ogni essere umano è stato dotato di libero arbitrio, per cui ogni Israelita ha dovuto scegliere di amare Dio.

**Qual è il tema comune dei seguenti passi?**

`Deuteronomio 5:10`

`Deuteronomio 7:9`

`Deuteronomio 10:12,13`

`Deuteronomio 11:1`

`Deuteronomio 19:9`

La parola del Signore poteva essere più chiara? Così, come Dio non si è limitato a dire che ci ama, ma lo ha dimostrato con quello che ha fatto e che continua a fare, anche noi siamo chiamati a dimostrare quell’amore per lui in senso concreto. Questi versetti ci fanno capire che l’amore per Dio è inscindibilmente legato all’ubbidienza. Ecco che passi come «perché questo è l’amore di Dio: che osserviamo i suoi comandamenti» (1 Gv 5:3) o «Se voi mi amate, osserverete i miei comandamenti» (Gv 14:15), stanno esprimendo questo insegnamento elementare. L’amore nei confronti di Dio deve sempre essere accompagnato dall’ubbidienza, che significa rispettare la sua legge, i dieci comandamenti, tra i quali anche il quarto, quello relativo al sabato. Osservare il quarto comandamento non implica maggiore legalismo rispetto all’osservanza degli altri nove. Chi ubbidisce con legalismo in realtà non lo fa perché ama Dio. Quando quell’amore è sincero, pensando a quello che Dio ha fatto per noi in Gesù Cristo, desideriamo fare la sua volontà, perché è ciò che egli ci chiede. Quando Mosè esortò ripetutamente Israele ad amare e a ubbidire a Dio, lo fece poco dopo la liberazione dall’Egitto, quindi quel loro atteggiamento doveva essere la risposta alla redenzione donata dal Padre. Erano stati liberati dal Signore, ora avrebbero contraccambiato osservando fedelmente i suoi comandamenti. Cosa c’è di diverso oggi?

`Cosa ci puoi raccontare delle difficoltà che hai nel cercare di fare la volontà del Signore? Quali motivazioni ti spingono in tal senso? Perché dovrebbe essere sufficiente l’amore nei suoi riguardi? La comprensione del significato biblico di timore quale ruolo può avere in tutto ciò?`