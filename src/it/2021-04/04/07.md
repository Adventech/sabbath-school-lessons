---
title:  Approfondimento
date:  22/10/2021
---

«L’esperienza di Gesù sarà approfondita e cantata dai redenti nell’eternità.

In Cristo glorificato essi vedranno Cristo crocifisso. Essi non dimenticheranno mai che colui che con la sua potenza ha creato e sostiene i mondi nell’immenso regno dello spazio, il Figlio diletto di Dio, la Maestà del cielo, colui che i cherubini e i serafini adorano con gioia, si umiliò per rialzare l’uomo caduto, prese su di sé la colpa e subì l’infamia del peccato. Egli sopportò la separazione dal Padre e soffrì così tanto per i peccati di un mondo perso che, sulla croce del Calvario, il suo cuore ne fu spezzato e morì. Il pensiero che il Creatore di tutti i mondi, l’Arbitro di tutti i destini, abbia acconsentito a rinunciare alla sua gloria e a umiliarsi per amore dell’uomo, susciterà sempre la meraviglia e l’adorazione dell’universo. Quando i redenti contempleranno l’eterna gloria del Padre che risplende sul viso del Salvatore, quando vedranno il suo trono che di eternità in eternità non avrà mai fine, allora intoneranno il canto: “Degno, degno è l’Agnello che è stato ucciso e che ci ha riscattati col suo prezioso sangue!”» - GC, pp. 651,652 [cap. 40, p. 509].

**Domande per la condivisione**

`1. 	Secondo le parole di Ellen G. White che abbiamo appena letto, perché l’amore per Dio dovrebbe essere al di sopra di qualsiasi altro nostro affetto? Rifletti sulle implicazioni della scelta di Dio di salire per noi sulla croce. Perché questa verità dovrebbe essere alla base del nostro rapporto con lui?`

`2. 	Torniamo sul concetto di temere e amare Dio allo stesso tempo. Come riuscirci e perché?`

`3. 	Amare Dio quando le cose ci vanno bene non è poi così complicato. Pensiamo invece alle circostanze opposte, quando la prova ci schiaccia. Perché è ancora più importante amarlo in situazioni del genere?`

`4. 	Torniamo alla domanda finale della lezione di giovedì. Come spiegheresti a una persona che non crede, cosa significa amare Dio? Come fa un essere umano ad amare qualcuno che non ha mai visto di persona? Perché, nel caso di Dio, quest’ultimo elemento non può essere determinante?`