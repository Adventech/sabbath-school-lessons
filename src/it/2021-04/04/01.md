---
title:  Amerai Il Signore Tuo Dio
date:  16/10/2021
---

### Letture
Deuteronomio 4:37; 6:4,5; 10:12; 11:1; Efesini 2:1-10; Apocalisse 14:6,7; Marco 12:28-30

> <p></p>
> «Tu amerai dunque il Signore, il tuo Dio, con tutto il cuore, con tutta l’anima tua e con tutte le tue forze» Deuteronomio 6:5

Una delle preghiere più importanti nella religione ebraica è tratta da Deuteronomio 6. Si chiama «Shemà» la prima parola che la compone, dalla radice shama’, che vuol dire «ascoltare» o «ubbidire», una parola che compare più volte non solo nel Deuteronomio, ma in tutto l’Antico Testamento.

La prima strofa della Shemà è questa: Shemà Yisrael Adonai Eloheinu Adonai echad. Significa: «Ascolta, Israele: il Signore, il nostro Dio, è l’unico Signore» (v. 4). Quando gli Ebrei la recitano si coprono gli occhi, per non lasciarsi distrarre e concentrarsi sul pensiero di Dio. La prima strofa della Shemà è ritenuta una conferma della natura monoteista di Adonai Eloheinu, «il Signore, il nostro Dio» e della lealtà di Israele a lui e a nessun altro. Si potrebbe infatti anche leggere «il Signore è il nostro Dio».

Questa prima strofa è parte del discorso rivolto da Mosè ai figli di Israele, mentre stavano per entrare nella terra promessa. Quello che segue rappresenta un’efficace espressione di quella verità cruciale, oggi come allora.