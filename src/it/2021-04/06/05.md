---
title:  Qual è la grande nazione?
date:  03/11/2021
---

I versetti seguenti al 4 sono tra i più belli e profondi dell’intera Scrittura. Si potrebbe addirittura affermare che rappresentano l’essenza del messaggio del Deuteronomio e che tutto il resto è commento. Mentre li leggerai, pensa alla loro possibile applicazione pratica nella tua vita.

`Leggere Deuteronomio 4:5-9. Perché il Signore, tramite Mosè, dice queste cose a Israele?`

Dio vuole che il popolo sia consapevole di essere stato chiamato e scelto per una ragione speciale. Sono una «grande» nazione, come aveva detto ad Abraamo la prima volta che lo invitò a uscire dal paese dei Caldei: «io farò di te una grande nazione» (Ge 12:2; cfr. anche 18:18).

Ma perché renderli grandi? Perché fossero una fonte di benedizione per «tutte le famiglie della terra» (12:3). È vero che la benedizione definitiva sarebbe stata Gesù, il Messia, disceso da loro, e che fino alla sua venuta avrebbero dovuto essere la luce del mondo: «… voglio fare di te la luce delle nazioni, lo strumento della mia salvezza fino alle estremità della terra» (Is 49:6). Non avrebbero trovato la salvezza in loro, ma attraverso di loro doveva essere rivelato il vero Dio, l’unico capace di salvare. Israele adorava e serviva il Dio che aveva creato il cosmo, il Signore del cielo e della terra; i pagani, invece, si rivolgevano a rocce, pietre e demoni (De 32:17; Sl 106:37). Che differenza!

In questi versetti, Mosè sottolinea le due cose che rendevano Israele speciale. La prima, Dio era accanto a loro in maniera unica grazie al santuario; la seconda, avevano «leggi e prescrizioni giuste».

`Leggere Deuteronomio 4:32-35. In base a quali altri elementi Israele doveva rendersi conto di avere ricevuto una chiamata del tutto speciale?`

Israele aveva ricevuto davvero tanto. Come avrebbe ricambiato?