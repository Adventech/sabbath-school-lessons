---
title:  Approfondimento
date:  24/12/2021
---

«Invece Mosè e Aronne si lasciarono trasportare dalla collera e gridarono: “Faremo uscire per voi acqua da questa roccia?”. Nella domanda, quei due uomini fragili e dominati dall’impulsività si erano sostituiti a Dio, come se avessero il potere di compiere un miracolo. Stanco per le continue proteste e ribellioni del popolo, Mosè aveva dimenticato l’aiuto dell’Onnipotente. Privato del sostegno divino, aveva permesso che il ricordo della sua vita fosse oscurato da un gesto di debolezza. Avrebbe potuto mantenere un comportamento integro, fermo e disinteressato; invece, commise un errore proprio alla fine della sua esperienza come guida d’Israele. Mosè offese davanti a tutto il popolo quel Dio che avrebbe dovuto glorificare e onorare» - PP, p. 418 [cap. 37, p. 347].

«Mosè fu presente insieme a Elia, il profeta che era stato traslato sul monte della trasfigurazione, per portare al Figlio la luce e la gloria del Padre. Così si adempì la preghiera di Mosè, pronunciata tanti secoli prima. Egli rimase sulla «buona montagna», all’interno della terra del suo popolo, per offrire una testimonianza di colui sul quale si fondavano tutte le speranze d’Israele. Questo è l’ultimo episodio della storia di un uomo così onorato dal cielo» - PP, p. 479 [cap. 43, p. 398].

**Domande per la condivisione**

`1.	Per certi versi, Mosè fu risorto e portato in cielo poco dopo essere morto. Ma allo stesso tempo, il povero Mosè (presumiamo) deve assistere alle terribili situazioni che si verificano qui sulla terra. È una fortuna che la maggior parte di noi risorgerà dopo la fine delle sofferenze terrene. Perché la si può considerare una benedizione ancora superiore rispetto a quella vissuta da Mosè?`

`2.	Perché la vicenda di Mosè, con la sua morte e la sua risurrezione, dimostra che il Nuovo Testamento ci rivela nuove prospettive e ulteriori conoscenze rispetto all’Antico, contribuendo allo stesso tempo a fare ulteriore chiarezza su quest’ultimo?`

`3.	In che misura la storia della vita di Mosè, compresa la roccia percossa in un impeto di rabbia, ci fa capire cosa significhi vivere ed essere salvati per fede, e non per le opere della legge?`

`4. 	Dialogare nella classe sulla promessa della risurrezione finale. Perché è determinante per ogni nostra speranza? Se confidiamo in Dio a tal riguardo, non dovremmo a maggior ragione avere fiducia in lui per ogni altra cosa? Se lui ci può risuscitare, che cosa può essergli precluso?`