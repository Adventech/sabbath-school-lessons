---
title:  La Risurrezione Di Mosè
date:  18/12/2021
---

### Letture
Numeri 20:1-13; Deuteronomio 31:2; 34:1-12; Giuda 9; 1 Corinzi 15:13-22

> <p></p>
> «Invece, l’arcangelo Michele, quando contendeva con il diavolo disputando per il corpo di Mosè, non osò pronunciare contro di lui un giudizio ingiurioso, ma disse: “Ti sgridi il Signore!”» Giuda 9

Come abbiamo visto nell’intero trimestre, Mosè è la figura umana centrale del Deuteronomio, un libro pervaso dalla sua vita, dal suo carattere e dai suoi messaggi.

Certo, abbiamo studiato un libro che parla prevalentemente di Dio e del suo amore per ‘Am yisra’el, «il popolo di Israele», eppure, il Signore si è spesso servito di Mosè per rivelare quell’amore e per parlare al suo popolo.

Ora che siamo ormai giunti all’epilogo del nostro studio, ci troviamo altresì al termine della vita terrena di Mosè.

«Mosè sapeva di dovere morire da solo; nessun amico terreno lo avrebbe confortato nella sua ultima ora. La prospettiva era angosciante e il suo cuore fremeva. Ma la prova più severa era separarsi da quel popolo di cui si era preso cura, a cui si era unito dedicandogli tutta la sua vita. Mosè aveva imparato ad avere fiducia in Dio, ad affidarsi con vera fede, insieme a Israele, alla misericordia e all’amore divini» - PP, pp. 470,471 [cap. 43, p. 392].

Come la sua vita e il suo ministero, anche la morte e la risurrezione di Mosè ci dicono tanto a proposito del carattere di Dio.