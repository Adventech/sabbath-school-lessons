---
title:  Scegli La Vita
date:  13/11/2021
---

### Letture
Genesi 2:8,9; Romani 6:23; 10:6-10; 1 Giovanni 5:12; Deuteronomio 4:19; 30:1-20; Apocalisse 14:6-12

> <p></p>
> «Io prendo oggi a testimoni contro di voi il cielo e la terra, che io ti ho posto davanti la vita e la morte, la benedizione e la maledizione; scegli dunque la vita, affinché tu viva, tu e la tua discendenza» Deuteronomio 30:19

Una storia triste: a una giovane donna di 22 anni viene diagnosticato un male incurabile, tumore al cervello. Nonostante gli straordinari progressi della medicina moderna, non è possibile intervenire in alcun modo se non prolungare l’agonia fino all’inevitabile. Ma questa giovane, che chiameremo «Sandy», non ne vuole sapere di morire. Così, stabilisce un piano. Dopo il suo decesso, la sua testa sarebbe stata messa in un congelatore, all’interno di un tino contenente liquido nitrogeno, con la speranza di preservare le cellule cerebrali. E poi spazio all’attesa; chi lo sa, cinquanta, cento, magari mille anni e poi la tecnologia sarebbe stata in grado di utilizzare le connessioni neurali del suo cervello e caricarle in un computer. E allora «Sandy» avrebbe potuto «rivivere», forse per sempre.

Una storia triste, come dicevamo all’inizio, non solo perché riguarda una persona giovane condannata a morire, ma anche per come lei aveva riposto le sue speranze. Come quasi tutti, Sandy voleva la vita, voleva vivere. Ma ha scelto una strada che in definitiva non potrà funzionare.

Questa settimana, proseguendo nello studio del Deuteronomio, esamineremo il tema delle nostre decisioni e l’opportunità di scegliere la vita, ma nei termini che Dio, donatore e sostenitore della stessa, ci ha offerto per grazia.