---
title:  Il Deuteronomio Negli Scritti Successivi
date:  04/12/2021
---

### Letture
2 Re 22; Neemia 9:6; Geremia 7:1-7; 29:13; Salmi 148:4; Michea 6:1-8; Daniele 9:1-19

> <p></p>
> «Ma soltanto ai tuoi padri il Signore si affezionò e li amò; poi, dopo di loro, fra tutti i popoli scelse la loro discendenza, cioè voi, come oggi si vede» Deuteronomio 10:15

La Bibbia, soprattutto nell’Antico Testamento, fa spesso riferimento o allude a se stessa; lo dimostrano gli autori che spesso citano i loro predecessori per affermare il loro punto di vista.

Il Salmo 81, per esempio, rimanda all’Esodo e cita quasi testualmente l’introduzione ai dieci comandamenti, quando il salmista scrive: «Io sono il Signore, il Dio tuo, che ti fece risalire dal paese d’Egitto» (Sl 81:10).

Ma in tutto l’Antico Testamento si fa riferimento alla Genesi, in particolare al racconto della creazione, come in Geremia 4:23: «Io guardo la terra, ed ecco è desolata e deserta; i cieli sono senza luce». Tanti autori successivi, come i profeti, hanno spesso citato il Deuteronomio, libro che ha avuto un ruolo centrale nella vita del primo Israele, segnata dall’alleanza con il Signore.

Questa settimana vedremo in che modo quegli autori abbiano attinto dal Deuteronomio, e quali sezioni in particolare, per dimostrare principi ancora oggi rilevanti.