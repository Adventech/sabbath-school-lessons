---
title:  Il libro del Deuteronomio in Geremia
date:  07/12/2021
---

Anni fa, un giovane agnostico era alla ricerca appassionata della verità, qualunque essa fosse e ovunque lo avesse condotto. Alla fine credette in Dio Padre e in Gesù, accettando anche il messaggio avventista. Il suo versetto preferito era Geremia 29:13: «Voi mi cercherete e mi troverete, perché mi cercherete con tutto il vostro cuore».

Anni dopo, studiando la sua Bibbia, ritrovò quel passo nel libro del Deuteronomio. Geremia lo aveva preso in prestito da Mosè.

`Leggere Deuteronomio 4:23-29. In quale contesto viene fatta questa promessa a Israele e quale attinenza può avere con il tempo presente?`

Il libro del Deuteronomio è stato riscoperto durante il regno di Giosia e proprio in quel periodo Geremia iniziò il suo ministero. Non sorprende notare l’influsso di quel libro negli scritti del profeta.

`Leggere Geremia 7:1-7. Quali sono le indicazioni date da Geremia al popolo e quali le analogie con il Deuteronomio?`

Mosè insiste ripetutamente nel Deuteronomio su un concetto: l’esistenza nella terra di Canaan è condizionata; nel momento in cui il popolo disubbidirà non dimorerà nel luogo che il Signore ha scelto per loro. Leggiamo con particolare attenzione l’avvertimento in Geremia 7:4: quello era il tempio di Dio, certo, e loro il popolo eletto, vero anche questo; ma sarebbe stato tutto inutile se non avessero ubbidito. Come? Anche rispettando gli stranieri, non opprimendo l’orfano e la vedova, concetti che rimandano direttamente al Deuteronomio e ad alcuni requisiti del patto da rispettare assolutamente. «Non calpesterai il diritto dello straniero o dell’orfano e non prenderai in pegno la veste della vedova» (De 24:17; cfr. anche 24:21; 10:18,29; 27:19).

`Leggere Geremia 4:4, confrontarlo con Deuteronomio 30:6. Qual è il messaggio fatto pervenire al popolo e perché il principio resta valido tutt’oggi?`