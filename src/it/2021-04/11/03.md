---
title:  I cieli dei cieli
date:  06/12/2021
---

Il libro del Deuteronomio fa capire che la legge e l’alleanza sono due elementi determinanti non solo nella relazione tra Israele e Dio, ma anche per quanto riguarda il ruolo di nazione «eletta» (De 7:6; 14:2; 18:5).

`Leggere Deuteronomio 10:12-15, brano nel quale viene spinto il concetto dello status di Israele, in quanto nazione scelta. Cosa vuol dire l’espressione «cieli dei cieli»? Cosa vuole dimostrare Mosè con quelle parole?`

Non è chiaro il significato di «cieli dei cieli», per lo meno in quel contesto immediato, ma Mosè sta indicando la maestà, la potenza e la grandezza di Dio. A lui appartiene non solo il cielo ma «i cieli dei cieli», probabilmente  un’espressione idiomatica che sta a indicare l’assoluta sovranità di Dio sull’intero creato.

**Nei seguenti passi viene citata l’espressione che appare per la prima volta nel Deuteronomio. Qual è il punto evidenziato da ciascuno di questi versetti e dove si coglie l’influsso proveniente dal libro di origine?**

`1 Re 8:27`

`Neemia 9:6`

`Salmi 148:4`

Il tema è quello del Dio Creatore, unico degno di adorazione, particolarmente esplicito nel passo di Neemia. Egli ha fatto ogni cosa, anche «i cieli dei cieli e tutto il loro esercito» (Ne 9:6). In realtà, al v. 3 si parla di «lettura del libro della legge» che, con ogni probabilità, è lo stesso ricordato da Giosia, ovvero il Deuteronomio; questo spiegherebbe perché, qualche versetto più avanti, i leviti, durante la lode e l’adorazione rivolte a Dio, utilizzano la stessa espressione «cieli dei cieli» attinta direttamente dal Deuteronomio.

`Dio ha creato non solo la terra, ma «i cieli dei cieli». Ma lo stesso Dio è anche andato su una croce! Perché l’adorazione è una risposta appropriata a quello che ha fatto per noi?`