---
title:  Approfondimento
date:  10/12/2021
---

«Questo (Michea 6:1-8) è uno dei più grandi brani dell’Antico Testamento. Come Amos 5:24 e Osea 6:6, esso incarna il messaggio dei profeti dell’ottavo secolo. Il passaggio si apre con il bell’esempio di una “causa legale” nella quale il profeta convoca il popolo per fargli ascoltare le accuse sollevate nei loro confronti da Yahweh. I monti e le colline sono la giuria perché esistono da tanti anni e sono testimoni del rapporto tra Dio e Israele. Invece di accusarlo apertamente per avere infranto il patto, Dio chiede a Israele se abbia da muovergli delle rimostranze. “Che ti ho fatto? In cosa ti ho stancato?”. Di fronte all’ingiustizia, quel povero popolo forse si era “stancato di fare il bene”. Davanti all’opportunità di un veloce arricchimento, magari alcuni proprietari terrieri si erano stancati di osservare le leggi del patto» - Ralph L. Smith, Word Biblical Commentary, Micah-Malachi, Grand Rapids, MI: Word Book, 1984, vol. 32, p. 50.

«Nella riforma che seguì, il re si impegnò a distruggere ogni segno dell’idolatria che era rimasto. Gli abitanti del paese avevano seguito per così tanto tempo le abitudini delle nazioni circostanti, inginocchiandosi davanti alle immagini di legno e di pietra, che sembrava un compito sovrumano riuscire a eliminare ogni traccia del paganesimo. Ma Giosia perseverò nel suo tentativo di purificare il regno» - PK, p. 401 [cap. 33, p. 231].

**Domande per la condivisione**

`1. 	Noi avventisti sappiamo di avere il messaggio della verità presente e per questo pensiamo (correttamente) di trovarci nella stessa posizione dell’antico Israele: condividere quelle verità con il mondo che ci circonda. Questo dobbiamo considerarlo un grande privilegio. Ritieni che ci stiamo assumendo le responsabilità derivanti da quel privilegio?`

`2. 	Mettiti nei panni di Daniele: stai assistendo all’invasione e alla sconfitta della tua nazione, e sai che il tempio, centro della fede religiosa, è stato distrutto da pagani che adorano gli idoli. Pensi che la conoscenza del libro del Deuteronomio abbia sostenuto la fede di quell’uomo (o di ogni altro Ebreo) in quel periodo, aiutandolo a comprendere quello che stava succedendo? Per analogia, in che modo la nostra conoscenza della Scrittura può aiutarci a sopportare prove e tempi difficili che altrimenti ci scoraggerebbero? Perché la Bibbia deve avere un ruolo centrale nella nostra fede?`

`3. 	Dialogare in merito alla profezia delle settanta settimane di Daniele 9:24-27. Che ruolo svolge l’alleanza in quella profezia e perché questo concetto assume per noi grande rilievo?`