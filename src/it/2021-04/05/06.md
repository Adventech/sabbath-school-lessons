---
title:  La pura religione prima di Dio
date:  28/10/2021
---

`Leggere Deuteronomio 24:10-15. Quali sono i principi di cui tenere conto nelle relazioni con persone che dipendono dal nostro controllo?`

Si conferma la preoccupazione del Signore per la salvaguardia della dignità umana. Se una persona ti deve restituire qualcosa ed è arrivato il momento di farlo, dimostrale comunque del rispetto, preserva la sua dignità. Non fare irruzione in casa sua per esigere la restituzione, ma attendi fuori e aspetta che sia quella persona a uscire e a darti quanto dovuto. Deuteronomio 24:12,13 sembra dire che se un povero ti ha dato in pegno il suo mantello, dovrai almeno restituirgli il pegno per la notte. Gli altri versetti si soffermano sul modo di trattare il povero che lavora per una persona e che potrebbe essere vessato. Non opprimetelo perché quello, agli occhi di Dio, è un peccato anche grave. Se Israele era chiamato a testimoniare, come popolo santo - che cammina nella verità all’interno di un mondo radicato nel peccato, nell’idolatria e nell’errore - come minimo doveva dimostrarsi sensibile e cortese nei confronti dei deboli e degli emarginati che vivevano in mezzo a loro. Altrimenti, la loro testimonianza non avrebbe avuto alcun valore.

`Leggere Giacomo 1:27-2:11. Quali analogie emergono tra le parole di Giacomo e il discorso di Dio al suo popolo nel Deuteronomio? A quale scopo Giacomo collega il maltrattamento del povero con i dieci comandamenti?`

Anche se nei dieci comandamenti non vi è un riferimento diretto a un favoritismo per il ricco a discapito del povero, l’inflessibile adesione letterale alla legge, mentre si umilia il povero o il bisognoso, equivale a una presa di giro della propria professione di fede e della presunta ubbidienza ai dieci comandamenti. Amare il prossimo come se stesso è l’espressione più nobile della legge di Dio e si tratta della verità presente, tanto oggi quanto ai tempi di Giacomo, o a quelli in cui Mosè si rivolgeva a Israele ai confini della terra promessa.

`Gli avventisti hanno un’alta considerazione della legge e per questo devono prendere molto seriamente le parole di Giacomo e del Deuteronomio. Perché la convinta osservanza della legge dovrebbe rafforzare la nostra determinazione nel voler aiutare i poveri e i bisognosi in mezzo a noi?`