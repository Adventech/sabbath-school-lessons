---
title:  Lo Straniero Nel Tuo Tribunale
date:  23/10/2021
---

### Letture
Marco 12:29-31; Deuteronomio 10:1-19; 27:19; Salmi 146:5-10; Matteo 7:12; Giacomo 1:27-2:11

> <p></p>
> «Amate dunque lo straniero, poiché anche voi foste stranieri nel paese d’Egitto» Deuteronomio 10:19

Come abbiamo studiato la scorsa settimana, Gesù, davanti al quesito posto da uno scriba riguardante «il primo di tutti i comandamenti» (Mr 12:28), rispose: «Il Signore, nostro Dio, è l’unico Signore» e aggiunse: «Ama dunque il Signore Dio tuo con tutto il tuo cuore, con tutta l’anima tua, con tutta la mente tua e con tutta la forza tua» (v. 30).

Poi proseguì parlando del secondo comandamento più importante, anche se lo scriba non gliel’aveva chiesto. Gesù, però, che sapeva la sua rilevanza, disse: «Ama il tuo prossimo come te stesso. Non c’è nessun altro comandamento maggiore di questi» (v. 31). Non ci sono comandamenti maggiori di questi? Gesù legò in un unico comandamento l’amore per Dio e quello per il prossimo, rendendolo in questo modo il più importante di tutti. In realtà, non disse niente di nuovo, niente che gli Ebrei non avessero già ascoltato. L’appello ad amarlo al di sopra di ogni altra cosa e di amare il prossimo per esprimere l’amore per Dio è tratto proprio dal libro del Deuteronomio.