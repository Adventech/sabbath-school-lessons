---
title:  Approfondimento
date:  29/10/2021
---

Si fa fatica a pensare che anche al culmine del suo splendore, sotto la guida di Davide e Salomone, la nazione di Israele sia stata così benedetta da Dio, nonostante opprimesse i poveri, gli indifesi e gli emarginati che facevano parte di quella popolazione.

«Perciò, visto che calpestate il povero ed esigete da lui tributi di frumento, voi fabbricate case di pietre squadrate, ma non le abiterete; piantate vigne deliziose, ma non ne berrete il vino. Poiché io so quanto sono numerose le vostre trasgressioni, come sono gravi i vostri peccati; voi opprimete il giusto, accettate regali e danneggiate i poveri in tribunale» (Amos 5:11,12).

«Il Signore entra in giudizio con gli anziani del suo popolo e con i prìncipi di esso: “Voi siete quelli che hanno devastato la vigna! Le spoglie del povero sono nelle vostre case!”» (Isaia 3:14).

**Domande per la condivisione**

`1. 	Gli Israeliti dovevano ricordarsi di essere stati «stranieri» in Egitto, uno dei motivi per cui avrebbero dovuto comportarsi con gli stranieri e gli emarginati al suo interno esattamente come avrebbero voluto essere trattati quando gli emarginati erano loro. Qual è il collegamento tra questa verità e la libertà dal peccato che ci è stata donata mediante il sangue di Cristo? In che misura quello che lui ha fatto per noi ci deve condizionare nei rapporti con gli altri, soprattutto con i più indifesi?`

`2. 	Noi possiamo anche osservare il giorno corretto, aver compreso la verità sulla morte, l’inferno, il marchio della bestia e così via. Ma se ci comportiamo con cattiveria nei confronti del prossimo oppure opprimiamo i più deboli o se anche non amministriamo equamente la giustizia quando ne abbiamo l’occasione, perché siamo lontani da quello che Dio ci chiede? Può diventare un potenziale e pericoloso rischio?`

`3. 	In che modo la fede dovrebbe aiutarci a comprendere nel modo corretto il principio dei cosiddetti «diritti umani»?`