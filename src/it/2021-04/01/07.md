---
title:  Approfondimento
date:  01/10/2021
---

Per approfondire lo studio su questa tematica controversa, che si basa sull’idea secondo cui Dio è amore, leggere il libro Theodicy of Love: Cosmic Conflict and the Problem of the Evil, di John Peckham - Grand Rapids, MI: Baker Academic, 2018.

«In sintesi, io affermo che l’amore di Dio (se correttamente compreso) è al centro di una disputa cosmica e che l’impegno di Dio nei confronti dell’amore offre una ragione sufficientemente morale per comprendere come la provvidenza divina agisca all’interno di quelle che definisco le regole d’ingaggio del patto» - John Peckham, op.cit., p. 4.

«Per Mosè, Aronne, Caleb e Giosuè la decisione con cui il Signore vietava per quarant’anni a Israele l’ingresso nella terra promessa, rappresentò un’amara delusione, ma essi l’accettarono senza protestare. Al contrario, quanti si erano lamentati del trattamento che Dio aveva loro riservato, dichiarando di voler ritornare in Egitto, piansero e protestarono per aver perduto dei benefici che fino a quel momento avevano disprezzato. In precedenza, le loro lamentele erano state ingiustificate: ora avevano un valido motivo per piangere. Se gli Ebrei avessero provato dolore per la loro colpa, quando era risultata evidente, quella sentenza non sarebbe mai stata pronunciata. Invece, essi rifiutarono la condanna del loro comportamento: il dolore che dimostravano non derivava dal pentimento e non poteva spingere Dio a revocare la punizione» - PP, p. 392 [cap. 34, p. 324].

**Domande per la condivisione**

`1. 	Dialogare nella classe sul tema dell’amore e del libero arbitrio. Perché l’amore, per essere definito tale, deve essere trasmesso gratuitamente? Considerate le sofferenze nel mondo, qualcuno potrebbe sostenere che non è valsa la pena donare amore. Cosa risponderesti?`

`2. 	Se l’ubbidienza ha un ruolo così centrale nella Bibbia, cos’è allora il legalismo? Quali fattori possono trasformare la fedeltà a Dio, alla sua parola e ai comandamenti in un pericoloso legalismo?`

`3. 	Discutere sulla domanda finale di martedì riguardante le analogie tra Israele e gli avventisti. Quali sono le similitudini e perché ci dovremmo preoccupare?`