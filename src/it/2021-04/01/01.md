---
title:  Introduzione Al Deuteronomio
date:  25/09/2021
---

### Letture
Isaia 14:12-14; Ezechiele 28:12-17; Genesi 3:1-7; 12:1-3; Atti 7:20-36; Esodo 19:4-8

> <p></p>
> «Chi non ama non ha conosciuto Dio, perché Dio è amore» 1 Giovanni 4:8

Il libro del Deuteronomio, naturalmente, non nasce dal nulla. Come ogni cosa, si inserisce all’interno di un contesto che è fondamentale conoscere, se si vuole comprendere il significato e lo scopo del libro.

Prima della sua stesura vi è una lunga storia, una storia che spiega le circostanze non tanto del libro, quanto del mondo e dell’ambiente che hanno creato il contesto. Così, come sarebbe difficile capire lo scopo e la funzione di un tergicristallo al di fuori di un’automobile, sarebbe altrettanto complesso capire il Deuteronomio al di fuori del contesto nel quale viene scritto, soprattutto alla luce del nostro tema (Deuteronomio e verità presente).

Qualcuno riuscì a leggere il libro Guerra e pace di Lev Tolstoj in appena tre giorni, nonostante le 1.500 pagine. Interrogato sulla tematica di quel libro, il lettore rispose: «Parla della Russia».

Coprire nello spazio settimanale di una lezione migliaia di anni di storia che precedono il Deuteronomio più o meno significa fare la stessa cosa. Ma concentrandoci sugli eventi salienti, riusciremo a capire il contesto per comprendere meglio questo libro così ricco di «verità presente».