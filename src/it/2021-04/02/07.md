---
title:  Approfondimento
date:  08/10/2021
---

Ecco come uno studioso cerca di rispondere alla difficile domanda sugli stermini operati da Israele nei confronti di alcune nazioni.

«Dio, in quanto Creatore di tutte le cose, degli esseri umani e sovrano assoluto, può fare quello che vuole nei confronti di chiunque e con pieno diritto… Le sue vie restano un mistero. Poiché non riusciremo mai a comprenderlo completamente, potremmo anche rilassarci di fronte a tutti i dubbi che abbiamo nella mente. In questo senso, Isaia 55:8,9 è in qualche modo consolante.

Secondo il resoconto biblico, i Cananei erano una popolazione molto malvagia e la loro distruzione è da considerarsi il giudizio divino dei loro peccati. Non fu la prima né l’ultima volta in cui Dio agì così. Dio non ha mai pensato che gli Israeliti dovessero applicare la politica dell’herem (distruzione totale) come strategia indiscriminata contro gli avversari. Deuteronomio 7:1 identifica espressamente i popoli contro i quali agire. Gli Israeliti non avrebbero ricevuto il permesso di distruggere gli Aramei, gli Edomiti, gli Egiziani o qualsiasi altra popolazione (cfr. De 20:10-18) […]. I Cananei andarono incontro alla sorte che in ultimo sarà riservata a tutti i peccatori: il giudizio di Dio […]. La loro eliminazione fu un atto necessario nella storia della salvezza […]. Anche se furono bersaglio della punizione divina, almeno da quarant’anni ricevevano avvertimenti (si veda la confessione di Raab in Giosuè 2:8-11)» - D.I. Block, The NIV Application Commentary: Deuteronomy, Grand Rapids, MI, Zondervan, 2012, pp. 98,99.

**Domande per la condivisione**

`1. 	Riflettiamo sulla nostra interpretazione del millennio, secondo cui avremo mille anni a disposizione perché tutte le nostre domande ottengano risposta. Perché questa consapevolezza deve aiutarci a confidare in Dio nonostante le domande spigolose che ci tormentano?`

`2. 	Nel passato, in che modo sei stato guidato da Dio? Hai imparato a confidare in lui per il futuro? Perché non dobbiamo scordarci di quello che ha fatto nella nostra vita?`

`3. 	Discutere nella classe la domanda finale della lezione di domenica: Mosè disposto a perdere la sua anima pur di salvare il suo popolo. È un atteggiamento corretto? Per cosa può valere la pena perdere la propria anima, considerato anche a quale prezzo è stata riscattata?`