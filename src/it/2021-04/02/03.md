---
title:  Profezia adempiuta
date:  04/10/2021
---

Nonostante alcuni errori che la scienza moderna cerca di spacciare per verità (il nostro universo si sarebbe formato «dal nulla» - la vita sulla terra è un fenomeno casuale dovuto ad agenti chimici), la stessa ci ha comunque fornito straordinari indizi della potenza creatrice di Dio. L’armonia, l’equilibrio, la precisione di tanti aspetti del mondo naturale, anche se caduto, continuano a stupire coloro che li studiano.

Un Dio che si è mostrato così scrupoloso con le cose materiali, di sicuro non poteva essere da meno rispetto a quelle spirituali. Nei primi versetti del Deuteronomio ci sono ulteriori prove dell’incredibile precisione di Dio.

`Leggere Deuteronomio 1:1-6. Qual è la rilevanza profetica dell’espressione «quarantesimo anno» al versetto 3?`

Dopo quel fiasco, Mosè manda delle spie da Cades-Barnea a controllare il territorio, ma il popolo rifiutò l’invito a occuparlo. Che cosa accadde? Al popolo fu detto che non sarebbe entrato nella terra promessa come avevano sperato. Quanto tempo avrebbe dovuto ancora attendere? «Come avete messo quaranta giorni a esplorare il paese, porterete la pena delle vostre iniquità per quarant’anni, un anno per ogni giorno, e saprete che cosa sia cadere in disgrazia presso di me» (Nu 14:34).

Deuteronomio riprende proprio dal quarantesimo anno, come Dio aveva anticipato. La sua parola profetica si dimostra attendibile esattamente come lo è lui, e in questi primi versetti del Deuteronomio ne abbiamo un’ulteriore conferma; Dio fa quello che dice e rispetta i tempi annunciati. Naturalmente non è questo l’unico periodo profetico che si è poi avverato come predetto dal Signore. Riguardando al passato, dal nostro punto di osservazione privilegiato, vediamo che in Daniele 9:24-27, l’arco di tempo anticipato prima della venuta di Gesù si è verificato come Dio aveva detto. Il famoso «un tempo, dei tempi e la metà d’un tempo» (Da 7:25; cfr. Ap 12:6,14; 13:5) è stato poi dimostrato dalla storia, come anche i 2.300 giorni di Daniele 8:14.

Oltre a elementi temporali precisi, le profezie di Daniele 2,7 e 8, che hanno predetto accuratamente la storia del mondo, ci hanno offerto una prova schiacciante della preconoscenza di Dio e della sua attendibilità.

`Il Signore ha fedelmente adempiuto le profezie passate. Perché dobbiamo avere fiducia in ciò che lui ha detto e che riguarda il nostro futuro?`