---
title:  La lezione della storia di Mosè
date:  02/10/2021
---

### Letture
Deuteronomio 1-3; Esodo 32:29-32; Numeri 14; Efesini 3:10; Genesi 15:1-16; Giovanni 14:9

> <p></p>
> «Mangiarono tutti lo stesso cibo spirituale, bevvero tutti la stessa bevanda spirituale, perché bevevano alla roccia spirituale che li seguiva; e questa roccia era Cristo» 1 Corinzi 10:3,4

«Queste sono le parole che Mosè rivolse a Israele» (De 1:1). Così inizia il libro del Deuteronomio. E se è vero che Mosè e la sua presenza sono dominanti, da questa premessa fino alla morte del patriarca nella terra di Moab (34:5), il Deuteronomio ci parla, come tutta la Bibbia d’altronde, di Gesù. Gesù che ha creato il mondo (Ge 1,2; Gv 1:1-3), ci sostiene (Cl 1:15-17; Eb 1:3) e ci salva (Is 41:14; Tt 2:14). Più in generale, questo libro rivela in che modo il Signore continui a creare, a sostenere e a riscattare il suo popolo in questo momento cruciale della storia della salvezza. Sostanzialmente, non appena i figli d’Israele stanno finalmente per entrare in Canaan, Mosè impartisce loro una lezione di storia, un leit motiv che caratterizza tutta la Bibbia: «ricordati quello che il Signore ha fatto per te nel passato».

Un monito che dovrebbe avere un significato anche per noi, che a nostra volta ci troviamo ai confini di una terra promessa ancora più bella: «Nel rileggere la nostra storia passata, ripercorrendone ogni passo fino alla nostra attuale situazione… sono piena di stupore e di fiducia in Cristo come guida. Non abbiamo niente da temere per il futuro, se non il rischio di dimenticare il modo in cui il Signore ci ha guidati e formati nel passato» - LS, p. 196 [cap. 31, p. 138].