---
title:  La Legge E La Grazia
date:  06/11/2021
---

### Letture
Ezechiele 28:15,16; Deuteronomio 4:44; 5:6-22; 9:1-6; 10:1-15; Romani 3:20

> <p></p>
> «Io non annullo la grazia di Dio; perché se la giustizia si ottenesse per mezzo della legge, Cristo sarebbe dunque morto inutilmente» Galati 2:21

I credenti della maggior parte delle denominazioni cristiane parlano di legge e di grazia, consapevoli della relazione che le lega. La legge è il parametro di Dio per la santità e la giustizia, la sua violazione si chiama peccato. «Chiunque commette il peccato trasgredisce la legge: il peccato è la violazione della legge» (1 Gv 3:4).

Dal momento che tutti abbiamo trasgredito la legge, «ma la Scrittura ha rinchiuso ogni cosa sotto peccato» (Ga 3:22), solo la grazia di Dio può salvarci. «Infatti è per grazia che siete stati salvati, mediante la fede; e ciò non viene da voi; è il dono di Dio» (Ef 2:8).

C’è tuttavia un «piccolo» dettaglio che riguarda il settimo giorno, il sabato, in quanto parte della legge. Molti credenti sono determinati, almeno finora, a rifiutarlo, avanzando una serie di giustificazioni. Ma questa è tutta un’altra faccenda…

Il tema della legge e della grazia, pur se espresso in modalità diverse e all’interno di vari scenari, è presente in tutta la Bibbia, compreso il libro del Deuteronomio. Ebbene sì, può sembrare strano, ma anche nel Deuteronomio è presente la relazione tra legge e grazia, seppure in un contesto del tutto unico.