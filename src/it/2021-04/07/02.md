---
title:  La legge nel cielo
date:  07/11/2021
---

Dio è un Dio d’amore, e l’amore è il principio complessivo del suo carattere e il fondamento del suo governo. Poiché desidera che quell’amore venga ricambiato, ci ha creati come essere morali dotati di una libertà morale, che è intrinseca all’amore.

Al centro del concetto stesso di libertà morale troviamo la legge morale. Particelle subatomiche, onde degli oceani, canguri, in qualche modo rispondono tutti alla legge della natura, non a quella morale, che è riservata solo a esseri morali, ed è per questo che nel cielo esiste una legge morale per gli angeli.

`Leggere Ezechiele 28:15,16, dove si parla della cacciata di Lucifero dal cielo. In lui è stata trovata la «perversità» ed egli «ha peccato». Perché queste parole rivelano l’esistenza di una legge morale in cielo?`

«Perversità» e «peccato» sono parole che usiamo anche noi, ma la Scrittura utilizza questi termini descrivendo cose accadute in cielo anche in un’altra parte relativa alla creazione. È la conferma di qualcosa che esiste sia in cielo che qui su questa terra.

`«Che cosa diremo dunque? La legge è peccato? No di certo! Anzi, io non avrei conosciuto il peccato se non per mezzo della legge; poiché non avrei conosciuto la concupiscenza, se la legge non avesse detto: “Non concupire”» (Ro 7:7). In che senso questo concetto è valido anche per il cielo, dove esistono esseri morali come gli angeli?`

Ellen G. White spiega così: «La volontà di Dio è riassunta nei comandamenti della sua legge, i cui principi sono gli stessi del cielo. Conoscere questa volontà è l’ideale più elevato per gli esseri del cielo, e adempierla l’obiettivo più nobile a cui possono dedicare le loro facoltà» - MB, p. 109 [cap. 5, p. 103].

Cielo o terra, poco importa: se Dio ha creato degli esseri morali, avrà emanato anche una legge morale per governarli, la cui trasgressione, in cielo come in terra, si chiama peccato.

`Perché il concetto di legge morale è inseparabile da quello di esseri morali? Se non ci fosse la legge, in base a cosa verrebbe stabilito cos’è morale e cosa no?`