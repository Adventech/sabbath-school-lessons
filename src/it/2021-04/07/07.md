---
title:  Approfondimento
date:  12/11/2021
---

«Il nemico di Cristo, che si ribellò nel cielo contro la legge di Dio, come un abile generale ha lavorato con tutte le forze per produrre un inganno dopo l’altro e per invalidare la legge di Dio, unico vero rivelatore del peccato, parametro della giustizia» - Review and Herald, 18 novembre 1890.

Due trilioni di galassie (2.000.000.000.000.000.000) illuminano il cosmo, e ogni galassia comprende cento miliardi di stelle (100.000.000.000). Ecco il risultato delle stelle con la moltiplicazione: 200.000.000.000.000.000.000.000.000.000.

Un principio elementare dell’esistenza: l’autore o creatore di una qualunque cosa trascende ed è sempre più grande rispetto a ciò che ha creato. Picasso è più grande e supera un’opera d’arte che ha prodotto. Il Dio che ha concepito e creato il cosmo deve essere maggiore del cosmo e anche trascendente rispetto a esso.

Tenendo bene in mente questo concetto, leggiamo il seguente testo: «Nel principio era la Parola, la Parola era con Dio, e la Parola era Dio. Essa era nel principio con Dio. Ogni cosa è stata fatta per mezzo di lei; e senza di lei neppure una delle cose fatte è stata fatta» (Gv 1:1-3). Cos’ha fatto quel Dio che ha creato ogni cosa, comprese

200.000.000.000.000.000.000.000.000.000 di stelle? Si è «rimpicciolito», è diventato un neonato in carne e ossa e si è fatto carico della pena per i nostri peccati e la nostra malvagità, per consentirci di ricevere la promessa della vita eterna.

Abbiamo davanti a noi questa grande verità: la grazia concessaci in Gesù Cristo sulla croce. Cosa ci chiede Dio in cambio? «Ascoltiamo dunque la conclusione di tutto il discorso: Temi Dio e osserva i suoi comandamenti, perché questo è il tutto per l’uomo» (Ec 12:15).

**Domande per la condivisione**

`1. 	Dialogare nella classe in merito alla domanda finale della lezione di lunedì: come osservare i dieci comandamenti senza scadere nel legalismo? Che cosa distingue l’ubbidienza dal legalismo e come si riconosce questa differenza?`

`2. 	Conosci esempi diretti di persone che, in seguito alla trasgressione dei dieci comandamenti, hanno subito pesanti conseguenze? Perché la legge riflette la realtà dell’amore che Dio nutre per noi?`

`3.	Perché la croce ci mostra quanto sia futile e inutile cercare di conquistarsi il cielo con i propri meriti?`