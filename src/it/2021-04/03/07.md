---
title:  Approfondimento
date:  15/10/2021
---

«Lo spirito della schiavitù nasce quando cerchiamo di vivere coerentemente con la religione legale e di soddisfare i requisiti della legge contando sulle nostre forze. Abbiamo speranza solo affidandoci al patto abramitico, che consiste nel patto della grazia mediante la fede in Gesù Cristo. Il vangelo predicato ad Abraamo, grazie al quale egli ebbe speranza, è lo stesso predicato oggi a noi e mediante il quale anche noi abbiamo speranza. Abraamo guardò a Gesù, autore e compitore della nostra fede» - 6BC, p. 1077.

«Prima della fondazione del mondo, il Padre e il Figlio avevano concepito un piano di salvezza per redimere l’uomo qualora fosse diventato vittima di Satana. Cristo sarebbe stato il Salvatore dell’umanità: Gesù aveva adempiuto il suo impegno. Sulla croce, rivolgendosi al Padre aveva esclamato: “È compiuto!”. Il piano della salvezza era stato pienamente realizzato. Gesù ora può dichiarare: “Padre, tutto è compiuto! Io ho fatto la tua volontà, ho completato l’opera della redenzione. Se la tua giustizia ha ottenuto soddisfazione, io voglio che dove sono io, siano meco anche quelli che tu m’hai dati”» - DA, p. 834 [cap. 87, pp. 622,623].

**Domande per la condivisione**

`1. 	Prima ancora della fondazione del mondo, il Padre e il Figlio «avevano concepito un piano di salvezza per redimerci» nel caso l’umanità fosse caduta. Perché ci dobbiamo sentire incoraggiati? Quanto è grande il desiderio divino di salvarci per il suo regno?`

`2. 	In che senso la Chiesa Cristiana Avventista del Settimo Giorno è chiamata a ricoprire il ruolo che l’antico Israele avrebbe dovuto svolgere a suo tempo? Come evitare i loro stessi errori?`

`3. 	Per quale motivo il vangelo e le sue promesse sono centrali nell’idea stessa di nuovo patto? Quali passi del Nuovo Testamento dimostrano che la legge non è stata abolita nel nuovo patto, come insegnano altre confessioni cristiane? Perché, secondo la tua opinione, tanti cristiani affermano che il vangelo annulla la necessità di osservare i dieci comandamenti?`