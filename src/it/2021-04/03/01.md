---
title:  Il Patto Eterno
date:  09/10/2021
---

### Letture
Genesi 12:1-3; Romani 4:1-5; Esodo 2:24; Deuteronomio 5:1-21; 8:5; Matteo 28:10

> <p></p>
> «Stabilirò il mio patto fra me e te e i tuoi discendenti dopo di te, di generazione in generazione; sarà un patto eterno per il quale io sarò il Dio tuo e della tua discendenza dopo di te» Genesi 17:7

«Poi vidi un altro angelo che volava in mezzo al cielo, recante il vangelo eterno per annunciarlo a quelli che abitano sulla terra, a ogni nazione, tribù, lingua e popolo» (Ap 14:6). Si parla di «vangelo eterno», quindi esistente da sempre, essendoci stato promesso in Cristo Gesù «prima di tutti i secoli» (Tt 1:2).

Non sorprende che la Bibbia parli più volte di «vangelo eterno» (Ge 17:7; Is 24:5; Ez 16:60; Eb 13:20), perché l’essenza del vangelo è il patto, e l’essenza del patto il vangelo: Dio, in virtù della sua grazia e del suo amore, ti offre una salvezza che non meriti e che non puoi in alcun modo guadagnare; la risposta è amarlo a tua volta «con tutto il tuo cuore, con tutta l’anima tua, con tutta la mente tua, e con tutta la forza tua» (Mr 12:30), un amore che si manifesta ubbidendo alla sua legge: «Perché questo è l’amore di Dio: che osserviamo i suoi comandamenti» (1 Gv 5:3).

Questa settimana esamineremo l’idea di patto espressa nel libro del Deuteronomio, dove quest’alleanza, e tutto ciò che comporta, viene palesata.