---
title:  Ricordati, Non Dimenticare
date:  27/11/2021
---

### Letture
Genesi 9:8-17; Deuteronomio 4:9,23,32-39; 6:7; 8:7-18; Apocalisse 14:12; Efesini 2:8-13

> <p></p>
> «Ricordati, non dimenticare come hai provocato all’ira il Signore, il tuo Dio, nel deserto. Dal giorno che uscisti dal paese d’Egitto, fino al vostro arrivo in questo luogo, siete stati ribelli al Signore» Deuteronomio 9:7

Ci sono due verbi che ritroviamo in tutta la Bibbia: ricordare e dimenticare. Entrambi connotano una chiara propensione umana e hanno significati opposti: ricordare significa non dimenticare, dimenticare vuol dire non ricordare.

Dio dice spesso al suo popolo di ricordarsi di tutte le cose che egli ha fatto per amore suo; lo invita a ricordarsi della sua grazia e bontà nei suoi confronti. Buona parte dell’Antico Testamento comprende il ripetuto appello dei profeti al popolo ebraico: non dimenticatevi quello che Dio ha fatto per voi. Ma, soprattutto, non dimenticatevi cosa implica questa chiamata a lui, e che genere di persone dovete essere per rispondere a quella chiamata. «Io rievocherò i prodigi del Signore; sì, ricorderò le tue meraviglie antiche» (Sl 77:11).

Per quanto ci riguarda, sia a livello individuale che collettivo, oggi è cambiato qualcosa in tal senso? In fondo, è così facile dimenticarsi di quello che Dio ha fatto per noi.

Questa settimana studieremo questo importante principio che emerge dalle pagine del libro del Deuteronomio: ricordare e non dimenticarsi dell’interazione divina nella nostra vita.