---
title:  Approfondimento
date:  03/12/2021
---

«Dio manifestò grande generosità e comprensione per le sue creature disorientate, stabilendo come segno della sua riconciliazione con l’uomo il magnifico arcobaleno che risplendeva fra le nuvole. Le Scritture affermano che ogni volta che il Signore vede l’arcobaleno si ricorda della sua promessa. Ciò non significa che Dio la dimentichi: in realtà, con questa immagine, egli usa un linguaggio più facilmente comprensibile per gli uomini. Dio voleva che quando i bambini, incuriositi dal magnifico arco che brilla nel cielo, avrebbero chiesto una spiegazione, i genitori avrebbero ripetuto la storia del diluvio e raccontato che l’Altissimo aveva steso l’arcobaleno sulle nuvole per assicurare che la terra non sarebbe stata più sommersa dall’acqua. Le generazioni future avrebbero riconosciuto l’amore di Dio per l’uomo e ciò avrebbe rafforzato la loro fiducia nel Signore» - PP, pp. 106,107 [cap. 8, p. 82].

Dalla nascita del cristianesimo, la chiesa non ha mai goduto della prosperità e dei moderni comfort di cui beneficia oggi in alcuni paesi del mondo. La domanda è: a quale prezzo? Una simile abbondanza influenza sicuramente la nostra spiritualità, e non in senso positivo. Non potrebbe essere altrimenti; da quando l’agiatezza e i beni materiali incoraggiano le virtù cristiane e la dedizione al sacrificio? Quasi sempre avviene l’esatto opposto: più possediamo, più diventiamo autosufficienti, sempre meno saremo propensi a dipendere da Dio. Benessere e prosperità, seppure piacevoli, provocano effetti collaterali che si materializzano in pericolosi inganni spirituali.

**Domande per la condivisione**

`1. 	In che modo la ricchezza può condizionare la nostra spiritualità? La persona benestante come può proteggersi dai pericoli spirituali che l’agiatezza può creare?`

`2. 	Dialogare nella classe in merito alle scene finali della vita di Cristo, al significato che rivestono per ciascuno di noi e all’importanza di non dimenticarsi di quell’atto d’amore nei nostri confronti. Quali sono le altre cose che rivelano la bontà di Dio?`

`3. 	Alcuni scienziati negano che vi sia stato un diluvio universale, ma la Bibbia (e l’arcobaleno) lo conferma; molti sostengono che non vi sia stata una creazione in sei giorni, ma la Bibbia ce lo insegna (e il sabato intende ricordarcelo). Fino a che punto può risultare negativo l’impatto della cultura sulla fede?`