---
title:  Approfondimento
date:  26/11/2021
---

«Avanzando progressivamente nella nostra esperienza cristiana, il nostro pentimento si farà più profondo. A coloro che ha perdonato e che riconosce come membri del suo popolo, il Signore dice: “Allora vi ricorderete delle vostre vie malvagie e delle vostre azioni, che non erano buone, e avrete disgusto di voi stessi a motivo delle vostre iniquità e delle vostre abominazioni” (Ez 36:31). Poi aggiunge: “Io stabilirò il mio patto con te e tu conoscerai che io sono il Signore, affinché tu ricordi, tu arrossisca e tu non possa più aprir la bocca dalla vergogna, quando ti avrò perdonato tutto quello che hai fatto”, dice il Signore, Dio” (16:62,63). Allora non apriremo più la bocca per esaltare noi stessi; anzi, consapevoli del fatto che la nostra salvezza risiede solo in Cristo, esclameremo con le parole dell’apostolo: “Difatti, io so che in me, cioè nella mia carne, non abita alcun bene” (Ro 7:18); “Ma quanto a me, non sia mai che io mi vanti di altro che della croce del nostro Signore Gesù Cristo, mediante la quale il mondo, per me, è stato crocifisso e io sono stato crocifisso per il mondo” (Ga 6:14)» - COL, pp. 160,161 [cap. 13, p. 115].

«“La bontà di Dio ti spinge al ravvedimento” (Ro 2:4). La misericordia e la grazia di Dio circondano come una catena d’oro ogni anima in pericolo. Il Signore dichiara: “Sì, io ti amo di un amore eterno; perciò ti prolungo la mia bontà” (Gr 31:3)» COL, p. 202 [cap. 16, p. 148].

**Domande per la condivisione**

`1. 	Il ravvedimento è indispensabile, ma dobbiamo evitare il rischio di trasformarlo in un atto meritorio come se quello ci qualificasse giusti davanti a Dio. Qual è l’unico modo per esserlo veramente?`

`2. 	«Allora Giuda, che l’aveva tradito, vedendo che Gesù era stato condannato, si pentì, e riportò i trenta sicli d’argento ai capi dei sacerdoti e agli anziani, dicendo: “Ho peccato, consegnandovi sangue innocente». Ma essi dissero: «Che c’importa? Pensaci tu”. Ed egli, buttati i sicli nel tempio, si allontanò e andò a impiccarsi» (Mt 27:3-5). Giuda era sicuramente addolorato per quello che aveva fatto a Gesù. Perché è lecito dire che le sue azioni non sono da considerare il frutto di un sincero ravvedimento?`

`3. 	Siamo peccatori. Perché questa realtà deve consentirci di essere umili davanti agli altri (evitando di giudicarli) e a Dio? Perché la realtà del sacrificio di Cristo, Figlio di Dio, dimostra la miseria profonda del peccato?`