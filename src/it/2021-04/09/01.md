---
title:  Accendi I Loro Cuori
date:  20/11/2021
---

### Letture
Deuteronomio 4:25-31; 5:22-29; 30:1-10; Matteo 3:1-8; Marco 1:15; Atti 2:37-38

> <p></p>
> «Ma di là cercherai il Signore, il tuo Dio, e lo troverai, se lo cercherai con tutto il tuo cuore e con tutta l’anima tua» Deuteronomio 4:29

La vita ci presenta un dato di fatto che riguarda tutti, senza eccezioni: siamo peccatori. Di tanto in tanto capita di ascoltare qualche «esperto» contestare l’idea cristiana che siamo uomini fondamentalmente corrotti, ma è sufficiente guardare un notiziario oppure fare una veloce indagine sulla storia dell’umanità per rendersi conto dell’attendibilità di questa dottrina cristiana.

In realtà, basterebbe guardarsi allo specchio. Chiunque abbia il coraggio di fare una seria introspezione è consapevole di quanta verità sia contenuta nel brano di Romani 3:9-23, che termina così: «poiché tutti hanno peccato e sono privi della gloria di Dio» (v. 23). Il versetto successivo esprime, però, la buona notizia: «ma sono giustificati gratuitamente per la sua grazia, mediante la redenzione che è in Cristo Gesù».

È determinante il pentimento: ammettere il nostro peccato, provare un sincero dolore per averlo commesso, chiedere perdono a Dio ed evitare di ripeterlo. Il pentimento è un elemento centrale dell’esperienza cristiana proprio perché tutti siamo peccatori.

Questa settimana vedremo in che modo tale concetto viene espresso nel Deuteronomio.