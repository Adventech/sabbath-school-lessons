---
title:  Approfondimento
date:  17/12/2021
---

Se l’Antico Testamento cita se stesso (diversi profeti hanno citato o fatto riferimento ai primi cinque libri di Mosè), il Nuovo Testamento è ricco di citazioni dirette, riferimenti e allusioni all’Antico. Tra i libri più ripresi troviamo i Salmi, Isaia e il Deuteronomio. Gli autori neotestamentari hanno spesso ripreso da quella che conosciamo come Septuaginta, o Versione dei Settanta (LXX), noto anche come «Antico Testamento greco», ovvero la più vecchia traduzione conosciuta della Bibbia ebraica in lingua greca. I primi cinque libri, detti anche Torah o Pentateuco, furono tradotti nel terzo secolo prima di Cristo. Il resto della raccolta nel secondo secolo avanti Cristo.

Si può imparare molto circa l’interpretazione della Bibbia, sapendo in che modo gli autori ispirati del Nuovo Testamento si sono serviti dell’Antico.

Una delle prime lezioni è che, contrariamente alla posizione di molti studiosi biblici contemporanei, gli autori del Nuovo Testamento non hanno mai sollevato dubbi circa l’autenticità o l’autorità dei libri dell’Antico Testamento. Nei loro scritti, per esempio, non si trova nulla che giustifichi un dubbio in merito alla storicità dei racconti di quella raccolta, dall’esistenza di Adamo ed Eva alla caduta, al diluvio, alla chiamata di Abraamo, e così via. L’«erudizione» che mette in dubbio queste cose non è che scetticismo umano e non dovrebbe trovare spazio nei cuori e nelle menti degli avventisti.

**Domande per la condivisione**

`1. 	Se pensiamo a tutta la conoscenza che ci è stata rivelata come avventisti, quale grande responsabilità abbiamo sulle spalle rispetto alla fedeltà nelle verità che abbiamo conosciuto?`

`2. 	Rileggere Deuteronomio 18:9-14. Qual è una manifestazione moderna delle cose «abominevoli per il Signore» e come possiamo evitarle?`

`3. 	Perché fra tutti, proprio i cristiani, che credono all’applicazione universale della morte di Cristo sulla croce, non devono fare parzialità (vedi lezione di lunedì)? Come individuare dentro di noi questa eventuale tendenza? In che modo la croce può curarci da questo pericoloso atteggiamento?`