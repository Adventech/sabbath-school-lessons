---
title:  Il Deuteronomio Nel Nuovo Testamento
date:  11/12/2021
---

### Letture
Matteo 4:1-11; Deuteronomio 8:3; Atti 7:37; 10:34; Galati 3:1-14; Ebrei 10:28-31

> <p></p>
> «Sta scritto: “Non di pane soltanto vivrà l’uomo, ma di ogni parola che proviene dalla bocca di Dio”» Matteo 4:4

Il Nuovo Testamento è ricolmo dell’Antico. Gli autori ispirati del primo hanno citato come fonte autorevole quelli ispirati del secondo. Gesù stesso ha detto «Sta scritto» (Mt 4:4), a voler sottolineare che «le Scritture devono essere adempiute» (Mr 14:49), dove per Scritture si intende l’Antico Testamento. E quando Gesù incontra due discepoli lungo la strada per Emmaus, invece di fare un miracolo per dimostrare loro chi egli fosse, «cominciando da Mosè e da tutti i profeti, spiegò loro in tutte le Scritture le cose che lo riguardavano» (Lu 24:27).

Si sia trattato di ricorrere a citazioni testuali, oppure ad allusioni o riferimenti a racconti o profezie, gli autori del Nuovo Testamento hanno costantemente attinto all’Antico per rafforzare o addirittura giustificare le loro affermazioni.

Tra i libri citati più di frequente abbiamo il Deuteronomio (insieme ai Salmi e a Isaia). Matteo, Marco, Luca, Atti, Giovanni, Romani, Galati, 1 e 2 Corinzi, Ebrei, le epistole pastorali e l’Apocalisse attingono tutti dal Deuteronomio.

Questa settimana studieremo alcuni di quei passaggi e scopriremo quale verità presente è possibile trarre da essi.