---
title:  Adorare il Signore
date:  30/11/2019
---

### Letture
Neemia 12:27-47 ; 1 Cronache 25:6-8 ; 1 Giovanni 1:7-9 ; Giovanni 1:29,36 ; 1 Corinzi 5:7 ; Ebrei 9:1-11 

> <p></p>
> «Essi cantavano rispondendosi a vicenda, celebrando e lodando il SIGNORE: “Perché egli è buono, perché la sua bontà verso Israele dura in eterno”» Esdra 3:11.

Il versetto appena lettoci fornisce alcune informazioni circa le abitudini degli Ebrei in tema di adorazione, e di come la loro gratitudine verso Dio si manifestasse con la lode. Nel 515 a.C., essi celebrarono la consacrazione del nuovo tempio (Ed 6:15-18 ), poi, circa 60 anni dopo, la consacrazione delle mura di Gerusalemme completate (Ne 6:15 - 7:3; 12:27  e segg.).

Seguendo l’elenco delle genealogie in Neemia 11  e 12 , l’autore passa all’epoca in cui fu celebrata la consacrazione della mura della città. Per la nazione era abitudine consacrare le cose a Dio: un tempio, le mura o anche case ed edifici pubblici. Tale cerimonia veniva accuratamente preparata ed era accompagnata da canti, musica, banchetti, sacrifici, allegria, gioia e dalla purificazione dei presenti. Davide stabilì la pratica dei sacrifici durante una consacrazione e i capi di Israele succedutisi seguirono il suo esempio, a partire da Salomone, che portò l’arca nel tempio (1 R 8:5 ). Questa settimana studieremo le modalità di adorazione in quel periodo e scopriremo alcune cose che potremo applicare anche alla nostra esperienza di adorazione.