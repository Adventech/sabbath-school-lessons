---
title:  Sacerdoti e Leviti ai loro posti
date:  05/12/2019
---

`Leggere  Neemia 12:44-47 . Perché «i Giudei erano contenti di vedere i sacerdoti e i Leviti ai loro posti»?`

`Cosa simboleggiava l’opera dei sacerdoti (che erano Leviti)? Leggere Ebrei 9:1-11 .`

«L’intercessione di Cristo in favore dell’uomo nel santuario del cielo è indispensabile per il piano della salvezza, come lo è stata la sua morte sulla croce. Dopo la risurrezione, Gesù andò a completare in cielo l’opera iniziata sulla croce. Noi, per fede, dobbiamo penetrare al di là del velo “... dove Gesù è entrato per noi quale precursore...”» (Eb 6:20) - GC, p. 489 [cap. 28, p. 419].

Sebbene quel popolo appena tornato nella sua terra non aveva la conoscenza di cui disponiamo oggi, capirono sufficientemente che l’opera dei Leviti, i soli a poter svolgere i servizi nel tempio, era decisamente importante, ed erano entusiasti che l’opera di Dio potesse compiersi attraverso di loro. La nazione dedicava del tempo al Signore leggendo la sua Parola, pregando e adorando, riconsacrandosi a lui. Si resero anche conto che i ministeri del tempio erano stati trascurati e dovevano essere ripristinati. Una volta assolto questo dovere, il popolo si rallegrò per l’opera rilevante che i Leviti stavano compiendo a loro beneficio. Dio fece comprendere agli Israeliti che i ministeri del tempio erano parte del suo piano d’adorazione.

Purtroppo, ministri, insegnanti della Parola e musicisti sono figure troppo spesso date per scontate. Anche al tempo di Neemia, il supporto offerto dei Leviti fu a volte solido, altre, molto debole. In varie circostanze, essi dovettero tornare alle loro occupazioni per provvedere al sostentamento delle loro famiglie, perché il popolo aveva smesso di restituire la decima e donare offerte.

Senza le decime e le offerte non può esistere una chiesa mondiale organizzata. Se desideriamo che i nostri ministeri proseguano nel loro lavoro dobbiamo impegnarci a supportarli economicamente, ma anche con l’apprezzamento verbale. La chiesa non potrà mai essere perfetta, ma questa considerazione non deve penalizzare la nostra generosità nei confronti di Dio e impedire così alla sua opera di espandersi nel mondo.