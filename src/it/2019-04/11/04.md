---
title:  Decime e offerte
date:  10/12/2019
---

Le riforme dei servizi del tempio attuate da Neemia comprendevano l’espletamento delle decime e delle offerte.

`Leggere Numeri 18:21-24 ; Malachia 3:10 ; Matteo 23:23 ; 1 Corinzi 9:7-14 ; 2 Corinzi 9:6-8 ; Ebrei 7:1,2 . Quanto sono importanti le decime e le offerte ancora oggi?`

Senza la raccolta delle decime e delle offerte il tempio non avrebbe potuto funzionare. Quando la restituzione delle decime si arrestò, quei servizi cessarono e l’intero sistema fu messo a rischio. Dal momento che il personale del tempio cercava nuovi impieghi per mantenere le famiglie, non potevano concentrarsi sulla cura di quel luogo, di conseguenza l’adorazione a Dio subì un brusco ridimensionamento.

«Quello della decima è un sistema molto bello nella sua semplicità. La sua equità si rivela nella richiesta proporzionale tanto ai ricchi quanto ai poveri. In base a quanto Dio ci ha donato di suo, siamo chiamati a restituirgli la decima parte. Quando egli ci chiede la restituzione della decima (Ml 3:10 ), non fa appello alla gratitudine o alla generosità. Sebbene la gratitudine sia parte di ciò che gli esprimiamo, diamo la decima perché il Signore ce lo ordina. La decima gli appartiene e lui ci chiede di restituirgliela» - Seventh day Adventists Believe, II ed., Boise, Idaho, Pacific Press Publishing Association, 2005, p. 304.

Proprio come accadde al tempio israelita, la nostra chiesa andrebbe in frantumi senza il supporto delle decime e delle offerte da parte dei membri. I nostri servizi non funzionerebbero se non ci fossero persone stipendiate per dedicare il loro tempo a un ministero, una programmazione e una gestione di qualità della chiesa di Dio. La stessa sua adorazione subirebbe uno scadimento qualitativo. Ma soprattutto, senza le decime e le offerte l’evangelizzazione non esisterebbe. Noi restituiamo la decima perché è un meccanismo stabilito da Dio nella sua Parola. A volte, il Signore non è tenuto a spiegare i perché di una sua delibera; si aspetta che noi ci fidiamo del fatto che ha la situazione sotto controllo. Dovremmo scoprire ed essere informati sul funzionamento del sistema, ma poi affidarlo nelle sue mani.

`Perché la decima è così importante per la nostra spiritualità, e come termometro della nostra fiducia in Dio?`