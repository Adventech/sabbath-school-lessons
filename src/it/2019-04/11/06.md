---
title:  I vostri padri non lo fecero?
date:  12/12/2019
---

Lo zelo di Neemia per il sabato è ammirevole. Aveva una tale passione per la sua corretta osservanza da promettere di arrestare i mercanti provenienti dalle altre nazioni. Per dirlo altrimenti, egli sarebbe personalmente intervenuto se li avesse trovati ancora di sabato nella città o nei pressi delle porte. La carica di governatore gli conferiva la responsabilità ufficiale di accertarsi che i suoi ordini fossero eseguiti come si doveva.

«Neemia li rimproverò coraggiosamente per avere trascurato il proprio dovere: “Che significa questa cattiva azione che fate, profanando il giorno del sabato? I nostri padri non fecero proprio così? Il nostro Dio fece, per questo, piombare su di noi e su questa città tutti questi mali. E voi accrescete l'ira ardente contro Israele, profanando il sabato. Non appena le porte di Gerusalemme cominciarono a essere nell'ombra, prima del sabato, ordinai che queste fossero chiuse, e che non si riaprissero fino a dopo il sabato!» (Ne 13:17-19). E siccome Neemia aveva più fiducia nei suoi collaboratori che in coloro che erano stati scelti dai capi del popolo, li mise vicino alle porte per assicurarsi che i suoi ordini venissero rispettati» - PK, pp. 671,672 [cap. 57, p. 387].

I moniti di Neemia sulla dissacrazione e la violazione del sabato, si propagarono nei secoli fino ai tempi di Gesù. Lo sappiamo, perché i vangeli, ripetutamente, ci presentano scene nelle quali il Salvatore deve litigare con i capi religiosi in merito all’appropriata osservanza del sabato.

`Leggere Matteo 12:1-8 ; Marco 3:1-6 ; Luca 6:6-11  e Giovanni 5:5-16  . Qual è il problema e in che modo la conoscenza della storia dell’antico Israele ci può aiutare a capire i motivi del sorgere di quella controversia?`

Nel loro zelo, seppur fuorviato, di assicurarsi che il sabato non venisse «dissacrato», quei capi religiosi furono talmente fanatici da accusare Gesù, «Signore del sabato» (Lu 6:5), di trasgredirlo. Quando si parla di esagerazione! La cosa ironica è che mentre diversi di essi esprimevano grande preoccupazione per la legge, si dimenticavano le «cose più importanti» di quella stessa legge: «il giudizio, la misericordia e la fede» (Mt 23:23).

`Cosa possiamo fare, come singoli e come chiesa, per evitare lo stesso errore commesso da quegli uomini, relativamente al sabato o a qualsiasi altra cosa riteniamo sia importante per la fede?`