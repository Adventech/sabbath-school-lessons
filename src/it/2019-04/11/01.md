---
title:  Un popolo ricaduto nel peccato
date:  07/12/2019
---

### Letture
Neemia 13:1-22 ; Deuteronomio 23:3-6 ; Numeri 18:21-24 ; Giovanni 5:5-16 

> <p></p>
> «Ordinai anche ai Leviti di purificarsi e venire a custodire le porte per santificare il giorno del sabato. Anche per questo ricordati di me, o mio Dio, e abbi pietà di me secondo la grandezza della tua misericordia!» Neemia 13:22.

I capitoli 12 e 13 raccontano il ritorno di Neemia a Babilonia. Non sappiamo quanto tempo vi rimase, ma quando tornò a Giuda (tra il 430 e il 425 a.C.) il popolo era ripiombato nel peccato. Avevano sottoscritto un patto con Dio, imperniato su tre promesse: non sposarsi con gli adoratori di idoli, osservare il sabato fedelmente e aver cura del tempio e del personale mediante le decime e le offerte (cap. 10), ma le avevano disattese tutte. Quando Neemia ritornò, scoprì che gli Israeliti avevano allentato molto la loro devozione a Dio. Non restituivano più la decima e non facevano offerte, utilizzavano i locali del tempio per altri scopi, non osservavano più il sabato come dovuto e avevano addirittura ripreso a sposarsi con persone delle nazioni limitrofe. Ma la cosa peggiore era che proprio l’assenza della guida di Neemia aveva contribuito al declino delle relazioni tra gli Israeliti e Dio. Ovvio, quindi, che egli si sentisse devastato quando si rese conto di tutto ciò. Eppure non si arrese all’evidenza: una volta ancora, come il suo carattere gli imponeva, agì per la gloria di Dio.