---
title:  Leggere e ascoltare la legge
date:  04/11/2019
---

Esdra portò la legge per leggerla davanti all’assemblea. Che cosa lesse? Solo i comandamenti più e più volte per mezza giornata? Il riferimento al libro della legge va inteso nel senso del Pentateuco, la Torah ebraica, dalla Genesi a Deuteronomio. Il termine «legge», perciò, copre solo una parte di ciò che era incluso nella lettura; sarebbe stato meglio tradurlo con il termine «istruzioni». Sono le istruzioni divine che ci consentono di conoscere il sentiero sul quale camminare per non perdere di vista l’obiettivo. Quando Esdra lesse, i presenti ascoltarono il racconto del popolo di Dio, dalla creazione ai tempi di Giosuè. Attraverso storie, canti, poemi, benedizioni e leggi furono ricordate le loro lotte per seguire Dio e la fedeltà di quest’ultimo nei loro riguardi. La Torah comprende la «legge», ma è più di quella; essa incorpora la storia del popolo di Dio e soprattutto rivela la guida di quest’ultimo. Di conseguenza, dette alla comunità il senso delle sue radici e della sua identità.

`Leggere Neemia 8:3 Neemia 8:1 ; Deuteronomio  4:1; 6:3,4; Giosuè 1:9  ; Salmo  1:2  ; Proverbi  19:20  ; Ezechiele  37:4  e Matteo 17:5 . Secondo questi passi, come siamo chiamati a interagire con la parola di Dio?`

La presenza di persone desiderose di ascoltare la parola di Dio era, con ogni probabilità, dovuta alla lettura e all’insegnamento di Esdra dal momento del suo arrivo a Gerusalemme, 13 anni prima. Un uomo consacrato all’opera di Dio e determinato a fare la differenza. La parola del Signore divenne reale per chi la udì nella lettura di Esdra e per effetto di ciò tanti scelsero consapevolmente di ascoltare perché interessati ai messaggi divini. In questa circostanza, gli uditori si accostarono alla Torah con reverenza e con il desiderio di apprendere. Immergersi nella Parola crea un desiderio più profondo della presenza di Dio nella nostra vita.

`Qual è il tuo rapporto con la parola di Dio? Anche se dici di crederci, come lo dimostri concretamente?`