---
title:  La gioia del Signore
date:  07/11/2019
---

La frase «la gioia del SIGNORE è la vostra forza» (Ne 8:10) serve a ricordare che rallegrarsi e godere della vita sono compatibili con la volontà divina. Soprattutto, non stiamo parlando di una gioia qualsiasi, ma di quella che dipende dal fatto di conoscere Dio e la realtà del suo amore. Deliziarsi in lui, nella sua bontà e rallegrarsi per tutto quello che ci ha dato è un sentimento che ci dovremmo sforzare di fare emergere ogni giorno. Anche perché ci dà la forza di affrontare e gestire la quotidianità con tutte le sue sfide.

`Leggere Neemia 8:13-18 . Cosa accade in questo brano e cosa ci rivela a proposito del popolo e dei suoi capi a quell’epoca?`

Il giorno dopo, i capi del popolo si recarono da Esdra per esaminare con attenzione la parola di Dio. Questa loro iniziativa dimostrava il desiderio di condurre la comunità al Signore. Si resero conto che non sarebbero riusciti a farlo nel modo giusto se essi stessi non lo avessero ricercato e non avessero cercato di ottenere la conoscenza da lui.

`Leggere Levitico 23:39-43 . Cosa venne comandato ai figli di Israele e perché?`

In Neemia 8:15, il testo fa riferimento al fatto che il loro agire fosse conforme a quanto «sta scritto». Un altro esempio della serietà davanti alla parola di Dio e del desiderio di ubbidirle, forse perché dopo decenni di prigionia avevano imparato la lezione relativa alla disubbidienza. Nei testi del Levitico dovevano celebrare la festa e rallegrarsi «davanti al SIGNORE Dio vostro per sette giorni» (23:40). In altre parole, mentre ricordano gli atti di misericordia, di grazia e salvezza compiuti da Dio, il popolo deve gioire per ciò che egli ha fatto a loro beneficio.

`Pensa a quello che hai ricevuto grazie a Cristo, simboleggiato in tutte le antiche feste israelitiche. Come imparare a gioire nel Signore anche durante le prove e le difficoltà peggiori? Perché è fondamentale riuscirci proprio in simili circostanze?`