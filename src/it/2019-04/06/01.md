---
title:  La lettura della Parola
date:  02/11/2019
---

### Letture
Leggere Neemia 8:1-12 ; Deuteronomio 31:9-13 ; Matteo 17:5 ; Atti 8:26-38 ; Levitico 23:39-43 

> <p></p>
> «Essi leggevano nel libro della legge di Dio in modo comprensibile; ne davano il senso, per far capire al popolo quello che leggevano» Neemia 8:8.

Le mura di Gerusalemme erano concluse. Con la collocazione delle porte, gli Israeliti, sotto la guida di Neemia, avevano portato a termine il compito principale. A quel punto, le nazioni confinanti furono in soggezione e riconobbero che questa opera si era compiuta «con l’aiuto del nostro Dio» (Ne 6:16). I nemici si resero conto che il Dio di Israele esisteva realmente perché, nonostante l’odio e l’incredibile opposizione sopportati da quel popolo, avevano comunque terminato l’opera.

Neemia, a quel punto, nominò un governatore di Gerusalemme (suo fratello Anani) e un capo della cittadella (Anania), entrambi scelti per la loro integrità, affidabilità e perché timorati di Dio (7:2), e non sulla base della genealogia. Le mura furono completate nel mese di Elul (sesto mese, 6:15).

Qual era la prossima mossa? I capitoli seguenti di Neemia (8 a 10) descrivono un’importante serie di eventi accaduti nel mese di Tishri, il settimo (8:2). Questi testi ci mostrano alcuni esempi della determinazione con cui i figli di Israele ubbidirono alla parola di Dio e di come in essa si rallegrarono.