---
title:  Panoramica su sovrani ed eventi
date:  30/09/2019
---

I primi gruppi di rimpatriati ricevette l’incarico di ricostruire il tempio di Dio. Dei contrasti seguiti parleremo più avanti, ora ci concentriamo sulla successione dei re di Persia durante la prolungata edificazione del tempio e ricostruzione di Gerusalemme. È importante conoscere il contesto nel quale si inseriscono le storie di Esdra e Neemia, perché dà la possibilità di comprendere meglio i loro messaggi.

`Leggere Esdra 4:1-7 . Chi erano i re citati nei cui regni nacque l’opposizione alla costruzione del tempio?`

Ecco la lista in ordine cronologico dei sovrani persiani legati ai libri di Esdra e Neemia. Si parte da Ciro, che formò il regno persiano e conquistò Babilonia nel 539 a.C.:

- Ciro II «il grande» (559-530 a.C.)
- Cambise II (530- 522 a.C.)
- Dario I (522-486 a.C.)
- Serse I (485-465 a.C., che nel libro di Ester viene chiamato Assuero)
- Artaserse I (465-424 a.C.)

Quando studiamo questi libri è molto importante sapere che l’avvento di questi re non viene citato nel libro di Esdra in ordine cronologico. Per esempio, Esdra 4:6-24  precede il capitolo 5, in cui prosegue il racconto dell’opposizione alla costruzione del tempio. Di conseguenza, le lettere che coinvolgono Serse I (Assuero) e Artaserse I, di cui si parla al capitolo 4, sono seguenti gli eventi narrati ai capitoli 5 e 6, che riguardano Dario I. Questa sequenza può lasciare perplessi i lettori e può essere la causa della confusione che si è generata nel corso dei secoli su questi libri. Nel corso del trimestre, la corretta conoscenza degli eventi ci aiuterà a capire meglio i messaggi di Esdra e Neemia.

`Quante volte hai trovato nella Bibbia cose che ti hanno lasciato perplesso? Come si impara a confidare in Dio e nella sua Parola anche quando leggiamo cose che non sembrano avere senso? Perché è importante continuare ad avere fiducia? (cfr. Is 55:8,9 )`