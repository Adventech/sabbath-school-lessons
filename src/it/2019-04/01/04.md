---
title:  Il secondo ritorno dall’esilio
date:  01/10/2019
---

Nei capitoli 7:1-10  e 8:1-14 , il re Artaserse I permette a Esdra di tornare a Gerusalemme (457 a.C.) e di portare con se chiunque desideri. Non si conosce molto altro del rapporto tra il re ed Esdra, e nemmeno se questi lavorasse alla corte. Esdra elenca gli otto capi delle famiglie di quelli che tornarono, partendo dai sacerdoti, poi la stirpe reale e alla fine la popolazione ebraica in generale. Dodici famiglie sono nominate specificatamente, lasciando intendere un riferimento intenzionale alle dodici tribù di Israele. Il brano parla di circa 1.500 uomini per un totale, compresi donne e bambini, di 5-6mila persone. Un gruppo molto più esiguo rispetto al primo, tornato insieme a Zorobabele e a Giosuè.

`Leggere Esdra 7:1-10 . Cosa sappiamo di Esdra?`

Esdra è uno scriba di stirpe sacerdotale, quindi discendente di Aaronne, fratello di Mosè, primo sacerdote della nazione di Israele. Secondo i racconti di questo libro, ma anche secondo la tradizione ebraica, il nome di Esdra è tenuto in alta considerazione ancora oggi. Non sappiamo se abbia servito alla corte del re Artaserse, dunque l’attributo di scriba si riferisce alle sue precedenti responsabilità oppure alle sue qualità, che inizia a esercitare dopo il suo arrivo in Giudea. Tuttavia, egli deve aver lavorato per Artaserse in qualche settore a lui vicino per poter essere da questi indicato quale capo della spedizione.

Ai capitoli 7 (v. 6) e 10, Esdra viene presentato come «esperto» scriba o maestro. Quell’aggettivo significa letteralmente «rapido» e connota una persona veloce a comprendere e stratega mentale dell’informazione. Esdra aveva una mente veloce, era noto per la sua sagacia sulla legge di Dio. Inoltre, il fatto che il re lo abbia scelto per condurre un gruppo di Israeliti in Giudea è un attestato del suo coraggio e delle sue capacità di leadership.

`Esdra preparò il suo cuore allo studio della legge di Dio (7:10 ). Come si potrebbe applicare oggi lo stesso principio?`