---
title:  Dare un senso alla storia
date:  28/09/2019
---

### Letture
Geremia 25:11,12 ; Daniele 9:1,2 ; Esdra 4:1-7; 7:1-28 ; Isaia 55:8,9 

> <p></p>
> «Così dice Ciro, re di Persia: “Il SIGNORE, Dio dei cieli, mi ha dato tutti i regni della terra, ed egli mi ha comandato di costruirgli una casa a Gerusalemme, che si trova in Giuda”» Esdra 1:2.

Negli scritti di Geremia, Dio aveva promesso che il suo popolo sarebbe tornato a casa dopo settant’anni di esilio babilonese. Il re Ciro fu lo strumento divino per consentire tale ritorno. Unto dal Signore (Is 45:1 ), Ciro emanò un decreto nel 538 a.C., che prevedeva la liberazione del popolo di Dio e il ritorno nella sua terra per ricostruire il tempio. Fu Dio (non Ciro) a esprimersi su Gerusalemme: «Le tue fondamenta saranno gettate!» (Is 44.28). Egli fu garante della ricostruzione di Gerusalemme e indusse il cuore di Ciro a concedere il permesso per la riedificazione del tempio.

È sempre motivo di incoraggiamento vedere il popolo di Dio rispondere positivamente alle sue sollecitazioni: «Allora i capi famiglia di Giuda e di Beniamino, i sacerdoti e i Leviti, tutti quelli ai quali Dio aveva destato lo spirito, si misero in cammino verso Gerusalemme per ricostruire la casa del SIGNORE» (Ed 1:5). Ecco un esempio di reazione positiva alle potenti azioni divine, mosse dalla grazia. La nostra migliore prestazione dipenderà dalla consapevolezza di chi è Dio e di cosa ha fatto, dalla cognizione di come interviene amorevolmente a beneficio del suo popolo.