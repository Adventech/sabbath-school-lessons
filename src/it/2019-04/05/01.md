---
title:  Violare lo spirito della legge
date:  26/10/2019
---

### Letture
Neemia 5:1-5, 7-12, 14-19 ; Esodo 21:2-7 ; Michea 6:8 ; Deuteronomio 23:21-23 

> <p></p>
> «Restituite oggi i loro campi, le loro vigne, i loro uliveti e le loro case, e la percentuale del denaro, del grano, del vino e dell'olio che avete ottenuto da loro come interesse» Neemia 5:11.

Ancora oggi, uomini e donne continuano a fare i conti con la questione della ricchezza, della povertà, della distanza che separa ricchi e poveri e delle possibili soluzioni. Gesù ha detto «i poveri li avete sempre con voi, ma me non mi avete sempre» (Mt 26:11); è vero, ma non può essere una giustificazione per non aiutarli. Al contrario, la Scrittura ci ammonisce a fare la nostra parte, altrimenti è fantasioso potersi definire cristiani. Eppure, anche in un contesto di gravi prove e tormenti da parte degli esiliati ritornati per ricostruire Gerusalemme, ritorna questo tema, in forma semmai più problematica: il ricco che opprime il povero. Esisteva prima dell’esilio e ricompare ora, di ritorno nella terra di appartenenza.

Questa settimana studieremo un altro esempio di questa problematica antica, e vedremo in che modo Neemia ha cercato di affrontarla. Ciò che rese ancora peggiore questa oppressione fu il fatto di inserirla all’interno della «lettera della legge», per così dire; un monito preciso a impedire che le regole e le norme diventino fini a se stesse e non uno strumento per raggiungere il fine, ovvero riflettere il carattere di Gesù.