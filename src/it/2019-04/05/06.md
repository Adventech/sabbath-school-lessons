---
title:  L’esempio di Neemia
date:  31/10/2019
---

`Leggere Neemia 5:14-19 . Per quale ragione Neemia non richiede al popolo il compenso dovuto al governatore? (v. 18).`

Con ogni probabilità Neemia raccontò i fatti descritti in questi versetti dopo il suo ritorno alla corte di Artaserse, al termine dei 12 anni di governatorato in Giuda. Sebbene i governatori avessero facoltà di ottenere somme dai loro sudditi, Neemia non ha mai rivendicato tale diritto, anzi si è autofinanziato. Non solo provvide alle sue spese, ma anche a quelle della sua famiglia e della sua corte. Zorobabele, il primo governatore, è il solo altro detentore del ruolo di cui conosciamo il nome. Quando Neemia dice «i precedenti governatori», si riferisce quasi certamente a quelli intercorsi tra Zorobabele e se stesso. È possibile che al momento in cui terminò la sua carica, egli avesse di sicuro perso del denaro. Piuttosto che acquisire ricchezze, come una persona potrebbe aspettarsi quando occupa una posizione di prestigio, egli rinunciò a beni e possedimenti. Neemia era ricco, per quello poteva provvedere al cibo quotidiano per tante persone, e fu generoso anche nei confronti di altri (vv. 17,18). Sebbene non fosse la medesima situazione verificatasi al tempo di Abraamo, dopo la liberazione di quelli fatti prigionieri da alcune nazioni limitrofe (Genesi 14 ), quanto fatto da Neemia è comunque rivelatore del medesimo principio.

`Leggere Neemia 5:19 . Come interpretare questa frase in riferimento al vangelo?`

Il caso di Neemia è esemplificativo di una persona che mette il Signore e la sua opera davanti a ogni suo personale interesse. Una lezione utile per ciascuno di noi, indipendentemente dalla nostra condizione particolare. È facile lavorare per il Signore quando non ci costa molto.

`Leggere Filippesi 2:3-8 . Come attuare quei principi di abnegazione qui espressi?`