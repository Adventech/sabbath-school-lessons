---
title:  Prove e tribolazioni
date:  23/11/2019
---

### Letture
Esdra 1:9-11; 8:1-23 ; Daniele 1:1,2; 5 ; Deuteronomio 30:1-6 ; Neemia 11:1,2; 12:1-26 

> <p></p>
> «Si sono uniti ai loro fratelli più ragguardevoli, e si sono impegnati con esecrazioni e giuramenti a camminare nella legge di Dio data mediante Mosè servo di Dio, a osservare e mettere in pratica tutti i comandamenti del SIGNORE nostro Dio, le sue prescrizioni e le sue leggi» Neemia 10:29.

Di solito, saltiamo le genealogie e i lunghi elenchi di oggetti presenti nella Bibbia. Ma il Signore li ha fatti inserire per un motivo preciso; il Signore biblico è un Dio dei dettagli, che cura i particolari e questo ci garantisce che non siamo mai dimenticati da lui. Questi pochi esempi di genealogie dichiarano che Dio conosce tutte le nostre famiglie, mentre gli elenchi ci spiegano che egli è attento persino a quelle cose che altri stimerebbero «insignificanti». Gesù ha detto che il Padre ha a cuore gli uccellini e conosce addirittura il numero dei capelli che abbiamo in testa. «Cinque passeri non si vendono per due soldi? Eppure non uno di essi è dimenticato davanti a Dio; anzi, perfino i capelli del vostro capo sono tutti contati. Non temete; voi valete più di molti passeri» (Lu 12:6,7). Il Dio che sta attento a simili dettagli si prende cura anche di noi e conosce nei particolari tutti i problemi che ci assillano. Possiamo quindi avere piena fiducia e certezza del fatto che il Signore è sensibile a ogni singolo aspetto della nostra vita. È un’idea consolante, ma ci fa capire bene che noi, per primi, dobbiamo curare ogni area della nostra esistenza.