---
title:  Nelle loro città
date:  25/11/2019
---

`Leggere gli elenchi presenti in Esdra 2   e Neemia 7 . Che cosa emerge?`

La riproduzione dei nomi in Esdra 2 (l’elenco dei profughi tornati dalla prigionia di Babilonia con Zorobabele e Giosuè) e Neemia 7 è intenzionale. Questi elenchi possono sembrarci noiosi, eppure rivelano un punto importante: Dio si cura di quei dettagli che noi potremmo trascurare. Le mura di Gerusalemme erano ormai erette e il testo biblico intende dimostrare che la prima generazione di rimpatriati, quella di Esdra e Neemia, aveva contribuito, compatta, a questo grande traguardo, anche se il loro successo dipendeva completamente da Dio. La generazione presente costruì sui risultati ottenuti dalla precedente, anche se il compito fu complicato, pieno di ostacoli e molto più diluito nel tempo di quanto avessero voluto. La guida di Esdra e Neemia fu valorizzata, ma anche il popolo fece il suo dovere. Ogni gruppo era impegnato in mansioni differenti svolte in periodi diversi, ma l’esito fu impressionante. L’inizio (Esdra 2) è collegato alla conclusione (Neemia 7): non solo ci fu spazio per la costruzione di un secondo tempio, ma la stessa Gerusalemme fu riprogettata e ben ricostruita.

`Leggere Neemia 7:73 . Il loro desiderio di adempiere la volontà divina fu ben ripagato?`

«… i figli d'Israele erano stabiliti nelle loro città». Per tanti versi, l’intera vicenda di quel ritorno e della ricostruzione fu straordinaria. Un popolo che diversi anni prima aveva visto devastare la loro città, abbatterne il tempio e saccheggiare la loro terra, ora era di nuovo in quella terra e in quella città pronto a restaurare tutto, anche il tempio. Per loro, ma anche per le popolazioni vicine, deve essersi trattato di qualcosa di miracoloso. Ma tutto si svolse secondo la volontà e le promesse divine.

`Ti è successo di confidare in Dio per gestire delle situazioni apparentemente senza via d’uscita?`