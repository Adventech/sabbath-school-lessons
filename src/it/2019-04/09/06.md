---
title:  Nella città santa
date:  28/11/2019
---

`Leggere  Neemia 11:1,2   Deuteronomio 30:1-6  . Che cosa descrive questo brano? Perché dovettero tirare a sorte per scegliere chi avrebbe abitato a Gerusalemme, mentre gli altri nelle altre città?`

Che cosa ci insegna il capitolo 11 di Neemia? Era indispensabile trovare nuovi residenti per Gerusalemme dagli esiliati appena tornati. Evidentemente, la vita era più facile nelle campagne rispetto alla città, perché gli abitanti avevano la terra ereditata dai loro antenati. Abbandonarla per trasferirsi a Gerusalemme era un sacrificio e molti, legittimamente, pensavano che se lo avessero fatto sarebbero stati sradicati. La vita avrebbe presentato nuove sfide e lo stile di vita urbano era molto diverso rispetto a quello rurale. Spostarsi in un ambiente nuovo e sconosciuto è sempre difficile, ancora di più se implica il trasferimento in una città o una nazione dove il vangelo deve essere diffuso. La missione nelle città richiede la disponibilità a intraprendere nuove avventure e disagi.

«I nostri operai non stanno comunicando il messaggio come dovrebbero. I nostri dirigenti non sono consapevoli del lavoro che va compiuto. Quando penso alle città che sono state finora trascurate, nelle quali vivono migliaia di persone che devono essere informate circa l’imminente ritorno del Salvatore, avverto un desiderio intenso di vedere uomini e donne dedicarsi all’opera nella potenza dello Spirito, pieni dell’amore di Cristo per persone che rischiano di morire» - 7T, p. 40.

`Perché Neemia 12:1-26    Deuteronomio 30:1-6  cita quel lungo elenco di sacerdoti e Leviti? Che cosa li collega alla consacrazione delle mura di Gerusalemme di cui si parla nella seconda parte dello stesso capitolo?`

Dio vuole che le cose siano fatte nella maniera appropriata. Prima di compiere grandi opere, occorrono uomini e donne impegnate e consacrate. Quelle famiglie sacerdotali aiutarono Neemia a erigere le mura affinché si potesse adorare Dio in sicurezza nel tempio, senza interferenze esterne. Le mura furono importanti per la sicurezza, ma senza dei sacerdoti consacrati la vera adorazione avrebbe corso dei rischi.

Tutte le persone, nelle varie funzioni, ebbero quindi un ruolo importante da assolvere.