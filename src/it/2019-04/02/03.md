---
title:  La preghiera di Neemia
date:  07/10/2019
---

`Leggere  Neemia 1:5-11 . Quali sono i diversi elementi che compongono questa invocazione? Perché include anche se stesso tra i colpevoli?`

1. O Dio, sei grande e misericordioso (v. 5)

2. Ascoltami (v. 6)

3. Confessione dei peccati (vv. 6,7)

4. Ricordati le tue promesse (vv. 8,9)

3. Ci hai riscattati (v. 10)

2. Ascoltami (v. 11)

1. Dio concede prosperità e pietà (v. 11).

La preghiera di Neemia è una bella composizione che parla della grandezza di Dio e della condizione di peccatori del popolo di Israele, e si conclude con un grido d’aiuto. Ricorda quella innalzata da Daniele nel libro omonimo, al capitolo 9, ed è possibile che Neemia la conoscesse bene. Da apprezzare il fatto che il profeta non inizi con una richiesta d’aiuto, ma prima ribadisca la verità sull’essenza divina: «Dio grande e tremendo». Sottolinea anche che egli mantiene il suo patto e ha pietà per quelli che lo amano, come a ricordare che Dio si è sempre dimostrato fedele e non può quindi cambiare adesso. La preghiera ha una struttura particolare, con al centro il versetto 8, dove Neemia articola le promesse divine: «Ricordati». Come a dire: «Ricorda, Signore, che hai promesso di sparpagliarci se non ti saremo fedeli, ma anche di riunirci e rimettere ogni cosa a posto. La prima tappa si è conclusa, quindi ora è il momento di compiere anche la seconda, perché stiamo tornando a te». Neemia non ha paura di rivendicare le promesse fatte da Dio e di ricordargliele. Non lo fa certo perché il Signore se ne fosse dimenticato, il punto è che Dio è contento quando siamo intenzionati a reclamarle. Vuole che ci crediamo e lo facciamo a voce alta, rivolgendoci a lui. Enunciando quello che ci ha promesso, possiamo essere fortificati nella nostra risolutezza di confidare in esse, soprattutto quando la situazione pare disperata.

`Quali sono alcune promesse divine che intendi rivendicare in questo preciso istante?`