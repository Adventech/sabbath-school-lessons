---
title:  Neemia si prepara per il suo incarico
date:  10/10/2019
---

Il Signore aveva affidato questo incarico a Neemia e gli avrebbe fornito tutto ciò di cui aveva bisogno. Forte della conoscenza delle promesse di Dio e della certezza di essere stato chiamato da lui, il profeta procedette, ma lo fece con circospezione e sempre affidandosi alla preghiera. Sapeva di avere accanto Dio, ma questo non gli impedì di pensare a quello che doveva fare.

`Leggere Neemia 2:11-20 . Cosa fa il protagonista per prepararsi al progetto di ricostruzione delle mura?`

`Insegnamenti relativi alla leadership:`

1. Neemia non rivela a nessuno i suoi piani: «non parlai a nessuno di quello che Dio mi aveva messo in cuore di fare per Gerusalemme» (2:12 ). Lo tiene nascosto non solo al nemico ma anche ai capi ebrei. È in avanscoperta per capire quello che deve essere fatto.

2. Prima di svelare qualsiasi cosa, Neemia fa i compiti a casa e pianifica tutto il lavoro da svolgere.

3. Quando parla del suo incarico, prima sottolinea quello che Dio ha fatto finora per guidare la sua spedizione, poi aggiunge le parole del re. Prima di chiedere un impegno, incoraggia. La risposta favorevole degli Ebrei e la decisione di ricostruire possono considerarsi un miracolo, nonostante le resistenze che si manifesteranno. Dio, mediante le preghiere e il digiuno di Neemia, aveva preparato il re, ma anche il popolo ebraico affinché rispondesse con fierezza e generosità.

`Leggere Neemia 2:19,20 . Cosa ci rivelano questi passi in merito alla fede di Neemia? Passi come Deuteronomio 7:9 , Salmo 23:1-6  e Numeri 23:19  in che misura avrebbero potuto sostenere Neemia?`

Le nostre conversazioni rivelano chi siamo e cosa davvero pensiamo. Neemia tende a pronunciare parole edificanti. Non ha paura di coinvolgere il Signore in ogni suo discorso e di glorificarlo, anche quando gli interlocutori si fanno beffe di lui. Anche se è consapevole del disprezzo che i nemici provano nei loro confronti, non modera il suo linguaggio né esclude Dio dalla conversazione. Come Giuseppe in Egitto molti anni prima, Neemia non ha paura di promuovere il suo Dio in mezzo a persone che non credono in lui.