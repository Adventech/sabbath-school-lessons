---
title:  Neemia parte
date:  09/10/2019
---

Il re inviò delle lettere tramite il suo coppiere a Sanballat, il Coronita, e a Tobia, il servo ammonita, e alti ufficiali delle regioni al di là del fiume per spianare la strada al conseguimento dell’obiettivo che Neemia si era prefissato. Inoltre, il re ordinò ad Asaf, guardiano del parco reale, di fornire tutto il legname necessario alla ricostruzione della città, delle mura e delle porte del tempio.

`Leggere Neemia 2:9,10 . Cosa ci dicono questi versetti in merito agli ostacoli che Neemia e gli Ebrei in generale stavano per fronteggiare?`

Neemia giunse a Gerusalemme intorno al 445/444 a.C., i primi seri ostacoli si manifestarono ancora prima che egli avviasse qualsiasi iniziativa, dal momento che la richiesta inoltrata ai governatori suscitava problemi. Sebbene Tobia fosse un nome ebraico, che voleva dire «il Signore è buono» (anche il figlio Iehohanan aveva un nome ebraico, «il Signore è pieno di grazia»), egli era governatore di Ammon. Gerusalemme era dunque circondata da nemici: il governatore della Samaria a nord, Tobia a est, e Ghesem, l’Arabo, a sud (Ne 2:18,19 ), che occupò Edom e Moab. Sfortuna volle che la leadership della regione eluse Neemia perché si preoccupava per il «benessere» degli oppressi. I bulli non sono contenti quando le cose vanno bene alle persone che intimidiscono.

«Il suo arrivo [di Neemia] a Gerusalemme con una scorta militare indicava che era venuto per un’importante missione, e suscitò la gelosia delle tribù pagane che abitavano vicino alla città. Esse avevano spesso manifestato ostilità per i Giudei insultandoli apertamente; si distinsero in quest’opera malvagia certi capo tribù: Sanballat il Coronita, Tobia l’Ammonita e Ghesem l’Arabo. Fin dall’inizio essi considerarono con diffidenza le iniziative di Neemia e cercarono con ogni mezzo di far fallire i suoi piani e ostacolare la sua opera» - PK, p. 635 [cap. 53, p. 366].

`Quali altri episodi biblici dimostrano che quanti faranno la volontà di Dio incontreranno opposizione?`