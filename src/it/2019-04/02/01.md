---
title:  2. Neemia
date:  05/10/2019
---

### Letture
Neemia 1-2 ; Deuteronomio 7:9 ; Salmo 23:1-6 ; Numeri 23:19 

> <p></p>
> Quando udii queste parole mi misi seduto, piansi, e per molti giorni fui in grande tristezza. Digiunai e pregai davanti al Dio del cielo. E dissi: “O SIGNORE, Dio del cielo, Dio grande e tremendo, che mantieni il patto e fai misericordia a quelli che ti amano e osservano i tuoi comandamenti”» Neemia 1:4,5.

Finora, due gruppi di deportati erano tornati a Giuda adempiendo almeno parzialmente le promesse fatte da Dio alla nazione ebraica. Ma c’è un altro gruppo di esiliati che il Signore sta preparando, ai quali è affidato il compito di risolvere un problema. Nonostante i primi due gruppi fossero tornati per ricostruire Gerusalemme e completare parte di quel progetto riedificando il tempio, il resto della costruzione fu lasciata in stato di abbandono quando montò l’opposizione delle nazioni limitrofe. Le loro popolazioni non volevano che gli Israeliti costruissero la città e le sue mura perché temevano che potessero tornare a essere lo Stato potente di un tempo (Ed 4:6-24 ). Il ritorno degli Israeliti venne percepito come una minaccia ed erano determinati a sabotarlo. Ma Dio non aveva chiamato il suo popolo per poi abbandonarlo proprio quando si trattava di completare quanto aveva chiesto loro di fare. Così, preparò un altro uomo perché ultimasse la sua volontà e mettesse in atto i suoi obiettivi. Si chiamava Neemia.