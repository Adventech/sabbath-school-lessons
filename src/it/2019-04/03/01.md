---
title:  La chiamata di Dio
date:  12/10/2019
---

### Letture
Esdra 7:10  ; Neemia 1:1-11 ; Daniele 8; 9:24-27 ; Romani 8:28,29; 9;  Esodo 3,4 

> <p></p>
> «Benedetto sia il SIGNORE, Dio dei nostri padri, che ha così disposto il cuore del re a onorare la casa del SIGNORE, a Gerusalemme» Esdra 7:27.

Il Signore affida a ciascuno di noi un incarico specifico? Esistono dei criteri in base ai quali stabilire chi è più qualificato di altri per determinate mansioni? Tali criteri sono diversi nella percezione umana rispetto a quella divina? Probabilmente la maggioranza risponderebbe di sì, soprattutto alle ultime due domande. Ci sono momenti nei quali Dio si dedica a prepararci, educandoci mediante delle esperienze, a un compito preciso; altre volte, sceglie di servirsi di noi semplicemente perché siamo disponibili e umili. Non è sempre facile saperlo, ma in cosa consiste la chiamata di Dio nella nostra vita? La Bibbia è ricca di storie di persone che Dio ha scelto per un dato incarico. A Esdra e Neemia fu affidato un compito ben preciso: ricostruire ciò che era in rovina, ma l’opera richiedeva differenti e svariati interventi. Intanto, serviva riportare gli Israeliti a Gerusalemme per la riedificazione del tempio e della città; parallelamente, occorreva parlare di Dio al popolo e aiutarlo a ripristinare una relazione e un impegno con lui. L’incarico che il Signore aveva affidato a Neemia era molto importante e prevedeva tutto ciò.