---
title:  La nostra responsabilità
date:  17/10/2019
---

Se siamo chiamati da Dio, abbiamo comunque il libero arbitrio di accettare o rifiutare quella chiamata, come anche la salvezza che ci viene offerta. Egli può collocarci in una posizione particolare, ma noi possiamo scegliere di non seguire i suoi ordini. È vero, Dio desidera che facciamo cose precise per lui e che gli somigliamo. La sua elezione a un incarico specifico è parte del suo piano per la nostra salvezza. Accettando la sua chiamata, riveliamo nella nostra vita la realtà della salvezza.

A Saulo fu affidato il ruolo di re. Purtroppo, egli non dette mai completamente il suo cuore al Signore, nonostante l’investitura. Il solo fatto di essere chiamati a un ruolo di un certo tipo non implica automaticamente che quella persona si affiderà a Dio. Il fattore determinante resta il nostro libero arbitrio: se non seguiamo la guida divina, rischiamo di perdere tutto.

`Leggere Esodo 3  e 4 . Cosa accade quando il Signore ci chiama a svolgere un determinato compito?`

Possiamo rispondere come fecero Esdra e Neemia, i quali ubbidirono senza avanzare dubbi, scuse e obiezioni. Anche Mosè alla fine accettò, ma non senza aver prima cercato di scansare quel compito. Obiettò di non essere bravo abbastanza, di non essere nessuno e di non essere in grado di avere un ruolo di primo piano. Come avrebbe potuto dargli ascolto il faraone? Era anche preoccupato del fatto che il popolo ebraico non gli credesse e che il suo affannarsi non sarebbe valso a nulla. Inoltre, si rammaricò di non essere qualificato: «io sono lento di parola e di lingua» (Es 4:10) e di non possedere le capacità richieste. Per finire, chiese esplicitamente a Dio di mandare qualcun altro. Eppure, leggendo la storia di Mosè, si capisce che diventò un leader straordinario, anche se con delle mancanze. Egli accettò fedelmente di compiere la missione che il Signore gli aveva affidato.

`Quali scuse troviamo per evitare di fare quelle cose che il Signore ci chiede?`