---
title:  Affrontare il dissenso
date:  19/10/2019
---

### Letture
Esdra 4:1-24; 5:1-5 ; 2 Corinzi 6:14 ; Aggeo 1 ; Neemia 4; 6:1-13 

> <p></p>
> «Ma l'occhio del loro Dio vegliava sugli anziani di Giuda, e quelli non li obbligarono a sospendere i lavori, finché la cosa non fosse stata sottoposta a Dario e da lui fosse giunta una risposta in proposito» Esdra 5:5.

I capitoli da 3 a 6 del libro di Esdra sono strutturati per tematica, a coprire differenti periodi storici di opposizione alla ricostruzione del tempio. Riconoscere questo approccio tematico aiuterà a chiarire il messaggio complessivo.

Esdra viene citato per la prima volta per nome al capitolo 7:1. Nel 457 a.C., con il suo arrivo, le cose cambiarono e la città di Gerusalemme, mura comprese, iniziò a essere spasmodicamente ricostruita. Tredici anni dopo comparve Neemia (mandato da Artaserse nel 444 a.C.), e la ricostruzione delle mura fu finalmente ripresa. Nonostante una forte opposizione, l’opera venne completata in 52 giorni (Ne 6:15 ). La resistenza all’opera di Dio è un tema prevalente nei libri di Esdra e Neemia, quindi non sorprende scoprire che la ricostruzione del tempio e di Gerusalemme avevano provocato dissenso e persecuzione. Ovunque ci si volti, nel mondo contemporaneo, l’opera del Signore incontra resistenze. Satana cerca di assicurarsi che il vangelo non si diffonda rapidamente, perché è una minaccia per il suo dominio. In che modo affrontarono il dissenso gli Ebrei, secondo quanto è scritto in Esdra e Neemia?