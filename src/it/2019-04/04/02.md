---
title:  Comincia l’opposizione
date:  20/10/2019
---

`Leggere Esdra 4:1-5 . Perché il rimanente israelita rifiuta l’aiuto di altre persone nell’edificazione del tempio?`

A prima vista, l’offerta di aiuto pare una cosa gentile e amichevole, perché allora respingerla? Per certi versi, la risposta viene dal versetto stesso: «i nemici» si avvicinarono per offrire aiuto. Nemici? Ecco un buon motivo per il rifiuto israelita.

Perché quei popoli furono definiti «nemici»? 2 Re 17:24-41  spiega che quella gente fu importata nella Samaria e nelle regioni limitrofe da altre nazioni, dopo la deportazione degli Israeliti del regno settentrionale. Il re di Assiria inviò loro sacerdoti che avrebbero dovuto insegnare loro come adorare il Dio della terra, ovvero di Israele. Tuttavia, la risultante religione incorporò anche le divinità cananee e per questo motivo gli Ebrei temettero che quella spiritualità si inserisse anche all’interno dell’adorazione nel tempio. Per cui, la cosa migliore e più intelligente da fare fu proprio la loro risposta: «No, grazie!».

Ricordiamo tutto ciò stava accadendo per il costante compromesso dei loro padri con le fedi pagane circostanti, con la conseguente distruzione del tempio e il loro esilio. Presumibilmente, nel processo di ricostruzione ex novo del tempio, l’ultima cosa che avrebbero voluto fare era proprio quella di allinearsi troppo con le popolazioni limitrofe.

`Cos’altro dimostra che quel rifiuto era la cosa giusta da fare? Esdra 4:4,5 .`

`Eppure, razionalmente, avrebbero potuto accettare quell’offerta d’aiuto. Cosa dice 2 Corinzi 6:14  a tale riguardo?`