---
title:  Approfondimento
date:  25/10/2019
---

«L’opposizione e lo scoraggiamento che i costruttori affrontarono al tempo di Neemia, a causa dei nemici e dei falsi amici, sono simili alle difficoltà incontrate anche oggi da quanti lavorano per il Signore. I cristiani sono provati, non solo dall’ira, dal disprezzo e dalla crudeltà dei loro nemici, ma anche dall’indolenza, dall’incoerenza, dalla tiepidezza e dal tradimento di quanti si dicono amici e collaboratori» - PK, p. 644 [cap. 53, pp. 370,371].

«Neemia non cadde preda del nemico grazie alla sua costante dedizione per l’opera di Dio e alla sua salda fiducia in lui. La persona indolente è facile preda della tentazione, ma colui che persegue un nobile scopo, un grande ideale, non si lascerà sconfiggere dal male. La fede di colui che progredisce costantemente non si indebolisce, perché ovunque distingue l’amore infinito che fa convergere tutte le cose verso la realizzazione del piano divino. I veri collaboratori di Dio agiscono con una convinzione che non conosce tentennamenti, perché i loro sguardi sono sempre rivolti al trono della grazia» - Ivi, p. 660 [cap. 55, p. 380].

**Missione**

`1.	Quale insegnamento pratico avete colto dal presente studio e come lo applicherete durante la settimana?`

`2.	Qual è il piano missionario del vostro gruppo?`