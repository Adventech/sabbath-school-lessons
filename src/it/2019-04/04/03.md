---
title:  I profeti incoraggiano
date:  21/10/2019
---

Purtroppo, il dissenso da parte delle nazioni confinanti, come descritto in Esdra da 4 a 6, spaventò gli Ebrei e li dissuase dal proseguire il lavoro per il tempio. Ribadiamo che Esdra 4:6 - 6:22  non segue un ordine cronologico, per questo analizzeremo prima il capitolo 5 e poi il 4.

`Leggere Esdra 5:1-5 . Perché Dio invia i profeti Aggeo e Zaccaria? Qual è l’esito del loro profetizzare?`

Gli Ebrei avevano interrotto la costruzione per paura, ma il Signore li aveva riportati a Giuda proprio per riedificare il tempio e la città: aveva un piano al riguardo. Visti i loro timori, doveva fare qualcosa per incoraggiarli. Chiamò allora due profeti perché si presentassero loro. L’opposizione degli uomini non ferma Dio; e anche se gli Ebrei avevano contribuito con le loro azioni a questo stato di cose, egli non li abbandonò. Agì tramite dei profeti per motivarli e spingerli nuovamente all’opera.

`Leggere Aggeo 1 . Qual è il messaggio del profeta e cosa possiamo trarre per la nostra realtà contemporanea?`

«I profeti Aggeo e Zaccaria vennero chiamati per aiutare il popolo ad affrontare questa crisi. Con vibranti testimonianze questi messaggeri di Dio rivelarono al popolo la causa delle sue difficoltà. La mancanza di prosperità era il risultato della loro negligenza: non avevano messo al primo posto gli interessi del cielo. Se avessero onorato Dio, se gli avessero dimostrato il dovuto riguardo e la dovuta riverenza, preoccupandosi innanzitutto della costruzione della sua casa, si sarebbero assicurati la sua protezione e la sua benedizione» - PK, pp. 573,574 [cap. 46, p. 330].