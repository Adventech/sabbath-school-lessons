---
title:  Dio e il patto
date:  16/11/2019
---

### Letture
Neemia 10:1-39 ; Genesi 4:8-19 ; Ebrei 8:1-7; 13:20 ; Giosuè 24 

> <p></p>
> «A motivo di tutto questo, noi abbiamo fatto un patto stabile, lo abbiamo messo per iscritto; e i nostri capi, i nostri Leviti e i nostri sacerdoti vi hanno applicato il loro sigillo». «… Noi ci siamo così impegnati a non trascurare la casa del nostro Dio» Neemia 9:38; 10:39.

Cosa intende la Bibbia con la parola «patto»? La spiegazione più facile di questo tipo di patto biblico è che si tratta della costituzione legale di un rapporto tra Dio e il suo popolo. È Dio che dice «tu sei il mio popolo, io sono il tuo Dio». Oltre questo, abbiamo tracce di patti scritti sanciti da altre popolazioni dell’antichità, spesso riguardavano i capi e loro vassalli. Tali accordi venivano siglati perché vantaggiosi per entrambe le parti. Il capo si sarebbe preso cura del popolo, il popolo avrebbe pagato un tributo. Ma con Dio era diverso, perché lui non avrebbe ricevuto niente in cambio e promise che avrebbe rispettato il patto anche se il popolo lo disattendeva. Le benedizioni e le maledizioni allegate consentirono agli Israeliti di sapere che quando iniziavano i tempi bui, voleva dire che avevano infranto quell’alleanza.

Questa settimana studieremo il patto rinnovato tra Israeliti e Dio, riportato in Neemia 10 , e anche alcune informazioni generali sulla storia e l’importanza della stipula di patti nella Bibbia.