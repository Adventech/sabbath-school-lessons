---
title:  Impegni
date:  20/11/2019
---

`Leggere Neemia 10:30-39 . Quali sono le quattro cose che gli Israeliti si impegnano a rispettare alla luce del patto rinnovato?`

Il popolo si impegnò in questo modo:

1. Niente matrimoni misti (non era lecito sposarsi con chi avrebbe potuto sviare l’altro coniuge all’idolatria);
2. Vera osservanza del sabato (nessuna distrazione con transazioni di carattere economico);
3. Cancellazione del debito e osservanza dell’anno sabatico per aver cura dei poveri e restituire loro la libertà;
4. Sostegno economico del tempio, dei suoi servizi e del personale mediante l’offerta di primizie, dei primogeniti e la restituzione della decima, garantendo così la continuazione della vera adorazione.

I primi tre impegni sono legati alle relazioni interpersonali (matrimonio e cancellazione del debito) e con Dio (sabato), l’ultimo (vv. 32-39) alle dinamiche che regolano la funzione del tempio.

Lo scopo della comunità era quello di dimostrare che avevano preso un impegno per il rispetto del patto, realizzando, in pratica, la costruzione delle loro relazioni con Dio e gli altri esseri umani. Anche se non sempre lo osservarono alla perfezione, capirono che le buone abitudini avrebbero influenzato il futuro. Se la nazione israelita voleva imboccare il giusto percorso, doveva stabilire delle norme e degli usi per favorire l’arrivo a destinazione. Se voleva camminare accanto a Dio, attribuire la dovuta importanza al sabato e prendersi cura del tempio doveva fare passi sicuri in quella direzione. Purtroppo, il popolo non ottemperò molto bene a quegli impegni, come dimostrano gli ultimi capitoli del libro di Neemia. Però, anche se non tutti, alcuni ci riuscirono. Con l’aiuto di Dio e lo sguardo sempre fisso su lui, possiamo sviluppare quelle corrette abitudini e rimanere sul sentiero giusto.

«Esercitando correttamente la volontà, si può verificare un cambiamento totale nella vostra vita. Affidando al Cristo la vostra volontà sarete uniti alla potenza divina, riceverete la forza per restare fedeli alla decisione presa e, abbandonandovi costantemente a Dio, potrete vivere la nuova vita: la vita della fede» - SC, p. 48 [cap. 5, p. 47]. Che cosa ti impedisce di vivere l’esperienza qui descritta?