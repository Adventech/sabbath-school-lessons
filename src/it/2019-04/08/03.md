---
title:  I patti nella storia
date:  18/11/2019
---

Dopo il diluvio, Dio ricominciò da Noè e dagli individui che vennero dopo di lui, con i quali cercò di ristabilire un rapporto, al centro del quale vi era l’idea del patto. La Bibbia ci parla di sette patti principali stabiliti da Dio con le persone:

1. Adamo (Ge 1-3 )
2. Noè (Ge 6-9 )
3. Abraamo (Ge 12:1-3 )
4. Mosè e la nazione israelitica (patto sinaitico o mosaico Es 19-24 )
5. Fineas (Nu 25:10-13 )
6. Davide (2 S 7:5-16 )
7. Nuovo patto (Gr 31:31-34 ).

`Cosa dicono i passi a seguire a proposito del «patto eterno»? Genesi 9:16; 17:7 ; Isaia 55:3 ; Ebrei 13:20.`

La Bibbia inserisce il termine «patto eterno» sedici volte, tredici delle quali fanno riferimento specifico alle alleanze con Abraamo, Israele al Sinai e Davide. Ciascuno di questi patti, benché unico, viene impresso come «eterno». Così, come il vangelo eterno viene annunciato la prima volta in Genesi 3:15, ma poi rivelato progressivamente in tutta la Bibbia, lo stesso vale per questo patto di cui stiamo parlando. Ogni alleanza consecutiva serve a presentare e approfondire la nostra comprensione relativa al patto eterno d’amore, che si manifesta in tutta la sua pienezza nel piano della salvezza. I nuovi e vecchi patti, come spesso vengono distinti, contengono gli stessi elementi.

1. Santificazione: «… io metterò la mia legge nell'intimo loro, la scriverò sul loro cuore» (Gr 31:33; cfr. Eb 8:10).
2. Riconciliazione: «… io sarò loro Dio, ed essi saranno mio popolo» (Gr 31:33; cfr. Eb 8:10).
3. Missione: «Nessuno istruirà più il suo compagno o il proprio fratello, dicendo:
    “Conoscete il SIGNORE!”, poiché tutti mi conosceranno, dal più piccolo al più grande» (Gr 31:34; cfr. Eb 8:11).
4. Giustificazione: «Poiché io perdonerò la loro iniquità, non mi ricorderò del loro peccato» (Gr 31:34; cfr. Eb 8:12).