---
title:  Struttura del patto
date:  19/11/2019
---

Gli esperti riconoscono una struttura tipica in ogni patto biblico, riscontrabile anche negli antichi patti degli Ittiti. Dio comunicava al popolo in maniera tale che essi, secondo la loro cultura, potessero comprendere al meglio. I patti più in uso nell’antico Israele erano così costituiti: preambolo (chi è Dio); prologo storico (precisazione delle relazioni passate); stipula delle leggi; benedizioni e maledizioni; testimonianze, disposizioni speciali o firma del patto. È logico quindi che il Signore si fosse servito di una formula del genere per comunicare fino ad allora con il suo popolo, aveva bisogno di qualcosa con la quale avessero familiarità.

Per esempio, l’intero libro del Deuteronomio è scritto sotto forma di patto, perché Mosè invita il popolo a stipulare una nuova alleanza con il loro Dio. Ecco la struttura:

1. Preambolo (De 1:1-5 );
2. Prologo storico (1:6 - 4:43 );
3. Stipula delle leggi (4:44 - 26:19 );
4. Benedizioni e maledizioni (27-30 );
5. Testimonianze (30:19 );
6. Disposizioni speciali (31:9-13 ).

`Leggere Giosuè 24 . In che modo si rivela in questo capitolo il medesimo modello di patto?`

La stessa sequenza si ripete anche per quanto riguarda il rinnovamento del patto da parte di Giosuè. Inizia con un preambolo, quando Dio si presenta come «SIGNORE, il Dio d'Israele» (24:2). Poi segue un lungo prologo storico in cui Giosuè ricorda al popolo quello che Dio ha fatto in passato (vv. 2-13). Quindi si passa alla stipula delle leggi (vv. 14,15,23), alle benedizioni e alle maledizioni (vv. 19,20), alle testimonianze identificate (vv. 22,27), per finire con una disposizione speciale (vv. 25,26). Siamo in presenza di una forma basilare di patto usata per comunicare con Israele e mostrare alla nazione non solo la guida divina nel passato, ma anche i requisiti richiesti per confermare l’attuale patto.

`Leggere Giosuè 24:15 . Quale principio è possibile applicare oggi alla nostra condizione?`