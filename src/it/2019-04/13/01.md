---
title:  Capi in Israele
date:  21/12/2019
---

### Letture
1 Re 12:1-16 ; Atti 15:7-11 ; Giovanni 11:46-53 ; Neemia 4:7-23 ; Esdra 8:21-23,31,32 

> <p></p>
> «Tutto il popolo se ne andò a mangiare, a bere, a mandare porzioni ai poveri, e a fare gran festa, perché avevano capito le parole che erano state loro spiegate» Neemia 8:12.

Esdra e Neemia sono entrambi esempi di grandi capi consacrati a Dio e alla realizzazione dei compiti che avevano ricevuto da lui. Il loro amore per il Signore ha ispirato in essi il desiderio di essere dei servitori fedeli, e proprio la fedeltà è stato un tema centrale del nostro studio. Questa settimana vedremo altri esempi di capi e dirigenti che la Bibbia ci presenta, compresi sempre i due sopraccitati. Non si tratta di insegnamenti esaustivi, questo è certo, perché tanti altri potrebbero essere discussi. Tuttavia, quelli scelti sono fondamentali per ogni leader. Forse in questo preciso momento non ti consideri un leader, ma ciascuno di noi esercita un influsso su alcune persone; per questo motivo sono insegnamenti applicabili a tutti.

Al centro della vicenda di tutti quei capi c’è sempre la parola di Dio, che ha trasformato il loro modo di pensare e di vivere e avviato un meccanismo di risveglio e riforma. Stiamo parlando di individui eternamente debitori nei riguardi della parola di Dio e delle istruzioni che in essa hanno scoperto. Allo stesso modo, a prescindere da chi siamo e dal nostro ruolo, dobbiamo conservare la stessa Parola al centro di ogni nostra attività di cristiani avventisti del settimo giorno.