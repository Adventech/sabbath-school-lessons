---
title:  Il male agli occhi di Dio
date:  23/12/2019
---

**Leggere i seguenti passi. Qual è stata l’influenza di quei leader sulle persone che hanno diretto?**

`1 Re 15:26,34`

`2 Re 13:1-3`

`Giovanni 11:46-53`

Il fatto che la nostra leadership abbia il potere di elevare o deprimere spiritualmente una persona è un pensiero che deve fare riflettere. In tutti i casi sopra presentati, l’effetto è stato terribilmente negativo. Più precisamente, il nostro carattere e la nostra consacrazione a Cristo fanno la differenza nei confronti delle persone con cui interagiamo. I leader spirituali influenzano gli altri, indirizzandoli a Dio, se sono loro i primi a ricercarlo, o verso il male in caso contrario. Che Esdra e Neemia avessero una solida relazione con Dio è innegabile. Il tempo da loro dedicato alla preghiera e al digiuno è nettamente superiore a quello di altri grandi leader la cui esperienza è narrata nella Bibbia. Sotto la guida dei due nostri protagonisti, Israele camminava con il Signore, anche se non tutto era perfetto. La direzione data alla loro vita guardava a Dio. Dall’altro lato, il fatto che altri non siano stati trasformati dal loro influsso vuol dire solo che la scelta finale non spetta a nessun altro, se non al singolo individuo interessato. Basta pensare a tutti quelli che ebbero l’opportunità di vedere Gesù in sembianze umane, ascoltarlo predicare o sentir parlare dei suoi miracoli, e che comunque alla fine lo hanno respinto. Ebbene, tutti abbiamo un ruolo da interpretare, indipendentemente dalla nostra posizione nella vita, e possiamo esercitare un influsso, positivo o negativo. Ma alla resa dei conti, ogni individuo dovrà rispondere personalmente davanti a Dio.

`Pensa alle persone che rientrano nella tua sfera d’influenza. In che modo potresti migliorare la qualità del tuo influsso?`