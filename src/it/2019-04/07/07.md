---
title:  Approfondimento
date:  15/11/2019
---

In Neemia 9:25 , gli Ebrei ricordano che i loro antenati si sono deliziati nella grande bontà divina. La radice del verbo è la medesima del nome «Eden» (Ge 2:15 ). Forse la migliore traduzione sarebbe «si sono edenizzati», se solo edenizzare esistesse come verbo… il vangelo, in fondo, è rinascita, e quale simbolo migliore dell’Eden può rappresentare la nostra definitiva rinascita? Dio ha suscitato il popolo ebraico e lo ha guidato fino agli incroci del mondo antico per creare il contesto più simile all’Eden che potesse esistere su una terra caduta. Anche dopo l’esilio e il ritorno, quella potenzialità sussisteva. «Così il SIGNORE sta per consolare Sion, consolerà tutte le sue rovine; renderà il suo deserto pari a un Eden» (Is 51:3).

Il popolo godette delle benedizioni materiali promesse dal Signore, benedizioni che, per quanto possibile in un contesto caduto, erano una reminiscenza dell’abbondanza presente nell’Eden. Era una cosa buona ed era legittimo trarne beneficio. Dio ha creato il mondo fisico in modo tale che gli uomini e le donne potessero goderlo, e l’antico Israele, benedetto da Dio, approfittò di questa opportunità. Il loro peccato non fu «deliziarsi» nella grande bontà divina, ma dimenticarsi del Signore (Ez 23:35 ), della cui magnanimità stavano godendo. Le benedizioni diventarono un fine a sé e non uno strumento per raggiungere il vero obiettivo: rivelare Dio agli altri.

**Missione**

`1.	Quale insegnamento pratico avete colto dal presente studio e come lo applicherete durante la settimana?`

`2.	Qual è il piano missionario del vostro gruppo?`