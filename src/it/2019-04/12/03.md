---
title:  La disapprovazione di Neemia
date:  16/12/2019
---

`Leggere  Neemia 13:26,27 . Che valore ha la storia biblica come fonte di informazione sui pericoli che possono allontanarci dal giusto cammino?`

Salomone peccò per le scelte compiute. Sarebbe più corretto dire che fu artefice della propria rovina disubbidendo all’ordine impartito da Dio per i re di Israele: «Non dovrà neppure avere molte mogli, affinché non perverta il suo cuore; neppure dovrà avere grande quantità d'argento e d'oro» (De 17:17). La vita di Salomone viene portata come esempio negativo: non solo si sposò con più di una moglie, ma soprattutto, come sottolinea Neemia, scelse delle donne che non adoravano Dio.

`Perché Neemia agì correttamente disapprovando gli Israeliti per i matrimoni misti con i pagani?  Genesi 6:1-4; 24:3,4; 28:1,2 ; Deuteronomio 7:3,4 ; 2 Corinzi 6:14 .`

L’ordine di non fare matrimoni misti non riguardava il nazionalismo ma l’idolatria. Nella Bibbia troviamo tanti matrimoni misti: Mosè sposò Sefora, una donna Madianita; Boaz sposò Rut, una Moabita. Il divieto di tali unioni nel nostro caso è piuttosto legato al matrimonio con una persona di una fede diversa o che non crede affatto. Il problema è che ai tempi di Esdra e Neemia, le persone non sceglievano di sposarsi con altri credenti in Dio. «Il piano edenico per il matrimonio… prevedeva un’integrità complementare dei due partner nella fede spirituale come in altri significativi valori» - Richard M. Davidson, In Flame of Yahweh, Peabody, Mass., Hendrickson Publishers, 2007, p. 316.

Le moglie pagane nel nostro racconto non scelsero di rinunciare ai loro culti idolatri. Forse Neemia era più triste che adirato dalle scelte del popolo, perché dimostravano la mancanza di un impegno vero per Dio. La Bibbia ci offre dei modelli che ci consentono di rimanere radicati nel Signore, pensati per esaltare al massimo la nostra felicità. Allo stesso modo, l’ordine di un vincolo comune nel matrimonio era inteso come aiuto per una vita migliore e incoraggiamento per una reciproca devozione verso il Signore.

`Quali principi possiamo trarre da queste vicende per proteggere la nostra fede e quella della nostra famiglia?`