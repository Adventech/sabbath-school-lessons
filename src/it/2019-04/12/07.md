---
title:  Approfondimento
date:  20/12/2019
---

«L’entusiasmo nel servizio di Dio è una parte importante della vera religione. Bisognerebbe cogliere le circostanze favorevoli per operare secondo la volontà del Signore. La rapidità e la decisione, al momento opportuno, assicurano il successo, mentre l’indugio e la negligenza portano al fallimento e disonorano Dio. Se coloro che sono responsabili dell’opera di Dio non manifestano nessuno zelo, se si mostrano indifferenti e indecisi, la chiesa sarà fredda, addormentata e amante dei piaceri, ma se i suoi responsabili sono motivati dal desiderio di servire il Signore e lui soltanto, allora i fedeli saranno uniti, pieni di speranze e di entusiasmo. La parola di Dio è ricca di stridenti ed eloquenti contrasti. Il peccato e la santità sono affiancati affinché considerandoli possiamo evitare il primo e ricercare le altre. Le pagine che descrivono l’odio, la falsità e il tradimento di Samballat e di Tobia descrivono anche la nobiltà, la devozione e l’abnegazione di Esdra e Neemia. Dipende da noi la scelta di imitare liberamente i primi o i secondi. I terribili risultati della trasgressione dei comandamenti di Dio sono messi in contrasto con le benedizioni derivanti dall’ubbidienza. Sta a noi decidere se vogliamo soffrire o essere benedetti» - PK, p. 676 [cap. 57, pp. 389,390].

**Missione**

`1.	Quale insegnamento pratico avete colto dal presente studio e come lo applicherete durante la settimana?`

`2.	Qual è il piano missionario del vostro gruppo?`