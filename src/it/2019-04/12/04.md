---
title:  Esdra reagisce
date:  17/12/2019
---

`Leggere  Esdra 9 . Come risponde il sacerdote quando sente che gli Israeliti sono stati coinvolti nei matrimoni misti? Ai versetti 1 e 2 è scritto che «non si sono separati dai popoli di questi paesi». Il verbo «separare» torna anche nei seguenti passi: Levitico 10:10; 11:47 ; Esodo 26:33 ; Genesi 1:4,6,7,14,18 . Cosa implica l’uso di questa parola relativamente al tema del matrimonio tra una persona credente e una non credente?`

Il popolo interrogò Esdra sulla questione dei matrimoni misti. La terminologia utilizzata quando elencarono le nazioni coinvolte in abomini, dimostra che conoscevano la Torah, poiché quella lista è tratta direttamente da racconti biblici. È interessante notare che furono i capi civili a informare Esdra, come se anche le guide spirituali della nazione, sacerdoti e Leviti, si fossero macchiati di questa trasgressione.

«Riflettendo sulle cause della cattività babilonese Esdra aveva scoperto che l’apostasia d’Israele era stata provocata in gran parte dai suoi rapporti con le nazioni pagane. Si era reso conto che se avessero ubbidito ai comandamenti di Dio, che proibivano loro di unirsi a nazioni idolatre, si sarebbero risparmiati molte tristezze e umiliazioni. Quando venne a sapere che, nonostante le esperienze del passato, uomini influenti avevano osato trasgredire le leggi che dovevano salvaguardarli dall’apostasia, si sentì stringere il cuore. Pensò alla bontà di Dio, che aveva permesso al suo popolo di ritornare nella terra natia, e provò una legittima indignazione e un grande dolore per la loro ingratitudine» - PK, p. 620 [cap. 51, p. 357].

Il termine «separati» viene usato per entità contrastanti. Nello specifico, individua degli opposti assoluti. Con questa affermazione il popolo ammetteva di essere precedentemente e consapevolmente informato sull’ordine divino di rigettare le false religioni. Compresero che nessuno poteva dire di sposare un coniuge le cui opposte convinzioni non avrebbero avuto alcun impatto sulla relazione matrimoniale o sull’educazione dei figli. Capirono quanto fosse diventata grave la situazione.

`Cosa possiamo fare per conservare viva la fede nelle nostre famiglie anche nell’ipotesi si siano fatte delle scelte sbagliate nel passato?`