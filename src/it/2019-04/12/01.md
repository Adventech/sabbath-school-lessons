---
title:  Gestire le decisioni sbagliate
date:  14/12/2019
---

### Letture
Neemia 13:23-25 ; Deuteronomio 7:3,4 ; 2 Corinzi 6:14 ; Esdra 9,10 ; 1 Corinzi 7:10-17 

> <p></p>
> «Mio Dio, io sono confuso; e mi vergogno, mio Dio, di alzare a te la mia faccia, perché le nostre iniquità si sono moltiplicate fin sopra la nostra testa, e la nostra colpa è così grande che giunge al cielo» Esdra 9:6.

Esdra e Neemia divennero capi all’interno di comunità dove i matrimoni misti erano diventati la norma. Questa usanza preoccupava molto entrambi, impegnati com’erano a guidare la nazione verso una stretta relazione con Dio. Erano consapevoli dell’influenza negativa che i non credenti o quelli che adoravano gli idoli potevano esercitare sulla popolazione di Israele, perché avevano visto i terribili effetti nella storia passata. Le religioni cananee si diffusero in tutto Israele finché Baal e Asherah furono adorati su ogni alto colle. Oltre a ciò, l’influsso delle mogli pagane sulle famiglie israelitiche era dannoso. Baalam consigliò i Moabiti di inviare le loro donne dagli Israeliti, certo che quel popolo si sarebbe allontanato dal loro Dio una volta innamoratisi di esse. Purtroppo aveva ragione. Quelle mogli non si limitarono a influenzare i mariti, ma condizionarono anche la fede dei loro figli.

Che cosa avrebbero fatto Esdra e Neemia davanti a questo stato di cose? Avrebbero sorvolato, o vi si sarebbero opposti? È quello che studieremo in questa settimana.