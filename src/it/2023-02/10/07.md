---
title:  Approfondimento
date:   02/06/2023
---

«“Babilonia la grande” dell’Apocalisse individua in maniera particolare le religioni apostate unite alla fine dei tempi… “Babilonia la grande” è il nome attribuito dall’ispirazione alla triplice grande unione religiosa tra papato, protestantesimo apostata e spiritismo… Il termine “Babilonia” si riferisce alle organizzazioni in sé e ai loro capi, non tanto ai membri in quanto tali. Di questi ultimi si parla usando l’espressione “molte acque” (Ap 17:1,15)» - 7BC, pp. 851,852.

«Satana farà cadere l’uomo nelle sue trappole tramite due grandi errori: l’immortalità dell’anima e l’osservanza della domenica. Mentre il primo è alla base dello spiritismo, il secondo stabilisce un legame con Roma» - GC, 588 [p. 459].

Gli spiriti dei defunti svolgevano un ruolo di rilievo nella religione babilonese. Gli abitanti di quella città credevano fortemente nell’immortalità dell’anima. Erano convinti che nel momento della morte l’anima entrasse nel mondo dello spirito. Il concetto di anima immortale è estraneo agli insegnamenti della Scrittura. La Jewish Encyclopedia identifica con chiarezza l’origine di questa falsa dottrina. «La credenza secondo cui l’anima prosegue a esistere dopo la dissoluzione del corpo… non viene mai espressa nella Sacra Scrittura. La convinzione nell’immortalità dell’anima giunse agli Ebrei attraverso il contatto con il pensiero greco e principalmente grazie alla filosofia di Platone, il suo principale esponente, il quale arrivò a tali persuasioni per mezzo dei misteri orfici ed eleusini dei quali erano abbondantemente impregnate le credenze babilonesi ed egizie» - K. Kohler, The Jewish Encyclopedia, “Immortality of the Soul”, 1906.

**Domande per la condivisione**

`1. Perché comprendere correttamente la verità sulla morte è di fondamentale importanza? Da cosa ci protegge e perché diventa consolante?`

`2. Ci sono inganni satanici palesi, altri più subdoli. Come evitare sia gli uni che gli altri?`

`3. Dialogare nel gruppo sul tema sfiorato domenica: persone che si comportano in modo malvagio, convinte di seguire la volontà divina così come viene rivelata nella Bibbia. Come si spiega? Quale ruolo dovrebbe avere la legge di Dio nella spiegazione?`