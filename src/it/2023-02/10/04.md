---
title:  Babilonia, centro dell’adorazione del sole
date:   30/05/2023
---

L’adorazione del sole era rinomata in Egitto, Assiria, Persia e certamente a Babilonia. Nel suo libro The Worship of Nature, James G. Frazer fa questa osservazione: «Nell’antica Babilonia il sole era adorato da tempo immemore» - vol. 1, p. 529. Può sembrare sorprendente, ma talvolta quel tipo di adorazione da parte di Babilonia influenzò anche l’adorazione del popolo di Dio nell’Antico Testamento.

`Leggere Ezechiele 8:16 e 2 Re 23:5,11. Cosa scrissero i profeti a proposito dell’influsso esercitato dall’adorazione del sole in Israele e in  Giuda (leggi anche Ro 1:25)?`

Il profeta Ezechiele, contemporaneo di Daniele, descrisse alcune persone del Signore con le spalle rivolte al tempio di Dio, mentre adoravano il sole guardando a Oriente. Invece di adorare chi aveva creato il sole, preferivano destinare la loro attenzione alla stella stessa.

In Apocalisse 17, Giovanni parla di un tempo in cui i princìpi di Babilonia, compresa l’adorazione del sole, penetreranno nella chiesa cristiana sfruttando un periodo caratterizzato dal compromesso. La conversione casuale di Costantino, nella prima parte del IV secolo, fu motivo di grande gioia nell’Impero romano.

Costantino aveva una grande affinità con l’adorazione del sole. Edward Gibbon, uno storico di fama, scrive: «Il sole era universalmente celebrato in quanto guida invincibile e protettore di Costantino» - The History of the Decline and Fall of the Roman Empire, cap. 20.

Nel 321, Costantino emanò la prima “legge sulla domenica”. L’editto dichiarava: «Nel venerabile giorno della domenica i magistrati e gli abitanti residenti nelle città si riposeranno e tutti i negozi saranno chiusi» - Editto di Costantino, 321 d.C.

Si trattò di una legge che andava a rafforzare l’osservanza della domenica nella mente della popolazione romana. Fu nelle decadi successive che papi e imperatori proseguirono, attraverso decreti statali e concili ecclesiastici, a stabilire la domenica in quanto unico giorno di adorazione. Ancora oggi, per la maggioranza dei cristiani, la domenica è il giorno del riposo. Questo è il classico esempio per cui, anche se la maggioranza crede o pratica qualcosa, non significa necessariamente che sia quella giusta.

`Guardiamoci intorno per capire la prevalenza dell’osservanza domenicale nel mondo cristiano. Perché tale dato ci dimostra quanto siano pervasivi gli inganni di Satana? Come nel caso dello stato dei morti, qual è la nostra unica salvaguardia?`