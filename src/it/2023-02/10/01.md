---
title:  Gli inganni finali di Satana
date:   27/05/2023
---

### Letture
Apocalisse 12:9; 16:13,14; 18:4,5; 1 Tessalonicesi 4:16,17; Ezechiele 8:16; 20:1-20

> <p></p>
> «Santificali nella verità: la tua parola è verità» Giovanni 17:17

Era una bellissima mattina di settembre a Chicago. Mentre il sole sorgeva sul lago Michigan, con i pendolari alle prese con il traffico congestionato della città e gli studenti diretti alle rispettive scuole, cominciava a emergere una storia agghiacciante che mise paura a tanti abitanti del luogo: alcune persone si ammalavano improvvisamente in maniera grave e altre morivano poche ore dopo avere ingerito una pillola di un farmaco, il Tylenol. Analizzate, ciascuna delle capsule aveva rivelato la presenza di cianuro di potassio, un veleno mortale. Uno squilibrato aveva manomesso il farmaco e ancora oggi non si sa chi sia stato.

Il libro dell’Apocalisse ci ricorda che «gli abitanti della terra» assumeranno una pozione letale chiamata «vino di Babilonia». Esistono false dottrine che in definitiva porteranno solo alla morte. Il mondo tuttavia ha un antidoto a sua disposizione contro questo veleno spirituale: il messaggio dei tre angeli.

Questa settimana continueremo a esaminare il piano di Gesù per salvarci dagli inganni di Babilonia e dalla morte che ne conseguirebbe.