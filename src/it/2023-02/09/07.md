---
title:  Approfondimento
date:   26/05/2023
---

«Il messaggio di Apocalisse 14, che annuncia la caduta di Babilonia, si applica a quei gruppi religiosi che un tempo erano fedeli e poi si sono gradatamente corrotti. Poiché questo messaggio segue quello che annuncia il giudizio, significa che deve essere presentato negli ultimi tempi, quindi non può riferirsi solo alla chiesa di Roma, perché essa si trova in questo stato di decadenza ormai da molti secoli» - GC, 383 [pp. 300,301].

Daniele 3 - il racconto di tre Ebrei ai quali fu ordinato di adorare «la statua d’oro che il re Nabucodonosor ha fatto erigere» (v. 5) - rappresenta un simbolo, un modello di quello che accadrà quando anche la Babilonia spirituale imporrà negli ultimi giorni l’adorazione di una falsa immagine (Ap 13:15; 14:9,11; 16:2; 19:20; 20:4). È interessante notare come il comandamento che i tre Ebrei avrebbero dovuto trasgredire, il secondo (Es 20:4,5), sia uno dei due che questo potere, di cui altrove si dice che avrebbe cercato di «mutare i giorni e le leggi» (Da 7:25), abbia alterato.

L’altro comandamento è il quarto, quello che riguarda il sabato e che, come abbiamo visto, è al centro dell’intera questione riguardante l’adorazione; comandamento che sarà determinante anche nella crisi finale, quando saremo chiamati a scegliere se adorare colui «che ha fatto il cielo, la terra, il mare e le fonti delle acque», oppure la bestia e la sua immagine.

**Domande per la condivisione**

`1. Qual è la relazione tra la torre di Babele e la Babilonia spirituale moderna? Quali analogie accomunano le due realtà?`

`2. Gesù ha conferito autorità alla sua chiesa, ma è rischioso affidare la nostra esperienza religiosa nelle mani di un capo spirituale. Come armonizzare questi concetti apparentemente contrastanti? Quali sono i limiti dell’autorità della chiesa?`

`3. Come si fa a capire che l’idolatria non consiste solo nell’inginocchiarsi davanti a delle statue? In che modo anche i protestanti possono peccare di idolatria?`

`4. Quali analogie si possono riscontrare tra Daniele 3, con il racconto dell’adorazione imposta, e i moniti che abbiamo ricevuto circa gli ultimi giorni?`