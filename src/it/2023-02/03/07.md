---
title:  Approfondimento
date:   14/04/2023
---

Riflettiamo ulteriormente sul concetto emerso nella lezione di mercoledì: il bisogno da parte nostra di far parte di qualcosa di più grande e la realtà delle nostre misere e limitate esistenze spesso corrotte e deludenti (chi di noi può dire di non aver toccato con mano nella propria esperienza almeno una di queste caratteristiche?). Questo bisogno di cui parlavamo all’inizio è assolutamente sensato. Da un punto di vista fisico siamo solo un piccolo contenitore di carne che circonda il nostro cervello, a sua volta composto di materiale organico che non arriva a pesare un chilo. Cosa possono fare questi elementi in confronto con l’infinito che li circonda? Vivere solo per se stessi, quando intorno abbiamo così tante altre cose, equivale a scegliere di isolarsi completamente nel nostro appartamento, pur abitando in mezzo a una città le cui pulsazioni attraversano anche le mura. Esiste qualcosa di più grande, glorioso e significativo che vivere per annunciare la promessa della vita eterna in Gesù?

«I figli di Dio, con il volto risplendente di vera consacrazione, andranno da una località all’altra per proclamare il messaggio di Dio. In tutta la terra migliaia di voci trasmetteranno l’avvertimento. I malati saranno guariti, miracoli e prodigi accompagneranno i credenti. Anche Satana, da parte sua, farà falsi miracoli, fino a far scendere il fuoco dal cielo (cfr. Ap 13:13). Gli abitanti della terra saranno invitati quindi a prendere posizione» - GC, 612 [p. 478].

**Domande per la condivisione**

`1. «Molti mi hanno scritto per sapere se il messaggio della giustificazione per fede sia il messaggio del terzo angelo, e ho risposto: “Sì, è proprio il messaggio del terzo angelo”» - The Advent Review and Sabbath Herald, p. 199 [115]. Che relazione esi-ste tra giustificazione per fede e messaggio dei tre angeli?`

`2. Si è parlato di «vangelo eterno». Cos’ha di eterno il vangelo?`

`3. Cosa significa il fatto che gli avventisti sono presenti in tantissime nazioni del mondo? Forse che il Signore ha benedetto finora i nostri sforzi? Cosa può fare la tua chiesa locale per “accelerare” il compimento dell’opera?`