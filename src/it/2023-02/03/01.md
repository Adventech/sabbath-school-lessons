---
title:  Il vangelo eterno
date:   08/04/2023
---

### Letture
Apocalisse 14:6-12; 1 Corinzi 15:1-4; Romani 3:24-26; 1 Pietro 1:18-20; Matteo 28:19,20; Atti 1:8

> <p></p>
> «Poi vidi un altro angelo che volava in mezzo al cielo, recante il vangelo eterno per annunziarlo a quelli che abitano sulla terra, a ogni nazione, tribù, lingua e popolo» Apocalisse 14:6

Al tempo dell’antico Israele, quando i popoli pagani che lo circondavano erano politeisti e adoravano una moltitudine di divinità fatte di legno e pietra, Deuteronomio 6:4 afferma una dichiarazione di fede chiara, identificabile e potente: «Ascolta, Israele: il SIGNORE, il nostro Dio, è l’unico SIGNORE».

Nel corso dei secoli, il canto dello Shema (il nome della preghiera, derivante dalla parola ebraica tradotta con «ascolta») ha ricordato ai figli d’Israele la visione spirituale che li ha tenuti uniti come popolo e che ha consolidato la loro determinazione a conservare quell’identità unica di adoratori del solo vero Dio.

Per gli avventisti, il messaggio dei tre angeli di Apocalisse 14 rappresenta il loro shema. Si tratta della dichiarazione di fede che ci conferisce un’identità. Definisce chi siamo come popolo e descrive la nostra missione nei confronti del mondo. In sintesi, Apocalisse 14:6-12 evidenzia la nostra unica identità profetica ed è in quel brano che troviamo la passione per la proclamazione del vangelo al mondo.