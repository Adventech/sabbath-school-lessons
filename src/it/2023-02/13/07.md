---
title:  Approfondimento
date:   23/06/2023
---

«Figli di Dio, con il volto risplendente di vera consacrazione, andranno da una località all’altra per proclamare il messaggio di Dio. In tutta la terra migliaia di voci trasmetteranno l’avvertimento. I malati saranno guariti, miracoli e prodigi accompagneranno i credenti. Anche Satana, da parte sua, farà dei falsi miracoli, fino a far scendere il fuoco dal cielo (cfr. Ap 13:13). Gli abitanti della terra saranno invitati quindi a prendere posizione.

Il messaggio non sarà proclamato con la forza delle argomentazioni, ma con la profonda convinzione ispirata dallo Spirito Santo. Le prove sono state presentate. Il seme sparso germoglierà e darà il suo frutto. Le pubblicazioni distribuite da credenti fedeli avranno esercitato il loro influsso. Molti di coloro che non erano riusciti a comprendere la verità, la comprenderanno pienamente e l’accetteranno. La conoscenza aumenterà ovunque, la verità sarà percepita in tutta la sua chiarezza e i sinceri figli di Dio spezzeranno quei vincoli che li avevano trattenuti. I legami familiari e religiosi non li condizioneranno più. Per loro la verità sarà più preziosa di qualsiasi altra cosa. Nonostante la coalizione degli agenti satanici contro la verità, molti si schiereranno dalla parte del Signore» - GC, 612 [pp. 478,479].

**Domande per la condivisione**

`1. Ellen G. White afferma che «il messaggio della giustificazione per fede è quello del terzo angelo». Che cosa significa? Qual è la relazione tra i due messaggi?`

`2. Rileggere Apocalisse 14:12. Qual è la differenza tra l’osservanza dei comandamenti di Dio e il legalismo? Quand’è che l’ubbidienza si trasforma in legalismo? In che modo una persona che non osserva i comandamenti può ancora essere considerata legalista?`

`3. Cosa risponderesti a chi ci critica quando parliamo della bestia feroce dalla quale ci mette in guardia l’Apocalisse?`

`4. Dialogare nel gruppo a proposito degli eventi contemporanei che accadono nel mondo. Quali cose, secondo la tua percezione, potrebbero accelerare il percorso verso gli ultimi tempi? Perché, pur nella consapevolezza dei tempi che stiamo vivendo, vanno evitate speculazioni sterili su cose che ancora non ci sono state rivelate?`