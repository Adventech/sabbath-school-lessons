---
title:  Illuminata dalla gloria di Dio
date:   17/06/2023
---

### Letture
1 Tessalonicesi 5:1-6; Giovanni 8:32; Apocalisse 18:1; 4:11; 5:6,12; 13:8; Esodo 33:18,19

> <p></p>
> «Dopo queste cose vidi scendere dal cielo un altro angelo che aveva una grande autorità, e la terra fu illuminata dal suo splendore» Apocalisse 18:1

Prima o poi gli eventi finali si verificheranno. Non sappiamo esattamente quando e come, ma ci è stato detto a sufficienza. Entrerà in vigore un qualche tipo di legislazione che consoliderà l’osservanza della domenica. L’Apocalisse ci ha rivelato quali sono i nodi cruciali del conflitto, i protagonisti coinvolti, e ci ha riferito a grandi linee cosa succederà quando, in contrapposizione all’adorazione di colui che «ha fatto il cielo, la terra, il mare e le fonti delle acque» (Ap 14:7) le persone - o almeno «tutti gli abitanti della terra il cui nome non è scritto fin dalla creazione del mondo nel libro della vita dell’Agnello che è stato immolato» (13:8) - adoreranno la bestia e la sua immagine. Tutti quelli che avranno scelto di seguire il Signore Gesù Cristo e di ubbidire ai suoi comandamenti conserveranno il loro nome nel libro della vita. Speriamo di essere iscritti nel registro di Dio e non in quello degli uomini.

Dio ha suscitato la Chiesa Cristiana Avventista del Settimo Giorno per predicare al mondo questo messaggio. Noi stessi, quindi, abbiamo bisogno di convertirci alla verità come si trova in Gesù, di essere trasformati e rinnovati dal «vangelo eterno» di Apocalisse 14:6, centrato sulla morte di Cristo per noi, certezza della salvezza in lui.