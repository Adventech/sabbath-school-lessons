---
title:  La Riforma continua
date:   20/06/2023
---

Dio ha suscitato un popolo negli ultimi tempi che dovrà fare riferimento ai grandi riformatori del passato e avrà la Bibbia come unico credo, solo Cristo come unica fonte di salvezza, lo Spirito Santo come unica sorgente di forza e il ritorno del nostro Signore come coronamento delle loro speranze. Poco prima del ritorno di Cristo, verranno proclamate al mondo verità a lungo oscurate dall’errore e dalla tradizione, tra cui il sabato biblico. Il messaggio dei tre angeli ha fatto nascere questo movimento del tempo finale per portare a compimento la Riforma e per collaborare con Cristo allo scopo di terminare la sua opera sulla terra. Le grandi profezie dell’ultimo libro biblico rivelano la presenza di un movimento divino che proclamerà il messaggio finale di Dio al mondo. Apocalisse 14 parla di una chiesa mondiale che attraverserà il globo con la buona notizia del vangelo eterno.

In Apocalisse 18 i tre angeli vengono raggiunti da un quarto angelo. Egli potenzia l’annuncio dei primi tre, in modo tale che la terra sia «illuminata dal suo splendore» (v. 1). Questo capitolo si concentra sugli eventi principali che condurranno alla fase culminante della storia umana e al trionfo finale e definitivo del vangelo.

`Leggere Apocalisse 18:1. Quali sono le tre cose dette da Giovanni a proposito di questo angelo? (cfr. anche Eb 2:14)`

L’angelo che proviene dalla gloriosa presenza di Dio nella sala del trono del santuario ha il compito di proclamare l’ultimo messaggio divino di misericordia e di avvertire gli abitanti della terra degli eventi che stanno per accadere sul loro pianeta.

Il testo dice che l’angelo viene con «grande autorità». Il termine greco usato nel Nuovo Testamento per «autorità» è exousia. Gesù usa questo vocabolo nel Vangelo di Matteo, quando si tratta di inviare fuori i suoi discepoli. Al capitolo 10:1, conferisce loro «l’autorità» sui principati e le forze del male. Li manda all’esterno dotandoli della forza divina necessaria per uscire vittoriosi dalla battaglia tra il bene e il male. In Matteo 28:18,19, li invia di nuovo, stavolta con «ogni potere» in cielo e sulla terra di andare e fare «miei discepoli tutti i popoli».

`Perché, in ultima analisi, il grande tema degli ultimi giorni ha a che vedere con l’autorità? A quale autorità ci affidiamo, quella di Dio, la nostra o quella della bestia?`