---
title:  Conoscere la verità
date:   19/06/2023
---

`Leggere Giovanni 8:32; 7:17 e 17:17. Quali sono le promesse di Gesù relative alla conoscenza della verità e al modo per ottenerla?`

L’appello finale di Dio al suo popolo è quello di fuggire dall’errore di Babilonia e di camminare alla luce della verità eterna che si trova nella sua Parola. La chiave di tutto è la Bibbia. Fino a quando aderiremo ai suoi insegnamenti non sarà possibile ingannarci nella crisi finale, in particolare a proposito del sabato.

Il messaggio del secondo angelo ci esorta ad accettare la verità e a scansare l’errore; a seguire la Scrittura e non la tradizione; gli insegnamenti della Parola di Dio, non le menzogne della falsa dottrina.

Il messaggio del terzo angelo presenta un monito contro il marchio della bestia. In tutte le profezie bibliche una bestia rappresenta un potere politico o religioso. La bestia che viene dal mare di Apocalisse 13 e 14 sorge da Roma e consiste in un sistema mondiale di adorazione. Alla fine, questo potere romano estenderà il suo influsso sull’intero pianeta e susciterà una mobilitazione per unire Stato e chiesa, con lo scopo di ottenere l’unità mondiale in un tempo di turbolenza economica, catastrofi naturali, tumulti sociali, crisi politiche internazionali e conflitto globale.

E saranno gli Stati Uniti ad avere la guida di questa confederazione mondiale. «Satana farà cadere l’uomo nelle sue trappole tramite due grandi errori: l’immortalità dell’anima e l’osservanza della domenica. Mentre il primo è alla base dello spiritismo, il secondo stabilisce un legame con Roma. I protestanti degli Stati Uniti saranno i primi a stendere la loro mano, attraverso l’abisso, per stringere quella dello spiritismo e poi quella del potere di Roma. Così, sotto l’influsso di questa triplice unione, questo paese seguirà le orme di Roma e calpesterà i diritti della coscienza» - GC, 588 [p. 459].

Questi messaggi terminano con un appello pressante ai fedeli seguaci di Cristo affinché osservino i comandamenti di Dio mediante la fede vivente di Gesù che dimora nei loro cuori (Ap 14:12).

`«La verità vi farà liberi». Come interpreti queste parole di Gesù? In che modo la libertà ti ha reso libero? Cosa vuol dire essere liberi in questo contesto?`