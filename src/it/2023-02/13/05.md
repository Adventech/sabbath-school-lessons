---
title:  La gloria di Dio riempie la terra
date:   21/06/2023
---

`Leggere Apocalisse 4:11; 5:12; 19:1 e 21:26. Quali parole sono associate alla gloria di Dio che riempie la terra, come descritto in Apocalisse 18:1?`

Il gran conflitto tra il bene e il male nell’universo riguarda anche l’onore e la reputazione divine. Satana, l’angelo ribelle, ha dichiarato che Dio è ingiusto, che esige l’adorazione concedendo poco in cambio. Il figlio del peccato dichiara che la legge di Dio limita la nostra libertà e la nostra gioia.

La vita, la morte e la risurrezione di Cristo hanno mandato in frantumi quel mito. Colui che ha creato tutto si è tuffato in questo covo di serpenti, che è il nostro mondo, per salvarci. Sulla croce egli ha risposto alle accuse di Satana e dimostrato che Dio è buono e giusto. Affascinati dal suo amore, preoccupati del suo onore, i fedeli del tempo della fine rivelano la sua gloria e il suo carattere altruistico, disposto al sacrificio, a un mondo empio e autoreferenziale, e la terra viene illuminata dal carattere di Dio.

`Leggere Esodo 33:18,19. In che modo Dio rivela la propria gloria a Mosè? Che cos’è la gloria di Dio?`

La gloria di Dio è il suo carattere. La terra sarà ripiena della gloria di Dio nel momento in cui saremo ricolmi del suo amore e i nostri caratteri saranno trasformati da quell’amore che salva. Rivelare il suo amore nella nostra vita personale significa manifestare la sua gloria e il suo carattere al mondo. L’ultimo messaggio che dovrà essere proclamato a un mondo congestionato nelle tenebre spirituali, portato da tre angeli, sarà: «Temete Dio e dategli gloria» (Ap 14:7).

Le nostre buone azioni, la nostra giustizia o la nostra bontà non ci producono gloria. «Il messaggio della giustizia di Cristo dovrà echeggiare da un’estremità all’altra della terra… Questa è la gloria di Dio, che conclude l’opera del terzo angelo» - 2TT, 373 [p. 246]. 

«Che cos’è la giustificazione per fede? È la gloria di Dio che abbatte nella polvere la gloria dell’uomo, e compie per l’uomo ciò che egli non sarebbe mai in grado di fare» - Testimonies to Ministers and Gospel Workers, p. 456.

Nessun tipo di gloria per noi stessi, ma tutta la gloria a Dio.