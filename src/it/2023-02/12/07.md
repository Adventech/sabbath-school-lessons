---
title:  Approfondimento
date:   16/06/2023
---

«Quando il Protestantesimo stenderà la sua mano attraverso il baratro per stringere quella del potere romano; quando si protenderà sopra l’abisso per afferrare la mano dello spiritismo; quando sotto l’azione di questa tri-plice alleanza il nostro paese ripudierà ogni principio della sua costituzione come governo protestante e repubblicano e prenderà disposizioni per la propagazione della falsità e degli inganni papali, allora sapremo che è giunto il tempo delle straordinarie opere di Satana e che la fine è vicina» - 2TT, 150 [p. 102].

«Abbiamo la tendenza a trascurare il fatto che la domenica sia il giorno di adorazione delle forze opposte… nella trama esposta in Apocalisse. La domenica è un simbolo estremamente importante, che rivela l’incredibile scaltrezza e il ragionamento sofistico del dragone… Questa… modifica della legge di Dio, in questo conflitto cosmico, esprime con un semplice atto la vera essenza dell’odio nutrito dal dragone contro Dio. La sua semplicità è altamente ingannevole. Il dragone ha cercato di usurpare il posto di Dio nel cosmo descrivendosi come legittimo oggetto di adorazione e adombrando l’idea che la legge di Dio sia ingiusta, quindi da cambiare. Il dragone ha modificato la legge proprio nel punto del decalogo in cui Dio viene identificato come creatore e redentore, unico degno di essere adorato (Es 20:8-11; De 5; cfr. Ap 4:11; 5:9,13,14). Il cambiamento della legge svela non solo l’odio del dragone verso la volontà del Signore (la legge), ma anche il suo tentativo di usurparne il posto diventando lui oggetto di adorazione… L’universalità di questo cambiamento nella legge gli garantirebbe la vittoria» - A.M. Rodriguez, The Closing of the Cosmic Conflict: Role of the Three Angels’ Messages, pp. 53,54.

**Domande per la condivisione**

`1. Perché, pur preparandoci agli eventi finali, dobbiamo stare attenti a non scivolare nel fanatismo fissando delle date o speculando oltre ciò che ci è stato rivelato mediante l’ispirazione? Quali pericoli nasconde questo atteggiamento e cosa accade quando eventi attesi non si verificano nel momento e nel modo previsto?`

`2. Cosa rispondere a chi dice che questo scenario, sul marchio della bestia e le persecuzioni, non si verificherà semplicemente perché non sembra plausibile, viste le condizioni attuali del mondo?`