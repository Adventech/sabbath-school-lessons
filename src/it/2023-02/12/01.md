---
title:  Il sigillo di Dio e il marchio della bestia - II parte
date:   10/06/2023
---

### Letture
Apocalisse 12:6,14; Daniele 7:25; 2 Tessalonicesi 2:3,4; Deuteronomio 11:18; Esodo 20:8-11

> <p></p>
> «Poi vidi un altro angelo che saliva dal sol levante, il quale aveva il sigillo del Dio vivente; e gridò a gran voce ai quattro angeli ai quali era stato concesso di danneggiare la terra e il mare, dicendo: “Non danneggiate la terra, né il mare, né gli alberi, finché non abbiamo segnato sulla fronte, con il sigillo, i servi del nostro Dio”» Apocalisse 7:2,3

Nel XV secolo d.C., nelle valli piemontesi abitavano i valdesi, un popolo determinato a rimanere fedele alla loro comprensione della Bibbia. Per effetto di questa tenace lealtà a Cristo furono violentemente perseguitati. Nel 1488, i cristiani delle Valli valdesi furono brutalmente uccisi dalla chiesa cattolica a motivo della loro fede. Nel XVII secolo avvenne un’altra ondata di persecuzioni, quando il duca di Savoia inviò un esercito di 8.000 soldati nei loro territori e pretese che la popolazione locale ospitasse le truppe nelle loro case. Gli abitanti ubbidirono, ma questa strategia permise ai soldati di raggiungere facilmente le loro vittime. Il 24 aprile del 1655, alle 4 di notte, fu lanciato il segnale che dava inizio al massacro. Il computo finale fu di oltre 4.000 morti.

La storia, purtroppo, spesso si ripete. La profezia sul «marchio della bestia» riguarda l’anello finale di una catena malvagia di persecuzioni religiose ripetutesi in ogni epoca. Come quelle del passato, anche quella di cui stiamo trattando servirà a costringere tutti a conformarsi a determinate credenze e dottrine e a un sistema di adorazione imposto. E come sempre, il Signore disporrà di un popolo che non capitolerà.