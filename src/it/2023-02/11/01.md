---
title:  Il sigillo di Dio e il marchio della bestia - I parte
date:   03/06/2023
---

### Letture
Apocalisse 14:4,12; 13:15-17; Efesini 2:8-10; Matteo 27:45-50; Luca 5:18-26

> <p></p>
> «Poi vidi un altro angelo che saliva dal sol levante, il quale aveva il sigillo del Dio vivente; e gridò a gran voce ai quattro angeli ai quali era stato concesso di danneggiare la terra e il mare, dicendo: “Non danneggiate la terra, né il mare, né gli alberi, finché non abbiamo segnato sulla fronte, con il sigillo, i servi del nostro Dio”» Apocalisse 7:2,3

Quando studiamo gli eventi finali in relazione al marchio della bestia, emerge un punto cruciale: la differenza tra il modo di operare di Dio e quello del nemico degli uomini. Come abbiamo avuto modo di approfondire, il gran conflitto tra Cristo e Satana ruota attorno alle questioni fondamentali della lealtà, dell’autorità e dell’adorazione. Le profezie che descrivono il potere della bestia in Apocalisse 13, il piccolo corno di Daniele 7 e il «figlio della perdizione» di 2 Tessalonicesi 2 annunciano tutti un potere che usurpa l’autorità divina, pretende lealtà e introduce un sistema contraffatto di adorazione. Tutto ciò viene ottenuto mediante il ricorso alla forza, alla coercizione, talvolta con la corruzione. Lo scopo è quello di assicurarsi l’adorazione. Al contrario, l’amore è la grande forza motivatrice del regno di Dio. Piuttosto che adorare la bestia, i figli di Dio trovano l’apice della gioia e del piacere nell’adorare lui. Hanno preso un impegno nei suoi confronti, perché sanno che lui si è impegnato per loro. Una sola cosa ci preserverà dal ricevere il marchio della bestia negli ultimi tempi: un amore così profondo per Gesù che niente potrà separarci da lui.

In questa lezione esamineremo ulteriormente queste tematiche.