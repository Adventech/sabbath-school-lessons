---
title:  Approfondimento
date:   28/04/2023
---

Lo Spirito di profezia ci offre straordinari accenni che fanno riferimento alla condizione del popolo di Dio negli ultimi giorni, quelli del giudizio e della fine del mondo.

«La misericordia divina sarà la loro unica speranza e la preghiera la loro unica difesa. Come Giosuè davanti all’angelo, la chiesa del rimanente, con cuore rotto e fede incrollabile, invocherà il perdono e la liberazione tramite Gesù, il suo avvocato. Pienamente consapevoli delle proprie colpe, i figli di Dio si renderanno conto della loro debolezza e della loro indegnità e si sco-raggeranno. Il tentatore sarà pronto ad accusarli come fece con Giosuè. Egli additerà i loro abiti sporchi: le loro imperfezioni di carattere. Indicherà le loro debolezze, le loro follie, la loro ingratitudine, la loro diversità da Cristo, tutti i peccati che hanno disonorato il loro Redentore… Il popolo di Dio, sotto certi aspetti, è stato assai censurabile. Satana conosce benissimo i peccati che egli ha istigato a commettere e li presenta nella luce più esagerata, affermando: “Vorrà Dio bandire dalla sua presenza me e i miei angeli e allo stesso tempo ricompensare coloro che si sono resi colpevoli dei medesimi peccati? Signore, tu non lo puoi fare secondo giustizia. Il tuo trono non sarebbe stabilito sulla rettitudine e sul giudizio. Giustizia esige che la sentenza sia pronunciata contro di loro” Però i seguaci di Cristo, anche se hanno peccato, non si sono arresi al dominio del male. Hanno abbandonato le loro colpe, hanno cercato il Signore con umiltà e contrizione e l’Avvocato divino perora la loro causa. Colui che è stato maggiormente offeso dalla loro ingratitudine, che conosce il loro peccato e il loro pentimento, dice: “Ti sgridi il SIGNORE, Satana! Io ho dato la mia vita per queste anime. Esse sono scolpite sulle palme delle mie mani!”» - 2TT, 176, 177 [pp. 119, 120].

**Domande per la condivisione**

`1. Cosa cambia nella tua vita quotidiana sapere che «l’ora del giudizio è venuta»? Se siamo onesti, la maggior parte di noi risponderebbe «Niente». Come modificare questa nostra percezione?`

`2. Perché il giudizio rappresenta una buona notizia? Dialogare nel gruppo circa il ruolo che Gesù svolgerà per noi in quel frangente. In che modo può motivarci a essergli fedeli?`

`3. Il giudizio rivela all’universo il carattere di Dio. In che misura quest’idea si colloca alla perfezione nel quadro generale del gran conflitto?`