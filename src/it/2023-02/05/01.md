---
title:  La buona notizia del giudizio
date:   22/04/2023
---

### Letture
Apocalisse 14:7; 20:12; 4:2-4; 5:1-12; Salmo 51:1-4; Daniele 7:9,14,26 

> <p></p>
> «Egli diceva con voce forte: “Temete Dio e dategli gloria, perché è giunta l’ora del suo giudizio. Adorate colui che ha fatto il cielo, la terra, il mare e le fonti delle acque”» Apocalisse 14:7

La Bibbia si esprime sempre con estrema chiarezza, e non fa eccezioni quando spiega che Dio è un Dio del giudizio e che, prima o poi, in un modo o nell’altro, quel giudizio di cui oggi sentiamo spesso la mancanza, arriverà e sarà lui in persona, «giudice di tutta la terra» (Ge 18:25; cfr. Sl 58:11; 94:2; 98:9) ad amministrarlo. Come scrive Paolo, «ciascuno di noi renderà conto di se stesso a Dio» (Ro 14:12). Un’idea che spaventa. Dovere rendere conto di se stessi davanti a Dio, a quel Dio che conosce anche i nostri segreti più reconditi e che «farà venire in giudizio ogni opera, tutto ciò che è occulto, sia bene, sia male» (Ec 12:16). Eppure, il giudizio rivela definitivamente la sua bontà e la sua grazia, dimostra che egli è giusto e misericordioso nei confronti dei salvati, ma anche dei perduti.

Questa settimana affronteremo le profonde tematiche del giudizio in relazione al gran conflitto che divampa nell’universo e vedremo da vicino cosa accadrà quando anche il popolo fedele di Dio affronterà l’inevitabile «giudizio futuro» (At 24:25).