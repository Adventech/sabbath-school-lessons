---
title:  Approfondimento
date:   05/05/2023
---

Ecco un rapido e semplice ausilio per esaminare la profezia delle 70 settimane di Daniele 9:24-27:

v. 24: le 70 settimane.

v. 25: le sette settimane e le 62 settimane, ovvero 69 in totale delle 70.

v. 27: l’ultima settimana, la settantesima.

v. 27: per finire, quell’ultima settimana è divisa («in mezzo alla settimana») in sezioni di tre giorni e mezzo ciascuna.

Settanta settimane dunque, composte da 69 più un’altra settimana, a sua volta divisa in due. Torniamo alla data di partenza, il 457 a.C., e con un semplice calcolo matematico aggiungiamo 2.300 anni e arriviamo al 1844.

Sempre a proposito dei 2.300 giorni, Daniele 8 non dice mai quando iniziano. «Fino a duemilatrecento sere e mattine; poi il santuario sarà purificato» (v. 14).

Fino a duemilatrecento sere e mattine a partire da quando? Non potrebbe essere dal momento stesso in cui Daniele riceve la visione, «Nel terzo anno del regno del re Baldassar» (v. 1)? No, perché non torna. La visione di Daniele 8 non comprendeva Babilonia, ma parte da eventi successivi a essa: la Medo-Persia, la Grecia, Roma, fino «alla fine». Perché datare un evento come la purificazione del santuario, che si trova nella visione, partendo da un altro (Babilonia) che invece non viene contemplato? 

La data di inizio, che porta all’apice della visione, dovrebbe essere determinata dalla visione stessa, che comincia con la Medo-Persia e arriva «alla fine». Sono davvero tantissimi anni! A partire da quale data, però? Non è possibile scoprirlo nel capitolo 8, bensì in quello successivo.

**Domande per la condivisione**

`1. Dialogare nel gruppo sulla stretta relazione tra vangelo e giudizio, come emerge in queste due parti di quella che, in realtà, è un’unica profezia. Perché quella relazione ha per noi un significato più che positivo? In che modo dovrebbe contribuire ad alleviare la paura di tanti quando pensano al giudizio?`

`2. In Daniele 9:26 si parla di un Messia «soppresso». Di cosa si tratta? Per chi e perché è stato soppresso?`

`3. Rileggere Levitico 16:16 e 23:26-29. Oggi qual è il significato che dovremmo attribuire a quanto descritto in questi versetti?`