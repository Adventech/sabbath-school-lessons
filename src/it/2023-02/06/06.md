---
title:  L’anno 1844
date:   04/05/2023
---

I primi 490 anni, relativi alla profezia dei 2.300 giorni, si concentrano in particolare sull’antica nazione ebraica e sulla venuta del Messia. L’ultima parte ha a che fare con il popolo di Dio, tanto Ebrei quanto Gentili, con la purificazione del santuario celeste e, per finire, con il ritorno di Cristo.

I primi 490 anni si applicano al primo avvento del Messia e terminano nel 34 d.C. Sottraendo 490 anni ai 2.300 ne restano 1.810, che riguardano il popolo di Dio; partendo dall’anno 34 e aggiungendone 1.810 si arriva al 1844.

Alla luce della purificazione o del ripristino della verità sul santuario e del giudizio finale nel cielo, in Apocalisse 14:6,7, Dio lancia l’appello finale a tutta l’umanità affinché risponda al suo amore, accetti la sua grazia e viva in modo consacrato. 

`Leggere Levitico 16:16. Per quale motivo doveva essere purificato il santuario e qual è il collegamento con il vangelo?`

Il santuario doveva essere purificato a causa dei peccati e delle iniquità commesse dal popolo. Per farlo era necessario il sangue di animali. Lo stesso avviene con noi. Abbiamo bisogno di un Salvatore, la cui vita sia simboleggiata dall’immolazione di animali nel giorno dell’espiazione, perché è l’unico modo per attraversare indenni il giudizio.

`Leggere Levitico 23:26-29. Dio che cosa ordina al suo popolo per il giorno del giudizio e quale significato può avere oggi per noi?`

Gli Israeliti dovevano «umiliare le loro anime». Quest’espressione indica che avrebbero dovuto esaminare i loro cuori, confessare i peccati e pentirsi, per chiedere poi a Dio di purificarli mentre il sommo sacerdote faceva altrettanto nel santuario terreno.

`I capitoli profetici di Daniele 7-9 e Apocalisse 14 si concentrano in particolare sui pressanti appelli a prepararsi in vista dell’ora del giudizio. Dal 1844 stiamo vivendo la fase del giudizio e del messaggio del primo angelo che proclama: «è giunta l’ora del suo giudizio». Oggi in che modo «umiliamo le nostre anime»?`