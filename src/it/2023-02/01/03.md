---
title:  L’attacco di Satana
date:   27/03/2023
---

Satana ha tentato sin dall’inizio di distruggere Gesù (Ap 12:4,5). Ma ogni suo tentativo è fallito. Alla nascita di Cristo, per esempio, un angelo avvertì Giuseppe e Maria in merito ai piani malvagi di Erode, consentendo loro di fuggire in Egitto.

Nel deserto, Gesù si confrontò con le tentazioni sataniche più seducenti e pronunciò le parole «è scritto», trovando così protezione nella Parola di Dio.

Quando morì sulla croce rivelò l’immensità del suo amore e ci liberò dalla punizione legata alla condanna del peccato. Alla risurrezione, nel ruolo di nostro sommo sacerdote, ci ha liberati dalla schiavitù del peccato.

**Leggere Apocalisse 12:4-6,9; Efesini 5:25-27,32; Salmo 2:7-9 e definire i seguenti simboli**:

`Dragone`

`Donna`

`Figlio`

`Verga di ferro`

Nella Bibbia il bastone è simbolo di dominio. Un bastone di ferro simboleggia una sovranità inattaccabile, potentissima, invincibile. Gesù ha dovuto affrontare ogni singola tentazione che ciascuno di noi sperimenta, ma ne è uscito vincitore. Il diavolo è un nemico sconfitto e Cristo ha trionfato su di lui durante la sua vita, la morte e la risurrezione. Anche noi possiamo fregiarci del titolo di vincitori, in virtù del trionfo già conseguito da Gesù. La vittoria di Cristo su Satana è stata completa, ma il gran conflitto tra i due non è ancora terminato.

Nonostante ciò, quando accettiamo per fede quello che Cristo ha fatto per noi, il nostro debito è cancellato e i peccati perdonati. Ci presentiamo perfetti davanti al Signore, coperti dalla giustizia di Cristo. Scrive Paolo, «… di essere trovato in lui non con una giustizia mia, derivante dalla legge, ma con quella che si ha mediante la fede in Cristo: la giustizia che viene da Dio, basata sulla fede» (Fl 3:9).

Se siamo stati perdonati non possiamo essere accusati di alcunché. Gesù ha sconfitto per sempre il male e il peccato, scongiurando le peggiori conseguenze possibili. Si è scagliato con forza contro il male e ha vinto. Quando accettiamo Gesù per fede, la sua vittoria diventa la nostra.

`Come mai la certezza della salvezza, derivante dal trionfo di Cristo, è così determinante per ciascuno di noi? In che modo le parole pronunciate da Paolo in Filippesi 3:9 possono diventare le nostre?`