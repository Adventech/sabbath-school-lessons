---
title:  Gesù trionfa, Satana è sconfitto
date:   25/03/2023
---

### Letture
Apocalisse 12; 13:14-17; Efesini 5:25-27,32; Filippesi 3:9; Daniele 7:25; Isaia 14:12-14

> <p></p>
> «Allora il dragone s’infuriò contro la donna e andò a far guerra a quelli che restano della discendenza di lei che osservano i comandamenti di Dio e custodiscono la testimonianza di Gesù» Apocalisse 12:17

Cormac O’Brien, nel suo libro Outnumbered: Incredible Stories of History’s Most Surprising Battlefield Upsets, narra le vicende di eserciti che, quantunque in palese inferiorità numerica, sono riusciti a sconfiggere il nemico. Per esempio, quello di Annibale, composto da 55.000 soldati, capace di sconfiggere l’«invincibile» armata romana forte di 80.000 unità; e la straordinaria storia di Alessandro Magno, che con il suo esercito greco ebbe la meglio sull’Impero persiano.

Anche noi siamo coinvolti in una battaglia di vita o di morte contro un subdolo nemico. Siamo in inferiorità numerica e impegnati in uno scontro che apparentemente ci vede destinati a un’inevitabile sconfitta. La vittoria pare una chimera e, se la vediamo da una prospettiva umana, le forze di Satana non potranno che sopraffarci.

Grazie al cielo, però, sebbene in inferiorità numerica, nonostante le evidenze sembrino essere contro di noi e nonostante la violenza degli attacchi di Satana, alla fine ne usciremo vittoriosi per merito di Gesù. Questo è il tema di cui parla l’Apocalisse, ultimo libro della Bibbia: Gesù trionfa, Satana è sconfitto.

Il nocciolo di questa battaglia viene descritto al capitolo 12, tema centrale dello studio di questa settimana, che ci fornirà una valida preparazione per comprendere Apocalisse 14 e il messaggio dei tre angeli.