---
title:  Il ritorno del Figlio dell’Uomo
date:   03/04/2023
---

Apocalisse 14 contiene i testi chiave in relazione al messaggio finale del Signore al suo popolo e al mondo. Al centro di tale messaggio c’è il ritorno di Gesù, l’adempimento della promessa in base alla quale «vedrete il Figlio dell’uomo seduto alla destra della Potenza e venire sulle nuvole del cielo» (Mr 14:62).

`Leggere Apocalisse 14:14. Quale titolo viene usato per descrivere Gesù mentre torna sulla terra? Perché, secondo te, Giovanni ha fatto questa scelta?`

Gesù, riferendosi a se stesso, utilizza per ben ottantadue volte il termine «Figlio dell’uomo». Era uno dei suoi attributi preferiti, un modo per esprimere teneramente il fatto che si identifica con noi. È un Salvatore che ci comprende, che ha sperimentato le nostre tentazioni e ha attraversato le nostre stesse prove. Gesù è il «Figlio dell’uomo» che sta tornando per riportarci a casa, lo stesso che ha vissuto proprio in mezzo a noi. Possiede tutti i titoli per salvarci perché è diventato uno di noi, e in quanto tale ha conosciuto la furia cieca delle tentazioni sataniche, uscendone vittorioso.

**Cosa ci rivelano i seguenti passi biblici su Gesù, il Figlio dell’uomo?**

`Matteo 16:27`

`Matteo 24:27,30`

`Matteo 25:31,32`

Osservate bene i tre elementi di questi versetti:

1. Gesù, il Figlio dell’uomo, tornerà in gloria insieme ai suoi angeli;
2. Egli separerà le pecore dai capri (sostanzialmente un giudizio);
3. Il destino delle nazioni e di tutta l’umanità verrà deciso per l’eternità.

`Rifletti sull’espressione «Figlio dell’uomo» e sul fatto che sia rivelatrice dell’umanità di Cristo. Sebbene fosse Dio, è diventato uno di noi, uguale a noi, ma diverso, perché non ha mai peccato. Cosa significa per te? Cosa rivela sull’amore di Dio? Cosa comporta sapere che può capire le tue battaglie e darti la forza per uscirne vittorioso?`