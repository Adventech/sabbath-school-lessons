---
title:  Approfondimento
date:   07/04/2023
---

«Il fatto di essere trasformati da ciò che contempliamo è una legge sia di natura intellettuale sia spirituale. La mente si adatta gradualmente alle realtà sulle quali si sofferma e l’uomo finisce per somigliare a ciò che ama e rispetta. Non si eleverà al di sopra del suo ideale di purezza, bontà e verità. Se l’io è il suo ideale supremo, non potrà mai giungere a qualcosa di più elevato, ma finirà per scendere sempre più in basso. Solo la grazia di Dio ha il potere di nobilitare l’uomo. Abbandonato a se stesso, seguirà una via che lo condurrà inevitabilmente alla rovina» - GC, 555 [p. 434].

Il nostro carattere e la nostra personalità cambiano impercettibilmente, all’inizio quasi senza accorgercene, a seconda dei semi che abbiamo fatto germogliare nella nostra mente. Semina buoni semi e produrrai buoni frutti. Semina quelli malvagi e produrrai nel tuo carattere il frutto di questo mondo. Se seminiamo l’indifferenza nei confronti di Dio, dei valori e delle priorità spirituali, raccoglieremo il frutto dell’apatia, della negligenza spirituale e della frustrazione.

Ecco perché chi pensa: “Beh, lo so che un giorno arriveranno le persecuzioni, il marchio della bestia e così via, ma quando accadrà mi darò una regolata”, sta scegliendo una via estremamente pericolosa. Dio ci chiama oggi, in questo momento, per affidare a lui la nostra vita. Più ritarderemo la risposta allo Spirito Santo, tanto più difficile sarà cogliere i suggerimenti del Signore, e maggiormente saremo suscettibili di cadere e di credere nelle menzogne del nemico.

**Domande per la condivisione**

`1. Qual è la relazione tra essere salvati dalla grazia e crescere nella grazia, nel contesto di Apocalisse 14:14-20 e del principio della mietitura?`

`2. Elencare gli elementi indispensabili alla crescita delle piante e confrontarli con quelli determinanti per la nostra crescita spirituale. Quali sono le similitudini?`

`3. Esiste una differenza tra la possibilità di scelta che Dio ci ha donato e la forza di volontà? Perché è importante comprendere questa differenza ai fini della crescita del cristiano? `

`4. Perché l’attributo «Figlio dell’uomo» è un incoraggiamento in vista dell’ora del giudizio, mentre attendiamo il ritorno di Gesù? Perché è consolante sapere che un uomo ci sta rappresentando lassù, nel giudizio?`