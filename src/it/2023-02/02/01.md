---
title:  Un momento del destino
date:   01/04/2023
---

### Letture
Matteo 16:27; 24:14; Apocalisse 14:14-20; 16:1; Atti 1:9-11; Marco 4:26-29

> <p></p>
> «Poi guardai e vidi una nube bianca; e sulla nube stava seduto uno, simile a un figlio d’uomo, che aveva sul capo una corona d’oro e in mano una falce affilata. Un altro angelo uscì dal tempio, gridando a gran voce a colui che stava seduto sulla nube: “Metti mano alla tua falce e mieti; poiché è giunta l’ora di mietere, perché la mèsse della terra è matura”» Apocalisse 14:14,15

Dio ha sempre parlato ai suoi, comunicando loro ogni verità importante che fosse necessario conoscere in un determinato momento. Dai moniti relativi al diluvio (Ge 6:7) fino alla prima venuta di Gesù (Da 9:24-27), dal giudizio investigativo (Da 7:9,10; 8:14) agli eventi che precedono il ritorno di Cristo (Ap 12-14), Dio ci ha parlato. In questi ultimi attimi della storia umana il Signore ha inviato un messaggio speciale al mondo e alla sua gente, fondamentale per affrontare i bisogni attuali. Ha affidato tale messaggio urgente, che parla degli ultimi tempi, a tre angeli in volo nel cielo, con il mandato di comunicarlo a tutto il mondo.

Quel messaggio rappresenta l’appello misericordioso finale di Gesù a non confidare nella nostra giustizia ma in quella di Cristo, che ci giustifica, ci santifica e, alla fine del tempo, ci glorificherà.

Come sempre, occorre scegliere Cristo, sottoporsi a lui e ubbidirgli; le scelte che faremo nel tempo della crisi finale dipendono da quelle che compiamo oggi. Ora è il momento di prepararsi.