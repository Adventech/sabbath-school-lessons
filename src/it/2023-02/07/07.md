---
title:  Approfondimento
date:   12/05/2023
---

L’adorazione di Dio è un tema centrale nella Scrittura ed è sempre stato motivo di contenzioso per gli uomini e per il popolo di Dio. Nell’Antico Testamento i profeti redarguiscono ripetutamente il popolo di Dio per aver adorato altre divinità o adorato il Signore ricorrendo però alle tipiche pratiche pagane. Lo scontro tra chi adora Dio e chi adora altre divinità si colloca proprio al centro del conflitto cosmico ed è accompagnato dal disprezzo per la legge di Dio.

«L’adorazione si rivolge all’aspetto più fondamentale dell’esistenza umana, perché riguarda quello che gli uomini, in quanto creature viventi, dovrebbero fare quando si trovano alla presenza del Creatore… solo chi è vivo può adorare il Signore; i defunti non possono né elevare lodi né adorarlo… Colui che ci ha creati ci invita alla remissione delle nostre esistenze mediante l’atto di adorazione, perché egli ce le restituirà arricchite, pronte per fare del bene ad altri. L’adorazione ha a che vedere con la natura e lo scopo stesso della nostra esistenza e con il bisogno di poter contare su un centro diverso dal nostro io, che ci liberi dall’egoismo. Non adorare Dio significa perdere ogni ragione di esistere; vuol dire farlo in una condizione di disorientamento e di morte prossima, che ha come destinazione l’estinzione definitiva, essendoci disconnessi dalla sorgente della vita» - A.M. Rodriguez, The Closing of the Cosmic Conflict: Role of the Three Angels’ Messages, p. 42.

**Domande per la condivisione**

`1. In un mondo di peccato, essere stati creati da Dio non è sufficiente. Perché abbiamo comunque bisogno della promessa della redenzione?`

`2. Pensa a un’esperienza nella quale sei stato testimone dell’azione potente di Dio nella tua vita; pensa anche che lo ha fatto quello stesso Dio che ha creato il cosmo e che ti ama a tal punto da preoccuparsi per la tua vita. Perché questa realtà ti dovrebbe non solo consolare ma anche rendere più umile?`

`3. Se quello che insegna l’evoluzionismo fosse vero, saremmo chiamati ad adorare un creatore che avrebbe utilizzato miliardi di anni contraddistinti da morte, violenza, distruzione, dolore ed estinzioni di masse per crearci. Riusciremmo mai ad adorarlo per questi motivi? Per averci mentito circa le nostre origini?`