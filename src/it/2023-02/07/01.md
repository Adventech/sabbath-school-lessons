---
title:  Adorare il Creatore
date:   06/05/2023
---

### Letture
Apocalisse 1:9; 4:11; Isaia 40:26; 2 Corinzi 5:17; Colossesi 1:17; Giovanni 19:16-30

> <p></p>
> «Tu sei degno, o Signore e Dio nostro, di ricevere la gloria, l’onore e la potenza, perché tu hai creato tutte le cose, e per tua volontà esistettero e furono create» Apocalisse 4:11

Capita spesso di dare per scontato alcune cose, quelle in particolare che abbiamo sempre conosciuto o sperimentato. Per esempio, i bambini piccoli danno per scontato tutto quello che dicono i loro genitori, e non potrebbe essere diversamente, anche perché non hanno la possibilità di altri confronti. Ma questo vale anche per noi: diamo per scontato che ci siano il sole, il cielo, l’aria o il terreno sotto i nostri piedi.

Ti sei soffermato a pensare fino a che punto diamo per scontata la stessa esistenza? Ci siamo mai posta la domanda filosofica “Perché c’è qualcosa, invece del nulla?”.

Tanto per cominciare, perché esiste il nostro universo e le cose straordinarie in esso contenute? Quale grande contraddizione logica si aprirebbe se il nostro universo (e noi che lo abitiamo) non esistesse? Secondo recenti teorie scientifiche (che si evolvono continuamente), l’universo un tempo non esisteva. Significa che la nostra è un’esistenza contingente ed è un miracolo essere qui. E nonostante tutti i miti che lo riguardano e che provengono letteralmente dal nulla, il nostro universo esiste perché Dio, il creatore, lo ha fatto, insieme a ogni cosa in esso contenuta.