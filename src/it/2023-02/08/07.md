---
title:  Approfondimento
date:   19/05/2023
---

«La ragione fornita… per adorare Dio è la sua posizione di Creatore. Nella liturgia del cielo, creature celesti espressero questo concetto in modo molto succinto: “perché tu hai creato tutte le cose” (Ap 4:11). Sulla terra, l’azione creatrice divina deve essere sottolineata il più possibile, per questo l’angelo dice: “Adorate colui che ha fatto il cielo, la terra, il mare e le fonti delle acque” (14:7). È stato correttamente indicato che l’angelo usa il linguaggio del quarto comandamento per giustificare l’appello ad adorare Dio (Es 20:11) […].

All’interno del decalogo, il comandamento del sabato ne rappresenta il sigillo che identifica la figura di Dio Creatore; conferma il territorio sul quale egli regna, ovvero tutto quello che ha creato; e rivela il suo diritto a governare perché ha creato ogni cosa. Il dragone, per tentare di raggiungere i suoi scopi, doveva in qualche modo mettere da parte questo memoriale» - A.M. Rodriguez, The Closing of the Cosmic Conflict: Role of the Three Angels’ Messages, pp. 40,41.

**Domande per la condivisione**

`1. Perché il messaggio sul sabato è una risposta alle grandi questioni della vita: “Da dove provengo, perché sono qui e qual è il mio destino eterno”?`

`2. Riflettiamo sulla meraviglia del creato, sul miracolo della nostra esistenza in questo vasto universo. Il fatto che il primo memoriale di questo creato, il sabato, sia celebrato senza eccezione ogni settimana, cosa ci insegna circa l’importanza della dottrina della creazione?`

`3. Come emerge il tema dell’adorazione nei capitoli 3 e 6 di Daniele? Quali elementi lì presenti ci possono aiutare nella preparazione e nell’attesa delle sfide che il popolo fedele di Dio dovrà affrontare durante la crisi provocata dal «marchio della bestia»?`

`4. Come dimostrare quanto sia irrazionale osservare il settimo giorno - il sabato - come memoriale della creazione, se si crede che Dio abbia creato in milioni di anni di evoluzione?`