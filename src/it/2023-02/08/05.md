---
title:  La creazione, il sabato e il tempo della ﬁne
date:   17/05/2023
---

Il gran conflitto, scoppiato nel cielo millenni or sono, ruotava attorno alla questione dell’autorità di Dio. La problematica resta la stessa anche oggi.

**Leggere Apocalisse 14:7,9,12. Riassumi questi versetti completando le frasi a seguire**:

`v. 7: è una chiamata a`

`v. 9: è un solenne appello a non`

`v. 12: descrive un popolo che`

Questi brani chiariscono come il tema centrale del conflitto finale tra bene e male, tra Cristo e Satana, sia l’adorazione. Adorare il Creatore oppure la bestia? Poiché la creazione è la base dalla quale nascono tutte le nostre dottrine, il sabato, in quanto settimo giorno incluso nel racconto creativo di Genesi (2:1-3), rappresenta il segno eterno e immutabile di quella creazione. È il simbolo basilare dell’insegnamento in assoluto più essenziale, oltre il quale c’è solo Dio stesso.

Usurpare il sabato vuol dire usurpare l’autorità divina a livello più alto possibile: quello di Creatore. Vuol dire buttare via tutto e sradicare quella verità. Vuol dire, in definitiva, cercare di sostituirsi a Dio (2 Te 2:4). 

Il vero tema degli ultimi giorni sarà il nostro amore e la nostra lealtà nei confronti di Gesù. Secondo la Bibbia questo amore viene espresso ubbidendo ai comandamenti (1 Gv 5:3; Ap 14:12); solo quello sul sabato sostiene tutto, perché solo quello rimanda a Dio in quanto creatore (Es 20:8-11). Non stupisce apprendere che sarà il simbolo esteriore della separazione finale tra quelli che adorano il Signore e quanti adorano la bestia (Ap 14:11,12). Considerando quanto il sabato sia fondamentale rispetto a tutto il resto, il conflitto finale non potrà che riguardare l’adorazione del Creatore.

`Tanti sostengono che non conti osservare il sabato come settimo giorno, ma che sia importante scegliere comunque un giorno. Come possiamo ribattere a partire dalla Bibbia?`