---
title:  Il sabato e la fine
date:   13/05/2023
---

### Letture
Giacomo 2:8-13; Deuteronomio 5:12-15; Salmo 33:6,9; Apocalisse 14; 21:1; 2 Pietro 3:13

> <p></p>
> «… e di manifestare a tutti quale sia il piano seguito da Dio riguardo al mistero che è stato fin dalle più remote età nascosto in Dio, il Creatore di tutte le cose» Efesini 3:9

L’essenza della dignità umana è nella comune creazione. Il fatto di essere stati creati in maniera unica da Dio conferisce valore a ogni singolo essere umano. Il nascituro nel ventre della madre, l’adolescente tetraplegico, il ragazzo affetto dalla sindrome di Down, la nonna colpita da Alzheimer… tutti hanno un valore immenso per Dio. Egli è il loro padre, e loro sono suoi figli e figlie. «Il Dio che ha fatto il mondo e tutte le cose che sono in esso, essendo Signore del cielo e della terra, non abita in templi costruiti da mani d’uomo… Egli ha tratto da uno solo tutte le nazioni degli uomini perché abitino su tutta la faccia della terra» (At 17:24,26).

La nostra è un’eredità condivisa, apparteniamo alla stessa famiglia. Siamo fratelli e sorelle progettati, modellati e forgiati dal medesimo Dio. La creazione ci fornisce una sensazione reale di autostima. Quando geni e cromosomi si sono uniti per formare la struttura biologica unica della tua personalità, Dio ha gettato via lo stampo. Non esiste in tutto l’universo un’altra persona uguale a te. Sei unico/a nel tuo genere; sei un essere prezioso per quel Dio che ha creato il cosmo, si è fatto uomo e ha offerto se stesso in sacrificio al posto tuo e al posto dei tuoi peccati.