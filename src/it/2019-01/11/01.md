---
title:  Le sette ultime piaghe
date:  09/03/2019
---

### Letture
Apocalisse 7:1-3: 14:9,10; 15:1; 16:1-12,16; 17:1; Daniele 5; 2 Tessalonicesi 2:9-12.

> <p></p>
> «Chi non temerà, o Signore, e chi non glorificherà il tuo nome? Poiché tu solo sei santo; e tutte le nazioni verranno e adoreranno davanti a te, perché i tuoi giudizi sono stati manifestati», Apocalisse 15:4.

Apocalisse 11:18 riassume con queste parole la preparazione per il conflitto finale contro il rimanente di Dio: «Le nazioni si erano adirate». È arrivato per Dio il momento di rispondere a quell’ira con la propria ira, ovvero le sette ultime piaghe.

Il capitolo 15 si apre con la descrizione di sette angeli che hanno in mano altrettante coppe piene dell’ira divina. Ma prima che esse siano versate, leggiamo una rappresentazione del fedele popolo del Signore (vv. 1-4). È scritto che hanno sconfitto la bestia e la sua immagine; sono in piedi su qualcosa che ricorda un mare di vetro e intonano il cantico di Mosè e dell’Agnello, tutte reminiscenze degli Ebrei sulle sponde del mar Rosso, quando celebravano la vittoria sugli egiziani (Es 15).

Questi santi vittoriosi sono i 144mila di Apocalisse 14:1-5; avendo rifiutato il marchio della bestia, sono protetti dagli effetti distruttivi delle sette ultime piaghe. Presto, quando Gesù tornerà in potenza e gloria (1 Te 4:17), conosceranno la trasformazione dei loro corpi mortali (1 Co 15:51-54) e si uniranno ai santi risorti.