---
title:  Il marchio della bestia
date:  28/02/2019
---

Secondo Apocalisse 13, la bestia simile a un agnello avrà un ruolo di guida nella crisi finale. Questa potenza terrena darà vita a un sistema globale che richiamerà il cristianesimo medievale, con l’obiettivo di avere il controllo sulle idee delle persone.

`Leggere Apocalisse 13:16-17 e Deuteronomio 6:4-8. Quale relazione esiste tra il marchio sulla fronte e sulla mano destra e i comandamenti di Dio?`

Persone di ogni ceto sociale riceveranno pressioni per fare incidere sulla loro mano destra o sulla fronte il marchio della bestia; chi accetterà deciderà di schierarsi dalla sua parte. Così come il sigillo identifica quanti appartengono a Dio (14:1), il marchio della bestia accerta quelli che adorano la bestia.

Il marchio non è un segno visibile; il suo collocamento sulla mano destra o sulla fronte si basa sulle istruzioni di Mosè agli israeliti, ai quali disse di legarsi alla mano o sulla fronte la legge di Dio (De 6:8). Questo lascia intendere che il marchio riguarda l’incisione della legge nella mente e con il comportamento (la mano destra), con il modo di agire delle persone.

Le questioni centrali durante la crisi finale saranno l’adorazione e l’ubbidienza a Dio nell’osservanza dei suoi comandamenti (Ap 14:12). In particolare, quello relativo al sabato rappresenterà la prova di fedeltà e ubbidienza al Signore. Se il sabato è il segno che distingue il suo popolo fedele (Ez 20:12), il marchio della bestia diventa il segno dell’ubbidienza alla bestia.

Il marchio della bestia rappresenta un attacco frontale al quarto comandamento. La prova suprema di questo è data dall’istituzione per mano umana della domenica (Da 7:25) quale giorno di adorazione al posto del sabato, il giorno ordinato nella Scrittura. Noi adoriamo il Signore in quanto Creatore e il settimo giorno, sin dal principio di questo mondo, ha costituito il vero segno del suo atto creativo. 

Il tentativo di modificare tale segno cambiando giorno di riposo mira a usurpare il ruolo e la potenza di Dio stesso.

`Confrontare lo scenario presentato in Apocalisse 13:14-18 con Daniele 3:1-7. Quali analogie riscontriamo e cosa avverrà alla fine dei tempi?`