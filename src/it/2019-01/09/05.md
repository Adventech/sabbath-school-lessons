---
title:  L’immagine della bestia
date:  27/02/2019
---

`Leggere Apocalisse 13:12-13. In che modo 1 Re 18:38 e Atti 2:3 ci aiutano a comprendere la natura delle attività ingannevoli della bestia, la più grande delle quali fa scendere persino il fuoco dal cielo?`

Negli ultimi giorni, la bestia simile all’agnello inizia a esercitare l’autorità della prima bestia, così facendo agisce in modo simile a quello dello Spirito Santo. Ma se questi esercita l’autorità di Cristo, indirizzando a lui le persone (Gv 15:26), il potere terreno manifesta in pieno l’autorità della bestia che sale dal mare e dirige verso di lei gli abitanti della terra.

Condiscendente alla prima bestia, quella simile all’agnello, convince le persone ad adorarla. Il testo dimostra la correlazione con la guarigione della ferita mortale. In che modo la bestia simile a un agnello convince il mondo ad adorare quella che sale dal mare? Prima ricorrendo ai miracoli come mezzo di persuasione (13:13,14), poi, nell’ultima fase, alla coercizione (vv. 15-17).

La guarigione della ferita mortale inflitta alla bestia che sale dal mare fa riferimento al ripristino del sistema religioso medievale. La bestia con sembianze d’agnello, grazie ai miracoli, riesce a convincere gli abitanti della terra a riprodurre un’immagine della bestia che aveva subito la ferita mortale.

Un’immagine è la replica di qualcosa di reale. Il mondo sarà guidato alla creazione di un sistema religioso che replicherà, per certi aspetti, quello del Medioevo. La gente accoglierà quei miracoli ingannevoli come manifestazione della potenza divina. Quando i poteri civile e politico si uniranno alle principali organizzazioni ecclesiastiche per imporre alla gente la religione, in quel preciso momento prenderà forma l’immagine della bestia.

Leggendo Apocalisse 13:14-15 si nota come il linguaggio tratto da Genesi 2:7 spieghi efficacemente come il soffio di un alito vitale all’immagine della bestia le consenta di agire. Utilizzando quel linguaggio, la profezia ci dice che la bestia simile a un agnello farà operare l’immagine della bestia con un meccanismo simile a quello che Dio ha usato per creare e dare vita all’umanità.

Sottoposti a mezzi di persuasione coercitiva, gli abitanti del mondo saranno sedotti a riconoscere e ad accettare l’autorità della prima bestia.

`Se Dio stesso rifiuta di costringerci a ubbidirgli e adorarlo, perché emerge in tutta la sua evidenza la natura malvagia di questa confederazione finale di forze?`