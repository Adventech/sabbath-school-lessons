---
title:  Satana e i suoi due alleati
date:  23/02/2019
---

### Letture
Apocalisse 12:14-16; 13; 17:8; Daniele 7:24; 2 Tessalonicesi 2:2-12; 1 Re 18:38

> <p></p>
> «Allora il dragone s'infuriò contro la donna e andò a far guerra a quelli che restano della discendenza di lei che osservano i comandamenti di Dio e custodiscono la testimonianza di Gesù», Apocalisse 12:17.

Il capitolo 12 termina con la descrizione di un Satana infuriato che si prepara ad attaccare il popolo fedele di Cristo. Nel capitolo seguente, il nemico è pronto per la battaglia finale, ma con l’aiuto dei suoi due alleati descritti entrambi come bestie feroci. Antitesi alla Trinità divina (Ap 1:4-6), questi tre poteri formano una triade malvagia, unita nel contrastare le azioni salvifiche di Dio e nel tentare di conquistarsi la devozione del mondo. 

È necessario a questo punto spendere una parola prudente. Finora abbiamo esaminato profezie già avveratesi nel passato. Da questo momento in poi analizzeremo prevalentemente, ma non solo, quelle che ancora devono realizzarsi, mediante le quali Dio ci mostra cosa succederà al tempo della fine, affinché non ci colgano di sorpresa.

Ricordiamoci comunque che queste profezie ci raccontano che cosa accadrà ma non quando e in quale esatta modalità. Stiamo dunque attenti a non speculare oltre quello che la profezia ci dice. Nello specifico, le profezie dell’Apocalisse hanno due obiettivi pratici: insegnarci come vivere oggi e prepararci per il futuro.