---
title:  Approfondimento
date:  01/03/2019
---

Apocalisse fa vedere che, quando la storia del nostro mondo volgerà al termine, il sabato sarà un segno di ubbidienza. Va tuttavia ricordato che l’osservanza della domenica non implica di per sé di possedere il marchio della bestia. Lo diventerà solo quando gli abitanti della terra, nonostante ogni genere di inganno, avendo chiaramente compreso cosa comporterà la scelta del giorno di adorazione, decideranno di stare dalla parte di Dio o di schierarsi contro di lui. Quel tempo, però, deve ancora venire.

«Nessuno ha ancora ricevuto il marchio della bestia. Il periodo di prova non è ancora giunto. Esistono sinceri cristiani in ogni denominazione, compresa la chiesa romana cattolica. Nessuno sarà condannato fino a quando non avrà ricevuto la piena luce e avrà compreso l’obbligo nei confronti del quarto comandamento. Ma quando verrà emanato il decreto che andrà a rafforzare il sabato contraffatto, e il forte grido del terzo angelo avvertirà gli uomini contro l’adorazione della bestia e della sua immagine, allora sarà chiaramente tracciata la linea che demarca il falso dal vero. Quelli che proseguiranno nella loro trasgressione riceveranno a quel punto il marchio della bestia» - EV, p. 234.

Ricordiamoci che oggi l’osservanza della domenica non rende una persona perduta, così come quella del sabato non salva automaticamente. Sta però per giungere il tempo in cui il marchio della bestia diventerà una questione essenziale e allora, la scelta del giorno da adorare sarà una prova di fedeltà. Apocalisse invita il popolo di Dio ad aprire la Bibbia e con lo spirito di chi vuole fare un esame di coscienza, studi la parola profetica e si impegni in ogni modo a raggiungere quanti ancora oggi non hanno conosciuto il vangelo di Cristo.

**Missione**

`1. Quale insegnamento pratico avete colto dal presente studio e come lo applicherete durante la settimana?`

`2. Qual è il piano missionario del vostro gruppo?`