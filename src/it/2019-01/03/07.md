---
title:  Approfondimento
date:  18/01/2019
---

I sette messaggi alle chiese attestano il loro declino spirituale. Quella di Efeso era ancora fedele, malgrado avesse smarrito la carica del primo amore. Quelle di Smirne, Pergamo e Filadelfia erano fedeli, solo una piccola percentuale dei loro membri non lo era. Tiatiri era una chiesa divisa, la cui fedeltà a Cristo aveva conosciuto due fasi. La chiesa di Sardi era in condizioni davvero preoccupanti; la maggioranza dei suoi membri era decisamente distonica rispetto al vangelo e i pochi fedeli solo una sparuta minoranza. La chiesa di Laodicea, infine, era in una situazione tale da non poter dire niente di positivo.

A conclusione di ciascun messaggio, Gesù fa delle promesse a quelli che accetteranno il suo consiglio. Qualcuno potrebbe però osservare che accanto all’evidente declino delle chiese, vi è un proporzionale incremento del numero di promesse. A partire da Efeso, che ne riceve una solamente, ogni chiesa successiva ne ottiene una in più di quella che la precede. Alla fine abbiamo la chiesa di Laodicea, che riceve una sola promessa, ma la più grande: la condivisione del trono di Gesù (Ap 3:21).

**Missione**

`1. Quale insegnamento pratico avete colto dal presente studio e come lo applicherete durante la settimana?`

`2. Qual è il piano missionario del vostro gruppo?`