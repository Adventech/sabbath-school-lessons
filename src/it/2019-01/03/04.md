---
title:  Il messaggio di Cristo a Tiatiri
date:  15/01/2019
---

In confronto ad altre città, non abbiamo oggi conoscenza di alcun rilievo politico o culturale svolto nella storia antica della città di Tiatiri, che era piuttosto nota per i commerci. Per fare affari o avere un impiego, la gente doveva appartenere alle corporazioni. I membri dovevano prendere parte alle feste delle corporazioni e partecipare ai rituali del tempio, che spesso contemplavano atti immorali. Chi non si adeguava veniva escluso dalle corporazioni e subiva sanzioni economiche. I cristiani di questa città dovettero scegliere se restare fedeli al vangelo o cedere ai compromessi.

`Leggere Apocalisse 2:18-29. Quali sono le qualità di quella chiesa e quali le criticità?`

La situazione relativa alla comunità di Tiatiri trova applicazione nella condizione della chiesa durante il Medioevo, quando il pericolo non proveniva dall’esterno ma da quanti asserivano di avere ricevuto l’autorità da Dio. In quell’epoca, la tradizione prese il posto della Bibbia, il sacerdozio umano e le reliquie sacre si sostituirono al sacerdozio di Cristo e le opere furono considerate strumento di salvezza. Quelli che non mostrarono acquiescenza verso le influenze corruttive della chiesa istituzionale conobbero la persecuzione, fino anche alla morte. Per molti, lunghi secoli (Da 7:25) sembrava perduto.

`Riflettere sulle parole di Apocalisse 2:25: «Soltanto, quello che avete, tenetelo fermamente finché io venga». Oggi, che significato hanno per noi? Cosa abbiamo ricevuto da Cristo che merita di essere mantenuto a qualsiasi prezzo?`