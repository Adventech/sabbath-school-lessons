---
title:  «Io faccio nuove tutte le cose»
date:  23/03/2019
---

### Letture
Apocalisse 19:6-19; 21:1-21; Giovanni 14:1-3; 2 Tessalonicesi 1:8-10; Geremia 4:23-26; 1 Corinzi 6:2-3

> <p></p>
> «E colui che siede sul trono disse: “Ecco, io faccio nuove tutte le cose». Poi mi disse: «Scrivi, perché queste parole sono fedeli e veritiere”», Apocalisse 21:5.

La distruzione della Babilonia degli ultimi giorni è una cattiva notizia per quanti collaborano con questo sistema religioso apostata. Ma non lo è invece per il popolo di Dio (Ap 19:1-7). Babilonia ha convinto le potenze secolari e politiche a perseguitarlo (18:24) e l’annientamento di questo terribile avversario significa liberazione e salvezza.

Con la distruzione di questa città, viene infine esaudita la preghiera del popolo di Dio che viene raccontata nel quinto sigillo. Il loro grido di dolore «fino a quando, Signore?» è l’implorazione dei fedeli oppressi e perseguitati, a partire da Abele fino al tempo in cui finalmente il Signore vendicherà il suo popolo (Sl 79:5; Ab 1:2; Da 12:6-7). Il libro dell’Apocalisse rassicura il popolo di Dio che il male, l’oppressione e la sofferenza termineranno. È arrivato il tempo per Cristo di inaugurare il suo regno eterno. Gli ultimi capitoli del libro parlano non solo della distruzione di Babilonia, ma anche di quella di Satana e del male in assoluto, con alcuni sprazzi inerenti quello che sarà il regno eterno del Signore.