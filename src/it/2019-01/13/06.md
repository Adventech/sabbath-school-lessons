---
title:  La nuova Gerusalemme
date:  28/03/2019
---

Giovanni descrive ora la capitale della nuova terra, la nuova Gerusalemme. Mentre sta parlando di un luogo reale abitato da persone reali, la nuova Gerusalemme e la vita al suo interno superano i confini di ogni umana immaginazione (1 Co 2:9).

`Leggere Apocalisse 21:9-21. Quali sono le caratteristiche esteriori della nuova Gerusalemme?`

Si parla di una sposa, la moglie dell’Agnello. Al capitolo 19, versetti 7 e 8 la stessa metafora viene applicata al popolo di Dio. La nuova Gerusalemme è il luogo nel quale Cristo sarà definitivamente unito al suo popolo.

La città è circondata da alte mura con dodici porte, tre per ciascuno numero simbolo della totalità del popolo dei salvati di tutte le epoche (7:4). 

Nel tempio dell’Antico Testamento, il luogo santissimo aveva la forma di un cubo perfetto (1 Re 6:20). La nuova Gerusalemme funge quindi non solo sa tempio ma anche da luogo santissimo. Nel tempio terreno, solo il sommo sacerdote poteva accedervi. Nella nuova città questo privilegio è concesso a tutti i redenti.

`Leggere Apocalisse 21:21-22:5. Quali caratteristiche interne della città ricordano l’Eden? Cosa significa il fatto che dentro di essa non ci sarà più la maledizione (22:3)?`

La caratteristiche più emergente della nuova Gerusalemme è il fiume d’acqua della vita che fluisce dal trono di Dio (cfr Ge 2:10). In contrapposizione al fiume di Babilonia, presso le cui rive il popolo di Dio si sedeva da prigioniero sognando Gerusalemme (Sl 137), lungo i bordi del fiume della vita che scorre nella nuova città, il popolo errante del Signore ha trovato la propria casa.

Su entrambe le sponde si trova l’albero della vita con foglie che servono a guarire le nazioni (Ap 22:2). Una guarigione che non fa riferimento a una malattia, perché sulla nuova terra non ne esisteranno. Indica piuttosto la guarigione di tutte le ferite provocate dalle barriere che hanno separato gli individui nel corso della storia. I redenti di tutte le epoche e le nazioni ora appartengono a un’unica famiglia divina.