---
title:  Quelli che seguono l’Agnello
date:  06/02/2019
---

`Leggere Apocalisse 14:1-5. Quali sono le tre principali caratteristiche dei 144mila? In che modo tali caratteristiche sono ricollegabili alla descrizione dei santi degli ultimi tempi di Apocalisse 14:12?`

Apocalisse 14:4-5 mette un punto fermo sull’individuazione dei 144mila: sono coloro che osservano i comandamenti di Dio e hanno la fede di Gesù (v. 12). 

Nonostante abbiano sperimentato la completa ira di Satana durante la crisi finale, sono rimasti saldi grazie alla relazione stretta con Gesù.

`Alla luce di Apocalisse 17:5, cosa vuol dire che i 144mila non si sono contaminati con donne? Che cosa ha a che vedere con il fatto di essere stati riscattati tra gli uomini per essere primizie di Dio (14:4)?`

L’immoralità sessuale è simbolo di infedeltà a Dio. Apocalisse 17:5 parla di Babilonia e delle sue figlie, definendole prostitute degli ultimi tempi, con le quali la gente del mondo avrebbe commesso fornicazione (18:3), ma i 144mila rimangono fedeli a Cristo e resistono al rapporto contaminante con Babilonia e le religioni apostate. Essi «seguono l’Agnello dovunque vada» (14:4).

Si dice inoltre, a proposito dei 144mila, che sono stati «riscattati dagli uomini per essere primizie a Dio e all’Agnello» (v. 4 sp). Nell’antico Israele, le primizie erano i frutti migliori del raccolto e venivano offerti a Dio. Il termine primizie indica il popolo salvato del Signore nella sua totalità, distinguendolo dalla gente che appartiene al mondo (Gr 2:3; Gm 1:18) I 144mila sono speciali non per la modalità della loro salvezza, ma perché sono stati traslati senza aver conosciuto la morte. Per questo sono le primizie di un più ampio raccolto dei salvati di tutte le epoche (Ap 14:14-16).

`Come si rischia di commettere, anche inconsapevolmente, fornicazione spirituale? Perché inganniamo noi stessi se ci riteniamo immuni da questo pericolo?`