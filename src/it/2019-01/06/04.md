---
title:  La gran moltitudine
date:  05/02/2019
---

`Leggere Apocalisse 7:9-14. Giovanni, a questo punto, quale gruppo di santi vede nella visione? Come vengono ritratti e da dove provengono? Che cosa dicono ad alta voce davanti al trono di Dio?`

Giovanni vede la grande moltitudine, quelli che provengono «dalla grande tribolazione. Essi hanno lavato le loro vesti, e le hanno imbiancate nel sangue dell’Agnello» (Ap 7:14). Sono un gruppo particolare di persone che, nonostante le tribolazioni e le prove, sono rimaste fedeli a Gesù, una fedeltà simboleggiata dalle vesti bianche che essi indossano della sua perfetta giustizia. 

In questa scena emerge, come in tutta la Bibbia, la grande questione della salvezza per grazia. Non importa chi siano queste persone, se siano i salvati di ogni epoca oppure i 144mila del tempo finale, la loro rivendicazione di salvezza, di accesso a nuovi cieli e nuova terra è la giustizia di Cristo, concessa loro per grazia.

«Accanto al trono vi sono coloro che un tempo erano stati zelanti per la causa di Satana, ma che poi, come tizzoni strappati dal fuoco, hanno seguito il loro Salvatore con profonda e intensa devozione. Vi sono, quindi, coloro che sono pervenuti al perfezionamento del loro carattere in mezzo alla falsità e all’incredulità; coloro che hanno onorato la legge di Dio quando il mondo cristiano la dichiarava annullata; coloro, e sono milioni, che nei secoli sono stati uccisi per la loro fede. C’è, infine, la “... gran folla che nessun uomo poteva noverare, di tutte le nazioni e tribù e popoli e lingue... davanti al trono e davanti all’Agnello, vestiti di vesti bianche e con delle palme in mano” (Ap 7:9). La loro lotta è finita. Hanno riportato la vittoria, hanno finito la corsa, hanno ottenuto il premio. I rami di palma che hanno in mano sono il simbolo del loro trionfo; le vesti bianche sono il simbolo della giustizia di Cristo» - GC, p. 665 [520].

`La grazia di Cristo che ci copre è un dono della grazia. Ma come conservare la fede nella prova e nella tribolazione? Ma soprattutto, come mantenerla nei momenti di tranquillità e prosperità?`