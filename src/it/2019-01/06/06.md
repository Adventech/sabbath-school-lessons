---
title:  Salvezza per il nostro Dio e l’Agnello
date:  07/02/2019
---

`Leggere Apocalisse 14:5 e 2 Pietro 3:14. Nel primo versetto si parla di persone «irreprensibili». Come si può raggiungere questa condizione?`

La caratteristica definitiva dei 144mila è questa: «Nella bocca loro non è stata trovata menzogna: sono irreprensibili» (Ap 14:5). La falsità cui si fa riferimento è riferita agli inganni finali di Satana (13:14). Mentre la maggior parte degli abitanti della terra sceglie di credere alle sue bugie, il popolo di Dio degli ultimi giorni riceverà l’amore della verità così da essere salvato (2 Te 2:10-11).

«Irreprensibili» (dal greco amōmos, «senza colpa») è l’aggettivo che caratterizza la fedeltà a Cristo da parte dei 144mila. Abraamo (Ge 17:1) e Giobbe (Gb 1:1) furono irreprensibili, nonostante avessero peccato come chiunque altro. 

Duemila anni fa, i cristiani furono chiamati a essere santi e senza macchia davanti a Dio (Ef 5:27; Fl 2:15).

`Leggere Romani 3:19-23. Perché è vitale avere la costante consapevolezza di questa verità?`

Nei giorni conclusivi della storia di questo mondo, i 144mila rifletteranno possentemente il carattere di Cristo. La loro salvezza sarà specchio di ciò che egli ha fatto per essi, più che della loro santità e delle loro opere (Ef 2:8-9). Hanno lavato i loro abiti nel sangue dell’Agnello (Ap 7:14) e, a conseguenza di ciò, sono «immacolati e irreprensibili» davanti a Dio (2 Pietro 3:14).

`«Abbiamo bisogno di essere raffinati, purificati dalla nostra mondanità, fino a quando rifletteremo l’immagine del nostro Salvatore, e diventeremo “partecipi della sua natura divina”… Quando il conflitto della vita sarà terminato, quando ogni armatura sarà deposta ai piedi di Gesù, quando i santi di Dio saranno glorificati, allora e solo allora potremo proclamare senza dubbio alcuno che siamo salvati e senza peccato» - 3SM, pp. 355,356.`

`Come vivere una vita di santificazione e di preparazione attiva per l’eternità senza subire le trappole del perfezionismo e della santità fanatica? Ricordiamo sempre quanto è scritto in Romani 3:19-23.`