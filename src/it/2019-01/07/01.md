---
title:  Le sette trombe
date:  09/02/2019
---

### Letture
Apocalisse 8:1-13; 10:1-13; numeri 10:8-10; Ezechiele 10:2; Daniele 12:6,7; Levitico 16

> <p></p>
> «Ma nei giorni in cui si sarebbe udita la voce del settimo angelo, quando egli avrebbe sonato, si sarebbe compiuto il mistero di Dio, com'egli ha annunziato ai suoi servi, i profeti», Apocalisse 10:7.

Nella scena del quinto sigillo, il grido di dolore del popolo oppresso di Dio rispecchia quello dei fedeli di ogni epoca, descritti come anime sotto l’altare che implorano Dio per avere giustizia e vendetta: «Fino a quando aspetterai, o Signore santo e veritiero, per fare giustizia e vendicare il nostro sangue su quelli che abitano sopra la terra?» (Ap 6:10). La voce dal cielo li esorta ad attendere, perché sarebbe giunto il giorno in cui il Signore avrebbe giudicato i responsabili delle loro sofferenze. Apocalisse 6:15-17 narra il ritorno di Gesù, il quale condanna quanti hanno agito in modo malvagio contro i suoi fedeli servitori.

Il sesto sigillo rappresenta l’esperienza del popolo sofferente di Dio nel corso della storia, da Abele fino al momento in cui Dio finalmente giudicherà e vendicherà «il sangue dei suoi servi» (19:2). Quel popolo dovrà rimanere saldo e credere che Dio ascolta le loro preghiere.

La visione delle sette trombe dimostra che Dio è già intervenuto a soccorso della sua gente oppressa nei secoli e ha giudicato quelli che li hanno maltrattati. Lo scopo delle sette trombe è rassicurare quel popolo che il cielo non è indifferente alla loro sofferenza.