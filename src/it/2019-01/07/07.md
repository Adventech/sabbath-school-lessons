---
title:  Approfondimento
date:  15/02/2019
---

La settima tromba (Ap 11:15-18) segna la fine della storia di questa terra. È giunto il momento che Dio manifesti la sua potenza e prenda possesso del suo regno. Questo pianeta ribelle, schiavo per millenni del dominio di Satana, sta per tornare nella legittima giurisdizione divina. Subito dopo la morte di Cristo e la sua ascensione, Satana, l’usurpatore, è stato scacciato per sempre dal cielo e Cristo proclamato sovrano legittimo della terra (Ap 12:12), anche se l’avversario continua a creare quanta più devastazione possibile, consapevole che ormai ha poco tempo a disposizione (v. 12). La settima tromba annuncia la sconfitta della potenza usurpatrice e la liberazione definitiva del mondo, ora sotto il pieno e giusto controllo di Cristo. Quello strumento sottolinea il contenuto della seconda metà del libro, che riguarda gli eventi finali:

a. Le nazioni erano adirate: i capitoli di Apocalisse da 12 a 14 parlano di un Satana furioso (12:17), il quale, spalleggiato dai sue alleati (la bestia che sale dal mare e quella che viene dalla terra), prepara le nazioni a combattere contro il popolo di Dio.

b. L’ora della tua ira è giunta: Dio risponde alla furia delle nazioni con le sette ultime piaghe, che sono il compimento della sua ira (15:1).

c. L’ora del giudizio dei morti viene descritta in Apocalisse 20:11-15.

d. Ai capitoli 21 e 22 si parla della ricompensa che attende i servitori di Dio.

e. Distruggere quelli che distruggono la terra: Apocalisse 19:2 dichiara che la Babilonia profetica viene condannata perché ha distrutto la terra. L’annientamento di Satana, dei suoi eserciti e dei suoi alleati rappresenta l’atto finale nel dramma del gran conflitto (Ap 19:11-20:15).

**Missione**

`1. Quale insegnamento pratico avete colto dal presente studio e come lo applicherete durante la settimana?`

`2. Qual è il piano missionario del vostro gruppo?`