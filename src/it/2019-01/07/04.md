---
title:  L’angelo con il libro aperto
date:  12/02/2019
---

La sesta tromba ci trasporta al tempo della fine. Qual è il compito assegnato al popolo di Dio in questa fase? Prima che squilli la settima tromba, viene inserito un interludio che spiega il mandato e l’esperienza dei fedeli nei giorni finali.

`Leggere Apocalisse 10:1-4. Che cosa accade in questa scena?`

Questo angelo, con le sembianze di Cristo, ha in mano un libro aperto. Appoggia un piede sulla terra e l’altro nel mare, a simboleggiare il proprio dominio universale e un annuncio dalla portata mondiale. Urla con voce di leone, simbolo della voce di Dio (Os 11:10). A Giovanni non viene consentito di scrivere ciò che hanno detto i tuoni. Ci sono cose riguardanti il futuro che Dio non ha rivelato per mezzo dell’apostolo.

`Quali sono le analogie tra Apocalisse 10:5-7 e Daniele 12:6-7?`

Quando l’angelo dichiara che «non ci sarebbe stato più indugio» (Ap 10:6), la parola greca kronos attesta che egli fa riferimento a un periodo temporale. Tutto ciò cui riporta indietro a Daniele 12:6-7, dove un angelo annuncia che la persecuzione dei santi durerà lo spazio di un tempo, dei tempi e la metà di un tempo, ovvero 1.260 anni (538 a.C.-1798). Qualche tempo dopo questo periodo profetico, sarebbe sopraggiunta la fine.

La dichiarazione che il tempo è finito fa riferimento alle profezie temporali di Daniele, in particolare quella delle 2.300 sere e mattine di Daniele 8:14 (457 a.C-1844). Dopo non vi saranno più periodi profetici. Ellen G. White afferma: «Questo tempo, che l’angelo dichiara con solenne giuramento, è… un tempo profetico, che dovrebbe precedere l’avvento del nostro Signore. Ovvero, il popolo non riceverà più alcun messaggio a proposito di un tempo preciso. Dopo questo periodo, collocato tra il 1842 e il 1844, non potrà più esserci traccia precisa di un tempo profetico. Il calcolo per eccesso arriva all’autunno del 1844» - 7BC, p. 971.

`Perché dobbiamo evitare di fissare una qualsivoglia data?`