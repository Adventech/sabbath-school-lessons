---
title:  Approfondimento
date:  08/03/2019
---

Apocalisse ci mostra che negli ultimi tempi il popolo di Dio sarà incaricato di proclamare al mondo il vangelo finale. L’opera ci pare scoraggiante, ai limiti dell’impossibile. Eppure abbiamo la promessa della potenza di Dio.

«La grande opera della proclamazione del messaggio del Vangelo si chiuderà con una manifestazione della potenza di Dio non inferiore a quella che ne caratterizzò gli inizi… Il messaggio non sarà proclamato con la forza delle argomentazioni, ma con la profonda convinzione ispirata dallo Spirito Santo. 

Le prove sono state presentate. Il seme sparso germoglierà e darà il suo frutto» - GC, pp. 611,612 [478].

Alla fine dell’annuncio del messaggio finale da parte di Dio, ci sarà una grande separazione che dividerà in due la sorte degli abitanti del nostro pianeta: da un lato, quelli che hanno una relazione con Dio, dall’altro, chi sceglie di seguire la bestia. Una separazione rappresentata da due mietiture: quella del grano nei fienili (Ap 14:14-16) e quella dell’uva da gettare nel grande tino (vv. 17-20). 

È questo il tema di cui parlano i capitoli 17 e 18.

**Missione**

`1. Quale insegnamento pratico avete colto dal presente studio e come lo applicherete durante la settimana?`

`2. Qual è il piano missionario del vostro gruppo?`