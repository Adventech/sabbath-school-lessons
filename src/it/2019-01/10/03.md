---
title:  Il messaggio del primo angelo - I parte
date:  04/03/2019
---

`Leggere Apocalisse 14:7 ed Ecclesiaste 12:13-14. Cosa significa «temere Dio»? Come si collega tale concetto al vangelo e qual è il nesso tra vangelo e osservanza dei comandamenti di Dio (Ro 7:7-13)? E quello tra temere Dio e rendergli gloria?`

L’appello che ci esorta, «temete Dio e dategli gloria» (Ap 14:7) è proclamato nel contesto del «vangelo eterno». La consapevolezza di ciò che Cristo ha fatto per noi determina una risposta positiva alla sua offerta. In Apocalisse, temere Dio e rendergli gloria sono concetti siamesi (11:13; 15:4). Se il primo delinea la corretta relazione con Dio (Gb 1:8), l’altro esalta l’ubbidienza nei suoi confronti.

Temere Dio non significa avere paura di lui, ma prenderlo in seria considerazione e attribuirgli il giusto ruolo nella nostra vita. Il suo popolo degli ultimi giorni sarà composto da persone che lo temono (11:18; 19:5) e lo glorificano con la loro ubbidienza (De 5:29; Ec 12:13), riflettendone il carattere (Ge 22:12).

Qual è la motivazione per temere Dio e rendergli gloria? «È giunta l’ora del suo giudizio» (Ap 14:7). Il giudizio di cui si parla qui è quello investigativo, che prende forma prima del ritorno di Cristo. Il suo proposito è quello di finalizzare la nostra scelta volta a servire Dio sinceramente o meno (una scelta resa manifesta dal nostro modo di agire). Al termine di questo giudizio, la sorte di ogni singolo individuo sarà decisa (Ap 22:11) e definitiva, e Gesù ritornerà per ricompensare ogni persona secondo le sue opere (v. 12).

Il giudizio di Apocalisse 14 è una parte del vangelo. Per quelli che hanno la relazione giusta con il Padre rappresenta una buona notizia, che comporta giustificazione, salvezza e libertà. Per gli altri è una pessima notizia. Il messaggio del giudizio imminente è per loro un appello a pentirsi e tornare da Dio, perché egli non vuole che nemmeno uno perisca ma che tutti giungano al ravvedimento (2 P 3:9).

`Se tu ti presentassi da solo, quante chance avresti al giudizio?`

`Quale verdetto ti garantirebbero le tue opere?`