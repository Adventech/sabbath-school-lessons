---
title:  Approfondimento
date:  25/01/2019
---

Il messaggio di Apocalisse 4:5 è particolarmente rilevante per il popolo di Dio che vive nella parte finale della storia terrena. La discesa dello Spirito Santo alla Pentecoste ha segnato l’inizio della predicazione del vangelo; al centro di quel messaggio c’era Cristo, esaltato come re e sacerdote sul trono celeste. Questa verità rappresentava il nucleo della dottrina dei primi cristiani (Eb 8:1) e la pietra angolare della loro predicazione (At 2:32-36; 5:30-31); la motivazione e la fonte della loro fede e del coraggio di fronte alla persecuzione e alle difficili situazioni poste dalla vita (At 7:55-56; Ro 8:34). Il risultato fu una massiccia risposta della gente a quella predicazione. Da quel momento in poi, grazie alla presenza di Cristo nella persona dello Spirito Santo, il regno di Dio si è manifestato e continua a farlo.

Non dimentichiamoci che solo la buona notizia della salvezza in Cristo può raggiungere e trasformare la mente delle persone, ispirandole a rispondere all’appello del vangelo eterno a temere Dio, a rendergli gloria e ad adorarlo (Ap 14:7). La nostra unica speranza è riposta nel Salvatore. Egli è accanto al suo popolo e lo sarà sempre fino alla fine (Mt 28:20). Ha il futuro nelle proprie mani.

Sappiamo che se terremo sempre a mente l’essenza del vangelo otterremo il successo nella predicazione del messaggio finale indirizzata all’umanità perduta e sofferente. Nulla può essere più importante dell’annuncio della croce e di ciò che ci rivela su Dio.

**Missione**

`1. Quale insegnamento pratico avete colto dal presente studio e come lo applicherete durante la settimana?`

`2. Qual è il piano missionario del vostro gruppo?`