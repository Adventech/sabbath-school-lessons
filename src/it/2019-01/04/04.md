---
title:  Il libro sigillato
date:  22/01/2019
---

`Leggere Apocalisse 5:1. Alla luce di Isaia 29:11-12, quale significato assume la sigillatura del libro?`

Il testo greco mostra che il libro è appoggiato sul trono alla destra del Padre. Esso attendeva l’arrivo di chi era degno di prenderlo e di occupare il suo posto sul trono.

Secondo le parole di Ellen G. White, il libro sigillato contiene «la storia delle provvidenze di Dio, la storia profetica delle nazioni e della chiesa. Al suo interno erano conservati i discorsi divini, la sua autorità, i suoi comandamenti, le sue leggi, l’intero simbolico consiglio dell’Eterno e la storia di tutte le potenze che hanno regnato nelle nazioni. In senso simbolico, quel libro conteneva l’influsso di ogni nazione, lingua e popolo dall’inizio fino al termine della storia della terra» - 9MR, p. 7.

Riassumendo, il libro sigillato contiene il mistero di Dio circa i suoi piani atti a risolvere il problema del peccato e a salvare l’umanità caduta. La piena attuazione di quel mistero si realizzerà solo con il ritorno di Cristo (Ap 10:7).

`Leggere Apocalisse 5:2-7. Perché Cristo è l’unico degno di prendere il libro e aprirne i sigilli?`

La crisi nella stanza del trono è collegata alla ribellione di Satana. Questo pianeta, seppure creato da Dio, ha subito il dominio dell’usurpatore, Satana. Il pianto di Giovanni esprime le lacrime che il popolo di Dio, a partire da Adamo, versa per la salvezza dalla schiavitù del peccato. Il libro sigillato include i piani divini per la risoluzione alla questione del peccato. Non c’è dubbio sul fatto che solo Dio in persona poteva, con la sua incalcolabile forza, portare a compimento quei piani. Tuttavia, la redenzione dell’umanità caduta richiedeva qualcosa di speciale, e quel qualcosa era Gesù, il quale ha «trionfato» ed è stato degno di aprire il libro, assumere la leadership su questa terra e diventare nostro mediatore nel santuario celeste.

`Come si impara a mettere Gesù al primo posto in ogni esperienza della nostra vita?`