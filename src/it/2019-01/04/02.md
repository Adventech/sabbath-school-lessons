---
title:  Nella stanza del trono celeste
date:  20/01/2019
---

A cominciare da Apocalisse 4:1, Gesù invita Giovanni a salire nel cielo per avere una panoramica generale della storia, dall’epoca nella quale viveva fino al ritorno di Cristo.

`Leggere Apocalisse 4:1-8 ed Ezechiele 1:26-28. Alla luce di Apocalisse 5:11-14, cosa possiamo capire in merito alla maestosità del trono celeste?`

L’apostolo guarda attraverso la porta aperta nel tempio celeste e scorge il trono di Dio, simbolo del dominio e dell’autorità divina sulla creazione; l’arcobaleno che lo circonda sta invece a significare la fedeltà al suo popolo. Tuttavia, Satana, il suo avversario usurpatore, ha contestato l’autorità divina. Il tema centrale del gran conflitto tra Dio e Satana riguarda chi abbia il diritto di comandare. Lo scopo del concilio celeste, riunito nella stanza del trono, era quella di risolvere una volta per tutte la questione del legittimo diritto divino di regnare sull’universo.

`Leggere Apocalisse 4:8-11 e 5:9-14. Cosa ci rivelano questi brani in merito al tema della vera adorazione? Perché Dio è degno di adorazione al capitolo 4, mentre al capitolo 5 lo è l’Agnello?`

Apocalisse 4 offre una descrizione generale della stanza del trono nel tempio celeste e dell’adorazione che costantemente si ripete al suo interno. Se quella di questo capitolo esalta la potenza creativa di Dio, il capitolo successivo celebra la redenzione offerta dall’Agnello immolato, a dimostrare che la vera adorazione narra e celebra i potenti atti divini della creazione e della redenzione. Dio, che nel principio ha creato il mondo, ha il potere e la capacità di ripristinarlo alla sua condizione originale e di trasformarlo nella dimora eterna del suo popolo, tutte cose che egli ha promesso di fare.

`Il vangelo ci insegna che colui il quale ha creato non solo noi e il nostro mondo ma il cosmo intero, coincide con «l’Agnello… immolato» (Ap 5:12) per noi. Quale straordinaria speranza ci dona questa verità nel contesto di un mondo attraversato dal dolore e dal disordine?`