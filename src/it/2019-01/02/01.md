---
title:  Tra i candelabri
date:  05/01/2019
---

### Letture
Apocalisse 1:9-18,20; 2:1-7; Atti 7:54-60; Matteo 12:8; Esodo 20:11; Daniele 10:5-6

> <p></p>
> «Chi vince lo farò sedere presso di me sul mio trono, come anch'io ho vinto e mi sono seduto con il Padre mio sul suo trono», Apocalisse 3:21.

Il salmo 73 trasmette lo smarrimento dell’autore nell’osservare l’orgoglio presuntuoso dei peccatori, i quali vivono nell’abbondanza e nell’agio, in palese contrasto con la sofferenza dei giusti. L’ingiustizia turbava profondamente il salmista (Sl 73:2-16), che perplesso si recò al santuario (vv. 16,17), dove, in presenza di Dio, acquisì una conoscenza più profonda della materia.

Secoli dopo, un anziano apostolo si ritrovò rinchiuso nella prigione di un’isola rocciosa a motivo della propria fedele testimonianza. Nella sua disperazione, ricevette la notizia che le chiese a lui affidate stavano soffrendo. Eppure, in quella fase critica, ebbe un’esperienza visionaria nella quale vide il Cristo risorto nel santuario celeste. Come nel caso del salmista, il Signore rivelò a Giovanni alcuni misteri di questa vita e dei tormenti che essa provoca. Questa scena del santuario gli fornì la certezza della presenza e della cura di Cristo, una rassicurazione che era chiamato a trasmettere a quelle chiese e alle generazioni di cristiani che si sarebbero succedute nel corso dei secoli fino alla fine della storia di questo mondo.