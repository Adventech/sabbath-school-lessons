---
title:  I messaggi di Cristo per allora e per oggi
date:  09/01/2019
---

`Leggere Apocalisse 1:11,19-20. Gesù consegnò a Giovanni anche dei messaggi precisi per le sette chiese dell’Asia. Il fatto che le chiese nella provincia fossero più di sette cosa ci dice a proposito del significato simbolico che questi messaggi devono rivestire per i cristiani in generale?`

I messaggi che Gesù incarica Giovanni di inviare alle sette chiese sono riportati ai capitoli 2 e 3. Il loro significato si applica su tre livelli:

Applicazione storica. Quei messaggi furono inviati alle sette chiese che sorgevano nelle città asiatiche fiorenti del I secolo dopo Cristo. I membri di quelle comunità dovevano Giovanni, incaricato da Cristo, scrisse i sette messaggi per sostenerli nelle loro sfide.

Applicazione profetica. Il fatto che l’Apocalisse sia un libro profetico, ma che solo sette chiese siano state scelte per recapitare quei messaggi, evidenzia il carattere profetico dei messaggi stessi. Le condizioni spirituali nelle sette chiese coincidono con quelle della chiesa di Dio nei diversi periodi storici. I sette messaggi avevano l’intento di fornire, dalla prospettiva divina, un’indagine panoramica sullo stato spirituale del cristianesimo dal I secolo fino alla fine.

Applicazione universale. I sette messaggi, nonostante siano stati originariamente inviati solo alle sette chiese asiatiche, contengono insegnamenti applicabili ai diversi cristiani di ogni epoca. Furono inviati sotto forma di un’unica lettera, che doveva essere letta in chiesa a voce alta (Ap 1:11). In questo modo, essi rappresentano tipi differenti di cristiani in luoghi e tempi diversi. Per esempio, se la caratteristica generale del cristianesimo attuale si identifica con la chiesa di Laodicea, alcuni credenti potrebbero riconoscersi in qualche altra chiesa.

La buona notizia è che, nonostante la nostra situazione spirituale, Dio «incontra gli esseri umani caduti là dove si trovano» - 1SM, p. 22.

`Immagina se il Signore dovesse redigere oggi una lettera per la tua comunità locale, secondo la forma di quelle inviate alle sette chiese, nella quale affronta il tema delle sfide e della condizione spirituale. Che cosa potremmo trovare in una simile missiva?`