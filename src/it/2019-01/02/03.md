---
title:  Nel giorno del Signore
date:  07/01/2019
---

`Leggere Apocalisse 1:10; Esodo 31:13; Isaia 58:13 e Matteo 12:8.`

`Secondo questi passi, qual è quel giorno che nella Bibbia viene specificatamente definito «del Signore»? Questa consapevolezza quanto deve avere aiutato Giovanni in quel momento di angoscia?`

«Il Signore della gloria apparve di sabato all’apostolo in esilio. A Patmos, Giovanni santificò il sabato come quando stava predicando alla gente nelle città della Giudea. Si appropriò delle preziose promesse che erano state date circa quel giorno» - AA, p. 581 [365].

Il testo stesso lascia intendere che l’apostolo Giovanni ebbe quella visione in giorno di sabato. Seppure proiettato verso eventi futuri, fino al ritorno di Cristo (cfr. Ap 1:7), noto anche come «giorno del Signore» (Is 13:6-13; 2 P 3:10), Giovanni sta parlando del momento preciso in cui riceve la visione di quegli avvenimenti, che capita di sabato, il «giorno del Signore».

Quel sabato deve essere stato per Giovanni, nonostante i suoi tormenti, un assaggio di quella vita libera dalle sofferenze che lui e tutti i fedeli di ogni epoca avrebbero goduto dopo la seconda venuta. In effetti, nel pensiero ebraico, il sabato è considerato un’anticipazione dell’olam haba, «il mondo che verrà».

«Il sabato, che Dio ha istituito nell’Eden, fu prezioso per Giovanni su quell’isola sperduta… Che sabato deve essere stato quello per l’esiliato in solitudine, sempre prezioso agli occhi di Cristo ma ora addirittura innalzato! Non aveva mai imparato tante cose su Gesù e mai aveva udito una verità così elevata» - 7BC, p. 955.

`Confrontare le due versioni del quarto comandamento del decalogo in Esodo 20:11 e Deuteronomio 5:15. Questi testi sottolineano il sabato come memoriale della creazione e della liberazione e ci ricordano che Dio ci ha creati ma anche redenti. Cosa possiamo fare per ricordarci ogni sabato questa duplice realtà?`