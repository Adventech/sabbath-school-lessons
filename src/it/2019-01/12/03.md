---
title:  La prostituta seduta sulla bestia
date:  18/03/2019
---

`Leggere Apocalisse 17:3. Sebbene a Giovanni sia stato detto che la prostituta siede su molte acque, ora la vede seduta sulla bestia. In che misura i simboli dell’acqua e della bestia rappresentano efficacemente i sostenitori di Babilonia?`

Quando profezia mostra tuttavia che nel tempo della fine questi due poteri si uniranno. L’immagine di cavalcare la bestia trasmette un concetto di dominio, rivelando che questo sistema religioso negli ultimi tempi dominerà sui poteri politico e secolare.

`Quali caratteristiche della prostituta rimandano al dragone, alla bestia che sale dal mare e alla bestia proveniente dalla terra di Apocalisse 12 e 13?`

La prostituta è abbigliata in maniera stravagante con abiti color scarlatto e viola, adornata di oro, pietre preziose e perle; nell’antichità era costume delle prostitute usare questi stratagemmi per aumentare la forza della seduzione (Gr 4:30). Lo scarlatto, il colore del sangue, corrisponde al carattere oppressivo di questo sistema religioso. L’abito della prostituta ricorda inoltre uno di quelli indossati dal sommo sacerdote nell’Antico Testamento, arricchito dai colori viola, scarlatto e dorato (Es 28:5-6). Anche l’iscrizione sulla fronte ricorda quella sacerdotale «Santo al Signore», incisa sulla mitra del sommo sacerdote (vv. 36-38).

La coppa che stringe nella mano replica l’offerta nel santuario (30:9). Dotatosi di queste sembianze storico-religiose, il sistema spirituale degli ultimi giorni diventa uno strumento straordinario nelle mani di Satana per sedurre il mondo e allontanarlo da Dio. Eppure, indipendentemente dalle apparenze, si tratta di una prostituta, della madre di tutte le prostitute. 

Si parla ancora di Babilonia, la prostituta, descrivendola ubriaca del sangue dei santi e dei martiri di Gesù che sono morti per la loro testimonianza a Cristo. 

È un collegamento tra la Babilonia degli ultimi giorni e il cristianesimo medievale apostata dell’Europa occidentale, guidato dal papato e responsabile della morte di milioni di cristiani rimasti fedeli al vangelo.

`La descrizione di Babilonia, la prostituta, rispecchia l’immagine di Iezabel nella chiesa di Tiatiri (Ap 2:20-23). In che modo le analogie tra queste due donne chiariscono i contorni del carattere della Babilonia finale?`