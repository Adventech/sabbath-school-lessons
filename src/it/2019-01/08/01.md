---
title:  Satana, un avversario sconfitto
date:  16/02/2019
---

### Letture
Apocalisse 12; 13:13,14; 19:20; Genesi 3:15; Isaia 14:12-15; Daniele 7:23-25; 2 Tessalonicesi 2:8-12

> <p></p>
> «Ma essi lo hanno vinto per mezzo del sangue dell'Agnello, e con la parola della loro testimonianza; e non hanno amato la loro vita, anzi l'hanno esposta alla morte», Apocalisse 12:11.

Apocalisse 12 inaugura la sezione del libro dedicata al tempo finale. Se la prima metà si concentra sulle tribolazioni spirituali della chiesa in un mondo ostile che hanno caratterizzato l’intera epoca cristiana, la seconda, rimarca gli eventi che conducono al ritorno di Cristo e all’affermazione del regno di Dio.

Lo scopo del capitolo 12 è quello di fornirci il quadro generale all’interno del quale si colloca la crisi finale della storia terrena. Ci spiega che gli avvenimenti conclusivi sono una parte del conflitto cosmico ininterrotto tra Cristo e Satana.

Nel libro dell’Apocalisse, Satana è il nemico per eccellenza di Dio e del suo popolo. La sua esistenza è reale e la sua figura si nasconde dietro ogni malvagità e forma di ribellione che si manifesta nell’universo. Sa che l’ultima possibilità di sconfiggere Dio è la grande battaglia finale, quindi concentra tutti i suoi sforzi in vista di quell’evento.

La visione del capitolo 12 vuole garantire al popolo di Dio la certezza che Satana è un avversario sconfitto. Lo stesso Cristo, che lo ha già sbaragliato nel corso del suo ministero terreno, e poi dopo la sua ascensione, lo batterà definitivamente alla fine dei tempi. L’unica speranza per il popolo di Dio che vivrà quelle fasi sarà Cristo.