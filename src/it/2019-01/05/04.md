---
title:  Il quarto sigillo
date:  29/01/2019
---

`Leggere Apocalisse 6:7-8. Quale scena viene descritta e in che modo si lega alla precedente?`

Il colore del cavallo nel quarto sigillo si chiama in greco chloros, il giallastro tipico di un cadavere in decomposizione. Il nome del cavaliere è «morte»; nel frattempo, lo accompagna l’Ades, il soggiorno dei morti. Ai due è consentito lo sterminio delle persone con la spada, la fame, la morte e le belve su un quarto della terra.

Il quarto sigillo evoca la pestilenza e la morte. La cruda descrizione della scena annuncia una verità: la carestia spirituale della parola di Dio, per effetto del rifiuto del vangelo, porta inevitabilmente alla morte spirituale. La buona notizia è che il potere della morte e dell’Ades è molto limitato; viene concessa loro autorità di azione solo su un quarto della terra. Gesù ci rassicura di possedere le chiavi dell’Ades e della morte (Ap 1:18).

`Torniamo ai contenuti dei messaggi alle chiese di Efeso, Sardi, Pergamo e Tiatiri di Apocalisse 2. Confrontare la situazione in quelle chiese con la scena dell’apertura dei primi quattro sigilli. Quali analogie si colgono?`

Gli scenari dei sette sigilli ritraggono il futuro della chiesa. Come nel caso delle sette chiese, i sigilli sono correlati a periodi differenti della storia cristiana. Durante l’era apostolica, il vangelo si diffuse rapidamente in tutto il mondo, poi seguì un periodo di persecuzione nell’Impero romano, dalla fine del primo all’inizio del quarto secolo, come descritto nella scena del secondo sigillo. Il terzo sigillo rimanda invece alla cosiddetta epoca del compromesso, IV e V secolo, caratterizzata da una carestia spirituale della Bibbia che sarebbe poi sfociata nei «tempi oscuri»; il quarto sigillo descrive in maniera appropriate proprio la morte spirituale che caratterizzò il cristianesimo in quel frangente.

`Apocalisse 6:6 dice che né l’olio né il vino sarebbero stati colpiti dalla carestia legata alla piaga del terzo sigillo. L’olio simboleggia lo Spirito Santo e il vino la salvezza in Gesù Cristo. Che cosa ci vuol dire?`