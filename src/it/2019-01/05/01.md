---
title:  I sette sigilli
date:  26/01/2019
---

### Letture
Apocalisse 6:1-14; Levitico 26:21-26; Ezechiele 4:16; Deuteronomio 32:43; 2 Tessalonicesi 1:7-10

> <p></p>
> «Essi cantavano un cantico nuovo, dicendo: “Tu sei degno di prendere il libro e di aprirne i sigilli, perché sei stato immolato e hai acquistato a Dio, con il tuo sangue, gente di ogni tribù, lingua, popolo e nazione, e ne hai fatto per il nostro Dio un regno e dei sacerdoti; e regneranno sulla terra”», Apocalisse 5:9-10.

Apocalisse 6 prosegue lo scenario descritto ai capitoli 4 e 5, descriveva Gesù che prende il libro sigillato e si riappropria di ciò che era stato perduto con Adamo. Ora è pronto ad aprire i sigilli e a portare a termine il piano della salvezza.

La Pentecoste ha segnato l’inizio della diffusione del vangelo, grazie al quale Cristo espande il proprio regno. L’apertura dei sigilli fa riferimento alla predicazione del vangelo e alle conseguenze legate al suo rifiuto. L’apertura del settimo e ultimo sigillo ci porta alla conclusione della storia di questo pianeta. Apocalisse 3:21 ci fornisce la chiave per interpretarne il significato: «Chi vince lo farò sedere presso di me sul mio trono, come anch’io ho vinto e mi sono seduto con il Padre mio sul suo trono». I capitoli 4 e 5 ci raccontano il trionfo di Gesù e la sua esaltazione sul trono del Padre, mentre il capitolo 7 mostra tutti i vittoriosi davanti a quel trono. Il capitolo 6 tratta le fasi che portano al successo di questo popolo e che consente loro di condividere il trono di Cristo.