---
title:  Approfondimento
date:  04/01/2019
---

«Questa rivelazione fu data per la guida e il conforto della chiesa cristiana di tutti i secoli… Una rivelazione è qualcosa di rivelato. Il Signore stesso rivelò ai suoi servitori i misteri che esso contiene e ordinò loro di rivelare a tutti il suo contenuto. Le sue verità sono indirizzate a quelli che vivono negli ultimi giorni della storia umana, come pure a quelli che vissero ai tempi di Giovanni. Alcune delle scene descritte in questa profezia appartengono al passato, altre stanno avvenendo ora, altre ci mostrano la fine del grande conflitto tra le potenze delle tenebre e il Principe del cielo, e altre rivelano i trionfi e le gioie dei redenti nella nuova terra.

Nessuno pensi che, a motivo dell’apparente incomprensibilità dei simboli dell’Apocalisse, non ha senso investigare questo libro per conoscere il significato della verità che contiene. Colui che ha rivelato questi misteri a Giovanni darà al diligente ricercatore della verità un’idea di ciò che accade nel cielo. le menti che sono aperte a ricevere la verità saranno rese capaci di comprendere i suoi insegnamenti e sarà loro elargita la benedizione promessa a quelli che “ascoltano le parole di questa profezia e serbano le cose che sono scritte in essa”» - AA, pp. 583-585

**Missione**

`1.	Quale insegnamento pratico avete colto dal presente studio e come lo applicherete durante la settimana?`

`2.	Qual è il piano missionario del vostro gruppo?`