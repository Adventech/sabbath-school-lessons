---
title:  La divinità
date:  02/01/2019
---

Apocalisse comincia con dei saluti simili a quelli che si trovano nelle epistole paoline. Il libro fu originariamente inviato come lettera alle sette chiese dell’Asia minore al tempo di Giovanni (Ap 1:11). Eppure, non fu scritto per loro solamente ma per tutte le generazioni future di cristiani che avrebbero attraversato la storia.

`Leggere Apocalisse 1:4-5 e Romani 1:7. Cosa accomuna il saluto iniziale in questi passi, e da chi giunge?`

Entrambi i passi offrono un saluto epistolare: «grazia e voi e pace». Questa frase contiene il tipico saluto greco charis (grazia) e quello ebraico shalom (pace). Come possiamo capire dalla lettura, i dispensatori della grazia e della pace sono le tre persone che compongono la divinità. Come nel resto del libro, esse vengono identificate con linguaggio simbolico. Dio il Padre è definito «colui che è, che era e che viene, l’Onnipotente» (Ap 1:8; 4:8). Si tratta di un riferimento al nome Yahweh, «IO SONO COLUI CHE SONO» (Es 3:14), una dichiarazione implicita dell’esistenza eterna di Dio.

La definizione che riguarda lo Spirito Santo è la seguente: «I sette spiriti» (4:5; 5:6). Il numero sette indica la pienezza, i «sette spiriti» corrispondono alle sette chiese nelle quali opera lo Spirito. è un’immagine che richiama l’universalità dell’azione compiuta dallo Spirito Santo in seno al popolo di Dio nel corso della storia, consentendoli di adempiere alla chiamata ricevuta.

Gesù Cristo viene identificato con tre attributi: «il testimone fedele, il primogenito dei morti e il principe dei re della terra (1:5). Tre caratteristiche che rimandano alla sua morte sulla croce, alla risurrezione e al suo regno nel cielo. Giovanni poi dichiara quello che Gesù ha compiuto: «A Lui che ci ama e ci ha liberati dai nostri peccati con il suo sangue, che ha fatto di noi un regno e dei sacerdoti del Dio e Padre suo» (vv. 5-6). Nella versione originale greca, l’espressione «a lui che ci ama» indica l’amore ininterrotto di Cristo, che abbraccia passato, presente e futuro. Colui che ci ama ci ha liberati con il suo peccato dai nostri peccati. In greco, connota un’azione completata nel passato: quando Gesù è morto sulla croce ci ha liberati, ha liberato per sempre dai peccati i suoi fedeli.

`Efesini 2:6 e Filippesi 3:20 parlano dei redenti come di coloro che sono risorti e vengono fatti sedere con Gesù nei luoghi celesti. Che cosa potrebbe significare e in che forma godiamo attualmente della gloriosa condizione in Cristo di «re e sacerdoti» mentre viviamo ancora in un mondo oppresso dal peccato?`