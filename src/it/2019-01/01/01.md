---
title:  Il vangelo da Patmos
date:  29/12/2018
---

### Letture
Apocalisse 1:1-8; Giovanni 14:1-3,29; Deuteronomio 29:28; Romani 1:7; Filippesi 3:20; Daniele 7:13-14

> <p></p>
> «Beato chi legge e beati quelli che ascoltano le parole di questa profezia e fanno tesoro delle cose che vi sono scritte, perché il tempo è vicino!», Apocalisse 1:3.

Le profezie dell’Apocalisse furono rivelate in visione all’apostolo Giovanni più di diciannove secoli fa, nel corso del suo esilio su una piccola isola rocciosa nel mare Egeo, Patmos (Ap 1:9). Apocalisse 1:3 lascia intendere che il libro doveva essere letto a voce alta nella chiesa. Il versetto promette una benedizione per la persona che lo fa e anche per quella che ascolta. Gli uditori sono la congregazione riunita nella chiesa per ascoltare il messaggio e comunque sono beati non perché semplicemente leggono o ascoltano ma perché ubbidiscono alle parole del libro (22:7).

Le profezie di Apocalisse sono un’espressione della cura di Dio per il suo popolo. Ci indicano la brevità e la fragilità di questa vita, la salvezza in Gesù e la nostra chiamata a diffondere il vangelo.

Le profezie bibliche sono come una lampada che illumina un luogo buio (2 Pietro 1:19). Il loro scopo è quello di fornirci una direzione per la nostra vita quotidiana e una speranza per il futuro. Ne avremo bisogno fino al ritorno di Cristo e all’affermazione del regno eterno di Dio.