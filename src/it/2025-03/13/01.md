---
title:  Il tabernacolo
date:   20/09/2025
---

### Letture

Esodo 35, 36, 37,38, 39:31; 40:1-38; Genesi 1:1; Ebrei 7:25; Giovanni 1:14

> <p></p>
> «Allora la nuvola coprì la tenda di convegno, e la gloria del SIGNORE riempì il tabernacolo. […] La nuvola del SIGNORE infatti stava sul tabernacolo di giorno; e di notte vi stava un fuoco visibile a tutta la casa d’Israele durante tutti i loro viaggi» Esodo 40:34,38

Il compito principale del popolo di Dio nell’Antico Testamento (così come per noi oggi) era quello di vivere in stretta relazione con il Signore, adorarlo e servirlo e presentare agli altri la sua immagine corretta (De 4:5-8). Nel giardino di Eden, Adamo ed Eva si nascosero da Dio perché il loro peccato li aveva resi timorosi nei suoi confronti. Il peccato provoca quest’effetto, e questa paura distorce la visione del suo carattere. La buona notizia è che Dio stesso fa il primo passo per superare questa frattura e, di propria iniziativa, colma il divario e ripristina la relazione interrotta, richiamando a sé il peccatore: «Dove sei?» (Ge 3:9).

Pertanto, la nostra missione primaria è quella di presentare il carattere di Dio e le sue azioni benigne e giuste a quanti ci circondano. Quando le persone saranno attratte da Dio e si convinceranno del suo amore disinteressato nei loro riguardi, gli daranno la vita e ubbidiranno alle sue indicazioni, sapendo che sono per il loro bene. Il santuario ha dimostrato la vicinanza di Dio all’umanità, rivelando le più grandi verità, ed è in questo modo che egli salva chi si rivolge a lui con fede.