---
title:  Approfondimento
date:   26/09/2025
---

Leggere il capitolo tratto da Patriarchi e profeti, “Il tabernacolo e il rituale”, pp. 288-292.

«La costruzione del santuario è stata preceduta da un atto divino di redenzione, ossia la liberazione d’Israele dal potere schiavizzante dell’Egitto. A questa subentrò la volontà da parte di Dio di stabilire un rapporto d’alleanza permanente con il suo popolo. Egli sarebbe stato il loro Dio e loro sarebbero diventati il suo popolo (Es 6:7). Le modalità di quella relazione erano definite dalla legge del patto. Il tabernacolo era effettivamente un luogo d’incontro, un luogo in cui Dio e gli uomini si riunivano. Solo dopo la redenzione e l’instaurazione di un’unione permanente con Dio attraverso il patto, il popolo ebbe accesso a Dio nella sua dimora» - Andrews Bible Commentary: Old Testament, “Exodus”, Andrews University Press, Berrien Springs, MI, 2020, p. 226.

«Nel servizio liturgico del tabernacolo, e più tardi in quello del tempio, il popolo imparava ogni giorno le grandi verità relative alla morte e al ministero di Cristo; una volta l’anno Israele assisteva alla rappresentazione di una profezia: la fine del gran conflitto tra Cristo e Satana e la purificazione finale dell’universo dal peccato e dai peccatori» - PP, 358 [p. 292].

**Domande per la condivisione**

`Al centro dei servizi di culto nel santuario troviamo lo spargimento di sangue. Venivano sacrificati vari tipi di animali, e il sangue veniva usato in quasi tutti i rituali del tempio. Che cosa simboleggiava il sangue e che cosa indicavano in definitiva tutti questi sacrifici?`

`Per quanto sia sorprendente che Dio, il Creatore dell’universo, dimori nel santuario in mezzo al suo popolo, non lo è ancora di più che venga ad abitare in mezzo a noi da essere umano? E poi offrire addirittura se stesso come sacrificio per il peccato, vale a dire morire per noi? Cosa ci insegna questo sul carattere di Dio? E cosa ci rivela su quanto sia intenso il suo desiderio di vederci salvati nel suo regno eterno?`

`Leggere Ebrei 8:1-6. In che modo il santuario terreno era il riflesso di ciò che Gesù sta facendo per noi oggi nel santuario celeste?`