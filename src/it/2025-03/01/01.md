---
title:  "Oppressione: contesto e nascita di Mosè"
date:   28/06/2025
---

### Letture

Esodo 1:1-22; Genesi 37:26-28; 39:2,21; Atti 7:6; Galati 3:16,17; Esodo 2:1-25

> <p></p>
> «I figli d’Israele gemevano a causa della schiavitù e alzavano delle grida; e le grida che la schiavitù strappava loro salirono a Dio. Dio udì i loro gemiti. Dio si ricordò del suo patto con Abraamo, con Isacco e con Giacobbe. Dio vide i figli d’Israele e ne ebbe compassione» Esodo 2:23-25

Il libro dell’Esodo contiene numerosi racconti che parlano di oppressi, emarginati, perseguitati, sfruttati e abietti. Oggi chi si sente abbandonato, dimenticato e ridotto in schiavitù può trovare speranza, perché lo stesso Dio che ha salvato gli Ebrei può salvare anche lui. Il libro dell’Esodo parla della vita, delle battaglie esistenziali, delle ingiustizie e delle prove che ne fanno parte. Chiunque può trarre incoraggiamento dalle testimonianze degli interventi divini a favore del suo popolo sofferente. Dio ascolta il grido degli oppressi, vede le loro lotte, prende nota dei loro problemi, delle lacrime, e li soccorre. Egli decide di liberare chi confida in lui. Dobbiamo semplicemente accettare, per fede, ciò che ci offre. Ecco perché il libro dell’Esodo merita di essere studiato: in esso vediamo il riflesso di ciò che Gesù ha fatto per ciascuno di noi. È un libro che anticipa quelle realtà di redenzione, liberazione e salvezza, che in maniera definitiva saranno elargite, per fede, in Cristo Gesù e nelle sue promesse. In mezzo alle turbolenze e alle tenebre, se i nostri occhi rimangono fissi su Dio, sapremo riconoscere la sua presenza, la cura e il suo aiuto, mentre ci guida verso la terra promessa.