---
title:  Approfondimento
date:   04/07/2025
---

Leggere il capitolo tratto da Patriarchi e profeti, “Mosè”, 241-251 [pp. 197-209].

Secondo il testo biblico, «le levatrici temettero Dio, non fecero quello che il re d’Egitto aveva ordinato loro e lasciarono vivere anche i maschi» (Es 1:17). La White sottolinea opportunamente la fedeltà delle levatrici e la speranza messianica: «Tutte le levatrici ricevettero infatti l’ordine di sopprimere alla nascita i neonati ebrei di sesso maschile. Satana aveva ispirato quest’ordine: egli sapeva che tra gli Israeliti sarebbe sorto un liberatore. Inducendo il re a uccidere i bambini ebrei, sperava di vanificare il progetto divino. Ma le levatrici ebbero timore di Dio e non osarono eseguire quel terribile comando. Il Signore approvò la loro decisione e le protesse» - PP, 242 [p. 198].

La buona notizia è che, nonostante i piani di Satana, Dio ha prevalso e si è servito di persone fedeli per neutralizzare il nemico. Viviamo nel territorio del nostro nemico, che Gesù ha chiamato «il principe» o «dominatore di questo mondo» (Ef 2:2; Gv 14:30). Satana ha usurpato questa posizione ad Adamo, ma Gesù Cristo lo ha sconfitto mediante la sua vita e la morte sulla croce (Mt 4:1-11; Gv 19:30; Eb 2:14). Sebbene Satana sia ancora vivo e attivo, come rivela il suo tentativo di uccidere quei bambini, la sua sorte è segnata (Gv 12:31; 16:11; Ap 20:9,10,14). Traiamo conforto dalla consapevolezza che le difficoltà della vita possono essere superate dalla grazia di Dio (Fl 4:13). Questa grazia è la nostra unica speranza.

**Domande per la condivisione**

`Perché Dio permise agli Ebrei di vivere in Egitto e di essere oppressi? Come mai ci volle così tanto tempo prima di intervenire in loro soccorso? Ricordiamoci che il periodo di sofferenza per la nazione fu lungo, ma ogni singolo individuo ha sofferto solo finché è rimasto in vita. Perché questa distinzione è importante per cercare di capire la sofferenza umana in generale?`

`In che modo Dio ha usato l’atto violento di Mosè di uccidere l’egiziano? Se non l’avesse compiuto, gli Ebrei sarebbero ugualmente usciti dall’Egitto?`