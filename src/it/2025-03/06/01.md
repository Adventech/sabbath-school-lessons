---
title:  Attraverso il mar Rosso
date:   02/08/2025
---

### Letture

Esodo 12:31-36; 13:1-14:31; 15:1-21; Giacomo 2:17-20; Ebrei 11:22; Apocalisse 15:2-4

> <p></p>
> «E Mosè disse al popolo: “Non abbiate paura, state fermi e vedrete la salvezza che il SIGNORE compirà oggi per voi; infatti gli Egiziani che avete visti quest’oggi, non li rivedrete mai più. Il SIGNORE combatterà per voi e voi ve ne starete tranquilli”» Esodo 14:13,14

Nell’Antico Testamento l’Esodo è l’esperienza più drammatica e gloriosa del popolo di Dio, perché rappresenta il modello della vittoria divina contro i nemici degli Ebrei e ha consentito agli Israeliti di entrare nella terra promessa. È anche un simbolo della salvezza e della redenzione in Cristo.

Da un punto di vista umano, i figli d’Israele si trovavano in una situazione disperata, addirittura impossibile, dalla quale non avrebbero potuto salvarsi con le loro forze. Per essere liberati era necessario un intervento divino. Vale lo stesso per quello che ci riguarda e per il peccato: di per sé, siamo in una situazione priva di speranza. Abbiamo bisogno di qualcosa di ancora più grande dell’Esodo: la croce di Cristo, e ciò che egli ha compiuto per tutti noi.

Gli eventi che vanno dalla partenza d’Israele dalla terra di Goscen, menzionati in Esodo 12, fino al canto di Mosè, gioiosamente intonato al capitolo 15, sono mozzafiato e incredibili. I segni, i prodigi e le miracolose opere redentrici di Dio toccano l’apice. Ma non sono paragonabili a ciò che Cristo ha fatto per noi alla croce, di cui il dramma dell’Esodo era una semplice prefigurazione.