---
title:  Approfondimento
date:   08/08/2025
---

Leggere il capitolo tratto da Patriarchi e profeti, “L’Esodo”, pp. 229-235.

Dio era dalla parte degli Israeliti, nonostante la loro povera fede. Desiderava insegnare e indicare loro come pensare e come comportarsi in quanto suo popolo eletto. Egli li guidò con pazienza e li indirizzò verso un luogo dove avrebbero incontrato minori difficoltà.

«Umiliati dalla lunga schiavitù, senza alcuna esperienza di guerra e disarmati, gli Ebrei erano ostacolati dalla presenza delle donne, dei bambini e di tutto il bestiame. Israele era dunque del tutto impreparato a misurarsi con una popolazione forte e agguerrita. Inoltre, la fiducia degli Israeliti in Dio era ancora debole e instabile e ben presto le difficoltà li avrebbero spaventati e scoraggiati. Guidandoli verso il mar Rosso, il Signore dimostrava di essere un Dio misericordioso e non solo un giustiziere» - PP, 282 [p. 230].

Riferendosi al cantico di Mosè, il Commentario biblico della Andrews spiega: «La certezza di questo atto redentivo di Dio nella storia ci assicura che non abbiamo nulla da temere per il futuro. L’ultima strofa si concentra sui futuri nemici da affrontare nella conquista di Canaan. Grazie al potente “braccio” di Dio, essi sarebbero stati “immobili come una pietra” (v. 16). Quando ci troviamo di fronte a certe sfide impossibili, quando ci sentiamo con le spalle al muro e non sappiamo da che parte girarci, possiamo trovare sicurezza nel “Canto di Mosè”, perché commemora un grande evento nella storia del popolo di Dio» - Andrews Bible Commentary, “Exodus”, Andrews University Press, Berrien Springs, MI, 2020, p. 214.

**Domande per la condivisione**

`Perché ci troviamo spesso nella stessa condizione degli Ebrei dopo l’incredibile liberazione dall’Egitto, ma prima dell’attraversamento del mar Rosso? Ovvero, come mai, nonostante le tante evidenze della bontà di Dio nei nostri riguardi e della sua potenza, esprimiamo una mancanza di fede?`

`Dopo tutto quello che era successo, compresa la morte dei primogeniti, perché il faraone decide di inseguire Israele?`

`Sebbene a volte si affrontino prove terribili, molti di noi hanno vissuto (e vivono tuttora) giorni molto belli, dei periodi molto positivi nei quali non accade nulla di male a noi o ai nostri cari. Perché dovremmo considerare questi momenti come una prova della grazia e della protezione di Dio, visto che siamo consapevoli di vivere in territorio “nemico”? Vale a dire, perché dovremmo sempre ricordarci di lodare Dio nei momenti belli, non sapendo quali calamità ci vengono risparmiate?`