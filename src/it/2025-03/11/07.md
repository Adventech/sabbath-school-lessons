---
title:  Approfondimento
date:   12/09/2025
---

Leggere il capitolo tratto da Patriarchi e profeti, “L’idolatria al Sinai”, pp. 258-267.

La lezione di questa settimana si è concentrata in modo particolare sull’opera compiuta da Dio nei credenti. Il Signore può fare in noi «infinitamente di più di quel che domandiamo o pensiamo» (Ef 3:20). Non dobbiamo focalizzarci su noi stessi e appagare le nostre ambizioni personali, perché questo porta all’idolatria. La nostra attenzione deve essere rivolta a Dio e alla sua potenza. Egli ci dà la forza che conduce a una vita nuova e vittoriosa (Fl 4:13; Gd 1:24,25).

«La condanna di questo peccato era imposta non solo da esigenze di giustizia, ma anche dall’amore. Dio è il difensore e il sovrano del suo popolo: egli è deciso a distruggere quanti vogliono ribellarsi contro di lui, perché non conducano alla rovina anche altri. Quando il Signore risparmiò la vita di Caino, dimostrò a tutto l’universo quali sarebbero stati i risultati di un peccato tollerato e non punito. L’influsso esercitato dalla vita e dagli insegnamenti di Caino sui suoi discendenti provocò una tale corruzione da richiedere la distruzione del mondo. La storia degli abitanti della terra, prima del diluvio… più egli [l’uomo] viveva, maggiore era il suo grado di corruzione. Nella rivolta del Sinai la situazione era analoga. Se Dio non avesse punito subito la trasgressione, avrebbe dovuto assistere alle stesse conseguenze: gli uomini sarebbero diventati corrotti come ai giorni di Noè» - PP, 325 [pp. 265,266].

**Domande per la condivisione**

`Quand’è che rischiamo di adorare la creazione in sé e non il Creatore? Per esempio, come cercare di essere buoni amministratori della terra e di proteggere l’ambiente senza per questo adorarlo o farne un idolo?`

`La gravità della situazione si può percepire dalle conseguenze e dai risultati di un’azione o dalla gravità della reazione all’evento. Perché Mosè ordinò l’esecuzione di chi rifiutava ostinatamente di pentirsi e continuava a ribellarsi contro Dio e il suo insegnamento?`

`Perché quello sostitutivo è l’unico modello corretto di espiazione? Perché qualsiasi teoria atta a negare o minimizzare il fondamento espiatorio sostitutivo del vangelo rappresenta un grave errore teologico? Leggere 1 Pietro 2:24. Perché conferma con forza l’idea di Gesù quale nostro sostituto?`