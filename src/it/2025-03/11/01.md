---
title:  Apostasia e intercessione
date:   06/09/2025
---

### Letture

Esodo 32:1-32; Salmo 115:4-8; Isaia 44:9,10; 53:4; Romani 1:22-27

> <p></p>
> «Mosè dunque tornò al SIGNORE e disse: “Ahimè, questo popolo ha commesso un grande peccato e si è fatto un dio d’oro; nondimeno, perdona ora il loro peccato! Se no, ti prego, cancellami dal tuo libro che hai scritto!”» Esodo 32:31,32

Mosè era stato assente dall’accampamento d’Israele per soli quaranta giorni, e cosa era successo? Il popolo si era allontanato da Dio e aveva adorato un idolo fatto da mano d’uomo, un vitello d’oro. Come venne loro in mente di farlo, dopo avere assistito a tanti segni, esperienze e miracoli clamorosi?

Le risposte potrebbero essere multiple e forse tutte plausibili. Forse non avevano capito chi fosse veramente Dio? Le esperienze chiare vissute con lui erano state oscurate dai loro desideri carnali e peccaminosi? Non apprezzavano ciò che Dio aveva fatto per loro, dando invece tutto per scontato? La loro comprensione era offuscata e deformata dalle preoccupazioni quotidiane e dai vecchi pensieri corrotti? Erano semplicemente ingrati per le azioni misericordiose che Dio aveva compiuto in loro favore? Le avevano dimenticate così in fretta (Sl 106:13,21-23)? O forse la colpa è da attribuire al fallimento della guida di Aaronne? «Il Signore si adirò fortemente anche contro Aaronne, al punto di volerlo far perire» (De 9:20).

Quali che siano le ragioni di questa terribile apostasia, cosa ci può insegnare questa vicenda, non solo sulla natura corrotta dell’uomo, ma anche sull’amore indulgente di Dio?