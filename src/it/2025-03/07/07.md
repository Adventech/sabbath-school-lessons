---
title:  Approfondimento
date:   15/08/2025
---

Leggere il capitolo tratto da Patriarchi e profeti, “Dal mar Rosso al Sinai”, pp. 236-246.

Non molto tempo dopo l’incidente dell’acqua, la nazione dovette affrontare un nuovo pericolo (cfr. Es 17:8-16): una tribù feroce e bellicosa, gli Amalechiti, li attaccò.

«Gli Amalechiti erano a conoscenza delle circostanze in cui Dio aveva manifestato il suo carattere e la sua sovranità in Egitto. Quelle dimostrazioni soprannaturali, anziché suscitare in loro il rispetto, li aveva spinti a sfidare quel potere. Essi avevano ridicolizzato i miracoli compiuti da Mosè e consideravano con ironia i timori dei popoli vicini. Essi avevano giurato davanti ai loro dèi di distruggere gli Ebrei, senza risparmiarne nessuno. L’orgoglio degli Amalechiti cresceva, al pensiero che il Dio d’Israele non avrebbe potuto sconfiggerli. Il loro attacco non era stato preceduto da alcuna provocazione: era solo una dimostrazione di odio, una manifestazione della volontà di Amalec di sfidare Dio, tentando di distruggere il suo popolo. Gli Amalechiti avevano commesso molte azioni gravi e i loro crimini esigevano una vendetta da parte del Signore. Nella sua misericordia, Dio li aveva invitati a pentirsi, ma quando essi aggredirono gli Israeliti, stanchi e indifesi, il loro gesto decretò una condanna definitiva» - PP, 300 [p. 244].

**Domande per la condivisione**

`Soffermiamoci su questo concetto: Ietro imparò a conoscere il vero Dio grazie a quello che egli aveva fatto per il suo popolo (Es 18:8-10). Perché questo principio è valido anche oggi? Che tipo di testimonianza offre la nostra chiesa al mondo? Che cosa testimoniamo al mondo circa la natura e il carattere del nostro Dio?`

`Rileggiamo 1 Corinzi 10:4. Come contrastare l’antica eresia, alla quale qualcuno continua a credere, secondo cui il Dio dell’Antico Testamento sarebbe vendicativo, odioso e spietato, tutto il contrario del Dio che ci ha rivelato Gesù? In che modo questo versetto dimostra che questa credenza è totalmente sbagliata?`

`Rileggere quello che Ellen G. White scrive in merito agli Amalechiti e all’opportunità che ebbero di conoscere il vero Dio. Confrontiamo il loro atteggiamento con quello di Ietro. Perché Dio ha punito non solo loro, ma molte tribù del mondo antico con le quali Israele entrò in contatto?`