---
title:  Un inizio difficile
date:   12/07/2025
---

### Letture

Esodo 5:1-23; Apocalisse 11:8; Esodo 6:1-13; Salmo 73:23-26; 2 Corinzi 6:16; Esodo 6:28-7:7

> <p></p>
> «Dopo questo, Mosè e Aaronne andarono dal faraone e gli dissero: “Così dice il SIGNORE, il Dio d’Israele: ‘Lascia andare il mio popolo, perché mi celebri una festa nel deserto’”. Ma il faraone rispose: “Chi è il SIGNORE che io debba ubbidire alla sua voce e lasciare andare Israele? Io non conosco il SIGNORE e non lascerò affatto andare Israele”» Esodo 5:1,2

Molti credenti pensano che, quando si decide di seguire Dio, si vada incontro solo a felicità, prosperità e successo. Ma non è proprio così, secondo la Bibbia. A volte compaiono ostacoli e nuove difficoltà. Tutto ciò può essere molto frustrante e spinge a porsi domande difficili che non sempre hanno risposte facili o, forse, non ne hanno affatto. Coloro che confidano in Dio devono sapere che affronteranno numerose prove. Ma quando perseveriamo, il Signore offre soluzioni che arrivano alle sue condizioni e nei suoi tempi. Le sue vie possono confliggere con le nostre aspettative di soluzioni rapide e istantanee, ma dobbiamo imparare a fidarci di lui.

Questa settimana vedremo come Mosè riceve l’ordine di condurre il popolo di Dio fuori dall’Egitto, una chiamata che non poteva essere più chiara. Prevedeva anche dei miracoli e il Signore in persona si sarebbe rivolto direttamente a Mosè, facendogli sapere esattamente cosa avrebbe dovuto fare. Questa consapevolezza di essere chiamato da Dio e di aver ricevuto un compito specifico avrebbe dovuto facilitare le cose a Mosè. Parrebbe tutto molto lineare; ma è andata davvero così?