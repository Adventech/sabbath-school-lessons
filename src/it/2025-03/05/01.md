---
title:  La Pasqua
date:   26/07/2025
---

### Letture

Esodo 11:1-10; Michea 6:8; Esodo 12:1-30; 1 Corinzi 5:7; Esodo 13:14-16; Ebrei 11:28

> <p></p>
> «Quando i vostri figli vi diranno: “Che significa per voi questo rito?” risponderete: “Questo è il sacrificio della Pasqua in onore del SIGNORE, il quale passò oltre le case dei figli d’Israele in Egitto, quando colpì gli Egiziani e salvò le nostre case”. Il popolo s’inchinò e adorò» Esodo 12:26,27

Sta per abbattersi la decima e ultima piaga, l’ultimo avvertimento è stato dato e la decisione finale deve essere presa. È davvero questione di vita o di morte. Sono in gioco non solo la vita del singolo, ma la prosperità delle famiglie e dell’intera nazione. Il faraone e i suoi funzionari saranno responsabili del destino di molte persone, per la vita o per la morte. Il suo atteggiamento nei confronti del Dio vivente d’Israele determinerà non solo la sua sorte, ma anche quella della sua nazione.

Come ci sentiamo e cosa comporta l’essere in balia di circostanze avverse e dover scegliere il passo successivo e la direzione da prendere? La scelta che faremo potrebbe avere un grande impatto sulla vita di molti altri, oltre che sulla nostra. Dio è più che disposto a concederci saggezza, comprensione e potere per fare ciò che è giusto (1 Co 1:30; Fl 2:13).

Ma il problema è che il nostro cuore ostinato non sempre è disposto a fare ciò che è giusto. Ne abbiamo la consapevolezza, ma comunque ci rifiutiamo. Nel racconto dell’Esodo, il rifiuto di un uomo di sottomettersi a Dio, anche di fronte a evidenze schiaccianti, ha significato la tragedia per tante persone, oltre che per se stesso, come accade di frequente.