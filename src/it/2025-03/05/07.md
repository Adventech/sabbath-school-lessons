---
title:  Approfondimento
date:   01/08/2025
---

Leggere il capitolo tratto da Patriarchi e profeti: “La Pasqua”, pp. 224-228.

«La Pasqua aveva due significati: i suoi rituali erano commemorativi e simbolici. Questa festa ricordava infatti l’affrancamento d’Israele, ma annunciava nello stesso tempo la grande liberazione che Cristo avrebbe compiuto, riscattando il suo popolo dalla schiavitù del male. L’agnello sacrificale rappresenta “l’Agnello di Dio”, su cui si fonda la nostra unica speranza di salvezza. L’apostolo Paolo afferma: “... La nostra pasqua, cioè Cristo, è stata immolata” (1 Co 5:7). L’uccisione dell’agnello, però, non era in sé una garanzia di salvezza: era necessario spruzzarne il sangue sugli stipiti delle porte. Allo stesso modo, l’uomo deve comprendere profondamente il valore del sacrificio di Cristo. Non è sufficiente credere che Gesù morì per il mondo: dobbiamo essere convinti che egli morì per ognuno di noi. Dobbiamo fare nostra la forza liberatrice del suo sacrificio» - PP, 277 [p. 226].

Ancora oggi, le famiglie ebree osservanti di tutto il mondo celebrano la Pasqua ebraica, Pesach. Durante quello che chiamano «Seder di Pasqua» (Seder significa «ordine/disposizione») raccontano l’Esodo e poi consumano un pasto speciale in famiglia. È sorprendente come questo rituale si sia tramandato, letteralmente, fin dai tempi dell’Esodo! Solo il sabato, in quanto settimo giorno, che gli Ebrei osservanti rispettano, risale a tempi ancora più remoti.

**Domande per la condivisione**

`Come possiamo comprendere la «giustizia» del Signore che colpisce a morte i primogeniti, sicuramente innocenti? Come armonizzare questo evento con la potente realtà dell’amore di Dio? Pensiamo anche al diluvio. Sotto quali occhi lo vediamo?`

`Qual è il significato del detto simbolico secondo cui i credenti sono coperti dal sangue di Gesù, che li purifica da tutte le iniquità?`

`«I discepoli di Cristo devono condividere la sua esperienza. Per farlo hanno bisogno di assimilare la Parola di Dio: essa dovrà ispirare la loro vita e le loro azioni. Attraverso la Bibbia, la potenza divina produce nei credenti una graduale trasformazione, a somiglianza di Cristo: essi finiscono per rispecchiarne le qualità» - PP, 278 [p. 227].`

`In che modo consentiamo a Cristo di operare in noi secondo quello che abbiamo appena letto?`