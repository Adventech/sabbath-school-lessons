---
title:  Approfondimento
date:   19/09/2025
---

Leggere il capitolo tratto da Patriarchi e profeti, “L’idolatria al Sinai”, pp. 267-270.

In una giornata uggiosa, un padre e un figlio visitarono una cattedrale. Mentre ammiravano le vetrate con bellissime rappresentazioni di diversi scenari biblici, il sole cominciò improvvisamente a splendere attraverso le immagini di vetro delle figure, illuminandole con una luce impressionante. Il bambino chiese al padre: «Papà, chi sono queste persone?». Il padre non conosceva molto del cristianesimo, di Cristo e dei suoi discepoli, ma rispose prontamente: «Queste persone sono dei cristiani». Quest’immagine folgorante rimase nella mente del figlio. Un giorno, il suo insegnante chiese: «Bambini, sapete chi sono i cristiani?». Il bambino si ricordò dell’immagine luminosa nella cattedrale e rispose: «Io lo so; sono persone splendenti». Sulla stessa falsariga, Gesù disse ai suoi fedeli: «Così risplenda la vostra luce davanti agli uomini, affinché vedano le vostre buone opere e glorifichino il Padre vostro che è nei cieli» (Mt 5:16). Solo le persone radiose possono essere agenti di cambiamento.

**Domande per la condivisione**

`«Se ci umiliassimo davanti a Dio e fossimo gentili, cortesi, dolci di cuore e misericordiosi, ci sarebbero cento conversioni là dove ora ce n’è una sola» - Testimonies for the Church, vol. 9, p. 189. Perché questo messaggio molto forte è indirizzato a tutti noi? In che misura il nostro carattere, il comportamento e il modo di agire influenzano sulla nostra testimonianza?`

`Esodo 34:6,7 viene correttamente paragonato a Giovanni 3:16. Perché?`

`Come spiegheresti la bellezza del suo carattere a chi ti chiede chi è il tuo Dio?`

`Qual è stato l’influsso di coloro che si sono dimostrati gentili, cortesi, umili e capaci di perdonare nella vostra esperienza? Parimenti, come hanno influito i «cristiani» scortesi, spietati e arroganti?`