---
title:  «Fammi vedere la tua gloria»
date:   13/09/2025
---

### Letture

Esodo 33:7-34:35; Deuteronomio 18:15,18; Giovanni 17:3; Romani 2:4; Giovanni 3:16; 2 Corinzi 3:18

> <p></p>
> «Il SIGNORE passò davanti a lui, e gridò: “Il SIGNORE! il SIGNORE! il Dio misericordioso e pietoso, lento all’ira, ricco in bontà e fedeltà, che conserva la sua bontà fino alla millesima generazione, che perdona l’iniquità, la trasgressione e il peccato, ma non terrà il colpevole per innocente; che punisce l’iniquità dei padri sopra i figli e sopra i figli dei figli, fino alla terza e alla quarta generazione!”» Esodo 34:6,7

Tutti abbiamo bisogno di crescere nel nostro cammino con Dio. Senza progresso, siamo morti. L’apostolo Pietro dichiara: «Ma crescete nella grazia e nella conoscenza del nostro Signore e Salvatore Gesù Cristo. A lui sia la gloria, ora e in eterno! Amen» (2 P 3:18). Dobbiamo essere disposti a maturare. Frequentiamo ogni giorno l’università di Dio, dove non ci sono lauree ma un costante processo di apprendimento. In ogni fase della crescita, si può essere perfetti se solo permettiamo al Signore di modellarci nella persona che lui, in Cristo, ci chiama a essere.

Se un bambino di prima elementare impara a leggere e a contare fino a 100, riceve la sufficienza perché le sue conoscenze sono perfette per la sua età e per la scala di crescita. Ma se questo stesso livello di conoscenza, e non di più, fosse rilevato in un liceale, indicherebbe un colossale fallimento nella sua formazione scolastica. In parte, è così con la nostra maturazione nella grazia e nella conoscenza di Dio. In ogni fase del nostro sviluppo, possiamo essere perfetti nella nostra sfera come Cristo lo era nella sua.

Questa settimana studieremo il modo in cui Mosè, conoscendo e seguendo le istruzioni di Dio, sia cresciuto nel suo cammino con il Signore.