---
title:  Approfondimento
date:   22/08/2025
---

Leggere i seguenti capitoli tratti da Patriarchi e profeti, “La legge proclamata al Sinai”, pp. 247-254 e “Satana e la legge di Dio”, pp. 271-280.

«Per porre nel giusto rilievo la sacralità della sua legge e per mostrare al popolo la necessità di trattare con il massimo rispetto tutto ciò che è legato al servizio sacro, Dio accompagnò l’annuncio della sua legge con una terribile manifestazione di potenza» - PP, 303 [p. 247].

Questo principio di rispetto è valido tuttora. Nasce dalla comprensione della grandezza, della trascendenza e della maestà di Dio. Ammirare la sua gloria crea gratitudine nei nostri cuori e umilia il nostro orgoglio. Quanto osserviamo più da vicino la sua santità, tanto più noteremo le imperfezioni nella nostra vita, facendo aumentare in noi la sete della sua presenza trasformatrice e desiderare di somigliargli sempre più.

Inoltre, la consapevolezza di quello che siamo, a confronto con lui e con la sua legge santa, ci rende totalmente dipendenti dalla morte sostitutiva di Cristo. Parimenti, Gesù ha chiarito che, accettando umilmente Dio come nostro Signore e Re, i suoi comandamenti non saranno difficili da osservare (Mt 11:28-30), e che la legge divina ha validità permanente (5:17-20). Quando la osserviamo per amore e gratitudine nei suoi riguardi, in virtù della salvezza che egli ci ha donato gratuitamente, possiamo sperimentare la pienezza di questo rapporto salvifico. Pur godendo dei grandi vantaggi derivanti dall’osservanza della legge (basti pensare al dolore e alle difficoltà legate alla sua violazione), possiamo anche beneficiare della certezza di sapere che la nostra salvezza si trova in Gesù e non nell’osservanza della legge.

**Domande per la condivisione**

`La preparazione necessaria per ricevere la legge aiutava il popolo a comprendere il senso imprescindibile del rispetto. Oggi, nella nostra chiesa e nella vita ecclesiale, dove è ancora presente un simile senso di riverenza e soggezione nei confronti di Dio? O in qualche misura lo stiamo lentamente smarrendo?`

`Torniamo sulla formula dell’alleanza: «Io sarò il loro Dio ed essi saranno il mio popolo». Che cosa significa per noi oggi e quale valenza ha da un punto di vista personale e collettivo?`

`Come dobbiamo rispondere all’argomentazione secondo cui, sulla croce, la legge sarebbe stata eliminata?`