---
title:  Approfondimento
date:   29/08/2025
---

Leggere il capitolo tratto da Patriarchi e profeti, “La legge proclamata al Sinai”, pp. 252-257.

Poiché viviamo nel territorio del nostro nemico, non c’è da stupirsi se nella vita siamo vittime dei suoi schemi abili e ingannevoli. Chi non ha mai conosciuto il dolore e la sofferenza causati dal peccato e dal mondo decaduto in cui viviamo? Purtroppo, fanno parte della vita. Eppure, il Signore ci dà la forza di affrontare queste prove.

«Il Salvatore ci soccorrerà proprio quando ne avremo bisogno. La via che conduce al cielo è sacra grazie alle impronte dei suoi passi. Ogni spina che ferisce i nostri piedi ha ferito i suoi; ogni croce che siamo chiamati a portare, l’ha portata prima di noi. Il Signore permette la lotta per prepararci alla pace. Il “tempo di distretta” rappresenterà una prova terribile per il popolo di Dio; però sarà anche, per ogni vero credente, un’occasione per guardare in alto e vedersi, per fede, avvolto dall’arcobaleno delle promesse divine» - GC, 633 [p. 495].

**Domande per la condivisione**

`Nel corso dei secoli si è molto discusso sul perché il Signore abbia fatto cacciare le nazioni pagane dalla loro terra, a volte persino spazzandole via. Perché la consapevolezza che l’amore di Dio deve manifestare anche la giustizia ci dovrebbe aiutare a confidare che anche in quelle circostanze egli ha rivelato il suo amore?`

`Gesù, dopo aver detto che occorre amare gli altri, anche i nostri nemici, e persino quelli che ci odiano, aggiunge: «Voi dunque siate perfetti, come è perfetto il Padre vostro celeste» (Mt 5:48). Perché questa prescrizione viene subito dopo le altre? Cosa significa essere «perfetti» come «il Padre vostro celeste»?`

`L’apostolo Paolo aveva un atteggiamento positivo ed edificante nei confronti della legge di Dio e della sua funzione, ma era contrario al suo abuso. Cosa intende quando afferma «non siete sotto la legge, ma sotto la grazia» (Ro 6:14)? In che modo si rischia di abusare della legge?`

`Qual è la differenza tra giustizia e vendetta? Sono concetti completamente diversi o solo manifestazioni differenti della stessa idea? Come facciamo a sapere se il nostro desiderio di giustizia non nasconde in realtà quello di vendetta?`