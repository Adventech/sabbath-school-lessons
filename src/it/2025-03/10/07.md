---
title:  Approfondimento
date:   05/09/2025
---

Leggere il capitolo tratto da Patriarchi e profeti, “Il tabernacolo e il rituale”, pp. 281-289.

Il tabernacolo era un luogo speciale dove si compiva l’espiazione per i peccati confessati da parte del popolo di Dio. Era il luogo in cui, ai figli d’Israele che si trovavano nel deserto, era stato rivelato dettagliatamente e nella sua integrità il piano della salvezza. La giustificazione, la santificazione e il giudizio furono insegnati in quel luogo. Ogni sacrificio animale indicava la morte di Gesù, il perdono dei peccati e, infine, la loro cancellazione. Inoltre, oltre ai sacrifici c’era la presenza della legge di Dio, parametro di giustizia.

«La legge di Dio, custodita nell’arca, era la norma della giustizia e del giudizio. Essa imponeva la morte dei trasgressori. Sopra la legge vi era tuttavia il propiziatorio, dove si rivelava la presenza divina: dopo l’espiazione, era qui che Dio manifestava il suo perdono per il peccatore pentito. Il servizio del santuario traduce in simboli l’azione compiuta da Cristo per la nostra redenzione, per cui “la benignità e la verità si sono incontrate, la giustizia e la pace si sono baciate” (Sl 85:10)» - PP, 349 [p. 284].

**Domande per la condivisione**

`Quante volte hai detto: «Farò tutto quello che il Signore mi dice di fare»? Quante volte hai mantenuto fede a quell’impegno?`

`Alla fine dei 40 giorni che Mosè trascorse con il Signore sul monte Sinai, Dio comandò che gli Israeliti osservassero il suo sabato, perché sarebbe stato un segno tra lui e loro in base al quale li santificava. Che ruolo hanno la santità e la santificazione nell’osservanza del sabato?`

`Il Signore voleva che costruissero un santuario affinché potesse «abitare in mezzo a loro». È affascinante pensare che quel luogo sia stato il centro della salvezza per Israele. Proprio lì, in quel santuario in cui Dio dimorava in mezzo al suo popolo, si anticipava il piano della salvezza in tipi e modelli. Siamo consapevoli di dipendere totalmente da Dio per essere salvati?`

`Cosa simboleggia il fatto che mediante il sangue tutti i loro peccati furono portati nel santuario, la casa di Dio? In che modo questa sorprendente verità riflette, anche se in modo impercettibile, ciò che Gesù ha fatto sulla croce per noi, e sta continuando a fare oggi nel santuario celeste?`