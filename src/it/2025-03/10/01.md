---
title:  Il patto e il progetto
date:   30/08/2025
---

### Letture

Esodo 24:1-18; 25:1-9; 31:1-18; 1 Corinzi 11:23-29; Levitico 10:1,2; Ezechiele 36:26-28

> <p></p>
> «Mosè andò a riferire al popolo tutte le parole del SIGNORE e tutte le leggi; e tutto il popolo rispose a una voce e disse: “Noi faremo tutte le cose che il SIGNORE ha dette”» Esodo 24:3

Essendo loro Dio, Creatore e Redentore, il Signore desiderava stare con il suo popolo e dimorare in mezzo a esso. Ci ha creati perché potessimo vivere un’intima comunione con lui. Ma se è vero che per creare una relazione significativa con altre persone occorrono tempo e fatica, lo stesso vale per il nostro rapporto verticale con Dio. Può essere un’esperienza edificante e di crescita, ma solo se passiamo del tempo con lui. In termini pratici, vuol dire studiare la sua Parola (lui ci parla), pregare (aprirgli il nostro cuore) e testimoniare agli altri della morte, della risurrezione e del ritorno di Cristo (impegnarsi nella sua missione). Se Dio ci benedice, saremo a nostra volta un canale di benedizione per altri. Rivolgiamo l’attenzione a Dio, non a noi stessi (Eb 12:1,2). Grazie a questo legame, il Signore ci può mettere nelle condizioni di seguire i suoi insegnamenti e ubbidire alla sua Parola. Non c’è da stupirsi se, parlando della generazione finale dei credenti in Cristo, ci si riferisca a persone «che osservano i comandamenti di Dio e la fede in Gesù» (Ap 14:12).

Il tutto è piuttosto semplice: amiamo Dio e, in virtù di quest’amore, gli ubbidiamo.