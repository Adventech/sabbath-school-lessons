---
title:  Le piaghe
date:   19/07/2025
---

### Letture

Esodo 7:8-10:29; Numeri 33:4; Romani 1:24-32; Salmo 104:27,28; Isaia 28:2,12-17; 44:9,10,12-17

> <p></p>
> «Il cuore del faraone si indurì ed egli non lasciò andare i figli d’Israele, come il SIGNORE aveva detto per bocca di Mosè» Esodo 9:35

Un contadino stava cercando di far muovere il suo asino, ma la bestia non faceva un passo. Allora il contadino prese un grosso ramo e lo colpì. Poi parlò di nuovo all’asino, che iniziò a muoversi. Quando qualcuno chiese al contadino perché funzionasse, rispose: «Beh, prima devi attirare la sua attenzione».

A prescindere dalla questione della crudeltà verso gli animali, c’è un punto da sottolineare, soprattutto nel contesto dell’esodo degli Ebrei dall’Egitto. Mosè ha ricevuto degli ordini e si reca dal faraone con le famose parole di Dio, shalach et ami, cioè «Lascia andare il mio popolo!».

Il faraone, però, non vuole lasciare andare gli Israeliti. Le Scritture non spiegano mai esplicitamente perché fosse così riluttante, nonostante la potenziale minaccia militare rappresentata dagli Ebrei (cfr. Es 1:10). Molto probabilmente, come spesso accade per la schiavitù, si trattava di una pura questione economica. Gli Ebrei garantivano manodopera a basso costo, quindi il faraone non voleva perdere i vantaggi economici che gli schiavi gli davano. Pertanto, c’era bisogno di un po’ di persuasione, non solo per attirare la sua attenzione ma anche per fargli cambiare idea.