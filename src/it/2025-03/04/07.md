---
title:  Approfondimento
date:   25/07/2025
---

Leggere il capitolo tratto da Patriarchi e profeti, “Le piaghe”, pp. 215-223.

«Il suo popolo doveva sperimentare la dolorosa crudeltà degli Egiziani: in questo modo, nessuno avrebbe potuto ingannarlo riguardo agli effetti degradanti dei culti pagani. Attraverso le varie calamità che colpirono l’Egitto, Dio dimostrò tutta la sua avversione per l’idolatria e la sua determinazione nel punire la crudeltà e l’oppressione… In realtà il cuore del sovrano non fu reso insensibile dall’intervento di un potere soprannaturale. Dio aveva offerto al faraone prove evidenti del suo potere, ma egli rifiutò ostinatamente di accettare quell’insegnamento che, al contrario, lo rese sempre più inflessibile nella sua ribellione. Le premesse di questo atteggiamento che si erano delineate al suo rifiuto di riconoscere il primo miracolo diedero infine i loro frutti. […]

Gli Egiziani adoravano il sole e la luna: quella misteriosa oscurità rappresentava una sconfitta per tutto l’Egitto. Gli Egiziani e le loro divinità erano stati umiliati dal Dio che proteggeva gli schiavi. Per quanto fosse terribile, questa punizione dimostrava la misericordia del Signore e come egli fosse riluttante a condannare quella nazione a una distruzione definitiva. Il nono flagello doveva dare al popolo egiziano il tempo di riflettere e pentirsi, prima che sopraggiungesse l’ultimo castigo, che sarebbe stato il più terribile» - PP, 268, 272 [pp. 218,222].

**Domande per la condivisione**

`Soffermati in particolare sul perché il faraone si sia lasciato indurire così tanto che, di fronte a quella che avrebbe dovuto essere la scelta ovvia e corretta - lasciare andare il popolo - si è rifiutato. Com’è possibile autoingannarsi fino a questo punto? Che tipo di avvertimenti dovremmo trarre da questo episodio? Come ci si indurisce nel peccato fino a prendere decisioni assolutamente disastrose? Quali altri personaggi della Bibbia hanno commesso lo stesso tipo di errore? Pensiamo, per esempio, a Giuda…`

`A un certo punto, nel pieno della devastazione che si era abbattuta sulla sua terra e sul suo popolo, il faraone dichiarò: «Questa volta io ho peccato; il SIGNORE è giusto mentre io e il mio popolo siamo colpevoli» (Es 9:27). Come facciamo a sapere che non si trattò di una confessione autentica?`