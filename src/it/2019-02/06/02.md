---
title:  Vita indivisibile
date:  05/05/2019
---

`Basandosi sui seguenti passi, come caratterizzeresti la visione biblica del corpo umano? Genesi 2:7; Salmi 63:1; 84:2; 1 Corinzi 6:19-20;`

`1 Tessalonicesi 5:23.`

Alcune religioni credono nel dualismo, una filosofia secondo cui il corpo umano rappresenta un problema per la vita dello spirito. Viene di conseguenza considerato «negativo», in contrapposizione con lo spirito, ritenuto «buono». Tuttavia nella Scrittura, il corpo, comprensivo delle sue caratteristiche sessuali, è integrale all’essere nella sua completezza. La vita è «corpo» e «spirito» (Ge 2:7). Il salmista si dona integralmente in adorazione al Signore (Sl 63:1; 84:2). La persona nella sua totalità è santificata, riservata allo scopo sacro che è nelle intenzioni divine.

`Una visione positiva del corpo umano, per quanto attiene ai rapporti sessuali, emerge con trasparenza dal Cantico dei Cantici. In che modo i testi a seguire denotano tale attitudine? Ca 1:2,13; 2:6; 5:10-16; 7:1-9.`

Il libro nel suo insieme trasuda di ammirazione per il corpo umano. Gli aspetti fisici dell’amore coniugale non sono motivo di imbarazzo e viene presentata in maniera trasparente una vasta gamma di emozioni.

In molte culture esistono forti tabù di natura sessuale, per questo le coppie sposate spesso hanno delle resistenze a dialogare tra di loro in modo corretto sulle questioni che riguardano la loro intimità. Analogamente, ai figli viene negata l’opportunità di apprendere la sessualità nel contesto di un focolare cristiano, all’interno del quale i valori sani possono essere integrati con un’informazione accurata. L’apertura della Bibbia rispetto alla sessualità invita i suoi fedeli a un maggiore agio davanti a questa materia, affinché questo aspetto così vitale dell’esistenza sia trattato con il rispetto e la dignità dovuti nei confronti di un dono meraviglioso elargitici dal Creatore.

`Come proteggerci da quelle forze culturali e morali che privano la sessualità di ogni dignità o la considerano un tema da non trattare? In che modo la Bibbia ci dimostra che questi modi sono sbagliati?`