---
title:  Approfondimento
date:  10/05/2019
---

«Il matrimonio ha ricevuto la benedizione di Cristo e deve essere considerato un’istituzione sacra. La vera religione non deve contrastare i piani del Signore, il quale ha stabilito che l’uomo e la donna fossero uniti nel santo matrimonio e creassero una famiglia che, incoronata d’onore, potesse rappresentare un simbolo della famiglia nel cielo. Al principio del suo ministero pubblico, Cristo ha dato la sua definitiva approvazione a questa istituzione creata nell’Eden. Ha così dichiarato a tutti che non avrebbe mai negato la propria presenza nelle celebrazioni nuziali e che il matrimonio, quando si realizza con purezza e santità, verità e giustizia, è una delle più grandi benedizioni mai concesse agli uomini» - Daughters of God, pp. 180,181.

Come il Cantico dei Cantici dimostra, l’amore sessuale può essere un elemento straordinario all’interno del matrimonio. Ma una relazione durevole nel tempo non può basarsi semplicemente sulla bellezza esteriore e sul piacere fisico. Il nostro corpo invecchia e decade e nessuna dieta, esercizio o intervento di chirurgia plastica ci farà apparire costantemente giovani. Quello tra Salomone e la Sulamita è un matrimonio che celebra un impegno e una relazione che duri nel tempo. Per tre volte i due ribadiscono di appartenere l’uno all’altra e viceversa (Ca 2:16; 6:3; 7:10). Nella prima vi è un riconoscimento di mutua appartenenza (cfr. Ef 5:21,33). Nella seconda, la Sulamita inverte l’ordine affermando la propria sottomissione (vv. 22,23). Nella terza, infine, Salomone esprime il desiderio che prova per la moglie (vv. 24-32). Un amore come questo non può essere sommerso (Ca 8:7), somiglia a un sigillo che non si può spezzare (v. 6).