---
title:  Il cantico d’amore reale
date:  04/05/2019
---

### Letture
Cantico dei cantici; Genesi 2:7; 1 Corinzi 7:3-5; Giovanni 17:3; 1 Giovanni 1:9; Romani 1:24-27; Galati 5:24

> <p></p>
> «Mettimi come un sigillo sul tuo cuore, come un sigillo sul tuo braccio; perché l'amore è forte come la morte, la gelosia è dura come il soggiorno dei morti. I suoi ardori sono ardori di fuoco, fiamma potente», Cantico dei cantici 8:6.

Il matrimonio è una delle più importanti stagioni della vita. Lo abbiamo detto ma è bene ribadirlo. Esso non coinvolge tutti gli esseri umani, ma per chi lo vive comporta tante sfide e altrettante benedizioni. Tra queste ultime, il meraviglioso dono della sessualità. Un dono che, al momento e nelle condizioni giuste, può rappresentare una straordinaria espressione dell’amore.

Diversamente dal sentire comune, la Bibbia non è contraria al sesso, ma si schiera piuttosto contro l’abuso e il cattivo uso di questo dono che il Creatore ha lasciato all’umanità. A conferma di ciò, il Cantico dei Cantici di Salomone, uno dei libri più brevi e forse meno letti della Scrittura, parla del rapporto tra una giovane donna, Sulamite, e il suo amato, che si ritiene essere lo stesso re Salomone. Il libro rivela i misteri dell’intimità di coppia e le delizie dell’amore coniugale nel matrimonio. Sebbene questo Cantico sia spesso stato considerato allegoricamente come simbolo della relazione tra Dio e il suo popolo o tra Cristo e la chiesa, si tratta prima di tutto di un poema sull’amore profondo che nasce dal rapporto tra un uomo e una donna.

Questa settimana esamineremo il matrimonio attraverso le pagine di questo libro dell’Antico Testamento.