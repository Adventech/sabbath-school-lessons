---
title:  Salvaguardare il dono del Creatore
date:  09/05/2018
---

Quando ha creato l’uomo e la donna Dio aveva un obiettivo preciso (Ge 1:26-28). Anche se ciascun individuo è a sua immagine, l’unione dei generi opposti in una «stessa carne» all’interno del matrimonio riflette in modo speciale quell’unità esistente con la divinità. L’unione tra uomo e donna garantisce anche la procreazione di una nuova vita, un’espressione umana originale dell’immagine divina.

`Qual è l’atteggiamento della Scrittura nei confronti delle pratiche sessuali non conformi al piano del Creatore? Levitico 20:7-21; Romani 1:24-27; 1 Corinzi 6:9-20.`

La Scrittura disapprova tutto ciò che altera o distrugge l’immagine di Dio nell’umanità. Certificando il divieto di alcune pratiche sessuali, Dio guida il suo popolo attraverso i veri obiettivi della sessualità. Quando l’esperienza umana si confronta con i precetti divini, la persona si convince del peccato.

`A quale guida possono affidarsi i credenti in questo mondo corrotto? Romani 8:1-14; 1 Corinzi 6:15-20; 2 Corinzi 10:5; Galati 5:24; Colossesi 3:3-10; 1 Tessalonicesi 5:23-24.`

I credenti attendono la liberazione dalla corruzione del peccato, che giungerà con il ritorno di Cristo. Aspettano con fede, nella consapevolezza di essere morti al peccato per mezzo del sacrificio di Gesù sulla croce e di essere vivi grazie a lui mediante la risurrezione. Grazie alla preghiera continua, alla vigilanza e alla potenza dello Spirito, la loro natura peccaminosa viene portata ai piedi della croce e ricercano l’ubbidienza a Gesù con i loro pensieri. Riconoscono la sovranità di Dio sui loro corpi e ne fanno un uso coerente con il piano divino.

Dio perdona quelli che si pentono del peccato (1 Gv 1:9). Il vangelo consente a individui, un tempo dediti alla promiscuità e a rapporti sessuali illeciti, di far parte della comunità di credenti. Visto il livello di perversione della sessualità raggiunto per colpa del peccato, qualcuno potrebbe non essere in grado di sperimentare la piena riconquista dell’integrità e dell’equilibrio in questo aspetto dell’esperienza umana. Alcuni, per esempio, potrebbero optare per il celibato piuttosto che lasciarsi coinvolgere da relazioni sessuali proibite dalla parola di Dio.

`Quale deve essere l’atteggiamento della chiesa, per esempio, nei confronti dell’omosessualità?`