---
title:  Gli amori del Cantico
date:  06/05/2019
---

`Descrivere le varie sfaccettature dell’amore presentate nel Cantico di Salomone. Cantico dei Cantici 1:2,13; 2:10-13,16; 3:11; 4:1-7; 5:16; 6:6; 7:1-9; 8:6-7.`

Il Cantico dei Cantici mostra in che modo due amici trascorrono insieme il tempo, comunicando in modo trasparente e prendendosi cura l’uno dell’altra. 

Questi due amici si sono sposati. La moglie afferma: «tal è l’amico mio» (5:16); un termine, «amico», che esprime l’idea di compagnia e amicizia senza le allusioni all’unione sessuale. Felice quel marito o quella moglie il cui coniuge è anche un buon amico.

Il poema è intriso di complimenti intimi e gesti d’amore che comunicano l’esistenza di una forte attrazione, il piacere emozionale e fisico reciproco che il maschio e la femmina avvertono. La naturale confidenza dell’amore romantico è un dono del Creatore che aiuta i partner a legarsi profondamente l’uno all’altra nel vincolo matrimoniale. Se si aprono all’azione dell’amore divino nei loro cuori, l’amore umano dei due «è purificato, raffinato, elevato e nobilitato» - AH, p. 99 [66].

I versetti di questo libro comunicano i pensieri più elevati in materia d’amore. Va detto però che il vero amore non è connaturato alla natura dell’uomo, ma è un dono dello Spirito Santo (Ro 5:5). Questo sentimento lega marito e moglie in un’unione duratura. O dell’amore impegnato di cui c’è disperato bisogno nel rapporto tra genitore e figlio, per suscitare un senso di fiducia nel giovane. 

E quell’amore disinteressato che lega i credenti nel corpo di Cristo. Il Cantico dei Cantici ci esorta a trasformarlo in una forza attiva all’interno delle relazioni con il nostro coniuge.

`Perché questo tipo di intimità riflette, a modo suo, quella che abbiamo con Dio? Quali altre analogie potremmo individuare?`