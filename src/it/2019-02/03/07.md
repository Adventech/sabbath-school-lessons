---
title:  Approfondimento
date:  19/04/2018
---

Se leggiamo il racconto degli anni trascorsi nel deserto dall’antico Israele troviamo una serie ininterrotta di errori di fronte ai grandi cambiamenti, nonostante la straordinaria rivelazione dell’amore e della potenza di Dio. Effettivamente, prima di entrare finalmente nella terra promessa, Mosè disse queste parole a quel popolo: 

«I vostri occhi videro ciò che il Signore fece nel caso di Baal-Peor: il Signore, il vostro Dio, distrusse in mezzo a voi tutti quelli che erano andati dietro a Baal-Peor; ma voi, che vi teneste stretti al Signore vostro Dio, siete oggi tutti in vita.

Ecco, io vi ho insegnato leggi e prescrizioni, come il Signore, il mio Dio, mi ha ordinato, perché le mettiate in pratica nel paese nel quale vi accingete a entrare per prenderne possesso. Le osserverete dunque e le metterete in pratica, perché quella sarà la vostra sapienza e la vostra intelligenza agli occhi dei popoli, i quali, udendo parlare di tutte queste leggi, diranno: “Questa grande nazione è il solo popolo savio e intelligente!”. Qual è infatti la grande nazione alla quale la divinità sia così vicina come è vicino a noi il Signore, il nostro Dio, ogni volta che lo invochiamo?

Qual è la grande nazione che abbia leggi e prescrizioni giuste come è tutta questa legge che io vi espongo oggi? Soltanto, bada bene a te stesso e guardati dal dimenticare le cose che i tuoi occhi hanno viste, ed esse non ti escano dal cuore finché duri la tua vita. Anzi, falle sapere ai tuoi figli e ai figli dei tuoi figli» (De 4:3-9).

Non dimentichiamoci di quello che il Signore ha fatto per noi. Da notare il ruolo centrale della famiglia, chiamata a insegnare quelle “cose” ai figli. Il peccato commesso a Baal-Peor aveva una potenzialità distruttiva per il focolare. «La dissolutezza fu il crimine che attirò i giudizi di Dio su Israele. La sfrontatezza delle donne nel tendere delle trappole non si è esaurita a Baal-Peor» AH, p. 326 [241].