---
title:  Prepararsi al cambiamento
date:  13/04/2018
---

### Letture
1 Corinzi 10:1-13; 13:4-8; 15:24-26; Genesi 2:24; 1 Samuele 1:27; Salmo 71

> <p></p>
> «La giustizia camminerà davanti a lui, e seguirà la via dei suoi passi», Salmi 85:13.

La vita è piena di cambiamenti. Le cose mutano di continuo. L’unica evidenza statica è la realtà stessa del cambiamento, che è a tutti gli effetti parte integrante della nostra esistenza. Anche le leggi della fisica sembrano insegnare che il cambiamento è presente nel tessuto basilare della realtà.

Spesso, esso si presenta inaspettatamente. Viviamo la nostra routine, e poi, improvvisamente, tutto cambia e ci spiazza. Dall’altro lato, a volte ci accorgiamo dei cambiamenti che stanno per sopraggiungere. Disponiamo di preavvisi, segnali e indicatori grazie ai quali capire che le cose andranno in maniera diversa. Quando ciò avviene, è saggio iniziare a prepararsi in vista di quello che succederà. Molti sono cambiamenti di grande portata: il matrimonio, i figli, la vecchiaia, la morte.

Non siamo esseri che vivono isolati, quindi ogni nostro cambiamento coinvolge direttamente anche la famiglia, e viceversa.

Questa settimana ci soffermeremo su alcuni di questi cambiamenti che prima o poi dovremo affrontare, e cercheremo di capire che impatto avranno sulla vita di famiglia.