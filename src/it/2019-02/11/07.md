---
title:  Approfondimento
date:  14/06/2018
---

«La religione di Cristo eleva chi la riceve a un livello superiore di pensiero e azione, e allo stesso tempo presenta l’intera razza umana quale oggetto indistinto dell’amore di Dio, essendo stata riscattata dal sacrificio del Figlio. Ai piedi di Gesù, il ricco e il povero, il colto e l’ignorante, si incontrano senza differenza di casta o di prevalenza imposta dal mondo. Tutte le distinzioni terrene sono dimenticate quando consideriamo colui che è stato trafitto a motivo dei nostri peccati. L’abnegazione, la condiscendenza, l’infinita compassione di chi è stato altamente innalzato nel cielo, mette in imbarazzo l’orgoglio umano, l’autostima e la casta sociale. La religione pura e incontaminata manifesta i suoi principi celesti unendo tutti quelli che sono santificati per mezzo della verità. Tutti si riuniscono in quanto anime riscattate con il sangue, indistintamente dipendenti da colui che le ha conquistate a Dio» - GW, p. 330.