---
title:  Attenersi a ciò che è buono
date:  09/06/2019
---

Mentre il vangelo fa il giro del mondo, i cristiani incontrano culture e modi di fare differenti, molti dei quali riguardano le relazioni familiari e sociali. Uno dei grandi dubbi che si pongono i missionari cristiani riguarda il modo di porsi rispetto alle svariate abitudini culturali su tante cose, compresi i rapporti familiari che potrebbero personalmente metterli a disagio.

`Leggere Atti 10:1-28,34-35. Cosa ci insegnano questi passi circa la necessità di superare le nostre barriere e i nostri pregiudizi rispetto ad altre culture?`

La morte di Cristo fu dovuta ai peccati di ogni essere umano, di tutti i luoghi. Molti individui, semplicemente, non conoscono ancora questa grande verità. Portarla agli altri esortandoli ad agire conseguentemente costituisce la missione evangelistica dei credenti cristiani. Dal momento che Dio non fa alcuna parzialità, il cristiano è chiamato a trattare chiunque con rispetto e integrità, offrendo a tutti l’opportunità di accogliere la buona notizia che riguarda anch’essi.

`A quale conclusione giunsero i primi missionari cristiani circa la presentazione del vangelo ad altre culture? Atti 15:19-20,28-29; 1 Corinzi 2:2; 1 Tessalonicesi 5:21-22.`

Nonostante ogni cultura rifletta la condizione decaduta della popolazione che la compone, certe possono anche avere convinzioni compatibili con la Scrittura, persino utili alla causa del vangelo. Il valore attribuito sulle relazioni nella famiglia e nella società in molte parti del mondo, ne sono un esempio. I cristiani possono aderire e consolidare ciò che è buono e coerente con i principi biblici. Allo stesso tempo, la verità del Signore non deve essere compromessa. La storia della chiesa dimostra tristemente che il compromesso e l’adeguamento alle varie culture ha innescato un mosaico di dottrine pseudo-cristiane che si sono spacciate per cristianesimo autentico. Satana afferma di essere il dio di questo mondo e diffonde allegramente la confusione, ma Gesù ha redento questo mondo e il suo Spirito guida i suoi fedeli in tutta la verità (Gv 16:13).

`Fino a che punto ritieni che la tua fede sia modellata dalla cultura di riferimento e quanto dalla verità biblica? Come imparare a distinguere questi due aspetti?`