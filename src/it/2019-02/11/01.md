---
title:  Famiglie di fede
date:  08/06/2019
---

### Letture
Atti 10:1-28,34,35; 1 Corinzi 2:2; 1 Tessalonicesi 5:21,22; Giovanni 1:12,13; 3:7; 1 Giovanni 5:1

> <p></p>
> «Anche noi, dunque…deponiamo ogni peso e il peccato che così facilmente ci avvolge, e corriamo con perseveranza la gara che ci è proposta, fissando lo sguardo su Gesù, colui che crea la fede e la rende perfetta. Per la gioia che gli era posta dinanzi egli sopportò la croce, disprezzando l'infamia, e si è seduto alla destra del trono di Dio», Ebrei 12:1,2.

A prescindere dalla fase della vita in cui ci troviamo, o di quello che abbiamo passato o dovuto affrontare lungo il cammino, noi esistiamo nel contesto di una cultura. I nostri genitori, i nostri figli, le nostre famiglie e persino la nostra chiesa - siamo tutti condizionati dalla cultura all’interno della quale viviamo, e anche sostanzialmente. Sebbene fossero in gioco altri fattori, il cambiamento dal sabato alla domenica è un efficace esempio che dimostra come la cultura dell’epoca abbia influenzato pesantemente e negativamente la chiesa. Ogni volta che passiamo accanto a una chiesa e notiamo un cartello che indica i servizi domenicali, ci viene ricordato fin dove può arrivare l’influsso della cultura.

Le famiglie cristiane affrontano sfide culturali continue. Talvolta gli influssi possono essere positivi, la maggior parte delle volte non è così.

La cosa bella è che la potenza del vangelo ci dona la luce, la consolazione e la forza per affrontare le sfide che la cultura ci presenta. Questa settimana vedremo in che modo possiamo essere «famiglie di fede», mentre cerchiamo di essere «irreprensibili e integri, figli di Dio senza biasimo in mezzo a una generazione storta e perversa, nella quale risplendete come astri nel mondo» (Fl 2:15).