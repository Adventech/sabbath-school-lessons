---
title:  Verso fede di prima generazione
date:  12/06/2018
---

`Quale crisi di fede si sviluppò in Israele dopo la morte di Giosuè?`

`Giudici 2:7-13`

Le ricerche che studiano in che modo i valori e le credenze all’interno di organizzazioni come le chiese vengono trasmesse alle generazioni successive dimostrano che i fondatori hanno un elevato livello di impegno nei confronti di quelle credenze. Sono stati i primi ad averle perorate, ma in capo a una o due generazioni, tanti perdono di vista i principi che sottintendono ai valori. Magari continuano a far parte dell’organizzazione, ma spesso per una questione di abitudine. Nelle generazioni successive, le consuetudini tendono a cristallizzarsi in tradizioni, e della passione dimostrata dai fondatori non c’è più traccia.

`Qualcuno ha detto che Dio non ha nipoti, ma solo figli. Cosa può voler dire? Giovanni 1:12-13; 3:7; 1 Giovanni 5:1.`

Un approccio comune nella trasmissione di valori per tante generazioni di cristiani è stato quello che prevedeva la trasmissione orale delle dottrine da parte degli anziani ai giovani. Ma conoscere quello in cui crede un genitore o la chiesa non ha niente a che vedere con la fede personale. Essere cristiano implica ben più che far parte di un’organizzazione con una storia e un dogma. La vera fede non è qualcosa di genetico, non si tramanda per via naturale da una generazione all’altra. Ogni singolo individuo ha bisogno di conoscere Cristo personalmente. I genitori possono fare molto e la chiesa nel suo insieme deve sforzarsi al massimo delle sue possibilità per creare un ambiente nel quale sarà più facile per i giovani fare la giusta scelta, ma, alla resa dei conti, una generazione sarà perduta o salvata rispetto al vangelo nei termini di una singola persona per volta.

`Giuseppe, un passato ateo, si è unito alla Chiesa Cristiana Avventista del Settimo Giorno dopo una straordinaria esperienza di conversione. Ha sposato una donna avventista e ha avuto dei figli, allevati anch’essi naturalmente nella stessa fede. Un giorno, pensando alla condizione spirituale dei suoi figli, ha detto: «Se solo avessero avuto l’esperienza che ho vissuto io!». Se ne avessi avuta la possibilità, che cosa gli avresti detto?`