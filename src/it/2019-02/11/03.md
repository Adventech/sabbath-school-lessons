---
title:  La forza della cultura sulla famiglia
date:  10/06/2019
---

`«Infatti, io l’ho prescelto perché ordini ai suoi figli, e alla sua casa dopo di lui, che seguano la via del Signore per praticare la giustizia e il diritto, affinché il Signore compia in favore di Abraamo quello che gli ha promesso» (Ge 18:19).`

La famiglia, pur presentandosi sotto varie configurazioni, resta l’elemento costituivo della società; per questo motivo tanti distinti tratti culturali delle diverse società sono direttamente legati alla famiglia. Per esempio, all’interno di un’antica cultura si riteneva che fosse responsabilità dell’uomo mangiare il cadavere dei genitori defunti; in un’altra, un uomo che voleva una sposa doveva portare in dote al padre di questa teste mozzate di una tribù rivale. Anche nei tempi moderni, le idee relative ai figli, al corteggiamento, al divorzio, al matrimonio, ai genitori e così via variano in maniera considerevole. Nel momento in cui diffondiamo il nostro messaggio in questi ambienti dobbiamo anche sapere come relazionarci per evitare di creare problemi non necessari, attenti ovviamente a non compromettere la dottrina.

Se invece ci avviciniamo a casa, è importante essere consapevoli degli influssi culturali che hanno un impatto sulle nostre famiglie.

`In che modo, nei seguenti esempi, la cultura ha condizionato la vita familiare? Quali principi ci lasciano?`

`Genesi 16:1-3`

`Genesi 35:1-4`

`Esdra 10`

`1 Re 11:1`

Nessuno vive nel vuoto; noi, e le famiglie che rappresentiamo, siamo condizionati dalla cultura di appartenenza; la nostra responsabilità di cristiani è agire in tali contesti al nostro meglio, coerentemente con la nostra fede ed evitando, per quanto possibile, ciò che entra in conflitto con la stessa.

`Quali sono gli elementi della tua cultura utili al buon andamento della vita familiare e in armonia con la Bibbia? Quali quelli che invece confliggono con la stessa? Come si fa ad adattare al meglio la tua fede alla cultura senza compromettere le verità fondamentali?`