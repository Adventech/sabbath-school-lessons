---
title:  Sostenere le famiglie nelle fasi del cambiamento
date:  11/06/2019
---

Il cambiamento è un evento ineluttabile e inquietante in ogni famiglia, indipendentemente dalla cultura di riferimento. Talvolta è legato a passaggi prevedibili che riguardano i cicli della vita, altre è inaspettato, ed è il caso della morte, dei disastri, della guerra, della malattia, dei trasferimenti familiari o dei fallimenti professionali. Ci sono tante famiglie che nel loro paese devono affrontare cambiamenti di tipo economico e sociale, mentre altri sono più direttamente collegati alla società e alla cultura.

`A seguire, una serie di esempi che illustrano eventi e cambiamenti anche traumatici che hanno coinvolto personaggi biblici. Prova con l’immaginazione a metterti nei loro panni. Quale ricaduta possono avere avuto quei cambiamenti sulla vita familiare? In quali casi avresti reagito diversamente? Quali meccanismi avresti attivato per gestirli?`

Abraamo, Sara e Lot (Ge 12:1-5)

Ester (Et 2:7-9)

Daniele, Anania, Misael e Azaria (Da 1)

Al cambiamento si accompagna l’esperienza della perdita e l’ansia dell’incertezza riguardo al proprio futuro immediato. In base alla capacità della famiglia di adattarsi ai cambiamenti, tali esperienze possono spingere le persone a crescere e ad apprezzare le cose spirituali, o viceversa possono innescare stress e ansia.

Satana sfrutta il disagio legato al cambiamento, nella speranza di insinuare il dubbio e la sfiducia nei confronti di Dio. Le promesse della sua Parola, le risorse rappresentate dalla famiglia e dagli amici e la certezza che le loro vite erano nelle mani del Signore hanno aiutato tanti eroi ed eroine della fede a far fronte efficacemente a importanti sconvolgimenti della vita.

`Se conosci qualcuno (magari un intero nucleo familiare) che sta attraversando una fase traumatica di cambiamento, fai qualcosa di concreto per dare loro sostegno e incoraggiamento.`