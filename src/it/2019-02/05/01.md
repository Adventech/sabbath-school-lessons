---
title:  Il frutto dello Spirito è gioia
date:  27/04/2019
---

### Letture
Proverbi 5:3-14; 13:22; 14:26; 17:22; 23:13; 31:10-31; Matteo 19:5; 1 Corinzi 7:3

> <p></p>
> «Confida nel SIGNORE con tutto il cuore e non ti appoggiare sul tuo discernimento. Riconoscilo in tutte le tue vie ed egli appianerà i tuoi sentieri», Proverbi 3:5-6.

Quale che sia la fase della vita che stiamo attualmente attraversando, siamo tutti nati da un padre e da una madre, indipendentemente dal tipo di relazione instaurata con loro dopo la nostra nascita. C’è anche chi, esclusi fratelli o altri parenti, non si è mai formato una famiglia propria, oltre quella in cui è cresciuto.

Detto questo, il libro dei Proverbi contiene una combinazione di istruzioni, poemi, domande e sapienti aforismi. Si rivolge direttamente alle relazioni familiari ma spende anche altre parole sagge applicabili al focolare. Questa raccolta è effettivamente una sorta di documento familiare con il quale vengono tramandati di padre in figlio i segreti di una vita devota. Proprio come dei genitori che potrebbero lasciare una lettera di consigli al figlio o alla figlia che si accinge a lasciare la casa per andare a studiare in un college, o magari a lavorare in un’altra località, allo stesso modo il libro dei Proverbi contiene insegnamenti di un padre rivolti al figlio: «Ascolta, figlio mio, l’istruzione di tuo padre e non rifiutare l’insegnamento di tua madre» (Pr 1:8). Deuteronomio esortava i genitori a condividere le loro convinzioni con la generazione successiva ed è proprio quello che vediamo nei Proverbi. Negli appelli del genitore, ascoltiamo la voce del Padre celeste che ci invita a imparare.