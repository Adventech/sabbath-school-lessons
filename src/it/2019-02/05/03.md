---
title:  Un appello ai padri
date:  29/04/2019
---

`Osservare le qualità caratteriali dei padri descritte nel libro dei Proverbi che possono avere conseguenze per i figli a lungo termine:`

Proverbi 13:22; 27:23-24

Proverbi 14:26

Proverbi 15:1,18; 16:32

Proverbi 15:27

Proverbi 29:17

Il carattere dei genitori ha un impatto diretto sui figli e sull’eredità che trasmetteranno loro. I figli ricercano i padri per ottenere sostegno, affetto, per essere guidati e perché li considerano dei modelli. I Proverbi tessono le lodi di quei genitori che si dimostrano capi famiglia affidabili e saggi amministratori delle risorse familiari (15:27); i padri devono essere consapevoli che occorre dare la priorità alla famiglia e non al lavoro; essi cercano di essere pazienti e di controllare le proprie emozioni; rispettano il fatto che i figli dipendano da loro, esercitano la disciplina ma sono attenti a non abusare dell’autorità. Cosa più importante, i padri devoti vogliono seguire Dio, essere controllati dal suo amore e dagli insegnamenti della sua Parola, perché solo così riusciranno a indirizzare sul sentiero giusto il cammino dei figli.

La cosa più considerevole che in definitiva un padre può fare per i propri figli è amare la loro madre. La sua fedeltà e il suo amore continuo nei suoi riguardi, come anche l’assenza di queste prerogative, avranno un effetto prevedibile sul benessere dei figli, anche quando saranno adulti.

Nel libro dei Proverbi, la lealtà nei riguardi di Dio, l’impegno nei confronti del matrimonio e della famiglia, come anche l’integrità nella propria vita personale e comunitaria sono dei punti fermi. Il successo in ogni ambito dipende dalla condizione del cuore. Le attrazioni del peccato - che si manifesti sotto forma di sesso, indolenza, ricchezza o potere - sono numerose, ma il marito e padre saggio si rivolgerà al Signore per chiedere aiuto nel momento delle scelte.

`Perché i principi morali appena espressi riguardano tutti e non solo i padri? In che modo i tuoi comportamenti hanno condizionato, in un senso o nell’altro, gli altri, in particolare i figli? In quale ambito ritieni di dover essere più prudente?`