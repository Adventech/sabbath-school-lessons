---
title:  Approfondimento
date:  05/04/2019
---

Prova a immaginare i cambiamenti verificatisi tra i discepoli di Cristo durante gli anni trascorsi insieme a lui. Si trattava prevalentemente di persone semplici e ignoranti, aderenti alle tradizioni e agli insegnamenti della loro fede giudaica, eppure ora tutto veniva messo in gioco da quel Rabbi galileo. Essi conobbero la gelosia (Mt 20:20-24) e il conflitto (Gv 3:25); rivelarono una fede carente (Mr 9:28-29), arrivarono addirittura ad abbandonare (Mt 26:56) e a tradire Gesù (vv. 69-74). 

Allo stesso tempo, stavano crescendo da un punto di vista spirituale, tanto da indurre il popolo a riconoscere che Pietro era stato con Gesù (v. 73); persino i membri del Sinedrio si stupirono quando si accorsero che Pietro e Giovanni erano «popolani senza istruzione e riconoscevano che erano stati con Gesù» (At 4:13).

Pensiamo all’impatto incredibilmente positivo che potremmo avere nelle nostre famiglie se vivessimo in modo tale da far capire ai componenti che anche noi siamo stati con Gesù.

Ellen G. White ha scritto parole che riguardano l’influsso da esercitare nella casa: «Anche la casa più modesta può essere il luogo in cui risuonano parole gioiose e si manifestano dolci attenzioni, dove la cortesia e l’amore sono ospiti permanenti» - AH, p. 18 [9].