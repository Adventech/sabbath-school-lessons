---
title:  I ritmi della vita
date:  30/03/2019
---

### Letture
Genesi 1; 8:22; Salmi 90:10; Giobbe 1:13-19; Atti 9:1-22; Filippesi 1:6; Romani 8:1

> <p></p>
> «Per tutto c'è il suo tempo, c'è il suo momento per ogni cosa sotto il cielo», Ecclesiaste 3:1

Alcuni tra i più bei componimenti poetici mai scritti provengono dalla penna del re Salomone: «Per tutto c’è il suo tempo, c’è il suo momento per ogni cosa sotto il cielo: un tempo per nascere e un tempo per morire; un tempo per piantare e un tempo per sradicare ciò che è piantato; un tempo per uccidere e un tempo per guarire; un tempo per demolire e un tempo per costruire; un tempo per piangere e un tempo per ridere; un tempo per far cordoglio e un tempo per ballare; un tempo per gettar via pietre e un tempo per raccoglierle; un tempo per abbracciare e un tempo per astenersi dagli abbracci; un tempo per cercare e un tempo per perdere; un tempo per conservare e un tempo per buttar via; un tempo per strappare e un tempo per cucire; un tempo per tacere e un tempo per parlare; un tempo per amare e un tempo per odiare; un tempo per la guerra e un tempo per la pace» (Ec 3:1-8).

Parole come queste colgono in pieno l’essenza dell’esistenza umana, le sue stagioni, i ritmi. Ebbene sì, le nostre vite passano attraverso fasi, cambiamenti, ed è così fin dalla nascita. Talvolta i cambiamenti sono positivi, altre molto meno; in certi casi li possiamo controllare, in altri no. Questa settimana studieremo le stagioni e i ritmi delle nostre vite, con particolare attenzione agli effetti che determinano su di noi e le nostre famiglie.