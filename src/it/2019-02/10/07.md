---
title:  Approfondimento
date:  07/06/2018
---

«Troppo spesso, i genitori non riescono a trovare un accordo sulla guida della famiglia. Il padre, che raramente sta con i figli e ignora i loro tratti di carattere e il loro temperamento, è duro e severo. Egli non sa controllarsi e punisce motivato dalla collera. Il bambino lo sa, e piuttosto che sottomettersi, si ribella contro la punizione. A volte la madre chiude gli occhi su colpe che in altre circostanze punirà severamente. I bambini non sanno mai da che parte stare e sono tentati di calcolare fino a che punto possono arrivare senza essere puniti. È in questo modo che si spargono quei semi che germoglieranno e porteranno frutti cattivi» - AH, pp. 314,315 [231,232].

«La famiglia deve essere il centro dell’affetto più puro e più elevato. La pace, l’armonia e la felicità devono essere ricercate giorno dopo giorno, affinché si inseriscano nel cuore di tutti i suoi membri. La pianta dell’amore deve essere nutrita con cura, altrimenti morirà. Ogni buon principio deve essere coltivato, se vogliamo che si sviluppi nell’anima.

Le cose che Satana semina nel cuore - invidia, gelosia, sospetto, calunnia, impazienza, pregiudizio, egoismo, cupidigia, vanità - devono essere sradicate. Se la presenza di questi difetti viene tollerata nell’anima essi porteranno frutti che contamineranno molte persone» - Idem pp. 195,196 [139,140].