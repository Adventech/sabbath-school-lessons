---
title:  Principi utili nel matrimonio
date:  03/06/2019
---

Il matrimonio, come il sabato, è uno dono di Dio all’umanità che ci riporta all’Eden. Gli avventisti del settimo giorno sanno cosa ha fatto il nostro nemico e quanto ancora stia tramando contro queste due istituzioni. Anche le migliori relazioni matrimoniali soffrono di tanto in tanto situazioni di conflitto.

Di seguito, alcuni principi che possono aiutare le coppie a superare quei momenti.

`Leggere Efesini 1:7. Quale principio cruciale viene espresso e che attinenza può avere nel contesto di un matrimonio?`

Bisogna imparare a perdonare, ancor più quando il coniuge non lo merita. Tutti siamo bravi a perdonare chi se lo è guadagnato. Il vero perdono è quello accordato a chi non lo giustifica, ed è così che Dio ha perdonato gli uomini mediante Cristo. Noi dobbiamo agire analogamente; in caso contrario, il nostro rapporto matrimoniale, nel caso sopravviva (cosa poco probabile) somiglierà a un purgatorio.

`Leggere Romani 3:23; quale principio di fondo intuite?`

Devi accettare il dato di fatto di essere coniugato/a con un/una peccatore/peccatrice, con un essere umano che ha subito un degrado emozionale, fisico e spirituale. Abituati all’idea. Accetta i limiti del tuo coniuge, prega affinché tu sia in grado di gestirli. Forse ci dovrai convivere ma non dovranno essere la tua ossessione, altrimenti ti consumeranno. Un Dio santo e perfetto ci accetta, grazie a Cristo, così come siamo: tu, che di certo non hai le sue stesse peculiarità, non puoi fare niente di meno nei confronti del tuo coniuge.

`Leggere Filippesi 2:4-8. Quale principio può essere utile nelle relazioni matrimoniali ma anche in ogni tipo di rapporto potenzialmente conflittuale?`