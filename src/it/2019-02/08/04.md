---
title:  La gioia e la responsabilità di essere genitori
date:  21/05/2019
---

`Leggere il Salmo 127. Qual è il suo messaggio basilare? Quale principio possiamo trarne per noi stessi e il nostro modo di vivere?`

Quando hai voglia di cucinare il tuo piatto preferito, ti affidi a una ricetta. Aggiungendo tutti gli ingredienti richiesti e seguendo tutti i passi, il più delle volte otterrai il risultato desiderato. Ma essere genitori non è come cucinare. Nessun bambino somiglia esattamente all’altro e se anche ti sei comportato esattamente nello stesso modo con ogni figlio, risulteranno comunque diversi. Può avere a che fare con il loro genere, l’ordine di nascita, il temperamento o con tutta una serie di altre ragioni. Nei piani di Dio, i genitori devono guidare e insegnare ai loro figli l’ubbidienza e l’amore nei suoi confronti (De 6:4-9; Sl 78:5-7). Ecco la direttiva che egli indirizza ai genitori: «Insegna al ragazzo la condotta che deve tenere» (Pr 22:6). Non dice di stare loro addosso per assicurarsi che non facciano scelte sbagliate.

Se la nostra aspirazione è quella di vedere i nostri figli passare dalla culla, indifesi, alla fase dell’indipendenza e a quella di adulti affermati, è nostra responsabilità inderogabile però di far loro conoscere, amare e servire Gesù Cristo. Ogni genitore ha la possibilità di seguire il piano di sviluppo spirituale dei nostri figli tracciato in Deuteronomio 6. Occorrono quattro importanti prerequisiti: riconoscere il «Signore, il nostro Dio» (v. 4), amarlo con tutto il cuore (v. 5), serbare nel cuore la sua Parola (v. 6) e condividere con i nostri figli quello che sappiamo di lui (vv. 20-23). Questo capitolo sottolinea inoltre due importanti principi; il primo riguarda l’impegno di insegnare e parlare loro (v. 7). Insegnamento, ovvero istruzione formale; dialogo, quella informale. In entrambi i casi, la comunicazione della verità biblica ha luogo nel contesto del rapporto genitore-figlio. I momenti dedicati all’istruzione formale possono verificarsi durante il culto di famiglia o quando si studia la parola di Dio tutti insieme. Quelli informali nascono spontaneamente a seconda delle circostanze quotidiane e sono forse ancoar più importanti. Le disavventure giornaliere possono diventare mezzi efficaci per trasmettere la verità biblica (Ge 18:19).

Il secondo è il cosiddetto principio «legare e scrivere» (De 6:8-9). La verità spirituale deve essere legata alle nostre azioni («mano») e ai nostri atteggiamenti («fronte»), ma anche incisa nella nostra vita privata («stipiti») e pubblica («porte»). Deve spostarsi dai cuori alle nostre case e dalle nostre case al mondo.