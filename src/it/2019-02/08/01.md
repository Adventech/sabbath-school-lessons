---
title:  La stagione del ruolo di genitore
date:  18/05/2018
---

### Letture
Genesi 18:11; Geremia 31:25; Matteo 11:28; Salmo 127; Proverbi 22:6; 1 Samuele 3:10-14; Filippesi 3:13

> <p></p>
> «Ecco, i figli sono un dono che viene dal SIGNORE; il frutto del grembo materno è un premio», Salmi 127:3.

Le nascite sono un evento così comune che spesso non arriviamo ad apprezzarne pienamente l’intrinseca meraviglia. Proviamo a immaginare cosa deve avere provato Eva quando tenne Caino nelle sue braccia per la prima volta. I cambiamenti del suo corpo che in quei mesi si espandeva, i dolori del parto e poi la vista di quella creatura, così simile ai genitori eppure così indifesa. E che esperienza quella di Sara, ormai novantenne e da tempo ormai non più feconda, quando ha potuto contemplare il volto del suo bambino, Isacco; forse avrà riso ogni volta che ne pronunciava il nome. Dopo aver pregato per chissà quanto tempo di restare incinta, Anna prese Samuele e disse: «Pregai per avere questo bambino; il Signore mi ha concesso quel che io gli avevo domandato» (1 Samuele 1:27). Lo stupore nel cuore di Maria, ancora giovanissima, nel coccolare il suo bambino, il Figlio di Dio, con una miscela di meraviglia e timore.

È anche vero che non tutti hanno il privilegio e la responsabilità di svolgere il ruolo di genitore. Questa settimana esamineremo questa stagione con le sue sfide, le paure, le soddisfazioni e le gioie che comporta.