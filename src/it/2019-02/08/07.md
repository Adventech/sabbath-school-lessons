---
title:  Approfondimento
date:  24/05/2018
---

«Dovete prendere del tempo per parlare e pregare con i vostri piccoli, e non permettere che nulla interferisca in questo momento di comunione con Dio e con i vostri figli. Potete dire ai vostri ospiti: “Dio mi ha dato un’opera da compiere e non ho tempo per i pettegolezzi”. Dovete rendervi conto che avete un lavoro da svolgere per il presente e per l’eternità. Dedicatevi prima di tutto ai vostri figli» - AH, pp. 266,267 [195].

«Genitori, dovreste iniziare a disciplinare i vostri figli quando sono ancora piccoli e li tenete in braccio. Insegnate loro l’ubbidienza. Questo obiettivo può essere realizzato mostrandosi giusti e decisi. I genitori devono avere un assoluto autocontrollo e, con dolcezza e fermezza, educare la volontà del bambino finché egli non si sottometterà spontaneamente alle loro indicazioni. L’educazione dei figli deve essere iniziata al momento giusto. Se la prima manifestazione di resistenza non viene arginata, i figli cresceranno nella ribellione. L’ostinazione, poi, aumenta e si rafforza con il passare del tempo» - 1TT, p. 218 [62].