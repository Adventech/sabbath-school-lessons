---
title:  Essere genitori e formare discepoli
date:  22/05/2019
---

`Leggere Genesi 18:18-19 e 1 Samuele 3:10-14. Mettiamo a confronto questi due padri. Quali sono stati i risultati dei loro stili genitoriali?`

I genitori hanno la responsabilità di formare i propri figli come discepoli di Gesù. Ci sono padri e madri convinte che la maniera migliore di educare e correggere i propri figli sia la punizione fisica, e più ce n’è meglio è (Pr 22:15; 23:13; 29:15). Brani come quelli appena indicati sono stati fraintesi per giustificare l’abuso della disciplina e costringere i figli a una totale sottomissione, ma spesso ne hanno innescato la ribellione contro i genitori e contro Dio.

La Bibbia insegna ai genitori come si esercita l’autorità con dolcezza (Ef 6:4; Cl 3:21) e come si educano i figli alla giustizia (Sl 78:5; Pr 22:6; Is 38:19; Gl 1:3).

Il nostro compito dovrebbe essere quello di provvedere ai nostri figli (2 Co 12:14) e offrire loro un valido esempio da seguire (Ge 18:19; Es 13:8; Tt 2:2). 

L’indicazione che riceviamo è quella di dirigere appropriatamente il nucleo familiare (1 Ti 3:4-5,12) e disciplinare i nostri figli (Pr 29:15,17), riflettendo allo stesso tempo sull’amore di Dio (Is 66:13; Sl 103:13; Lu 11:11).

Nella Bibbia troviamo storie di genitori che non hanno assolto bene al loro ruolo. Isacco e Rebecca mostrarono rispettivi favoritismi nei confronti dei figli; Giacobbe ed Esaù (Ge 25:28); Giacobbe in seguito fece lo stesso nei confronti di Giuseppe (37:3). Eli, pur essendo un capo religioso, non seppe correggere i figli (1 Samuele 3:10-14), e Samuele, anch’egli educato da Eli, si rivelò un padre deficitario (8:1-6). Il figlio del re Davide, che commise adulterio e fu mandante di un omicidio, seguirono il suo esempio. Il re Manasse sacrificò i propri figli ai demoni (2 R 21:1-9), come anche il re Acaz (16:2-4). 

Per fortuna, ci sono anche esempi virtuosi: Mardocheo fu uno straordinario padre adottivo per Adassa, la regina Ester (Et 2:7), mentre Giobbe pregava regolarmente per i figli (Gb 1:4-5). Tutti questi esempi, quelli positivi e anche quelli negativi, ci consentono di raccogliere indicazioni preziose sul ruolo del genitore.

`Cosa ci insegnano gli esempi che abbiamo visto nella Bibbia?`