---
title:  Il tempo della perdita
date:  25/05/2019
---

### Letture
Marco 5:22-24; 35-434; 1 Pietro 5:6,7; Genesi 37:17-28; Luca 16:13; Romani 6:16; 1 Corinzi 15:26

> <p></p>
> «Anzi, a dire il vero, ritengo che ogni cosa sia un danno di fronte all'eccellenza della conoscenza di Cristo Gesù, mio Signore, per il quale ho rinunciato a tutto; io considero queste cose come tanta spazzatura al fine di guadagnare Cristo», Filippesi 3:8.

Nel momento in cui Adamo ed Eva mangiarono il frutto della conoscenza del bene e del male, conobbero la prima perdita, quella dell’innocenza, al cui posto subentrarono l’egoismo, il conflitto, l’accusa e il desiderio di esercitare il controllo e la supremazia su chiunque altro. Poco dopo la caduta, i due furono testimoni della prima perdita della vita quando ricevettero delle pelli di animale per coprire la loro nudità. Precluso l’accesso all’albero della vita, persero la loro dimora in quel magnifico giardino e anni dopo anche il figlio Abele, per mano di suo fratello Caino. Uno dei due conobbe poi la perdita del coniuge e infine della propria vita. Tutte queste rinunce per colpa di un’unica decisione.

Siamo tutti consapevoli che la realtà è fatta di dolore e perdite e lo percepiamo ancora più acutamente quando viene a mancare un congiunto. Niente di strano in tutto ciò, perché i legami più stretti sono proprio quelli familiari, per cui una perdita in questo contesto ci colpisce molto duramente.

Questa settimana, proseguendo l’introspezione nel focolare familiare, esamineremo le dinamiche che si manifestano nelle fasi seguenti un lutto.