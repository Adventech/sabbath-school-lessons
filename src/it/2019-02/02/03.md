---
title:  Fare le scelte giuste
date:  08/04/2018
---

Siamo tutti consapevoli dell’importanza delle nostre scelte e anche di come quelle sbagliate abbiano conseguenze negative su di noi e sugli altri. La domanda è la seguente: come imparare a compiere le scelte giuste?

`I versetti che seguono ci offrono alcuni suggerimenti di carattere generale che possono aiutarci in tal senso. Quali sono?`

`1. 1 Tessalonicesi 5:17; Giacomo 1:5`

`2. Isaia 1:19; Matteo 7:24-25`

`3. Salmo 119:105; 2 Timoteo 3:16`

`4. Proverbi 3:5; Isaia 58:11`

`5. Proverbi 15:22; 24:6`

Per ogni decisione importante da prendere è fondamentale rivolgersi in preghiera al Signore, per essere certi che la scelta fatta non trasgredirà in alcun modo la sua legge o i principi presenti nella sua Parola. È di vitale importanza avere fiducia in Dio, sottomettere a lui ogni nostra scelta e pregare affinché gli renda gloria e ci dia la forza di rinunciare ai nostri desideri se questi sono contrari ai suoi piani per la nostra vita. In tante occasioni, anche dei saggi consiglieri possono essere di valido aiuto. Ci rassicura sapere che Dio ci ama e vuole il meglio per noi e che se sottoporremo umilmente a lui le nostre esistenze, potremo prendere fiduciosi ogni decisione.

`Qual è la tua personale esperienza relativamente alle grandi scelte che hai dovuto e devi compiere nella tua vita? Quali sono i passi spirituali che hanno accompagnato e accompagnano questo processo?`