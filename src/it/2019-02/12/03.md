---
title:  La famiglia prima di tutto
date:  17/06/2019
---

I primi naturali destinatari del nostro impegno evangelistico sono le persone che vivono insieme a noi. Non esiste un campo di missione altrettanto importante.

`Quali conclusioni possono essere tratte da Giovanni 1:40-42 sul tema della testimonianza della fede in famiglia? Leggi anche Deuteronomio 6:6-7; Rut 1:14-18.`

Andrea va oltre il semplice resoconto; fa in modo che Simone, suo fratello, incontri Gesù. Presentarlo parlandone con entusiasmo: ecco una formula unica per condividere il vangelo con familiari e parenti. Dopo la presentazione, Andrea fa un passo indietro. Da quel momento, Gesù e Pietro costruiranno un loro rapporto.

I figli vengono spesso trascurati perché non considerati oggetto primario di impegno evangelistico. I genitori presumono erroneamente che essi semplicemente assorbiranno la spiritualità della famiglia. È una cosa che non può essere data per scontata. Se è vero che figli e giovani in generale apprendono dai modelli che osservano, è altrettanto vero che questi membri più delicati della famiglia del Signore hanno bisogno di un’attenzione individuale e che Gesù venga loro presentato personalmente. Deuteronomio 6 è un capitolo che insiste molto su questo punto: si deve prestare attenzione al modello più efficace di educazione religiosa. In casa devono essere incoraggiate le abitudini spirituali regolari e personali, come anche il culto di famiglia. Per amore dei nostri figli, non si devono lesinare né tempo né sforzi convinti.

`Cosa ci insegna l’impegno evangelistico di Naomi? Rut 1:8-22.`

Rut capì che Naomi stava vivendo il momento più amaro della sua vita quando cercò di allontanarla da sé e, arrabbiata e depressa, inveì contro Dio (Ru:15,20,21). Non c’è dimostrazione più eloquente della reazione di Rut per dimostrare come i giovani possano incontrare un Dio perfetto e impegnarsi per lui, anche se presentato da un genitore imperfetto.

`In che modo l’idea secondo cui la famiglia è il terreno di missione più importante condiziona il tuo atteggiamento nei confronti delle persone con le quali vivi?`