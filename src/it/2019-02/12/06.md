---
title:  Centri di cordialità contagiosa
date:  20/06/2018
---

`Confronta i riferimenti biblici all’ospitalità con le vicende accadute nelle case di varie famiglie bibliche, secondo quanto narrato nei testi di seguito indicati.`

`Isaia 58:6-7, 10-12; Romani 12:13; 1 Pietro 4:9.`

`Abraamo e Sara (Ge 18:1-8)`

`Rebecca e la sua famiglia (Ge 24:15-20; 31-33)`

`Zaccheo (Lu 19:1-9)`

Ospitalità significa rispondere alle necessità fondamentali di una persona in termini di riposo, alimentazione e comunione. È un’espressione tangibile di amore disinteressato. Quando insegnò che nutrire gli affamati e dissetare gli assetati erano atti di servizio a lui dovuti (Mt 25:34-40), Gesù conferì rilevanza teologica all’ospitalità. Si può mettere la propria casa al servizio del ministero semplicemente invitando dei vicini a cena, ma anche offrendo ospitalità con una camera da destinare alla vittima di una violenza. Un’abitazione che verrà percepita come un luogo nel quale regna cordialità, dove pregare con qualcuno o anche ricevere degli studi biblici. La vera ospitalità scaturisce dal cuore di chi è stato toccato dall’amore di Dio e desidera esprimerlo con le parole ma anche con i fatti.

Ci sono famiglie che a volte si rammaricano di non avere gli spazi, il tempo e/o l’energia per offrire ospitalità. Altre che invece si sentono a disagio, non qualificate e insicure di fronte alla prospettiva di superare i confini familiari per andare incontro a chi non crede. C’è poi chi vuole evitarsi le possibili complicazioni derivanti dal coinvolgimento con altri individui. Molte famiglie contemporanee confondono l’ospitalità con l’intrattenimento.

`In che misura la tua vita familiare riflette la tua condizione spirituale?`