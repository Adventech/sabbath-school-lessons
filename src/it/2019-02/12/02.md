---
title:  Imparare dall’errore di un re
date:  16/06/2019
---

`Leggere il racconto della guarigione di Ezechia e della visita da parte degli ambasciatori Babilonesi. 2 Cronache 32:25,31; Isaia 38,39.`

La Scrittura sottolinea che i messaggeri erano interessati alla guarigione miracolosa del re Ezechia, il quale, tuttavia, pareva aver fatto passare sotto silenzio il proprio recupero. Non pose l’accento su quelle cose che avrebbero aperto il cuore degli ambasciatori, i quali indagavano per conoscere il vero Dio. Il contrasto tra la gratitudine espressa al capitolo 38 di Isaia e il silenzio di quello successivo è impressionante. Questa visita di Stato era un’occasione estremamente significativa, eppure non vi è alcun tentativo da parte di Ezechia di affidarsi a una guida speciale tramite la preghiera, l’aiuto dei profeti o dei sacerdoti. E nemmeno Dio interviene. Solo, fuori da occhi indiscreti e senza essersi consultato con i consiglieri spirituali, Ezechia si dimentica dell’opera compita da Dio nella sua vita e in quella della sua nazione. L’intento dello storico in 2 Cronache 32:31 può essere stato quello di dimostrare che le benedizioni di Dio possono facilmente essere date per scontate e che i destinatari della sua misericordia tendono a considerarsi autosufficienti.

`Cosa ci insegna l’esperienza di Ezechia in relazione all’importanza della fedeltà all’interno della vita familiare?`

Ogni persona che visita la casa di una famiglia cristiana deve avere l’opportunità di incontrare dei fedeli di Cristo. Sono pochi i visitatori che apriranno una conversazione sulle cose spirituali; il cristiano deve trovare il modo di cogliere l’occasione di parlare della buona notizia in maniera sensibile e appropriata.

Il cristiano non è chiamato a esibire la propria fortuna o i successi conseguiti, pur considerandoli benedizioni da parte di Dio. È invitato piuttosto a proclamare «le virtù di colui che vi ha chiamati dalle tenebre alla sua luce meravigliosa» (1 P 2:9) o, prendendo come esempio l’esperienza di Ezechia, ad ammettere che egli era morto ma Cristo lo ha guarito; era morto nel peccato e Cristo lo ha riportato in vita e fatto sedere nel cielo (Ef 2:4-6).

`In che modo riesci a sfruttare la tua casa perché sia di testimonianza agli altri? Credi sia possibile condividere la tua fede in Gesù con gli ospiti in maniera ancora più diretta?`