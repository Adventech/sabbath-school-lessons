---
title:  Che cosa hanno visto in casa tua?
date:  15/06/2019
---

### Letture
Isaia 38,39; 58:6,7,10,12; 1 Corinzi 7:12-15; 1 Pietro 3:1,2; Ebrei 6:12; 13:7; Giovanni 11

> <p></p>
> «Ma voi siete una stirpe eletta, un sacerdozio regale, una gente santa, un popolo che Dio si è acquistato, perché proclamiate le virtù di colui che vi ha chiamati dalle tenebre alla sua luce meravigliosa», 1 Pietro 2:9.

Forse stiamo vivendo una fase della vita in cui, grazie al Signore, le cosa vanno piuttosto bene: in famiglia è tutto a posto, il lavoro ci soddisfa, e in quanto a salute e finanze non possiamo lamentarci. O magari non è così? È possibile che oggi nella tua casa ci siano dolore e scompiglio. Quale che sia la realtà, se qualcuno entra nel tuo focolare, come nel caso degli emissari provenienti da Babilonia per visitare il re Ezechia, cosa risponderesti alla domanda che in seguito Isaia sottoporrà al sovrano: «Che hanno visto in casa tua» (39:4)?

Che cosa hanno visto le persone nella tua casa? Che cosa hanno visto gli angeli del cielo? Qual è il genere di spirito che alleggia al suo interno? Si sente il «profumo» della preghiera? È permeata dalla cortesia, dalla generosità, dall’amore oppure dalla tensione, dalla rabbia, dal risentimento, dall’amarezza e dal dissidio? Quando qualcuno uscirà da lì, lo farà convinto che Gesù vi dimori?

Sono domande importanti che ciascuno di noi dovrebbe porsi e che riguardano il genere di ambiente familiare che abbiamo creato. Questa settimana vedremo più da vicino alcuni elementi che possono rendere meraviglioso un focolare, nonostante le inevitabili tensioni che oggi tutti viviamo nelle nostre case.