---
title:  L’egoismo distrugge la famiglia
date:  14/05/2019
---

`«Se l’orgoglio e l’egoismo fossero accantonati, sarebbero sufficienti cinque minuti per risolvere la maggior parte delle difficoltà» - EW, p. 119 [123].`

La nostra natura umana è stata corrotta dal peccato. La maledizione dell’egoismo è forse l’esempio principale di questa corruzione. È come se nascessimo già egoisti, basta vederlo nei bambini piccoli, la cui natura esprime immediatamente questa tendenza. Quando raggiungiamo l’età adulta questa caratteristica può manifestarsi anche in modo terribile, specialmente in famiglia.

Gesù è venuto per cambiare tutto questo (Ef 4:24). La sua Parola ci promette che, per mezzo suo, non dobbiamo rassegnarci al dominio di questo tratto caratteriale distruttivo. La sua vita è stato un esempio perfetto, rivelatore di cosa significhi vivere senza egoismo; sconfiggere la tendenza a vivere solo per se stessi sarà possibile solo nella misura in cui riusciremo a emularlo (1 Gv 2:6).

`Leggere i seguenti passi. Cosa ci dicono a proposito di una vita basata sull’altruismo?`

Filippesi  2:3-5

1 Giovanni 3:16-18

Come dice Ellen G. White nella citazione iniziale, se riuscissimo ad accantonare l’egoismo e l’orgoglio, tanti problemi si risolverebbero rapidamente, ben prima che si deteriorino e che montino fino a trasformarsi in qualcosa di cattivo. Ogni componente della famiglia, in particolare i genitori, devono andare ai piedi della croce (più grande esempio universale di altruismo) per purificarsi (Pr 16:6) da questo peccato, anche se questo comporterà il doverci tornare continuamente, inginocchiati in preghiera, fede, lacrime e spirito di sottomissione.

`Quanto tempo dedichi alla croce per combattere i segnali di egoismo che ti caratterizzano? In che misura il passo di Matteo 7:16 ti aiuta a capire se quel tempo è sufficiente?`