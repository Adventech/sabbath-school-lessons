---
title:  Cristo al centro
date:  12/05/2019
---

`Quale illustrazione usa Paolo per descrivere la nuova unità tra le persone in Cristo? In che modo Gesù ha fatto sì che «due» diventassero «uno»? Efesini 2:11-22; Galati 3:28.`

La croce di Cristo rimuove le barriere che separano le persone. I muri dividevano gli adoratori nel tempio ebraico, uomini da donne e Giudei da stranieri.

Parlando a proposito dell’unità tra Giudei e stranieri in Cristo, Paolo ricorre a un linguaggio che ricorda altre divisioni: quelle tra nazioni, tra gruppi di persone, ceti sociali differenti e generi diversi. «La legge fatta di comandamenti in forma di precetti, per creare in sé stesso, dei due, un solo uomo nuovo facendo la pace» (Ef 2:15) è la bella notizia che aiuta le coppie a conoscere davvero l’unità della «stessa carne» nel matrimonio. Eppure, sempre mediante la fede in Cristo, si possono riconciliare famiglie a lungo divise al proprio interno.

`Un conto è citare passi biblici che parlano di unione in Cristo, completamente diverso è vivere davvero questa esperienza. Quali sono i cambiamenti pratici che Gesù determina nella nostra vita per consentirci di essere testimoni diretti dell’unità e dell’unione che ci sono state promesse? Romani 6:4-7; 2 Corinzi 5:17; Efesini 4:24-32.`

«Disegnate un cerchio da cui farete partire molti raggi della circonferenza verso il centro. Più questi raggi si avvicinano al centro, più essi si avvicinano gli uni agli altri… Avvicinarsi a Cristo significa avvicinarsi gli uni agli altri» - AH, p. 179 [125].

«Tra padre e figlio, moglie e marito… c’è Cristo, il Mediatore, se sono in grado di riconoscerlo o meno. Non possiamo stabilire un contatto esterno a noi stessi se non per mezzo suo, della sua Parola e della nostra ubbidienza» - D. Bonhoeffer, The Cost of Discipleship, New York: The MacMillan Publishing Co., p. 108, 1979.

`Quanto si avvicina la tua famiglia, o la tua chiesa, al centro di quella circonferenza? Cos’altro deve succedere perché le relazioni siano come dovrebbero essere?`