---
title:  I segreti dell’unità familiare
date:  11/05/2019
---

### Letture
Genesi 33:12-14; Rut 1:16-18; Giovanni 17:21-26; Galati 3:28; Efesini 2:11-22; 5:21-6:9

> <p></p>
> «Che siano tutti uno; e come tu, o Padre, sei in me e io sono in te, anch'essi siano in noi: affinché il mondo creda che tu mi hai mandato», Giovanni 17:21.

La vita di famiglia rappresenta diverse stagioni di vita per diverse persone. L’arrivo di un figlio costituisce un cambiamento assoluto per una madre e una padre, che durerà fino alla fine dei loro giorni. Mentre per la prole, naturalmente, anche il passaggio dalla non esistenza alla vita è una transizione straordinaria. I figli attraversano le varie fasi della crescita fino al momento di lasciare la casa natale e magari avere dei figli a loro volta.

Ma all’interno di un focolare, tanto i figli quanto i genitori devono lottare contro lo stesso nemico: la nostra natura corrotta che può rendere davvero problematica la convivenza familiare. 

Sì, nel corpo di Gesù Cristo sulla croce tutti gli uomini si sono riconciliati con Dio e tra di essi (Ef 2:13-16; Cl 1:21-23), ma a livello pratico e quotidiano dobbiamo personalmente appropriarci della sua grazia, perché solo così l’unità familiare diventerà un’esperienza vivente per chiunque la perseguirà con fede. È importante sottolineare la necessità di rinnovare ogni giorno tale esperienza, ma fortunatamente, con la grazia di Cristo, è un obiettivo raggiungibile.