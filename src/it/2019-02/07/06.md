---
title:  Vivere quell’amore che abbiamo promesso
date:  16/05/2018
---

In definitiva, l’unità e la coesione familiare si fondano sull’impegno di ogni singolo componente, a partire da quello reciproco dei due coniugi. La storia della Bibbia, purtroppo, è lastricata da esempi di promesse mancate, fiducia tradita e mancanza di impegno proprio lì dove avrebbe dovuto esserci. La Scrittura presenta però anche storie commoventi di gente comune che, con l’aiuto del Signore, si è personalmente impegnata per gli amici e i familiari, mantenendo le promesse.

Esaminiamo le seguenti famiglie e il relativo livello di impegno. In che modo avrebbero potuto consolidarlo? Che cosa ha stimolato l’impegno dimostrato dagli altri?

`Impegno genitore-figlio Genesi 33:12-14; Esodo 2:1-10` 

`Impegno tra fratelli Genesi 37:17-28` 

`Impegno familiare Rut 1:16-18; 2:11-12,20; 3:9-13; 4:10-13`

`Impegno coniugale Osea 1:2-3,6,8; 3:1-3` 

Quando prendiamo un impegno nei confronti di un’altra persona, come nel caso del matrimonio o della scelta di adottare un bambino, deve esserci una consapevole e convinta sottomissione personale che consenta di prendere una decisione differente in futuro, la cessione del controllo su un segmento importante della nostra vita. Le leggi possono contenere i comportamenti negativi, ma il matrimonio e i rapporti familiari hanno bisogno di amore per prosperare.

`Cosa significa per te la promessa d’impegno (Eb 13:5) di Gesù? Come si riverbera nei confronti del tuo coniuge, dei tuoi figli e dei tuoi fratelli credenti?`