---
title:  Quando un matrimonio finisce
date:  23/04/2019
---

Tra le tante modalità attraverso le quali il peccato ha devastato l’umanità, se escludiamo la sofferenza fisica e la morte, quale istituzione se non la famiglia ha subito le peggiori conseguenze? L’espressione oggi tanto in voga, «famiglia disfunzionale» diventa quasi superflua. Qual è quella famiglia, almeno parzialmente, non disfunzionale?

Fatta eccezione per la morte, il divorzio è una delle esperienze più traumatiche che può colpire un nucleo familiare. I protagonisti di questa terribile situazione vivono un’ampia gamma di emozioni. La più comune, probabilmente, è il dispiacere che, a seconda dei soggetti, può durare mesi o anni con intensità diversa. Qualcuno conosce la paura: dell’ignoto, dell’ansia economica e di essere incapace di gestirla. C’è chi attraversa un periodo depressivo, dominato dalla rabbia o dalla solitudine.

`Quali principi generali sul divorzio traiamo dai seguenti versetti? Malachia 2:16; Matteo 5:31-32; 19:8; 1 Corinzi 7:11-13.`

«La chiesa, in quanto strumento di redenzione di Cristo, deve rivolgere il proprio ministero ai suoi membri, provvedendo a tutte le loro necessità e al loro nutrimento spirituale affinché tutti raggiungano la maturità cristiana. Questo vale soprattutto quando un membro si trova a dover prendere una decisione che influenzerà il resto della sua vita, come il matrimonio, o che implica grande sofferenza, come il divorzio. Quando una coppia sposata è sull’orlo del fallimento, i coniugi e i membri di chiesa o della famiglia che si occupano della coppia faranno ogni sforzo per conseguire una riconciliazione, in armonia con i princìpi che Dio ha previsto per ristabilire le relazioni ferite (cfr. Os 3:1-3; 1 Cor 7:10-11; 13:4-7; Gal 6:1).

La chiesa locale o altre organizzazioni ecclesiastiche metteranno a disposizione risorse che aiuteranno i membri a costruire relazioni familiari sane e robuste. Ecco quali sono: programmi di orientamento e preparazione al matrimonio; programmi di educazione alla vita di coppia e di famiglia; programmi di sostegno per le famiglie separate e per divorziati» - Manuale di chiesa, ediz. 2015.

`Come si aiuta, da un punto di vista pratico e senza pregiudizio alcuno, chi è vittima di un divorzio?`