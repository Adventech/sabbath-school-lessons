---
title:  Approfondimento
date:  26/04/2019
---

«Pur conducendo una vita intensa, Enoc seppe mantenere saldo il suo contatto con Dio. Quando il suo impegno era maggiore, le sue preghiere diventavano più intime e costanti. In alcuni momenti egli si ritirava in solitudine: dopo aver vissuto fra la gente, aiutando le persone con i suoi consigli e il suo esempio, sentiva il bisogno di appartarsi per nutrirsi di quella saggezza che solo Dio può impartire. Vivendo uno stretto legame con il Padre, Enoc ne rifletteva sempre più l’immagine e il suo volto risplendeva della stessa luce che illuminava il volto di Gesù. Quando ritornava tra i suoi simili, dopo queste esperienze, perfino chi si rifiutava di credere in Dio percepiva con un senso di timore l’impronta del divino sul suo viso» - PP, p.86 [68].

Anche quella di Enoc è una vicenda positiva e incoraggiante per chi sceglie di trascorrere momenti in solitudine; diversi individui vivono questa condizione senza averla richiesta. Non vogliono stare da soli; è possibile stabilire ogni volta che vogliamo un contatto gioioso con il Signore, sempre presente, ma a volte bramiamo la compagnia e la comunione con altri esseri umani. È importante che la chiesa tenda la sua mano nei confronti di chi ogni sabato ci siede accanto, ma attraversa un terribile periodo di solitudine. Chiunque ne sia vittima si sforzi di individuare un fratello o una sorella di cui ha fiducia, o anche un amico, e gli riveli senza paure il suo problema. Spesso non è sufficiente osservare una persona per capire cosa stia passando. Alcuni riescono a nascondersi dietro una maschera.