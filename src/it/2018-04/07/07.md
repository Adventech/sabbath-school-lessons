---
title:  Approfondimento
date:  16/11/2018
---

«Il concilio che risolse questo caso era composto dagli apostoli, che avevano dato un grande contributo per la formazione delle chiese cristiane per Giudei e Gentili, e da delegati scelti dalle varie comunità. Erano presenti gli anziani della chiesa di Gerusalemme, i rappresentanti di Antiochia e gli altri delegati delle chiese più influenti. 

Il concilio espresse un giudizio illuminato che competeva alla dignità di una chiesa stabilita da Dio. Dopo aver ponderato la questione, essi si resero conto che Dio stesso l’aveva già risolta riversando sui Gentili lo Spirito Santo, e capirono che era loro dovere seguire la guida dello Spirito.

Non tutti i cristiani presenti al concilio votarono. Gli apostoli e gli anziani, uomini di indubbio prestigio, composero ed emanarono il decreto, che poi fu generalmente accettato da tutte le chiese cristiane. Non tutti, comunque, furono d’accordo con la decisione presa; ci fu un certo numero di fratelli orgogliosi e ambiziosi che la disapprovarono. Questi dissidenti decisero di agire di proprio conto. Cominciarono a mormorare, a trovare colpe e proposero nuovi piani con lo scopo di screditare l’opera degli uomini a cui Dio aveva affidato il compito di insegnare il vangelo. La chiesa fin dalle sue origini dovette affrontare questi problemi; non ci si deve meravigliare se anche nel futuro si dovranno affrontare gli stessi problemi» - _AA_, pp. 196,197 [123]. 

**Domande per la condivisione**

`1. Quali delle mosse per la risoluzione dei conflitti, che abbiamo studiato negli episodi di questa settimana, possono essere adattate alla tua chiesa se e quando sorgono dissensi? Se una delle problematiche in gioco era di ordine teologico, gli esempi letti come possono insegnarci a gestire la minaccia di origine culturale, politica o etnica? Quali importanti principi pratici possiamo cogliere da quello che abbiamo visto?`

`2. Rileggi la citazione finale di Ellen G. White. Nonostante gli esiti positivi, qualcuno continuava a essere insoddisfatto. Che cosa ci insegna questa triste realtà?`