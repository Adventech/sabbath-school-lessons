---
title:  Giusti ai suoi occhi
date:  08/10/2018
---

Le storie tratte dal libro dei Giudici svelano le numerose conseguenze negative che Israele ha vissuto per avere disubbidito. Subito dopo essere entrato in Canan, il popolo iniziò a modellare la vita spirituale sulla falsariga delle false religioni osservate dai cananei che li circondavano, esattamente il contrario di quello che era stato detto loro! Ma non fu l’unico problema che affrontarono.

`Leggere Giudici 17:6 e 21:25. Quali altri problemi sorsero in mezzo al popolo di Dio?`

Ecco la ricetta perfetta per far sorgere divisione e discordia tra il popolo di Dio. L’unità della nazione andava ricercata nell’ubbidienza al Dio del patto. Agendo invece in base a ciò che loro ritenevano giusto, considerando poi l’influenza subita dalle nazioni limitrofe, imboccarono la strada sicura per il disastro. Siamo tutti esseri caduti e se ci affidiamo ai nostri espedienti, alle inclinazioni del nostro cuore ci allontaneremo di certo dal cammino che il Signore ci invita a percorrere.

`Qual era la condizione spirituale e sociale di Israele al tempo dei giudici?`

`Giudici 2:11-13`

`Giudici 3:5-`

`«Il Signore tramite Mosè aveva presentato i risultati dell’infedeltà. Rifiutando di osservare le clausole del suo patto gli Israeliti si sarebbero allontanati dalla comunione con Dio e dalle benedizioni che ne sarebbero derivate. A volte ascoltavano i suoi avvertimenti e godevano di ricche benedizioni che trasmettevano anche alle nazioni vicine. Ma quasi sempre dimenticavano Dio e perdevano di vista il grande privilegio di rappresentarlo. Si rifiutavano di collaborare con lui e privavano gli uomini di un’autentica conoscenza religiosa e di un esempio positivo.`

Volevano appropriarsi dei frutti della vigna di cui erano semplici amministratori. La loro avidità provocò il disprezzo dei pagani. In questo modo i Gentili furono indotti a fraintendere il carattere di Dio e a disconoscere le leggi del suo regno» - _PK_, pp. 20,21 [21].

`Perché il modo di agire della chiesa ha un impatto su chi ci sta intorno? Cosa vedono negli avventisti da lasciare loro un impressione positiva?`