---
title:  Cause di dissidio 
date:  06/10/2018
---

### Letture
Deuteronomio 28:1-14; Geremia 3:14-18; Giudici 17:6; 1 Re 12:1-16; 1 Corinzi 1:10-17; Atti 20:25-31 📖

> <p></p>
> «Il principio della saggezza è il timore del Signore, e conoscere il Santo è l’intelligenza» Proverbi 9:10.

I profeti dell’Antico Testamento richiamarono ripetutamente il popolo di Israele all’ubbidienza nei confronti delle disposizioni divine. La disubbidienza e il disinteresse avrebbero generato apostasia e discordia. L’ubbidienza alle leggi di Dio doveva servire a proteggere Israele dalle conseguenze naturali del peccato e a santificarlo in mezzo a tante nazioni straniere. L’adesione alla volontà del Padre avrebbe creato armonia tra le persone e fortificato quella comunità nella decisa resistenza all’intrusione dei culti malvagi e pagani che li circondavano da ogni parte. Dio voleva che il suo fosse un popolo santo e testimoniasse alle nazioni vicine. Come disse agli Ebrei dopo averli liberati dall’Egitto, «Ecco, io vi ho insegnato leggi e prescrizioni, come il Signore, il mio Dio, mi ha ordinato, perché le mettiate in pratica nel paese nel quale vi accingete a entrare per prenderne possesso. Le osserverete dunque e le metterete in pratica, perché quella sarà la vostra sapienza e la vostra intelligenza agli occhi dei popoli, i quali, udendo parlare di tutte queste leggi, diranno: “Questa grande nazione è il solo popolo savio e intelligente!”» (De 4:5,6).

Se fossero rimasti fedeli, gli Israeliti avrebbero ottenuto senza dubbio grandi benedizioni e sarebbero stati una benedizione per altri. Ma la loro infedeltà avrebbe causato una quantità di problemi, dei quali la mancata unione era uno dei tanti.  