---
title:  Approfondimento
date:  12/10/2018
---

Leggere il capitolo intitolato «La divisione del regno», da _Profeti e re_, pp. 56-60;

«Un accorato messaggio di avvertimento», da _Gli uomini che vinsero un impero_, pp. 187-193.

«Il Signore desidera che i servitori, da lui scelti, imparino a unirsi in uno sforzo armonico. A qualcuno può sembrare che il contrasto tra i loro doni e quelli di un fratello molto impegnato sia troppo grande per consentire loro di unirsi in questo impegno armonico; ma quando si ricorderanno che si devono raggiungere menti disparate e che qualcuno respingerà la verità presentata da un operaio per aprire magari il suo cuore alla medesima verità, solamente esposta in modo diverso da un altro operaio, allora si impegneranno di buona lena per collaborare insieme nell’unità. I loro talenti, seppure diversi, possono essere affidati tutti al controllo dello stesso Spirito. La gentilezza e l’amore si manifesteranno in ogni parola o gesto e se ogni operaio assolverà fedelmente al ruolo assegnatogli, la preghiera di Cristo per l’unità dei suoi discepoli troverà risposta, e il mondo saprà che quelli sono i suoi discepoli» - _GW_, p. 483. 

**Domande per la condivisione**

`1. Fare ciò che ci sembra giusto «ai nostri occhi» non è una novità. Il postmodernismo, che contrasta l’idea di un’autorità etica o intellettuale complessiva, potrebbe potenzialmente spianare la strada proprio a quel tipo di anarchia morale della quale parla la Bibbia. Come contrapporsi a questo genere di sfida?`

`2. Cosa ci insegna la storia del re Roboamo e della divisione di Israele (1 R 12)?`

`3. Cosa possono fare i leader ma anche i membri di chiesa per prevenire dispute o formazioni di cricche in una comunità? Perché è importante bloccare sul nascere situazioni del genere? Cosa dobbiamo fare per non cadere nella stessa trappola di qualche membro della chiesa di Corinto?`