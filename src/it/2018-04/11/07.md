---
title:  Approfondimento
date:  14/12/2018
---

«“L’importanza del sabato, come memoriale della creazione, ricorda la vera ragione per cui l’adorazione è dovuta a Dio». Egli è il nostro Creatore e noi siamo le sue creature. «Il sabato è alla base stessa del culto a Dio, perché insegna questa grande verità nel modo più incisivo e nessun’altra istituzione lo fa. La vera ragion d’essere dell’adorazione resa a Dio, non soltanto il settimo giorno ma costantemente, risiede nella distinzione che esiste fra il Creatore e le sue creature. Questo grande fatto non può mai essere considerato superato e non deve mai essere perso di vista” - J.N. Andrews, _History of the Sabbath_, cap. 27.

Dio istituì il sabato in Eden affinché questa verità rimanesse sempre presente nella mente degli uomini. Egli è il nostro Creatore e questo rappresenterà il motivo per cui dobbiamo adorarlo e considerare il sabato come un segno e un memoriale. Se il sabato fosse stato osservato universalmente, i pensieri e gli affetti degli uomini sarebbero stati rivolti al Creatore come oggetto di riverenza e di adorazione e non ci sarebbero mai stati idolatri, atei e increduli. L’osservanza del sabato è un segno di fedeltà al vero Dio, “... Colui che ha fatto il cielo e la terra e il mare e le fonti delle acque” (Ap 14:7). Quindi il messaggio che invita gli uomini ad adorare Dio e a osservare i suoi comandamenti, li esorterà a rispettare anche il quarto comandamento» - _GC_, pp. 437,438 [342,343].

**Domande per la condivisione**

`1. Dal momento che i concetti biblici di adorazione, creazione e salvezza sono così strettamente intrecciati, ritieni che la celebrazione del sabato sia l’antidoto divino alla falsa adorazione? Perché? Quale ruolo svolge il sabato nella profezia sui tempi finali di Apocalisse 14:6,7? Per quale motivo si fa riferimento al sabato nel messaggio del primo angelo?`

`2. Spesso l’adorazione diventa per noi una questione di contenuto: cosa si deve o non si deve fare quando adoriamo. È sufficiente? Cosa significa davvero adorare?`

`3. In alcune culture l’adorazione nella comunità cristiana è stata lentamente dimenticata o abbandonata, anche all’interno delle comunità avventiste. Cosa può fare la tua chiesa per invertire questa tendenza?`