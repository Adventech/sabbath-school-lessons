---
title:  Adorazione e comunione fraterna
date:  12/12/2018
---

`Leggere Atti 2:42. Quali erano alcuni elementi distintivi dell’adorazione tra i primi cristiani?`

«Ed erano perseveranti nell’ascoltare l’insegnamento degli apostoli e nella comunione fraterna, nel rompere il pane e nelle preghiere» (At 2:42). Fin dalla nascita della chiesa, l’adorazione è stata caratterizzata dalla centralità riservata allo studio della parola di Dio, tramandata a noi dagli apostoli. I primi cristiani erano fedeli nello studio delle Scritture inerente a quanto era detto su Gesù il Messia. Erano in costante comunione per condividere reciprocamente le benedizioni che Dio aveva concesso loro e per incoraggiarsi a vicenda nel loro cammino spirituale. Dalla Parola estrassero le verità sacre diventate poi fondamenta del loro messaggio al mondo.

`Cosa rivelano i passi a seguire circa l’importanza di studiare la parola di Dio in comunione con gli altri fratelli?`

`2 Re 22:8-13`

`Atti 17:10,112`

`Timoteo 3:14-17`

`«Dovunque le verità del vangelo sono proclamate, quelli che con sincerità desiderano vivere giustamente sono guidati a uno studio diligente delle Scritture. Se, approssimandosi la fine della storia terrena, coloro a cui sono presentate verità seguissero l’esempio dei bereani, investigando quotidianamente le Scritture e confrontando i messaggi ricevuti con la parola di Dio, ci sarebbe oggi un gran numero di persone fedeli ai precetti della legge divina, dove ora ce ne sono relativamente poche» - _AA_, p. 232 [144].`

Siamo un popolo unito grazie alle verità che proclamiamo e che troviamo nella parola di Dio. Il suo studio è alla base della nostra adorazione di Dio e della nostra unità come popolo chiamato ad annunciare al mondo il messaggio dei tre angeli.

Quando ci ritroviamo come in famiglia per stare in comunione fraterna e adorare, le Scritture ci comunicano parole provenienti da Dio che guidano la nostra vita in vista della missione affidataci e del ritorno di Gesù.

`Ciò in cui credi è fermamente radicato nella Bibbia?`