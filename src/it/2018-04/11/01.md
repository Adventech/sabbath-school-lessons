---
title:  Unità nell’adorazione
date:  08/09/2018
---

### Letture
Apocalisse 4:8,11; 14:6-7,9; Matteo 4:8-9; Daniele 3:8-18; Atti 4:23-31 📖

> <p></p>
> «Poi vidi un altro angelo che volava in mezzo al cielo, recante il vangelo eterno per annunziarlo a quelli che abitano sulla terra, a ogni nazione, tribù, lingua e popolo. Egli diceva con voce forte: “Temete Dio e dategli gloria, perché è giunta l’ora del suo giudizio. Adorate colui che ha fatto il cielo, la terra, il mare e le fonti delle acque”» Apocalisse 14:6,7.

Poco dopo il giorno della Pentecoste, i primi cristiani trascorsero molto del loro tempo nell’adorazione. «Ed erano perseveranti nell’ascoltare l’insegnamento degli apostoli e nella comunione fraterna, nel rompere il pane e nelle preghiere» (At 2:42). I loro cuori erano colmi di gratitudine e riconoscenza verso Dio per la gioia di aver conosciuto Gesù quale Messia e per il compimento delle profezie dell’Antico Testamento. Che privilegio apprendere questa verità straordinaria! I cristiani della prima ora sentivano il bisogno di passare del tempo insieme nella comunione fraterna, nello studio, nella preghiera, allo scopo di ringraziare il Signore per la sua rivelazione nella vita, morte e risurrezione di Gesù e per quanto aveva fatto per loro. La chiesa di Gesù Cristo è per definizione una comunità che adora, chiamata da Dio a essere «una casa spirituale, un sacerdozio santo, per offrire sacrifici spirituali, graditi a Dio per mezzo di Gesù Cristo» (1 P 2:5). La riconoscenza a Dio espressa nell’adorazione comunitaria trasforma i cuori e le menti degli individui a immagine del carattere del Padre e li prepara al servizio.

La lezione di questa settimana si concentra sul significato dell’adorazione e spiega in che modo essa preserva l’unità tra i credenti in Gesù. 