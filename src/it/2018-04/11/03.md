---
title:  Falsa adorazione
date:  10/12/2018
---

`Leggere Matteo 4:8,9. Quale fu la terza tentazione subita da Gesù nel deserto?`

Con orgoglio e arroganza, Satana si dichiarò legittimo padrone del mondo, possessore di tutte le sue ricchezze e di ogni gloria, reclamando onore e rispetto da parte di tutti i suoi abitanti, come se le avesse create lui. Un vero insulto a Dio, Creatore e Padre di Gesù. Satana ha rivelato di sapere esattamente cosa sia l’adorazione: rendere onore e rispetto al legittimo sovrano dell’universo.

`Paragona l’esperienza dei tre amici Ebrei di Daniele 3 (vv. 8-18) con il potere finale di cui parla Apocalisse 13:4 e 14:9-11. Quale sarà la posta in gioco nel tempo della fine? Qual è la questione centrale in entrambi i brani?`

Da Caino e Abele fino ai tre ragazzi Ebrei che vivevano a Babilonia, fino agli eventi finali riguardanti «il marchio della bestia» (Ap 16:2), Satana tenta di stabilire un falso sistema di adorazione, volto ad allontanare le persone dal vero Dio e, subdolamente, a indirizzarle verso la propria figura. In fondo, già prima della caduta egli voleva essere come Dio (Is 14:14). Non è una coincidenza il fatto che, esattamente come i tre giovani costretti ad adorare un’«immagine», pena la morte, negli ultimi tempi anche il popolo fedele di Dio sarà minacciato di morte se non adorerà un’«immagine». Perché adorare un’«immagine» qualsiasi al posto del vero Dio?

«Quanto sono importanti le lezioni che si possono trarre dall’esperienza dei tre giovani ebrei nella pianura di Dura… Il periodo di distretta che si va profilando davanti al popolo di Dio richiederà una fede incrollabile. I suoi figli dovranno dimostrare che adorano soltanto il Signore e che nessuna considerazione, neppure quella della stessa vita, può indurli alla minima concessione nei confronti di un falso culto. Per un uomo leale, gli ordini dati dai peccatori, la cui visione è limitata, non avranno nessun valore rispetto alla parola di Dio. È necessario rimanere fedeli alla verità anche a costo della prigione, dell’esilio e della stessa morte» - _PK_, pp. 512,513 [258,259].

`Con quali modalità oggi si può essere tentati di adorare altro al di fuori dell’unico degno di ricevere la nostra adorazione? Perché una falsa adorazione può essere una minaccia molto più subdola di quello che immaginiamo?`