---
title:  Approfondimento
date:  28/12/2018
---

«La risurrezione e l’ascensione del Signore ci assicura il futuro trionfo dei santi di Dio sulla morte e sul sepolcro. Tali eventi sono già una prova della veridicità della promessa. Il cielo è aperto per quelli che desiderano lavare le vesti del loro carattere nel sangue dell’Agnello. Gesù salì al Padre come rappresentante del genere umano. Coloro che riflettono l’immagine di Dio nella loro vita, contempleranno e parteciperanno alla sua gloria. Vi sono delle dimore per i pellegrini della terra. Dio procurerà ai giusti degli abiti, delle corone di gloria e delle palme di vittoria. In quel momento comprenderemo appieno tutto quello che prima ci rendeva perplessi. I nostri problemi troveranno una soluzione e i misteri della grazia ci saranno svelati. Noi contempleremo l’armonia del piano divino anche là dove la nostra mente limitata non vedeva che confusione e promesse infrante. Scopriremo che Dio, nel suo amore, ha permesso che passassimo attraverso il vaglio della prova. Ci rallegreremo di come egli ha guidato il corso degli eventi che hanno caratterizzato la nostra esistenza» - _3TT_, p. 433 [279].

**Domande per la condivisione**

`1. Nonostante altri cristiani (non tutti) credano nel ritorno letterale di Gesù, che cosa distingue e rende unica la speranza avventista in questo evento?`

`2. Due pesci stavano nuotando quando uno si rivolse all’altro dicendo: «Com’è l’acqua?». L’altro pesce rispose: «Che cos’è l’acqua?». Il rischio che corriamo è quello di abituarsi talmente alle cose da non rendersi più conto della loro predominanza. Per esempio, noi esseri peccatori, circondati e invasi dal peccato, come possiamo riuscire a cogliere davvero la realtà di una straordinaria esistenza nei nuovi cieli e nella nuova terra? Perché, nonostante tutti i limiti oggettivi, dobbiamo cercare di continuare a immaginare come sarà questa nuova dimensione?`

`3. A prescindere dal tipo di esistenza che vivremo sulla nuova terra, un fatto è sicuro: vivremo uniti fra tutti. Cosa possiamo fare per prepararci già da oggi a quello che accadrà?`