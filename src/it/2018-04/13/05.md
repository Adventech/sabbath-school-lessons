---
title:  Una nuova terra per i redenti
date:  26/12/2018
---

«Poiché, ecco, io creo nuovi cieli e una nuova terra; non ci si ricorderà più delle cose di prima; esse non torneranno più in memoria» (Is 65:17). Isaia e Giovanni (Ap 21:1), entrambi ammirarono in visione la nuova terra promessa.

`Esaminiamo la descrizione della splendida città dei redenti di Giovanni, la nuova Gerusalemme, in Apocalisse 21:2,9-27. Secondo le implicazioni di questi testi, quale unità e armonia caratterizzeranno la vita in questa città?`

`Leggere Apocalisse 22:1-5. Il fiume della vita che scorre dal trono di Dio con l’albero della vita che lo attraversa sono altri due elementi caratteristici della nuova città. Quale sarà il loro scopo nella nuova terra?`

L’albero della vita, al quale Adamo perse l’accesso per colpa della sua trasgressione (Ge 3:22-24), sarà ripristinato da Cristo nella nuova Gerusalemm, e questa è una delle promesse riservate a quanti vinceranno (Ap 2:7). La classica traduzione inglese (versione _King James_) parla di dodici tipi di frutto prodotti dall’albero della vita, uno nuovo per ogni mese, il che potrebbe essere una eco di Isaia 66:23: «di novilunio in novilunio e di sabato in sabato, ogni carne verrà a prostrarsi davanti a me». Il riferimento alla «guarigione delle nazioni» sottolinea inoltre come Dio abbia l’intenzione di rimuovere tutte le barriere tra popoli, tribù e nazioni per convogliarle in un’unica famiglia indivisa, che vive in pace e armonia, unita nel rendere gloria al Signore.

«La guarigione delle nazioni» è un riferimento figurativo alla rimozione di tutti gli steccati linguistici e nazionali e alla separazione… Le foglie dell’albero della vita sanano i rami tra le nazioni, che non sono più «straniere» ma si uniscono in un’unica famiglia in quanto vero popolo di Dio (cfr. Ap 21:24-26). Ciò che Michea aveva predetto secoli prima sta ora compiendosi: «una nazione non alzerà più la spada contro l’altra e non impareranno più la guerra. Potranno sedersi ciascuno sotto la sua vite e sotto il suo fico, senza che nessuno li spaventi» (Mi 4:3,4; cfr. anche Is 2:4). Allora, lungo le sponde del fiume della vita, ciascuno dei redenti «inviterà il suo vicino sotto la _sua_ vite e sotto il _suo_ fico» (Za 3:10). Le proprietà terapeutiche delle foglie dell’albero saneranno tutte le ferite di origine razziale, tribale, etnica o linguistica che hanno lacerato e diviso l’umanità in ogni epoca» - R. Stefanovic, _Revelation of Jesus Christ: Commentary on the Book of Revelation_, p. 593. 