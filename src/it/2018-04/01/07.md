---
title:  Approfondimento
date:  05/10/2018
---

Leggere, da _Patriarchi e profeti_, i capitoli «La creazione» (pp. 30-36) e «Dio chiama Abramo» (pp. 100-106).

Lo scopo originario di Dio nel creare il genere umano si riflette anche nell’istituzione della famiglia (Ge 2:21-24) e del sabato. Il sabato fu pensato per l’umanità, come spiega chiaramente Gesù in Marco 2:27,28. In realtà, l’universalità della sua natura si coglie già nel racconto della Genesi, quando Dio mette da parte il settimo giorno, quindi non solo prima della chiamata di Israele sancita con un’alleanza, ma addirittura prima dello stesso ingresso del peccato. Se tutti lo avessero osservato, il sabato avrebbe avuto una straordinaria forza unificatrice. Era quel giorno di riposo che nelle intenzioni del Signore avrebbe dovuto ricordare ai discendenti di Adamo ed Eva il legame che li accomunava a sé e tra di loro. «Il sabato e la famiglia furono istituiti entrambi in Eden, e secondo il proposito divino sono indissolubilmente legati. In questo giorno più che in ogni altro ci è possibile rivivere la vita dell’Eden. Il piano di Dio per tutti i membri della famiglia umana prevedeva l’unione nel lavoro e nello studio, nell’adorazione e nella ricreazione, il padre come sacerdote della sua casa, la madre e il padre in quanto maestri e compagni dei loro figli» - _CG_,__p. 535_._

**Domande per la condivisione**

`1. Perché il racconto della creazione della donna da una costola di Adamo rivela il vincolo intimo che dovrebbe esistere tra marito e moglie? Cosa ci suggerisce il fatto che in tutta la Bibbia, il Signore utilizzi l’immagine di un marito e di una moglie quale esempio della vicinanza che cerca di avere con il suo popolo?`

`2. Anche se l’episodio della torre di Babele spiega che le diversità etniche e linguistiche non erano previste nel piano divino originale, oggi, come si fa a superare queste divisioni naturali? In che modo la chiesa può continuare a vivere in unità e armonia nonostante sia composta da molte nazioni e idiomi?`

`3. Quali analogie hai riscontrato tra la chiamata dell’antico Israele e la nostra in quanto avventisti?`