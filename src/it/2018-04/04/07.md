---
title:  Approfondimento
date:  26/10/2018
---

«Cristo non fece distinzione fra nazionalità, rango o credo. Gli scribi e i farisei volevano pretendere per loro il beneficio locale e nazionale di tutti i doni del cielo, escludendo il resto della famiglia di Dio nel mondo. Cristo, però, venne ad abbattere ogni muro di separazione e a mostrare che il suo dono di misericordia e di amore ha un valore incommensurabile come l’aria, come la luce e come gli scrosci di acqua che rinfrescano la terra. La vita di Cristo stabilì una religione in cui non esistono caste, una religione grazie alla quale Giudei e Gentili, liberi e servi, sono uniti in una comunità di eguali davanti a Dio. Nessuna distinzione fra conoscenti ed estranei, fra amici e nemici. Ciò che attirava la sua amorevole attenzione era l’anima assetata dell’acqua della vita» - _3TT_, p. 387 [249].

**Domande per la condivisione**

`1. Rifletti su questa affermazione: «Nel quarto capitolo della Lettera agli Efesini il piano di Dio viene rivelato in maniera talmente chiara e semplice che tutti i suoi figli possono aggrapparsi alla verità. Vengono dichiarati esplicitamente gli strumenti da lui designati per conservare l’unità nella chiesa affinché i suoi membri rivelino al mondo una salutare esperienza religiosa» - 6BC, p. 1117.`

`Quali elementi presenti in Efesini 4 rimandano secondo te all’unità della chiesa? Cosa possiamo fare per garantire quell’unità?`

`2. L’unità richiede umiltà e sottomissione, altrimenti rimane una chimera. Se siamo orgogliosi, rigidi sulle nostre posizioni e non disposti ad ascoltare l’altro, non avremo alcuna possibilità di costruire e consolidare l’unità. Come si imparano l’umiltà e lo spirito di sottomissione?`

`3. Può esistere unità anche se non concordiamo sempre su ogni cosa?`