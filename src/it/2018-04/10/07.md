---
title:  Approfondimento
date:  07/12/2018
---

«Se gli operai hanno Cristo nel loro cuore, se ogni sentimento di egoismo viene eliminato, se non ci sono rivalità né lotte per la supremazia, se esiste l’unità, se si santificano e dimostrano amore gli uni per gli altri, allora la pioggia della grazia dello Spirito divino arriva e le promesse del Signore non verranno meno… Se vogliamo arrivare al grande giorno del Signore con Cristo, nostra rocca e nostro rifugio, dobbiamo allontanare da noi ogni invidia, lotta o desiderio di supremazia. Dobbiamo tagliare le radici di questi sentimenti profani e metterci interamente dalla parte del Signore» - _LD_, p. 190 [109].

**Domande per la condivisione**

`1. Leggere Colossesi 3:12-17 e riflettere in classe sulle qualità cristiane che secondo l’apostolo Paolo la chiesa di Colosse doveva perseguire. Perché rappresentano la base per la risoluzione di ogni conflitto? In che modo ci aiutano a osservare i principi che Gesù ci ha dato in Matteo 18:15-18?`

`2. Qual è oggi il principale ostacolo che impedisce alla Chiesa Cristiana Avventista del Settimo Giorno di vivere quel tipo di unità indispensabile per raggiungere il mondo? Forse le dottrine e gli insegnamenti? No, naturalmente. Forse il problema esiste solo in noi, nelle nostre relazioni interpersonali, nelle nostre meschine gelosie, nei battibecchi che ci caratterizzano, nel nostro egoismo o desiderio di supremazia e in una serie di altre cose tipicamente umane. Perché ciascuno di noi deve supplicare che lo Spirito Santo intervenga per introdurre quei cambiamenti personali necessari per arrivare a vedere una chiesa unita?`