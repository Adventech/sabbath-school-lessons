---
title:  Approfondimento
date:  21/12/2018
---

«I principi della buona leadership si applicano in tutte le strutture della società, compresa la chiesa. Ma il responsabile di una chiesa deve essere più di un leader; deve dimostrarsi anche servitore. Vi è un’apparente contraddizione tra lo status di leader e quello di servitore; come si fa a guidare e servire allo stesso tempo? Il leader non occupa forse un ruolo d’onore? Non impartisce disposizioni aspettandosi che vengano seguite? Come può quindi vestire i panni più modesti del servitore, ricevere ordini e rispettarli? Per risolvere il paradosso occorre guardare l’esempio di Gesù, il quale ha rappresentato in maniera eccelsa il modello della leadership al servizio. La sua vita è stata interamente dedicata al servizio ed è stato il più grande leader che il mondo abbia mai conosciuto» - G.A. Keough, _Our Church Today_. _What It Is and Can Be_, Washington, D.C., and Nashville; Review and Herald, 1980, p. 106.

**Domande per la condivisione**

`1. Torniamo a riflettere sull’idea della figura di leader-servitore: ci sono esempi di questo tipo nel mondo secolare?`

`2. Rileggi Matteo 20:25-28. Quale significato attribuisce il Signore all’aggettivo «grande» (v. 26), e come si discosta dall’idea che invece ha il mondo?`

`3. Se uno dei compiti che hanno i responsabili della chiesa è quello di difendere l’unità, cosa dovremmo fare quando a vacillare è il dirigente stesso, quando la sua umanità gli impedisce di essere un esempio da seguire?`

`4. Perché è importante amministrare la disciplina di chiesa con gratitudine e amore nei confronti di chi sta sbagliando? Per quale motivo il passo di Matteo 7:12 deve essere un punto di riferimento irrinunciabile nell’ambito di questo processo?`