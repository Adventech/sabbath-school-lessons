---
title:  Approfondimento
date:  02/11/2018
---

Leggere il capitolo «La Pentecoste», pp. 23-30, tratto da _Gli uomini che vinsero un impero_.

«Fu lo Spirito che con il suo influsso rese i credenti così generosi. I convertiti al vangelo erano “d’un sol cuore e di un’anima sola” (At 4:32). Tutti avevano un comune interesse: il successo della missione a loro affidata; non c’era posto per l’avarizia nei loro cuori. L’amore per i fratelli e per la causa che avevano abbracciato era più grande dell’amore per il denaro e per la proprietà. Le loro azioni testimoniavano che davano più valore alle persone che alle ricchezze terrene.

È sempre così quando lo Spirito di Dio prende possesso della vita di un individuo. Coloro che hanno i cuori ripieni dell’amore di Cristo seguiranno l’esempio di colui che per amore nostro è diventato povero. Mediante la sua povertà noi siamo potuti diventare ricchi. Denaro, tempo, posizione, tutti i doni che abbiamo ricevuto dalle mani di Dio li dovremmo usare per estendere l’opera evangelistica a nuovi territori. Così era nella chiesa apostolica. Oggi, la chiesa dovrebbe ricevere la potenza dello Spirito: questo fatto dovrebbe spingere i suoi membri a distogliere il loro interesse dalle cose mondane e a fare volontariamente dei sacrifici che servano all’estensione dell’opera evangelistica. In tal modo le verità proclamate avrebbero un più forte influsso su coloro che ci ascoltano» - _AA_, pp. 70,71 [45].

**Domande per la condivisione**

`1. Quali sono i fattori chiave che hanno contribuito a creare l’unità che caratterizzò la chiesa delle origini? In che misura sono oggi replicabili?`

`2. Perché l’esempio di generosità delle comunità a favore dei poveri di Gerusalemme dovrebbe essere riprodotto nella nostra realtà? Cosa possono fare le chiese locali per rispondere alle necessità dell’ambiente che le circonda?`

`3. Cosa ci insegna l’episodio di Anania e Saffira? Quali riflessioni scaturiscono dall’espressione «gran timore» (At 5:5,11) che gravò sulle chiese dell’epoca?`