---
title:  Approfondimento
date:  19/10/2018
---

Leggere da _Il_g_ran conflitto,_ il capitolo «La legge di Dio è immutabile», pp. 339-352.

«Anche se la Chiesa Cristiana Avventista del Settimo Giorno è una denominazione a carattere mondiale con diverse sedi locali, gli avventisti non dichiarano di rappresentare la chiesa universale di Cristo. Questa è più vasta di qualsiasi denominazione. È visibile e invisibile nella misura in cui è costituita da quanti credono in Gesù e lo seguono. Questa particolare tematica teologica è amplificata se teniamo in considerazione l’apostasia tra i cristiani, di cui fa intensamente cenno il libro dell’Apocalisse. La chiesa pura di Apocalisse 12 si contrappone con la «prostituta» del capitolo 17, Babilonia la grande, che a sua volta è contrapposta con la sposa dell’Agnello, la città santa della nuova Gerusalemme di Apocalisse 21 e 22. Nel primo secolo, la chiesa universale può essere stata piuttosto visibile, è molto più difficile e complesso individuarla, per esempio, nel corso del Medioevo.

Gli avventisti dunque non limitano il concetto di vera chiesa di Dio alla propria denominazione né lo estendono automaticamente alle altre chiese cristiane. La vera chiesa di Dio è formata da quegli individui che credono sinceramente in lui. Il Signore li conosce. Gli avventisti, d’altro canto, ritengono di rappresentare il rimanente speciale e visibile degli ultimi tempi di cui si parla in Apocalisse 12:17 e nei capitoli da 12 a 14. Questo rimanente ha un carattere sia locale che universale (Ap 2:24 e 12:17)» - E. Mueller, «The Universality of the Church in the New Testament», in A.M. Rodriguez, ed., and _Message, Mission and Unity of the Church_, Silver Spring, Md., Biblical Research Institute, General Conference of the Seventh-day Adventists, 2013, p. 37.

**Domande per la condivisione**

`1. Perché il compimento della preghiera di Gesù in Giovanni 17 è così importante per la nostra chiesa? Perché il desiderio di unità manifestato da Gesù per la chiesa del primo secolo vale anche per la nostra chiesa oggi?`

`2. La tua comunità locale ha collaborato con altri cristiani su determinate materie? È stata una collaborazione positiva? Come sviluppare queste collaborazioni senza compromettere le verità che abbiamo ricevute?`

`3. Quali sono le implicazioni di questa citazione tratta da Il gran conflitto e come applicarla nel nostro ambito? «Se il popolo di Dio accettasse la luce che risplende dalla sua Parola, raggiungerebbe quell’unità per la quale il Cristo pregò e che l’apostolo descrive come “unità dello Spirito col vincolo della pace”. Egli dice: “Vi è un corpo solo e un solo Spirito, come pure siete stati chiamati a una sola speranza... V’è un solo Signore, una sola fede, un solo battesimo” (Ef 4:3-5)», p. 379 [298].`