---
title:  Finestra sulle missioni
date:  19/10/2018
---

#### Dio richiude il foro

Frank Cantrill, un pastore avventista australiano in pensione, subì un brutto colpo quando i medici gli diagnosticarono un cancro alla pelle. Ma due settimane dopo la notizia, ebbe una sorpresa ancora più grande perché un grande foro nella sua testa era guarito e i medici sbalorditi lo avevano definito un miracolo.

La diagnosi parlava di un melanoma al quarto stadio, presente nella sua testa dal 2014. «Fu un colpo sentirmi dire che se dei nuovi farmaci non avessero funzionato avrei avuto poche possibilità di sopravvivenza» racconta Frank, 72 anni.

Un pastore gli porse l’estrema unzione e le persone iniziarono a pregare per lui. Frank si sottopose a una serie  di interventi chirurgici, cicli di radioterapia e immunoterapia, sempre con sua moglie Marlene al fianco.

Dopo un’operazione per la rimozione di un grande melanoma dalla testa di Frank, sorsero delle complicazioni; aveva parte del cranio aperto; le infermiere curavano la ferita, in attesa che ricrescesse la cute. All’inizio il decorso pareva positivo ma poi la pelle smise di ricrescere.

Un giorno, la parte di cranio non protetta si trasformò da bianca a gialla. Un chirurgo plastico pronunciò a Frank la triste diagnosi: il suo cranio era morto. Chiamò però un collega per un consulto e i due decisero di tentare un’operazione molto complessa, assistiti da un neurochirurgo. L’intervento richiese dieci ore e la sostituzione del cranio di Frank con uno artificiale.

Dopo qualche giorno, mentre Marlene stava cambiando la fasciatura sulla testa di Frank, una parte di cranio ingiallito si staccò e rimase attaccato ai bendaggi. «Stavo per svenire!» racconta Marlene.

Ma sotto la parte che si era staccata si accorse che stava ricrescendo la pelle sul cranio e che quel foro si era richiuso. In due giorni Frank fu visitato da tre specialisti per capire cosa stesse accadendo. Scoprì che il cranio umano è formato da tre strati e che la pelle era ricresciuta sotto il primo dei tre, fino a forzare quello più esterno per uscire. Gli specialisti affermarono che si trattava di un miracolo e domandarono a Marlene: «Chi vi ha protetto?».

Frank e Marlene hanno subito pensato a Dio, il grande medico. L’operazione prevista fu annullata e Frank dimesso.

«Dio sa bene ciò che accade e ha un tempismo perfetto spiega Marlene. «Noi non possiamo fare altro che dire “lode al Signore!”».

_Andrew McChesney, Adventist Mission_