---
title:  Approfondimento
date:  09/11/2018
---

«Nel contesto del tempio di Gerusalemme, come anche dei diffusi edifici Greco-romani, gli autori del Nuovo Testamento usano la metafora del tempio per consentire ai credenti di visualizzare la santità della chiesa, il ruolo di Dio nella sua fondazione e crescita, la natura distintiva dell’azione di Cristo e dello Spirito, della solidarietà dei cristiani all’interno della chiesa stessa. La sfera dell’architettura sembrerebbe implicare un’immagine statica. Tuttavia, la metafora è utilizzata in associazione all’immagine biologica e viene spesso enfatizzato il processo di edificazione. Più che a un’immagine statica, siamo stimolati a visualizzare la storia di un processo di costruzione, non tanto un edificio completato. Alla chiesa è concesso il privilegio straordinario di riconoscere umilmente nella propria vita e storia “il tempio del Dio vivente” (2 Co 6:16)» - J. McVay - “Biblical Metaphors for the Church: Building Blocks for Ecclesiology”, in A.M. Rodriguez, ed., _Message, Mission and Unity of the Church_, Hagerstown, Md.: Review and Herald, 2013, p. 52.

**Domande per la condivisione**

`1. Quali sono le immagini bibliche della chiesa che preferisci? Perché ti attraggono più di altre? Leggi 1 Timoteo 3:15; 2 Timoteo 2:3-5, 1 Pietro 2:9. Queste metafore cos’altro insegnano sulla chiesa?`

`2. Dio desidera che il suo popolo sia unito dal legame profondo della comunione fraterna; la fiducia nei nostri fratelli è fondamentale per la prosperità della chiesa, e l’unità di azione è importante all’interno di una crisi religiosa. Un passo imprudente, un’azione avventata possono far sprofondare la chiesa in difficoltà e prove dalle quali potrebbe non riprendersi per anni» - 3T, p. 446. Perché questo avvertimento ci insegna a essere prudenti e attenti a preservare l’unità della chiesa? Quale ruolo ha ciascuno di noi in questa sacra responsabilità?`