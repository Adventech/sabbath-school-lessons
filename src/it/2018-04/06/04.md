---
title:  Il tempio dello Spirito Santo
date:  06/11/2018
---

Un’altra immagine usata da Paolo, e che ha a vedere con gli edifici, è quella relativa al tempio di Dio o dello Spirito Santo, quindi di una costruzione costosa e di valore. Analogamente a quanto fa in 1 Corinzi 6:19, dove l’immagine fa riferimento al proprio corpo, in quanto tempio dello Spirito Santo, Paolo ripropone l’immagine anche in 1 Corinzi 3:16,17 per indicare l’edificio più santo e prezioso ai tempi del Medio Oriente antico, il tempio di Dio.

`Leggere 1 Corinzi 3:16,17. La chiesa è il tempio dello Spirito Santo. Cosa significa? Da cosa mette in guardia al v. 17?`

Riferendosi alla chiesa, Paolo non ha in mente un tempio o un luogo fisico come residenza di Dio. La traduzione in greco del Nuovo Testamento fa una distinzione tra un «tu» al singolare e un «voi» al plurale, allo scopo di indicare una moltitudine di persone. In questo caso stiamo parlando della seconda opzione. La metafora si riferisce a un’entità collegiale: i cristiani di Corinto formano tutti insieme il tempio dello Spirito Santo e, in senso spirituale, il Signore risiede in mezzo a loro.

Per Paolo, il Signore dimora all’interno della comunione fraterna, di qui il monito a chiunque tenti di distruggerla e le conseguenze cui andrà incontro. L’unità dei credenti è al centro di questa comunione e della presenza divina in questo tempio. Nonostante questo testo venga spesso utilizzato per sensibilizzare la cura del proprio corpo in termini di salute (cosa che si suppone il cristiano faccia comunque), non è questo il tema specifico che Paolo stava proponendo. Il suo era un messaggio di avvertimento a quanti intendessero distruggere l’unità della chiesa.

All’inizio del capitolo, Paolo parla di quelle che considera sfide all’unità: «Infatti, dato che ci sono tra di voi gelosie e contese» (1 Co 3:3). Simili atteggiamenti e comportamenti sono serie minacce all’unità dei credenti e causano il ritiro della presenza di Dio dal tempio. In altre parole, i conflitti interni alla chiesa possono distruggere il tempio del Signore, per questo egli vuole che i suoi membri mettano da parte comportamenti e modi di fare potenzialmente minacciosi per l’unità.

Quando nella chiesa scoppia una contesa, il consiglio di Paolo ai Corinzi resta valido tutt’oggi: «Ora, fratelli, vi esorto, nel nome del Signore nostro Gesù Cristo, ad aver tutti un medesimo parlare e a non aver divisioni tra di voi, ma a stare perfettamente uniti nel medesimo modo di pensare e di sentire» (1:10).

``

`Gelosia, litigi e divisioni non sono problemi incontrati solo da Paolo; anche la chiesa contemporanea deve fronteggiarli. Quale ruolo ha ciascuno di noi nel cercare di affrontare simili problematiche in modo che non risulti penalizzante per la nostra unità?`