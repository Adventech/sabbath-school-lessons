---
title:  Approfondimento
date:  23/11/2018
---

La Chiesa Cristiana Avventista del Settimo Giorno condivide credenze importanti con altre realtà cristiane. Quella centrale è la convinzione nella salvezza per sola fede mediante la morte sostitutiva ed espiante di Gesù. Noi, insieme ad altri cristiani, crediamo che la nostra giustizia sia da ricercare non nelle nostre opere ma nella giustizia di Cristo, accreditataci per fede e dono immeritato della grazia. O, come disse Ellen G. White: «Gesù è stato trattato come noi meritiamo, affinché possiamo ricevere il trattamento che egli merita. Egli è stato condannato per i nostri peccati, senza avervi partecipato, affinché potessimo ottenere la giustificazione in virtù della sua giustizia, senza avervi preso parte. Egli subì la morte che era nostra, affinché potessimo ricevere la vita che era sua» - _DA_, p. 25 [13]. 

Nello stesso tempo, il nostro insieme di dottrine fondamentali, unitamente alle pratiche e allo stile di vita che da esse emergono, ci rende unici nel panorama delle chiese cristiane. Ed è giusto che sia così, se no per quale motivo dovremmo esistere o chiamarci avventisti del settimo giorno? Il nostro amore per Gesù e l’insegnamento che predichiamo dovrebbe essere il fattore unificante più efficace al nostro interno.

**Domande per la condivisione**

`1. Nel suo libro Faith and works, a p. 103, Ellen G. White equipara la giustificazione al perdono dei peccati. Perché la riconoscenza per essere giustificati e perdonati in Cristo rappresenta una base sulla quale costruire la comunione fraterna con gli altri fratelli e sorelle?`

`2. Pensiamo a quanto sono importanti le nostre dottrine a proposito di unità della chiesa. Che cosa ha legato insieme milioni di persone provenienti da ambiti etnici, politici, culturali e religiosi così diversi se non le nostre dottrine condivise? Perché una dottrina è determinante non solo nel contesto della missione e del messaggio ma anche ai fini dell’unità?`

`3. Il nome stesso della nostra denominazione rimanda a due insegnamenti determinanti: il sabato e il ritorno di Cristo. Una parte del nostro nome fa riferimento alla creazione, l’altro alla redenzione. Come si collegano questi due aspetti e in che modo catturano, seppure in maniera così succinta, il succo stesso della nostra essenza come popolo?`