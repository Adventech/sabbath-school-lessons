---
title:  Approfondimento
date:  02/07/2021
---

«I rabbini pensavano che l’attività intensa fosse la più alta espressione della religiosità, la quale doveva manifestarsi in atti esteriori. Ma così si separavano da Dio e si esaltavano in una sempre maggiore fiducia in se stessi. Gli stessi pericoli esistono oggi. Quando l’impegno aumenta e si ha successo nell’opera di Dio, si rischia di confidare nei piani e nei metodi umani. Si è inclini a pregare meno e ad avere meno fede. Come ai discepoli, può capitare di non sentire più la propria dipendenza da Dio e di considerare il proprio lavoro come un fattore di salvezza. Invece dobbiamo rivolgerci sempre a Cristo e ricordare che l’opera si compie mediante la sua potenza. Dobbiamo lavorare con impegno per la salvezza degli uomini, ma dobbiamo dedicare del tempo anche alla preghiera, alla meditazione, allo studio della Parola di Dio. Solo il lavoro accompagnato da molte preghiere e santificato dai meriti di Cristo sarà valido per l’adempimento del bene» - DA, p. 362 [cap. 38, pp. 263,264].

**Domande per la condivisione**

`1.	La pressione costante di doversi sentire sempre al top, di essere sempre disponibile (fisicamente o virtualmente) e di cercare di vivere secondo ideali che non sono né realistici né stabiliti da Dio, ci fanno ammalare da un punto di vista emotivo, spirituale e fisico. In che modo la tua chiesa può diventare un luogo accogliente per chi si sente esaurito e per tutte le persone stanche che desiderano riposo?`

`2.	È possibile esagerare con gli impegni facendo anche delle cose buone per l’opera di Dio? Pensiamo all’episodio di Gesù con i discepoli raccontato in Marco 6:30-32.`

`3.	Nel 1899 fu battuto un record di velocità. Qualcuno era riuscito a lanciare la propria autovettura toccando i 63 Km orari e non era deceduto! Oggi ci viene da sorridere, le prestazioni sono ben altre. La velocità dei processori nei nostri telefonini è notevolmente superiore rispetto al più grande e veloce computer della precedente generazione. I viaggi aerei coprono e copriranno le distanze in tempi sempre minori. Il punto è che oggi qualsiasi cosa facciamo è più veloce rispetto al passato. Il risultato? Manca sempre di più il riposo. Cosa ci deve suggerire questo dato circa l’impronta di base della natura umana e i motivi che hanno spinto Dio ad attribuire tanta importanza al riposo, fino a farlo diventare uno dei comandamenti?`

`4.	Il sabato fu istituito nell’Eden prima ancora che il peccato comparisse sulla scena. Al di là delle interessanti implicazioni teologiche di questa realtà, cosa dovrebbe dirci questo su come il riposo fosse necessario anche in un mondo perfetto e non corrotto?`