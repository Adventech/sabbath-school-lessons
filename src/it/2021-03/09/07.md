---
title:  Approfondimento
date:  27/08/2021
---

«Dio diede agli uomini il memoriale del suo potere creativo, così che essi potessero scorgerlo nelle opere delle sue mani. Il sabato ci invita a contemplare la gloria del Creatore nelle sue opere; e fu perché egli desiderava che noi facessimo proprio questo, contemplare la gloria del Creatore, che Gesù avvolse le sue preziose lezioni con la bellezza delle cose naturali. Nel santo giorno di riposo, più che in tutti gli altri giorni, dobbiamo studiare i messaggi che Dio ha scritto per noi nella natura; dovremmo studiare le parabole del Salvatore là dove egli le pronunciò: nei campi e nei boschi, sotto il cielo aperto, tra l’erba e i fiori. A mano a mano che ci si avvicina al cuore della natura, Cristo rende la sua presenza più viva e reale, e sussurra al nostro cuore le parole della sua pace e del suo amore» - COL, pp. 24,25 [cap. 1; p. 14].

«Uno dei motivi importanti per cui il Signore liberò Israele dalla schiavitù fu per consentirgli di osservare il suo santo sabato… È evidente che Mosè e Aaronne rinnovarono l’insegnamento sulla santità del sabato, perché il faraone si lamentò: “Ecco, ora il popolo è numeroso nel paese e voi gli fate interrompere i lavori che gli sono imposti” (Es 5:5). Questo sembra indicare che Mosè e Aaronne abbiano avviato una riforma del sabato in Egitto. L’osservanza del sabato non doveva tuttavia consistere in una commemorazione della loro schiavitù in Egitto. Quell’osservanza in ricordo della creazione doveva comprendere un gioioso memoriale della liberazione dall’oppressione religiosa in Egitto, che aveva reso difficile l’osservanza del settimo giorno. Allo stesso modo, quella liberazione avrebbe dovuto suscitare per sempre nei loro cuori una tenera considerazione per i poveri, gli oppressi, gli orfani e le vedove» - From Eternity Past, p. 549.

**Domande per la condivisione**

`1. 	Alcuni credenti cristiani, persino qualche avventista, ritengono l’evoluzione teistica una teoria plausibile per spiegare la creazione. Perché il sabato dimostra l’incompatibilità di tale teoria con l’avventismo, sapendo che la Bibbia è esplicita quando dice che il sabato è stato dichiarato santo dopo i primi sei giorni della creazione?`

`2. 	Cosa risponderesti a chi obietta che non è tanto importante il giorno, dal momento che comunque possiamo riposare una volta la settimana? E cosa risponderesti, invece, a chi sostiene che Gesù è il nostro riposo sabatico e che non sia necessario osservare alcun giorno particolare di riposo?`

`3. 	In che modo la santificazione del sabato diventa un memoriale di libertà e liberazione? Come evitare che diventi un esercizio restrittivo e legalistico?`

`4. 	Qualcuno obietta che riposare il sabato sia un tentativo di fare qualcosa per guadagnarsi il cielo. Cosa risponderesti a questa obiezione?`