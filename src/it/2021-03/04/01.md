---
title:  Il Prezzo Del Riposo
date:  17/07/2021
---

### Letture
2 Samuele 11:1-27; 12:1-23; Genesi 3:1-8; 1 Giovanni 1:9

> <p></p>
> «O Dio, crea in me un cuore puro e rinnova dentro di me uno spirito ben saldo» Salmi 51:10

Molte persone desiderano trovare un po’ di pace e tranquillità. Pagherebbero per riuscirci. Alcune città hanno ideato e costruito delle stanze prive di connessione Internet, che possono essere prenotate per un determinato prezzo orario. Le regole sono rigorose: niente rumore e nemmeno visitatori. La gente è disposta a pagare pur di potersi sedere in tranquillità, semplicemente pensare o fare un sonnellino. Negli aeroporti esistono postazioni particolari per dormire che chiunque può noleggiare, oppure cuffie che riducono i rumori esterni. Esistono addirittura cappucci o scudi pieghevoli per la privacy, acquistabili da chiunque desideri nascondere la testa e il dorso per una breve pausa nel luogo di lavoro.

Anche il riposo vero ha un prezzo. Mentre i promotori dell’auto-aiuto sostengono che possiamo essere artefici del nostro destino e che il riposo è solo una questione di scelta e pianificazione, se analizziamo il tutto onestamente ci renderemo conto che siamo incapaci di portare il vero riposo nel nostro cuore.

Agostino, un padre della chiesa vissuto nel IV secolo d.C., lo riassunse concisamente nelle sue famose Confessioni (Libro 1), esaminando la grazia di Dio: «Ci hai fatti per Te e inquieto è il nostro cuore finché non riposa in te».

Questa settimana esamineremo brevemente la vita dell’uomo dopo avere scoperto il prezzo del vero riposo in Dio.