---
title:  Approfondimento
date:  23/07/2021
---

«Il pentimento di Davide era sincero e profondo. Egli infatti non cercò di sminuire il suo crimine. La sua preghiera non fu ispirata da nessun desiderio di evitare i giudizi. Egli si rese conto della gravità della sua trasgressione nei confronti di Dio, comprese quanto fosse corrotto e provò orrore per il proprio peccato. Oltre che per il perdono egli, senza lasciarsi abbattere dalla disperazione, pregava per avere un cuore puro. Davide vide nelle promesse divine per il peccatore pentito la dimostrazione del suo perdono e della sua accettazione. “Tu infatti non desideri sacrifici, altrimenti li offrirei; né gradisci olocausto. Sacrificio gradito a Dio è uno spirito afflitto; tu, Dio, non disprezzi un cuore abbattuto e umiliato” (Sl 51:16,17).

Davide era caduto, ma il Signore lo rialzava […] mentre Davide si umiliò e confessò i propri peccati, Saul disprezzò i rimproveri con un animo duro e impenitente.  Questo momento della storia di Davide […] è una delle immagini più forti delle lotte e delle tentazioni che caratterizzano l’uomo, del vero pentimento […]. In tutte le epoche […] Migliaia di figli di Dio, traditi dal peccato, quando stavano per abbandonarsi alla disperazione, si sono ricordati di come il pentimento e la confessione sinceri di Davide siano stati accettati da Dio […] essi hanno ricevuto il coraggio di pentirsi e di cercare nuovamente di camminare nelle vie dei comandamenti del Signore.

Tutti coloro che rimproverati da Dio si umiliano attraverso la confessione e il pentimento, come fece Davide, possono essere sicuri che c’è ancora speranza per loro […]. Il Signore non chiude mai la porta a chi si pente sinceramente» - PP, pp. 725,726 [cap. 71, pp. 594,595].

**Domande per la condivisione**

`1. 	Come trovare l’equilibrio tra l’ammissione della nostra congenita condizione di peccato e la necessità del perdono, ma, allo stesso tempo, vivere in quanto figli e figlie perdonati dal Re dell’universo?`

`2. 	Perché ogni peccato risulta in definitiva un affronto nei confronti di Dio? Cosa significa peccare contro Dio?`

`3. 	Cosa possiamo dire a una persona non credente che non concepisce la sofferenza di persone innocenti, come potevano essere Uria e il neonato di Davide e Bat-Sheba? Come spiegare loro l’amore e la giustizia divine in simili situazioni? In che misura la prospettiva del gran conflitto ci offre un utile panorama?`

`4. 	Come mai la Bibbia dedica due interi capitoli alla squallida vicenda di Davide e Bat-Sheba? Quale scopo vuole ottenere?`

`5. 	Il peccato ci separa da Dio, come scritto in Salmi 51:11,12. Come avviene? Che cosa hai provato? Come spiegheresti a un’altra persona questa separazione e le sensazioni che trasmette? Perché l’unica medicina è la promessa della grazia?`