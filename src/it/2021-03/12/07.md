---
title:  Approfondimento
date:  17/09/2021
---

«La missione affidata a Giona implicava una grande responsabilità; ma colui che gliela aveva affidata era in grado di sostenerlo e di aiutarlo ad adempierla fedelmente. Se avesse ubbidito senza esitare avrebbe evitato molte difficoltà e ricevuto abbondanti benedizioni. Comunque, nel momento in cui la disperazione si impadronì di Giona, il Signore non l’abbandonò. Superò una serie di dure prove che furono comunque seguite da straordinarie benedizioni. La sua fiducia in Dio e nella capacità di salvare l’uomo ne era uscita rafforzata» - PK, 266 [cap. 22, pp. 155,156].

«Si possono raggiungere migliaia di persone con umiltà e in modo semplice. Ci sono uomini e donne, considerati particolarmente colti e dotati, che rimangono spesso commossi dalla semplice testimonianza di un credente che sa parlare del suo amore per Dio con la stessa naturalezza con cui altri parlano dei loro più vivi interessi mondani» - COL, p. 233 [cap. 18, p. 171].

**Domande per la condivisione**

`1.	Un profeta di Dio irritato perché le persone alle quali il Signore gli ha chiesto di testimoniare hanno accettato la salvezza? Come interpretare questo atteggiamento da parte di Giona? Questa vicenda è un esempio straordinario della pazienza che Dio ha nei confronti delle persone, anche quando agiscono in senso contrario alla luce ricevuta.`

`2. 	La vicenda di Giona sembra suggerire che Dio non si adopera solo per salvare persone malvagie, ma che è quanto mai interessato a trasformare anche i suoi discepoli. Come ottenere un «cuore nuovo» e uno «spirito nuovo» pur conoscendo già il Signore e la verità per questo tempo? Che differenza c’è tra conoscere la verità ed essere trasformati da essa?`

`3. 	Rileggere il libro di Giuda. Qual è il messaggio essenziale che esce da quelle pagine e perché è così importante per la chiesa del presente?`

`4. 	Perché adoperarsi per la salvezza degli altri ci fa bene dal punto di vista spirituale?`

`5. 	A prescindere da tutte le ragioni che Giona riteneva di avere, rifiutandosi di andare a Ninive, Dio gli mostra la sua reale condizione. Quali atteggiamenti nei confronti di altre persone possono riflettere la stessa errata attitudine?`