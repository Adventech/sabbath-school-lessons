---
title:  Un missionario arrabbiato e irrequieto
date:  15/09/2021
---

La vicenda di Giona, purtroppo, non termina con il capitolo 3.

`Leggere Giona 4:1-11. Quel è il problema di quel profeta? Cosa ci insegna il suo carattere pieno di difetti?`

Il capitolo 4 esordisce mostrando la profonda irritazione di Giona nei confronti di Dio, perché la sua missione ha avuto successo. Giona teme di fare la figura dello sciocco. Dio si prende il tempo di parlare e di ragionare con il suo profeta, il quale si comporta come un bambino capriccioso. È la dimostrazione che ogni vero seguace di Dio, persino un profeta, può avere bisogno di crescere e maturare.

«Quando Giona venne a sapere dell’intenzione di Dio di risparmiare la città, perché nonostante la sua corruzione si era pentita, manifestandolo apertamente, vestendosi di sacco e cospargendosi il capo di cenere, invece di essere il primo a rallegrarsi di questo miracolo della grazia, si lasciò influenzare dall’idea che sarebbe stato considerato un falso profeta. Geloso della sua reputazione personale, perse di vista il valore infinitamente superiore degli abitanti di quella città» - PK, p. 271 [cap. 22, p. 158].

La pazienza di Dio nei confronti del suo profeta è sorprendente. Pare intenzionato a servirsi di Giona, e quando quello fugge il Signore manda una tempesta e un pesce per farlo tornare sui suoi passi. E ora, nonostante Giona si metta di nuovo di traverso, Dio cerca di ragionarci e di fargli capire che ha un atteggiamento sbagliato: «Fai bene a irritarti così?» (4:4).

`Leggere Luca 9:51-56. Che analogie vi sono tra questo racconto e la vicenda di Giona?`

«Perché Dio ha tanto amato il mondo, che ha dato il suo unigenito Figlio, affinché chiunque crede in lui non perisca, ma abbia vita eterna» (Gv 3:16).

Lo stesso concetto espresso da Dio in Giona 4:11: «E io non avrei pietà di Ninive, la gran città, nella quale si trovano più di centoventimila persone che non sanno distinguere la loro destra dalla loro sinistra, e tanta quantità di bestiame?».

Dobbiamo essere grati del fatto che alla fine non saremo noi a giudicare i nostri cuori, le nostre menti e le nostre motivazioni, ma Dio stesso.