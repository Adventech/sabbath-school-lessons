---
title:  Il Popolo Scontento
date:  11/09/2021
---

### Letture
Giona 1-4; Geremia 25:5; Ezechiele 14:6; Apocalisse 2:5; Luca 9:51-56; Giuda 1-25

> <p></p>
> «E io non avrei pietà di Ninive, la gran città, nella quale si trovano più di centoventimila persone che non sanno distinguere la loro destra dalla loro sinistra, e tanta quantità di bestiame?» Giona 4:11

Uno dei racconti più interessanti della Scrittura è quello che riguarda Giona. Un profeta chiamato da Dio, che fugge da quella chiamata. Poi, dopo essere stato persuaso in modo drammatico a cambiare idea e a ubbidire, cosa succede? Si lamenta del fatto che il popolo al quale era stato chiesto di testimoniare si pente davvero e viene salvato dalla distruzione! Un chiaro esempio di persona che non è entrata in quel riposo di cui abbiamo parlato, che non si sente in pace, al punto da implorare: «Perciò, Signore, ti prego, riprenditi la mia vita; poiché per me è meglio morire piuttosto che vivere» (v. 3).

Lo stesso Gesù farà riferimento alla vicenda di Giona dicendo: «I Niniviti compariranno nel giudizio con questa generazione e la condanneranno, perché essi si ravvidero alla predicazione di Giona; ed ecco, qui c’è più che Giona» (Mt 12:41).

«Più che Giona». Altrimenti, non sarebbe potuto essere il nostro Salvatore.

Questa settimana studieremo la figura di Giona, nel tentativo di imparare dalla sua irrequietudine e mancanza di pace.