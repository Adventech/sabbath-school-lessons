---
title:  Il Riposo Definitivo
date:  18/09/2021
---

### Letture
Apocalisse 1:9-19; 14:6-12; Matteo 24:4-8; 23-31; Ebrei 11:13-16; Filippesi 4:4-6

> <p></p>
> «Ma com’è scritto: “Le cose che occhio non vide, e che orecchio non udì, e che mai salirono nel cuore dell’uomo sono quelle che Dio ha preparate per coloro che lo amano”» 1 Corinzi 2:9

Hai mai avuto la sensazione di sentirti al centro di una battaglia tra il bene e il male? Tanti hanno vissuto una simile esperienza, anche nel mondo secolarizzato. Ma non si tratta di una sensazione, è la realtà. Ci troviamo nel mezzo di una guerra epocale tra Cristo (il bene) e Satana (il male). La vita si svolge su due piani: il gran conflitto tra Cristo e Satana su scala globale, anzi, cosmica, perché è iniziato in cielo (Ap 12:7). Tuttavia, nella confusione degli eventi, è facile smarrire la percezione del quadro generale, che prevede il piano divino di emergenza per questo mondo. Guerre, tumulti politico-sociali e calamità naturali rischiano di trasmetterci un terrore disperato. Ma la guida profetica di Dio può aiutarci ad avere presente la prospettiva più ampia, che riguarda la destinazione verso la quale stiamo andando e il modo per raggiungerla.

Il gran conflitto si svolge anche a livello personale. Ciascuno di noi deve affrontare quotidianamente sfide che minacciano la fede; se non vivessimo nell’attesa del ritorno di Cristo non ci resterebbe che la morte.

Questa settimana cercheremo di capire come trovare riposo in Gesù alla luce delle incertezze globali e del nostro futuro personale.