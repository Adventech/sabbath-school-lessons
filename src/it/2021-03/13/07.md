---
title:  Approfondimento
date:  24/09/2021
---

«Tutti vorremmo una risposta immediata e diretta alle nostre preghiere, e tendiamo a scoraggiarci se questa risposta ritarda o non corrisponde alle nostre attese. Ma Dio è troppo buono e saggio per rispondere nei tempi e nei modi che noi auspichiamo. Farà molto di più e di meglio che realizzare ogni nostro desiderio. Dal momento che possiamo confidare nel suo amore e nella sua saggezza, non dovremmo chiedergli di cedere alla nostra volontà, ma cercare di fare nostri i suoi propositi e perseguirli. Dovremmo annullare nella sua volontà i nostri desideri e i nostri interessi» - GW, p. 219.

«Deve trascorrere ancora un po’ di tempo, poco tempo, prima che Gesù ritorni per salvare i suoi figli e donargli l’immortalità… I sepolcri si apriranno e i morti usciranno vittoriosi gridando: “O morte dov’è la tua vittoria? O morte dov’è il tuo dardo?” (1 Co 15:55). I nostri cari che si sono addormentati in Gesù Cristo risusciteranno rivestiti di immortalità» - CS, p. 350 [cap. XV, p. 251].

**Domande per la condivisione**

`1. 	Perché la realtà del gran conflitto è visibile nelle vicende che accadono nel mondo? E a livello personale, ci pensi? Il gran conflitto è assolutamente reale, nonostante lo scetticismo di tanti che non credono nell’esistenza letterale di Satana. Perché questa consapevolezza può aiutarci a definire meglio la condizione del nostro mondo? E in che misura la conoscenza dell’esito finale ci conforta così tanto?`

`2. 	La profezia può diventare una distrazione se tentiamo di andare oltre ciò che è chiaramente rivelato. Quante volte è capitato che membri di chiesa siano finiti nei pasticci, facendo perdizioni su eventi che poi non si sono verificati? Come proteggerci da questo tipo di inganno?`

`3. 	Discutere nella classe il brano di Apocalisse 14:9-11 e la questione relativa al fatto che l’adorazione della bestia e della sua immagine non offre riposo. Cosa significa?`

`4. 	Un tema controverso all’interno della chiesa è il presunto nostro ruolo relativamente alla tempistica del ritorno di Cristo. Quale che siano le nostre singole posizioni, perché è comunque importante svolgere attivamente la nostra parte per diffondere al mondo il messaggio di questo ritorno?`