---
title:  Approfondimento
date:  10/09/2021
---

«Non sempre siamo disposti ad andare a Gesù e portargli le nostre prove e le nostre difficoltà. A volte affidiamo i nostri problemi a orecchie umane e raccontiamo le nostre angosce a chi non può aiutarci, rinunciando a confidare tutto a Gesù, il quale è in grado di trasformare un percorso accidentato in un sentiero di gioia e pace. La disposizione al sacrificio rende gloria alla croce. Le promesse di Dio sono davvero preziose. Occorre studiare la sua parola per conoscerne la volontà. Le parole di ispirazione, se accuratamente studiate e messe in pratica, ci condurranno su un terreno pianeggiante, dove potremo camminare senza inciampare. L’auspicio è che tutti, pastori e laici, depongano i propri pesi e perplessità a Gesù, che attende solo di riceverle per donare pace e riposo! Egli non si dimenticherà mai di chi si affida a lui» - The Signs of the Times, 17 marzo 1887, p. 161.

«Cari giovani, pensate di poter guardare con gioiosa speranza e attesa al momento in cui il Signore, il vostro giusto giudice, confesserà il vostro nome davanti al Padre e ai santi angeli? La migliore preparazione per il ritorno di Cristo è riposare con fede salda nella grande salvezza che ci ha portato con la sua prima venuta. Dovete credere in Cristo come vostro personale Salvatore - Our High Calling, p. 368.

**Domande per la condivisione**

`1. 	Cos’ha di così speciale il sabato, al punto da prefigurare il riposo celeste per il suo popolo? In che senso il riposo sabatico ha il sapore di un antipasto dell’eternità?`

`2. 	Espiazione significa riconciliazione e indica la strada per tornare a Dio. Romani 5:11 fa un’importante affermazione: «Non solo, ma ci gloriamo anche in Dio per mezzo del nostro Signore Gesù Cristo, mediante il quale abbiamo ora ottenuto la riconciliazione». Se qualcuno ti domandasse cosa voglia dire essere riconciliato con Dio e cosa ha significato per te quella riconciliazione, cosa risponderesti?`

`3. 	Non ingrandire le inezie. Come evitare questo rischio nella nostra vita cristiana? Che cosa ci tiene concentrati sul quadro generale proposto dalla Parola di Dio?`

`4. 	Rifletti sugli errori e le mancanze di fede manifestate dal popolo di Israele nel deserto. Nonostante le diverse circostanze e i vari contesti, quali principi comuni anche alla nostra esperienza possiamo individuare?`