---
title:  Desiderare Qualcosa Di Più
date:  04/09/2021
---

### Letture
1 Corinzi 10:1-11; Levitico 4:32-35; Giovanni 1:29; Ebrei 4:1-11; Salmi 95:8-11

> <p></p>
> «Or queste cose avvennero per servire da esempio a noi, affinché non siamo bramosi di cose cattive, come lo furono costoro» 1 Corinzi 10:6

Il Queen Museum of Art di New York, che ospita il più grande plastico architettonico di una città, rappresenta tutti gli edifici della città di New York. Costruito su scala 1:1.200 (dove 2 cm corrispondono a 33 metri) occupa una superficie di 870 m2. Fu completato nel 1964 da una squadra composta da cento artigiani, ai quali occorsero più di tre anni per completare il progetto. È stato aggiornato negli anni Novanta e non rispecchia l’attuale paesaggio urbano. Si tratta di una copia straordinariamente intricata e dettagliata dell’originale.

Alla fine, però, resta esattamente quello: una copia, un modello, una rappresentazione di qualcosa di più grande e profondo e di notevolmente più complesso rispetto al modello. D’altronde tutti i modelli sono così. La loro funzione è quella di essere esemplari degli originali. Un modello ci aiuta a cogliere l’essenza dell’originale, ma non lo potrà mai sostituire. Aiuterà però le persone a farsene un’idea migliore.

La stessa Scrittura è ricca di modelli in miniatura di attività e istituzioni che rimandano tutte a realtà celesti più grandi. Ebrei 4 ci aiuta a scoprirne una di queste, che si collega al tema biblico del riposo.