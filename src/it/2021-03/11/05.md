---
title:  Non indurite i vostri cuori
date:  08/09/2021
---

`Leggere Ebrei 4:4-7 e Salmi 95:8-11. Quale monito ritroviamo nei due brani e cosa dovrebbe suggerirci oggi?`

Ebrei 4:4-7 cita il racconto della creazione in Salmi 95:11, agganciandolo all’infedeltà di Israele e, di conseguenza, al mancato ingresso nel riposo che Dio voleva per loro. Salmi 95:8-11 collega invece l’esperienza nel deserto al riposo di Dio e introduce il giuramento divino secondo cui Israele, senza fede, non sarebbe entrato nel suo riposo, originalmente associato alla terra promessa. Sappiamo bene, però, che quel popolo vi entrò. Una nuova generazione varcò il confine, e con l’aiuto del Signore si impossessò delle roccaforti di quel territorio e vi si stabilì.

Ma non entrarono nel riposo di Dio, sottintendendo che molti non sperimentarono la realtà della salvezza in Gesù per mancanza di fede, manifestatasi in una plateale disubbidienza. Anche se il riposo era associato alla terra, quest’ultima aveva un significato ben più vasto del luogo nel quale vivevano le persone.

`Ebrei 4:6 lascia intendere che quanti avevano udito la promessa divina del vero riposo non vi entrarono per disubbidienza. Qual è il filo che lega la disubbidienza al mancato accesso al riposo divino?`

«Oggi» esprime urgenza, non è più tempo di scherzare. L’avverbio implica una risposta e una decisione immediata. Paolo si aggrappa alla parola sēmeron (oggi) e ne enfatizza l’importanza nel contesto del riposo.

Salmi 95:7,8 è invece un avvertimento e una supplica al popolo di Dio affinché non ripeta gli errori dei loro padri e non perda l’occasione di entrare nel vero riposo che è solo nella salvezza offerta da Dio.

`Cosa possono significare per noi le parole «Oggi, se udite la sua voce, non indurite il vostro cuore»? Perché è così importante l’avverbio «oggi», considerato che fu usato secoli e secoli fa? Per quale motivo, invece, la rilevanza è la stessa, rispetto a chi lo ha ascoltato in quell’epoca lontana?`