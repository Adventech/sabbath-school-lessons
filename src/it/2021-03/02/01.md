---
title:  Irrequieti E Ribelli
date:  03/07/2021
---

### Letture
Numeri 11:1-33; 12:1-13; 13:27-33; 14:1-23; 39-45; 1 Corinzi 10:1-11

> <p></p>
> «Ora, queste cose avvennero loro per servire da esempio e sono state scritte per ammonire noi, che ci troviamo nella fase conclusiva delle epoche» 1 Corinzi 10:11

Nel corso dei secoli, tante persone hanno riferito di comportamenti strani e irrequieti negli animali domestici poco prima di un terremoto.

Oggi gli scienziati hanno stabilito che gli animali sono in grado di rilevare la prima di una serie di onde sismiche - l’onda di pressione - che giunge in anticipo rispetto all’onda della scossa secondaria. Questo, probabilmente, spiega come mai gli animali risultino confusi e irrequieti poco prima che la terra inizi a tremare. Gli elefanti, per esempio, riescono a percepire il rumore di onde in bassa frequenza e le vibrazioni della scossa premonitrice, cosa che l’uomo non è minimamente in grado di fare.

Poco prima del sisma che il 23 agosto 2011 colpì l’area di Washington D.C., alcuni animali, ospiti presso lo Smithsonian Institution’s National Zoo, cominciarono a comportarsi in maniera strana. Dei lemuri, per esempio, iniziarono a emettere forti suoni circa 15 minuti prima che la terra cominciasse a tremare.

Nello studio di questa settimana analizzeremo alcuni strani comportamenti, frutto dell’inquietudine umana, causati non da imminenti disastri naturali come i terremoti, ma dalla condizione innata di peccato di ogni essere umano, che non si affida a quello che Cristo offre a chiunque si presenti a lui in fede e ubbidienza.