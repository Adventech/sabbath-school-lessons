---
title:  Le Radici Dell'inquietudine
date:  10/07/2021
---

### Letture
Matteo 10:34-39; Luca 12:13-21; Filippesi 2:5-8; Luca 22:14-30; Matteo 23:1-13

> <p></p>
> «Infatti, dove c’è invidia e contesa, c’è disordine e ogni cattiva azione» Giacomo 3:16

I pioppi sono stupendi alberi che possono raggiungere altezze che vanno dai 15 ai 30 metri. Prosperano nei climi rigidi e con estati fresche. Il loro legno viene utilizzato per la produzione mobiliera, ma anche per fare fiammiferi e carta. I cervi e altri animali del bosco si nutrono spesso di giovani pioppi durante la stagione invernale, perché la corteccia contiene molti nutrienti. I pioppi hanno bisogno di molta luce solare e crescono continuamente, anche in inverno, rendendoli così una fonte alimentare importante per varie specie animali.

Forse, però, sono famosi soprattutto perché il loro apparato di radici è uno dei più estesi nel mondo vegetale. Quelle radici si diffondono sotto il terreno grazie a delle ventose e formano una colonia che può propagarsi con relativa velocità, fino a coprire ampie superfici. Il singolo pioppo può vivere fino a 150 anni, ma l’organismo più esteso sotto la superficie del terreno può resistere migliaia di anni.

Nello studio di questa settimana vogliamo provare a scoprire alcune radici della nostra inquietudine. Sono tante le cose che possono impedirci di trovare il vero riposo in Gesù. Alcune di esse sono ovvie e non richiedono particolare attenzione; altre lo sono meno e, come nel caso dell’apparato di radici del pioppo, invisibile sotto il terreno, rischiamo di non avere consapevolezza degli atteggiamenti e delle azioni che ci separano dal nostro Salvatore.