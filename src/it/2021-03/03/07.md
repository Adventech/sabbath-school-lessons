---
title:  Approfondimento
date:  16/07/2021
---

«Non ci saranno né crescita né buoni frutti in una vita ripiegata su se stessi. Se hai accettato Cristo come personale Salvatore, metti da parte le tue prerogative e vai a incontrare l’altro. Parlagli del suo amore, racconta la sua bontà. Assolvi i compiti e accetta le responsabilità che ti si presentano. Porta i pesi degli altri con cuore disponibile e fa quanto è in tuo potere per salvare coloro che si perdono. Nel ricevere lo Spirito di Cristo, che è Spirito d’amore disinteressato e di dedizione per l’altro, crescerai e porterai frutto. Il tuo carattere maturerà i frutti dello Spirito. La tua fede aumenterà, le tue convinzioni saranno più solide, il tuo amore diverrà perfetto. Sarai sempre più simile a Cristo in tutto ciò che è puro, nobile e amabile» - COL, pp. 67,68 [cap. 3, p. 43].

Riferendosi a contrasti sorti tra membri di chiesa, Ellen G. White scrive quanto segue: «La conversazione si protrae per ore tra le parti interessate, e non solo perdono tempo, ma ne fanno perdere anche ai collaboratori di Dio che sono stati ad ascoltarli, senza che i cuori di entrambe le parti fossero sottomessi alla grazia. Se l’orgoglio e l’egoismo fossero accantonati, sarebbero sufficienti cinque minuti per risolvere la maggior parte delle difficoltà» - EW, p. 119 [«A coloro che non hanno esperienza», p. 123].

**Domande per la condivisione**

`1. 	Dialogare nella classe per individuare alcuni modi pratici per sconfiggere l’egoismo.`

`2. 	Le ambizioni non sono negative in sé. Come possiamo aspettarci e immaginare grandi cose da Dio senza lasciarci consumare dall’ambizione?`

`3. 	Tanti di noi non mostrano esteriormente ambizione, ipocrisia, egoismo o invidia. Siamo assolutamente in grado di mostrare una «facciata» benevola all’esterno. Tuttavia, come le grandi radici di un pioppo, queste caratteristiche negative sono in agguato sotto la superficie. Come si manifesta in pratica una trasformazione del carattere ispirata dallo Spirito? Come sconfiggere le radici dell’inquietudine e trovare in Cristo il vero riposo?`

`4. 	Torniamo alla domanda finale di giovedì, inerente all’importanza del ritorno di Cristo. Se non l’avessimo, che cosa ci resterebbe? A cosa sarebbe servita la sua prima venuta?`