---
title:  Approfondimento
date:  30/07/2021
---

«Quando il tuo lavoro ti pare duro, quando ti lamenti per le difficoltà e le prove, quando sostieni di non avere le forze per resistere alla tentazione, di non poter sconfiggere l’impazienza, e che la vita cristiana è una scalata faticosa, di certo non stai portando il giogo di Cristo, ma quello di un altro padrone» - CG, p. 267.

«Urge una costante vigilanza, una devozione seria, amorevole; ma tutto ciò avviene in modo naturale quando l’anima è custodita dalla potenza divina, mediante la fede. Non possiamo fare nulla, assolutamente nulla per raccomandarci al favore divino. Non dobbiamo affatto confidare in noi stessi né nelle nostre buone opere; ma quando andiamo a Cristo, quali esseri erranti e colpevoli, possiamo trovare riposo nel suo amore. Dio accoglierà chiunque si rivolga a lui, fidando interamente nei meriti di un Salvatore crocifisso. L’amore sgorga dal cuore. Forse non è un sentimento estatico, ma una fiducia serena e duratura. Ogni peso appare leggero, perché agevole è il giogo che Cristo impone. Il dovere diventa una delizia e il sacrificio un piacere. Il sentiero che prima pareva avvolto dalle tenebre diventa luminoso grazie ai raggi che procedono dal Sole di giustizia. Questo significa camminare nella luce, come Cristo è nella luce» - 2TT, p. 94 [«Cristo nostra giustizia», p. 63].

**Domande per la condivisione**

`1. 	Ricordi il momento preciso in cui hai finalmente deciso di arrenderti a Cristo? Condividi questa tua esperienza con la classe.`

`2. 	Secondo la preghiera di Gesù in Matteo 11:25-27, in che modo acquisiamo la consapevolezza della grazia? Come mai Dio nasconde il piano della salvezza al saggio per rivelarlo ai bambini?`

`3. 	Come possiamo, praticamente, aiutare a portare i pesi di chi ci circonda per condurre quelle persone a Cristo e alla scoperta del suo riposo?`

`4. 	Essere «mansueto e umile di cuore» non pregiudica l’autostima di una persona? Non dovremmo credere maggiormente nelle nostre qualità? In che modo la croce, e ciò che essa rappresenta, ci aiutano a capire il concetto che voleva trasmettere Gesù? Perché, davanti alla croce, occorrono esattamente mansuetudine e umiltà di cuore?`