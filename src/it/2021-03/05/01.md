---
title:  «Venite A Me...»
date:  24/07/2021
---

### Letture
Matteo 11:20-30; 5:5; Deuteronomio 18:15; Galati 5:1; Esodo 18:13-22; Galati 6:2

> <p></p>
> «Venite a me, voi tutti che siete affaticati e oppressi, e io vi darò riposo» Matteo 11:28

Gesù ci ha consegnato questa meravigliosa promessa. A chi non è mai successo di sentirsi schiacciato dai pesi, da quelli lavorativi ai problemi e alle sfide che la vita quotidiana ci presenta? Gesù ci sta dicendo che sa bene cosa stiamo passando e ci può aiutare, se solo glielo consentiamo.

Poi, dopo averci consigliato di prendere il suo giogo, aggiunge: «poiché il mio giogo è dolce e il mio carico è leggero» (v. 30). In altre parole, liberatevi dai pesi e dalle preoccupazioni che vi opprimono (affidandole a me) e prendete il mio, perché il mio peso è più facile da sopportare.

Come sperimentare quel riposo di cui Gesù ci parla? Dopo tutto, stiamo vivendo in quel mondo nel quale, dopo il peccato, Dio disse ad Adamo: «mangerai il pane con il sudore del tuo volto» (Ge 3:19). Abbiamo provato sulla nostra pelle cosa significhi sudare e portare pesi difficili da reggere, almeno finché nessuno ci aiuta!