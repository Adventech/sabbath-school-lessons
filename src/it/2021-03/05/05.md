---
title:  «Perché il mio giogo è dolce»
date:  28/07/2021
---

Abbiamo già ricordato che l’uso della parola «giogo» nel vangelo di Matteo ricorda quello ebraico e di altri passi del Nuovo Testamento che fanno riferimento a una compressione errata della legge.

`Il termine greco tradotto con «dolce» può essere reso anche con «buono, gradevole, utile e benevolo». Intorno a noi tante persone considerano la legge di Dio pesante, difficile da osservare e talvolta irrilevante. Come aiutarle a scoprire la bellezza di quella legge e a ispirare l’amore per chi l’ha emanata?`

I genitori ricordano sempre il momento in cui il loro bambino ha camminato per la prima volta. Un primo passo traballante, seguito da un secondo e poi da un altro ancora, fino all’inevitabile capitombolo. Magari ci sarà stato qualche pianto e forse anche una piccola ferita, ma non appena il piccolo assapora la libertà di muoversi si rialza e ci prova di nuovo. Cammina, cade, si alza, e via di nuovo. La sequenza si ripete più volte, sempre uguale, prima che il bambino acquisisca un’andatura sicura. Ma tra un capitombolo e l’altro spuntano i volti di mamma e papà i quali, pieni di fierezza, dichiarano trionfanti: «Brava, bravo, ce l’hai fatta!».

Camminare accanto a Gesù non è sempre facile, ma è sempre positivo ed è la cosa giusta da fare. Forse inciamperemo e cadremo, ma poi ci rialzeremo e continueremo a camminare al suo fianco.

`«Cristo ci ha liberati perché fossimo liberi; state dunque saldi e non vi lasciate porre di nuovo sotto il giogo della schiavitù» (Ga 5:1). Che cosa significa? In che modo Cristo ci ha liberati? Qual è la differenza tra il giogo che ci chiede di portare e quello della «schiavitù» dal quale Paolo ci mette in guardia?`

Qualunque cosa pensasse Paolo quando ha parlato di «giogo della schiavitù», di certo non intendeva l’ubbidienza alla legge di Dio, i dieci comandamenti. Al contrario, proprio mediante l’ubbidienza, la fede e la consapevolezza che la nostra salvezza è garantita per merito della giustizia di Cristo che ci copre, godremo del vero riposo e della libertà.

`Perché l’ubbidienza alla legge di Dio è certezza di maggiore distensione?`