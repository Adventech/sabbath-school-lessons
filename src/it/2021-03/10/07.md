---
title:  Approfondimento
date:  03/09/2021
---

«Noi dobbiamo pensare al sabato durante tutta la settimana e fare i dovuti preparativi per osservarlo secondo il comandamento. Non dobbiamo osservarlo solo in modo legale» - 3TT, p. 20 [L’osservanza del sabato, p. 12].

«Tutto il cielo osserva il sabato, ma non in maniera indolente e inattiva. Quel giorno ogni energia dell’anima deve essere sveglia perché dobbiamo incontrarci con Dio e con Cristo nostro Salvatore. Ci troviamo davanti a Dio per fede. Egli desidera rinvigorire e benedire ogni anima» - 3TT, p. 28 [L’osservanza del sabato, p. 17].

«Le preghiere rivolte a Dio sono addirittura più numerose di sabato che negli altri giorni. Il suo popolo lascia le occupazioni ordinarie e consacra del tempo alla meditazione e al culto. Di sabato si ringrazia Dio più che negli altri giorni. Si sollecita una sua speciale attenzione, si invocano le sue benedizioni e Dio non aspetta che il sabato sia passato per rispondere a queste preghiere. Come l’opera del cielo è incessante, così gli uomini non dovrebbero mai cessare di fare il bene. Il sabato non è stato inteso come un tempo di inattività oziosa. Ciò che la legge proibisce nel giorno di riposo del Signore è il lavoro ordinario, che ha per scopo il guadagno dei mezzi di sostentamento; e nessun lavoro destinato a procurare piacere mondano o profitto economico è legale in quel giorno. Come Dio ha cessato la sua attività creatrice, si è riposato di sabato e ha benedetto quel giorno, così l’uomo deve lasciare le occupazioni della sua vita quotidiana e consacrare quelle ore sacre al riposo ristoratore, all’adorazione e alle opere di bene. Guarendo un malato, Cristo era in perfetta armonia con la legge. Egli onorava il sabato» - DA, p. 207 [cap. 21; p. 144].

**Domande per la condivisione**

`1. 	La cura per l’ambiente è entrata prepotentemente nel dibattito politico di molti Stati. Noi avventisti, come possiamo dimostrarci buoni amministratori della natura senza necessariamente attendere le agende politiche?`

`2. 	Il servizio comincia nella nostra mente. Come promuovere un modo di pensare che ci consenta di prenderci cura più appassionatamente di chi ci circonda? Perché il sabato ci offre un’opportunità in tal senso?`

`3. 	Ogni sabato ci viene ricordato che l’umanità è stata creata da Dio. Ci aiuta a vedere l’altro con gli occhi del Signore. Come può aiutarci a capire che le differenze razziali, etniche, socio-economiche e di genere sono irrilevanti davanti alla consapevolezza di essere stati creati a immagine di Dio e di essere l’oggetto del suo amore?`