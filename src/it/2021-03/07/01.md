---
title:  Riposo, Relazione E Guarigione
date:  07/08/2021
---

### Letture
Genesi 42:7-24; 45:1-15; 50:15-21; Matteo 25:41-46; Luca 23:34

> <p></p>
> «Ma ora non vi rattristate, né vi dispiaccia di avermi venduto perché io fossi portato qui; poiché Dio mi ha mandato qui prima di voi per conservarvi in vita» Genesi 45:5

Un uomo era stato accusato di avere aggredito sessualmente una donna, che lo identificò, in un confronto all’americana, nel posto di polizia. Anche se le prove mettevano in dubbio la sua responsabilità, “Joan”, la donna era certa che “Johnny” fosse il colpevole. E così andò in prigione, dove vi rimase per 14 anni per un crimine che non aveva commesso. Solo quando la prova del Dna lo scagionò Joan ammise il suo terribile errore e volle incontrare Johnny dopo la sua scarcerazione. Come avrebbe reagito quell’uomo che aveva così sofferto, trovandosi faccia a faccia con la donna che gli aveva rovinato la vita? Lei si trovava in una stanza, in attesa dell’arrivo di Johnny. Quando lui entrò, i due si guardarono negli occhi e Joan scoppiò in lacrime.

«Johnny si inginocchiò e prese le mie mani tra le sue, mi guardò e mi disse: “Ti perdono”. Non riuscivo a crederci. Davanti a me c’era quell’uomo che avevo così odiato e del quale desideravo solo la morte; e a me, che gli avevo fatto così male, stava dicendo che mi perdonava? Solo in quel momento cominciai a capire cosa volesse dire la grazia. E solo allora iniziai a guarire e a provare il vero riposo».

Questa settimana ci concentreremo sul perdono e su quello che può dare al cuore umano irrequieto.