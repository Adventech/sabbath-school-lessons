---
title:  Approfondimento
date:  06/08/2021
---

«Ecco un esempio per tutte le generazioni di credenti che avranno da vivere sulla terra… Dio rappresenterà un pronto ausilio e il suo Spirito sarà uno scudo. Per quanto circondati dalle tentazioni più terribili, essi potranno attingere a una sorgente di forza e resistere. Quanto è stata tremenda l’aggressione alla saldezza morale di Giuseppe. Proveniva da qualcuno che esercitava un influsso, da una persona ben preparata a sviarlo. Eppure, sappiamo con quanta fermezza e prontezza egli la respinse… Aveva messo nelle mani di Dio la propria reputazione e il proprio interesse. E nonostante dovette soffrire per un certo periodo, allo scopo di prepararlo a occupare un ruolo più importante, Dio salvaguardò quella reputazione che era stata messa in discussione da una malvagia accusatrice, e più tardi, a tempo debito, fece sì che riprendesse a brillare. Dio ha usato anche il carcere come cammino che porta a elevare una persona. Al momento opportuno, la virtù garantirà la giusta ricompensa. Lo scudo che proteggeva il cuore di Giuseppe era il timore di Dio, grazie al quale quell’uomo rimase fedele e giusto nei confronti del padrone, e retto davanti al Signore. Detestò l’ingratitudine che l’avrebbe portato ad abusare della fiducia del suo padrone» - 1SP, p. 132.

**Domande per la condivisione**

`1. 	Essere cristiani di nome o culturalmente avventisti non ci aiuterà a trovare sollievo nelle nostre relazioni. Che differenza passa tra un avventista «culturale» e un vero credente?`

`2. 	La sorella X si è appena unita alla chiesa. È sposata con una persona non credente. Ama il marito, il quale però non apprezza il cambiamento che ha notato in lei. Basandosi sui consigli biblici, che consiglio daresti a questo nuovo membro di chiesa?`

`3. 	Lo scrittore russo Lev Tolstoj scrisse: «Tutte le famiglie felici sono uguali. Ogni famiglia infelice lo è a modo suo». Ogni famiglia, più o meno, presenta qualche disfunzionalità, perché composta comunque da persone imperfette. In che misura, ciascuno di noi può perseguire quei principi biblici dell’amore, del perdono, della condivisione dei pesi per dare il proprio contributo alla guarigione delle relazioni familiari?`

`4. 	Molte persone hanno vissuto l’esperienza di un repentino passaggio da una vita tranquilla alla tragedia improvvisa. In situazioni del genere, perché è fondamentale sapersi aggrappare alla fede e alle promesse che troviamo nella Parola di Dio? Perché occorre essere pronti spiritualmente per i tempi difficili?`