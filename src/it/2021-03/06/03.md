---
title:  Scegliere una direzione nuova
date:  02/08/2021
---

Giuseppe, mentre viaggia verso l’Egitto, dove sarà venduto come schiavo, porta con sé dolore, relazioni complesse e ansia. Non fu un viaggio sereno, mentre cercava di rimandare indietro le lacrime.

«La carovana che portava Giuseppe prigioniero si dirigeva verso sud, in Egitto, e lungo il percorso passò vicino ai confini di Canaan. Giuseppe intravvide in lontananza le colline sulle quali si trovava il suo accampamento. Al pensiero di suo padre così affettuoso, ormai solo e angosciato, il giovane pianse amaramente. Ripensò alla terribile esperienza di Dotan, ai suoi fratelli infuriati e ai loro sguardi crudeli fissi su di lui. Nelle sue orecchie risuonavano ancora le risposte offensive e pungenti alle sue suppliche angosciate. Il futuro lo spaventava. Come era cambiata la sua situazione: da figlio teneramente amato, a schiavo disprezzato e senza speranza. Solo e senza amici, quale sarebbe stato il suo destino nel Paese straniero verso cui stava andando? Per qualche tempo Giuseppe si abbandonò al dolore e alla paura… Allora si ricordò del Dio di suo padre. Da fanciullo aveva imparato ad amarlo e a rispettarlo. Nella tenda di Giacobbe, aveva spesso udito il racconto della visione che egli aveva avuto durante la sua fuga verso l’esilio… Tutte queste preziose lezioni gli ritornarono in mente proprio in quei momenti. Giuseppe sapeva che il Dio di Giacobbe sarebbe stato anche il suo Dio. Perciò egli si affidò completamente al Protettore d’Israele e lo pregò di rimanere con lui nella sua terra d’esilio» - PP, pp. 213,214 [cap. 20, pp. 173,174].

Alcune culture attribuiscono più importanza al ruolo della comunità che all’individuo, altre invece sono inclini al concetto opposto. Nella Scrittura troviamo un equilibrio tra le due tendenze: è chiaro che c’è un appello a impegnarsi per Dio rivolto tanto alla persona quanto alla collettività. Giuseppe inizia a trovare sollievo nelle relazioni quando decide di seguire Dio.

`Cosa ci suggeriscono i versetti seguenti circa l’impegno personale?`

`Deuteronomio 4:29; Giosuè 24:15; 1 Cronache 16:11; Salmi 14:2; Proverbi 8:10; Isaia 55:6`

Per trovare riposo, ciascuno di noi deve prendere la decisione di seguire Dio. Anche nel caso in cui i nostri antenati siano state delle colonne spirituali, la loro fede e la loro spiritualità non sono trasmesse geneticamente. Ricorda, Dio ha solo figli, non nipoti.

`Perché è importante che ogni giorno, in ogni momento della tua giornata, tu scelga di impegnarti per Dio? Cosa succede quando non lo fai?`