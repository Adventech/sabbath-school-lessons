---
title:  Liberi Di Riposare
date:  14/08/2021
---

### Letture
Marco 2:1-12; 1 Re 18; 19:1-8; 2 Re 2:11; Matteo 5:1-3; Isaia 53:4-6

> <p></p>
> «Il Signore è la mia luce e la mia salvezza; di chi temerò? Il Signore è il baluardo della mia vita; di chi avrò paura?» Salmi 27:1

Durante il suo ministero, Gesù incontrò tante persone malate, talvolta senza speranza di sopravvivenza. Si ammassavano attorno a lui per essere guarite e sollevate dalle loro sofferenze. E sono state sempre accontentate.

A volte bastava che pronunciasse una parola, e loro guarivano immediatamente. O toccasse il malato, che miracolosamente recuperava la salute. In altre circostanze le mandava via e la guarigione avveniva mentre erano in cammino. Gesù ha guarito uomini, donne, bambini, Giudei, non Giudei, persone ricche, povere e senza pretese. Nemmeno i peggiori casi di lebbra o i ciechi erano oltre le sue possibilità d’intervento; ha addirittura guarito la peggiore delle malattie: la morte.

Questa settimana studieremo due casi molto diversi di guarigione: nel primo, il paziente era talmente infermo da non potersi nemmeno recare di persona da Gesù. I sintomi erano visibili a tutti. Nel secondo, non c’erano elementi percepibili. In entrambe le situazioni la guarigione giunse al momento e secondo le vie del Signore.

Analizzando il tema del sollievo dal dolore e dalla sofferenza, rifletteremo anche sulla domanda che ciascuno di noi, prima o poi, si è posto nel suo percorso di vita cristiana: cosa succede quando la nostra richiesta di guarigione non viene esaudita? Come si fa a trovare sollievo in quel caso?