---
title:  Approfondimento
date:   20/12/2024
---

Leggere i seguenti capitoli tratti da La speranza dell’uomo: “È compiuto”, 758-764 [pp. 568-573]; “Perché piangi?”, 788-794 [pp. 589-594].

«Pilato voleva liberare Gesù, ma non poteva farlo senza mettere a repentaglio la sua posizione e il suo onore. Piuttosto che perdere la sua potenza terrena, preferì sacrificare una vita innocente. Quante persone, per evitare perdite o sofferenze, sacrificano i princìpi nello stesso modo. La coscienza e il dovere indicano una strada, mentre l’interesse personale ne indica un’altra. La corrente spinge nella direzione sbagliata, e chi scende a compromessi con il male, precipita nelle fitte tenebre della colpa» - DA, 738 [p. 552].

«Gesù depose la sua vita solo dopo aver completato l’opera che era venuto a compiere, e con il suo ultimo respiro esclamò: “È compiuto!» (Gv 19:30). La battaglia era stata vinta. Con la sua santità Gesù aveva conseguito la vittoria e come un conquistatore poteva piantare la sua bandiera sulle cime eterne. Gli angeli esultavano, e tutto il cielo trionfava per la vittoria del Salvatore. Satana, sconfitto, si rese conto che il suo regno era perduto.

Le parole di Gesù: “È compiuto!” avevano un profondo significato per gli angeli e per gli abitanti degli altri mondi non caduti nel peccato. Volevano dire che la grande opera della redenzione era stata compiuta non solo per noi ma anche per loro. Anch’essi partecipavano ai frutti della vittoria di Cristo» - DA, 758 [p. 567].

**Domande per la condivisione**

`Quali meccanismi decisionali possono aiutarti a evitare l’errore commesso da Pilato?`

`Perché Gesù è dovuto morire al posto nostro? Perché ha dovuto essere il nostro sostituto? Come mai la sua morte era necessaria per la nostra salvezza?`

`Qual è il rapporto tra le prove scritturali e quelle storiche quando si tratta di credere nella risurrezione di Gesù? Quali sono le prove storiche che confermano la risurrezione di Gesù?`

`Parliamo di 1 Corinzi 15:12-20. Perché le parole di Paolo confermano la verità secondo cui i morti dormono fino alla risurrezione al ritorno di Cristo?`