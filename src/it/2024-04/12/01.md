---
title:  'L’ora della gloria: La croce e la risurrezione'
date:   14/12/2024
---

### Letture: Giovanni 18:33-19:5,17-22,25-27; 20:1-18; Luca 2:34,35; 1 Corinzi 15:12-20

> <p></p>
> «Allora Pilato gli disse: “Ma dunque, sei tu re?” Gesù rispose: “Tu lo dici; sono re; io sono nato per questo e per questo sono venuto nel mondo: per testimoniare della verità. Chiunque è dalla verità ascolta la mia voce”» Giovanni 18:37

La crocifissione e la risurrezione di Gesù sono il punto culminante del Vangelo di Giovanni. I primi dieci capitoli coprono circa tre anni e mezzo; quelli da 11 a 20 più o meno una o due settimane.

I quattro Vangeli presentano la morte di Gesù in modi diversi. Sebbene i loro resoconti siano compatibili, ogni autore sottolinea i punti chiave che meglio si accordano con i temi del proprio libro. Matteo enfatizza il compimento della Scrittura; Marco mette in risalto il parallelo tra il battesimo di Gesù e la croce; Luca si concentra sulla croce come guarigione e salvezza (la storia del ladro sulla croce), mentre Giovanni presenta la croce come incoronazione di Gesù, particolarmente legata all’idea dell’ora, a cui si fa riferimento più volte nel corso del libro (7:30; 8:20; 12:27).

Quella dell’ascesa al trono è un’immagine ironica, poiché la crocifissione era l’esecuzione più ignominiosa e disonorevole usata dai Romani. Questo contrasto evidenzia la rappresentazione profondamente graffiante che Giovanni presenta: Gesù sta morendo nell’ignominia, ma nello stesso tempo viene gloriosamente incoronato come Salvatore.