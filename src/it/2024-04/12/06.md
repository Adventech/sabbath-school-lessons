---
title:  Gesù e Maria
date:   19/12/2024
---

`Leggere Giovanni 20:11-13. Per quale ragione Maria Maddalena continuava a non comprendere il significato del sepolcro vuoto?`

L’ultimo riferimento a Maria è la sua comunicazione a Pietro e Giovanni della tomba vuota (20:2). I due discepoli si precipitano al sepolcro e, dopo averlo ispezionato, se ne vanno. Ma Maria torna e rimane lì, piangendo. Aveva di certo pianto tanto negli ultimi giorni. E ora... anche il corpo trafugato? Chinandosi, guarda all’interno e, con sua sorpresa, ci trova dentro due angeli vestiti di bianco seduti lì dove giaceva il corpo di Gesù. Le chiedono: «Donna, perché piangi?» (v. 13). Con dolore risponde che le hanno portato via il suo Signore e non sa dove l’abbiano deposto.

`Leggere Giovanni 20:14-18. Che cosa fa cambiare totalmente la prospettiva di Maria?`

Con gli occhi velati dalle lacrime, Maria si volta e vede qualcuno in piedi dietro di lei. Con parole simili a quelle degli angeli, lo straniero le chiede: «Donna, perché piangi? Chi cerchi?» (v. 15). La donna pensa di parlare con il giardiniere e gli chiede aiuto per ritrovare il corpo di Gesù. Lo sconosciuto la chiama: «Maria». Una sola parola ha cambiato il mondo. Maria, sorpresa, riconosce Gesù: egli è risorto. Gesù le dice di non trattenerlo, in quanto atteso dal Padre. Il compito di Maria è di raccontare ai discepoli che lui è risorto e sta salendo «al Padre mio e Padre vostro, al Dio mio e Dio vostro» (v. 17). Maria compie la sua missione. Racconta ai discepoli di aver visto il Signore e tutti i dettagli che lui le ha comunicato (v. 18).

`Leggere 1 Corinzi 15:12-20. Secondo Paolo, a che servirebbe la fede cristiana se Cristo non fosse risorto?`