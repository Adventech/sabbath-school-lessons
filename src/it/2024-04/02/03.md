---
title:  «Questi è certo il profeta»
date:   07/10/2024
---

`Leggere Giovanni 6:14,15,26-36. Qual è la reazione del popolo al suo miracolo e come se ne serve Gesù per cercare di rivelare la sua identità?`

I Giudei si aspettavano un messia terreno che li avrebbe liberati dall’oppressione romana. Due delle cose più difficili in una guerra sono il nutrimento delle truppe e il prendersi cura dei feriti e dei morti. Con i suoi miracoli, Gesù ha dimostrato di saper fare entrambe le cose.

Ma non era venuto per questo motivo e non era questo lo scopo del suo miracolo. Piuttosto, il racconto del pasto dei cinquemila ha offerto l’opportunità di rivelare che Gesù è il Pane della Vita, che Dio in persona è sceso dal cielo. «Io sono il pane della vita. Chi viene a me non avrà più fame» (6:35).

Questa è la prima delle sette affermazioni «Io sono» presenti nel Vangelo di Giovanni, in cui l’«Io sono» è sempre collegato a un sostantivo («il pane della vita», v. 35; «la luce del mondo», 8:12; «la porta», 10:7,9; «il buon pastore», 10:11,14; «la risurrezione e vita», 11:25; «la via, la verità e la vita», 14:6; «la vera vite», 15:1,5). Ciascuna di queste affermazioni rivela una verità importante su Gesù. «L’IO SONO» rimanda a Esodo 3 (cfr. Gv 8:58) dove Dio si presenta a Mosè come il SIGNORE, l’IO SONO.

Ma al popolo tutto questo sfugge.

«Quei cuori insoddisfatti si chiedevano perché quel Gesù che aveva compiuto tante opere stupende non concedesse al suo popolo salute, forza, ricchezza, liberazione dagli oppressori e la gloria della potenza e dell’onore. Era un mistero impenetrabile che egli pretendesse di essere l’inviato di Dio e nello stesso tempo si rifiutasse di diventare re d’Israele. Il suo rifiuto fu frainteso. Molti ritennero che non osasse esporsi perché dubitava del carattere divino della sua missione. Così aprirono il cuore al dubbio, e il seme sparso da Satana portò frutti di malcontento e indifferenza» - DA, 385 [p. 278].

Cercavano benefici materiali e non la verità che resiste fino alla vita eterna. Se non siamo vigili, questo inganno ci può mettere tutti in pericolo.

`Come difendersi dall’attrazione per le cose materiali a spese di quelle spirituali?`