---
title:  Approfondimento
date:   11/10/2024
---

Leggere i seguenti capitoli tratti da La speranza dell’uomo: “La crisi in Galilea”, 383-394 [pp. 277-287]; “Lazzaro, vieni fuori”, 524-536 [pp. 386-396]; “Complotti dei sacerdoti”, 537-542 [pp. 537- 542].

«La vita di Cristo che dà vita al mondo si trova nella sua parola. Con la sua parola Gesù guarì gli ammalati e cacciò i demoni; con la sua parola placò il mare e risuscitò i morti. E il popolo testimoniava della potenza di quella parola. Annunciava la Parola di Dio come l’aveva annunciata mediante i profeti e i maestri dell’Antico Testamento. Tutte le Scritture sono una manifestazione del Cristo, e il Salvatore voleva che i suoi discepoli manifestassero fiducia in esse. Quando non sarebbe stato più in mezzo a loro, la Parola sarebbe rimasta la fonte della loro potenza. Come il Maestro, anch’essi dovevano vivere “d’ogni parola che procede dalla bocca di Dio” (Mt 4:4). Come la nostra vita fisica è sostenuta dal cibo, così la nostra vita spirituale è nutrita dalla Parola di Dio. Ogni uomo riceve personalmente la vita dalla Parola di Dio. Come mangiamo per nutrire il nostro corpo, così riceviamo la Parola per il nostro spirito. Non possiamo riceverla attraverso l’intermediario di un’altra mente. Dobbiamo studiare con attenzione la Bibbia, chiedere a Dio l’aiuto dello Spirito Santo per poter comprendere la sua Parola» - DA, 390 [p. 283].

**Domande per la condivisione**

`Questa settimana abbiamo studiato il miracolo delle cinquemila persone sfamate, della guarigione di un cieco dalla nascita e della risurrezione di Lazzaro. In ciascuna di queste circostanze, Gesù ha dato possente dimostrazione della sua divinità. Eppure, questi miracoli hanno creato delle divisioni, qualcuno ha reagito con fede, altri sono rimasti dubbiosi. Siamo consapevoli anche noi che, sebbene le prove siano evidenti, le persone possono ancora scegliere di respingere Dio?`

`Tutti questi episodi indicano Gesù quale Figlio di Dio. Perché la sua divinità è così importante ai fini della fede in Gesù come Salvatore?`

`Torniamo a 1 Corinzi 1:26-29. Come si manifesta lo stesso principio nel XXI secolo? Quali sono alcune delle «cose pazze» in cui credono i cristiani? Cosa s’intende con la frase «Dio ha scelto le cose deboli del mondo per svergognare le forti»?`