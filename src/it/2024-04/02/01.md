---
title:  Segni di Divinità
date:   05/10/2024
---

### Letture: Giovanni 6:1-15,26-36; 9:1-41; 11; Isaia 53:4-6; 1 Corinzi 5:7; 1:26-29

> <p></p>
> «Gesù le disse: “Io sono la risurrezione e la vita; chi crede in me, anche se muore, vivrà; e chiunque vive e crede in me, non morirà mai. Credi tu questo?”» Giovanni 11:25,26

La Bibbia non lascia spazio al dubbio: Gesù Cristo è il Figlio eterno, uno con il Padre, non generato e non creato. Gesù è colui che ha creato ogni cosa (Gv 1:1-3), quindi è sempre esistito; non c’è mai stato un tempo in cui egli non sia esistito. Nonostante sia venuto in questo mondo assumendo la natura umana, ha sempre conservato la sua divinità. E, in momenti specifici, ha detto e fatto cose che l’hanno rivelata.

Una verità, questa, molto importante per Giovanni, il quale, citando alcuni miracoli di Gesù, li utilizza per rimandare alla sua divinità.

Il Salvatore non ha espresso solo elementi rivelatori della sua identità, ma ha accompagnato le parole con i fatti.

Questa settimana studieremo tre dei principali segni attestanti la sua divinità. Colpisce che, in ognuno dei casi, ci siano persone che non hanno creduto al miracolo o non ne abbiano percepito il significato. Per alcuni ha rappresentato il momento opportuno per congedarsi da lui; per altri un tempo che li ha resi ancora più ciechi e ottusi; per altri ancora, è stata l’occasione per tramare la sua morte. Per tante altre persone, un tempo per credere che egli fosse il Messia.