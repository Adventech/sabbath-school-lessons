---
title:  Approfondimento
date:   06/12/2024
---

Leggere il seguente capitolo tratto da La speranza dell’uomo: “La luce della vita”, 463-475 [pp. 341-352].

«Quando Gesù pronunciò queste parole si trovava nel cortile del tempio, che era stato preparato per la festa delle Capanne. Al centro di questo cortile si innalzavano due alti piedistalli che sostenevano grandi lampade. Dopo il sacrificio della sera, tutte le lampade venivano accese e diffondevano la loro luce su Gerusalemme. Questa illuminazione ricordava la colonna di fuoco che guidò Israele nel deserto ed era anche considerata come un annuncio della venuta del Messia. Di sera, quando le lampade venivano accese, si diffondeva nel cortile un’atmosfera festosa. I sacerdoti del tempio e i capi del popolo, uomini già con i capelli grigi, partecipavano alle danze al suono degli strumenti musicali che accompagnavano il canto dei leviti.

Con questa illuminazione della città di Gerusalemme, il popolo esprimeva la speranza nella venuta del Messia, che avrebbe accordato la sua luce su Israele. Ma per Gesù quella scena aveva un significato ancora più ampio. Come quelle splendide lampade del tempio diffondevano la loro luce intorno, così il Cristo, fonte di luce spirituale, illumina le tenebre del mondo. Tuttavia, quel simbolo non era perfetto. La grande luce che aveva posto in cielo rappresentava meglio la gloria della sua missione.

Era mattino; il sole, appena sorto sul monte degli Ulivi, rifletteva i suoi raggi sottolineando lo splendore abbagliante del marmo dei palazzi e illuminava l’oro delle mura del tempio. Gesù, indicando quella luminosità intensa, disse: “Io sono la luce del mondo”» - DA, 463,464 [p. 341].

**Domande per la condivisione**

`Dialogare nella classe a proposito della risposta alla domanda finale di giovedì. Quali verità cruciali insegnate dalla Bibbia non potremmo mai, nemmeno in linea di principio, imparare dalla scienza, come la croce, la risurrezione o il ritorno di Cristo? Quali altre importanti verità bibliche devono esserci rivelate?`

`Pensa alla caduta di Lucifero, un essere perfetto dotato di tanta conoscenza intellettuale. Eppure, nonostante questo, si è ribellato a Dio. Che cosa ci dice sulla realtà del libero arbitrio, lo stesso che abbiamo noi, e sul perché dobbiamo scegliere di sottomettere la nostra volontà a Dio?`