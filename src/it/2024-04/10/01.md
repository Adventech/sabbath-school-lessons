---
title:  La via, la verità e la vita
date:   30/11/2024
---

### Letture: Giovanni 13:1-20; 14:1-3,5-11; 1:14; 5:38-40; Daniele 7:27; Colossesi 1:16,17

> <p></p>
> «Nessuno ha mai visto Dio; l’unigenito Dio, che è nel seno del Padre, è quello che l’ha fatto conoscere» Giovanni 1:18

Il Vangelo di Giovanni è diviso in quattro sezioni principali: il prologo (1:1-18), il Libro dei segni (1:19-12:50), il Libro della gloria (13:1-20:31) e l’epilogo (21:1-25). Finora il nostro studio si è concentrato principalmente sul prologo e sul Libro dei segni, che illustrano chi è Gesù attraverso i suoi miracoli (segni), i dialoghi e gli insegnamenti. Ora le lezioni si spostano in particolare sulla terza sezione, il Libro della gloria. È interessante notare che le famose sette affermazioni «IO SONO» formano un ponte tra il Libro dei segni e quello della gloria. Sono «il pane della vita» (Gv 6:35,41,48,51), «la luce del mondo» (8:12; 9:5), «la porta» (10:7,9), «il buon pastore» (10:11,14), «la risurrezione e la vita» (11:25), «la via, la verità e la vita» (14:6) e «la vera vite» (15:1,5).

La lezione di questa settimana inizierà parlando dello scopo del discorso di addio e l’introduzione all’episodio significativo che vede Gesù lavare i piedi ai discepoli. Poi si parlerà dell’«IO SONO» del capitolo 14 («Io sono la via, la verità e la vita»).