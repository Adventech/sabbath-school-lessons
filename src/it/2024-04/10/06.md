---
title:  La Scrittura e la verità
date:   05/12/2024
---

In tutto il Vangelo, la Scrittura svolge un ruolo importante nel presentarci colui che è la via, la verità e la vita. In tutta la Bibbia, Antico e Nuovo Testamento, la Scrittura gioca un ruolo chiave nel rivelare la verità. Vale particolarmente quando si tratta di insegnarci chi è Gesù e cosa è venuto a fare.

`Leggere Giovanni 5:38-40. Cosa dice Gesù a proposito della Scrittura?`

Gesù e i suoi discepoli hanno fatto riferimento alla Scrittura per convalidare il suo ruolo di Messia. «Se credeste a Mosè, credereste anche a me; poiché egli ha scritto di me. Ma se non credete ai suoi scritti, come crederete alle mie parole?» (5:46,47).

`Leggere Luca 24:27. Perché è importante che Gesù abbia indicato per prima cosa la Scrittura per rivelare il significato del suo ministero?`

In un’altra circostanza, citando il libro dell’Esodo, Cristo dichiara: «Quanto poi alla risurrezione dei morti, non avete letto quello che vi è stato detto da Dio» (Mt 22:31). Zaccaria fa riferimento alle promesse di Dio affermando «come egli aveva dichiarato per bocca dei suoi santi profeti fin dai tempi antichi» (Lu 1:70). Nel suo sermone il giorno di Pentecoste, Pietro dice: «Fratelli, era necessario che si adempisse la profezia della Scrittura pronunciata dallo Spirito Santo per bocca di Davide» (At 1:16). La Bibbia non è un testo di scienza. Non spiega come dividere l’atomo o come eseguire un intervento chirurgico al cervello. Ma fa qualcosa di ancora più significativo. Fornisce il contesto all’interno del quale il nostro universo acquisisce un significato. È la chiave che apre la porta, la luce che permette di vedere. Senza di essa saremmo all’oscuro dell’esistenza di Dio, del suo ruolo nell’universo, della nostra origine, del significato della vita e del futuro.

`Quali sono alcune verità bibliche che la scienza non potrà mai insegnarci, neanche teoricamente?`