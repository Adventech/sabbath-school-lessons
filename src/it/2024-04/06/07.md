---
title:  Approfondimento
date:   08/11/2024
---

Leggere i seguenti capitoli tratti da La speranza dell’uomo: “La crisi in Galilea”, 383-394 [pp. 277-287]; “Nel cortile esterno del tempio”, 621-626 [pp. 460-465].

«“A chi ce ne andremmo noi?”. I maestri d’Israele erano schiavi del formalismo. I farisei e i sadducei erano continuamente in lotta fra loro. Abbandonare Gesù significava seguire i sostenitori dei riti e delle cerimonie, uomini ambiziosi che ricercavano la loro gloria. Nel seguire Gesù i discepoli avevano provato una pace e una gioia nuove. Come potevano ora unirsi a coloro che avevano beffato e perseguitato l’amico dei peccatori? Essi avevano atteso a lungo il Messia. Ora che era venuto, non potevano allontanarsi da lui e diventare seguaci di coloro che attentavano alla sua vita e lo perseguitavano.

“A chi ce ne andremmo noi?”. Non si tratta di rinunciare all’insegnamento del Cristo, alle sue parole di amore e misericordia per le tenebre dell’incredulità e della malvagità del mondo. Mentre il Salvatore veniva abbandonato da molti che avevano visto le sue opere meravigliose, Pietro espresse la fede dei discepoli: “Tu sei il Santo di Dio”. Il solo pensiero di perdere quell’àncora di salvezza riempiva i loro cuori di paura e dolore. Essere privati del Salvatore significava trovarsi alla deriva su un mare buio e in tempesta» - DA, 393 [p. 286].

**Domande per la condivisione**

`Come mai alcune persone, di fronte all’evidenza di Gesù come Messia e alla verità del cristianesimo, accolgono con favore l’idea, mentre altri la respingono?`

`Quale verità è più importante di quella che Gesù Cristo è morto per i nostri peccati? Ma come siamo arrivati a conoscerla? Grazie alla scienza, alla legge della natura, alla logica o alla ragione? Sebbene tutte queste cose possano portarci a credere in un Dio creatore, in una causa prima, o in qualcos’altro, nessuna di queste discipline, né da sola né tutte insieme, può insegnarci la verità più importante che dobbiamo conoscere: Cristo è morto per i nostri peccati. Quanto è fondamentale fare della Bibbia la nostra autorità finale e definitiva in materia di fede?`