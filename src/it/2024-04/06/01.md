---
title:  Altre testimonianze su Gesù
date:   02/11/2024
---

### Letture: Giovanni 3:25-36; 1:32-36; 6:51-71; 5:36-38; 7:37-53; Daniele 7:18

> <p></p>
> «E io, quando sarò innalzato dalla terra, attirerò tutti a me» Giovanni 12:32

Gesù non si limita a dire cose sorprendenti che riguardano la sua persona, la propria identità, chi lo ha mandato o la sua provenienza. Dimostra le sue affermazioni con miracoli e segni. Come alcuni hanno apertamente testimoniato: «Quando il Cristo sarà venuto, farà più segni miracolosi di quanti ne abbia fatto questi?» (Gv 7:31).

Le sue parole sono state accompagnate da azioni che ne confermano la verità. Ma mentre il dramma continua, il popolo inizia a dividersi. La guarigione dell’uomo presso la vasca di Betesda attira le ire di alcuni capi religiosi. La discussione a Capernaum, seguita al pasto dei cinquemila, genera il rifiuto di Gesù da parte delle folle. La risurrezione di Lazzaro suscita la fede in alcuni, ma scatena in altri un’ostilità che porterà al processo e all’esecuzione di Gesù.

La lezione di questa settimana prende in esame alcuni personaggi tra quanti hanno testimoniato e testimoniano di Gesù. In ognuno di questi episodi vengono riportati aspetti che rivelano la sua vera identità e tutti insieme danno vita a un’immagine più profonda di Gesù, il Messia.