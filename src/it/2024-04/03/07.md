---
title:  Approfondimento
date:   18/10/2024
---

Leggere il seguente capitolo tratto da La speranza dell’uomo: “Dio con noi”, 19-26 [pp. 8-14].

«Il Signore Gesù Cristo, il divino Figlio di Dio, è esistito dall’eternità, come persona distinta, ma una sola con il Padre. Egli era la gloria suprema del cielo, il comandante degli esseri intelligenti celesti, ed essere oggetto di adorazione da parte degli angeli gli spettava di diritto. Non si trattava di un furto da parte di Dio. La verità secondo cui Cristo era uno con il Padre prima della fondazione del mondo contiene luce e gloria. Questa è la luce che brilla in un luogo buio, rendendolo splendente di gloria divina e originaria. Questa verità, infinitamente misteriosa in sé, ne spiega altre misteriose e altrimenti inspiegabili, mentre è contenuta in una luce inavvicinabile e incomprensibile» - 5BC, p. 1126.

«Gesù ha detto: “E quando sarò innalzato dalla terra, attirerò a me tutti gli uomini” (Gv 12:32). Il peccatore deve riconoscere Gesù come il Salvatore che muore per i peccati del mondo, contemplare l’Agnello di Dio immolato sul Calvario, per scorgere quell’amore divino che conduce al pentimento. Quando ci soffermiamo sull’amore illimitato che Cristo ha dimostrato morendo sul Calvario, impressionati e commossi, ci pentiamo profondamente. È vero che talvolta alcuni, pur non essendo consapevoli di essere ispirati da Dio, rinunciano a certe loro abitudini perché si vergognano del proprio comportamento. Ogni sincero desiderio di fare il bene, di cambiare se stessi, è un effetto dell’azione di Cristo che agisce nell’uomo, sensibilizzandone la coscienza e migliorandone la condotta. Mentre Gesù ci invita a rivolgere la nostra attenzione alla tragedia della croce, provocata dai nostri peccati, la legge divina s’impone alla coscienza rivelando la nostra malvagità e i nostri errori più nascosti» - SC, 26,27 [pp. 27,28].

**Domande per la condivisione**

`Perché Giovanni comincia parlando di Gesù creatore? Quanto è importante la creazione nella nostra teologia e perché è fondamentale la sua corretta interpretazione, secondo quanto rivelato nella Scrittura?`

`Torniamo alla domanda finale dello studio di domenica. Se invece di un Dio eterno sulla croce ci fosse andato un essere creato, cosa sarebbe cambiato?`