---
title:  Prologo
date:   12/10/2024
---

### Letture: Giovanni 1:1-5; 1:9-13; 3:16-21; 9:35-41; 17:1-5; Genesi 1:1; Matteo 7:21-23

> <p></p>
> «Nel principio era la Parola, la Parola era con Dio, e la Parola era Dio» Giovanni 1:1

Nella prima settimana abbiamo studiato la parte finale del libro di Giovanni, spiegando perché ha scritto il suo Vangelo. Questa nuova lezione riparte dal principio, e l’apostolo espone quale direzione, ispirato dallo Spirito Santo, intende dare al lettore. Nelle prime parole e nei primi paragrafi dei loro scritti, gli autori del Nuovo Testamento presentano spesso i temi che intendono trattare. Succede anche con Giovanni, i cui argomenti vengono presentati all’interno di un grande respiro cosmico che illustra le verità più importanti su Gesù Cristo, e che risalgono a prima della creazione.

Questa presentazione a inizio del libro offre ai lettori, già consapevoli del fatto che Gesù è il Messia, un vantaggio che i personaggi del libro stesso non avevano. Il lettore può cogliere chiaramente i punti importanti su cui l’evangelista ritorna mentre racconta la storia di Gesù. Essi sono collocati all’interno del periodo storico della vita terrena del Maestro.

La lezione di questa settimana inizierà con il prologo (Gv 1:1-18) e ne riassumerà i temi principali. Questi temi saranno poi esaminati anche in altri punti di questo Vangelo.