---
title:  Beati quelli che credono
date:   09/11/2024
---

### Letture: Giovanni 8:54-58; 12:1-8; 19:4-22; 20:19-31; Genesi 12:3; Romani 4:1-5; Daniele 2 e 7

> <p></p>
> «Gesù gli disse: “Perché mi hai visto, tu hai creduto; beati quelli che non hanno visto e hanno creduto!”» Giovanni 20:29

In tutto il suo Vangelo, Giovanni presenta una pluralità di persone - con background, credenze ed esperienze diverse - che testimoniano chi fosse Gesù. «Ecco l’Agnello di Dio!» (1:36). «Abbiamo trovato il Messia» (1:41). «Abbiamo trovato colui del quale hanno scritto Mosè» (v. 45). «Rabbì, tu sei il Figlio di Dio, tu sei il re d’Israele!» (v. 49). «Non potrebbe essere lui il Cristo?» (4:29). «Perché noi stessi abbiamo udito e sappiamo che questi è veramente il Salvatore del mondo» (v. 42). «Signore, da chi andremmo noi? Tu hai parole di vita eterna» (6:68). «Credo che tu sei il Cristo, il Figlio di Dio che doveva venire nel mondo» (11:27). «Ero cieco e ora ci vedo» (9:25). «Ecco il vostro Re!» (19:14). «Non trovo in lui alcuna colpa» (19:6). «Signore mio e Dio mio » (20:28).

Chi erano alcune di queste persone e perché hanno testimoniato l’identità di Gesù?

Gesù non ha avuto remore nel dichiarare chi fosse, né nel chiamare a testimoniare anche figure ormai lontane, come quella di Abramo. «Abraamo, vostro padre, ha gioito nell’attesa di vedere il mio giorno; e l’ha visto, e se n’è rallegrato» (Gv 8:56).