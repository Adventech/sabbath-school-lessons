---
title:  La testimonianza di Maria
date:   11/11/2024
---

Sei giorni prima della Pasqua, Gesù va a trovare Maria, Marta e il loro fratello Lazzaro, che aveva risuscitato. Simone, che era stato guarito dalla lebbra, organizza un banchetto in segno di riconoscenza per quello che Gesù aveva fatto per lui. Marta si occupa di servire e Lazzaro è seduto a tavola con gli ospiti (Gv 12:1-8).

`Che significato ha il comportamento di Maria e perché è una testimonianza dell’identità di Gesù (12:1-3)?`

Il profumo era molto costoso, corrispondeva a circa un anno del salario di un operaio normale. Maria probabilmente porta questo dono per esprimere la sua gratitudine al Salvatore per il perdono dei suoi peccati e per la risurrezione di suo fratello. Ha intenzione di usarlo, un giorno, per la sepoltura di Gesù. Ma poi viene a sapere che presto verrà consacrato re. Voleva dire che era la prima a onorarlo. Probabilmente Maria non vuole che il suo gesto sia notato, ma Giovanni osserva: «La casa fu piena del profumo dell’olio» (12:3). Giuda risponde con un crudo rimprovero, affermando che avrebbe dovuto vendere quel profumo per poi dare il ricavato ai poveri. Gesù mette subito a suo agio Maria: «Lasciala stare; ella lo ha conservato per il giorno della mia sepoltura. Poiché i poveri li avete sempre con voi, ma me, non mi avete sempre» (vv. 7,8).

Un tema ricorrente attraversa il Vangelo. Gesù conosce quello che le persone hanno dentro (Gv 2:24,25; 6:70,71; 13:11; 16:19). In questo caso, al banchetto di Simone, Gesù sa cosa Giuda ha nel suo animo. Giovanni è sollecito nel rimarcare chi sia Giuda: un ladro egoista (12:6). «Maria aveva versato sul Salvatore vivente quel dono profumato con cui aveva pensato di onorarlo dopo la morte. Diversamente quel profumo soave avrebbe potuto riempire soltanto la tomba, ma in quel momento rallegrava il cuore del Maestro come testimonianza di fede e amore. Giuseppe d’Arimatea e Nicodemo non offrirono a Gesù i loro doni mentre era ancora in vita. Con lacrime amare portarono i loro aromi costosi per il suo corpo freddo e incosciente. Le pie donne con i loro aromi fecero inutilmente il viaggio al sepolcro perché Gesù era già risorto. Maria, versando il suo amore sul Salvatore mentre egli era in vita, lo ungeva in vista della sua sepoltura. Gesù si avvicinò all’ora oscura della grande prova consolato dal ricordo di quel dono, anticipazione dell’amore che i credenti gli avrebbero manifestato per l’eternità» - DA, 560 [pp. 412,413].

`Gesù conosce il cuore di Maria e quello di Giuda. Conosce anche il tuo. Perché è vitale confidare nella giustizia di Cristo che ci trasforma e ci protegge?`