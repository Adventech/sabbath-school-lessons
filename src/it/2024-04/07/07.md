---
title:  Approfondimento
date:   15/11/2024
---

Leggere il capitolo tratto da La speranza dell’uomo: “Davanti a Pilato”, 723-740 [pp. 539-553]; da Patriarchi e profeti “Il sacrificio d’Isacco”, 145-155 [pp. 117-125].

«Allora Tommaso riconobbe che colui che gli stava davanti era il suo Signore. Non aveva più bisogno di altre prove. Il suo cuore trasalì di gioia, e gettandosi ai piedi di Gesù esclamò: “Signor mio e Dio mio!” (Gv 20:28). Gesù accolse quell’omaggio, ma dolcemente lo rimproverò per la sua incredulità: “Perché mi hai visto, tu hai creduto; beati quelli che non hanno visto e hanno creduto!” (v. 29). Gesù avrebbe voluto che Tommaso avesse creduto sulla base della testimonianza dei suoi fratelli. Se gli uomini di oggi volessero imitare l’esempio di Tommaso, nessuno sarebbe salvato per fede, perché tutti coloro che accettano Cristo lo fanno sulla base della testimonianza di altri. Molti di coloro che dubitano si scusano dicendo che se avessero le prove che hanno avuto Tommaso e i suoi compagni, allora crederebbero. Non si rendono conto che non solo hanno le stesse prove, ma le hanno anche maggiori. Molti che, come Tommaso, desiderano rimuovere dal loro cuore ogni dubbio, non vedranno mai esauditi i loro desideri, ma si radicheranno sempre più nell’incredulità. Coloro che si abituano a considerare solo il lato negativo delle cose, che mormorano e si lamentano, non si rendono conto di ciò che fanno: spargono il seme del dubbio e raccolgono solo incredulità. Nella nostra epoca, in cui la fede e la fiducia hanno un’importanza essenziale, molti si ritroveranno incapaci di credere e sperare» - DA, 807,808 [p. 618].

**Domande per la condivisione**

`Qual è la differenza nell’esprimere la fede alla maniera di Abramo o di Tommaso?`

`Chi lo desideri, in classe, può rendere una testimonianza a favore di Gesù.`

`Pilato pone una domanda molto filosofica: Che cos’è la verità? Rispondi alla luce di quello che abbiamo studiato in Giovanni.`

`I contemporanei di Gesù potevano contare solo sulle profezie di Daniele 2 e 7. Qual è il nostro grande vantaggio rispetto a loro?`