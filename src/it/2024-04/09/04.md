---
title:  Fede e nuova nascita
date:   26/11/2024
---

`Leggere Giovanni 1:12,13. Secondo quanto scritto, quali sono le tappe per diventare cristiani?`

Giovanni ha scritto il suo Vangelo perché credessimo in Gesù e perché credendo avessimo la vita eterna nel suo nome (20:31). Al capitolo 1:12,13 questo processo viene descritto in due fasi. Durante la prima, riceviamo Gesù, ovvero crediamo in lui. Nella seconda, ci conferisce l’autorità o il potere di diventare figli di Dio (al v. 13 si parla di «nati da Dio»). Nel diventare cristiani esiste una componente umana e una divina. Dobbiamo agire nella fede, ricevere Gesù ed essere aperti alla luce, ma è lui a rigenerare il cuore.

La fede stessa, infatti, è un dono di Dio che si ottiene ascoltando la sua Parola (Ro 10:17). «Per avere una fede vera e duratura in Cristo, dobbiamo conoscerlo come è rappresentato nella Parola» - E.G. WHITE, Fundamentals of Christian Education, p. 433. «Lo Spirito, operando sulla mente umana e illuminandola, crea la fede in Dio» - The Seventh-day Adventist Bible Commentary, vol. 7, p. 940.

Chi crede o accetta il Figlio come Messia riceve la vita eterna. Giovanni sottolinea anche che è necessario accettare o credere alla Parola che Gesù ha pronunciato (5:24,38,47). È compito dello Spirito Santo convincere (16:7,8; cfr. Ro 8:16).

`Leggere Romani 8:16. Quale principio sulla salvezza emerge da questo testo?`

La fede, quella biblica, basata sull’azione dello Spirito Santo nei nostri cuori, è il fondamento della nostra fede. «La fede è... la grande benedizione: l’occhio che vede, l’orecchio che ascolta» - In Heavenly Places, p. 104.

L’approccio umanistico alla fede stabilisce che occorre trovare un fondamento, dei criteri per la fede, e poi credere. Al contrario, l’approccio biblico afferma che la fede è il fondamento, un dono di Dio (Ef 2:8, 1 Co 1:17-24; 2:1-6). Si parte dal fondamento della fede e da lì si cresce nella comprensione e nella grazia.

`Su cosa si fonda la tua fede?`