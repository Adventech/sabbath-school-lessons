---
title:  La sorgente della vita
date:   23/11/2024
---

### Letture: Giovanni 1:4; 10:10; 1:12,13; 6:61-68; Numeri 13:23-33; Matteo 4:1-4

> <p></p>
> «Gesù gli disse: “Io sono la via, la verità e la vita; nessuno viene al Padre se non per mezzo di me”» Giovanni 14:6

Nel Vangelo di Giovanni, alla domanda su chi fosse, Gesù risponde con il termine che designa la divinità. «IO SONO», un riferimento inequivocabile al Signore, che era apparso a Mosè nel roveto ardente. «Io sono colui che sono», disse a Mosè (Es 3:14). «E la Parola è diventata carne e ha abitato per un tempo fra di noi, piena di grazia e di verità; e noi abbiamo contemplato la sua gloria, gloria come di unigenito dal Padre» (Gv 1:14). Il tema «IO SONO» è presente in tutto questo Vangelo, come riflesso anche nel versetto di questa settimana: «Io sono la via, la verità e la vita» (14:6). L’IO SONO è la luce del mondo, il pane della vita, la porta delle pecore, il buon pastore e la vera vigna. Questa settimana continueremo a studiare la rivelazione di Dio che ci viene data in Giovanni. Esploreremo anche in modo più approfondito il rovescio della medaglia: nonostante le potenti prove a sostegno della messianicità di Cristo, alcuni lo hanno rifiutato. Approfondiremo l’argomento per due motivi: evitare di commettere lo stesso errore, e capire come raggiungere coloro che rischiano di commetterlo.