---
title:  Approfondimento
date:   29/11/2024
---

Leggere i seguenti capitoli tratti da La speranza dell’uomo: “Dio con noi”, 19-26 [pp. 8-14], “Contrasti”, 601-609 [pp. 443-449].

«Abbassandosi per diventare uomo, Cristo ha manifestato un carattere opposto a quello di Satana. Ma egli scese ancora di più verso il sentiero dell’umiliazione. “Ed essendo trovato nell’esteriore come un uomo, abbassò se stesso, facendosi ubbidiente fino alla morte, e alla morte della croce” (Fl 2:8). Come il sommo sacerdote deponeva i suoi splendidi paramenti e officiava con la veste di lino bianco come un semplice sacerdote, così Cristo ha preso la forma di un servo e ha offerto un sacrificio in cui è sacerdote e vittima insieme. “Ma egli è stato trafitto a motivo delle nostre trasgressioni, fiaccato a motivo delle nostre iniquità; il castigo, per cui abbiamo pace, è stato su lui” (Is 53:5). Gesù è stato trattato come noi meritiamo, affinché possiamo ricevere il trattamento che egli merita. Egli è stato condannato per i nostri peccati, senza avervi partecipato, affinché potessimo ottenere la giustificazione in virtù della sua giustizia, senza avervi preso parte. Egli subì la morte che era nostra, affinché potessimo ricevere la vita che era sua. “E per le sue lividure noi abbiamo avuto guarigione”» - DA, 25 [pp. 12,13].

**Domande per la condivisione**

`Gesù ha dato tanto per salvare il mondo. Qual è secondo te il metodo migliore per fare conoscere agli altri questa verità straordinaria e aiutarli ad accettarlo in fede?`

`Perché una scelta presa sulla base della rivelazione divina sarà sempre più affidabile?`

`Come si conciliano la logica e la ragione con la comprensione della Parola di Dio? Di quali ragioni logiche e razionali disponiamo per arrivare alla fede? In che modo cose come l’adempimento delle profezie o la stupefacente bellezza e complessità del mondo creato ci indicano logicamente e razionalmente l’esistenza di Dio e la verità del piano della salvezza?`

`Veniamo alla domanda finale della lezione di martedì: su cosa si basa la tua fede? Perché credi in Gesù e nelle affermazioni del vangelo?`