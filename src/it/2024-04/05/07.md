---
title:  Approfondimento
date:   01/11/2024
---

Leggere il seguente capitolo tratto da La speranza dell’uomo: “Al pozzo di Giacobbe”, 183-195 [pp. 126-135].

«Dopo aver trovato il Salvatore, la Samaritana condusse altri uditori. Mostrò uno spirito missionario più intenso di quello dei discepoli. Essi non consideravano per nulla la Samaria come un campo promettente. Rivolgevano i loro pensieri a una grande opera futura, senza scorgere, proprio accanto a loro, un raccolto pronto per la mietitura. Invece, una città intera ascoltò il Salvatore tramite una donna disprezzata che aveva trasmesso subito ai suoi concittadini il messaggio ricevuto.

Questa donna, con il suo esempio ci dimostra come agisce una fede vera in Cristo. Chi ha bevuto dell’acqua della vita diviene egli stesso una fonte di vita. Ogni vero discepolo nasce nel regno di Dio come missionario. Colui che ha ricevuto, dona. La grazia di Cristo è per ogni spirito come una sorgente nel deserto, che sgorga per tutti, per offrire acqua viva a coloro che stanno per morire» - DA, 195 [p. 134].

**Domande per la condivisione**

`Riprendi la domanda finale di domenica e rispondi con la massima onestà. Quali sono i tabù e i pregiudizi presenti nella società che possono ostacolare la tua testimonianza ad altri?`

`Perché, secondo te, Gesù fu accolto così calorosamente dai Samaritani, molto più di quello che fecero i suoi connazionali?`

`Mettiti nei panni della Samaritana. Viene un estraneo mai visto prima e le fa sapere che conosce i suoi segreti più reconditi. La cosa, ovviamente, la colpisce in profondità. Il Signore conosce tutto di noi, anche quei segreti che vorremmo nessuno sapesse. Ma il comportamento nei confronti della Samaritana ci tranquillizza?`

`Quali dei temi trattati nel Vangelo di Giovanni emergono nella vicenda che vede coinvolti Gesù e la Samaritana al pozzo di Giacobbe?`