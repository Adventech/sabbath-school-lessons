---
title:  La testimonianza dei Samaritani
date:   26/10/2024
---

### Letture: Giovanni 4:1-42; 3:26-30; Geremia 2:13; Zaccaria 14:8; Ezechiele 36:25-27

> <p></p>
> «E dicevano alla donna: “Non è più a motivo di quello che tu ci hai detto, che crediamo; perché noi stessi abbiamo udito e sappiamo che questi è veramente il Salvatore del mondo”» Giovanni 4:42

Chi erano i Samaritani? Il regno settentrionale di Israele era stato conquistato dagli Assiri nel 722 a.C. Per creare stabilità politica, essi dispersero i loro prigionieri in tutto l’impero. Nello stesso modo, anche i prigionieri provenienti da altre nazioni furono mandati a popolare il regno settentrionale e divennero i Samaritani, i quali praticavano una propria forma di giudaismo.

I rapporti tra loro e i Giudei, tuttavia, non erano buoni. Per esempio, i Samaritani si opposero alla ricostruzione del tempio al ritorno degli Ebrei da Babilonia; nel frattempo, avevano costruito il loro tempio sul monte Garizim. Ma questo tempio fu distrutto dal sovrano ebreo Giovanni Ircano nel 128 a.C.

Al tempo di Cristo quest’ostilità proseguiva. I Giudei evitavano il più possibile la Samaria. Anche se i commerci andavano avanti, altre interazioni erano tabù. I Giudei non prendevano prestiti dai Samaritani e non accettavano nemmeno di ricevere favori da loro. In questo contesto, Giovanni racconta l’incontro tra Gesù, la donna al pozzo e gli abitanti della città samaritana di Sicar.