---
title:  La testimonianza dei Samaritani
date:   31/10/2024
---

`Leggere Giovanni 4:27-29. Quale azione sorprendente compie la donna?`

Il colloquio tra Gesù e la donna viene interrotto dall’arrivo dei discepoli. Sebbene sorpresi nel vederlo parlare con una donna, non lo interrogano, anzi, lo esortano a mangiare. La donna, nel frattempo, posa il suo vaso con l’acqua e si precipita in città per condividere con altri ciò che ha appena vissuto con Gesù.

`Leggere Giovanni 4:30-42. Cosa succede dopo quell’incontro e perché ci rivela in quale modo diffondere il vangelo?`

Sembra strano che il racconto di Gesù su una mietitura interrompa quello delle tante conversioni nella città. Ma Giovanni ci vuole far capire come Gesù abbia compreso ciò che stava accadendo. Condividere il piano di salvezza con una donna samaritana lo considerava molto più importante di un pasto. Condurre le anime alla salvezza era il suo scopo, e approfitta di quest’occasione per insegnare ai suoi discepoli l’urgenza di annunciare il vangelo a tutte le persone, anche quelle diverse da loro. Il Vangelo di Giovanni contiene tanti punti salienti. Di certo, il passaggio al capitolo 4:39-42 è tra questi. Molti Samaritani credettero grazie alla testimonianza della donna: «Egli mi ha detto tutto quello che ho fatto» (v. 39).

I Samaritani chiedono a Gesù di rimanere con loro. Il risultato fu che molti altri credettero grazie alla sua parola. Allora dissero alla donna: «Non è più a motivo di quello che tu ci hai detto, che crediamo; perché noi stessi abbiamo udito e sappiamo che questi è veramente il Salvatore del mondo» (v. 42).

`Quanto può essere efficace la testimonianza che può rendere anche una sola persona? Quanto può essere efficace la tua testimonianza di ciò che Gesù ha fatto per te?`