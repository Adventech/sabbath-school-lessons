---
title:  Approfondimento
date:   13/12/2024
---

Leggere il seguente capitolo tratto da La speranza dell’uomo: “Il vostro cuore non sia turbato”, 662-680 [pp. 496-510].

Nel valutare chi è Gesù, i suoi avversari hanno giudicato secondo gli standard umani, «secondo la carne» (Gv 8:15). Probabilmente è ancora peggio rispetto a quello di giudicare «secondo l’apparenza» (7:24). In questo caso si sono affidati ai criteri della carne, dell’umanità decaduta in un mondo decaduto, senza il controllo irresistibile dello Spirito (cfr. 3:3-7). Vedevano la sua «carne», per così dire, ma non contemplavano mai la possibilità che potesse essere la Parola fatta carne (1:14). Considerare Cristo con criteri così limitati significa valutarlo da un punto di vista secolare (2 Co 5:16).

«Il Consolatore è chiamato “lo Spirito della verità”. La sua opera consiste nel precisare e preservare la verità. Comincia a vivere nel cuore come Spirito della verità, e così diventa un Consolatore. Nella verità si trovano conforto e pace, ma la menzogna non offre niente di tutto questo. Satana conquista le menti con false teorie e tradizioni; orientando gli uomini verso falsi ideali, ne deforma il carattere. Attraverso le Scritture, lo Spirito parla alla mente, imprime la verità nel cuore e, rendendo palesi gli errori, a poco a poco li elimina. Mediante lo Spirito della verità, che opera servendosi della Parola di Dio, Cristo lega a sé il suo popolo» - DA, 671 [p. 502].

**Domande per la condivisione**

`La vita eterna è conoscere Dio (Gv 17:3). Che cosa significa conoscere Dio: sapere semplicemente alcuni fatti che lo riguardano, che è potente, amorevole e un Dio di giustizia?`

`Con la frase «la parola è verità», cosa si vuole evidenziare (v. 17)?`

`«Non prego che tu li tolga dal mondo, ma che tu li preservi dal maligno» (v. 15). In che misura le nostre scelte condizionano la possibilità che questa preghiera sia esaudita?`