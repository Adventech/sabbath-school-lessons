---
title:  Gesù e il Padre
date:   09/12/2024
---

Noi siamo stati creati dalla Trinità divina per avere un rapporto personale con i suoi membri (Ge 1:26,27). Tuttavia, a causa del peccato, questa relazione è stata radicalmente interrotta e l’effetto immediato di questa interruzione è visibile nella vicenda dell’Eden.

`Leggere Genesi 3:7-9. Come si rivela l’interruzione provocata dal peccato e cosa significa che sia stato Dio a cercare l’uomo e non viceversa?`

L’intenzione della Divinità era quella di offrire la guarigione a tutta l’umanità per la frattura causata dal peccato, anche se tutta l’umanità non l’avesse accettata.

Per ripristinare questa relazione, un membro della divinità si è fatto uomo. Per questo la Parola si è fatta carne e ha abitato in mezzo a noi, manifestando la gloria di Dio (Gv 1:14-18); di conseguenza, l’umanità ha ricevuto la sua pienezza e la sua grazia. Questo è quanto Gesù è venuto a condividere, affermando la gloria di Dio in modo che la relazione interrotta dal peccato possa ripristinarsi, almeno per tutti coloro che sono disposti ad accettare per fede ciò che è stato offerto loro in Cristo Gesù.

`Quale meravigliosa speranza annunciano questi passi? Giovanni 1:1,2; 5:16-18; 6:69; 10:10,30; 20:28.`

«Egli possiede la vita, una vita propria, non ricevuta» - DA, 530 [p. 391]. Tuttavia, in quanto Figlio incarnato che ha «spogliato se stesso» (Fl 2:7) dall’esercizio delle sue prerogative, Cristo, parlando della sua esistenza sulla terra come uomo tra gli uomini, poteva definire la sua vita un dono di Dio. «La divinità di Cristo è per il credente certezza di vita eterna» - DA, 530 [p. 391].

Dio non fu riconosciuto dall’umanità (Gv 17:25), per questo ha mandato il suo unico Figlio (9:4; 16:5) affinché lui, il Padre, fosse conosciuto.

`Riferendosi al cosmo, un ateo ha scritto: «Nella nostra oscurità, in tutta questa vastità, non c’è alcun cenno all’aiuto che verrà da altrove per salvarci da noi stessi». Che cosa insegna la Bibbia, confutando la tesi di questa persona?`