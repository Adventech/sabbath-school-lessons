---
title:  Il Padre celeste
date:   08/12/2024
---

Il Vangelo di Giovanni è scritto a partire dal punto di vista dell’intera narrazione biblica, a cominciare dalle nostre origini. «Nel principio Dio creò i cieli e la terra» (Ge 1:1). Tradotto: in principio il Padre, il Figlio e lo Spirito Santo crearono i cieli e la terra. Essi rappresentano la fonte di tutto ciò che esiste. Hanno creato l’universo e gli esseri che lo abitano. Il nostro pianeta ha beneficiato di una creazione speciale della vita, e l’elemento più singolare di questa creazione è il genere umano. Creando l’umanità Dio voleva che vivessimo in amorevole armonia, con lui e gli uni con gli altri.

Purtroppo, Lucifero ha portato il peccato in questo mondo, peccato che, tra le altre cose, costituisce un’interruzione del nostro rapporto con Dio e distorce l’essenza di quest’ultimo. Per questo, Gesù ha assunto la nostra stessa natura umana: per ripristinare la conoscenza di Dio e portare la salvezza all’umanità. Mentre era qui sulla terra ha sottomesso la sua vita al Padre, facendosi guidare da lui: «Io e il Padre siamo uno» (Gv 10:30). «Il Padre è in me e io sono nel Padre» (v. 38). «Se non faccio le opere del Padre mio, non mi credete» (v. 37).

**Quali sono stati alcuni dei ruoli del Padre?**

`Giovanni 3:16,17; 6:57`

`Giovanni 5:22,30`

`Giovanni 6:32; 14:10,24`

`Giovanni 6:45`

`Giovanni 15:16; 16:23`

`Questi versetti ci mostrano il Padre in stretta connessione con Gesù Cristo, suo Figlio. Il Padre ha un contatto intimo con il nostro mondo e ha profondamente investimento nella nostra salvezza. Cosa ci insegna questa verità circa l’amore che nutre per noi?`