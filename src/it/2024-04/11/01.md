---
title:  Il Padre, il Figlio e lo Spirito Santo
date:   07/12/2024
---

### Letture: Giovanni 14:10-24; 16:7-11,27,28; 17:1-26; Genesi 3:7-9

> <p></p>
> «Ma il Consolatore, lo Spirito Santo, che il Padre manderà nel mio nome, vi insegnerà ogni cosa e vi ricorderà tutto quello che vi ho detto» Giovanni 14:26

Il Vangelo di Giovanni è un mosaico di temi. L’autore ricorre a segni (miracoli) per dimostrare che Gesù è il Messia promesso dai profeti e utilizza una serie di testimoni per proclamare che Gesù è il Cristo. Cita, inoltre, le dichiarazioni «IO SONO» per indicare la sua divinità. Tutti e tre i suoi membri sono menzionati in Giovanni 1 (1-4,14,18,32-34). Per secoli gli uomini hanno cercato di comprendere a fondo la natura della divinità, ma poiché non ci riescono, in tanti rifiutano l’idea. È sciocco, però, rifiutare qualcosa solo perché non riusciamo a comprenderla appieno o perché non rientra nei limiti ristretti del ragionamento umano. Giovanni dice che se si vuole capire Dio, bisogna guardare a Gesù e a ciò che è stato rivelato nella Parola. Questo approccio ci apre un mondo completamente nuovo di relazioni: tra i tre membri della divinità, tra loro e gli uomini, e tra gli uomini stessi. La lezione di questa settimana analizza come il Vangelo di Giovanni presenti il Padre, il Figlio e lo Spirito Santo, ma nel contesto del discorso di commiato (capp. 13-17).