---
title:  I segni che indicano la via
date:   28/09/2024
---

### Letture: Giovanni 2:1-11; 4:46-54; 5:1-47; Marco 3:22,23; Matteo 12:9-14

> <p></p>
> «Ora Gesù fece in presenza dei suoi discepoli molti altri segni miracolosi, che non sono scritti in questo libro; ma questi sono stati scritti affinché crediate che Gesù è il Cristo, il Figlio di Dio, e affinché, credendo, abbiate vita nel suo nome» Giovanni 20:30,31

Per quale motivo Giovanni ha scritto il suo Vangelo? L’intento era quello di sottolineare i miracoli di Gesù o riportare alcuni suoi insegnamenti specifici? Grazie alla potenza e all’influenza dello Spirito Santo, Giovanni stesso ci spiega il perché. Ci dice che, sebbene si possano scrivere molte altre cose sulla vita di Cristo (21:25), le storie scelte sono state riportate «affinché crediate che Gesù è il Cristo, il Figlio di Dio, e affinché, credendo, abbiate vita nel suo nome» (20:31).

Questa settimana esamineremo il resoconto di Giovanni su alcuni dei primi miracoli di Gesù: dalla trasformazione dell’acqua in vino durante la festa nuziale, alla guarigione del figlio gravemente malato di una persona, fino al miracolo del paralitico presso la vasca di Betesda.

Giovanni definisce tali miracoli «segni». Non certo qualcosa di assimilabile ai cartelli stradali, ma piuttosto eventi miracolosi che indicano una realtà più profonda: Gesù come Messia. In tutti questi racconti, vediamo esempi di persone che hanno risposto per fede. E i loro casi ci invitano a fare altrettanto.