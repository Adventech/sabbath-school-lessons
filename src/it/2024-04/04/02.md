---
title:  La testimonianza di Giovanni il battista
date:   20/10/2024
---

`Leggere Giovanni 1:19-23. In che modo Giovanni il battista spiega il suo ministero e la sua missione?`

I capi religiosi inviarono dei sacerdoti e dei leviti per chiedere a Giovanni chi fosse. Considerate le elevate aspettative messianiche in Giudea, era importante che quel predicatore chiarisse il suo rapporto con tali attese. Egli non era la Luce, ma era stato inviato da Dio per testimoniarla e preparare così la venuta del Messia (1:6-8). Ecco perché rispose loro nel modo più chiaro possibile: «Io non sono il Cristo» (1:20). Inoltre, Giovanni battezzava con acqua, ma Cristo lo avrebbe fatto con lo Spirito (vv. 26,33). Giovanni non era degno di sciogliere il cinturino dei sandali di Gesù (v. 27). Cristo era preferito a Giovanni perché era prima di lui (v. 30). Gesù era il Figlio di Dio e Giovanni si limitava a indicarlo (v. 34).

`Leggere Isaia 40:1-5 e Giovanni 1:23. Qual è l’utilizzo di questi versetti da parte dell’apostolo?`

Ai tempi in cui le strade erano costellate di rocce e sassi, a volte i servi anticipavano il re per spianarne le superfici ed eliminare le curve strette in modo da rendere più agevole il cammino. Così, in adempimento della profezia, Giovanni venne per preparare il cuore delle persone a Gesù.

`Cosa abbiamo in comune con Giovanni il battista noi avventisti?`