---
title:  Approfondimento
date:   25/10/2024
---

Leggere il seguente capitolo tratto da La speranza dell’uomo: “Nicodemo”, 167,177 [pp. 114-121].

Nicodemo «Investigò le Scritture con uno spirito nuovo, non per amore di discussione, ma per ricevere la vita. Lasciandosi guidare dallo Spirito Santo, cominciò a vedere il regno dei cieli […].

Per fede possiamo ricevere la grazia di Dio, ma la fede non è la causa della nostra salvezza. Essa non merita nulla. L’unico rimedio per il peccato è rivolgersi a Cristo, che si appropria dei suoi meriti. Non possiamo neppure pentirci senza l’aiuto dello Spirito di Dio. Le Scritture dicono di Cristo: “E lo ha innalzato con la sua destra, costituendolo Principe e Salvatore, per dare ravvedimento a Israele e perdono dei peccati” (At 5:31). Il pentimento viene da Cristo, come viene da lui il perdono. Ma allora come siamo salvati? “Come Mosè innalzò il serpente nel deserto”, così il Figliuol dell’uomo è stato innalzato, e chi è stato ingannato e morso dal serpente può guardare a lui e vivere. “Ecco l’Agnello di Dio, che toglie il peccato del mondo!” (Gv 1:29). La luce che brilla dalla croce rivela l’amore di Dio. Il suo amore ci attrae. Se non resistiamo a questo invito e ci inginocchiamo ai piedi della croce pentiti per i peccati che hanno crocifisso il Salvatore, lo Spirito di Dio susciterà mediante la fede una nuova vita. I pensieri e i desideri ubbidiranno alla volontà di Cristo. Il cuore e la mente saranno ricreati all’immagine di colui che opera in noi, per renderci ubbidienti a lui. Allora la volontà di Dio sarà scritta nella mente e nel cuore in modo da poter dire insieme al Cristo: “Dio mio, desidero fare la tua volontà, la tua legge è dentro il mio cuore” (Sl 40:8)» - DA, 175,176 [pp. 119,120].

**Domande per la condivisione**

`Giovanni il battista venne per preparare il terreno a Gesù. Da un punto di vista umano, definiresti riuscito il suo ministero? Nelle cose spirituali, come definiresti il «successo»?`

`A un certo punto, Giovanni il battista ha espresso qualche dubbio onesto (Mt 11:2,3; Lu 7:19). Da cosa fu generato?`

`Pensiamo alla figura di Nicodemo, al suo status, ma anche alla sua inaspettata ignoranza dal punto di vista spirituale. Che cosa ci può insegnare questa situazione?`