---
title:  Le profezie dell’Antico Testamento si compiono
date:   16/11/2024
---

### Letture: Giovanni 5:17-20,36-40,46,47; 8:12-30; 13:18; 17:12; Geremia 2:13; Zaccaria 9:9

> <p></p>
> «Ma io ho una testimonianza maggiore di quella di Giovanni; perché le opere che il Padre mi ha date da compiere, quelle stesse opere che faccio, testimoniano di me che il Padre mi ha mandato» Giovanni 5:36

Nel libro di Giovanni possiamo leggere più e più volte tutte le cose che Gesù ha detto, fatto e che rivelano che il Messia (hammashiach), Cristo, è davvero venuto in Israele. Ed è venuto come uno di loro, un Ebreo nato a Betlemme, esattamente secondo quanto predetto dalla Scrittura. Eppure, come scrive Giovanni, «Egli era nel mondo e il mondo è stato fatto per mezzo di lui, ma il mondo non l’ha conosciuto» (1:10). È un’affermazione destabilizzante. E, come possiamo vedere in Giovanni e negli altri Vangeli, molte persone non l’hanno conosciuto, anche se avrebbero dovuto, soprattutto a causa di tutte le sue azioni e affermazioni, ma, soprattutto, perché l’Antico Testamento lo aveva indicato.

Questa settimana studieremo in quali altri modi Giovanni ha rivelato Gesù in quanto Messia e anche perché alcuni hanno continuato a rifiutarlo, nonostante tutte le straordinarie ragioni che ribadiscono la sua identità di Cristo. Cosa possiamo apprendere dai loro errori?