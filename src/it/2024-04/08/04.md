---
title:  Le profezie dell’AT che parlano di Gesù - I parte
date:   19/11/2024
---

Durante una discussione con i capi religiosi a proposito della sua identità, Gesù afferma l’autorità della Scrittura. A prima vista poteva sembrare superfluo farlo, perché i capi religiosi ci credevano. Tuttavia, anche con loro, Gesù intende sottolineare tale autorità e lo fa per mostrare loro chi egli sia, nonostante il loro cuore duro e la ferma resistenza ad accettare una simile convinzione. Nel frattempo, Giovanni riporta molte citazioni dirette e allusioni all’Antico Testamento che indicano Gesù come il compimento della promessa veterotestamentaria di un Messia.

**Qual è il collegamento tra i seguenti passaggi dell’Antico e del Nuovo Testamento? In che modo quest’ultimo li cita per rendere testimonianza a Gesù?**

`Giovanni 1:23 - Isaia 40:3`

`Giovanni 2:16,17 - Salmo 69:9`

`Giovanni 7:38 - Geremia 2:13`

`Giovanni 19:36 - Numeri 9:12`

Non solo Giovanni, ma anche Pietro, Paolo, Matteo, Marco, Luca e tutti gli scrittori del Nuovo Testamento, ispirati dallo Spirito Santo, sottolineano continuamente come la vita, la morte, la risurrezione e l’ascensione al trono di Dio di Gesù di Nazaret siano tutti adempimenti delle profezie dell’Antico Testamento. E sebbene Gesù indicasse continuamente ai discepoli la Scrittura che annunciava il suo ministero, quando capiscono finalmente che anticipano anche la sua morte e la sua risurrezione? Solo dopo il suo sacrificio, la risurrezione e la sua apparizione. «Quando dunque fu risorto dai morti, i suoi discepoli si ricordarono che egli aveva detto questo; e credettero alla Scrittura e alla parola che Gesù aveva detta» (Gv 2:22; cfr. 20:9).