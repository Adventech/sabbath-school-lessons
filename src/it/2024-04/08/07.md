---
title:  Approfondimento
date:   22/11/2024
---

Leggere il seguente capitolo tratto da La speranza dell’uomo: “Il vostro cuore non sia turbato”, 662-680 [pp. 496-510].

«Così fu per gli Ebrei. Come un gioiello prezioso, la verità era stata loro affidata. Tutto il sistema economico e civile del popolo ebraico recava l’impronta celeste, era stato istituito da Cristo stesso. Tramite simboli ed esempi, la grande verità della redenzione era già stata loro preannunciata. Ma quando Cristo venne su questa terra, gli Ebrei non lo riconobbero come il compimento di tutta la loro simbologia. Avevano la Parola di Dio nelle loro mani, ma le tradizioni, che erano state tramandate di generazione in generazione, e l’interpretazione umana delle Scritture, nascosero ai loro occhi la verità che era in Gesù. Così, il senso e il valore spirituale degli scritti sacri andarono perduti. Il tesoro dei tesori si donò a loro, ma essi non lo riconobbero. Oscurano con il loro modo di agire. Cristo fornì al popolo ebraico prove sufficienti della sua messianicità. Ma i suoi insegnamenti esigevano un deciso cambiamento nella loro vita. Essi si resero conto che, accettando Cristo, avrebbero dovuto abbandonare modelli, norme e tradizioni ormai care, comprese le abitudini egoistiche e malvagie. Bisognava fare un sacrificio per accettare la verità immutabile ed eterna. Perciò respinsero Cristo stesso, la prova più evidente che Dio potesse dare all’uomo per confermare la loro fede. Professavano di credere nelle Scritture dell’Antico Testamento, ma respinsero la testimonianza e l’annuncio in esse contenuta, sulla vita e il carattere di Cristo. Temevano che, lasciandosi convincere, avrebbero finito per convertirsi ed essere costretti ad abbandonare le loro idee preconcette. Il tesoro del vangelo, la via, la verità e la vita, era fra loro ed essi finirono per rifiutare il più grande dono che il cielo potesse fare» - COL, 105 [pp. 69,70].

**Domande per la condivisione**

`Perché le profezie che si sono compiute in Cristo consolidano la fede?`

`Quali furono i principali ostacoli che impedirono ai capi religiosi di credere in Gesù? In che misura si possono manifestare ancora oggi principi analoghi?`

`Quali sono i passi che ritieni di dover fare per rinforzare la tua fede?`

`Perché si deve respingere ogni tesi mirante a sminuire l’autorità della Scrittura?`