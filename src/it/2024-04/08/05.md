---
title:  Le profezie dell’AT che parlano di Gesù - II parte
date:   20/11/2024
---

Gesù dice ai capi religiosi: «Voi investigate le Scritture perché pensate di avere per mezzo di esse vita eterna, ed esse sono quelle che rendono testimonianza di me» (5:39). Un’incredibile asserzione che lo riguarda! Le stime variano, ma alcuni studiosi sostengono che Gesù di Nazaret abbia adempiuto centinaia di profezie dell’Antico Testamento. Qualunque sia il numero, le probabilità che un uomo possa adempiere anche solo alcune di esse, men che meno tutte, sono infinitesimali. Ogni tanto qualcuno propone un’immagine di questo tipo: immaginate di riempire un’area grande come il Texas con monete alte un metro e mezzo, di dipingere una moneta di rosa e poi di mischiarle tutte. Quindi bendate una persona dandole la possibilità di scegliere la moneta rosa. Quante probabilità avrà, con un unico tentativo, di prendere proprio quella?

Non c’è dubbio: la nascita, la vita e la morte di Cristo sono state predette dall’Antico Testamento, prova lampante della sua identità di Messia atteso. Giovanni fa riferimento a quei testi molte volte per far capire chi sia Gesù, perché si debba credere in lui e accettare la salvezza che ci offre.

**I brani di seguito indicati cosa ci rivelano a proposito di Gesù quale compimento della profezia messianica?**

`Giovanni 12:13 - Salmo 118:26`

`Giovanni 12:14,15 - Zaccaria 9:9`

`Giovanni 13:18 - Salmo 41:9`

`Giovanni 19:37 - Zaccaria 12:10; 13:6`

`Fino a che punto sei saldamente ancorato a ciò in cui credi?`