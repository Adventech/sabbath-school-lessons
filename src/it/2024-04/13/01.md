---
title:  'L’epilogo: Conoscere Gesù e la sua parola'
date:   21/12/2024
---

### Letture: Giovanni 21; 11:9,10; 8:42-44; 4:46-54; 15:1-11; 2 Timoteo 3:16

> <p></p>
> «Voi investigate le Scritture perché pensate d’aver per mezzo di esse vita eterna, ed esse sono quelle che rendono testimonianza di me» Giovanni 5:39

Il Vangelo di Giovanni, come quello di Marco, si conclude con un incontro in Galilea. Quest’ultima lezione tratta di quell’incontro, ma lo integra con il tema della conoscenza di Gesù e della Parola di Dio, concetto che attraversa tutto il quarto Vangelo. Sebbene fossero con Gesù da più di tre anni, i discepoli erano ancora molto impreparati alla crocifissione e alla risurrezione, anche se egli aveva anticipato loro più volte cosa sarebbe successo. Purtroppo, non lo presero in parola. Anche noi oggi possiamo correre lo stesso rischio: udire o leggere la Parola di Dio, ma non ascoltarla, non attenerci a essa e non ubbidirle. Ovvero, non accettarla come la luce che deve guidare i nostri pensieri e le nostre azioni. Questa, purtroppo, è la condizione nella quale, forse inconsapevolmente, si trovano troppi cristiani. In questa lezione esamineremo alcuni punti chiave di questo Vangelo, che possono aiutarci ad andare oltre la semplice conoscenza intellettuale di Gesù, per scrutarlo meglio e aderire più strettamente a lui e alla sua Parola.