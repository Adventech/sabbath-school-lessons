---
title:  Dimorare in Gesù
date:   26/12/2024
---

`Leggere Giovanni 12:32. Perché questa dichiarazione sorprendente illustra l’autorità di Gesù?`

Come abbiamo visto nel corso delle lezioni di questo trimestre, il Vangelo di Giovanni ci attira a Gesù solo se siamo disposti a conoscere Dio e a fare la sua volontà. In tutto questo libro, le persone che incontrano Gesù accettano la luce e crescono, oppure la rifiutano e diventano cieche. Nicodemo, la donna al pozzo, l’ufficiale, l’uomo alla vasca di Betesda, i cinquemila nutriti con pani e i pesci, i fratelli di Gesù, i capi religiosi, l’uomo nato cieco, Maria e Marta, Pilato... tutti hanno incontrato Gesù e hanno fatto delle scelte in merito alla verità e alla luce che egli portava. La teologia dal basso inizia con l’argomentazione umana per determinare ed esaminare l’esistenza e la natura di Dio. La prospettiva umana - imperfetta, regredita e prevenuta - ha la precedenza su quella divina, santa, perfetta e onnisciente. La teologia dal basso è destinata a portare le persone fuori strada, è successo in passato e accadrà nel futuro (cfr. Ap 14:1-12), quando la sapienza umana, cercando di sovrastare la saggezza divina, tenterà di imporre al mondo una falsa adorazione.

`Leggere Giovanni 15:1-11. Qual è il segreto della crescita e della salute spirituale?`

Il segreto è rimanere legati a Gesù, che è la Parola di Dio, il pane della vita, la luce del mondo, il buon pastore, la risurrezione e la vita, la via, la verità e la vita, la vera vite.

Dio Padre, Figlio e Spirito Santo, con la loro Parola, la Bibbia, diventano come calamite. Se non opponiamo resistenza, ci attraggono. «La voce di Dio ci parla attraverso la sua Parola e ci sono molte voci che ascolteremo; ma Cristo ha detto che dobbiamo guardarci da coloro che dicono: “Cristo è qui, oppure è là”. Come faremo allora a sapere che non hanno la verità, a meno che non si riporti tutto alla Scrittura?» - Ellen G. White, The Advent Review and Sabbath Herald, 3 aprile 1888. Quindi, occorre sottomettere le nostre opinioni a quelle presentate nella Parola di Dio.