---
title:  Approfondimento
date:   27/12/2024
---

La prospettiva di Dio è molto diversa da quella degli uomini. Egli la condivide con noi mediante la sua Parola, la Bibbia, grazie alla forza dello Spirito Santo.

È una nostra scelta se vogliamo camminare nelle tenebre o accettare la luce che viene da Gesù Cristo come rivelato nella Parola. Una scelta legata alla nostra resa personale a lui, al Figlio di Dio e redentore dell’umanità. Grazie allo Spirito Santo, Dio Padre ci ha rivelato - attraverso la vita, la morte e la risurrezione di Gesù - la profondità del suo amore. Quello che sappiamo di Gesù lo dobbiamo al fatto che la sua vita, la sua morte e la sua risurrezione sono state messe per iscritto nella Parola di Dio.

«Gli angeli di Dio vanno continuamente dalla terra al cielo. I miracoli di Cristo in favore degli afflitti e dei sofferenti furono compiuti dalla potenza di Dio attraverso l’assistenza degli angeli. Grazie a questa, riceviamo in Cristo ogni benedizione da parte di Dio. Diventando uomo, il nostro Salvatore unisce i figli decaduti di Adamo con il trono di Dio. Così, tramite Cristo, si ristabilisce il legame degli uomini con Dio e quello di Dio con gli uomini» - DA, 143 [p. 96].

**Domande per la condivisione**

`Di tutte le storie del libro di Giovanni, qual è quella che ti parla più efficacemente dell’amore e del carattere di Dio?`

`Come si deve procedere per ricercare la verità?`

`Perché è difficile, generalmente, mettere da parte il nostro io quando si tratta di accertare la verità? Riusciremo mai a farlo integralmente o la nostra umanità, in qualche misura, continuerà a influenzare il nostro modo di vedere la Scrittura?`

`La storia del cristianesimo occidentale è piena di orribili esempi di quello che accade quando la Parola di Dio viene assoggettata alla politica e ai pregiudizi degli uomini. Quali sono alcuni di questi esempi e quale lezione possiamo trarne?`

`In poche parole, qual è il quadro generale del Vangelo di Giovanni e quale il messaggio centrale che ci fa pervenire e che ci riguarda?`