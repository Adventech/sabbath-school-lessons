---
title:  Un movimento globale
date:   10/04/2023
---

### inTerpret

Secondo il messaggio urgente dei tempi della fine del primo di questi tre angeli, il «vangelo eterno» sarà annunciato a ogni nazione, tribù, lingua e popolo. Ecco una missione così grandiosa ed estesa da essere totalizzante. Richiede i nostri massimi sforzi e il nostro impegno totale. Ci porta da una preoccupazione verso i nostri interessi personali a una passione per il servizio di Cristo. Ci ispira con qualcosa di più grande di noi e ci porta a uscire dai confini ristretti della nostra mente verso orizzonti più grandi.

Nel suo libro A Quest for More: Living for Something Bigger Than You Paul David Tripp discute del bisogno psicologico di ogni essere umano di far parte di qualcosa di più grande, descrivendolo in un'intervista nel modo seguente: «Gli esseri umani sono stati creati per far parte di qualcosa di più grande della propria vita. Il peccato ci fa rimpicciolire la nostra vita fino alla dimensione della nostra vita. La grazia di Cristo viene data per soccorrerci dai confini claustrofobici del nostro piccolo regno egocentrico e ci libera per vivere per gli scopi eterni e soddisfare le gioie del regno di Dio».

Non c'è niente di più stimolante, più appagante o più gratificante che essere parte di un movimento divino, sollevato da Dio per compiere un obiettivo molto più grande di quanto un essere umano possa mai compiere da solo. Il mandato celeste descritto in Apocalisse 14 è il compito più grande che potesse essere assegnato alla chiesa di Dio. Cosa potrebbe essere più grande che essere strumenti del Creatore del cosmo per fare una differenza eterna nell'universo? È un appello onesto a dedicare la nostra vita al compito più grandioso del cielo: rivelare l'amore incomprensibile di Dio al mondo prima del ritorno di Gesù.

Attraverso uno studio approfondito della Bibbia, i primi avventisti ottennero una comprensione crescente dell'importanza di questi messaggi. Essi sentirono che Dio aveva un messaggio su misura per questa generazione, un messaggio urgente per i tempi della fine che deve essere annunciato a ogni nazione, tribù, lingua e popolo per preparare il mondo per il ritorno di Cristo. I messaggi dei tre angeli sono stati la motivazione per le missioni avventiste fin dal loro inizio.

Nel 1874 la conferenza generale mandò il nostro primo missionario in Europa. Ellen White definì John Andrews «l'uomo più capace tra le nostre fila». Andrews parlava almeno sette lingue, poteva ripetere il Nuovo Testamento a memoria e conosceva la maggior parte dell'Antico Testamento. Era uno studioso brillante, uno scrittore prolifico, un predicatore formidabile e un teologo competente.

Perché mandare un uomo del genere in un posto dove c'erano pochissimi credenti? Perché mandare «l'uomo più capace» che c’era in un campo missionario sconosciuto? E perché lui era disposto ad andare? Sua moglie era morta alcuni anni prima. Perché sarebbe stato disposto a lasciare in America famiglia e amici e salpare con i sue due figli verso una terra sconosciuta, rischiando tutto per la causa di Cristo?

C'è una sola ragione: credeva nel ritorno imminente di Gesù, che il messaggio dei tempi della fine dovesse andare al mondo intero e che non dovesse tardare più.

Nel corso della nostra storia i nostri membri più in gamba sono andati fino alle estremità della terra per annunciare il messaggio degli ultimi giorni di Dio. Erano insegnanti, personale medico, pastori, agricoltori, meccanici, carpentieri e commercianti di ogni sorta. Alcuni erano impiegati dalla chiesa, ma molti non lo erano. Erano membri laici che credevano nel ritorno di Gesù.

La predicazione del vangelo eterno scavalca i confini geografici. Penetra nelle aree più remote della terra. Raggiunge persone di ogni lingua e cultura. Infine avrà un impatto su tutto il mondo. Com'è affascinante sapere che il nostro messaggio finora ha raggiunto più di 210 dei 235 paesi del mondo riconosciuti dalle Nazioni Unite.

**Sul quaderno**

`Dopo aver guardato il tuo testo scritto e annotato, i tuoi segni verso quali idee sembrano puntare?`

`Quali domande emergono dopo aver studiato questa lezione? Quali parti sono difficili?`

`Quali altri principi e conclusioni trovi?`

`Quale ruolo potresti svolgere, e come potresti svolgerlo al meglio, nell'aiutare a diffondere i messaggi dei tre angeli a ogni nazione, tribù, lingua e popolo?`