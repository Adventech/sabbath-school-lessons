---
title:  inQuire
date:   14/04/2023
---

### inQuire

Condividi con la tua classe della scuola del sabato (o gruppo di studi biblici) idee sul versetto a memoria di questa settimana e sullo studio della Bibbia oltre alle tue scoperte, osservazioni e domande. Esamina queste domande con il resto del gruppo.

`In che modo il vangelo dà significato e uno scopo alle nostre vite misere, brevi, spesso corrotte, danneggiate e deludenti (chi non ha alcune di queste cose nella propria esistenza?)`

`Che significato possono avere questi pacchetti di carne autonomi (noi) in contrasto all'infinità che ci circonda?`

`«Molti mi hanno scritto per sapere se il messaggio della giustificazione per fede sia il messaggio del terzo angelo e ho risposto: "Sì, è proprio il messaggio del terzo angelo"». Che relazione ha la giustificazione con i messaggi dei tre angeli?`

`Cosa c'è di così «eterno» nel vangelo?`

`Qual è lo scopo della proclamazione del vangelo eterno e perché la risposta è importante per noi e per la nostra missione e vocazione come chiesa?`

`Cosa significa che gli avventisti del settimo giorno sono in così tanti paesi del mondo? Questo cosa indica di quanto Dio abbia benedetto i nostri sforzi finora? Allo stesso tempo, la nostra chiesa locale o perfino la tua scuola del sabato come possono svolgere un ruolo maggiore nel «completare l'opera»?`

`Cosa intende Efesini 1:4 quando dice che addirittura prima della «fondazione del mondo» siamo stati «eletti» in Cristo per avere salvezza in lui? Cosa rende così incoraggiante questa verità?`

`Qual è stata la tua esperienza nel partecipare a qualcosa di più grande di te? Quell'esperienza come ti ha aiutato a comprendere il senso dello studio di questa settimana?`

`Cosa potrebbe essere più grande che essere strumenti del Creatore del cosmo per fare una differenza eterna nell'universo?`