---
title:  La donna e il rimanente
date:   27/03/2023
---

### inTerpret

I 1.260 giorni in Apocalisse 12:6 sono paralleli a un tempo, dei tempi e la metà d’un tempo di Apocalisse 12:14. Questa stessa profezia che descrive lo stesso periodo di tempo si trova in Daniele 7:25, Apocalisse 11:2, 3 e Apocalisse 13:5. Dato che questi sono simboli profetici (non c'è letteralmente una donna con le ali che va nel deserto), applichiamo a queste profezie il tempo profetico, il principio del giorno-anno (vedi per esempio Numeri 14:34 ed Ezechiele 4:4-6). Questo significa semplicemente che un giorno profetico equivale a un anno. Commentando su questo stesso periodo di tempo profetico in Apocalisse 11:2, l'Andrews Study Bible afferma, «Gli interpreti storicisti, pertanto, hanno generalmente compreso il periodo di 1.260 giorni profetici come 1.260 anni letterali che vanno dal 538 al 1798 d.C.» (p. 1.673, commenti su Apocalisse 11:2).

Una chiesa corrotta, insieme a uno stato corrotto, oppresse, perseguitò e a volte massacrò il popolo fedele di Dio. Questa persecuzione satanica feroce dei cristiani credenti nella Bibbia era un’estensione del grande conflitto tra bene e male. Uscendo dalle tenebre del Medioevo, ai tempi della Riforma nel 1517, uomini e donne dovettero affrontare una scelta. Sarebbero stati fedeli alla Parola di Dio o avrebbero accettato gli insegnamenti di sacerdoti e prelati? La verità trionfò ancora una volta e Dio aveva un popolo che gli era fedele davanti a una opposizione potente.

Ci sono alcune espressioni affascinanti ed estremamente incoraggianti delle attenzioni di Dio in questi versetti. Apocalisse 12:6 usa la frase, «un luogo preparato da Dio», Apocalisse 12:14 dice che la donna fu «nutrita» nel deserto e Apocalisse 12:16 dichiara che «la terra soccorse la donna». Nei tempi di grave persecuzione, Dio soccorre la sua chiesa. Come fece allora, farà anche per il suo rimanente dei tempi della fine.

Il diavolo è in guerra con Cristo fin dalla sua ribellione in cielo (Apocalisse 12:7). Lo scopo di Satana allora e il suo scopo ora è di ottenere il controllo dell'universo (cfr. Isaia 14:12-14). Al centro della sua attenzione negli ultimi giorni della storia della terra c'è il popolo di Dio. Apocalisse 12:17 dichiara con enfasi che il dragone (Satana) si infuriò con la donna (la chiesa) e andò a fare guerra contro quello che restava della sua discendenza. Questa espressione, «quelli che restano», è tradotta come «rimanente» nella versione Luzzi. Il rimanente di Dio resta leale a Cristo, ubbidiente alla sua verità e fedele alla sua missione.

In Apocalisse 12:17 Satana (il dragone) è arrabbiato con la donna, la chiesa di Dio. Il diavolo è furioso con un popolo che osserva i comandamenti di Dio, e farà tutto ciò che può per distruggerlo. Alla fine istiga un decreto così che essi non possano comprare o vendere, saranno imprigionati e affronteranno la morte (cfr. Apocalisse 13:14-17). Se Satana non può distruggere Cristo, tenterà di distruggere l'oggetto dell'affetto più profondo di Cristo: la sua chiesa. L'ultima guerra della terra non è incentrata sui vari conflitti in una qualsiasi regione specifica del mondo; è fissata sulle menti del popolo di Dio disperso in tutto il mondo. È una battaglia tra due forze opposte, Cristo e Satana. Ancora una volta, nessuno è neutrale.

La domanda centrale in questa guerra finale è, «Chi ha la nostra fedeltà? Dov'è la nostra lealtà?» Il cielo chiama i credenti che sono così rapiti dall'amore di Cristo, riscattati dalla sua grazia, devoti ai suoi obiettivi, rafforzati dal suo Spirito e ubbidienti ai suoi comandamenti da essere disposti ad affrontare la morte stessa per la causa di Cristo.

Il nostro mondo si dirige verso una grande crisi ma in Gesù, con Gesù, attraverso Gesù e grazie a Gesù la nostra vittoria è garantita finché restiamo collegati a lui, cosa che facciamo per fede, una fede che porta all'ubbidienza. Dipende tutto dalla nostra scelta.

**Sul quaderno**

`Dopo aver guardato il tuo testo scritto e annotato, i tuoi segni verso quali idee sembrano puntare?`

`Quali domande emergono dopo aver studiato questa lezione? Quali parti sono difficili?`

`Quali altri principi e conclusioni trovi?`

`In che modo vedi la realtà di Apocalisse 12:17 svolgersi nella tua vita, nella tua esperienza cristiana? In altre parole, in quali modi vedi il gran conflitto svolgersi nella tua vita?`