---
title:  In inferiorità numerica
date:   25/03/2023
---

### inTro

**Leggi il brano di questa settimana: Apocalisse 12**

**In inferiorità numerica**

In Outnumbered: Incredible Stories of History’s Most Surprising Battlefield Upsets, Cormac O’Brien riporta le storie di eserciti che, anche se in grave inferiorità numerica, vinsero lo stesso. Racconta dell'esercito cartaginese di Annibale di 55.000 soldati che sconfisse l'«invincibile» esercito romano di 80.000 individui. Racconta la storia straordinaria dell'esercito greco di Alessandro Magno che sconfisse l'impero persiano.

Anche noi ci troviamo in una battaglia all'ultimo sangue con un nemico subdolo. Siamo in inferiorità numerica, combattiamo contro ogni previsione avversa. Le forze del male sembrano invincibili. Apparentemente siamo davanti a una perdita certa e la sconfitta sembra inevitabile. La vittoria sembra essere fuori dal nostro campo visivo. Da un punto di vista umano, sembra che le forze di Satana ci schiacceranno.

Ma, grazie a Dio, anche se siamo in inferiorità numerica, anche se le probabilità sono (umanamente parlando) a nostro sfavore, anche se gli attacchi di Satana sono feroci, attraverso Gesù alla fine vinceremo. Riassunto in poche parole, il tema dell'ultimo libro della Bibbia, Apocalisse, è questo: «Gesù vince, Satana perde». Il nocciolo di questa battaglia è delineato in Apocalisse 12, l'argomento del nostro studio questa settimana. Questo studio ci darà una buona preparazione per comprendere Apocalisse 14 e i messaggi dei tre angeli.

### inScribe

**Sul quaderno**

Scrivi Apocalisse 12 con la traduzione di tua scelta. Se hai poco tempo, scrivi Apocalisse 12:11 e 17. Puoi anche riscrivere il brano a parole tue, con uno schema o una mappa mentale.

` `