---
title:  Un raccolto del destino
date:   02/04/2023
---

### inGest

Apocalisse 14 è il messaggio di misericordia finale di Gesù a un mondo caduto e ribelle che per circa 6.000 anni si è trovato immerso nel peccato e nel male. Il messaggio di Apocalisse della giustizia di Cristo, che ci libera dalla condanna del peccato e dalla stretta del peccato nella nostra vita, riecheggerà in tutta la terra.

La promessa di Gesù che «questo vangelo del regno sarà predicato in tutto il mondo» data in Matteo 24:14 trova il suo compimento nel messaggio di Cristo degli ultimi giorni in Apocalisse 14:6, che dice che il vangelo è annunciato «a ogni nazione, tribù, lingua e popolo».

Tre volte in Apocalisse 22 Gesù dice che sta per venire presto (vv. 7, 12, 20). Nel contesto del suo ritorno imminente il nostro Signore aggiunge, «Chi è ingiusto continui a praticare l’ingiustizia; chi è impuro continui a essere impuro; e chi è giusto continui a praticare la giustizia, e chi è santo si santifichi ancora» (v. 11). Apocalisse si muove verso un culmine glorioso dove ogni persona è guidata a decidere se stare dalla parte di Cristo o contro di lui.

Certo, ogni giorno, con le nostre scelte anche in quelle che sono piccole cose, stiamo scegliendo per o contro Cristo. Non è probabile che qualcuno che fa costantemente le scelte sbagliate nella propria vita passi improvvisamente dalla parte di Gesù durante la crisi finale, soprattutto quando si troverà contro tutta la forza di tutto il mondo. Ora, oggi e ogni giorno dobbiamo scegliere di essere fedeli a Cristo e ai suoi comandamenti. «Perché questo è l’amore di Dio: che osserviamo i suoi comandamenti» (1 Giovanni 5:3). Come ha detto Ellen G. White: «Gesù, al suo ritorno, non cambierà il nostro carattere. La trasformazione deve avvenire ora. Le nostre azioni attuali determinano il destino futuro».

In Apocalisse 14 ci sono due raccolti. La mietitura del grano maturo rappresenta i giusti e la vendemmia dell'uva sanguinosa rappresenta gli empi. Entrambi i raccolti sono maturi. Ogni seme che è stato seminato ora è maturato.

«E un altro angelo, che aveva potere sul fuoco, uscì dall’altare» (Apocalisse 14:18). Questo è l'angelo che comanda il fuoco del giudizio finale di Dio. Il raccolto è maturo. Il peccato ha raggiunto i suoi limiti. La ribellione ha oltrepassato il limite della misericordia di Dio. Per quanto le cose siano state terribili e malvagie, peggioreranno ancora di più prima della fine. Il nostro Dio amorevole ha fatto tutto ciò che può per noi, incluso offrire se stesso sulla croce come sacrificio per i nostri peccati. «Colui che non ha conosciuto peccato, egli lo ha fatto diventare peccato per noi, affinché noi diventassimo giustizia di Dio in lui» (2 Corinzi 5:21; cfr. Galati 3:13).

Dio cosa avrebbe potuto fare di più oltre quella croce? Non c'è niente di più che la grazia possa fare per riscattare quelli che hanno rifiutato ripetutamente lo Spirito Santo.

Ecco il messaggio profetico urgente di Apocalisse 14: ogni seme è andato al raccolto. Il grano è maturo e l'uva è matura. Il popolo di Dio rivela la sua immagine di grazia, compassione, misericordia e amore davanti all'universo. I seguaci del maligno rivelano avidità, lussuria, gelosia e odio. Il carattere di Gesù è rivelato in un gruppo e il carattere di Satana nell'altro.

L'universo vedrà nel popolo di Dio una rivelazione di giustizia che, forse, nessuna generazione precedente ha mai visto. In contrasto alla giustizia di Cristo rivelata al suo popolo, l'universo vedrà i pieni risultati della ribellione contro Dio. La malvagità, il male, il peccato e l'assenza della legge saranno in bella vista davanti a esseri umani e angeli. Il contrasto tra bene e male, giusto e sbagliato, ubbidienza e disubbidienza, sarà evidente a tutto l'universo, agli esseri umani e agli angeli.

**Sul quaderno**

Torna al testo che hai scritto e studia il brano.

* Cerchia le parole/frasi/idee ripetute
* Sottolinea le parole/frasi che sono importanti e hanno significato per te
* Disegna frecce per collegare parole/frasi ad altre parole/frasi associate o collegate

`I tuoi segni verso quali idee sembrano puntare?`

Impara a memoria il tuo versetto preferito. Scrivilo più volte per aiutare la memorizzazione.

` `

`Dio come modella i nostri caratteri? Quali mezzi usa per aiutarci a crescere nella grazia? Cosa possiamo fare per permettere più pienamente allo Spirito Santo di trasformarci in modo da assomigliare di più a Gesù?`

`Quanto bene puoi distinguere il contrasto tra bene e male? Perché è importante che lo facciamo? (Cfr. Ebrei 5:14).`