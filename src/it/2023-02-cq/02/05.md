---
title:  L'esperienza della vittoria
date:   05/04/2023
---

### inVite	

Giovanni descrive Gesù come «un figlio d’uomo, che aveva sul capo una corona d’oro e in mano una falce affilata» (Apocalisse 14:14). La parola originale per «corona» è stephanos, la corona di un vincitore. Quando un atleta vinceva una gara importante, riceveva uno stephanos, una corona d'onore, di gloria, di vittoria.

Gesù una volta indossò una corona di spine, che simboleggiava vergogna e scherno. Un tempo fu disprezzato e abbandonato dagli uomini. Fu ingiuriato, deriso, gli sputarono addosso, fu picchiato e frustato. Ma ora indossa una corona di gloria e ritorna, questa volta come Re dei re e Signore dei signori.

In Apocalisse 14:15 l'angelo viene dalla presenza di Dio nella gloria del tempio e dice, «è giunta l’ora di mietere, perché la mèsse della terra è matura». In altre parole, «Vai a prendere i tuoi figli e portali a casa».

Gesù usa ripetutamente delle immagini agricole nel Nuovo Testamento. In più di un'occasione usa il simbolismo di un raccolto che matura per illustrare la crescita del seme del vangelo nella vita del suo popolo.

«La germinazione del seme rappresenta l’inizio della vita spirituale, e lo sviluppo della pianta è una bella immagine della crescita cristiana. Come nella natura, così avviene nella fede: non c’è vita senza crescita. O la pianta cresce, o muore. Lo sviluppo della vita cristiana, come quello della pianta, è silenzioso e impercettibile, ma continuo. Ogni fase dello sviluppo è in sé perfetta; perseguendo lo scopo che Dio ha per noi, la nostra vita può essere un continuo miglioramento, un costante progresso. La santificazione è l’opera di tutta una vita. A mano a mano che le nostre occasioni e le nostre opportunità aumenteranno, crescerà anche la nostra esperienza e la profondità della nostra conoscenza».

Leggermente, all'inizio quasi inavvertitamente, il nostro carattere e la nostra personalità cambia in base ai semi che stanno germinando nella nostra mente. Semina buoni semi e produrrai buoni frutti. Semina i semi malvagi di questo mondo e produrrai i frutti di questo mondo nel tuo carattere. Se seminiamo indifferenza a Dio e ai suoi valori spirituali, raccogliamo il frutto dell'indifferenza: apatia, noncuranza spirituale e frustrazione nella nostra vita spirituale. È per questo che quelli che pensano, Be', so che un giorno verrà la persecuzione finale, il «marchio della bestia» e così via, ma mi darò una regolata quando accadrà, stanno scegliendo una strada molto pericolosa. Dio ci chiama adesso, in questo momento, a consegnare la nostra vita a lui. Più tardiamo a rispondere allo Spirito Santo, più diventerà difficile ascoltare i suggerimenti di Dio e più saremo suscettibili a farci ingannare e a credere alle menzogne di Satana.

La maturazione del grano rappresenta tutti quelli che sono trasformati dalla grazia, motivati dall'amore e che vivono una vita ubbidiente alla gloria del nome di Cristo. Il loro cuore è uno con il cuore di Gesù, e tutto ciò che vogliono è ciò che egli vuole.

**Sul quaderno**	

Medita ancora su Apocalisse 14:14–20 e cerca dov'è Gesù.

`Su quale traiettoria stai crescendo? Come lo sai?`

`Come possiamo vivere la vittoria di Gesù adesso?`

`Risposta alla preghiera:`