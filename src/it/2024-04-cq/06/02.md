---
title:  Lavare nella vasca
date:   03/11/2024
---

#### inGest

I temi della fede e dell’incredulità, della rivelazione e del conflitto, continuano. Incontriamo il testo segno di Gesù: la guarigione di un uomo cieco. Dare la vista ai ciechi era uno dei miracoli più comuni di Gesù. Nell’Antico Testamento, dare la vista ai ciechi dimostrava un potere che apparteneva solo a Dio (cfr. Esodo 4:11; Salmi 146:8) ed era associato al regno futuro (cfr. Isaia 29:18; 35:5; 42:7). Il resoconto di Giovanni della guarigione dell’uomo cieco (Giovanni 9:1-12) è seguita da una polemica estesa sulla guarigione (vv. 13-41) e sulla dissertazione teologica di Gesù (10:1-18). Mentre leggi, cerca di immaginarti nella scena. Come reagiresti?

Ci troviamo immediatamente di fronte a una domanda; chi è responsabile per la cecità di quest’uomo (v.22)? A quei tempi molti credevano che tutta la sofferenza fosse il risultato diretto delle scelte di un individuo. L’idea dominante suggeriva che fosse colpa dei suoi genitori, ma Gesù respinse questo punto di vista. La sofferenza non è sempre il risultato di un peccato particolare. Viviamo in un mondo caduto, in mezzo a una guerra cosmica, e come le vittime civili nelle guerre umane, spesso soffriamo a causa di circostanze al di fuori del nostro controllo. In questo caso, la cecità dell’uomo servì un altro scopo: rivelò la potenza di Dio (v.3).

Giovanni 9:4 può essere tradotto come: «bisogna che compiamo». Non è solo Gesù che deve compiere le opere di suo Padre, ma anche noi. Il mandato che gli era stato dato viene dato anche a noi. La notte sta certamente arrivando; non avremo sempre le opportunità che abbiamo adesso.

Gesù prese l’iniziativa di guarire quest’uomo. Mescolò la terra con la saliva e spalmò il fango sugli occhi del cieco. Anche se la saliva era considerata curativa nel mondo antico, il metodo di Gesù era particolare. Forse includere la terra è un riferimento al racconto della creazione (Genesi 2:7), evidenziando la guarigione come un’opera creativa. In ogni caso, Giovanni ci dice che Siloe significa «mandato» (v.7) e ci ricorda che Gesù è stato mandato dal Padre. Solo colui che è stato mandato da Dio può rimuovere la cecità e il peccato.

La guarigione suscitò reazioni contrastanti (9:8-13). Dopo alcune domande, scopriamo che tutto ciò avvenne di sabato. Il miracolo dimostra che Gesù sta compiendo l’opera di Dio, ma alcuni pensavano che fosse un peccatore perché agiva di sabato (v. 16). I farisei erano in disaccordo a questo riguardo (v. 16) e chiesero l’opinione dell’uomo precedentemente cieco. Questo rispose: «[Gesù] È un profeta» (v.17).

Anche quando si trovarono di fronte la testimonianza dell’uomo e il miracolo, i capi chiusero i loro occhi alla verità, preferendo rimanere ciechi. I capi sembravano non avere la vista, cercando a tentoni una soluzione per il loro dilemma. Videro il miracolo ma si rifiutarono di credere in Cristo. Questa storia è un avvertimento per tutti coloro che resistono alla convinzione. Possiamo imparare che la luce serve a camminare in essa, non semplicemente per essere guardata.

Torna al testo che hai scritto e studia il brano.

- [Cerchia] le parole/frasi/idee ripetute.
- [Sottolinea] le parole/frasi che sono importanti e hanno significato per te.
- Disegna [Frecce] per collegare parole/frasi ad altre parole/frasi associate o collegate.

Impara a memoria il tuo versetto preferito di Giovanni 9, 10. Scrivili più volte per aiutare con la memorizzazione.

`Ti capita di chiudere gli occhi alla convinzione che Dio sta portando? Cosa puoi fare per evitarlo?`

`In quali modi la nostra cultura asseconda la convinzione che la cecità, le malattie e la povertà sono segni del dispiacere di Dio mentre la salute e la ricchezza indicano il suo favore?`