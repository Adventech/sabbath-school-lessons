---
title:  Il buon Pastore
date:   06/11/2024
---

#### inVite

Nonostante la divisione del capitolo, le parole di Gesù continuano senza interruzione. Giovanni 10:1-21 offre un commentario alla guarigione controversa del capitolo precedente. Gesù si contrappone ai maestri ciechi del popolo. Presenta una nuova metafora, una con cui la folla aveva familiarità. Si era già paragonato all’acqua (Giovanni 4:13, 14; 7:37, 38) e alla luce (8:12) e qui ricorre a un’immagine pacifica che comunica la relazione intima tra lui e i credenti: un gregge e il suo pastore. Le pecore riconoscono e si fidano della voce del vero pastore. Quando le pecore si perdono o vagano, il pastore le guida gentilmente a tornare sul percorso sicuro. Sottolineando la cura e la leadership del vero pastore, Gesù rivela com’è il Padre e mostra indirettamente la differenza tra la sua opera e quella dei farisei (10:1-6).

Ovviamente la pastorizia era un’occupazione comune ai tempi di Gesù. L’immagine indubbiamente era familiare ai suoi ascoltatori. Tuttavia, la metafora ha un altro livello che è importante da afferrare. L’Antico Testamento frequentemente usa lo stesso simbolismo. I re infedeli di Israele erano paragonati a pastori cattivi che si approfittavano delle loro greggi. I profeti promisero che infine Dio avrebbe agito e presentato un vero Pastore (Ezechiele 34:1–31). Ancora una volta Giovanni sottolineò magistralmente che coloro che avrebbero dovuto comprendere non riuscirono ad afferrare il significato delle parole di Gesù (Giovanni 10:6). Essendo ciechi, si consideravano come pastori di Dio, non come ladri. Il loro comportamento però li tradiva, come il comportamento di Gesù rivelava il suo ruolo come vero Pastore.

Gesù poi presentò una metafora su più livelli con la forma «Io sono»: egli è la porta (vv. 7-9). La porta controlla l’accesso alle pecore ed è il mezzo per cui raggiungere il pascolo. In quanto Porta, Gesù agisce come il protettore delle pecore e come la loro via per raggiungere il nutrimento. Questo concetto è in armonia con la sua missione (vv. 9,10). Egli è anche il buon Pastore (v.11). Come Pastore, egli ha una relazione intima con le pecore (vv.11-18). Questo identifica saldamente Gesù come il pastore promesso che fu predetto in Ezechiele 34:15.

L’autorivelazione di Gesù ebbe come risultato risposte contrastanti. I suoi ascoltatori si spostarono ulteriormente alla luce o più profondamente nelle tenebre (Giovanni 10:19–21; 7:43; 9:16; 12:35). Gesù desiderava attirare i suoi ascoltatori al suo ovile e guidarli verso una vita abbondante (10:10). Ma non obbligherebbe nessuno a seguirlo. Oggi egli sta ancora chiamando tutti quelli che ascoltano la sua voce dicendo di venire e seguirlo. Il buon Pastore si assume la responsabilità di tutti quelli che rispondono alla sua voce. Egli guida pazientemente e protegge appassionatamente tutti coloro che sono sotto le sue tenere cure. Egli arriva al punto da dare la sua vita per conto delle sue pecore (v. 11). Ci dà ogni ragione per fidarci di lui come il buon Pastore che ha sempre in mente il nostro bene.

Medita ancora su Giovanni 9, 10 e cerca dov’è Gesù.

`Quali sono le differenze e le somiglianze tra i pastori veri e falsi? Pensa alle implicazioni relative a Dio come nostro Pastore.`

`L’allegoria del buon Pastore come illustra il perché Gesù fosse stato accettato da alcuni e respinto da altri in Giovanni 9?.`

`Come vedi Gesù diversamente o nuovamente?`

`Risposta alla preghiera:`