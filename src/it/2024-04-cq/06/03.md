---
title:  Interrogare i testimoni
date:   04/11/2024
---

#### inTerpret

Rifiutando di credere a ciò che avevano visto, gli ebrei chiamarono i genitori dell’uomo cieco. Mentre confermarono l’identità del loro figlio, si rifiutarono di dire com’era avvenuto il miracolo (Giovanni 9:20,21). Dato che il figlio era abbastanza grande da testimoniare, lasciarono a lui ogni ulteriore domanda (v. 21). Motivati dalla paura, i genitori schivarono le domande per evitare di essere espulsi dalla sinagoga (vv.22, 23). Nonostante la trasformazione straordinaria del loro figlio, la paura governò la loro reazione.

Infine, l’attenzione e l’interrogatorio tornarono all’uomo guarito (9:24-34). La conversazione che segue è la più vivace del capitolo. I farisei intendevano estorcere o umiliare l’uomo, ma egli rispose con argomentazioni inoppugnabili. I capi si concentrarono sulla comprensione tradizionale del peccato come collegato ad azioni specifiche; in questo caso, la violazione del sabato. Non avendo una chiara difesa per la loro posizione, essi si affidarono all’arroganza e alle minacce (vv. 28, 34). Per contro, l’uomo guarito non li seguì nel dibattito sullo stato di Gesù come peccatore. Semplicemente rispose con i fatti della guarigione, una cura che non aveva precedenti nella storia (vv. 30-32). Questo lo portò alla semplice conclusione che il suo Guaritore doveva provenire da Dio (v.33). Un atto così impareggiabile doveva avere origine da Dio. Nonostante fosse stato un mendicante, l’uomo enunciò un ragionamento chiaro e convincente. A questo proposito, l’uomo si stava comportando più come un maestro saggio dei capi religiosi.

Gesù finalmente rientra nella storia alla sua conclusione. Ancora una volta prese l’iniziativa, trovando l’uomo guarito ed estraendo da lui una confessione di fede (vv. 35-38). Anche se non aveva visto Gesù, l’uomo probabilmente riconobbe la stessa voce che gli aveva detto di andare a lavarsi nella vasca. Senza esitazione, egli dichiarò la sua fede e lodò Cristo (v.38). Era passato da vedere Gesù come il suo guaritore a riconoscere Gesù come il suo Messia. La sua vista era migliorata da quella fisica a quella spirituale e teologica.

Da una parte vediamo una chiara confessione di fede, e dall’altra una dichiarazione finale di giudizio. Echeggiando il tema più ampio nel vangelo, Gesù afferma di essere venuto per il giudizio, che porta o alla vita o alla condanna (v. 39). Respingendo Gesù, i farisei giudicarono se stessi, dimostrando la loro incapacità di vedere (vv. 40, 41).

Il racconto ci ricorda il messaggio a Laodicea (Apocalisse 3:14-22). I credenti lì dicevano di essere ricchi e di poter vedere, dimostrando effettivamente che erano poveri e ciechi. La dichiarazione di avere conoscenza spirituale aumenta la nostra responsabilità. Dobbiamo confessare la nostra cecità, chiedere un collirio per gli occhi e seguire la luce. Non dobbiamo vivere con gli occhi mezzi aperti, solo seguendo la luce che scegliamo. Possa il Signore concederci uno spirito di umiltà e il desiderio di sondare i nostri cuori per scoprire ciò che non vediamo da soli.

`Dopo aver guardato il tuo testo scritto e annotato, i tuoi segni verso quali idee sembrano puntare?`

`Quali domande emergono dopo aver studiato questo brano? Quali parti sono difficili?`

`Quali altri principi e conclusioni trovi?`

`In quali modi possiamo essere tentati a lasciare che la paura controlli come e quando testimoniamo?`