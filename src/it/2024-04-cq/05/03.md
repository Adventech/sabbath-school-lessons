---
title:  Conflitto in Galilea
date:   28/10/2024
---

#### inTerpret

Un altro conflitto si sviluppò poco dopo che Gesù tornò in Galilea. Gesù aveva iniziato a guarire i malati in maniera più pubblica e la folla che lo seguiva si era moltiplicata (Giovanni 6:2). La Pasqua si stava avvicinando, che si ricollega ai temi del capitolo 6. L’ambientazione del deserto e la distribuzione miracolosa di cibo ricorda la Pasqua originale in Esodo. Gesù stava iniziando un nuovo esodo, offrendo liberazione e libertà per mezzo della sua grazia abbondante.

Quando la folla diventò affamata, Gesù chiese a Filippo la stessa domanda che gli Israeliti avevano fatto nel deserto: “Dove prenderemo da mangiare per tutti” (cfr. Giovanni 6:5–7; Numeri 11:13). Gesù aveva già un piano. Come la manna che aveva sostentato l’antico accampamento di Israele, Gesù miracolosamente fornì un’abbondanza di cibo per oltre cinquemila persone (Giovanni 6:8-14).

Vedere questo segno spettacolare mosse la gente a dichiarare che Gesù era “il profeta” che Mosè aveva promesso (Giovanni 6:14; Deuteronomio 18:15). La folla ambiziosa fece i preparativi per farlo re con la forza (Giovanni 6:14, 15). L’antica letteratura ebraica descriveva frequentemente Mosè come profeta e re. La gente vedeva Gesù come un nuovo Mosè, ma sfortunatamente la folla non riuscì a comprendere il tipo di regno che Gesù era venuto a istituire. Tentando di forzare Gesù a essere il tipo di re che volevano, si persero il regno che egli offriva. Per evitare i loro piani ambiziosi ed egoisti, Gesù fuggì sulle montagne da solo e tornò al lago di nascosto con il favore delle tenebre (vv. 15, 19).

La descrizione di Giovanni di Gesù che cammina sull’acqua quella sera serve sia a continuare la storia che a introdurre la scena successiva. Vedendo Gesù attraverso le tenebre, i discepoli erano terrorizzati (6:19). Egli li rassicurò con parole che possono essere tradotte come “IO SONO” (v. 20; cfr. 4:26), che era un altro modo di presentarsi come lo stesso Dio che aveva parlato a Mosè dal pruno ardente (Esodo 3). Aver sfamato miracolosamente la folla nel deserto, l’inaspettato attraversamento del mare e il riferimento al nome divino sono tutte cose che ricordano l’esodo dell’antico popolo di Israele dall’Egitto.

Raggiungendo Capernaum la mattina successiva, la folla tornò a radunarsi attorno a Gesù (Giovanni 6:24). Egli conosceva le loro vere ragioni e desiderava portarli a credere (vv. 26-40). La gente chiese un segno, citando Esodo 16:15 a sostegno di ciò. Gesù prima chiarisce che Mosè non aveva fornito la manna nel deserto; era suo Padre che dava il pane che viene dal cielo. Gesù poi dichiarò di essere il pane della vita (vv. 35-40). Gli ebrei comunemente capivano che la metafora della manna si riferiva sia alla lettura della Torah che al ritorno della manna alla venuta del Messia, ma non volevano accettare la dichiarazione di Gesù di essere il pane che viene dal cielo (vv. 41, 42).

La dichiarazione di Gesù suscitò scalpore (vv. 41, 42). La verità provoca conflitti quando i cuori resistono. La folla rispose a Gesù come se stesse parlando letteralmente: “Come può costui darci da mangiare la sua carne?» (v. 52). Gesù alla fine chiarì il significato, affermando che le sue parole dovevano essere mangiate (vv. 61-63). Aveva precedentemente detto che avrebbe dato la sua vita per il mondo (v. 51). Anche se le sue parole danno la vita, furono rifiutate a causa dello scetticismo della gente. A causa di questo discorso, molti dei discepoli di Gesù decisero di non seguirlo più (v.66). Solo un gruppetto rimase, e uno di questi era un traditore (vv. 66-71).

`Dopo aver guardato il tuo testo scritto e annotato, i tuoi segni verso quali idee sembrano puntare?`

`Quali domande emergono dopo aver studiato questo brano? Quali parti sono difficili?`

`Quali altri principi e conclusioni trovi?`

`Descrivi una volta in cui le circostanze sembravano insormontabili ma Dio aveva già un piano. In che modo ricordare può aiutarti nelle lotte attuali e future?`