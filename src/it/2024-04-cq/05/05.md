---
title:  Rispondere a Gesù
date:   30/10/2024
---

#### inVite

Esaminando questi due capitoli insieme, possiamo vedere le diverse reazioni alle opere di Gesù. Il primo miracolo scatenò un’ostilità omicida (Giovanni 5:18). Invece di vedere e gioire della guarigione inaspettata dell’uomo sofferente, i capi sentirono solo rabbia verso Cristo. Questo sembra incomprensibile, ma è il risultato finale dell’amore per le tenebre invece che per la luce (3:16-21).

La resistenza che iniziò tra il pubblico di Gerusalemme (cap. 5) si diffuse alla folla in Galilea (cap. 6). Dopo il miracolo del cibo per la folla, invece di essere attirati ad arrendersi alla grazia abbondante di Gesù, volevano altro (6:26–31). Quanto è volubile e misteriosa la natura umana! Le domande che la folla fece a Gesù dimostrano una mancanza di comprensione di base. Le persone si chiedevano cosa potessero fare per compiere le opere di Dio. Gesù rispose semplicemente che l’opera di Dio è che crediamo (v.29). La vita eterna non è un oggetto da guadagnare con i nostri sforzi. La vita eterna è un dono che sgorga dal Dono supremo: Gesù Cristo (6:27–29; 3:16).

La reazione irrazionale della folla di Galilea ricorda l’atteggiamento degli israeliti durante l’esodo. Dio fece grandi cose per loro, ma loro presto borbottarono contro di lui (Esodo 14:31; 15:24; 16:2–12; Giovanni 6:41). Come Mosè, Gesù era stato mandato da Dio. Come gli israeliti non si erano fidati di Mosè, anche la folla non si fidava di Gesù. Quelli che non credettero a Mosè perirono nel deserto, e quelli che credettero ricevettero la terra promessa. Analogamente, quelli che credono in Gesù riceveranno la vita eterna.

Il vangelo di Giovanni usa frequentemente il termine «i Giudei» (71 volte), di solito con accezione negativa (ad es., 5:16, 18; 7:1, 11, 13; 18:36–38). Tuttavia, nel vangelo nel suo complesso, «i Giudei» non sono del tutto antagonistici. Un numero significativo di ebrei credette e difese Cristo (8:30, 31; 12:11; 10:19–21). Secondo Gesù, la salvezza viene dagli ebrei ed essi hanno la visuale più chiara dell’adorazione appropriata (4:22). Gesù è ebreo (4:9). In particolare, egli è chiamato il «re dei Giudei» (18:33, 39; 19:3, 19–21).

Cosa dovremmo pensare delle diverse discrezioni degli ebrei? E’ possibile che Giovanni si riferisse agli ebrei che vivevano in Giudea, in particolare attorno a Gerusalemme (1:19)? Un’altra idea è che Giovanni si riferisse alle autorità ebraiche che al tempo dominavano sulla società. Questi concetti sono entrambi utili, ma non spiegano adeguatamente tutti e settantuno gli usi del termine. Un’interpretazione migliore è vedere «i Giudei» come usato in Giovanni come una rappresentazione di un altro personaggio nella narrazione di Giovanni. Come altri, le loro azioni erano ambigue e a volte contraddittorie. A volte non siamo certi che credessero veramente. Inoltre, non è chiaro quanto comprendessero. Prevalentemente, vediamo l’ironia all’opera. Come con Nicodemo, che avrebbe dovuto capire molto più di quello che comprese, anche i Giudei avrebbero dovuto capire chi era Gesù. Avevano la Scrittura, i profeti e ogni opportunità di riconoscere quello che Dio stava facendo in Cristo.

Medita ancora su Giovanni 5, 6 e cerca dov’è Gesù.

`Come vedi Gesù diversamente o nuovamente?`

`Di tutte le diverse reazioni a Gesù in queste storie, quale corrisponde meglio al modo in cui tu reagisci a lui? Cosa possiamo imparare da questo?`

`In che modo siamo simili ai «Giudei» nel vangelo di Giovanni?`

`Risposta alla preghiera:`