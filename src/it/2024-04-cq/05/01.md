---
title:  Opposizione crescente
date:   26/10/2024
---

#### inTro

Leggi il brano di questa settimana: Giovanni 5, 6

I capitoli 5-12 del vangelo di Giovanni ci presentano una nuova fase del ministero di Gesù. Anche se aveva già avuto degli incontri con i capi religiosi (Giovanni 2:13-25), ora cominciavano a essere più frequenti. Gesù iniziò a compiere segni e a impegnarsi in conversazioni in maniera più diretta. Il motivo per cui era venuto sulla terra, per rivelare il Padre (1:18), si fece più pronunciato. Alcuni reagirono negativamente a questa rivelazione (1:9-12), e quelle persone poi decisero di crocifiggerlo (18:31, 32).

La lezione di questa settimana si concentra sulla varietà di miracoli operati da Gesù in Giovanni 5 e 6. Gesù guarì un uomo, sfamò una folla, calmò una tempesta camminò sull’acqua. Scopriremo come l’atto di guarigione di Gesù nel capitolo 5, che attirò l’attenzione sulle sue capacità, provocò una reazione inaspettata da parte della folla. A seguire il miracolo, Giovanni riporta un lungo discorso che rivela le implicazioni teologiche di un atto del genere.

Il capitolo 6 segue uno schema simile. I versetti 1-21 raccontano due atti miracolosi e il resto del capitolo è composto da un altro dialogo e un discorso su chi è realmente Gesù. Giovanni usa questo modello per sottolineare i concetti gemelli della rivelazione e del conflitto. Le storie precedenti di Giovanni erano più concentrate sui contatti e sulle conversazioni individuali, ma qui la scena si allarga. Più pienamente Gesù rivelava il Padre, più forte diventava l’opposizione. Quando di fronte a una nuova comprensione di Dio, qual è la nostra reazione?

Questa sezione inizia con il racconto di Gesù che guarisce un paralitico. Dopo il fatto, scopriamo che questo miracolo avvenne di sabato (5:9). Mentre i vangeli sinottici descrivono diverse guarigioni di sabato (ad es., Matteo 12:9–14; Marco 3:1–6; Luca 14:1–6), il resoconto di Giovanni ha delle differenze significative. Per esempio, non scopriamo immediatamente che questo era accaduto di sabato.

#### inScribe

Leggi Giovanni 5:31–47. Fallo tre volte lentamente. Chiedi al Signore di parlarti di qualsiasi frase che egli potrebbe portare alla mente. Chiedigli cosa sta cercando di applicare alla tua vita con questo brano. Poi prenditi un momento e parla con Dio di quello che stai imparando. Oppure crea uno schema o una mappa mentale dei versetti.

` `