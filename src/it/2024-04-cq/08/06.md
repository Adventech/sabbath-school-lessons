---
title:  Versare amore
date:   21/11/2024
---

#### inSight

Per capire il costo del dono di Maria, è utile comprendere da dove veniva. Il profumo che Maria usò si chiamava olio di nardo. Estratto dalle radici e dallo stelo di una pianta himalayana, questo profumo aveva percorso un lungo viaggio dalle alture dell’Himalaya attraverso paesi conosciuti oggi come India, Pakistan, Afghanistan, Iran, Iraq, Giordania, Palestina e Israele fino a un villaggio nella periferia di Gerusalemme.  Questo dono costoso era un piccolo pegno dell’amore di Maria per colui che l’aveva salvata.

«Maria, versando il suo amore sul Salvatore mentr’egli era in vita, lo ungeva in vista della sua sepoltura. Gesù si avvicinò all’ora oscura della grande prova consolato dal ricordo di quel dono, anticipazione dell’amore che i credenti gli avrebbero manifestato per l’eternità».

«Fu convocato un consiglio di sacerdoti e farisei. La risurrezione di Lazzaro aveva suscitato fra il popolo così tante simpatie per Gesù che sarebbe stato pericoloso arrestarlo in pubblico. Le autorità decisero allora di catturarlo di nascosto e processarlo senza sollevare scalpore... Decisero di uccidere Gesù. Ma i sacerdoti e i rabbini sapevano che non potevano considerarsi al sicuro finché Lazzaro fosse rimasto vivo. La presenza di un uomo che era stato per quattro giorni nel sepolcro ed era risuscitato per la parola di Gesù sarebbe potuta facilmente diventare la causa di una rivolta popolare... Perciò il sinedrio decise che anche Lazzaro doveva morire. A quali limiti estremi l’invidia e il pregiudizio possono spingere! L’odio e l’incredulità di quei capi erano cresciuti sino al punto di voler sopprimere un uomo strappato alla tomba dalla potenza infinita».

«L’ora della glorificazione del Cristo era giunta. Lo sovrastava l’ombra della croce e la richiesta di quei greci fece comprendere a Gesù che il suo sacrificio avrebbe condotto a Dio molti figli e figlie. Sapeva che i greci lo avrebbero presto visto in una situazione che non potevano certo immaginare. Lo avrebbero visto accanto a Barabba, ladro e assassino, che il popolo avrebbe preferito liberare al posto di Gesù. Avrebbero udito il popolo fare la sua scelta istigato dai sacerdoti e dai capi... Contemplò il futuro, e udì voci che proclamavano in tutte le parti del mondo: “Ecco l’Agnello di Dio, che toglie il peccato del mondo!” (Giovanni 1:29). In quegli stranieri Gesù vide le primizie di un grande raccolto che si sarebbe realizzato quando il muro di separazione fra ebrei e Gentili sarebbe stato abbattuto, e tutte le nazioni, lingue e popoli avrebbero udito il messaggio della salvezza».

`Dopo lo studio di questa settimana, quali sono alcune applicazioni personali per la tua vita?`

`Quali sono alcune applicazioni pratiche da attuare nella tua vita scolastica, famiglia, posto di lavoro e chiesa?`

`Ripassa il versetto a memoria. Come si applica alla tua vita questa settimana?`