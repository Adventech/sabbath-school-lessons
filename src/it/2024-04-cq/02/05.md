---
title:  Ironia e fraintendimento
date:   09/10/2024
---

#### inVite

Le storie della trasformazione dell’acqua in vino e della purificazione del tempio insegnano diverse lezioni che hanno un impatto sulla nostra vita oggi. Entrambe le storie contengono fraintendimenti e una leggera ironia. Alle nozze di Cana, qualcosa nelle parole o nel linguaggio del corpo di Gesù deve aver suggerito ai suoi ascoltatori le sue vere intenzioni: ciò che normalmente sarebbe interpretato come un «no» (Giovanni 2:4) fu compreso come un «sì» (2:5).

Il maestro di tavola non sapeva da dove fosse venuto il vino in più. Gesù non aveva trasformato l’acqua in vino come manifestazione esteriore. (In ogni caso, i servi devono essere rimasti stupefatti). Il maestro di tavola condivise con lo sposo la sua costernazione per questa trasgressione del galateo (2:10). Possiamo immaginare che anche lo sposo fosse sorpreso. Dal nostro punto di vista, avendo letto il brano, sappiamo che non era avvenuta solo una violazione del galateo. Conosciamo la vera fonte del vino, mentre le persone coinvolte non la conoscevano. Riconosciamo anche che, in un certo senso, Gesù si comportò come l’anfitrione del matrimonio. Fornì tutto quello che serviva e molto di più. Allo stesso modo, la grazia che fornisce al mondo è più che sufficiente per soddisfare tutti i nostri bisogni (Romani 5:20, 21; Ebrei 4:16).

Solo dopo che Gesù purificò il tempio, le sue parole furono erroneamente applicate alla costruzione del tempio (Giovanni 2:18-21). Quelli che stavano conversando con lui si concentrarono su come il tempio era stato costruito, formando le basi della loro critica di Gesù. Fraintesero le parole di Gesù e non si resero conto che in realtà si stava riferendo al suo corpo come al tempio. (Giovanni spesso dà ai suoi lettori informazioni che le persone dell’epoca non avevano). La risposta di Gesù faceva riferimento alla richiesta di segni. Gesù preannunciò che il segno più grande sarebbe stata la sua morte, sepoltura e resurrezione. Tuttavia, qui è all’opera un’altra lezione, una più personale. Nel versetto 22, dalla sua posizione privilegiata dopo la resurrezione, Giovanni spiega il significato più profondo di questo dialogo. La sua esperienza era simile alla nostra che leggiamo il vangelo nel ventunesimo secolo. Tutti noi possiamo riflettere sulla vita di Cristo dopo la sua resurrezione. Semplicemente raccontare la storia della vita di Cristo non era sufficiente per Giovanni. Era prevalentemente interessato a come gli eventi passati diventassero vivi nella vita del credente. Quando ricordiamo e raccontiamo la storia di Cristo, ci confrontiamo con la Parola fatta carne, la rivelazione di Dio nell’umanità.

Medita ancora su Giovanni 2 e cerca dov’è Gesù.

`Puoi pensare a un’esperienza quando un disastro imminente si è trasformato inaspettatamente in un periodo di abbondanza?`

`Come vedi Gesù diversamente o nuovamente?`

`Risposta alla preghiera:`