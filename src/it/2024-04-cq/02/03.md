---
title:  Purificare il tempio
date:   07/10/2024
---

#### inTerpret

Riferendosi alle opere miracolose di Gesù come «segni», Giovanni indica che questi atti non sono semplicemente eventi sbalorditivi. Hanno uno scopo: quello di sviluppare la fede in Cristo (Giovanni 2:11, 23). A volte pensiamo: «Se potessi vedere solo uno di questi segni, sarei saldo nella mia fede». Tuttavia, Giovanni mostra come non era sempre così.

Giovanni 2:13-25 descrive la prima purificazione del tempio da parte di Gesù. Il versetto 12 ci dice che Gesù viaggiò per un periodo dopo le nozze e il versetto 13 ci dice che andò a Gerusalemme per la Pasqua. Gli altri autori dei vangeli descrivono una Pasqua durante gli anni del ministero di Gesù, ma Giovanni ne descrive almeno tre. Gli autori sinottici descrivono una purificazione del tempio alla fine del ministero di Gesù. Invece, Giovanni racconta una purificazione all’inizio. Poiché questo resoconto è riportato esclusivamente da Giovanni e contiene differenze significative nelle parole e nelle azioni, capiamo che Cristo purificò il tempio due volte. La prima purificazione annunciava l’iniziò del suo ministero e la seconda portava il suo ministero a termine.

A causa delle lunghe distanze percorse durante la Pasqua, la maggior parte dei pellegrini non poteva portare i propri animali sacrificali. Li dovevano comprare a Gerusalemme. Un mercato proprio per questo scopo era stato istituito nella corte esterna del tempio. Inoltre, la tariffa del tempio poteva essere pagata solo con la valuta del tempio, dando origine al lavoro dei cambiavalute. Le azioni di Gesù portarono due risultati: primo, la richiesta di Gesù di spostare il mercato rese più difficile per i pellegrini condurre i loro preparativi per la Pasqua. Secondo, rese più facile per i penitenti accedere all’esperienza spirituale che li aspettava in quel luogo consacrato.

Gesù ricevette reazioni contrastanti alle sue azioni. I capi religiosi chiesero un segno, che poteva essere vista come una richiesta ragionevole. Deuteronomio 13:1-5 e 18:20-22 sottolineano l’importanza che un vero profeta faccia predizioni accurate come un segno non negoziabile che Dio abbia chiamato quel profeta. Gli ebrei erano desiderosi di un miracolo impressionante, ma invece Gesù affermò qualcosa che poteva essere dimostrato solo in futuro (Giovanni 2:19). I discepoli successivamente si ricordarono e compresero questo evento alla luce della morte e della resurrezione di Gesù. Non videro il segno immediatamente, ma la loro fede fu rafforzata quando esso fu adempiuto. Molti credettero in Gesù quando videro i suoi segni (2:23), ma la maggior parte gli voltò le spalle (6:60–62, 66). Uno dei motivi principali di Giovanni nello scrivere il vangelo era di portare i suoi lettori, compresi noi, a credere che Gesù è il Cristo, il Figlio di Dio (20:30, 31).

Per gli ebrei che vivevano ai tempi di Gesù, il tempio a Gerusalemme simboleggiava la speranza e la grandezza di Israele. In Giovanni 2:19, Gesù parlò metaforicamente, paragonando il suo corpo al tempio. Come Parola incarnata, Gesù è il nuovo tempio. Egli rivela Dio che dimora tra gli esseri umani. Quando raccontiamo e ripensiamo alle storie di Gesù, interagiamo non solo con la parola scritta ma anche con la Parola fatta carne. Gesù ci viene rivelato in modi nuovi.

`Dopo aver guardato il tuo testo scritto e annotato, i tuoi segni verso quali idee sembrano puntare?`

`Quali domande emergono dopo aver studiato questo brano? Quali parti sono difficili?`

`Quali altri principi e conclusioni trovi?`

`In che modo un Gesù provocatore rientra in come vedi il suo carattere? Hai bisogno di modificare l’immagine che hai di lui?`