---
title:  Ascoltare l’ouverture
date:   29/09/2024
---

#### inGest

Giovanni 1:1-18 ricorda un’ouverture musicale; il brano di apertura di un’opera, di un balletto o di un’altra produzione teatrale. In alcune di queste produzioni, dei frammenti dell’ouverture ricompaiono nei brani successivi e sono resi più chiari ogni volta che ritornano. Allo stesso modo, questo prologo include temi che sono ripetuti nel corso del vangelo. Leggi il brano ad alta voce. Ascolta come scorrono le parole e i pensieri. Studieremo il prologo in tre strofe: i versetti 1-8, 9-13 e 14-18. Ogni strofa si concentra sulla Parola. I primi otto versetti descrivono la Parola eterna e la testimonianza umana. I versetti 9-13 riassumono la risposta dell’umanità alla Parola. La terza strofa racconta l’entrata della Parola nel mondo e la grazia che questo porta.

Quando leggono il versetto 1, i lettori moderni spesso pensano alla Trinità, in particolare al Figlio e al Padre. Tuttavia, Giovanni usò un linguaggio che non era limitato a un singolo contesto religioso. Il termine «la Parola» (logos in greco) sarebbe stata riconosciuta sia dai lettori ebrei che non ebrei ai tempi di Giovanni. Per i greci, logos era un principio che governava l’universo. Per gli ebrei, logos era il piano creativo di Dio. Indicava anche la Parola creativa che portò il mondo all’esistenza.

Se pensiamo solo al Padre e al Figlio, la profondità del messaggio di Giovanni ci sfugge. Considerare la metafora della Parola ci aiuta a cogliere quanto Cristo sia unico. L’ambientazione di Giovanni è «Nel principio», ma questo è il principio di questo mondo (cfr. Genesi 1:1) o il principio di tutto? Se potessimo tornare indietro a quel principio, scopriremmo che la Parola e Dio sono già lì. Il vangelo inizia prima della storia umana. Ricordare questo ci aiuta a comprendere l’impatto monumentale che la Parola ha quando interagisce con la condizione umana.

Giovanni ha dichiarato che la Parola è Dio; incarna tutti gli attributi di Dio. Quando incontriamo la Parola, incontriamo Dio. Questa consapevolezza non dovrebbe essere indebolita dicendo che la Parola aveva un’origine divina o era semplicemente un dio. Giovanni sottolinea che la Parola era Dio anche prima della creazione, e che la Parola è Dio incarnato (Giovanni 1:18). Ci ricorda anche che il Cristo risorto è Dio (20:28, 29). Come disse Ellen White: «con le parole: “Io son la luce del mondo”, il Cristo ha proclamato la sua unità con Dio e la sua relazione con tutta la famiglia umana».

Con la conclusione della prima sottosezione (Giovanni 1:4-8), Giovanni passa dalla descrizione della creazione alla presentazione del contesto cosmico. Vengono presentate due forze opposte: la luce e le tenebre. Sono personificati; c’è un nemico che agisce nelle ombre della storia proprio come Dio agisce nella luce. La lotta tra la luce e le tenebre compare spesso in questo libro (cfr. 3:19–21; 8:12; 11:9, 10; 12:35, 46; 13:2, 27).

Annota Giovanni 1, soprattutto considerando i versetti 1–18.

Torna al testo che hai scritto e studia il brano.

- Cerchia le parole/frasi/idee ripetute
- Sottolinea le parole/frasi che sono importanti e hanno significato per te
- Disegna frecce per collegare parole/frasi ad altre parole/frasi associate o collegate

Memorizza Giovanni 1:1-5. Scrivilo più volte per aiutare con la memorizzazione.

`Quali frasi ti saltano all’occhio?`

`Quali domande ti vengono in mente?`