---
title:  La divinità di Cristo
date:   03/10/2024
---

#### inSight

«[Gesù] possiede la vita, una vita propria, non ricevuta. “Chi ha il Figliuolo ha la vita” (1 Giovanni 5:12). La divinità del Cristo è per il credente certezza di vita eterna. Gesù ha detto: “Chi crede in me, anche se muoia, vivrà” (Giovanni 11:25)».

«Cristo è il Figlio di Dio preesistente e che esiste per sé... Nel parlare della sua preesistenza, Cristo riporta la mente attraverso epoche senza tempo. Ci assicura che non c’è mai stato un tempo in cui egli non era in comunione stretta con il Dio eterno. Colui la cui voce gli ebrei stavano ascoltando, era stato con Dio come fosse cresciuto con lui».

«Non mettete in evidenza quegli aspetti del messaggio che sono una condanna dei costumi e delle pratiche della gente, finché non abbiano avuto l’opportunità di sapere che siamo credenti in Cristo, che crediamo nella sua divinità e nella sua preesistenza».

«Egli era uguale a Dio, infinito e onnipotente... Egli è il Figlio eterno ed esiste per sé».

«Il Padre e il Figlio hanno una personalità individuale. Cristo dichiarò: “Io e il Padre siamo uno” (Giovanni 10:30). Eppure fu il Figlio di Dio che venne nel mondo in forma umana. Mettendo da parte la sua veste regale e corona di re, rivestì la sua divinità con l’umanità, così che l’umanità attraverso il suo sacrificio infinito potesse diventare partecipe alla natura divina».

«Vengono espresse descrizioni come le seguenti: “Il Padre è come la luce invisibile: il Figlio è come la luce incarnata; lo Spirito è la luce diffusa all’esterno”. “Il Padre è come la rugiada, vapore invisibile; il Figlio è come la rugiada raccolta in forma bellissima; lo Spirito è come la rugiada caduta sulla sede della vita”...

Tutte queste descrizioni spiritualiste sono semplicemente nullità. Sono imperfette, non veritiere... Il Padre è tutta la pienezza della Deità corporea ed è invisibile agli occhi dei mortali.

Il Figlio è tutta la pienezza della Deità manifestata...

Il Consolatore che Cristo promise di mandare... è lo Spirito in tutta la pienezza della Deità, manifestando la potenza della grazia divina a tutti quelli che ricevono e credono in Cristo come personale salvatore. Ci sono tre persone viventi del trio celeste; nel nome di queste tre grandi potenze — il Padre, il Figlio e lo Spirito Santo —... queste potenze collaboreranno con i sudditi ubbidienti del cielo nei loro sforzi di vivere la nuova vita in Cristo».

`Dopo lo studio di questa settimana, quali sono alcune applicazioni personali per la tua vita?`

`Quali sono alcune applicazioni pratiche da attuare nella tua vita scolastica, famiglia, posto di lavoro e chiesa?`

`Ripassa il versetto a memoria. Come si applica alla tua vita questa settimana?`