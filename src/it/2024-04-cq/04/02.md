---
title:  Presso la fonte
date:   20/10/2024
---

#### inGest

La separazione tra Giudei e Samaritani risale alla conquista assira del regno settentrionale di Israele. Era usanza assira portare i popoli conquistati in nuove terre, diminuendo così la loro particolarità culturale e religiosa (2 Re 17:24-30, 34). Le tribù israelite settentrionali conquistate non ottennero mai l’indipendenza. Si mescolarono profondamente con le culture circostanti, e i loro discendenti diventarono conosciuti come i samaritani. I Giudei erano discendenti del regno meridionale di Giuda. Vedevano la mescolanza etnica e culturale dei samaritani come contraria alla Torah e li trattavano con estrema discriminazione. I Giudei si vantavano di avere Gerusalemme come luogo di culto scelto da Dio e detestavano i samaritani per aver sviluppato il proprio luogo e le proprie tradizioni di adorazione (Giovanni 4:21). Ai tempi di Gesù, la relazione tra i due gruppi continuava a essere tesa.

Gesù arrivò a Sicar verso mezzogiorno. Aveva sete, fame ed era stanco (4:6). La semplice richiesta di Gesù che la donna gli desse un po’ d’acqua frantumava ogni protocollo sociale. La risposta sorpresa e concisa della donna evidenzia quella trasgressione sociale. Come dice Giovanni, i Giudei non avevano «relazioni con i Samaritani» (v.9). Anche se un’interazione sociale come l’acquisto di cibo era permessa, condividere utensili comuni sicuramente oltrepassava i limiti. Bere dalla brocca di terracotta della donna significava essere contaminato da lei. Gesù, tuttavia, non se ne preoccupava, perché non vedeva una situazione inappropriata ma un’opportunità per portare la vita. All’improvviso inverte i loro ruoli, offrendo alla donna l’«acqua viva» (v.10); un altro gioco di parole che si può intendere come acqua in movimento, come da una fonte, o acqua vivificante. Invece di dare, improvvisamente la donna ebbe l’opportunità di ricevere.

La donna non colse il gioco di parole e pensò solo all’acqua letterale, dubitando della capacità di Gesù di fornirla e mettendo in discussione la sua identità (vv. 11, 12). Non vedeva come Gesù potesse essere più grande di Giacobbe, ma anche con quell’incomprensione, aveva già iniziato a perseguire una linea di pensiero più avanzata della comprensione di Nicodemo. La risposta di Gesù aggirò completamente la domanda ed espanse la sua offerta, rendendola ancora più attraente (vv. 13, 14). Offrì la cosa che soddisfa la sete dell’anima. Chiunque beva quest’acqua è soddisfatto e sa dove andare per bere ancora. La donna richiese immediatamente l’acqua viva nonostante non avesse compreso tutto pienamente (v. 15). Desiderava qualcosa di meglio dell’acqua del pozzo di Giacobbe.

Prima di impartire l’acqua viva, Gesù le chiese di chiamare suo marito (v. 16). La richiesta la colse di sorpresa, e tentò di sviare ulteriori domande (v. 17). Quando leggiamo la risposta di Gesù, è importante ricordare che le sue parole non contenevano condanna o giudizio. La sua conoscenza della storia della donna la aiutò a capire che stava parlando con una Persona straordinaria, qualcuno che lei suppose essere un profeta. Percependo questo, la donna spostò la conversazione verso acque teologiche e fece una domanda su quale fosse il luogo in cui dovessero adorare Dio; una questione controversa dell’epoca che aveva origine nella storia tesa tra il suo popolo e i Giudei (vv. 19, 20). Impegnarsi in una polemica spesso è più facile che affrontare le questioni del cuore.

Gesù indicò l’ora escatologica in cui non avrà importanza in quale luogo le persone adorano (vv. 21-24). In quel giorno, tutte le categorie religiose saranno obsolete. Gesù sottolineo questo fatto affermando che l’ora era già arrivata. Giovanni voleva che i suoi lettori comprendessero la stessa lezione: che il regno eterno non è definito da una data futura. Irrompe nel mondo oggi.

Torna al testo che hai scritto e studia il brano.

- [Cerchia] le parole/frasi/idee ripetute.
- [Sottolinea] le parole/frasi che sono importanti e hanno significato per te.
- Disegna [Frecce] per collegare parole/frasi ad altre parole/frasi associate o collegate.

Impara a memoria i tuoi versetti preferiti di Giovanni 4. Scrivili più volte per aiutare con la memorizzazione.

`Dov’è che la conversazione in Giovanni 4:7-26 fa dei cambiamenti repentini? Questi casi cosa rivelano?`

`In che modo la risposta della donna fu simile o diversa da quella di Nicodemo?`