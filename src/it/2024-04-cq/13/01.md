---
title:  La tomba vuota
date:   21/12/2024
---

#### inTro

Leggi il brano di questa settimana: Giovanni 20, 21

I romani usavano la crocifissione principalmente per punire gli schiavi, i criminali e i traditori dell’impero. Alla fine, l’accusa di tradimento portò alla condanna di Gesù. Se fosse semplicemente vissuto e poi morto come re autoproclamato, molto probabilmente sarebbe stato solo una piccola parentesi nella storia. La crocifissione era una forma di punizione tabù per gli ebrei per via di cosa dice Deuteronomio 21:23. Non ci sono esempi di martiri ebrei eroici che furono crocifissi. Non diventò mai un simbolo di sofferenza ebraica. L’impatto teologico del brano in Deuteronomio lo rendono impossibile. Tuttavia, la morte di Gesù non fu la fine della storia. La sua resurrezione fa luce sulla natura vittoriosa della croce e sul suo ruolo come il vero Re.

Giovanni sottolineò l’importanza del Cristo risorto riportando tre storie della resurrezione (Giovanni 20:1–18, 19–23, 24–31) in cui molte delle promesse fatte nel discorso di addio (capitoli 14-17) furono compiute. I discepoli crebbero nella loro comprensione del significato della morte di Gesù e della verità delle sue parole. In un’esperienza simile alla nostra oggi, i discepoli non afferrarono immediatamente il significato degli eventi più recenti. La loro consapevolezza si sviluppò progressivamente. Eventualmente, arrivarono a capire l’importanza di ciò che era avvenuto. In definitiva, il vangelo culmina con il loro ruolo come testimoni della missione di Gesù.

Ognuno degli autori dei vangeli descrive gli eventi di quella domenica mattina. A volte, i vangeli si accavallano nel loro resoconto. Giovanni, come al solito, propone un contributo particolare per la nostra comprensione. Siamo grati a Giovanni per diversi dettagli, incluso il racconto dell’esperienza di Tommaso. Maria Maddalena andò alla tomba in tutti e quattro i vangeli, ma solo Giovanni riportò la sua conversazione con Gesù.

#### inScribe

Prenditi del tempo per entrare in uno stato d’animo rilassato e di preghiera. Leggi Giovanni 20. Leggi i versetti 24-29 tre volte. Prima della seconda lettura, chiedi a Dio di parlati del brano. Scrivi le tue idee. Prima della terza lettura, chiedi a Dio di mostrarti come applicare il brano alla tua vita. Crea un’illustrazione o una mappa mentale di quello che hai scoperto e sii pronto a condividerla con il tuo gruppo di studio.

` `