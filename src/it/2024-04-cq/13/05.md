---
title:  La storia continua
date:   25/12/2024
---

#### inVite

Il capitolo finale di Giovanni descrive la rivelazione successiva di Gesù ai discepoli. I discepoli erano tornati in Galilea e si erano radunati presso il mar di Tiberiade. Avendo bisogno di guadagnarsi da vivere e amante del mare, Pietro annunciò che sarebbe andato a pescare. Gli altri discepoli si unirono subito a lui. Ma il loro piano fallì. Trascorsero una notte infruttuosa tentando di prendere pesci. Con il sorgere del sole, videro una figura sulla spiaggia ma non lo riconobbero. Come lettori, sappiamo che si tratta di Gesù (cfr. Giovanni 20:14, 15).

Quando i discepoli seguirono le istruzioni di Gesù, la notte di frustrazione si trasformò in una giornata di esultanza. C’erano così tanti pesci che gli uomini non riuscivano a tirare su le reti nelle loro barche (21:6, 8, 11). Questo bottino immenso era un’altro riflesso della grazia abbondante elargita all’umanità che fu manifestata nella vita di Cristo (1:14; 2:1–11; 6:1–14). Cristo fornisce più di quello che ci serve.

Quando i discepoli arrivarono a riva, Gesù li invitò a portare alcuni dei pesci che avevano preso e aggiungerli a ciò che egli aveva già preparato (21:9-14). Oltre a ciò che Gesù aveva preparato per loro, offrirono il loro contributo. Questo indica l’opera continuativa che i discepoli avrebbero svolto come estensione dell’opera di Cristo (14:12); ma anche i pesci aggiunti dai discepoli venivano da Gesù, che aveva riempito miracolosamente le loro reti solo momenti prima. La nostra opera migliore trova sempre le sue origini in Cristo. Come i discepoli tirarono i pesci, Gesù attira tutti a sé (6:44; 12:32).

Il libro si conclude con Cristo che interroga e fa appello a Pietro. Dopo la sua caduta, Pietro doveva essere ristabilito e rassicurato. Il fatto che Pietro avesse rinnegato tre volte Gesù fu eclissato da una tripla conferma e un triplo mandato. Ogni domanda iniziò solennemente con il nome completo di Pietro. La prima domanda di Gesù riguarda il fatto che Pietro si fosse vantato del fatto che sarebbe rimasto fedele anche se gli altri non l’avrebbero fatto (13:37; Marco 14:29). In contrasto alla sua precedente fiducia, le risposte di Pietro sono piene di umiltà. In risposta, Gesù diede a Pietro un mandato speciale e accennò alla sua morte, quando sarebbe stato veramente pronto a morire per Cristo (Giovanni 21:18, 19). Pietro avrebbe finalmente espresso il suo amore profondo e la sua fedeltà rinunciando alla sua vita.

Pietro poi chiese del futuro di Giovanni. Gesù rispose che se Giovanni avesse vissuto fino a vedere il ritorno di Cristo non riguardava Pietro. Come risultato ci fu un fraintendimento, si sparse la voce che Giovanni non sarebbe morto prima della seconda venuta. Scrivendo nella sua vecchiaia, Giovanni sfatò questo mito così che la sua morte non fosse un ostacolo per i credenti in attesa.

La testimonianza di Giovanni continuò per tutta la sua vita e si moltiplicò dopo la sua morte tramite la testimonianza che registrò per noi. Oggi, Gesù sta ancora chiamando discepoli e cercando testimoni. Come discepoli di Cristo oggi, possiamo anche noi credere ferventemente e amare profondamente, come i primi discepoli.

Medita ancora su Giovanni 20, 21 e cerca dov’è Gesù.

`Generalmente abbiamo uno spiccato senso dei doni abbondanti di Dio verso di noi, o sentiamo che Dio è più restrittivo? Perché?`

`Quando sbagliamo, come possiamo superare il sentimento di colpa che spesso resiste a lungo dopo che Dio ci ha concesso il perdono?`

`Come vedi Gesù diversamente o nuovamente?`

`Risposta alla preghiera:`