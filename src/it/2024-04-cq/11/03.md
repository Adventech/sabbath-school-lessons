---
title:  Davanti ai sacerdoti
date:   09/12/2024
---

#### inTerpret

Dopo che le guardie arrestarono Gesù, lo portarono da Anna, che era il suocero di Caiafa, il sommo sacerdote di quell’anno (Giovanni 18:13). Anna aveva servito in precedenza come sommo sacerdote, ma dato che non aveva più quella carica, non aveva un titolo giuridico negli eventi. Il suo ruolo era quello di interrogare Gesù prima di mandarlo da Caiafa. Dopo aver collegato i due uomini, Giovanni ricorda al lettore l’affermazione di Caiafa che Cristo doveva morire per il bene della nazione (v. 14). Questi procedimenti ufficiosi iniziarono con un risultato predeterminato dato che i capi avevano già deciso di mettere a morte Gesù (11:47-53). L’ironia è profonda dato che ricordiamo le parole di Caiafa. Caiafa, che ricopriva la carica più alta dell’autorità religiosa nel territorio, descrisse inconsapevolmente la missione di Gesù senza comprendere o credere in quella missione (18:14).

Mentre Gesù veniva portato nel cortile, due dei suoi discepoli lo seguivano da vicino. A quanto pare, le persone nella casa di Anna conoscevano Giovanni, o tramite la sua famiglia o per il suo rilievo come discepolo. Giovanni chiese di lasciar entrare Pietro, ed entrambi gli uomini andarono dentro (vv. 15, 16). Mentre Gesù rispondeva ai suoi accusatori, Pietro si scaldava vicino al fuoco con la folla. La serva che stava alla porta si chiese se Pietro fosse un discepolo e lo interrogò. Le parole di Pietro, «Non lo sono» (v.17), sono un contrasto diretto all’affermazione di Gesù: «Io sono» (vv. 5, 8). Gesù ammise chi era senza esitazione, sapendo a cosa avrebbe portato. Invece, Pietro si rifiutò di dire che era un discepolo. Si trovava tra i servi e le guardie che avevano arrestato Gesù, recitando la parte di quelli che si opponevano a Cristo. Pietro stava con la folla proprio come Giuda (vv. 5, 17, 18). Solo alcune ore prima, Pietro era pronto a morire con Cristo, ma qui si unì ai suoi nemici di fronte a una semplice domanda. Giovanni non fa riferimento alle predizioni di Gesù che Pietro l’avrebbe rinnegato, permettendo invece al lettori di pensare al significato del momento. Pietro poi scompare dalla narrazione, come Giuda.

Anna interrogò Gesù ulteriormente sulla sua dottrina e i suoi discepoli. Gesù affermò che tutti i suoi insegnamenti erano svolti apertamente e con trasparenza. Nonostante fosse stato assalito fisicamente, Gesù si rifiutò di cambiare la sua posizione (vv. 19-24).

Il processo di Gesù era illegale secondo diverse leggi ebraiche. I processi non dovevano mai essere tenuti durante i giorni santi, e questo si svolse durante la Pasqua (v. 28). Inoltre, i processi dovevano essere condotti solo di giorno, e questo avvenne di notte (Matteo 26:34). Anche l’intero interrogatorio da parte di Anna, che non aveva autorità, e le percosse a Gesù erano chiare violazioni della legge. In più, il fatto che sia stato tenuto davanti a un piccolo gruppo era illegale; doveva essere presente l’intero sinedrio (il più alto organismo governativo ebraico di anziani). Le parole del prigioniero non dovevano essere sufficienti per un’accusa; dovevano essere chiamati almeno altri due testimoni. Significativamente, il sospettato era presunto innocente. Tutte queste misure per salvaguardare l’accusato, che erano sancite dalla legge ebraica, furono ignorate. In questo caso, le autorità avevano già deciso che Gesù doveva morire, anche quando si trovarono davanti l’appello di Nicodemo per la vera giustizia (7:51), e quindi non ebbero scrupoli nel tenere un processo vergognosamente illegale.

`Dopo aver guardato il tuo testo scritto e annotato, i tuoi segni verso quali idee sembrano puntare?`

`Quali domande emergono dopo aver studiato questa lezione? Quali parti sono difficili?`

`Quali altri principi e conclusioni trovi?`

`Gesù come reagì all’ingiustizia che soffrì?`