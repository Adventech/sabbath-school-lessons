---
title:  Andare a Betania
date:   10/11/2024
---

#### inGest

I lettori che incontrano questa sezione per la prima volta avranno delle domande. Tra esse ci sono: chi era Lazzaro? Chi erano Maria e Marta? Qual era il loro ruolo nella vita di Gesù? Giovanni sottolineò un fatto: che Gesù amava ognuno di loro (Giovanni 11:3, 5). Maria, Marta e Lazzaro erano fratelli (vv. 1, 2, 19, 21). Giovanni identificò Maria riferendosi alle sue azioni in Giovanni 12:3-7 (11:2). Marta probabilmente era la sorella maggiore (basandoci sulla cultura antica e come la Bibbia descrive il suo ruolo principale nella famiglia; Luca 10:38). Fu anche la prima a incontrare Gesù dopo la morte di Lazzaro (Giovanni 11:20).

Un lettore informato probabilmente si aspetta un finale positivo alla storia, ed è sconcertante pensare al ritardo intenzionale di Gesù (11:4-8). Spesso vogliamo che Dio agisca subito, ma i suoi obiettivi potrebbero non riflettere i nostri tempi. Forze esterne non mettono Gesù in azione; egli è determinato a fare la volontà di Dio. A governare le sue azioni è la sua relazione con Dio, non le aspettative umane. Sappiamo che Lazzaro era stato sepolto per quattro giorni quando arrivò Gesù (v.39). Il villaggio era all’incirca a una giornata di viaggio da dove si trovava Gesù, e sappiamo che egli ritardò due giorni e poi si prese un giorno in più per andare a Betania, quindi probabilmente Lazzaro era già morto quando Gesù ricevette il messaggio. In ogni caso, il ritardo dev’essere stato profondamente preoccupante per i discepoli, che probabilmente si aspettavano che Gesù andasse immediatamente.

Quando Gesù annunciò il loro ritorno in Giudea, i discepoli espressero preoccupazione per Gesù e per loro stessi (v.8). Videro solo il pericolo che li attendeva. Non riuscirono a convincere Gesù ad abbandonare la strada che aveva davanti. Nonostante il pericolo, egli andò avanti. In svariate discussioni con i discepoli, Gesù ricordò loro che è necessario camminare nella luce (1:4, 5; 3:19–21; 8:12; 9:5; 11:9, 10). Rassicurò i discepoli che camminando di giorno, non sarebbero inciampati. Gesù non intendeva dire che la vita sarà priva di prove, ma che i discepoli avrebbero ricevuto la capacità di completare il loro viaggio (17:15).

Ancora una volta, i discepoli fraintesero il linguaggio metaforico di Gesù (3:4; 4:11, 33; 6:52; 11:12, 13). Gesù disse che avrebbe risvegliato Lazzaro dal sonno. I discepoli pensavano che intendesse dire che Lazzaro si stava riposando per la sua malattia e probabilmente si chiesero perché Gesù volesse svegliarlo, perché ancora oggi sappiamo che il sonno ha un certo potere ristoratore. Tuttavia, la Scrittura usa comunemente il sonno per rappresentare la morte (ad es., Salmi 13:3; Daniele 12:2) e i discepoli avrebbero potuto capirlo anche a questo modo. Poi Gesù dichiarò apertamente quello che intendeva (Giovanni 11:14, 15). Mentre lo faceva, indicò la fine della storia: la resurrezione di Lazzaro.

L’offerta di Tommaso di morire con Gesù nel versetto 16 è letta meglio nel contesto della mancanza di comprensione dei discepoli. A prescindere da questa lentezza a comprendere, Tommaso era fedele a Cristo. Anche se non comprendeva completamente la situazione, tutti i discepoli insistettero che erano disposti a morire con Gesù (Matteo 26:35). Sfortunatamente, come sappiamo noi lettori moderni, nel momento di più grande bisogno di Gesù, tutti loro lo abbandonarono.

Torna al testo che hai scritto e studia il brano.

- [Cerchia] le parole/frasi/idee ripetute.
- [Sottolinea] le parole/frasi che sono importanti e hanno significato per te.
- Disegna [Frecce] per collegare parole/frasi ad altre parole/frasi associate o collegate.

Impara a memoria i tuoi versetti preferiti di Giovanni 11. Scrivili più volte per aiutare con la memorizzazione.

`In quali situazioni ti senti inquieto e nervoso, come i discepoli?`

`Descrivi una situazione dove Dio orchestrò gli eventi per il bene anche se non riuscivi a capire la situazione mentre la stavi vivendo.`