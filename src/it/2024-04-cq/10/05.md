---
title:  La preghiera sacerdotale
date:   04/12/2024
---

#### inVite

Di tutte le preghiere di Gesù riportate nei vangeli, quella del capitolo 17 è la più lunga. Negli ultimi momenti prima del suo arresto, Gesù si rivolse direttamente al Padre in presenza dei discepoli. Egli mise la sua chiesa nelle mani del Padre (Giovanni 17:9-11; cfr. 10:27-29). Come egli fu mandato nel mondo come dono di Dio, Gesù qui mandò i suoi discepoli (17:18). Il tenero amore che unisce il Padre e il Figlio è lo stesso livello di amore che Gesù prega avrebbe unito tutti i suoi discepoli, sia quelli nel giardino con lui sia tutti quelli che sarebbero seguiti (v. 20).

Gesù sapeva che era giunta la sua ora finale. Non vedeva l’ora di essere glorificato continuando a manifestare il carattere di Dio, come aveva fatto nel corso della sua vita (vv. 1-5). Gesù aveva rivelato in precedenza la sua autorità che veniva dal Padre (5:21-27). Questa autorità qui è dimostrata tramite la capacità di Gesù di dare ai suoi discepoli la vita eterna (17:1-3). Il dono della vita eterna può essere ricevuto adesso e inizia oggi. Quando riceviamo la vita eterna adesso, la morte è solo un sonno temporaneo (11:11-14).

Il profondo amore di Gesù per i suoi discepoli è espresso nella sua preghiera sincera per la loro guida e protezione in questo mondo (17:6-13). Gesù chiamò i suoi discepoli fuori dal mondo, perché non appartengono a esso (vv. 14, 16). Attraverso la vittoria di Cristo, il mondo non dovrebbe più influenzare i suoi discepoli (vv. 21, 23). Egli pregò per i suoi discepoli perché sapeva che il mondo li avrebbe odiati (17:14; cfr. 15:18). Chiese che tutti i suoi discepoli siano preservati dal maligno, a prescindere da dove vivano (17:15).

Gesù pregò non solo per la loro protezione ma anche per la loro santificazione totale. Qui santificazione significa essere separati per l’opera di testimonianza. Come il Padre mandò il Figlio, così il Figlio mandò i discepoli (17:18; cfr. 14:12; 15:16; 20:21). Essendo stati messi da parte, i discepoli di Cristo devono riflettere la santità di Dio nella loro vita. Questa santificazione comporta una trasformazione caratteriale che può essere compiuta solo abbracciando e seguendo la verità. Il risultato della santificazione è l’unità tra i discepoli.

Avvicinandosi alla conclusione della preghiera, Gesù si concentrò in particolar modo su quelle generazioni future che avrebbero creduto (e che crederanno) (17:20-26). La testimonianza dei suoi discepoli avrà successo e altri riceveranno la loro testimonianza. Questo fa parte del piano continuativo di Dio. Quando le persone credono alla buona notizia del dono di Dio, la condividono con gli altri. Quindi, la verità si diffonde in modo esponenziale.

L’intercessione di Gesù raggiunse il culmine quando descrive la relazione armoniosa che dovrebbe esistere tra i credenti. Gesù fece appello ai credenti di avere tra loro la stessa unità che esiste tra il Padre e il Figlio. Oltre a questo, il Padre ha lo stesso amore verso di noi di quello che ha verso il Figlio. Gesù è venuto così che noi potessimo conoscere, sperimentare e dimostrare l’amore infinito di Dio per noi.

Medita ancora su Giovanni 14-17 e cerca dov’è Gesù.

`In quali modi Dio ci protegge dal mondo? In quali modi non ci protegge dal mondo?`

`Come possiamo imparare e sviluppare lo stesso amore gli uni per gli altri che Dio ha per noi? Hai mai visto quel tipo di amore?`

`Come vedi Gesù diversamente o nuovamente?`

`Risposta alla preghiera:`