---
title:  Giuda, Gesù e il discepolo amato
date:   25/11/2024
---

#### inTerpret

Dopo aver condiviso il significato del servizio di lavanda dei piedi, Gesù diede ulteriori dettagli su come gli eventi si sarebbero susseguiti. Avvertì che un falso discepolo si trovava in mezzo a loro (Giovanni 13:10, 18). Mentre Gesù sapeva di questi eventi in anticipo, era completamente divino e stava lavorando secondo le tempistiche di Dio, era ancora distintamente umano. Gli eventi futuri lo turbavano profondamente (cfr. 11:33; 12:27).

La sua insistenza che un traditore era in mezzo a loro provocò la costernazione dei discepoli. Erano sorpresi, senza parole e si chiedevano chi avrebbe voluto o potuto tradire Gesù (13:21, 22). La trama si sposta leggermente verso Giuda. Lo sbigottimento dei discepoli mostra quanto Giuda fosse ben inserito nel gruppo. Certamente non se l’aspettavano.

Il vangelo si concentra sui discepoli che erano seduti più vicino a Gesù. «Giuda si era posto a sedere alla sinistra di Gesù e Giovanni alla destra. Giuda voleva occupare il posto più importante, quello più vicino a Gesù».  Appoggiato al petto di Cristo c’era «uno dei discepoli, quello che Gesù amava» (Giovanni 13:23, 25). L’unico segno identificativo di quest’uomo era la sua relazione con Gesù. Il vangelo di Giovanni è una documentazione della testimonianza di questo discepolo (21:20, 24). Pietro fece segno a Giovanni di chiedere chi fosse il traditore (13:24). Pietro deve essere stato a sedere in una posizione abbastanza vicina a Giovanni per potergli fare cenno e attirare la sua attenzione. In risposta alla sua richiesta, Gesù parlò a Giovanni, ma gli altri discepoli non sentirono (vv.22-28), ancora una volta confermando la loro posizione vicina a tavola. Infine, Gesù si rivolse verso Giuda, gli passò il pane e gli parlò direttamente. Questo indica che Giuda era seduto in modo che Gesù potesse inclinarsi sul suo petto, mostrando piena fiducia. Gesù si appoggiò sul petto del suo traditore, dando a Giuda la posizione di fiducia di proteggere Gesù alle spalle.

Gesù offrì tre atti di ospitalità a Giuda: lavò i suoi piedi, gli passò il pane da mangiare, e gli diede una posizione di fiducia. Gesù identificò il suo traditore non con accuse e indici puntati ma con atti di servizio. Giovanni ci ha dato un’altra visione di questo dramma: mentre Giuda era il traditore, non era il vero avversario di Gesù. Gesù e Satana sono i combattenti. Una battaglia cosmica, che infuria ancora oggi, era all’opera (13:2,27).

Una volta ricevuto il pane, Giuda se ne andò immediatamente nella notte (v. 30). Ancora una volta, incontriamo un concetto con un doppio significato. «Era notte» (v.30) non comunica solo l’ora. Dalle pagine iniziali il vangelo ha inquadrato il conflitto come tra luce e tenebre. Giuda si era distaccato completamente dalla luce ed era entrato nelle tenebre assolute.

`Dopo aver guardato il tuo testo scritto e annotato, i tuoi segni verso quali idee sembrano puntare?`

`Quali domande emergono dopo aver studiato questa lezione? Quali parti sono difficili?`

`Quali altri principi e conclusioni trovi?`

`Com’è possibile che il traditore di Gesù fosse così ben rispettato tra i discepoli? Puoi immaginarti una cosa del genere oggi (cfr. Matteo 24:10)?`