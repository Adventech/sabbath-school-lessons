---
title:  La bontà di Dio
date:   24/07/2024
---

#### inVite

La parabola del grano e della zizzania rivela la bontà di Dio. In questa storia, l’uomo che semina il buon seme è identificato come il «Figlio dell’uomo» (Matteo 13:37). Gesù spesso usava questa frase per descrivere se stesso. Il Figlio dell’uomo separa anche il grano dalla zizzania quando infine avviene la mietitura. «Il Figlio dell’uomo manderà i suoi angeli, che raccoglieranno dal suo regno tutti gli scandali e tutti quelli che commettono l’iniquità, e li getteranno nella fornace ardente. Lì ci sarà pianto e stridor di denti. Allora i giusti risplenderanno come il sole nel regno del Padre loro. Chi ha orecchi per udire oda» (Matteo 13:41-43). Gesù semina il buon seme e miete il buon grano. È attivamente coinvolto nel preparare le persone a ereditare il suo regno eterno. Gesù viene accanto a noi nella nostra sofferenza. È diventato uno di noi e sa cosa stiamo attraversando. In un mondo dove il male prospera, Gesù rivela la sua bontà.

La Scrittura contiene molti esempi della bontà di Dio. Nel Salmo 23, Davide gioisce della fedeltà di Dio anche nelle valli buie della vita. Il Dio descritto in questo Salmo è lo stesso Dio che è venuto in questo mondo e ha camminato in mezzo a noi. Davide scrive: «Il Signore è il mio pastore: nulla mi manca. Egli mi fa riposare in verdeggianti pascoli, mi guida lungo le acque calme. Egli mi ristora l’anima, mi conduce per sentieri di giustizia, per amore del suo nome. Quand’anche camminassi nella valle dell’ombra della morte, io non temerei alcun male, perché tu sei con me; il tuo bastone e la tua verga mi danno sicurezza» (vv. 1-4). Nei capitoli più bui della vita, abbiamo qualcuno che è dalla nostra parte. Gesù è chiamato Emmanuele: «Dio con noi» (Matteo 1:23). Davide aveva percepito la presenza di Dio anche quando era un fuggitivo e la sua vita era in pericolo. Nei momenti di pericolo più grande, Davide si concentrava sulla bontà di Dio: «Certo, beni e bontà m’accompagneranno tutti i giorni della mia vita; e io abiterò nella casa del Signore per lunghi giorni» (Salmi 23:6). Potremmo dover sopportare prove difficili adesso, ma Dio ha preparato un futuro brillante per tutti quelli che lo seguono.

Conoscere la bontà di Dio porta al vero ravvedimento (Romani 2:4). La sua bontà ci fa crescere e maturare spiritualmente. Gesù rivela nella parabola che apparteniamo a Dio e che egli sta facendo tutto ciò che è in suo potere per prepararci per il suo regno eterno. I servi della parabola devono scegliere se confidare nel proprietario quando permette al grano e alla zizzania di continuare a crescere insieme fino alla mietitura. La parabola del grano e della zizzania ci invita a confidare nel piano di Dio.

**Sul quaderno**

Medita ancora su Matteo 13:24-43 e cerca dov’è Gesù.

`Hai mai incontrato una persona che trabocca della bontà di Dio? Le persone così che impatto hanno sul loro ambiente?`

`Come vedi Gesù diversamente o nuovamente?`

`Risposta alla preghiera:`