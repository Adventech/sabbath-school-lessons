---
title:  Talenti affidati
date:   25/08/2024
---

#### inGest

Durante gli ultimi giorni del suo ministero sulla terra, Gesù parlò ai discepoli dei vari segni che avrebbero indicato l’imminenza del suo ritorno e della fine del mondo. Spiegò le sfide che i credenti dei tempi della fine affronteranno e cosa devono fare per prepararsi. Attraverso una serie di parabole, Gesù entrò nei dettagli sui vari pericoli spirituali che la chiesa incontrerà con l’avvicinarsi della seconda venuta. La parabola dei talenti è una storia di un ritardo inaspettato. Due altre parole, che presentano anch’esse un ritardo come parte centrale della narrazione, precedono questa storia. Gesù sottolineò che nessuno può determinare con precisione il tempo del suo ritorno: «Vegliate dunque, perché non sapete né il giorno né l’ora in cui il Figlio dell’uomo verrà» (Matteo 25:13). Alcune persone hanno perso la loro fede perché si aspettavano che Gesù tornasse prima, ma Gesù ha avvertito di un ritardo significativo che metterà alla prova la fede dell’umanità. Gesù voleva che i suoi discepoli fossero sempre pronti per il suo ritorno, a prescindere da quanto lunga o breve fosse l’attesa.

Nella parabola dei talenti, un uomo partì per un lungo viaggio in un paese lontano ma promise ai suoi servi che sarebbe tornato. Quando Gesù ascese al cielo, partì per un lungo viaggio in un paese lontano, ma anche lui promise ai suoi discepoli che sarebbe certamente tornato. Prima di partire, l’uomo della parabola affidò a ognuno dei suoi servi un diverso numero di talenti. I talenti di questa storia avevano un valore monetario. Un talento equivaleva all’incirca a seimila denari. Un denaro era equivalente alla paga di un giorno per un lavoratore non specializzato. Per mettere le cose in prospettiva, un talento rappresentava circa venti anni di lavoro. Un talento era un importo straordinario, per non parlare di cinque talenti! I servi della parabola ricevettero una grande quantità di risorse da amministrare saggiamente. Ai servi con le capacità maggiori furono affidati più soldi. Nell’applicazione spirituale della parabola, vediamo come Gesù ci ha resi amministratori delle sue risorse e della sua opera mentre viaggia in un paese lontano, un paese celeste. Ha affidato a tutti noi dei talenti, che rappresentano le capacità e le risorse che abbiamo e che possiamo migliorare per portare benedizioni alle persone che ci circondano.

Quando studiamo le parabole, è importante notare che un personaggio potrebbe rappresentare un aspetto particolare dell’opera di Cristo, ma il suo ruolo completo non è mai rappresentato completamente da una semplice storia. Anche se l’uomo che diede i talenti e viaggiò in una terra lontana rappresenta Gesù, ci sono delle differenze importanti. Come l’uomo della parabola affidò ai suoi servi dei talenti e richiese un profitto, Cristo si aspetta che sfruttiamo i talenti che ci ha dato. Tuttavia, mentre l’uomo della parabola non era in contatto con i suoi servi mentre era lontano, Gesù non ci ha lasciati da soli (Matteo 28:20). Non solo i talenti vengono da Gesù, ma egli ci fornisce anche la capacità di far fruttare questi talenti! Gesù vuole agire in noi per sviluppare gli stessi talenti con cui ci ha creato.

**Sul quaderno**

Torna al testo che hai scritto e studia il brano.

- Cerchia le parole/frasi/idee ripetute
- Sottolinea le parole/frasi che sono importanti e hanno significato per te
- Disegna frecce per collegare parole/frasi ad altre parole/frasi associate o collegate

Impara a memoria il tuo versetto preferito. Scrivilo più volte per aiutare con la memorizzazione.

` `

`Perché è importante riconoscere che tutti i nostri talenti vengono da Dio?`

`Come accresciamo i nostri talenti?`