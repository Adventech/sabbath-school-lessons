---
title:  Ricevere per dare
date:   17/08/2024
---

#### inTro

**Ricevere per dare**

**Leggi il brano di questa settimana**: Luca 13:6–9

Guardandoci intorno nella natura, troviamo uno schema ricorrente: gli organismi viventi ricevono in modo che possano dare. Il ciclo della vita si basa sul ricevere e sul dare; generalmente uno non esiste senza l’altro. Ci sono, tuttavia, alcuni esempi di cosa accade quando qualcosa riceve e basta senza avere uno sbocco per dare.

In Israele, si può visitare il mare Salato, comunemente noto come il mar Morto. Il fiume Giordano è l’unica fonte d’acqua importante che si immette nel mar Morto, anche se piccole sorgenti sotto e attorno al mar Morto formano laghetti e sabbie mobili intorno ai bordi. Tuttavia, non ci sono emissari. Con l’eccezione dei batteri, l’estrema salinità del mar Morto non può sostenere forme di vita. I pesci muoiono velocemente quando vengono trasportati lì dal Giordano o da corsi d’acqua più piccoli durante le inondazioni. Non c’è da stupirsi che si chiami mar Morto.

Sfortunatamente, troppi membri di chiesa oggi sono come il mar Morto. Ricevono, ma non danno. Il nostro mondo è guidato dal consumismo e ci aspettiamo di ricevere, spesso senza pensare a come possiamo contribuire. Gesù desiderava che i suoi ascoltatori ricevessero per portare frutto. Portare frutto è un’espressione strettamente legata all’essere discepoli di Gesù. Portare frutto è una responsabilità, ma è anche una gioia immensa. Gesù descrisse il vangelo come l’acqua viva che sgorga dentro di noi (Giovanni 4:14), come una fonte che ristora quelli che incontriamo. La parabola del fico infruttuoso ci ricorda l’appello a portare frutto, rivelare la bontà di Dio e mostrare il suo carattere. Nel farlo, compiamo lo scopo della nostra creazione.

#### inScribe

**Sul quaderno**

Scrivi Luca 13:6–9 con la traduzione di tua scelta. Puoi anche riscrivere il brano a parole tue, con uno schema o una mappa mentale del brano.

` `