---
title:  La potenza della parola
date:   29/06/2024
---

#### inTro

**La potenza della parola**

**Leggi il brano di questa settimana**: Marco 4:1–20

«Siamo stati derubati!» Sento ancora le parole che riecheggiano nella mia testa. Eravamo lontani da casa nel nostro primo viaggio missionario in Africa orientale. Mi feci strada a tastoni nel buio della notte con gli altri missionari, e insieme stimammo le nostre perdite. Tutta la nostra attrezzatura era sparita. Anche se eravamo tentati di fare le valigie e prendere il primo volo per tornare a casa, qualcosa ci spinse a non arrenderci. Viaggiammo nel posto dove dovevo predicare, ma non potevo mostrare le mie presentazioni in PowerPoint perché il mio portatile e il mio proiettore erano stati rubati. I ladri avevano preso addirittura la mia Bibbia e gli appunti del sermone, magari li avrebbero letti! Come avrei potuto presentare il vangelo efficacemente senza questi strumenti? Qualcuno mi porse una Bibbia tascabile e mi rassicurò che Davide uccise Goliat con una piccola pietra.

È quando arriviamo ai nostri limiti che Dio si fa avanti. Dotato solo di quella Bibbia presa in prestito, ma pieno dello Spirito di Dio, mi alzai sera dopo sera per annunciare il vangelo. Per la grazia di Dio, molte persone preziose si volsero a Gesù e si dedicarono a lui attraverso il battesimo. Questa esperienza mi ha mostrato che quando confidiamo semplicemente nella Parola di Dio e dipendiamo da lui, egli manterrà le sue promesse. Dio dichiara: «così è della mia parola, uscita dalla mia bocca: essa non torna a me a vuoto, senza aver compiuto ciò che io voglio e condotto a buon fine ciò per cui l’ho mandata» (Isaia 55:11).

Nella nostra prima lezione, studieremo la parabola di un contadino che andò a spargere semi. Questa storia illustra come le diverse persone reagiscono alla Parola di Dio quando essa le raggiunge. Scopriremo la potenza della Parola, come può avere un impatto sulla nostra vita e come possiamo diventare ricettivi agli insegnamenti di Gesù.

#### inScribe

**Sul quaderno**

Scrivi Marco 4:1–20 con la traduzione di tua scelta. Se hai poco tempo, scrivi i versetti 1-9. Puoi anche riscrivere il brano a parole tue, con uno schema o una mappa mentale del brano.

` `