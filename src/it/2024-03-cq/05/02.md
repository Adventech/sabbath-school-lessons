---
title:  Un Dio accessibile
date:   28/07/2024
---

#### inGest

Viviamo in un mondo dove tutti vogliono essere collegati. I social media hanno sfruttato un desiderio di connessione che è sempre esistito. Vogliamo avere accesso ai nostri amici. Gesù rivela che suo Padre sta cercando un’amicizia con noi e che è accessibile a tutti quelli che lo cercano.

Prima di studiare la parabola vera e propria, esaminiamo le circostanze in cui è stata data. Luca chiarisce che la parabola dell’amico insistente segue immediatamente la preghiera di esempio che Gesù dà ai suoi discepoli. Questa preghiera, conosciuta come il Padre nostro, rivela che Dio è avvicinabile e accessibile a tutti quelli che lo cercano. La parabola quindi si basa su questa idea. Nel Padre nostro, siamo invitati a rivolgerci a Dio come nostro Padre. Ellen White scrive: «Il primo passo per avvicinarsi a Dio è rendersi conto e credere che egli ci ama (cfr. 4:16) perché è proprio il suo amore che ci avvicina a lui». Ci avviciniamo a Dio quando abbracciamo il suo profondo amore nei nostri confronti. Questo ci spinge ad andare a lui in preghiera.

Le prime parole della preghiera sono: «Padre nostro che sei nei cieli» (Luca 11:2). Siamo invitati a rivolgerci a un Essere personale in un luogo specifico. Dio ovviamente non è limitato a un solo luogo, nella Scrittura apprendiamo che egli è onnipresente. Tuttavia, stanno nascendo molte nuove forme di spiritualità che insegnano che Dio è una forza che si trova negli oggetti della natura oltre che in ognuno di noi. Questo insegnamento, spesso indicato come panteismo, porta le persone a cercare Dio dentro se stesse, ma non è così che Gesù ci ha insegnato a pregare.

La Bibbia ci dice che il cuore dell’uomo è malvagio e ingannevole più di ogni altra cosa (Geremia 17:9). Questo significa che non possiamo fidarci del nostro essere interiore ma dobbiamo dare il nostro cuore a una potenza al di fuori di noi. Possiamo entrare in contatto con Dio solo se ci avviciniamo a lui in totale dipendenza. La potenza trasformativa nella preghiera viene da fuori di noi quando entriamo in contatto con il nostro Padre celeste. Il resto della preghiera del Padre nostro scaturisce da questo. La sua volontà può essere fatta, il suo nome (carattere) può essere visto e il suo regno può venire quando cerchiamo prima la sua persona, la sua potenza e la sua presenza. Qui tutto confluisce. Siamo attirati dal suo amore. Veniamo al nostro Padre celeste macchiati dal peccato, che risulta dal seguire la nostra volontà. Ora cerchiamo lui e imploriamo il perdono. I nostri peccati sono perdonati e la sua volontà si compie nella nostra vita. Il suo regno è venuto!

**Sul quaderno**

Torna al testo che hai scritto e studia il brano.

- Cerchia le parole/frasi/idee ripetute
- Sottolinea le parole/frasi che sono importanti e hanno significato per te
- Disegna frecce per collegare parole/frasi ad altre parole/frasi associate o collegate

Impara a memoria il tuo versetto preferito. Scrivilo più volte per aiutare con la memorizzazione.

` `

`La tua comprensione del carattere di Dio come influisce sul modo in cui ti avvicini a lui?`

`Cosa ti impedisce di avvicinarti a Dio direttamente? Cosa puoi fare per aggirare quell’ostacolo?`