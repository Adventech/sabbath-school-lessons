---
title:  La preghiera ci trasforma
date:   27/07/2024
---

#### inTro

**La preghiera ci trasforma**

**Leggi il brano di questa settimana**: Luca 11:1–13

Vivendo in Norvegia, ho imparato ad apprezzare la primavera in modo speciale. Gli inverni sono lunghi, bui e freddissimi, ma una volta che la neve inizia a sciogliersi e le foglie iniziano a germogliare, emerge un senso di nuova vita. In primavera, alla nostra famiglia piace andare fuori a preparare il giardino per un’altra stagione. In un’occasione, il nostro figlio che allora aveva sei anni perse il suo piccolo attrezzo da giardino preferito. Non riusciva a pensare ad altro che trovare l’oggetto perduto che era così importante per lui. Tutti noi lo cercammo, ma l’attrezzo non si trovava da nessuna parte. Quella sera, nostro figlio pregò in particolare che l’attrezzo tornasse. Il mattino successivo, balzò fuori dal letto e corse nel fienile. Eccitato, tornò in casa tenendo in mano l’oggetto prezioso. Era nello stesso posto in cui avevamo tutti guardato più di una volta il giorno prima! Forse un angelo l’aveva riportato. Una cosa è certa, Dio vuole ascoltare le nostre preghiere, non importa quanto siano piccole le nostre richieste.

In questa lezione, studieremo la parabola dell’amico insistente. In questa parabola, Gesù ci insegna l’importanza di portare i nostri bisogni e i nostri desideri davanti a Dio. Anche se Dio è onnisciente, vuole che gli esprimiamo i nostri desideri in preghiera. Attraverso la preghiera insistente e perseverante, riveliamo di credere che le sue promesse sono vere, anche quando le nostre preghiere non ricevono una risposta immediata o nel modo che ci aspettiamo. Dio è più che disposto a darci lo Spirito Santo, insieme a tutti i suoi doni spirituali, ma vuole sviluppare la nostra fede facendoci perseguire questi doni. La preghiera ci trasforma e rafforza la nostra determinazione a vivere in Cristo.

#### inScribe

**Sul quaderno**

Scrivi Luca 11:1–13 con la traduzione di tua scelta. Se hai poco tempo, scrivi i versetti 5-13. Puoi anche riscrivere il brano a parole tue, con uno schema o una mappa mentale del brano.

` `