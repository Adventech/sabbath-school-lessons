---
title:  Non perderlo!
date:   10/08/2024
---

#### inTro

**Non perderlo!**

**Leggi il brano di questa settimana**: Matteo 22:1–14

I matrimoni sono eventi che la maggior parte della gente non vuole perdersi. Spesso le persone usano le ferie preziose per allontanarsi dal lavoro e spendono migliaia di euro per viaggiare ed essere presenti quando una coppia si scambia le promesse. Amici intimi sono disposti a cancellare altri progetti, riorganizzare i loro impegni e ridefinire il loro budget solo per esserci al matrimonio. Le famiglie della sposa e dello sposo prevedono impazienti di creare ricordi con alcune delle persone più importanti nella loro vita. Gli invitati al matrimonio sopportano lunghi ritardi, tempo inclemente, cambiamenti dell’ultimo minuto e altri inconvenienti purché possano esserci per il giorno speciale. Gli amici che non sono in grado di andare al matrimonio mandano un bel dono e un bel biglietto per mostrare quanto stimano la nuova coppia. Il modo in cui le persone rispondono agli inviti di matrimonio mostra quanto ritengono preziosa la relazione.

Nella parabola che esploreremo questa settimana, leggiamo di un invito a partecipare al matrimonio del figlio di un re potente. Nonostante un invito incredibilmente generoso, molti si rifiutarono di andare al matrimonio. Non solo era difficile convincere gli invitati ad andare, ma uno degli invitati non era interessato a indossare l’abito di nozze offerto agli invitati. Questa parabola è un campanello d’allarme. Siamo tutti invitati a far parte di qualcosa di incredibilmente bello e non dovremmo voler perderci un singolo momento. Non riceveremo mai un invito più importante dell’invito di Cristo al suo popolo.

#### inScribe

**Sul quaderno**

Scrivi Matteo 22:1-14 con la traduzione di tua scelta. Se hai poco tempo, scrivi i versetti 8-14. Puoi anche riscrivere il brano a parole tue, con uno schema o una mappa mentale del brano.

` `