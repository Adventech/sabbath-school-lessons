---
title:  La veste di giustizia di Cristo
date:   12/08/2024
---

#### inTerpret

La seconda parte della parabola descrive un uomo senza un abito di nozze. Il re in persona aveva fornito le vesti per il matrimonio, ma l’uomo si rifiutò di indossarlo, scegliendo di indossare invece i suoi vestiti. Quelli che accettarono l’abito delle nozze fornito dal re riconoscevano di aver bisogno di qualcosa di meglio. L’uomo che rifiutò l’abito si aggrappava alla propria virtù. «Quando [il re] venne a vedere gli ospiti, il vero carattere di tutti i presenti fu rivelato. A ogni invitato era stato dato un abito nuziale. Questo abito era un regalo del re. Indossandolo, gli ospiti mostravano il proprio rispetto per l’organizzatore della festa».

Rifiutando l’abito del re, questo invitato mancò di rispetto al re e rivelò un atteggiamento arrogante. Sapeva che le sue azioni erano completamente inaccettabili. Quando il re lo apostrofò, l’uomo era senza parole. Non aveva una scusa logica per le sue azioni. La parabola rivela il pericolo dell’essere autosufficienti quando si tratta della nostra salvezza. Gli scribi e i farisei erano fiduciosi della propria giustizia e non sentivano di aver bisogno di Gesù. Le persone pie tendono ad affidarsi alle proprie routine religiose e non sentono il bisogno della giustizia di Dio.

La parabola rivela l’opera del giudizio. La Scrittura ci dice che prima della seconda venuta di Gesù, Dio condurrà un processo di giudizio per rivelare chi erediterà il regno di Dio (Apocalisse 14:7). Coloro che indossano l’abito delle nozze hanno accettato e applicato il vangelo di Gesù nella loro vita. «Quest’abito, tessuto sul telaio del cielo, non contiene un solo filo di preparazione umana. Cristo, nella sua umanità, ha sviluppato un carattere perfetto e il suo carattere lo vuole offrire a noi... viviamo la sua vita. Questo è ciò che significa essere rivestiti dell’abito della sua giustizia». L’abito che fu offerto agli ospiti rappresenta la veste di giustizia di Cristo che copre i peccati di tutti quelli che hanno dato la loro vita a lui.

Il concetto dell’abito delle nozze attraversa l’intera storia biblica. Nel principio, Adamo ed Eva era rivestiti da abiti di luce, ma dopo aver peccato, si resero conto di essere nudi. Si nascosero e cucirono insieme delle foglie di fico per vestirsi. Questo simboleggia la giustizia per le loro opere. Gli indumenti fatti da loro non furono approvati, quindi Dio fornì loro delle tuniche di pelle togliendo la vita a un animale (Genesi 3:21). Questo indicava il grande sacrificio che sarebbe servito per «vestire» l’umanità. Il piano della redenzione è di vestirci di nuovo. Il profeta Isaia scrisse: «egli mi ha rivestito delle vesti della salvezza, mi ha avvolto nel mantello della giustizia» (Isaia 61:10). Ricevere l’abito delle nozze significa ricevere la giustizia di Cristo: il suo carattere che egli cerca di realizzare in noi. Gesù vuole coprire il nostro passato con la sua giustizia (giustificazione) e vivere in noi e attraverso di noi nel futuro (santificazione). Solo allora possiamo essere vestiti con il suo abito delle nozze.

**Sul quaderno**

`Dopo aver guardato il tuo testo scritto e annotato, i tuoi segni verso quali idee sembrano puntare?`

`Quali domande emergono dopo aver studiato questa lezione? Quali parti sono difficili?`

`Quali altri principi e conclusioni trovi?`

`Perché può essere difficile accettare che non possiamo guadagnarci l’accesso al cielo?`