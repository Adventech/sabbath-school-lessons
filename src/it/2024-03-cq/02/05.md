---
title:  Il cuore di Dio per i perduti
date:   10/07/2024
---

#### inVite

Luca 15 inizia dicendoci che «Tutti i pubblicani e i peccatori si avvicinavano a lui per ascoltarlo. Ma i farisei e gli scribi mormoravano, dicendo: “Costui accoglie i peccatori e mangia con loro”» (Luca 15:1, 2). Per riportare i perduti a Dio, Gesù li cerca e va loro incontro dove si trovano. È interessato ai peccatori perduti e gioisce quando ne trova uno.

In un’altra occasione, Gesù decise di pranzare con un ricco pubblicano chiamato Zaccheo (Luca 19). Non si limitò semplicemente a passare del tempo con Zaccheo, ma influenzò la sua vita al punto che intraprese un nuovo inizio quello stesso giorno. Gesù disse chiaramente che era venuto in questo mondo per cercare e salvare chi era perduto (v. 10).

Le parabole di Gesù in Luca 15 rivelavano la natura del suo ministero sulla terra mentre allo stesso tempo rivelavano i pensieri e le azioni errate di quelli che professavano di seguire Dio ma evitavano gli altri. I farisei si lamentavano della disponibilità di Gesù di relazionarsi con i pubblicani e con i peccatori. Se avessero ascoltato attentamente la seconda metà della parabola del figlio prodigo, avrebbero riconosciuto che Gesù stava parlando con loro.

Il fratello maggiore della storia era una rappresentazione incredibile dei farisei dei tempi di Gesù. Si rifiutavano di gioire per i peccatori perduti che erano ritrovati, perché giudicavano quegli individui come indegni del favore e delle benedizioni di Dio. In questa parabola, Gesù rivelò l’interesse del padre sia nel figlio prodigo che nel fratello maggiore. Nel ministero di Gesù sulla terra, egli cercò di raggiungere sia le persone perdute che quelle moraliste. Gesù affrontò un’ostilità crescente da parte dei capi religiosi, ma questo non lo scoraggiò dal continuare a raggiungere gli emarginati e portarli nel suo regno.

Le storie in Luca 15 sono solo un riflesso fioco degli incredibili sforzi fatti dal cielo per cercare e salvare i perduti. Le storie trasmettono solo parzialmente il dono inestimabile che il cielo ci ha dato nella Persona di Gesù Cristo. Quando contempliamo la storia del vangelo di Gesù, possiamo avere fiducia per il futuro. «Che diremo dunque riguardo a queste cose? Se Dio è per noi chi sarà contro di noi? Colui che non ha risparmiato il proprio Figlio, ma lo ha dato per noi tutti, non ci donerà forse anche tutte le cose con lui?» (Romani 8:31, 32). Le parabole di Luca 15 ci ricordano che Dio è disposto a fare di tutto e dare tutto per garantire la nostra salvezza.

**Sul quaderno**

Medita ancora su Luca 15 e cerca dov’è Gesù.

`Come possiamo avvicinarci alle persone che sono perdute per portarle a Gesù?`

`Come vedi Gesù diversamente o nuovamente?`

`Risposta alla preghiera:`