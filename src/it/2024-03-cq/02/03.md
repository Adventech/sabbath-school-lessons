---
title:  Due tipi di smarrimento
date:   08/07/2024
---

#### inTerpret

Questa storia è nota come la parabola del figlio prodigo, ma potremmo benissimo chiamarla la parabola dei figli prodighi, al plurale. All’inizio, questi due uomini sembrano molto diversi, ma hanno delle somiglianze sorprendenti.

Il fratello maggiore era un figlio fedele che continuò a servire suo padre mentre suo fratello minore era via. Quando sentì del ritorno di suo fratello e del banchetto celebrativo, si rifiutò di unirsi ai festteggiamenti; era furioso. Suo padre lasciò la festa per ragionare con lui, ma nota come il fratello maggiore resiste: «Ecco, da tanti anni ti servo e non ho mai trasgredito un tuo comando» (Luca 15:29). Il fratello maggiore si sentiva superiore a causa dei suoi anni di servizio. Suo padre rispose dicendo: «Figliolo, tu sei sempre con me e ogni cosa mia è tua» (v. 31). Sfortunatamente, il fratello maggiore non era consapevole della relazione di cui avrebbe potuto godere da sempre. A volte attraversiamo le forme della religione senza essere consapevoli delle benedizioni a nostra disposizione.

Il fratello maggiore non si era ribellato contro suo padre come aveva fatto suo fratello minore, ma si era considerato un servo. Nella sua mente, la loro relazione era come un contratto. Pensava: «Ho servito; quindi, mi merito una ricompensa». Sembra familiare, no? Questo è ciò che si era proposto il fratello minore quando era tornato. Entrambi i figli avevano una comprensione distorta della loro relazione con il loro padre. Entrambi volevano la ricchezza e il prestigio del padre. Uno aveva cercato di raggiungere questo obiettivo lasciando suo padre, mentre l’altro aveva cercato di raggiungerlo restando con suo padre. Uno aveva cercato di ottenere il controllo infrangendo le regole mentre l’altro aveva cercato di ottenere il controllo seguendole.

Gesù stava illustrando due tipi di smarrimento: possiamo evitare e resistere a Dio con l’immoralità o la mancanza di religione, ma possiamo anche evitarlo e resistergli attraverso la moralità e la religione se non abbiamo una relazione personale con lui. Il peccato spesso è rivestito di moralismo. Purtroppo molti cristiani seguono i passi del fratello maggiore di questa parabola. Non possiamo usare Dio semplicemente per ottenere quello che vogliamo. Dobbiamo conoscerlo e costruire una relazione con lui. Dovremmo ubbidire a Dio non per quello che possiamo ottenere ma a causa di chi è. Il peccato del fratello minore è facile da vedere e Gesù mostra l’opera di redenzione nella sua vita. Tuttavia, ci lascia a chiederci del fratello maggiore. La parabola finisce con un cliffhanger; non scopriamo se si unì alla festa. Questo finale ambiguo sottolinea che Dio ci sta supplicando di venire alla festa. La storia dovrebbe lasciarci a indagare il nostro cuore.

**Sul quaderno**

`Dopo aver guardato il tuo testo scritto e annotato, i tuoi segni verso quali idee sembrano puntare?`

`Quali domande emergono dopo aver studiato questo brano? Quali parti sono difficili?`

`Quali altri principi e conclusioni trovi?`

`Come ti relazioni con il tuo Padre celeste? Come puoi evitare la mentalità transazionale da servo?`