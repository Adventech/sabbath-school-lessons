---
title:  La potenza della parola
date:   06/07/2024
---

#### inTro

**La potenza della parola**

**Leggi il brano di questa settimana**: Luca 15

Hai mai perso qualcosa di grande valore affettivo? La maggior parte delle cose in questo mondo possono essere rimpiazzate, ma alcuni oggetti sono semplicemente insostituibili. Pensa a un regalo sentimentale da parte di una persona speciale, una fotografia nostalgica dell’infanzia, o magari un souvenir di un viaggio memorabile. Quando un oggetto del genere viene perduto, è quasi come se mancasse un pezzo della nostra vita.

Di gran lunga più significativo di qualsiasi oggetto perduto c’è la crisi di perdere una persona. Quando le persone vanno perdute, viene fatto tutto il possibile per ritrovarle. Sembra che non ci sia limite al tempo, al denaro e alle risorse che le persone spenderanno per ritrovare una persona cara smarrita. Molti genitori hanno provato il panico di perdere improvvisamente di vista il loro bambino piccolo. Fortunatamente, il bambino spesso si è solo allontanato lungo la strada o dietro l’angolo e viene ritrovato velocemente.

Io e mia moglie abbiamo provato questo panico a una riunione di campo. Eravamo impegnati a parlare con delle persone, e all’improvviso il nostro figlio di due anni se n’era andato. Siamo corsi al lago vicino, temendo che fosse caduto nell’acqua. Presto altri campeggiatori si unirono alla nostra ricerca. Solo alcuni minuti dopo, abbiamo trovato il nostro bambino a passeggiare con calma in una delle altre stanze al piano di sopra. Abbiamo sentito un enorme senso di sollievo e gioia nel momento in cui l’abbiamo trovato.

Questa esperienza non è nuova per noi nel mondo moderno. Gesù incantò il suo pubblico mentre gli raccontava la storia di un figlio perduto, due figli, in realtà, entrambi perduti per via delle loro scelte. Questa parabola mette in piena vista il cuore del vangelo, nell’incontrare un Dio alla ricerca dell’umanità. Gesù è venuto a cercare e salvare i perduti, e questo include ognuno di noi.

#### inScribe

**Sul quaderno**

Scrivi Luca 15 con la traduzione di tua scelta. Se hai poco tempo, scrivi i versetti 11-32. Puoi anche riscrivere il brano a parole tue, con uno schema o una mappa mentale del brano.

` `