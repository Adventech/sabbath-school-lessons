---
title:  Guardare verso Gesù
date:   04/09/2024
---

#### inVite

La chiamata all’opera e la ricompensa di grazia descritte nella parabola rivelano come funziona il regno di Dio. Quelli che hanno risposto alla chiamata si fidavano del padrone di casa come noi dobbiamo fidarci di come Dio ha a che fare con noi oggi. La chiave è guardare verso Cristo. Alcuni lavoratori nella parabola si sentirono frustrati nel confrontarsi con gli altri. Il momento in cui i nostri occhi si allontanano da Gesù e si concentrano sugli altri, ci perdiamo la straordinaria ricompensa che Cristo ha in serbo per noi. Quando Pietro distolse lo sguardo da Gesù e guardò gli altri discepoli e le onde che lo circondavano, iniziò ad affondare (Matteo 14:29, 30). Poteva camminare sull’acqua solo mentre guardava colui che poteva permettergli di fare ciò che era umanamente impossibile. La vigna della parabola rappresenta l’opera a cui siamo chiamati a partecipare. Con le forze umane non possiamo portare a termine il compito di predicare il vangelo al mondo. Abbiamo bisogno delle forze che vengono dal cielo.

Il concetto di completare l’opera è anche descritto come finire la corsa. L’apostolo Paolo scrisse: «Anche noi, dunque, poiché siamo circondati da una così grande schiera di testimoni, deponiamo ogni peso e il peccato che così facilmente ci avvolge, e corriamo con perseveranza la gara che ci è proposta, fissando lo sguardo su Gesù, colui che crea la fede e la rende perfetta» (Ebrei 12:1, 2). Nell’ultima lettera di Paolo a Timoteo, un collega di lavoro di evangelizzazione, egli rifletté sulla sua vita di servizio: «Quanto a me, io sto per essere offerto in libazione, e il tempo della mia partenza è giunto. Ho combattuto il buon combattimento, ho finito la corsa, ho conservato la fede. Ormai mi è riservata la corona di giustizia che il Signore, il giusto giudice, mi assegnerà in quel giorno; e non solo a me, ma anche a tutti quelli che avranno amato la sua apparizione» (2 Timoteo 4:6–8). Paolo non vedeva l’ora di ricevere la sua ricompensa finale con fiducia, perché poteva guardare indietro a una vita vissuta nel servizio. Aveva confidato in Gesù e tenuto gli occhi fissi su di lui fino alla fine. Aveva finito la corsa che era stata posta davanti a lui. Facciamo parte di una corsa ancora più grande. È come una staffetta: Paolo passò il testimone a Timoteo, che fece la sua corsa e passò il testimone alla generazione successiva di operai del vangelo. Sono passati molti secoli, e il testimone è stato passato a noi. Cosa ne faremo?

Fermiamoci a chiederci alcune domande importanti: Cosa voglio fare con la vita che Dio mi ha dato? Cosa voglio ottenere con gli anni che passerò su questo pianeta? Sto correndo la corsa che conta? Sto combattendo il buon combattimento che conta? Tra dieci, venti, trenta o quarant’anni, guarderò indietro alla mia vita con soddisfazione? Quando hai una visione chiara davanti a te, corri la corsa posta davanti a te, guardando sempre verso Gesù!

**Sul quaderno**

Medita ancora su Matteo 20:1-16 e cerca dov’è Gesù.

`In che modo la promessa dell’eternità cambia la nostra prospettiva terrena di ciò che conta di più?`

`Come vedi Gesù diversamente o nuovamente?`

`Risposta alla preghiera:`