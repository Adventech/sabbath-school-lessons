---
title:  Approfondimento
date:   19/01/2024
---

Leggere il Salmo 86:5,15 e il capitolo «L’amore di Dio per l’uomo», tratto da La via migliore, 9-15 [pp. 7-14]. Perché la consapevolezza che Dio è amore ci aiuta a comprendere meglio le varie descrizioni che lo riguardano e il suo modo di agire nel libro dei Salmi?

Lo studio di questa settimana si è concentrato su alcune descrizioni chiave di Dio e delle sue attività che stabilizzano il mondo e lo rendono sicuro. Il salmista si appella al Signore, Creatore, Re, Giudice, Salvatore del patto e Legislatore. I ruoli che Dio occupa nel mondo si riflettono nei suoi vari altri nomi e titoli, compreso quello di Pastore (Sl 23:1; 80:1), Rocca della nostra salvezza (95:1) e Padre (68:5; 89:26). In questo mondo, nonostante le tensioni del gran conflitto, possiamo essere al sicuro perché Dio è sovrano e fedele in tutto ciò che fa e dice. Sebbene queste tematiche teologiche non siano in alcun modo esaustive, sono tuttavia indicative della pluralità di modi in cui Dio rivela se stesso nella raccolta dei salmi.

Nella prosecuzione del nostro studio sarà importante ricordare di leggerli alla luce del carattere di amore e grazia che caratterizza Dio e del suo piano che prevede la salvezza e il rinnovamento del mondo. «Osservando il carattere di Dio, alla luce dell’esperienza della croce, notiamo che la misericordia, la sensibilità e il perdono si armonizzano con la giustizia e comprendiamo con sempre maggiore chiarezza quell’amore così grande e intenso che supera anche il più profondo affetto di una madre per il figlio ribelle» - SC, [p. 14].

Nei salmi, anche nel caso di dovere affrontare il giudizio divino per la sua ribellione, la persona continua a invocare Dio, sapendo che la sua ira dura solo per un po’ di tempo, ma la sua misericordia è eterna (103:8).

**Domande per la condivisione**

`Per capire il grado di sofferenza e turbolenza presente oggi nel mondo, perché dobbiamo avere piena consapevolezza che il gran conflitto è una realtà prevalente?`

`La convinzione nel Dio creatore in che modo forgia la conoscenza di noi stessi e del nostro rapporto con il resto del creato? Cosa succede quando qualcuno devia da questa verità (Sl 106:35-42)?`

`Cosa rappresentavano gli idoli per le nazioni ai tempi biblici (115:4-8)? Che dire degli idoli moderni? Perché continuano a essere pericolosi per il nostro cammino con il Signore?`