---
title:  Il Signore regna
date:   13/01/2024
---

### Letture
Salmi 8; 25:10; 75; 97; 100; 105:7-10; Galati 3:26-29

> <p></p>
> «Il SIGNORE regna; egli si è rivestito di maestà; il SIGNORE si è rivestito, si è cinto di forza; il mondo quindi è stabile, e non sarà scosso» Salmo 93:1

I salmi confermano la solida convinzione nel regno sovrano di Dio. Il Signore è creatore e sostenitore di tutto ciò che ha creato. È il sovrano assoluto del mondo, che guida secondo princìpi di giustizia ed equità. Le sue leggi e i suoi statuti sono buoni e rivitalizzano quelli che li osservano. Il Signore è un giudice giusto che garantisce la permanenza di un ordine sulla terra; lo fa ricompensando i giusti e punendo i malvagi, ma sempre secondo i suoi tempi e non i nostri.

L’alleanza di Dio con Israele gioca un ruolo fondamentale nel rassicurare il mondo, perché annuncia la salvezza del Signore, il quale adottò quella nazione e la considerò suo prezioso possesso elevandola, tra tutte le nazioni, a suo popolo eletto.

Il Signore è fedele al suo patto e continua a prendersi cura del suo gregge nonostante l’infedeltà e talvolta l’aperta ribellione.

Il governo di Dio rende il mondo fortemente stabile e sicuro. I salmisti vogliono che i lettori comprendano questa verità essenziale. Con questa prospettiva che per loro è come un faro nella notte, essi cercano di prosperare e servire Dio con devozione assoluta.