---
title:  Insegnamenti dal passato
date:   02/03/2024
---

### Letture
Salmi 78; 105; 106; 80; 135; Galati 3:29; Numeri 6:22-27

> <p></p>
> «Quel che abbiamo udito e conosciuto, e che i nostri padri ci hanno raccontato, non lo nasconderemo ai loro figli; diremo alla generazione futura le lodi del SIGNORE, la sua potenza e le meraviglie che egli ha operate» Salmo 78:3,4

Ci sono diversi salmi nei quali la lode assume una forma narrativa che racconta i potenti atti di salvezza compiuti dal Signore. Per questo vengono spesso definiti «salmi della storia della salvezza» o «salmi storici». Alcuni si rivolgono al popolo di Dio, invitandolo a imparare dalla sua storia, in particolare dagli errori commessi dai padri. Certi salmi storici contengono una composizione predominante di inni che sottolineano i prodigi passati di Dio a beneficio del suo popolo; si consolida in questo modo la fiducia in lui, in grado di liberare quel popolo dai tormenti presenti.

I salmi storici hanno un fascino particolare perché ci aiutano a vedere la nostra vita in quanto parte della storia del popolo di Dio e a rivendicare quel passato come nostro. Essendo stati adottati nella famiglia del popolo storico di Dio grazie a Cristo (Ro 8:15; 9:24-26; Ga 4:6,7), l’eredità dell’antico popolo d’Israele diventa in effetti il racconto della nostra discendenza spirituale. Quindi possiamo e dobbiamo imparare anche noi da quel passato, che ci appartiene.

Lo scopo finale è capire che ogni generazione del popolo di Dio svolge una piccola, ma significativa parte nel grandioso susseguirsi storico degli scopi supremi del Signore nel contesto del gran conflitto.