---
title:  Approfondimento
date:   23/02/2024
---

Nei tempi che stiamo vivendo, ottenere la saggezza non pare un obiettivo così appetibile come raggiungere la felicità. Le persone preferiscono essere felici piuttosto che sagge. Ma è davvero possibile essere felici e vivere una vita appagante senza la saggezza che proviene da Dio? I salmi sono perentori al riguardo: non lo è! La cosa buona è che non ci viene richiesto di scegliere tra saggezza e felicità, perché la prima determinerà sempre una gioia genuina.

Per capire meglio questo punto attingiamo a un semplice esempio tratto dalla lingua ebraica: la parola «passo» al plurale (‘ashurey) ha un suono molto simile al termine «felicità» (‘ashrey). Anche se in italiano si perde quest’assonanza, non di meno è portatrice di un efficace messaggio: i «passi» intrapresi lungo il sentiero di Dio conducono verso una vita «felice» (Sl 1:1; 17:5; 37:31; 44:18; 89:15; 119:1). Nella Bibbia, saggezza e felicità non sono concetti astratti, ma un’esperienza reale e concreta, perseguibile grazie alla relazione con Dio, che consiste nell’onorare, avere fede e trarre forza da lui. Nel Salmo 25:14 è scritto: «Il segreto del SIGNORE è rivelato a quelli che lo temono, egli fa loro conoscere il suo patto».

«Ringraziamo Dio piuttosto per tutte le bellezze che ci circondano; pensiamo a tutte le benedizioni che con amore ci ha donato e che sono continuamente a nostra disposizione. Il Figlio di Dio, che lascia il trono del Padre per diventare uomo e liberarci dal potere di Satana ottenendo la vittoria, ci apre le porte del cielo e ci rivela la gloria divina. Pensiamo che l’uomo sia stato liberato dall’abisso in cui lo aveva fatto precipitare il peccato. Ora è nuovamente in contatto con il Dio infinito e, dopo aver superato la prova, sorretto dalla fede nel Redentore, è rivestito della giustizia di Cristo ed elevato fino al suo trono. Ecco ciò che Dio vorrebbe che noi contemplassimo» - SC, 118 [pp. 118, 119].

**Domande per la condivisione**

`In che modo la Parola di Dio diventa la fonte del nostro benessere e non un semplice manuale d’istruzioni? Qual è la relazione tra nutrirsi della Parola di Dio e dimorare in Gesù Cristo, che è la Parola (Gv 1:1; 15:5,7)?`

`Che cosa succede quando la persona rifiuta costantemente e intenzionalmente l’insegnamento divino (Sl 81 e 95)?`

`Perché la strada dei malvagi appare talvolta più appetibile del consiglio dei giusti (Sl 141)? Perché sembra a volte che il malvagio viva molto meglio di noi?`