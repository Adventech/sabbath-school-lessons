---
title:  Saggezza per vivere in modo giusto
date:   17/02/2024
---

### Letture
Salmi 119:1-16; 90; 95:7-11; 141; 128; Giovanni 3:16

> <p></p>
> «Insegnaci dunque a contare bene i nostri giorni, per acquistare un cuore saggio» Salmo 90:12

Come abbiamo visto, la grazia di Dio offre il perdono per il peccato e genera un cuore nuovo nel peccatore pentito, che adesso vive per fede.

La Parola di Dio, inoltre, fornisce le istruzioni per vivere in modo giusto (Sl 119:9-16). Rispettare la legge di Dio non significa osservare legalisticamente delle norme, ma vivere una relazione intima con lui, una vita ricca di benedizioni (119:1,2; 128).

Tuttavia, nemmeno l’esistenza di una persona giusta è esente da tentazioni. Il peccato si presenta talvolta in forma alquanto subdola (141:2-4), rischiando di far cadere anche la persona retta. Dio consente momenti di prova perché la fede (o la sua mancanza) dei figli si manifesti in maniera inequivocabile. Se seguiranno le istruzioni e i moniti del Padre, essa sarà purificata e la fiducia nel Signore fortificata. La saggezza per vivere in modo giusto si ottiene mediante dinamiche della vita che prevedono di stare accanto a Dio anche nelle tentazioni e nelle difficoltà. Quindi, la richiesta che gli rivolgiamo di insegnarci a contare i nostri giorni per acquisire un cuore saggio prevede un impegno continuo a camminargli accanto fedelmente.