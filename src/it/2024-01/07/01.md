---
title:  «La tua benevolenza giunge fino al cielo»
date:   10/02/2024
---

### Letture
Salmi 136; 51; 130; 113; 123

> <p></p>
> «Io ti celebrerò tra i popoli, o Signore, ti loderò tra le nazioni, perché grande fino al cielo è la tua bontà, e la tua fedeltà fino alle nuvole» Salmo 57:9,10

I salmisti sono consapevoli della loro povertà spirituale e di non avere nulla da offrire a Dio; niente che li possa in qualche modo raccomandare davanti al sacro trono del Signore (40:17). Capiscono che, come tutti noi, hanno bisogno della grazia divina! In sintesi, hanno bisogno del vangelo.

I salmi spingono molto sul concetto di totale dipendenza dell’uomo dalla misericordia divina. La cosa bella è che questa misericordia è per sempre, come evidenziano sia la creazione sia la storia del popolo di Dio (Sl 136). Davanti al Dio eterno, la vita dell’uomo somiglia a un filo d’erba passeggero, ma il Signore ha pietà degli uomini e ne rinnova la forza (103:3,5,15); in lui ricevono la promessa dell’eternità.

I figli di Dio trovano conforto nella certezza assoluta che Dio è fedele al suo patto. Gli appelli degli uomini, seppure talvolta pressanti, sono spesso carichi di speranza perché indirizzati a un Padre celeste compassionevole (103:13; 68:5; 89:26). Le rinfrancanti esperienze legate alla grazia e all’amore di Dio consolidano la determinazione ad adorarlo e a servire lui solo, niente e nessun altro.