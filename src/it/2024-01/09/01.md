---
title:  «Benedetto colui che viene nel nome del Signore»
date:   24/02/2024
---

### Letture
Salmi 2; 22; 23; 89:27-32; Giovanni 10:11-15; Colossesi 1:16; Ebrei 7:20-28

> <p></p>
> «La pietra che i costruttori avevano disprezzata è divenuta la pietra angolare. Questa è opera del SIGNORE, è cosa meravigliosa agli occhi nostri» Salmo 118:22,23

I salmi testimoniano la persona e il ministero di Cristo. Quasi ogni aspetto della sua opera nel piano della salvezza è visibile in questa raccolta. Per tanti versi, i salmi prefigurano e preannunciano la vita e l’azione di Cristo, spesso con apprezzabile accuratezza.

I temi trattati spaziano dalla sua divinità alla sua condizione di Figlio, dalla sua ubbidienza e passione per il tempio di Dio all’identità di buon Pastore, dal suo tradimento alla sua sofferenza, dal suo corpo percosso ma non spezzato alla sua morte, risurrezione e ascensione, fino al ruolo di sommo sacerdote e al suo regno eterno. È tutto lì, annunciato molti secoli prima che Gesù si presentasse in carne e ossa sulla terra. Non meraviglia quindi se, parlando del proprio ministero, egli rimandi proprio ai salmi quando si rivolge ai discepoli lungo la via per Emmaus (Lu 24:44). Voleva che trovassero lì la prova della sua essenza.

Alcuni Salmi (24; 25; 72 e 101 - Re e Giudice ideale) trovano compimento tipologico in Cristo, ma possiamo citare a tal riguardo anche l’88 e il 102 (preghiere dei servi durante le difficoltà).

In tutta la raccolta, grazie al lamento, al ringraziamento, alla lode, all’invocazione per la giustizia e la liberazione, possiamo cogliere echi della preghiera di Cristo per la salvezza del mondo.