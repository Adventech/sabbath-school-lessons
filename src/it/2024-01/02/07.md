---
title:  Approfondimento
date:   12/01/2024
---

Leggere il Salmo 42:8 e il capitolo «Poesia e canto», tratto da Principi di educazione cristiana, 160-168, [pp. 90-94]. Secondo questi testi, in che modo si collegano canto e preghiera?

Ellen G. White parla del Salmo 51 di Davide come il linguaggio della sua anima e la preghiera che illustra la natura del vero dolore per il peccato. Incoraggia i credenti a imparare a memoria alcuni passi tratti dai salmi, perché possono consolidare il senso della presenza di Dio nelle loro esistenze e sottolineare l’abitudine che aveva Cristo di citare a voce alta da quella raccolta nel momento della tentazione o della paura opprimente.

«Quanto spesso le parole di un inno hanno aperto nell’anima le fonti del pentimento e della fede, dell’amore e della gioia!... il canto è un atto di culto quanto la preghiera» - Ed, pp. 91,137.

Quando preghiamo e intoniamo i salmi, assumiamo la perseveranza, l’audacia, il coraggio e la speranza dei salmisti, i quali ci incoraggiano a pro-seguire il nostro percorso spirituale e ci consolano spiegandoci che non siamo soli. Altri, come noi, hanno vissuto tempi difficili, eppure hanno trionfato per merito della grazia divina. Ugualmente, i salmi ci rivelano bagliori della fervente intercessione compiuta da Cristo a nostro beneficio, dato che egli prega sempre per noi (Eb 7:25).

Utilizzare i salmi nella preghiera e nella liturgia permette alla comunità dei credenti di essere consapevole dell’intera gamma dell’esperienza umana e insegna a impegnarsi nelle varie sfaccettature nella vita di adorazione. I salmi sono preghiere e canti divino-umani. Per questa ragione, il loro inse-rimento nel culto porta la comunità dei credenti al centro della volontà di Dio e della potente grazia salvifica.

**Domande per la condivisione**

`Perché la preghiera spontanea non è l’unica forma possibile di invocazione? In che modo la nostra vita di preghiera può trarre beneficio dai salmi?`

`In che modo i salmi possono arricchire la preghiera comunitaria?`

`Che cosa ci rivelano i salmi a proposito della complessità del cammino di fede dell’uomo e della potenza salvifica della grazia divina?`