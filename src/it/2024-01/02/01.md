---
title:  Insegnaci a pregare
date:   06/01/2024
---

### Letture
Salmi 105:5; 44; 22; 13 e 60:1-5; Colossesi 3:16; Giacomo 5:13

> <p></p>
> «Gesù si trovava in un certo luogo a pregare e, quando ebbe finito, uno dei suoi discepoli gli disse: “Signore, insegnaci a pregare come anche Giovanni ha insegnato ai suoi discepoli”» Luca 11:1

Pare prevalere tra alcuni cristiani l’idea che la vera preghiera sia solo quella spontanea, non quella appresa. Eppure, i discepoli di Cristo furono immensamente ricompensati quando gli chiesero di insegnare loro a pregare. Al centro della Bibbia, Dio ha posto un libro di preghiere, i salmi, e non semplicemente per mostrare in che modo pregasse il popolo di Dio nell’antichità, ma anche per insegnarci a pregare oggi.

Fin dalle epoche più remote, i salmi hanno modellato le preghiere del popolo di Dio, Gesù compreso (1 Cr 16:7,9; Ne 12:8; Mt 27:46; Ef 5:19). Questa settimana vedremo come hanno aiutato il popolo del Signore lungo la traversata della vita e rafforzato la relazione con lui. Ricordiamoci che stiamo parlando di preghiere le quali, in quanto tali, hanno un valore inestimabile non solo legato alla loro comprensione teologica, ma anche alla potenzialità di arricchire e trasformare le nostre preghiere individuali e comunitarie. La lettura dei salmi ha aiutato tanti credenti a formarsi e a conservare una vita di preghiera regolare e appagante.

Questa settimana proseguiremo nel nostro studio, contestualizzandolo a quei momenti nei quali le cose non ci vanno molto bene.