---
title:  Il Signore ascolta e libera
date:   20/01/2024
---

### Letture
Salmi 130:1-18; 121; 17:8; Matteo 23:37; 1 Corinzi 10:1-4; Ebrei 4:15,16

> <p></p>
> «I giusti gridano e il SIGNORE li ascolta; li libera da tutte le loro disgrazie» Salmo 34:17

Nei salmi viene ripetutamente sottolineata una verità: il Signore ha creato e sostiene l’universo, ma si rivela anche nei panni di un Dio personale che avvia e supporta una relazione con il suo popolo.

Dio è vicino alla sua gente, in cielo come in terra (73:23,25). Sebbene abbia «stabilito il suo trono nei cieli» (103:19) e «cavalchi attraverso i deserti» (68:4), egli «è vicino a tutti quelli che lo invocano, a tutti quelli che lo invocano in verità» (145:18). I salmi sostengono tenacemente che il Signore è il Dio vivente, il quale agisce a beneficio di quanti lo invocano (55:16-22). Questa raccolta è densa di significato proprio perché suscitata e indirizzata al Dio vivente, il quale ascolta e risponde alle preghiere.

Occorre ricordare che la risposta appropriata alla prossimità del Signore consiste in una vita di fede nei suoi riguardi e di ubbidienza ai suoi comandamenti. Nulla al di fuori di questa fede e di questa obbedienza gli sarà gradito, come la storia di Israele ha spesso rivelato.