---
title:  Approfondimento
date:   26/01/2024
---

Leggere il capitolo «La lotta notturna», tratto da Patriarchi e profeti, 195-203 [pp. 159-164]. Cosa ci insegna l’esperienza di Giacobbe circa il potere della preghiera insistente e della fiducia senza riserve nel Signore?

I salmi consolidano la nostra fede in Dio, che diventa rifugio inespugnabile per quanti affidano le loro vite alle sue possenti mani.

«Dio compirà grandi cose per coloro che confidano in lui. Ma il popolo che non gli è fedele non possiede nessuna forza superiore. Confidando troppo nella propria saggezza, non dà al Signore la possibilità di rivelare la potenza divina che si manifesta in suo favore. Egli aiuterà i suoi figli in ogni occasione difficile se essi avranno completa fiducia in lui e gli ubbidiranno fedelmente» - PP, 493 [p. 408].

Tuttavia, alcuni salmi possono rappresentare una sfida seria quando ciò che promettono non corrisponde alla nostra condizione attuale. In questi casi, dobbiamo semplicemente imparare a confidare nella bontà divina, rivelatasi in tutta la sua potenza alla croce. E ancora, talvolta alcuni salmi possono essere utilizzati per alimentare false speranze. La risposta di Gesù all’uso manipolatorio, operato da Satana, del Salmo 91:11,12, dimostra che non si deve confondere la fiducia in Dio con la possibilità di tentarlo (Mt 4:5-7) o di chiedergli presuntuosamente qualcosa che è contrario alla sua volontà.

«Le più grandi vittorie riportate dalla chiesa di Cristo o dai singoli cristiani non sono ottenute grazie all’abilità o all’educazione, alla ricchezza o all’appoggio umano, ma attraverso una preghiera personale, a tu per tu con Dio, animata da una fede appassionata e tenace, capace di afferrare il “potente braccio di Dio”» - PP, 203 [p. 164].

**Domande per la condivisione**

`Dialogare in classe sulle varie risposte all’ultima domanda della lezione di martedì, vale a dire confidare in Dio anche nelle avversità e quando le cose vanno davvero per il peggio. Perché simili sciagure possono colpirci nonostante le straordinarie promesse contenute nei salmi a proposito della protezione divina?`

`Come si fa a sviluppare una fiducia nel Signore senza riserve, in qualsiasi circostanza (Sl 91:14; 143:8,10; 145:18-20)? In che modo questa fiducia può dissiparsi e perché è importante alimentarla soprattutto quando le cose ci vanno bene?`