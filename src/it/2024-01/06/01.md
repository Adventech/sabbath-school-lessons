---
title:  «Mi alzerò»
date:   03/02/2024
---

### Letture
Salmi 18:3-18; 41:1-3; 82; 96:6-10; Deuteronomio 15:7-11; Romani 8:34

> <p></p>
> «“Per l’oppressione dei miseri, per il grido d’angoscia dei bisognosi, ora mi ergerò”, dice il SIGNORE, “e darò la salvezza a chi la brama”» Salmo 12:5

Quella in cui viviamo non è la sola epoca che si caratterizza per la proliferazione del male, del sopruso e dell’ingiustizia. I salmisti hanno vissuto in periodi analoghi e i loro scritti rappresentano anche la denuncia di Dio contro la violenza e la sopraffazione presenti nel mondo in cui hanno vissuto loro. È vero, il Signore è tollerante e trattiene la sua indignazione in virtù della sua grande sopportazione, perché non vuole la morte di nessuno, anzi auspica pentimento e trasformazione (2 P 3:9-15). Nonostante il tempo in cui sceglie di intervenire non sempre coincida con le attese umane, il giorno del suo giudizio si sta avvicinando (Sl 96:13; 98:9). Da parte nostra occorre solo avere fiducia in lui e nelle sue promesse fino a quel giorno.

Solo il Creatore, il cui trono si basa sulla giustizia e l’equità (89:14; 97:2) può assicurare al mondo stabilità e prosperità. Il duplice aspetto del giudizio divino prevede sia la liberazione degli oppressi sia la distruzione dei malvagi (7:6-17).

Questo è quanto ci è stato promesso ed è quello che succederà, ma secondo i tempi divini, non secondo i nostri; il salmista insiste su questo concetto.