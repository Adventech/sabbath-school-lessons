---
title:  Approfondimento
date:   09/02/2024
---

`Leggere il capitolo «Le beatitudini», tratto da Con Gesù sul monte delle beatitudini, 6-13; 29-35; [pp. 15-21 e 35-41].`

I salmi sono la voce del dissenso contro l’indifferenza dell’uomo verso ogni ingiustizia; manifestano il rifiuto di accettare il male. Non sono motivati tanto da un desiderio di vendetta, quanto dallo zelo di voler glorificare il nome di Dio. Perciò, è opportuno che i giusti si rallegrino quando vedranno la sua rivalsa contro il male, perché solo così il suo nome e la sua giustizia verranno ripristinati nel mondo (58:10,11). I salmi «costringono» le persone ad alzare la voce contro il male e a perseguire l’avvento del regno di Dio in tutta la sua pienezza. Essi ci garantiscono la consolazione e la liberazione divine. Il Signore sorgerà!

«… quando vi insulteranno e vi perseguiteranno», dice Gesù, «Beati voi» (Mt 5:11). Presentando ai suoi uditori i profeti che hanno parlato nel nome del Signore, li definisce «modello di sopportazione e di pazienza» (Gc 5:10). Abele, il primo vero credente tra i figli di Adamo, morì martire. Enoc camminò con Dio e un giorno nessuno lo vide più. Noè venne considerato una specie di fanatico e un allarmista.

«… altri furono torturati perché non accettarono la loro liberazione, per ottenere una risurrezione migliore; altri furono messi alla prova con scherni, frustate, anche catene e prigionia» (Eb 11:35,36).

**Domande per la condivisione**

`La triste consapevolezza del male che dilaga nel nostro mondo può far sorgere dei dubbi sull’effettiva guida da parte di Dio. Come si fa a consolidare una fede che poi non vacilli anche quando viene tentata? Su cosa dobbiamo concentrarci per conservare la nostra fede nell’amore, nella bontà e nella potenza divine? Cosa ci rivela la croce a proposito di Dio e del suo carattere?`

`Perché non dobbiamo fare affidamento sui mezzi umani (leader, istituzioni, ecc.) come soluzione definitiva per la giustizia nel mondo?`

`Quali sono le implicazioni pratiche del fatto che il santuario è il luogo deputato a ospitare il giudizio divino?`

`Come interpretare il linguaggio talvolta aspro dei salmi?`