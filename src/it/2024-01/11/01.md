---
title:  Bramare Dio a Sion
date:   09/03/2024
---

### Letture
Salmi 84; 122; 87; 46; 125; Apocalisse 21:3; Galati 3:28,29; Matteo 28:18-20

> <p></p>
> «L’anima mia langue e vien meno, sospirando i cortili del SIGNORE; il mio cuore e la mia carne mandano grida di gioia al Dio vivente» Salmo 84:2

I canti di Sion sono inni gioiosi che esaltano la bellezza di quel luogo e la sovranità del Signore, il quale regna dal suo sacro monte. Questi salmi lodano spesso i meriti della casa del Signore ed esprimono amore per il santuario, come riscontrabile anche in altri salmi. Molti di essi furono composti dai figli di Core, che avevano personalmente sperimentato la beatitudine della casa di Dio in quanto musicisti del tempio (1 Cr 6:31-38) e guardiani delle sue porte (9:19).

Che cosa fa di Sion la fonte della speranza e della gioia? Quel luogo rappresentava la presenza vivente di Dio in mezzo al suo popolo. Come Israele è la nazione scelta dal Signore (De 7:6), così Sion è il monte eletto (Sl 78:68; 87:2). Egli regna da lì (99:1,2), dove fonda anche il suo tempio (87:1). Sion è un luogo di benedizione e rifugio divino; viene spesso indicata in parallelo, o addirittura in modo intercambiabile, con Gerusalemme e il santuario, centro dell’opera di salvezza di Dio per il mondo antico.

La benedizione di Sion inonda anche le estremità della terra perché la grazia e la persona del Signore superano i confini di qualsiasi luogo sacro. Sion rappresenta la gioia di tutta la terra (48:2) e ribadisce che essa appartiene a Dio.