---
title:  Approfondimento
date:   22/03/2024
---

Per adorare è necessario il pentimento sincero: «Sono molti coloro che non riescono a comprendere il vero significato del pentimento; essi sono rattristati per il peccato commesso e, temendo le conseguenze del loro comportamento, si limitano a migliorare se stessi solo superficialmente. Questo non è il pentimento che la Bibbia ci insegna: queste persone sono più dispiaciute per le conseguenze dei loro errori, che per il peccato in sé. Quando Esaù si accorse di aver definitivamente perso il diritto di primogenitura provò lo stesso timore. Questa fu anche l’esperienza di Balaam, che terrorizzato dall’angelo che gli stava davanti con la spada sguainata, per paura di perdere la vita, riconobbe la propria colpa; ma in seguito dimostrò di non essersi pentito sinceramente, di non provare avversione per il male e di non aver cambiato le proprie intenzioni. Dopo aver tradito il Signore, Giuda Iscariota esclamò: “Ho fatto male, ho tradito un innocente”» (Mt 27:4) - SC, 22,23 [p. 24].

«Anche se Dio non abita in templi costruiti dall’uomo, egli onora con la sua presenza le assemblee dei credenti. Ha promesso che quando essi si riuniscono per cercarlo, per riconoscere i propri peccati e per pregare gli uni per gli altri, tramite il suo Spirito, egli sarà con loro. Chi si riunisce per adorarlo deve abbandonare ogni proposito malvagio. Se non adora in spirito e verità, e nell’armonia della santificazione, qualsiasi assemblea sarà priva di valore. Parlando di tali persone il Signore dichiara: “Questo popolo mi onora a parole ma il suo cuore è molto lontano da me. Il modo con cui mi onorano non ha valore...” (Mt 15:8,9).

Coloro che adorano Dio devono “lasciarsi guidare dallo Spirito e dalla verità” poiché tali sono gli adoratori che il Padre richiede (Gv 4:24)» - PK, 50 [p. 36].

**Domande per la condivisione**

`Qual è la più grande offerta a Dio di colui che adora (Sl 40:6-10; Ro 12:1,2)?`

`Qual è il collegamento tra culto individuale e comunitario? Perché sono necessari entrambi? In che modo si valorizzano a vicenda?`

`Molti ritengono che l’adorazione consista solo nella preghiera, il canto di inni e lo studio della Bibbia e della letteratura spirituale. Siamo sicuri che si limiti a queste attività?`

`«Adorare il Signore e contribuire al progresso della sua opera dovrebbe costituire per noi un piacere» - SC, 103 [p. 103]. Come si può rendere l’adorazione un piacere?`