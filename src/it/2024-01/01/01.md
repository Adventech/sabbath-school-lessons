---
title:  Come leggere i salmi
date:   30/12/2023
---

### Letture
1 Cronache 16:7; Neemia 12:8; Salmi 25:1-5; 33:1-3; 82:8; 121:7: Romani 8:26,27

> <p></p>
> «Poi disse loro: “Queste sono le cose che io vi dicevo quando ero ancora con voi: che si dovevano compiere tutte le cose scritte di me nella legge di Mosè, nei profeti e nei salmi”. Allora aprì loro la mente per capire le Scritture» Luca 24:44,45

I salmi sono stati e sono, per gli Ebrei e i cristiani di ogni epoca, un libro di preghiera e una raccolta di inni. E sebbene contengano prevalentemente le parole che gli stessi salmisti rivolgono a Dio, la loro origine proviene non da esseri mortali, ma dal Signore stesso che ha ispirato i loro pensieri. Questo il motivo per cui nei salmi, come in tutta la Scrittura (2 P 1:21), Dio ci parla mediante i suoi servitori e il suo Spirito. Gesù, gli apostoli e gli altri autori del Nuovo Testamento citano spesso questa raccolta definendola Scrittura (Mr 12:10; Gv 10:34,35; 13:18). Ed è davvero Parola di Dio, come nel caso della Genesi o della Lettera ai Romani.

I salmi sono stati scritti in stile poetico ebraico da vari autori dell’antico Israele, quindi riflettono quel mondo particolare, per quanto il messaggio in essi contenuto sia da considerarsi universale. Accettare i salmi come Parola di Dio e prestare attenzione agli elementi poetici che li contraddistinguono, così come al loro contesto storico, teologico e liturgico, è essenziale per comprenderne i messaggi che attraverso i secoli sono giunti fino a noi.