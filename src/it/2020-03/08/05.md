---
title:  Il mistero di guarigione di Gesù - II parte
date:  19/08/2020
---

`Leggere Matteo 4:23-25; 9:35. Quale triplo approccio era alla base del ministero di Cristo? In che modo veniva incontro alle necessità delle persone e quale impatto aveva sulle loro esistenze?`

Gesù combinava il triplice ministero dell’insegnamento, della predicazione e della guarigione. Condivise principi eterni affinché ciascuno di noi potesse condurre esistenze ricche di senso e di scopo. «Io son venuto perché abbiano la vita e l’abbiano in abbondanza» (Gv 10:10). Il suo ministero ha manifestato una sovrabbondanza di grazia e Gesù è venuto per consentirci di vivere quella “sovrabbondanza” oggi e per sempre.

`Leggere Marco 1:32-39. Gesù passò l’intera giornata guarendo gli infermi e scacciando gli spiriti malvagi. La mattina seguente, dopo aver trascorso alcuni momenti in preghiera, davanti a una folla in cerca di guarigione che si era moltiplicata, partì per andare in un’altra città. Perché non guarì quelle persone? Leggere con attenzione le ragioni spiegate da lui stesso ai versetti 38 e 39.`

L’episodio è penetrante. Dopo aver guarito tantissimi malati il giorno precedente, Gesù abbandona la folla che lo cerca e che attende ancora la guarigione. Lui lo spiega con il fatto di essere venuto nel mondo per predicare il vangelo. Gesù non poteva essere semplicemente uno spettacolare operatore di miracoli, più di ogni altra cosa egli desiderava che le persone ricevessero dalle sue mani il dono della vita eterna. Dichiarò esplicitamente il suo proposito: «Perché il Figlio dell’uomo è venuto per cercare e salvare ciò che era perduto» (Lu 19:10). Ogni guarigione era un’opportunità per rivelare il carattere del Padre, per alleviare la sofferenza e per offrire la vita eterna.

`Anche una persona in miseria o malata può vivere la vita abbondante che offre Gesù? In che modo possiamo guidare gli altri alle verità spirituali quando ci dedichiamo ai loro bisogni fisici ed emozionali?`