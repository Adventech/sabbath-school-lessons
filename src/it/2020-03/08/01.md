---
title:  Servire alla maniera di Gesù
date:  15/08/2020
---

### Letture
Matteo 4:23-25; 5:13-14; 25:31-46; Filippesi 2:15; Marco 12:34; Efesini 4:15

> <p></p>
> «Vedendo le folle, ne ebbe compassione, perché erano stanche e sfinite come pecore che non hanno pastore» Matteo 9:36.

Gesù nutriva una preoccupazione genuina per gli altri. Era più interessato alle loro apprensioni e ai loro bisogni che ai propri. La sua vita era totalmente centrata sugli altri; il suo ministero è stato caratterizzato da un’amorevole compassione e ha risposto alle necessità fisiche, mentali ed emozionali di quelli che lo circondavano. In questo modo, i loro cuori si aprivano alle verità spirituali che lui poi insegnava. Quando guariva i lebbrosi, restituiva la vista ai ciechi, ridava l’udito ai sordi, liberava dai demoni, nutriva gli affamati e si prendeva cura dei bisognosi, i cuori venivano toccati e le vite trasformate, perché tutti quelli che notavano la sua sincera attenzione si aprivano alle verità spirituali. «Solo con i metodi di Gesù possiamo avvicinare le persone con successo. Il Salvatore si rivolgeva agli uomini dimostrando loro che desiderava il loro bene. Manifestava simpatia, li aiutava nelle loro necessità, otteneva la loro fiducia e poi li invitava a seguirlo» - MH, p. 143 [75].

Gesù capì che il mondo aveva bisogno di una dimostrazione del vangelo, esattamente come della sua proclamazione. La testimonianza vivente di una vita a immagine di Cristo, dedicata a servire il prossimo, dà credito alle nostre parole e alla testimonianza stessa.