---
title:  Approfondimento
date:  21/08/2020
---

«Molti non credono in Dio e hanno perso la loro fiducia negli uomini, ma sanno apprezzare gesti che manifestano simpatia e aiuto. Essi si commuovono quando nelle loro case entra qualcuno che, senza contare sulla riconoscenza e sulle ricompense, cura i malati, offre del cibo a chi ha fame e dei vestiti a chi ne ha bisogno, conforta gli afflitti e guida tutti con affetto verso la Fonte che ha ispirato il suo amore e la sua compassione. Allora nasce la gratitudine, cresce la fede. Si rendono conto che Dio si preoccupa di loro e sono disposti ad ascoltare la sua Parola quando viene presentata» - MH, p. 145 [76].

Il ministero disinteressato di Gesù apre i cuori, spezza il pregiudizio e crea la ricettività per il vangelo. La chiesa è il corpo di Cristo che con amore risponde alle necessità ovunque si manifestino. Cristo ci manda nella società per fare la differenza nel suo nome. Dobbiamo imparare a raggiungere le persone là dove si trovano e a lasciarci utilizzare da Dio.

**Missione**

`1.	Il ministero e la compassione di Cristo mi aiutano a infrangere il pregiudizio e mi predispongono all’ascolto delle verità spirituali? Prova a immaginare quanto la tua testimonianza di avventista sarebbe più efficace se fossi animato dalla medesima attenzione che Gesù aveva per gli altri.`

`2.	Ricordi una circostanza nella quale hai detto qualcosa di vero, corretto e anche necessario, ma con toni o atteggiamenti sbagliati? Cosa ti ha insegnato quell’esperienza? Perché è bene calmarsi prima di parlare? Di cosa è bene renderti conto prima di esprimere le tue idee?`

`3.	Rifletti sul fatto che alla fine anche le persone che Gesù ha guarite o risuscitate sono morte. Su quali concetti e speranze dovremmo basare il nostro servizio e la nostra missione in favore del prossimo?`

`4.	In questo preciso momento storico quali sono le opportunità spirituali che potremmo cogliere con il nostro servizio per chi cerca una verità?`

**Missione**

`1.	Qual è il piano missionario del vostro gruppo?`

`2.	A quali bisogni del tuo territorio e della collettività in cui vivi la tua chiesa non riesce a rispondere? Cosa potrebbe fare per soddisfarli?`