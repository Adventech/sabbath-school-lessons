---
title:  Approfondimento
date:  24/07/2020
---

Quando preghiamo per qualcun altro, Dio rende onore al nostro impegno nei suoi riguardi e alla nostra dipendenza dalla sua potenza, utilizzando tutte le risorse del cielo per trasformare le esistenze di uomini e donne. Quando le nostre preghiere si elevano fino al trono, «gli angeli attendono nei suoi pressi per potere immediatamente ubbidire al mandato di Gesù Cristo, ovvero rispondere a ogni preghiera invocata con fede sincera e appassionata» - 2SM, p. 377.

Abbiamo la certezza che nemmeno una preghiera venga persa o dimenticata da Dio. Esse vengono riposte nel cielo in attesa di una risposta nel momento e nel luogo che egli ritiene più opportuni. «La preghiera di fede non è mai inutile; ma sostenere che riceverà sempre una risposta, secondo la modalità che ci aspettiamo, è un atto di presunzione» - 1T, p. 231.

Queste parole ci incoraggiano a intercedere per coniuge, figli, parenti o colleghi di lavoro che non conoscono Cristo. Nessuna preghiera sincera si perde nel nulla. Può succedere di non riuscire a vedere una risposta immediata, ma Dio si muove secondo modalità che conosceremo solo nell’eternità.

**Missione**

`1.	Leggere Filippesi 1:19; Colossesi 4:2-3; 2 Tessalonicesi 3:1-2. Paolo quali certezze acquisì durante la sua prigionia mediante le preghiere dei Filippesi? Quale richiesta fece per se stesso ai Tessalonicesi e Colossesi? Che relazione esiste tra queste richieste di intercessione e la conversione?`

`2.	Pensa al conflitto tra il bene e il male, e alle circostanze che stai vivendo in questo momento del tutto eccezionale. Sapere che questo conflitto esiste ti aiuta a capire l’importanza della preghiera? Gesù ha vinto, e chiunque sarà dalla sua parte ne uscirà vincitore. Allora perché pregare, restargli fedele e operare per la salvezza di chi vive intorno a noi?`

`3.	Quali ostacoli impediscono una preghiera più efficace? Quali giustificazioni adduci per astenerti dal pregare di più per chi ne ha bisogno?`

**Missione**

`1.	Qual è il piano missionario del vostro gruppo?`

`2.	Pensa ai nominativi per cui state pregando; come potrebbe diventare più concreta la vostra preghiera? Fate alcuni esempi e cercate di realizzarli.`