---
title:  Un modo entusiasmante per lasciarsi coinvolgere
date:  29/08/2020
---

### Letture
Genesi 1:1-2,26; Esodo 18:21-25; 1 Corinzi 12:12-25; Atti 16:11-15,40; 4:31; 12:12

> <p></p>
> «Allora disse ai suoi discepoli: “La mèsse è grande, ma pochi sono gli operai”» Matteo 9:37.

Un proverbio italiano dice: «L’unione fa la forza». Per tanti versi è vero. Ti sei mai accorto, per esempio, di essere molto più motivato a fare attività fisica quando sei in gruppo? Tante persone frequentano le palestre perché convinte di fare più esercizi e di lavorare meglio in compagnia di altre persone. Per analogia, Dio ci ha creati per stare con gli altri. Siamo esseri sociali e quello che vale per l’attività fisica si ripropone in tante altre cose della vita: siamo più efficaci quando disponiamo di un sistema sociale di supporto. È vero anche per le questioni spirituali.

Tutta la Bibbia sottolinea come i piccoli gruppi siano uno dei metodi di Dio per rafforzare la fede, aumentare la conoscenza della sua Parola, avere una vita di preghiera più profonda e attrezzarci in vista della testimonianza. Il Padre, il Figlio e lo Spirito Santo sono un esempio di partecipazione al ministero in un piccolo gruppo. Mosè fu il capo di un piccolo gruppo, Gesù scelse il suo nucleo di discepoli e l’apostolo Paolo viaggiò all’interno dell’Impero romano con i suoi pochi compagni evangelisti.

Questa settimana vedremo su quali basi bibliche si fonda il concetto dei piccoli gruppi e come farne parte in modo entusiasmante.