---
title:  Approfondimento
date:  04/09/2020
---

Alcuni anni fa una piccola comunità decise di dover fare qualcosa di significativo per il Signore. Quella chiesa era stagnante e se il trend fosse proseguito non avrebbe avuto futuro. Il pastore e i suoi membri pregarono con fede e passione analizzando attentamente gli scenari possibili. Mentre studiavano il Nuovo Testamento decisero di dare vita al ministero dei piccoli gruppi. Nove laici di quella comunità raccolsero la visione; si impegnarono a pregare insieme e a studiare il modo per avviare efficacemente il loro ministero di servizio. Decisero di trasformare le loro abitazioni in un centro evangelistico e impararono a gestire i loro doni nelle più svariate modalità, lanciando ministeri dedicati alla preghiera e all’ospitalità, contribuendo ad alimentare un clima di amicizia all’interno della città in cui vivevano e agendo all’esterno con gesti di cortesia nei confronti di familiari, amici ed ex avventisti. I responsabili del gruppo cominciarono a dare studi biblici in nove abitazioni, con una partecipazione totale di quaranta interessati. Rimasero meravigliati nel constatare il modo in cui lo Spirito Santo agiva. Diciassette persone, alla fine, si sono battezzate. I piccoli gruppi sono uno degli strumenti di Dio per coinvolgere il numero maggiore possibile di membri nella missione della chiesa.

**Missione**

`1.	Prendi in esame gli elementi essenziali che deve possedere un piccolo gruppo. In che modo può aiutare chi ha doni particolari a metterli a frutto come mai prima?`

`2.	Perché è importante per un piccolo gruppo rimanere concentrato sulla missione? Per quanto qualsiasi gruppo sia in grado di nutrire e supportare i suoi membri, perché il suo vero scopo dovrà sempre essere la diffusione del vangelo? Perché un piccolo gruppo dovrà sempre mantenere il legame con la chiesa locale di cui fa parte?`

`3.	Hai mai fatto parte o sentito parlare di piccoli gruppi che si sono rivelati inefficaci al punto da arrivare allo scioglimento?`

**Missione**

`1.	Qual è il piano missionario del vostro gruppo?`

`2.	Pensiamo a quello che è accaduto nell’esempio riportato nel racconto relativo al ministero dei piccoli gruppi. Perché ritieni abbia funzionato così bene? Perché agire a partire dalla propria casa può essere un mezzo efficace per avviare un’azione evangelistica nei confronti dei vicini o del quartiere?`