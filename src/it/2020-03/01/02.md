---
title:  Offrire opportunità di salvezza
date:  28/06/2020
---

`Leggere Luca 19:10 e confrontarlo con Giacomo 5:19-20. Cosa ci insegna il Vangelo di Luca sui motivi che hanno spinto Gesù a scendere sulla terra? In che modo possiamo essere suoi collaboratori in questa opera di salvezza rivolta ai perduti?`

Secondo Giacomo, «chi avrà riportato indietro un peccatore dall’errore della sua via salverà l’anima del peccatore dalla morte» (5:20).

L’epistola ai Romani amplifica questo concetto. Ai capitoli 1 e 2, tanto gli stranieri, che hanno visto la rivelazione di Dio nella natura, quanto gli Ebrei, che hanno invece ricevuto la rivelazione profetica divina nella Scrittura, sono perduti senza Cristo. Nei capitoli da 3 a 5, l’apostolo rivela che la salvezza dipende dalla grazia mediante la sola fede. Nei capitoli da 6 a 8, descrive la modalità secondo cui tale grazia, che giustifica ogni credente, è anche capace di santificare. Infatti, in Romani 10, afferma: «chiunque avrà invocato il nome del Signore sarà salvato» (v. 13), quindi sottolinea che nessuno potrà invocare se non avrà creduto, che non potrà credere se non avrà ascoltato e non potrà credere se nessuno gli avrà parlato (cfr. vv. 14,15). Noi siamo gli elementi di connessione nel piano della salvezza, chiamati a raggiungere le persone perdute e smarrite con la gloria del vangelo.

`Non testimoniamo per garantire agli altri l’unica possibilità di salvezza, ma lo facciamo per offrire loro l’opportunità migliore. Quale ruolo ricopriamo nel piano divino di redenzione del genere umano? Quante persone hanno udito la verità del vangelo dalle tue labbra?`