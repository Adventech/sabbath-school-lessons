---
title:  Approfondimento
date:  03/07/2020
---

La chiesa del Nuovo Testamento affrontò il rischio di non riuscire a cogliere lo scopo della sua esistenza. Ecco in che modo Ellen G. White descrive questa situazione: 

«La persecuzione della chiesa in Gerusalemme generò un grande impeto per l’opera di evangelizzazione. I messaggeri del vangelo avevano avuto successo in quel luogo, ma c’era il pericolo che si trattenessero troppo a lungo, trascurando il compito che il Salvatore gli aveva affidato: evangelizzare tutto il mondo. Dimenticando che la forza per resistere al male si ottiene più facilmente mediante un servizio combattivo, essi cominciarono a pensare che il lavoro più importante era quello di proteggere la chiesa di Gerusalemme dagli attacchi del nemico. Invece di educare i nuovi convertiti a portare il vangelo a coloro che non lo avevano ancora ricevuto, essi correvano il pericolo di essere soddisfatti di ciò che avevano già raggiunto» - AA, p. 105 [66].

**Missione**

`1.	Rileggere con particolare attenzione l’ultimo rigo della citazione appena proposta. Pensi che ancora oggi possiamo incorrere nel medesimo pericolo? Quali sfide missionarie ci attendono? Chi sono i destinatari ai quali non abbiamo ancora rivolto il vangelo? Perché un atteggiamento simile a quello rappresentato da Ellen G. White si rivelerebbe sbagliato?`

`2.	Ciascun Vangelo termina con un preciso mandato (Mt 28:18-20; Mr 16:15-16; Lu 24:46-49; Gv 20:21. I credenti del primo secolo quale significato gli attribuirono? Cosa significa per noi oggi?`

`3.	La testimonianza e il servizio (diaconia) possono sostituire una spiritualità genuina? Come? Che cosa puoi fare per evitare questo errore?`

`4.	Dialogare nella classe in merito alle risposte date alla domanda conclusiva dello studio di martedì, circa la crescita spirituale derivante dalla testimonianza e dal servizio (diaconia) in favore del prossimo. Che cosa hai imparato e cosa puoi condividere per essere d’aiuto ad altri? Quali errori hai commesso e cosa suggerisci per evitare che altri li commettano?`

**Missione**

`1.	Qual è il piano missionario del vostro gruppo?`

`2.	Alla luce della pandemia che ha colpito le nostre comunità, cosa significa il fatto che Dio ama ognuno di noi personalmente? In che modo questa verità universale influisce sul tuo modo di affrontare la vita?`