---
title:  Approfondimento
date:  10/07/2020
---

L’essenza della vita cristiana consiste in una relazione con Gesù tanto appagante da volerla condividere. Per quanto importante, la dottrina non può sostituirsi a una vita trasformata dalla grazia e cambiata dall’amore. Lo chiarisce la White: «Il Salvatore sapeva che nessun argomento, per quanto logico, avrebbe reso sensibili dei cuori induriti o infranto la barriera dell’egoismo e della mondanità. Sapeva che i suoi discepoli dovevano ricevere il dono del cielo, che il vangelo sarebbe stato efficace solo se proclamato da cuori resi sensibili e da labbra rese eloquenti dalla conoscenza di colui che è la via, la verità e la vita» - AA, p. 31 [20].

Ne La speranza dell’uomo, aggiunge questo elevato concetto: «La semplice ripetizione delle dottrine è inefficace, perché solo il meraviglioso amore di Cristo può toccare e consolare i cuori», p. 826 [633].

Qualcuno pensa che rendere la propria testimonianza equivalga a cercare di convincere altri. Certo, dedicare del tempo alla condivisione delle verità bibliche ha la sua importanza, ma la nostra testimonianza ha più a che vedere con la libertà dal senso di colpa, con la pace, il perdono, la speranza e la gioia che abbiamo trovato nel dono della vita eterna che Gesù ci offre gratuitamente.

**Missione**

`1.	Perché il mio esempio influenza coloro che vivono intorno a me? In che modo quello degli altri ha influito sul mio modo di essere e sulla mia esperienza?`

`2.	Condividete le risposte alla domanda conclusiva della lezione di mercoledì. Perché un’esperienza quotidiana con il Signore è così importante?`

`3.	Una predicazione convincente può rivelarsi molto efficace. Tuttavia, per quale motivo una vita coerente è una parte importante della mia testimonianza?`

**Missione**

`1.	Qual è il piano missionario del vostro gruppo?`

`2.	Condividi la tua esperienza di fede in questo periodo di pandemia.Ricordati di raccontare quello che Cristo ha fatto per te e che cosa significa. Gesù in che cosa ha fatto la differenza nella tua vita?`