---
title:  'Testimoni accattivanti: il potere della testimonianza personale'
date:  04/07/2020
---

### Letture
Marco 5:15-20; 16:1-11; Atti 4:1-20; Atti 26:1-32; 1 Giovanni 1:1-3; Galati 2:20

> <p></p>
> «Quanto a noi, non possiamo non parlare delle cose che abbiamo viste e udite» Atti 4:20.

La testimonianza personale contiene una forza inusuale. Quando il nostro cuore viene scaldato dall’amore di Cristo e veniamo trasformati dalla sua grazia, abbiamo molte cose significative da dire. Un conto è parlare di quello che Gesù ha fatto per una terza persona, altro è farlo in relazione a quanto ha fatto per me. È difficile obiettare davanti a un’esperienza personale. Si può discutere sulla propria visione teologica o personale interpretazione di un passo biblico, persino deridere la religione in senso generale; ma quando un individuo dice: «la mia vita non aveva scopo, adesso ce l’ha», anche la persona più scettica sarà toccata dalla potenza del vangelo.

Esiste la conversione che nasce da esperienze improvvise, eccezionali, come quella dell’apostolo Paolo lungo la via di Damasco, ma è più probabile che essa si realizzi nel momento in cui l’individuo ha una crescente consapevolezza della preziosità di Gesù, un profondo apprezzamento per la sua meravigliosa grazia e un senso di gratitudine per la salvezza che offre gratuitamente. Cristo rimette a fuoco la nostra vita, ed è questa la testimonianza che il mondo anela e ha un disperato bisogno di ascoltare.