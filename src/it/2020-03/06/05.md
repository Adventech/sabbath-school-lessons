---
title:  Scoprire i propri doni
date:  05/08/2020
---

`Confrontare 1 Corinzi 1:4-9 con 2 Corinzi 1:20-22. Cosa ci promette Dio e quali sono alcuni specifici doni spirituali che precedono il ritorno di Cristo?`

Dio promette che la sua chiesa renderà manifesti tutti i doni dello Spirito Santo poco prima del ritorno del nostro Signore. Le sue promesse sono certe, ci ha donato la testimonianza dello Spirito nei nostri cuori per guidare ciascuno di noi alla comprensione dei doni elargitici. Dio dona e, mediante lo Spirito Santo, ci rivela i doni.

`Leggere Luca 11:13; Giacomo 1:5 e Matteo 7:7. Se desideriamo scoprire i doni ricevuti da Dio, che cosa dobbiamo fare?`

Riceviamo i doni dello Spirito nel momento in cui ci consacriamo al Signore e gli chiediamo di rivelarci la loro essenza. Quando il nostro animo si svuota dell’autoglorificazione e desideriamo servire Gesù, il suo Spirito ci infonderà questa consapevolezza: «Solo quando essi, con fede e in preghiera, si consacrarono totalmente all’opera di Dio, ricevettero l’effusione dello Spirito Santo. Fu solo allora che, in modo del tutto eccezionale, i beni celesti furono affidati ai discepoli. “Salito in alto, egli ha portato con sé dei prigionieri e ha fatto dei doni agli uomini”, ‘ma a ciascuno di noi la grazia è stata data secondo la misura del dono di Cristo’” (Ef 4:8,7).

“Ma tutte queste cose le opera quell’unico e medesimo Spirito, distribuendo i doni a ciascuno in particolare come vuole” (1 Cor 12:11). Questi doni sono già nostri in Cristo, ma solo ricevendo lo Spirito di Dio potremo possederli in modo effettivo» - COL, p. 329 [242].

I doni spirituali (1 Co 12:4-6) sono qualità che il Signore dispensa perché possiamo servirlo con maggiore efficacia. I ministeri sono quelle aree nelle quali possiamo meglio esprimerli e le attività sono quegli eventi specifici che ci consentono di utilizzare i nostri doni. I doni spirituali non sono un pacchetto preconfezionato da utilizzare così com’è; quando lo Spirito Santo fa in modo di attrezzarti per svolgere il tuo servizio in qualche particolare ambito, devi pregare affinché ti guidi verso un ministero preciso, consentendoti di mettere a frutto il tuo dono con un’attività missionaria.

`Quali ritieni siano i tuoi doni e cosa puoi fare per farli fruttare al servizio del Signore?`