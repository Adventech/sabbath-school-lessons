---
title:  Approfondimento
date:  07/08/2020
---

La corretta comprensione dell’insegnamento biblico relativo ai doni spirituali contribuisce all’unità della chiesa. Ogni fratello e sorella è importante per compiere la missione di Cristo, e ciascuno ha ricevuto almeno un dono da mettere al suo servizio. «A tutti viene dato un incarico da compiere per il Maestro. A ciascuno dei suoi servitori sono affidati doni speciali, o talenti. “A uno diede cinque talenti, a un altro due e a un altro uno, a ciascuno secondo la sua capacità” (Mt 25:15). Ogni servitore ha un compito verso il quale è responsabile; e i diversi compiti sono proporzionati alle nostre diverse capacità. Nel dispensare i suoi doni, Dio non ha effettuato alcuna parzialità. Ha distribuito i talenti ai suoi servitori secondo le loro forze, e si aspetta dei risultati corrispondenti» - 2T, p. 282.

I doni dello Spirito sono elargiti al fine di esaltare il suo nome e contribuire al progresso della sua causa.

**Missione**

`1.	Tu e io sappiamo di aver ricevuto dei doni da Dio. Questa consapevolezza quali implicazioni pratiche comporta per la chiesa locale? In che modo questo effetto permette di coinvolgere ciascun membro nel servizio?`

`2.	In che modo i doni di un altro membro sono stati per te una benedizione, e come hai scoperto quali erano i tuoi doni spirituali. In questa fase storica della nostra società, turbata da un evento che ci ha costretti a cambiare stile di vita, li stai usando a beneficio di chi vive accanto a te?`

`3.	Questa lezione ha sottolineato che i nostri doni si affinano con l’uso. Fai un’analisi retrospettiva della tua vita. Ti vengono in mente doni ricevuti da Dio che si sono sviluppati perché li hai messi al suo servizio per glorificare il suo nome? Come rispondi alla domanda che chiude la lezione di giovedì: fino a che punto sei fedele rispetto a quello che Dio ti ha dato?`

**Missione**

`1.	Qual è il piano missionario del vostro gruppo?`

`2	Quali doni ricevuti da Dio state mettendo in azione nel piano missionario del vostro gruppo? Quali doni si potrebbero aggiungere?`