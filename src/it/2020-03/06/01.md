---
title:  Possibilità illimitate
date:  01/08/2020
---

### Letture
1 Corinzi 1:4-9; 12:7,12; Matteo 3:16-18; 25:14-30

> <p></p>
> «Ma tutte queste cose le opera quell’unico e medesimo Spirito, distribuendo i doni a ciascuno in particolare come vuole» 1 Corinzi 12:11.

Dio ci invita a essere suoi testimoni (At 1:8; Is 43:10). La testimonianza non è un dono spirituale riservato a pochi eletti, ma la chiamata divina rivolta a ogni cristiano. La Bibbia usa espressioni diverse per identificarla. Dobbiamo essere «luce del mondo», «ambasciatori per Cristo», un «sacerdozio reale» (Mt 5:14; 2 Co 5:20; 1 P 2:9). Il Signore ci chiama a testimoniare e ci fornisce anche gli strumenti per poterlo fare. Non si rivolge a chi è qualificato, bensì qualifica tutti quelli che chiama. Così come dona la salvezza a chiunque creda, allo stesso modo elargisce gratuitamente i suoi doni. Quando ci consacriamo a lui e dedichiamo la nostra vita al suo servizio, le nostre possibilità di azione diventano infinite. «Non ci sono limiti per il bene che si può compiere quando rinunciando a se stessi si permette allo Spirito Santo di agire e vivere una vita pienamente consacrata a Dio» - MH, p. 159 [85].

Questa settimana analizzeremo le nostre illimitate possibilità di servizio grazie al dono dello Spirito Santo.