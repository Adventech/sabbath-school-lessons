---
title:  Testimonianza potenziata dallo Spirito
date:  25/07/2020
---

### Letture
Giovanni 15:26-27; Atti 2:41-42; 8:4; 17:33-34; 18:8; Ebrei 4:12

> <p></p>
> «Dopo che ebbero pregato, il luogo dove erano riuniti tremò; e tutti furono riempiti dello Spirito Santo, e annunciavano la Parola di Dio con franchezza» Atti 4:31.

Quando Gesù ordinò ai primi credenti: «Andate per tutto il mondo, predicate il vangelo a ogni creatura» (Mr 16:15), deve essere sembrata una missione impossibile. Come avrebbero fatto a raggiungere un simile traguardo visto il loro esiguo numero e le risorse limitate? Erano un gruppo di credenti normali, in larga parte privi di istruzione. Eppure potevano contare su un Dio straordinario che avrebbe dato loro la forza per compiere quell’eccezionale missione.

Gesù dichiarò: «Ma voi riceverete potenza quando lo Spirito Santo verrà su di voi, e mi sarete testimoni in Gerusalemme, e in tutta la Giudea e Samaria, e fino all’estremità della terra» (At 1:8). La forza proveniente dallo Spirito Santo avrebbe permesso loro di annunciare il messaggio della croce con un’energia trasformatrice mai vista. In pochi decenni il vangelo impattò il mondo intero. Secondo il libro degli Atti, questi primi credenti «hanno messo sottosopra il mondo» (At 17:6). L’apostolo Paolo aggiunge che il vangelo fu «predicato a ogni creatura sotto il cielo» (Cl 1:23). Questa settimana ci concentreremo particolarmente sul ruolo dello Spirito Santo, vale a dire rafforzare la nostra testimonianza per Cristo.