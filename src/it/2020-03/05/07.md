---
title:  Approfondimento
date:  31/07/2020
---

Lo Spirito Santo collabora con il Padre e con il Figlio per compiere il processo della redenzione. Quando testimoniamo, ci uniamo a lui in questa missione di salvezza. Lo Spirito convince i cuori, apre opportunità. Mediante la sua Parola, illumina le menti e rivela la verità. Spezza le corde del pregiudizio che ci imprigionano, ha la meglio sugli impedimenti culturali che oscurano la nostra visione di verità e ci libera da quelle pessime abitudini che ci precludono ogni movimento.

Quando testimoniamo per Gesù dobbiamo ricordarci che stiamo collaborando con lo Spirito Santo. Lui ci precede per preparare i cuori a ricevere il messaggio del vangelo. Ogni volta che dispensiamo azioni gentili, testimoniamo, conduciamo uno studio biblico o doniamo dei libri religiosi, è con noi. Lo Spirito Santo continuerà a operare nel cuore dell’individuo anche quando noi non saremo presenti e farà tutto quello che occorre per guidarlo alla conoscenza della salvezza.

**Missione**

`1.	Racconta ai membri della tua classe una circostanza nella quale hai avvertito l’azione potente dello Spirito Santo mentre annunciavi il vangelo.`

`2.	Ti sei mai vergognato di condividere la tua fede? In che misura la conoscenza del ministero svolto dallo Spirito Santo può darti sicurezza quando condividi la tua fede?`

`3.	Perché la Parola di Dio è una componente determinante della nostra fede e della nostra testimonianza? Come evitare il tranello di chi ne ridimensiona l’autorità e la testimonianza?`

**Missione**

`1	Qual è il piano missionario del vostro gruppo?`

`2	Condividi i vari modi in cui lo Spirito ti assiste quando spieghi la tua fede. Quali strumenti mette a tua disposizione per rendere fertile la tua testimonianza nella vita degli altri? Se lo desideri, puoi fornirne un elenco all’indirizzo: https://bit.ly/2Sxqefr`