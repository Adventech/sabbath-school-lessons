---
title:  Approfondimento
date:  17/07/2020
---

Siamo circondati da individui in cerca di cose che non riguardano l’eternità. Come disse Gesù: «La messe è grande, ma pochi sono gli operai» (Mt 9:37). Il problema non riguardava la messe. Con occhi unti dalla divinità, riusciva a vedere un copioso raccolto là dove i discepoli coglievano solo opposizione. Quale fu la soluzione trovata da Cristo? «Pregate dunque il Signore della mèsse che mandi degli operai nella sua mèsse» (v. 38). La soluzione consiste nel pregare Dio affinché ci invii a collaborare per il raccolto.

Perché non elevare questa preghiera? “Signore, sono disposto a servirti. Apri i miei occhi affinché riesca a vedere le straordinarie opportunità che mi si presentano ogni giorno. Aiutami a essere sensibile nei confronti delle persone che mi circondano. Ispirami a pronunciare parole di speranza e a condividere il tuo amore e la tua verità con le persone con cui entrerò in contatto quotidianamente”. Sono sicuro che il Signore farà per te cose straordinarie.

**Missione**

`1.	Se ti sei impegnato a portare delle persone a Gesù, sai che non è sempre facile. Solo il Signore può convertire i cuori, ma nella sua saggezza ha deciso di coinvolgerci in questo processo. Portare anche una sola persona a Cristo richiede tempo, fatica, pazienza e un amore che può venire solo dall’alto.  Quali scelte devi fare per diventare un testimone efficace per Cristo?`

`2.	Ci sono persone che non conoscono il Signore e con le quali sei in contatto? Cosa hai fatto o dovresti fare per farglielo conoscere?`

`3.	Saulo da Tarso è l’immagine più calzante di una persona che cambiò vita radicalmente. Perché è pericoloso giudicare gli altri dalle apparenze?`

`4.	Tenendo presente la vicenda di Saulo, come interpreti il passo: «Non date ciò che è santo ai cani e non gettate le vostre perle davanti ai porci, perché non le pestino con le zampe e, rivolti contro di voi, non vi sbranino» (Mt 7:6)?`

**Missione**

`1.	Qual è il piano missionario del vostro gruppo?`

`2.	Perché una circostanza critica come quella attuale può predisporre alla fede? Qual è il rischio di una conversione dettata dalla paura?`