---
title:  Vedere gli altri con gli occhi di Gesù
date:  11/07/2020
---

### Letture
Marco 8:22-26; 12:28-34; Giovanni 1:40; 4:3-34; Luca 23:39-43; Atti 8:26-38

> <p></p>
> «E disse loro: “Venite dietro a me e vi farò pescatori di uomini”» Matteo 4:19.

Gesù è un conquistatore di anime per eccellenza. Egli lavora insieme alle persone e per mezzo suo impariamo a guidare il prossimo alla conoscenza della salvezza. Viaggiando insieme a lui lungo i polverosi sentieri della Giudea e i verdi pendii della Galilea, scopriamo in che modo rivelava i principi del regno a individui assetati. Gesù considerava ogni uomo e ogni donna figli potenziali del suo regno. Non vide in Pietro il pescatore rozzo e ciarliero, ma lo straordinario predicatore del vangelo. Non valutò Giacomo e Giovanni per la loro irascibilità e fiera radicalità, ma li considerò entusiasti annunciatori della sua grazia. Nei cuori di Maria Maddalena, della Samaritana e della donna con il flusso di sangue percepì il desiderio di amore genuino e di accettazione. Non ritenne Tommaso un cinico dubbioso, ma una persona che poneva domande sincere. Si trattasse di Ebreo o straniero, maschio o femmina, di un ladro sulla croce, di un centurione romano o un indemoniato, Gesù sapeva cogliere nell’altro il potenziale donatogli da Dio e lo osservava con lo sguardo della salvezza.