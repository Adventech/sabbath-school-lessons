---
title:  Il secondo tocco
date:  12/07/2020
---

Solo in occasione di un miracolo, la Bibbia ci mostra Gesù che opera in due fasi distinte. Si tratta della guarigione del cieco di Betsaida. Questo episodio fornisce, ancora oggi, insegnamenti senza tempo. Illustra il piano divino secondo cui ogni individuo può portarne un altro a Cristo. La Scrittura afferma: «Giunsero a Betsaida, e gli condussero un cieco, pregandolo di toccarlo» (Mr 8:22). I due verbi chiave del passo sono “condurre” e “pregare”. Il cieco non arrivò lì di sua spontanea volontà; ci pensarono i suoi amici, consapevoli della necessità di quell’uomo. Forse chissà, non aveva nemmeno molta fede, eppure lo portano. Erano convinti che Gesù avrebbe guarito la sua cecità.

Nel Nuovo Testamento ci sono circa 25 miracoli diversi di guarigioni compiuti da Gesù. In oltre la metà di essi assistiamo alla “mediazione” di un parente o di un amico che conduce l’individuo dal Salvatore perché lo guarisca. Tante persone non andranno mai da lui se qualcuno di fede non lo farà per esse. Il nostro ruolo è quello di “introdurre” e condurre altri individui a Gesù.

Il secondo verbo degno di riflessione in Marco 8:22 è “pregare”, e può significare “implorare”, “supplicare” o “esortare”. Presuppone un appello delicato, cortese, non certo una pretesa pacchiana e chiassosa. Gli amici di quell’uomo si appellano delicatamente a Gesù, convinti che egli desideri e abbia il potere di guarire. Forse il cieco non credeva che Cristo lo avrebbe guarito; i suoi amici, invece, sì. A volte dobbiamo condurre gli altri a Gesù sulle ali della nostra fede.

`Leggere Marco 8:22-26. Perché pensi che abbia guarito il cieco in due fasi?`

`Quale lezione possiamo trarne in quanto testimoni attuali di Cristo?`

Ammettiamolo, talvolta non riusciamo a guardare le persone in modo trasparente; le osserviamo reputandole «alberi che camminano» in modo confuso, e non candidate al regno di Dio. Cosa ci impedisce di percepire con maggiore chiarezza ciò che c’è in altri individui?

`Che cosa ci insegna questa storia, oltre alla verità che Dio si serve di noi per raggiungere le persone? Forse il fatto che nella guarigione e nel ministero rivolto ai perduti giocano sia l’aspetto medico sia quello spirituale?`