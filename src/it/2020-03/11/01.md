---
title:  Condividere la storia di Gesù
date:  05/09/2020
---

### Letture
Efesini 2:1-10; 1 Giovanni 4:7-11; Marco 5:1-20; Ebrei 10:19-22; Galati 2:20; 1 Corinzi 1:30

> <p></p>
> «Vi ho scritto queste cose perché sappiate che avete la vita eterna, voi che credete nel nome del Figlio di Dio» 1 Giovanni 5:13.

Ribadendo quanto emerso nella lezione precedente, niente meglio di una vita trasformata può testimoniare la potenza del vangelo. Gli altri potranno sollevare dubbi circa le tue convinzioni teologiche, contestare le dottrine, confutare la tua comprensione della Scrittura, ma difficilmente obietteranno sulla tua personale testimonianza del significato e dell’azione di Gesù nella tua vita.

Testimoniare significa condividere ciò che conosco di Cristo, far sapere agli altri cosa rappresenta per me e cosa ha fatto per amore mio. Se la mia testimonianza consisterà solo nel cercare di dimostrare che le mie convinzioni sono giuste e quelle altrui sbagliate, allora troverò forti resistenze. Se invece essa proviene da un cuore trasformato dalla sua grazia, incantato dal suo amore e meravigliato di fronte alla scoperta della sua verità, le persone resteranno colpite nel constatare l’impatto che quella verità ha avuto sulla nostra esistenza. La verità presentata nel contesto di una vita trasformata fa tutta la differenza del mondo. Quando Cristo è al centro di ogni dottrina e ogni insegnamento biblico ne riflette il carattere, le persone con le quali parleremo della Scrittura saranno molto più disposte ad accettare la sua Parola.