---
title:  Approfondimento
date:  11/09/2020
---

«La folla curiosa che si accalcava intorno a Gesù non riceveva alcuna comunicazione di potenza vitale. Ma quella donna sofferente, che lo aveva toccato certa della guarigione, beneficiò della potenza che guarisce. Lo stesso accade nella vita spirituale. Parlare di religione in circostanze occasionali, pregare senza un desiderio intenso e senza una fede vivente non serve a nulla. Una fede formale in Cristo, che lo accetti soltanto come Salvatore del mondo, non può assicurare la salvezza all’uomo. La fede che salva non consiste in una semplice adesione intellettuale alla verità… Non basta credere al messaggio di Cristo, bisogna credere in lui. La sola fede che salva è quella che lo accetta come Salvatore personale e si appropria dei suoi meriti… Ma la testimonianza più valida è quella della nostra esperienza. Noi siamo testimoni di Dio quando manifestiamo nella nostra vita la potenza trasformatrice di Dio. Ogni individuo vive una vita diversa da quella degli altri e compie un’esperienza diversa. Dio vuole che noi lo lodiamo conservando la nostra individualità. Questi preziosi riconoscimenti per la lode della gloria della sua grazia, accompagnati da una vita cristiana, esercitano un potere irresistibile per la salvezza delle persone» - DA, p. 347 [255,256].

**Missione**

`1.	Quali sono gli elementi di una testimonianza persuasiva? Leggere quella resa da Paolo ad Agrippa in Atti 26:1-23. Su quali elementi si fondava?`

`2.	Come risponderesti a questa domanda: «Ok, questo è quanto è capitato a te, ma che cosa ci posso fare se non ho vissuto la stessa esperienza? Perché la tua storia dovrebbe autorizzarti a insegnarmi come seguire Gesù?»`

`3.	Quali sono alcune cose da evitare quando testimoni a un non credente?`

`4.	Come posso essere certo della mia salvezza e, contemporaneamente, non essere una persona presuntuosa?`

**Missione**

`1.	Qual è il piano missionario del vostro gruppo?`

`2.	Riconsiderando la domanda n. 3, quali sono le cose da evitare?`