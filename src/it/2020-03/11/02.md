---
title:  Gesù, la base della nostra testimonianza
date:  06/09/2020
---

Ogni cristiano ha la propria storia personale da raccontare, per far capire come Gesù abbia trasformato la sua vita e l’immensa portata di questo suo amore.

**Leggere Efesini 2:1-10. A cosa somigliavamo prima di conoscere Cristo? Cosa siamo diventati dopo averlo conosciuto?**

`A. Prima di conoscere Cristo (Ef 2:1-3)`

`B. Dopo avere conosciuto Cristo (vv. 4-10)`

Una trasformazione straordinaria! Prima di conoscere Cristo eravamo «morti nelle… colpe e nei… peccati», «seguendo l’andazzo di questo mondo», «secondo i desideri della nostra carne» e «per natura figli d’ira». In poche parole, prima vagavamo senza meta nella nostra condizione di perduti. Forse avevamo provato qualcosa che ai nostri occhi sembrava felicità, ma nella nostra vita permanevano un’angoscia dell’animo e un senso di insoddisfazione. La conoscenza di Cristo e del suo amore ha cambiato tutto, perché adesso in lui siamo davvero “vivi”. Grazie alla «immensa ricchezza della sua grazia» e «della sua misericordia», abbiamo ricevuto il dono della salvezza. 

Ci ha «risuscitati con lui e con lui ci ha fatti sedere nel cielo in Cristo Gesù, per mostrare nei tempi futuri l’immensa ricchezza della sua grazia, mediante la bontà che egli ha avuta per noi in Cristo Gesù». In Cristo, la vita ha assunto un nuovo significato e trovato un nuovo obiettivo. Come dichiara Giovanni, «in lei [la Parola] era la vita e la vita era la luce degli uomini» (Gv 1:4).

`Leggere Efesini 2:10. Che ruolo hanno le opere rispetto alla fede del cristiano? Come interpretare questo concetto alla luce della salvezza «mediante la fede senza le opere della legge»?`

`Com’è cambiata la tua vita grazie a Cristo e in che modo la tua esperienza potrà aiutare altri a conoscerlo?`