---
title:  Condividere la Parola
date:  08/08/2020
---

### Letture
Salmi 119:105; Geremia 23:29; Ebrei 1:1-3; 2 Timoteo 3:14-17; 4:2;1 Giovanni 1:7-9; Ecclesiaste 3:1

> <p></p>
> «Così è della mia parola, uscita dalla mia bocca: essa non torna a me a vuoto, senza aver compiuto ciò che io voglio e condotto a buon fine ciò per cui l’ho mandata» Isaia 55:11

Ogni volta che testimoniamo, parliamo di Gesù. Ma cosa sapremmo di lui senza la Bibbia? Per ampliare il concetto, quanto conosceremmo dell’amore divino, del gran conflitto, della nascita, vita, morte, risurrezione e ritorno del nostro Signore, se non avessimo la Scrittura?

La natura rivela la regalità e la potenza di Dio, ma non il piano della salvezza. Gesù, nella persona dello Spirito Santo, è la «vera luce che illumina ogni uomo [e che] stava venendo nel mondo» (Gv 1:9). 

Ribadiamo, senza la Parola di Dio, che spiega approfonditamente la verità divina, la rivelazione dello Spirito Santo ai nostri cuori sarebbe limitata. La Parola di Dio scritta rappresenta la rivelazione più chiara ed esaustiva di Gesù, Parola vivente.

Nonostante i capi religiosi la studiassero, diversi di loro non ne seppero cogliere il messaggio principale: «Voi investigate le Scritture perché pensate di avere per mezzo di esse vita eterna, ed esse sono quelle che rendono testimonianza di me» (Gv 5:39). Se compreso nella maniera corretta, ogni insegnamento della Scrittura riflette la bellezza del carattere di Cristo. Quando condividiamo la Parola di Dio, lo scopo principale non è quello di dimostrare le proprie ragioni e i torti altrui, bensì di rivelare Gesù in ogni sfaccettatura della verità di cui parliamo.