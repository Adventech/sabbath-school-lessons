---
title:  Approfondimento
date:  14/08/2020
---

Dio agisce nei cuori delle persone che ci circondano. Se abbiamo il discernimento spirituale di saper vedere dove Dio sta già operando, coglieremo regolarmente l’opportunità di condividere con loro la sua Parola. Mentre egli prepara il terreno, noi potremo seminare il seme del vangelo. Lo Spirito Santo preparò il cuore di Nicodemo, della donna al pozzo, di quella con il flusso di sangue, del ladrone sulla croce, del centurione romano e di tanti altri perché ricevessero la Parola ancora prima di incontrare Gesù. Grazie alle circostanze e all’azione dello Spirito Santo furono pronti ad accogliere il messaggio del Salvatore.

Possiamo avere un’esitazione comprensibile prima di domandare ad altri di pregare per loro, di condividere una promessa biblica o di consegnare loro della letteratura spirituale. Quasi sempre, quando ci sentiamo spinti a parlare della nostra fede con qualcun altro, lo dobbiamo all’azione dello Spirito Santo, che ha già toccato il cuore della persona pronta a ricevere la nostra testimonianza.

**Missione**

`1.	Se qualcuno venisse da te con un profondo senso di colpa e invocasse il perdono di Dio, quale consiglio gli daresti? Quali testi biblici leggeresti? Qual è stata la tua esperienza personale nell’assumere la responsabilità di un errore e nell’accogliere la forza del perdono divino?`

`2.	A volte il Signore ci fa incontrare delle persone perché desidera che vengano a conoscenza della sua verità. Sai riconoscere la sua guida in queste circostanze?`

**Missione**

`1.	Qual è il piano missionario del vostro gruppo?`

`2.	Rifletti sulla potenza di Dio e della sua Parola rivelata nella storia della creazione e ancora visibile nella natura stessa. È difficile per noi afferrare il concetto di universo, perché troppo grande e vasto. E pensare che Dio è ancora più grande! In che modo riconoscere questa potenza ci consola, anche e soprattutto quando tutto sembra andare storto? Come possiamo trasmettere questo messaggio agli altri?`