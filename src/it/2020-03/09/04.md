---
title:  Presentare la verità nell'amore
date:  25/08/2020
---

La sola amicizia non può portare la persona a Cristo. Forse abbiamo tanti amici, persone con le quali stiamo bene e che a loro volta amano trascorrere del tempo con noi, ma se non diremo mai loro cosa significa Gesù nella nostra vita e come ci ha cambiati, quell’amicizia non sarà importante ai fini dell’eternità.

È possibile che io sia una persona gradevole, ma Dio mi invita a essere qualcosa di più. L’amicizia da sola non condurrà gli altri a Cristo, ma di sicuro ogni atteggiamento ostile farà di tutto per allontanarli.

L’apostolo Paolo ci ricorda di annunciare «la verità nell’amore» (Ef 4:15). Un legame di amicizia si sviluppa quando abbiamo molte cose in comune con l’altro, quando dimostriamo di accettarlo e ci congratuliamo ogni volta che è il caso farlo. È fondamentale prendere l’abitudine di cogliere ciò che c’è di buono nel nostro prossimo, non il contrario.

`Leggere 2 Tessalonicesi 1:1-4. Elenca i punti specifici per i quali Paolo si congratula con i membri di quella chiesa.`

Ci sono soggetti che paiono divertirsi nel ricercare i difetti negli altri. E quando qualcuno sbaglia sembrano ancora più soddisfatti, perché si reputano persone migliori. L’apostolo Paolo agiva esattamente all’opposto: cercava sempre l’aspetto positivo nelle chiese che serviva. Certamente, rimproverava gli errori e non condonava il peccato, ma la sua preoccupazione principale era far crescere le comunità che aveva fondato. Una volta lo fece sottolineandone i pregi.

Da apprezzare questa dichiarazione di Ellen G. White sull’importanza di relazioni positive: «Se ci umiliassimo davanti a Dio, se fossimo cortesi, gentili, generosi di cuore e pietosi, ci sarebbero cento conversioni nella verità là dove ora ve ne è una sola» - 9T, p. 189.

`Rifletti su quest’ultima citazione. Se ogni membro della tua chiesa esercitasse queste caratteristiche, quali sarebbero i risultati? A cosa somiglierebbe questo tipo di chiesa?`