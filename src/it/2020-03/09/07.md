---
title:  Approfondimento
date:  28/08/2020
---

«In Cristo c’è la tenerezza di un pastore, l’affetto di un padre e la grazia di un Salvatore compassionevole. Egli non si accontenta di pronunciare con affabilità le sue benedizioni; le offre nella maniera più persuasiva per far sorgere nei cuori il desiderio di riceverlo. Nello stesso modo i suoi discepoli devono presentare le ricchezze della gloria del suo dono ineffabile. La semplice ripetizione delle dottrine è inefficace, perché solo il meraviglioso amore di Cristo può toccare e consolare i cuori. “‘Consolate, consolate il mio popolo’, dice il vostro Dio”... “Tu che porti la buona notizia a Sion, sali sopra un alto monte! Tu che porti la buona notizia a Gerusalemme, alza forte la voce! Alzala, non temere! Di’ alle città di Giuda: Ecco il vostro Dio!”... “Dio viene con potenza, con il suo braccio egli domina”… “Come un pastore, egli pascerà il suo gregge: raccoglierà gli agnelli in braccio, li porterà sul petto, condurrà le pecore che allattano”» (Is 40:1,9-11) - DA, pp. 826,827 [617].

**Missione**

`1.	Come contrastare la tendenza di evidenziare gli errori altrui?`

`2.	Un amico è appena tornato da un funerale e ti confessa: «Sono contento che mia zia ora sia in cielo e mi osservi. Mi fa sentire bene». Come reagiresti a queste parole? Nonostante l’importanza della dottrina sullo stato dei morti, perché quello potrebbe non essere il momento migliore per presentare uno studio biblico sull’argomento a quella persona?`

**Missione**

`1.	Qual è il piano missionario del vostro gruppo?`

`2.	Confrontatevi in merito a quest’affermazione della White: «L’atto stesso di cercare il male nel prossimo fa crescere il male in quelli che guardano. Indugiando sugli errori altrui, veniamo trasformati alla stessa loro immagine. Ma se guardiamo Gesù, parliamo del suo amore e del suo carattere perfetto, allora saremo trasformati a sua immagine. Contemplando l’elevato ideale che ci ha posto davanti, saremo innalzati fino a raggiungere un’atmosfera pura e santa, persino ad avvertire la presenza di Dio. Quando raggiungiamo questa condizione, da noi si propaga una luce che irradia tutti quelli con i quali entriamo in contatto» - Gospel Workers, p. 479.`