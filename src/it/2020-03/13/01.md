---
title:  Un salto nella fede
date:  19/09/2020
---

### Letture
Filippesi 2:5-11; Matteo 4:18-20; Atti 9:3-6,10-20; Giovanni 21:15-19; 1 Giovanni 3:16-18

> <p></p>
> «Abbiate in voi lo stesso sentimento che è stato anche in Cristo Gesù, il quale, pur essendo in forma di Dio, non considerò l’essere uguale a Dio qualcosa a cui aggrapparsi gelosamente, ma svuotò se stesso, prendendo forma di servo, divenendo simile agli uomini» Filippesi 2:5-7.

Rinunciare alle glorie del cielo, all’adorazione degli angeli e alla comunione con il Padre fu un sacrificio inimmaginabile. Tuttavia Gesù è venuto in questo mondo di sofferenza e morte per rivelare il carattere amorevole del Padre, per conquistarsi l’affetto del genere umano e per redimerlo. «Il costo della nostra salvezza non sarà evidente finché i redenti non si troveranno con il Salvatore vicino al trono di Dio. Allora, davanti alle glorie del cielo, ricorderemo che Gesù ha lasciato tutto per noi, per rischiare una sconfitta e la perdita eterna. Allora, getteremo le nostre corone ai suoi piedi e innalzeremo il canto: “Degno è l’Agnello, che è stato immolato, di ricevere la potenza, le ricchezze, la sapienza, la forza, l’onore, la gloria e la lode” (Ap 5:12)» - DA, p. 131 [87].

Il sacrificio di Gesù per la nostra salvezza è stato di portata incalcolabile. Quando rispondiamo alla sua guida, accettiamo i suoi comandamenti e ci uniamo a lui per portare i perduti nel suo regno, dobbiamo accettare di fare dei sacrifici. Anche se non saranno mai paragonabili al suo, il ministero dell’evangelizzazione rappresenta per noi un salto nella fede. Ci porta ad abbandonare la nostra zona di comodità per addentrarci in acque inesplorate. Potrà capitare che il Signore ci chieda dei sacrifici, ma le gioie che ci offre li ripagheranno abbondantemente.