---
title:  Approfondimento
date:  18/09/2020
---

«Dio ha chiamato la sua chiesa, oggi, come nel passato chiamò l’antico Israele, perché sia una luce sulla terra. Mediante la poderosa spada della verità - i messaggi del primo, del secondo e del terzo angelo - egli l’ha separata dalle chiese e dal mondo per portarla a una santa intimità con lui. L’ha fatta depositaria della sua legge e le ha affidato le grandi verità della profezia per questo tempo. Al pari dei sacri oracoli dati all’antico Israele, esse costituiscono un deposito sacro da trasmettere al mondo. I tre angeli di Apocalisse 14 rappresentano il popolo che accetta la luce della rivelazione divina e che, come suo agente, è incaricato di fare echeggiare l’avvertimento in lungo e in largo per tutta la terra. Cristo dice ai suoi seguaci: “Voi siete la luce del mondo” (Mt 5:14). A ogni anima che accetta Gesù, la croce del Calvario parla: “Ecco il valore dell’anima. ‘Andate per tutto il mondo, predicate il vangelo a ogni creatura’”. (Mr 16:15). Nulla deve ostacolare questa missione, perché si tratta di un’opera di suprema importanza, un’opera superiore a ogni altra, in quanto avrà ripercussioni di portata eterna. L’amore che Gesù ha manifestato per l’uomo, con il sacrificio da lui fatto per la sua redenzione, deve animare tutti i suoi seguaci. 

Cristo accetta con molta letizia ogni agente umano che si dà a lui. Egli unisce l’umano con il divino per comunicare al mondo i misteri dell’amore incarnato. Parlatene, pregatene, cantatene, riempite il mondo col messaggio della sua verità e spingetevi nelle regioni più lontane» - Counsels for the Church, pp. 58,59.

**Missione**

`1.	In che modo i messaggi dei tre angeli di Apocalisse 14 identificano l’essenza della Chiesa Cristiana Avventista del Settimo Giorno?`

`2.	Rifletti sul sabato e sulla sua importanza. Esso trasmette un messaggio talmente rilevante che Dio ci ordina di riservare la settima parte della nostra vita per ricordarlo come nostro Creatore e Redentore. In che misura questa verità ci aiuta a comprendere la valenza di quel giorno e di ciò a cui rimanda?`

`3.	Saresti in grado di rappresentare il concetto della caduta di Babilonia o del marchio della bestia in maniera più accattivante? A quali concetti possiamo fare riferimento per presentare queste verità nel modo migliore?`

**Missione**

`1.	Qual è il piano missionario del vostro gruppo?`

`2.	Nel portare la buona notizia della salvezza, ci si rivolge a individui di ogni gruppo linguistico, cultura e provenienza? Getta ponti tra le divisioni etniche?`