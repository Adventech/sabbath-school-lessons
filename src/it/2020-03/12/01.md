---
title:  Un messaggio che merita di essere condiviso
date:  12/09/2020
---

### Letture
2 Pietro 1:12,16-21; Apocalisse 19:11-18; 14:6-12,14-20; Ecclesiaste 12:13-14

> <p></p>
> «Poi vidi un altro angelo che volava in mezzo al cielo, recante il vangelo eterno per annunziarlo a quelli che abitano sulla terra, a ogni nazione, tribù, lingua e popolo. Egli diceva con voce forte: «Temete Dio e dategli gloria, perché è giunta l’ora del suo giudizio. Adorate colui che ha fatto il cielo, la terra, il mare e le fonti delle acque» Apocalisse 14:6-7.

La morte e la risurrezione di Cristo hanno avuto una portata universale, quindi una ricaduta su tutte le persone che hanno vissuto sulla terra, indipendentemente da dove e quando. Il vangelo si rivolge a individui di ogni gruppo linguistico, cultura e provenienza. Getta ponti tra le divisioni etniche e annuncia la notizia che Gesù, nella sua vita, morte e risurrezione, ha trionfato sui principati e sulle forze del male. È già venuto in questo mondo per liberarci dalla condanna e dalla schiavitù del peccato e tornerà per liberarci definitivamente dalla sua presenza. Ha sofferto la morte che noi avremmo meritato, per consentirci di vivere la vita che lui si merita. In Cristo siamo giustificati, santificati e un giorno saremo glorificati.

La Bibbia si concentra sulle due venute di Cristo. La prima per redimerci e una seconda per farci godere ciò che ha ottenuto per noi, a un prezzo molto elevato. Questa settimana studieremo l’importanza dell’Apocalisse per la società contemporanea del ventunesimo secolo e riscopriremo l’appello di Gesù alla sua chiesa degli ultimi tempi, affinché condivida questo messaggio finale.