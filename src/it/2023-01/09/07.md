---
title:  Approfondimento
date:   03/03/2023
---

Nella conquista di Gerico, Acan non fu l’unico a riportare oro e argento nell’accampamento d’Israele. Giosuè aveva ordinato agli uomini di riportare argento, oro, vassoi di rame e ferro al tesoro della casa di Dio (Gs 6:19,24). Tutto il resto doveva essere bruciato. Acan fu però l’unico a trattenere qualcosa per sé.  

«Ma fra gli Israeliti vi era un uomo che in quel solenne momento di trionfo e giudizio, osò trasgredire l’ordine divino. L’avidità di Acan affiorò quando egli vide quel prezioso mantello di Scinear, tanto che, perfino davanti alla morte, parlò di un “bel mantello”. Acan a questo peccato ne aggiunse altri, si era appropriato dell’oro e dell’argento che dovevano essere consacrati al tesoro del Signore: aveva derubato Dio delle primizie del paese di Canaan» - PP, 496 [p. 410]. 

Nell’elenco dei segni degli ultimi tempi fatto da Paolo, i primi due elementi riguardano il nostro atteggiamento nei confronti del denaro e dei beni materiali. «Or sappi questo: negli ultimi giorni verranno tempi difficili; perché gli uomini saranno egoisti, amanti del denaro, vanagloriosi, superbi, bestemmiatori, ribelli ai genitori, ingrati, irreligiosi» (2 Ti 3:1,2). 

Egoismo e amore per il denaro sono eloquenti descrizioni dell’umanità negli ultimi tempi. 
 
**Domande per la condivisione**
 
`«La pietà, con animo contento del proprio stato, è un grande guadagno. Infatti non abbiamo portato nulla nel mondo, e neppure possiamo portare via nulla; ma avendo di che nutrirci e di che coprirci, saremo di questo contenti. Invece quelli che vogliono arricchire cadono vittime di tentazioni, di inganni e di molti desideri insensati e funesti, che affondano gli uomini nella rovina e nella perdizione. Infatti, l’amore del denaro è radice di ogni specie di mali; e alcuni che vi si sono dati si sono sviati dalla fede e si sono procurati molti dolori» (1 Ti 6:6-10). Parlate in classe di alcuni casi noti di persone che per amore del denaro «si sono sviati dalla fede e si sono procurati molti dolori». `

`Quali altre cose, oltre al denaro, possiamo desiderare avidamente? `

`Qual è la differenza tra il desiderio legittimo di qualcosa e l’avidità? Quando un desiderio legittimo può trasformarsi in avida bramosia?`