---
title:  Il peccato originale supremo?
date:   26/02/2023
---

Comprensibilmente, ritorna con frequenza la domanda in merito all’origine del peccato nell’universo. Sappiamo come sia accaduto, almeno parzialmente. Si è trattato di avidità; pertanto, forse, proprio l’avidità è il peccato originale supremo. 

`Leggere Isaia 14:12-14. Quali spunti vengono forniti in merito alla caduta di Lucifero? Perché l’avidità gioca un ruolo centrale nella vicenda? `
 
«Non contento della sua posizione, che lo rendeva superiore a ogni creatura del cielo, egli osò aspirare a quell’adorazione che era dovuta solo al Creatore. Invece di incoraggiare in tutti gli esseri creati l’amore e la fedeltà nei confronti di Dio, cercava di assicurarsi l’ubbidienza di tutte le creature. Egli desiderava per sé gli onori e la gloria che il Padre infinito aveva attribuito a suo Figlio. Il principe degli angeli aspirava ai poteri che solo Cristo poteva esercitare con pieno diritto» - PP, 35 [pp. 20,21]. 
 
`Leggere Efesini 5:5 e Colossesi 3:5. Paolo, a cosa equipara l’avidità e perché? `

Incuriosisce il fatto che Paolo assimili per ben due volte l’avidità all’idolatria. Le persone praticano l’idolatria quando adorano, ovvero consacrano le loro vite a qualcos’altro di diverso da Dio, dal Creatore (Ro 1:25). È possibile allora che l’avidità, il desiderio intenso di avere qualcosa di diverso da Dio, diventi il focus del nostro cuore? Lucifero, all’inizio, non sapeva dove lo avrebbero condotto le sue ambizioni malate. Ma la stessa cosa potrebbe succedere anche a noi. Il comandamento contro l’avidità, l’unico che prende in esame solo i pensieri, può impedirci di compiere azioni che automaticamente violerebbero anche tutti gli altri comandamenti (cfr., p.es., 2 Samuele 11). 
 
`Leggere 1 Timoteo 6:6,7. Perché la lettura attenta e concentrata delle parole di Paolo ci può proteggere dal pericolo dell’avidità? `