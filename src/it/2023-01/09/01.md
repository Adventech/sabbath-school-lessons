---
title:  Guardatevi dall’avidità
date:   25/02/2023
---

### Letture
Isaia 14:12-14; Efesini 5:5; Giosuè 7; Giovanni 12:1-8; Atti 5:1-11; 1 Corinzi 10:13 
 
> <p></p>
> «State attenti e guardatevi da ogni avarizia; perché non è dall’abbondanza dei beni che uno possiede che egli ha la sua vita» Luca 12:15 
 
L’avidità viene definita un desiderio malato di ricchezza o di proprietà che in realtà non ti appartengono. È un problema molto serio e complesso, tanto da essere affiancato alla menzogna, all’omicidio o al furto; è talmente deleteria da aver convinto Dio a metterci in guardia da essa nella sua grande legge morale. «Non desiderare la casa del tuo prossimo; non desiderare la moglie del tuo prossimo, né il suo servo, né la sua serva, né il suo bue, né il suo asino, né cosa alcuna del tuo prossimo» (Es 20:17).  

L’avidità spesso è citata nell’elenco dei peccati odiosi che impediranno l’accesso al regno di Dio. «Non sapete che gli ingiusti non erediteranno il regno di Dio? Non v’illudete; né fornicatori, né idolatri, né adùlteri, né effeminati, né sodomiti, né ladri, né avari, né ubriachi, né oltraggiatori, né rapinatori erediteranno il regno di Dio» (1 Co 6:9,10). L’avidità è davvero grave quanto l’idolatria, la fornicazione e l’adulterio? Il testo dice proprio questo e nel corso della settimana analizzeremo alcuni esempi che dimostreranno la sua gravità e le soluzioni per sconfiggerla. 