---
title:  Amministrare in tempi difficili
date:   11/03/2023
---

### Letture
2 Cronache 20:1-22; 1 Cronache 21:1-14; 2 P 3:3-12; 1 Giovanni 2:15-17; Apocalisse 13:11-17 
 
> <p></p>
> «Come sacrificio offri a Dio il ringraziamento e mantieni le promesse fatte all’Altissimo; poi invocami nel giorno della sventura; io ti salverò, e tu mi glorificherai» Salmo 50:14,15 
 
Il nostro mondo talvolta sembra ruotare senza controllo: guerre, spargimento di sangue, immoralità, disastri naturali, pandemie, incertezza economica, politica corrotta, ecc. Individui e famiglie avvertono l’impellenza di pensare prima di tutto alla propria sopravvivenza. Quindi, in questi tempi difficili, si dà la precedenza alla ricerca della sicurezza, ed è comprensibile. 

I pesi della vita assorbono quotidianamente gran parte delle nostre energie. I debiti da pagare, i figli da allevare, le proprietà da mantenere richiedono tempo e concentrazione. E ovviamente dobbiamo pensare anche al cibo, alla casa e ai vestiti. Nel sermone sul monte, Gesù fece riferimento a queste necessità basilari e poi dichiarò: «il Padre vostro celeste, infatti, sa che avete bisogno di tutte queste cose. Cercate prima il regno di Dio e la sua giustizia, e tutte queste cose vi saranno date in più» (Mt 6:32,33). Nelle difficoltà, oltre ad appoggiarsi al Signore più che mai, possiamo agire concretamente sulla base di alcuni principi biblici che dovremmo seguire. 