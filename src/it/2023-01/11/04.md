---
title:  È arrivato il momento di sempliﬁcare?
date:   14/03/2023
---

Cosa dovrebbero fare gli avventisti nei momenti di grave crisi? Rintanarsi in un bunker per sopravvivere? No, l’esatto contrario. Proprio perché sappiamo che la fine del mondo e il conseguente ritorno di Cristo sono vicini, vogliamo utilizzare le nostre risorse per parlare agli altri della buona notizia del vangelo e di ciò che Dio ha preparato per quanti lo amano. Sappiamo che in un momento non troppo lontano tutto quello che c’è su questa terra verrà distrutto. 
 
`Leggere 2 Pietro 3:3-12. Che significano queste sue parole? `
 
Sappiamo che il Signore non manderà alcun camion dei traslochi per spostare tutte le nostre cose in cielo. Durante la conflagrazione finale ogni cosa sarà bruciata e ogni traccia di peccato e malvagità saranno perennemente distrutti, se si escludono le cicatrici sulle mani di Cristo. Che fare allora dei nostri beni materiali? «Attualmente i nostri fratelli dovrebbero diminuire i loro capitali invece di accrescerli. Stiamo per entrare in un paese migliore, quello celeste. Non insediamoci su questa terra e stabiliamo meno legami possibili» - CS, 59 [p. 43].  

Queste parole, naturalmente, sono state scritte più di un secolo fa, ma il principio che ne è alla base resta immutato: il tempo è breve, perché le nostre esistenze sono brevi. Che cosa sono 60, 80 o anche 100 anni a confronto con l’eternità? La nostra vita potrebbe terminare prima di avere finito di leggere la lezione di questa settimana, in quel caso quando riapriremo gli occhi la prima cosa che vedremo sarà il ritorno di Gesù. 

Noi avventisti siamo chiamati a vivere sempre alla luce dell’eternità. Questo non esclude l’esigenza di dover lavorare coscienziosamente e con fatica per provvedere a noi e alla nostra famiglia; e nel caso si sia benedetti dall’agio, non c’è niente di sbagliato nel goderselo, a patto di non diventare avidi e di essere generosi nei confronti dei bisognosi. Ricordiamoci sempre però che tutto quello che accumuliamo è transitorio, volatile e, se non stiamo attenti, può corroderci spiritualmente parlando. 
 
`Se sapessi che Gesù tornerà entro dieci anni, come cambieresti la tua esistenza? `