---
title:  Approfondimento
date:   17/03/2023
---

Nella Bibbia non troviamo nulla che metta in guardia contro la ricchezza, né indicazioni secondo cui tale condizione migliorerebbe l’impegno spirituale dell’individuo.  

In realtà, il pericolo è che possa avvenire l’esatto contrario. «Il desiderio di possedere ricchezze e l’amore per il denaro sono catene d’oro che trattengono molti prigionieri di Satana» - SC, 44 [p. 44]. 

Dalla nascita del cristianesimo, mai come oggi in tante parti del mondo, la chiesa beneficia di ricchezze e comodità. La domanda è: a quale prezzo? Una simile opulenza condiziona inevitabilmente la nostra spiritualità e purtroppo non in senso positivo. Da quando la ricchezza e l’abbondanza di beni materiali favoriscono le virtù cristiane della rinuncia e del sacrificio? I nostri frigoriferi colmi di una quantità di cibo superiore a quella che possiamo consumare, la proprietà di una o più auto, le vacanze estive, lo shopping online, la ricerca dell’ultimo smartphone sono suggestioni che ci aiutano forse a non amare il mondo e quello che ci offre? 

Questo pericolo non riguarda tutti i membri di chiesa, ma sicuramente una buona parte. Non stiamo parlando di chi è «ricco» oggi, di miliardari. Loro almeno sono consapevoli di esserlo e (se lo vogliono) possono ascoltare gli avvertimenti biblici che li riguardano. Stiamo parlando di tante persone, anche della cosiddetta classe media, le quali, tra Mac, impianti di condizionamento, Suv e così via, non sono sufficientemente scaltre e ritengono che la loro condizione sociale e il loro limitato benessere non costituiscano un pericolo spirituale. Ecco perché, se non altro, la decima può rappresentare un potente antidoto contro i pericoli derivanti dall’agio, anche per chi non è particolarmente «agiato». 

**Domande per la condivisione**
 
`Anche se non possiamo considerarci ricchi secondo i parametri del mondo, perché occorre avere la massima cautela nel modo di rapportarsi con il denaro e il benessere economico? `

`Oltre alla restituzione della decima, cosa possiamo fare concretamente per evitare di attaccarci troppo alle cose di questo mondo?  `

`Come cambierebbe la tua vita se improvvisamente, da domani, ti fossero preclusi acquisti e vendite, solo perché fai parte di coloro che «osservano i comandamenti di Dio e la fede in Gesù» (Ap 14:12)?`