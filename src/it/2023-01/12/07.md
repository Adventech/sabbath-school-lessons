---
title:  Approfondimento
date:   24/03/2023
---

Ecco una descrizione dettagliata di una chiesa che si dimostra fedele amministratrice degli interessi di Dio sulla terra. 

● I pastori e i dirigenti della chiesa locale sono stati abili nel creare un ambiente sensibile alla gestione cristiana della vita nella comunità. Hanno insegnato, formato, supportato e incoraggiato i membri a gestire le finanze secondo il consiglio biblico. 
● Le persone stanno implementando i principi della Scrittura all’interno delle proprie vite. Cresce la loro generosità e vengono risparmiate e accantonate somme in vista di situazioni impreviste, ci si allontana dalla schiavitù del debito. 
● Lo stile di vita di questi membri è contraddistinto da moderazione, disciplina e soddisfazione. Il denaro non è più un loro idolo e si consolida la loro relazione con il Dio Creatore. 
● È sabato mattina e le persone partecipano ai servizi ecclesiali. Nel loro contegno si coglie una sensazione di serenità, l’assenza di ansietà legata a motivi economici, un clima di gioia e gratitudine che è pervasivo. 
● I conflitti coniugali legati a motivi economici sono stati ampiamente superati. Si apprestano ad adorare in un clima di attesa per la presenza e l’azione di Dio in mezzo a loro. 
● I ministri della chiesa sono pienamente supportati finanziariamente e c’è una forte e concreta azione evangelistica che estende l’amore di Cristo a quanti hanno bisogno. 
● Sono stati messi a disposizione fondi sufficienti per garantire quei servizi della chiesa che supportano in maniera meravigliosa il ministero e che vengono gestiti in modo eccellente. 

La domanda che ci dobbiamo porre tutti è: «Cosa ci chiede di fare Dio, indipendentemente dalle risorse che ci ha affidato»?  

**Domande per la condivisione**
 
`Dialogare nel gruppo sull’interpretazione di due insegnamenti biblici molto chiari: la salvezza per fede e la ricompensa secondo le opere. Come si trova l’equilibrio tra i due concetti? `

`Perché imparare ad accontentarsi di quello che abbiamo non significa rinunciare a migliorare la propria posizione economica? Perché queste due idee non sono necessariamente in conflitto? `

`L’eternità ci attende, non ci sono dubbi. Quali sono le nostre scelte (anche quelle «piccole») che determineranno il nostro futuro eterno?`