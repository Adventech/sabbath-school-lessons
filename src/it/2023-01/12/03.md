---
title:  Vita eterna
date:   20/03/2023
---

Ciascun essere umano è atteso da un’eternità (ci piaccia o meno). Secondo la Bibbia essa si manifesterà come vita o morte eterne. Non esiste alternativa o via di mezzo. È proprio il caso di dire “tutto o niente”. 
 
`Leggere Romani 6:23 e Giovanni 3:16. Quali opzioni ci vengono presentate? `

È difficile pensare a due tipi di scelta più stridenti di questi. È probabile che se stai leggendo queste righe tu abbia scelto la vita eterna o certamente ci stai pensando. Dio possiede la capacità unica di mettere in pratica tutto ciò che dice e di adempiere alle sue promesse. La nostra parte consiste semplicemente nel credergli, nell’affidarsi ai meriti di Cristo e ubbidire per fede alla sua Parola. 
 
`Leggere Giovanni 14:1-3. Al versetto 1, il Signore ci dà un consiglio, ai versetti 2 e 3 ci fa delle promesse. Di cosa si tratta? `
 
Negli ultimi giorni del suo ministero terreno, Gesù trasmise ai suoi discepoli queste parole straordinarie di speranza e coraggio. Parole che avrebbero elevato il loro spirito in tempi di scoraggiamento e di prova. Lo stesso effetto dovrebbero provocarlo anche su di noi. Gesù è venuto dal cielo, poi è tornato lì promettendoci il suo ritorno. 

Più di qualsiasi altra cosa, la morte in croce di Gesù rappresenta la nostra più grande certezza del suo ritorno, perché senza di questo a cosa sarebbe servita la sua prima venuta? Siamo sicuri che egli sia morto sulla croce e lo siamo altrettanto di questa sua promessa: «tornerò e vi accoglierò presso di me, affinché dove sono io, siate anche voi» (Gv 14:3). 
 
`La prima venuta di Cristo è la garanzia del suo ritorno, riflettiamo su questo concetto. In base a cosa possiamo affermarlo con fiducia? `