---
title:  La ricompensa per la fedeltà
date:   18/03/2023
---

### Letture
Ebrei 11:6; Isaia 62:11; Romani 6:23; 8:16-18; Giovanni 14:1-3; Apocalisse 21; Matteo 25:20-23  
 
> <p></p>
> «Il suo padrone gli disse: “Va bene, servo buono e fedele; sei stato fedele in poca cosa, ti costituirò sopra molte cose; entra nella gioia del tuo Signore”» Matteo 25:21 
 
La salvezza non la si può guadagnare, ma la Bibbia ricorre alla speranza della ricompensa per motivare la fedeltà dei destinatari immeritevoli della grazia divina, perché tutto ciò che riceviamo è sempre e solo frutto di quella grazia. 

Come scrisse Davide: «La legge del SIGNORE è perfetta, essa ristora l’anima; la testimonianza del SIGNORE è veritiera, rende saggio il semplice. I precetti del SIGNORE sono giusti, rallegrano il cuore; il comandamento del SIGNORE è limpido, illumina gli occhi. Il timore del SIGNORE è puro, sussiste per sempre; i giudizi del SIGNORE sono verità, tutti quanti son giusti, sono più desiderabili dell’oro, anzi, più di molto oro finissimo; sono più dolci del miele, anzi, di quello che stilla dai favi. Anche il tuo servo è da essi ammaestrato; v’è gran ricompensa a osservarli» (Sl 19:7-11). 

La Bibbia tratta più volte l’argomento della nostra ricompensa, di quello che ci è stato promesso al suo ritorno, quando questa terribile digressione con il peccato sarà terminata una volta e per sempre. 

Quali sono queste promesse, quale garanzia abbiamo di poterle vedere realizzate? 