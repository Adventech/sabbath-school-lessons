---
title:  Restituire
date:   04/03/2023
---

### Letture
Luca 12:16-21; Ecclesiaste 2:18-22; Proverbi 27:23-27; 2 Corinzi 4:18; Ecclesiaste 5:10; Colossesi 1:15-17 
 
> <p></p>
> «E udii una voce dal cielo che diceva: “Scrivi: beati i morti che da ora innanzi muoiono nel Signore. Sì, dice lo Spirito, essi si riposano dalle loro fatiche perché le loro opere li seguono”» Apocalisse 14:13 
 
Quando ci avviciniamo al termine dell’età lavorativa la prima preoccupazione in campo economico è quella di preservare i nostri beni in attesa della fine della vita. La transizione dall’impiego alla pensione può essere un’esperienza molto traumatica. Riguardo alle nostre finanze, qual è la maniera migliore di procedere? 

Quando le persone invecchiano cominciano quasi fisiologicamente a preoccuparsi del futuro. Le paure più comuni sono la morte prematura, una vita eccessivamente lunga (esaurimento dei risparmi), una malattia impattante (tutte le mie risorse potrebbero svanire in un momento), la disabilità fisica e/o mentale (chi si prenderà cura di me?). 

A questo proposito, Ellen G. White scrive: «Tutte queste paure sono create da Satana… Se invece assumessero l’atteggiamento che Dio consiglia loro, gli ultimi giorni della loro vita sarebbero i migliori e i più felici… Ecco perché devono abbandonare ogni ansia e ogni preoccupazione e impiegare il tempo nel modo migliore possibile, preparandosi in vista dell’eternità» - 1TT, 173 [p. 122]. 

Questa settimana rivisiteremo i consigli divini per i nostri ultimi anni. Quali sono le cose da fare e quelle che dovremmo evitare, ma anche i principi da seguire. 