---
title:  Approfondimento
date:   10/03/2023
---

Ellen G. White dedicò due capitoli al tema importante della distribuzione dei nostri beni materiali, uno nel terzo (pp. 116-130) e uno nel quarto libro delle Testimonianze (pp. 476-485). Mentre il capitolo 14 di Consigli sull’economato si intitola “Testamenti e lasciti”. 

«Solo lo spauracchio della morte ha fatto allentare la presa. Se fossero stati veramente cristiani, ciò che avrebbero dovuto realizzare mentre erano in buona salute non lo avrebbero rinviato all’ultimo momento. Devono consacrare a Dio tutto se stessi, i loro beni, così, agendo come amministratori fedeli, avranno la soddisfazione di compiere il loro dovere. Diventando i propri esecutori testamentari potrebbero rispondere alle esigenze di Dio anziché affidarne la responsabilità agli altri» - 1 TT, 558 [p. 376]. 

Cosa intende con l’espressione «diventando i propri esecutori testamentari»? Nel testamento classico colui che redige le proprie volontà nomina un esecutore perché garantisca la redistribuzione dei beni dopo la sua morte, secondo i desideri espressi nel testamento stesso. Diventando il proprio esecutore, significa semplicemente che tu stesso distribuisci i tuoi averi mentre sei ancora in vita. Così facendo avrai la soddisfazione di vedere i risultati e di sapere che stai gestendo in modo appropriato i talenti che ti sono stati affidati da Dio.  

Per il cristiano il ritorno di Gesù è la «beata speranza». Abbiamo tutti immaginato l’incredibile scena di Gesù che torna sulle nuvole del cielo. Siamo ansiosi di udire le parole «ben fatto». E se invece saremo chiamati al riposo prima di quel giorno? Se seguiremo la sua volontà rivelata, oggi stesso avremo la soddisfazione di vedere che l’opera avanza anche grazie al nostro impegno e di sapere che, in virtù di piani previdenti, proseguirà anche dopo la nostra dipartita.

**Domande per la condivisione**
 
`Possiamo cominciare da subito a mettere da parte dei tesori in cielo. Per quale motivo ciò non significa «comprare» la propria strada per la salvezza? `

`Se da un lato siamo chiamati a essere generosi in base a ciò che possediamo oggi, dall’altro occorre prudenza. Quante volte abbiamo sentito persone fare appelli alla donazione perché il tale evento si verificherà nella tale data… Come fare per discernere tra truffe di questo genere e modalità legittime di utilizzo del nostro denaro per la causa di Dio? `