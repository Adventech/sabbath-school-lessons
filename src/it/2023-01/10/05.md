---
title:  Beneﬁcenza in punto di morte
date:   08/03/2023
---

**Quali principi relativi alla gestione del denaro vengono rivelati nei seguenti versetti?**
 
`1 Timoteo 6:17`
 
`2 Corinzi 4:18`
 
`Proverbi 30:8`
 
`Ecclesiaste 5:10`
 
Il denaro può esercitare un grande influsso sugli esseri umani, portandone tanti alla rovina. Quante storie abbiamo sentito di crimini terribili compiuti in nome dei soldi, anche da parte di persone che erano comunque molto ricche? 

Le cose non devono andare necessariamente in questo modo. Affidandoci alla potenza divina possiamo sconfiggere il tentativo del nemico di trasformare in maledizione quella che in origine doveva essere una benedizione. 

Tornando alla saggia amministrazione legata alla pianificazione, una tentazione può essere quella di accumulare beni su beni, giustificandolo con il fatto di poterli poi lasciare una volta defunti. Certo, è meglio che sperperare un patrimonio (un miliardario disse una volta che avrebbe vissuto tranquillo solo sapendo che il denaro per il suo funerale era già stato messo da parte), ma si può comunque fare di meglio. 

«Ho visto che tanti si astengono dal donare per la causa mentre vivono, placano la propria coscienza dicendo che saranno generosi alla morte; difficilmente osano esercitare la fede in Dio dando qualcosa mentre sono in vita. Ma questa carità sul letto di morte non è quello che Cristo esige da quanti lo seguono. Non giustifica in alcun modo l’egoismo della loro esistenza. Coloro che si tengono stretti i loro beni fino all’ultimo respiro si consacrano alla morte piuttosto che alla causa. Le banche falliscono e le proprietà possono dissolversi nei modi più svariati. Molti si propongono di fare qualcosa, ma posticipano la questione e Satana agisce per impedire che la casa del tesoro sia alimentata da nuove risorse. Queste si perdono prima di essere restituite a Dio e Satana esulta» - 5T, p. 154. 
 
`Perché dobbiamo essere molto cauti nel giustificare un uso egoistico di qualsiasi benedizione materiale? `