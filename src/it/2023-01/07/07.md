---
title:  Approfondimento
date:   17/02/2023
---

«“Quando il Figlio dell’uomo verrà nella sua gloria con tutti gli angeli, prenderà posto sul suo trono glorioso. E tutte le genti saranno riunite davanti a lui ed egli separerà gli uni dagli altri, come il pastore separa le pecore dai capri” (Mt 25:31,32).  

Così Gesù, sul monte degli Ulivi, descrisse ai suoi discepoli la scena del giorno del giudizio, mettendo in risalto il criterio in base al quale gli uomini saranno giudicati. Quando tutti saranno riuniti davanti a lui, divisi in due classi, il loro destino sarà stabilito sulla base di quello che avranno fatto o trascurato di fare per lui nella persona del povero e del sofferente» -DA, 637 [p. 475]. 
 
«Quando aprite la porta a coloro che soffrono e che sono in difficoltà, voi accogliete degli angeli invisibili e ospitate degli esseri del cielo. Essi arrecano una sacra atmosfera di gioia e di pace e innalzano canti di gioia, la cui eco giunge sino al cielo. Ogni atto di misericordia si trasforma in una dolce melodia in cielo. Il Padre, dall’alto del suo trono, considera gli uomini generosi e altruisti come i suoi tesori più preziosi» - DA, 639 [p. 476]. 
 
**Domande per la condivisione**
 
`«Poiché i bisognosi non mancheranno mai nel paese» (De 15:11). Questa predizione fatta millenni fa, purtroppo, si è rivelata vera. Come dobbiamo interpretarla oggi? Qualcuno si è servito di queste parole per giustificare il mancato aiuto ai poveri: «A che serve aiutarli? Tanto i poveri ci saranno sempre!». Dov’è l’errore in questo ragionamento? `

`Leggiamo 1 Timoteo 6:17-19: «Ai ricchi in questo mondo ordina di non essere d’animo orgoglioso, di non riporre la loro speranza nell’incertezza delle ricchezze, ma in Dio, che ci fornisce abbondantemente di ogni cosa perché ne godiamo; di fare del bene, di arricchirsi di opere buone, di essere generosi nel donare, pronti a dare, così da mettersi da parte un tesoro ben fondato per l’avvenire, per ottenere la vera vita». Il pericolo è quello di fare affidamento sulle proprie ricchezze e non sul Dio vivente. Perché è quello che succede spesso alle persone abbienti, pur nella consapevolezza che la loro ricchezza non garantirà la vita? Perché dobbiamo fare attenzione a confidare solo nel Dio vivente?`