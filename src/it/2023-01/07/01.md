---
title:  Uno di questi miei minimi fratelli
date:   11/02/2023
---

### Letture
Deuteronomio 15:11; Giobbe 29:12-16; Isaia 62:1,2; Matteo 19:16-22; Luca 4:16-19; 19:1-10 
 
> <p></p>
> «Allora il re dirà a quelli della sua destra: “Venite, voi, i benedetti del Padre mio; ereditate il regno che v’è stato preparato fin dalla fondazione del mondo”» Matteo 25:34 
 
La Bibbia parla spesso degli stranieri, degli orfani e delle vedove. Pare essere questo il gruppo al quale si riferì Gesù parlando di «questi miei minimi fratelli» (Mt 25:40). 

Oggi come possiamo identificare queste persone? Gli stranieri dei tempi biblici erano individui che avevano lasciato la loro terra, forse a causa della guerra o della carestia. Gli equivalenti contemporanei di milioni di rifugiati che hanno perso tutto per colpa di circostanze che non hanno scelto. 

Gli orfani sono bambini e bambine che hanno perduto il padre per colpa della guerra, di incidenti o di malattie. In questo gruppo possiamo includere anche quelli i cui padri sono detenuti in un carcere o comunque assenti per altri motivi. Un campo di servizio sterminato… 

Le vedove sono quelle donne che hanno perso il coniuge per le stesse ragioni degli orfani. Molte di esse diventano l’unico capofamiglia e potrebbero avere bisogno del sostegno che la chiesa può offrire. 

Come vedremo nel corso di questa settimana, poiché amministriamo gli interessi di Dio, l’aiuto ai poveri non è una semplice opzione. Significa piuttosto seguire l’esempio di Gesù e ubbidire alle sue disposizioni. 