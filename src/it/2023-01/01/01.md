---
title:  Membri della famiglia di Dio
date:   31/12/2022
---

### Letture
Galati 3:26,29; Salmo 50:10-12; 1 Cronache 29:13,14; Filippesi 4:19; 1 Giovanni 5:3; Matteo 6:19-21 
 
> <p></p>
> «Vedete quale amore ci ha manifestato il Padre, dandoci di essere chiamati figli di Dio! E tali siamo. Per questo il mondo non ci conosce: perché non ha conosciuto lui» 1 Giovanni 3:1 
 
Una straordinaria caratteristica della relazione tra Dio e noi, in quanto cristiani, è la fiducia che ci accorda per gestire i suoi interessi sulla terra.  

Fin dall’inizio della storia umana, Dio delegò esplicitamente ad Adamo ed Eva la cura personale di un creato privo di difetti (Ge 2:7-9,15). Furono incaricati di assegnare un nome agli animali, custodire il giardino e popolare la terra; Dio ci ha fatto sapere che dobbiamo lavorare per conto suo in questo mondo.  

Ci ha anche benedetto, mettendo a nostra disposizione quelle risorse che però dobbiamo gestire: raccogliere denaro, firmare assegni, fare bonifici online, stabilire i budget e restituire le decime e le offerte in chiesa il sabato mattina. Dio ci incoraggia a utilizzare i beni materiali che ci ha affidato per le nostre necessità, per quelle degli altri e per il progresso della sua opera. Per quanto appaia incredibile, ci ha incaricato di crescere i suoi figli, costruire i suoi luoghi di culto e di servizio ed educare le nuove generazioni. 
Nello studio di questa settimana, parleremo dei privilegi e delle responsabilità che comporta essere membro della famiglia di Dio. 