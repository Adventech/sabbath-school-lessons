---
title:  Approfondimento
date:   06/01/2023
---

«Dio prova per gli uomini un amore più forte della morte, tanto che ci ha donato suo Figlio e tutto il cielo in un unico dono. La vita, la morte e l’intercessione del Salvatore, l’aiuto degli angeli, i richiami dello Spirito, l’azione onnipotente del Padre, l’interessamento costante delle creature celesti: tutto questo è in vista della salvezza dell’uomo» - SC, 21 [cap. 2, p. 20]. 
 
«Se abbiamo rinunciato a noi stessi, se ci siamo affidati a Cristo, siamo diventati membri della famiglia di Dio e tutto quello che è nella casa del Padre ci appartiene: tutti i tesori di Dio sono nostri, sia oggi sia nell’eternità. Possiamo contare sul ministero degli angeli, sui doni dello Spirito Santo e sulla collaborazione umana che ci offrono i redenti. Tutto ciò Dio ce lo concede nella misura in cui può contribuire al nostro bene» - MB, 110 [p. 104]. 

**Domande per la condivisione**
 
`Gli incredibili doni ricevuti da Dio ci “costringono“ a domandarci, come dice il salmista: «Che potrò ricambiare al Signore per tutti i benefici che mi ha fatti?» (Sl 116:12). Fai un elenco delle benedizioni e dei doni che hai ricevuto dal Signore nella tua vita spirituale e temporale. Riesci a capire l’origine della tua gratitudine? `

`Riteniamo correttamente che Dio sia il nostro Creatore, ma la Scrittura aggiunge che egli è anche colui che ci sostiene (Eb 1:3; Gb 38:33-37; Sl 135:6,7; Cl 1:17; At 17:28; 2 P 3:7). Dalle galassie del cosmo al battito dei nostri cuori, alle forze che tengono insieme le strutture atomiche che formano la materia, solo la potenza di Dio è in grado di sostenere la loro esistenza. In che misura questa verità biblica ci aiuta a capire i nostri obblighi verso di lui in rapporto all’utilizzo di quello che ci ha donato? Perché questa consapevolezza può contribuire a farci collocare la nostra vita e il suo scopo nella giusta prospettiva? `

`La lezione di oggi ci spiega perché, tra tutti i doni, quello di Gesù e del piano della salvezza è il più grande. Cosa ci resterebbe senza questa grande speranza? Un autore ateo (Thomas Ligotti - ndr) parla in questi termini degli esseri umani: «pezzi di carne destinata a corrodersi su ossa che vanno disgregandosi». Perché, se non ci fosse il dono del vangelo, avrebbe ragione lui?`