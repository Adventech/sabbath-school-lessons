---
title:  Responsabilità dei membri della famiglia di Dio
date:   04/01/2023
---

Tutti godiamo delle benedizioni spirituali, materiali e dei doni che riceviamo da Dio. Ma è altrettanto confortante sapere che siamo “parte della famiglia“. 
 
`Leggere Deuteronomio 6:5 e Matteo 22:37. Cosa significa e in che modo possiamo riuscirci? `
 
Come puoi amare Dio «con tutto il tuo cuore, con tutta l’anima tua e con tutte le tue forze»? La Bibbia ci fornisce la risposta e non è quella che la maggior parte della gente si aspetterebbe. 
 
`Leggere Deuteronomio 10:12,13 e 1 Giovanni 5:3. Biblicamente parlando, qual è la risposta adeguata nella nostra relazione d’amore con il Padre celeste? `
 
 
Osservare la legge? Osservare i suoi comandamenti? Purtroppo, molti cristiani considerano l’idea di rispettare la legge (in particolare il quarto comandamento) un puro legalismo e sostengono che in realtà siamo semplicemente chiamati ad amare Dio e il nostro prossimo come noi stessi. Ma il Signore è chiaro: l’amore per Dio e per il prossimo può essere rivelato solo osservando i suoi comandamenti. 

«Perché questo è l’amore di Dio: che osserviamo i suoi comandamenti» (1 Gv 5:3).  

Di solito leggiamo questo versetto così «Amiamo Dio, e pertanto osserviamo i suoi comandamenti». Va bene, ma forse possiamo anche intendere il testo nel senso che l’amore di Dio lo conosciamo e lo sperimentiamo solo ubbidendo ai suoi comandamenti. 

In Matteo 7:21-27, Gesù dice che chi lo ascolta e mette in pratica le parole di Dio è come il saggio costruttore che edifica la sua casa sulla roccia. Chi ode ma non ubbidisce è invece paragonato al costruttore che la edifica sulla sabbia, con risultati disastrosi. Entrambi hanno ascoltato la Parola, ma uno l’ha osservata e l’altro no. I due esiti differenti hanno tracciato il confine tra la vita e la morte. 
 
`Rifletti sulla connessione tra amare Dio e osservare la sua legge. Perché l’amore per Dio dovrebbe essere espresso in questo modo? Come mai l’osservanza dei comandamenti rivela intrinsecamente quell’amore? `