---
title:  Il patto della salvezza
date:   08/01/2023
---

La morte di Cristo sul Calvario ha reso possibile la salvezza a ogni persona finora esistita o che esisterà fino al suo ritorno. Diversamente dalla promessa riguardante le stagioni, la salvezza non è unilaterale, non viene garantita a tutti a prescindere. Il concetto secondo cui tutti saranno salvati si chiama «universalismo». Gesù ha chiaramente insegnato che, pur essendo morto per l’intera umanità, molti individui sceglieranno la strada larga che porta alla distruzione e alla morte eterna (Mt 7:13,14). 
 
**Secondo i passi a seguire, in che modo le persone ricevono il dono della salvezza in Gesù?**
 
`1 Giovanni 5:13 `
 
`Matteo 10:22 `
 
`Giovanni 6:29 `
 
`2 Pietro 1:10,11 `
 
Paolo comprese la natura bilaterale del patto della salvezza. Sapendo che da lì a poco sarebbe stato condannato alla pena capitale, e nonostante molti suoi compagni lo avessero abbandonato, si rivolse fiducioso al suo caro amico Timoteo, affermando che aveva rispettato la sua parte del patto. «Quanto a me, io sto per essere offerto in libazione, e il tempo della mia partenza è giunto. Ho combattuto il buon combattimento, ho finito la corsa, ho conservato la fede. Ormai mi è riservata la corona di giustizia che il Signore, il giusto giudice, mi assegnerà in quel giorno; e non solo a me, ma anche a tutti quelli che avranno amato la sua apparizione» (2 Ti 4:6-8). 

Paolo dice: «Sono pronto» [perché] «ho combattuto il buon combattimento, ho terminato la mia corsa, ho conservato la fede». 

L’apostolo si esprime con molta chiarezza dicendo che la salvezza è per sola fede e non per le opere della legge, quindi non sta elogiando in alcun modo le proprie azioni o i suoi successi reclamandoli come merito davanti a Dio. La «corona della giustizia» che lo attende è la giustizia di Gesù, che Paolo, mediante la fede, ha reclamato per se stesso e ha indossato fino alla fine della sua vita. 
 
`Anche se la salvezza è un dono non meritato, qual è la differenza tra coloro che accettano tale dono e quelli che lo respingono? `