---
title:  Approfondimento
date:   13/01/2023
---

«Ogni volta che il popolo di Dio, in qualsiasi momento della storia del mondo, ha realizzato con gioia e spontaneamente questo piano tramite i doni e le offerte, ha beneficiato della promessa secondo la quale le sue attività sarebbero state coronate dal successo, in proporzione alla sua ubbidienza. Quando i cristiani si rendono conto delle esigenze di Dio e vi si sottomettono, godono ricche benedizioni divine. Ma avendo derubato Dio nelle decime e nelle offerte sono stati costretti a rendersi conto che danneggiavano se stessi in quanto il SIGNORE limitava le sue benedizioni nella misura in cui essi limitavano le loro offerte» - 1TT, 375 [p. 257]. 

La Bibbia dice chiaramente che siamo salvati per sola fede, dono della grazia di Dio. La nostra ubbidienza alle disposizioni divine è la risposta alla sua grazia; non la si può acquistare, altrimenti non si chiamerebbe «grazia» (cfr. Ro 4:1-4). 

Quando invece consideriamo il patto bilaterale tra noi e il Signore, pos-siamo cogliere tanto le benedizioni quanto le nostre responsabilità. Con la nostra risposta alla sua offerta stabiliamo un rapporto con lui e, per certi versi, determiniamo la nostra sorte. L’ubbidienza, il servizio e la fedeltà dell’amore sono il vero tratto distintivo del discepolato. Invece di esonerar-ci dall’ubbidire, la fede, e solo quella, ci rende partecipi della grazia di Cristo, consentendoci di osservare i precetti di Dio. 
 
**Domande per la condivisione**
 
`Si dice che se ogni avventista restituisse fedelmente la decima, la nostra chiesa potrebbe disporre di denaro in abbondanza per fare tutto quello che serve ai fini della diffusione del messaggio. Sei soddisfatto del tuo personale contributo in tal senso? `

`Torniamo a riflettere sull’importanza delle nostre scelte e delle nostre azioni nell’ambito della relazione con Dio. Cosa serve per far sì che le questioni relative alle opere e all’ubbidienza non diventino legalismo? `

`Dialogare nel gruppo a proposito della domanda finale della lezione di martedì, sulla gestione delle difficoltà anche quando siamo stati fedeli. Come evitare di scoraggiarsi davanti alle prove?`