---
title:  Approfondimento
date:   20/01/2023
---

Per una comprensione più approfondita del tema della decima, leggere dalle Testimonianze, vol. 9, pp. 242-252; e da Consigli sull’economato cristiano, pp. 50-75. 
 
«Se tutte le decime dei nostri membri entrassero nella casa del tesoro come dovrebbe essere, ci sarebbero tali benedizioni che i doni e le offerte destinate a propositi sacri si moltiplicherebbero di dieci volte, e in questo modo la comunicazione tra Dio e l’uomo resterebbe aperta» - 4T, p. 474. 

Un’affermazione sorprendente. Se tutti restituissimo fedelmente la decima, il Signore ci benedirebbe in maniera tale da incrementare le nostre offerte del mille per cento. 

«Nel terzo capitolo di Malachia è descritto il contratto che Dio ha sottoscritto con l’uomo. Il Signore specifica quali saranno i grandi doni concessi a chi gli restituirà fedelmente le decime e le offerte» - Review and Herald, 17 dicembre 1901. 
 
«Tutti si devono ricordare che ciò che Dio esige da noi viene prima di qualsiasi altra urgenza. Egli ci dona copiosamente, e il contratto che ha sottoscritto con l’uomo prevede che un decimo dei suoi beni gli debba essere restituito. Egli affida generosamente i suoi tesori ai suoi amministratori, ma a proposito della decima sottolinea: “questo è mio”. In proporzione a quanto il Signore gli ha dato di sua proprietà, l’uomo restituirà una decima fedele di ogni suo bene. Gesù stesso ha stabilito questa regola precisa» - 6T, p. 384. 

**Domande per la condivisione**
 
`Come abbiamo avuto modo di appurare, la pratica della decima non nasce nell’antico Israele. Perché questa realtà ci aiuta a comprendere la perennità di questo nostro obbligo nei confronti di Dio? `

`Dialogare nel gruppo sulla domanda finale della lezione di lunedì. Se ciascuno decidesse di inviare la decima a chi preferisce, avremmo ancora una chiesa? Perché sbaglia chi pensa che la modesta entità della propria decima non possa incidere più di tanto? Che succederebbe se tutti la pensassimo in questo modo? `

`Parla di quello che hai sperimentato grazie alla restituzione fedele della tua decima. Cosa puoi imparare a tua volta dagli altri?`