---
title:  Il contratto relativo alla decima
date:   14/01/2023
---

### Letture
Genesi 14:18-20; Malachia 3:10; Deuteronomio 12:5-14; Levitico 27:30; 1 Re 17:9-16; 1 Corinzi 4:1,2 
 
> <p></p>
> «“Portate tutte le decime alla casa del tesoro, perché ci sia cibo nella mia casa; poi mettetemi alla prova in questo”, dice il SIGNORE degli eserciti; “vedrete se io non vi aprirò le cateratte del cielo e non riverserò su di voi tanta benedizione che non vi sia più dove riporla”» Malachia 3:10 
 
Abramo, come leggiamo in Genesi 14, era tornato da una missione fruttuosa di liberazione degli ostaggi, nella quale aveva salvato suo nipote Lot, la sua famiglia e altre persone prelevate da Sodoma. Il re di questa città fu talmente grato per la loro liberazione da offrire ad Abramo tutto il bottino della battaglia. Questi non solo rifiutò il dono, ma consegnò a Melchisedec un decimo di tutto quello che possedeva. 

Subito dopo quest’esperienza, il Signore disse: «Non temere, Abramo, io sono il tuo scudo, e la tua ricompensa sarà grandissima» (Ge 15:1). In realtà, Dio gli stava dicendo: «Abramo, non preoccuparti. Io ti proteggerò e ti fornirò tutto ciò di cui hai bisogno». Molto tempo dopo, poco prima di entrare a Canaan, Mosè disse al popolo: «Avrete cura di prelevare la decima da tutto quello che produrrà la tua semenza, da quello che ti frutterà il campo ogni anno… affinché tu impari a temere sempre il SIGNORE, il tuo Dio» (De 14:22,23).  

Ellen G. White scrive: «Il sistema della decima è anteriore all’epoca di Mosè. Già ai tempi di Adamo gli uomini furono invitati a offrire a Dio dei doni. Con queste offerte, seguendo le direttive divine, manifestavano il loro apprezzamento per la misericordia e le benedizioni di Dio» - CS, 69 [p. 50]. Oggi cosa significa per noi tutto ciò? 