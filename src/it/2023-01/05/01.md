---
title:  La gestione dei debiti
date:   28/01/2023
---

### Letture
Deuteronomio 15:1-5; 28:1,2,12; Proverbi 6:1-5; 22:7; Matteo 6:24; 1 Giovanni 2:15;  
 
> <p></p>
> «Il ricco domina sui poveri, e chi prende in prestito è schiavo di chi presta» Proverbi 22:7 
 
Ecco una definizione di debito: «Vivere oggi con quello che ti aspetti di guadagnare nel futuro». L’indebitamento pare essere diventato un modo di vivere, ma non dovrebbe essere questa la norma per i cristiani. La Bibbia scoraggia il debito. Nella Scrittura troviamo almeno 26 riferimenti a tal proposito, e tutti negativi. Non dice che chiedere del denaro in prestito sia un peccato, ma cita le conseguenze spesso negative di questa pratica. A proposito degli obblighi economici, Paolo consiglia: «Rendete a ciascuno quel che gli è dovuto: l’imposta a chi è dovuta l’imposta, la tassa a chi la tassa; il timore a chi il timore; l’onore a chi l’onore. Non abbiate altro debito con nessuno» (Ro 13:7,8). 

Come mai il debito è diventato quasi un flagello internazionale a livello personale, collettivo e di governo? Ogni società ha sempre avuto una piccola percentuale di cittadini debitori, ma oggi questa condizione coinvolge molte più persone e quasi mai a loro vantaggio. 

Questa settimana considereremo i motivi che portano a indebitarsi e come gestire questa situazione. Se la tua posizione non è gravata da debiti di alcun tipo, potrai comunque condividere queste informazioni preziose con familiari e amici ai quali potrebbero fare del bene. 