---
title:  Offerte per Gesù
date:   21/01/2023
---

### Letture
2 Corinzi 9:6,7; Deuteronomio 16:17; Salmo 116:12-18; 1 Cronache 16:29; Marco 12:41-44; 14:3-9 
 
> <p></p>
> «Che potrò ricambiare al SIGNORE per tutti i benefici che mi ha fatti? Io alzerò il calice della salvezza e invocherò il nome del SIGNORE. Scioglierò i miei voti al Signore e lo farò in presenza di tutto il suo popolo» Salmo 116:12-14 
 
Accanto alla decima ci sono le offerte, provenienti dal novanta per cento che resta nella nostra disponibilità. E qui cominciamo a parlare di generosità. La Bibbia ci parla di vari tipi di offerta, come quella per i peccati, che rispondeva alla grazia divina, o quella di ringraziamento per la protezione, la prosperità, la salute e il sostegno, tutte benedizioni provenienti da Dio. C’erano anche offerte per i poveri e altre utili a costruire e a mantenere l’edificio di adorazione. 

Quando consideriamo l’enormità dei doni che riceviamo da Dio, cominciamo a capire che la nostra generosità non serve tanto ad acquistare le tuniche per il coro o a ripavimentare la sala. Portiamo i nostri doni per contraccambiare quello che Dio ha fatto per noi, in particolare nella persona di suo figlio Gesù Cristo. «Noi amiamo perché egli ci ha amati per primo» (1 Gv 4:19). La chiesa, si tratti di quella locale, dell’Unione o dell’Assemblea mondiale, utilizza i nostri doni per fare avanzare la causa di Dio. Questa settimana vedremo cosa dice la Bibbia a proposito delle offerte, che fanno parte della nostra gestione degli interessi di Dio sulla terra. 