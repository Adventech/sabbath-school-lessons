---
title:  Approfondimento
date:   27/01/2023
---

«L’angelo registra fedelmente ogni offerta versata e consacrata a Dio e annota anche come è stata impiegata. Dio si interessa di ogni moneta offerta per la sua opera e dell’entusiasmo o della riluttanza del donatore. Viene re-gistrata anche la motivazione che spinge a donare. Coloro che agiscono con spirito di sacrificio e consacrano a Dio ciò che gli appartiene, così come aveva richiesto, saranno ricompensati secondo le loro azioni. Comunque, anche se questi fondi sono stati utilizzati male e non hanno contribuito a realizzare lo scopo previsto dai donatori, cioè la gloria di Dio e la salvezza degli uomini, coloro che li hanno offerti sinceramente non perderanno la loro ricompensa» - 2T, p. 518. 

«Dio desidera che la sua chiesa preghi e pianifichi l’avanzamento della sua opera. Ma, come Cornelio, dobbiamo unire la preghiera alla generosità. Le nostre preghiere e i nostri gesti di carità devono arrivare a Dio, che li ricorderà. La fede senza le opere è morta; senza una fede vivente è impossibile piacere a Dio. Quando preghiamo dobbiamo donare quanto più possibile perché le nostre preghiere si realizzino. Se agiamo per fede non saremo dimenticati dal Signore. Egli si appunta ogni gesto d’amore e di altruismo. Aprirà delle strade grazie alle quali potremo dimostrare concretamente la nostra fede» - Atlantic Union Gleaner, 17 giugno 1903. 
 
**Domande per la condivisione**
 
`Perché preghiera e generosità vanno di pari passo? In che modo la preghiera ti aiuta a capire che cosa, a chi, quando e quanto donare? `

`Un famoso magazine americano ha raccontato la vicenda di alcuni giovani professionisti di Wall Street, che hanno accumulato ricchezza ma anche vuoto, rabbia e angoscia. Uno di loro, gestore di portafoglio, ha detto: «Quando sarò morto, a cosa mi servirà avere incrementato dell’uno per cento i miei guadagni?». Cosa ci insegna questa storia? `

`Nella prima citazione di Ellen G. White si parla di «fondi… utilizzati male». Perché ogni donatore dovrebbe ricordarsi di questa sua analisi?`