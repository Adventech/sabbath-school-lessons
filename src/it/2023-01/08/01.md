---
title:  Pianificare il successo
date:   18/02/2023
---

### Letture
Genesi 2:15; 39:2-5; Proverbi 3:5-8; Ecclesiaste 12:1; Colossesi 3:23,24; 1 Timoteo 5:8 
 
> <p></p>
> «Qualunque cosa facciate, fatela di buon animo, come per il Signore e non per gli uomini, sapendo che dal Signore riceverete per ricompensa l’eredità. Servite Cristo, il Signore!» Colossesi 3:23,24 
 
La maggior parte delle persone ambisce a una vita felice e di successo. In un mondo caduto come il nostro, dove la tragedia e la calamità sono sempre in agguato, questo obiettivo non è così facile da perseguire. Occorre poi mettersi d’accordo su cosa intendiamo per “successo”. C’è il caso di Giuseppe in Egitto; la sua può essere di sicuro definita una vita di successo. Dal carcere al palazzo reale, cosa si vuole di più? Che dire invece di Giovanni il battista, che passò dalla prigione alla tomba. Potremmo definirla una vita di successo? Dipende ancora una volta da come vogliamo connotare questa parola. 

Questa settimana cercheremo di studiarlo meglio nel contesto dei principi basilari in ambito economico e amministrativo. Il denaro e l’economia sono parte integrante delle nostre vite, è inutile negarlo. Quali sono allora alcune misure pratiche da attuare che, pur non garantendo il successo, ci permetteranno comunque di evitare gli errori più comuni in campo economico per non complicare la nostra esistenza in questo mondo? 