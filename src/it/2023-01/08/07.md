---
title:  Approfondimento
date:   24/02/2023
---

«Nessun progetto di attività, nessun piano di vita possono essere considerati completi se si limitano ad abbracciare i brevi anni di questa esi-stenza e non prevedono l’avvenire… Nessuno può accumulare tesori in cielo senza scoprire che in questo modo arricchisce e nobilita anche la sua esi-stenza sulla terra» - ED, 145 [p. 82]. 
 
«Ciò che sta alla base dell’integrità e del successo in ambito economico è l’accettazione del fatto che tutto appartiene a Dio e che noi siamo suoi amministratori. Tutto quello che l’uomo possiede gli è stato affidato perché lo utilizzi secondo le direttive divine» - ED, 137 [p. 80]. 
 
La pressione di dover mantenere la famiglia, talvolta ci porta a pensare che il lavoro serva solo a garantire uno stipendio. Ma in quanto cristiani siamo chiamati a fare anche la nostra parte nel grande mandato che Gesù ha affidato a tutti i suoi fedeli. Dopo aver citato Marco 16:15, Ellen G. White scrisse: «Non tutti sono chiamati a essere ministri o missionari nel senso stretto del termine, ma tutti possono essere suoi collaboratori nel portare la “lieta notizia” al prossimo. Il compito è affidato a tutti: grandi e piccoli, colti e ignoranti, vecchi e giovani» - ED, 264 [p. 153].  
 
«Noi dobbiamo attenerci più intimamente al piano di Dio per la nostra vita facendo del nostro meglio nel compito che ci è più congeniale, affidando la nostra vita al Signore e vegliando per ricevere le indicazioni della sua provvidenza: queste sono le regole che assicurano la guida giusta per un’occupazione» - ED, 267 [p. 155]. 

**Domande per la condivisione**
 
`Noi cristiani su quali basi definiamo una vita “di successo“? Quali potrebbero essere le differenze con la visione di successo che ha invece il mondo? Prendiamo per esempio Giovanni il battista. Come definiresti la sua vita, terminata ignobilmente in una prigione per colpa dei capricci di una donna malvagia? `

`Come spiegare il fatto che esistono tante persone “di successo“ che non aderiscono ad alcuno dei principi biblici in fatto di gestione economica e della vita? E che dire di chi invece tenta di applicarli senza riuscirci? Come interpretare queste situazioni?`