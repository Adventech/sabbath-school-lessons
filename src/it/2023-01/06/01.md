---
title:  Farsi un tesoro nel cielo
date:   04/02/2023
---

### Letture
Genesi 6:5-14; 13:10-12; 32:22-31; Ebrei 11:8-13,24-29; 2 Corinzi 4:18 
 
> <p></p>
> «E che giova all’uomo se guadagna tutto il mondo e perde l’anima sua? Infatti, che darebbe l’uomo in cambio della sua anima?» Marco 8:36,37 
 
Gesù ha proposto al mondo la migliore strategia di investimento possibile: «Non fatevi tesori sulla terra, dove la tignola e la ruggine consumano, e dove i ladri scassinano e rubano; ma fatevi tesori in cielo, dove né tignola né ruggine consumano, e dove i ladri non scassinano né rubano. Perché dov’è il tuo tesoro, lì sarà anche il tuo cuore» (Mt 6:19-21). Parafrasando, si potrebbe dire: mostrami come spendi il tuo denaro e io ti mostrerò dov’è il tuo cuore. Perché ovunque tu investa, il tuo cuore seguirà i tuoi soldi o addirittura li anticiperà. 

Desideri avere un cuore che guardi al regno di Dio? Allora cerca di investire il tuo denaro là dove maturerai una rendita eterna. Offri il tuo tempo e le tue risorse economiche al servizio dell’opera del Signore e prega per questo. Se lo farai, ti scoprirai ancora più appassionato a quell’opera, e il tuo cuore ti seguirà. 

Questa settimana rivedremo testi e immagini che ci indicano come accumulare tesori in cielo per garantirci una rendita di valore eterno. 