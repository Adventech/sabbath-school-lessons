---
title:  Approfondimento
date:   10/02/2023
---

Il Signore ha onorato il suo impegno benedicendo Abraamo. Questi, dal canto suo, ha reso onore a Dio evitando di accumulare tesori su questa terra. 

«L’eredità che Dio ha promesso al suo popolo non si otterrà in questo mondo. Abraamo non ricevette “... neppure un palmo di terra” (At 7:5). Amministrò delle ricchezze che utilizzò per onorare Dio, offrendole per il bene dei suoi simili, ma non considerò mai questo mondo come la sua dimora. Il Signore gli aveva chiesto di lasciare la sua patria, dedita al culto degli idoli, con la promessa del possesso della terra di Canaan; tuttavia l’adempimento non fu vissuto né da lui né da suo figlio, né dal figlio di suo figlio. Quando Abraamo desiderò un luogo per seppellire il suo corpo, lo comprò dai Cananei. Nella terra della promessa, l’unico suo possedimento fu una tomba, scavata nella roccia, nella cava di Macpela» - PP, 169 [pp. 136,137]. 
 
La vita ci presenta talvolta la tentazione di rincorrere le ricchezze. Occorre una fede molto solida per praticare la gratificazione posticipata. 

«Il magnifico palazzo del faraone e il suo trono rappresentavano certo un potente richiamo, ma egli sapeva che in quella corte fastosa avrebbe dovuto affrontare delle tentazioni che potevano allontanare dalla sua mente il pensiero di Dio. Mosè seppe guardare al di là del magnifico palazzo e del regno, per intravedere gli alti onori che un giorno sarebbero stati riservati alle persone fedeli a Dio, in un regno in cui il male non sarebbe più esistito. Ispirato dalla fede, vide la corona eterna che il Re dei cieli avrebbe deposto sulla fronte di coloro che avrebbero vinto la lotta contro il peccato. Questa fede lo indusse ad abbandonare i potenti per unirsi a un popolo umile, povero e disprezzato, che aveva scelto di ubbidire a Dio piuttosto che essere 
partecipe del male» - PP, 246 [pp. 201,202]. 
 
**Domande per la condivisione**
 
`Cosa ne sarà dei nostri beni materiali quando Gesù tornerà? Cosa può succedere ancora prima del suo ritorno (Mt 6:20)? Perché occorre collocare le cose sempre nella giusta prospettiva? `

`Gesù ha messo in guardia dall’«inganno delle ricchezze» (Mr 4:19). Di cosa si tratta e in che modo le ricchezze possono ingannarci? `

`Come avrebbe potuto giustificarsi Mosè se avesse deciso di rimanere in Egitto? Perché alla fine ha deciso altrimenti? Che cosa lo ha convinto?`