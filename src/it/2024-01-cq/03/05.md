---
title:  Forza contro amore
date:   17/01/2024
---

### inVite

Ci si dovrebbe aspettare che un vero seguace di Cristo combatta con le stesse armi usate da Gesù. I fondatori di altre religioni popolari del mondo conquistarono terre, combatterono con spade e lasciarono grande ricchezza ai loro discepoli, ma Gesù non combatté mai su un campo di battaglia terreno, non si sedette mai su un trono terreno e non lasciò nessuna ricchezza terrena ai suoi seguaci. Rifiutò le armi dell’intimidazione, della forza e della violenza. La sua missione poteva essere compiuta solo con l’amore, con la giustizia e con la semplice persuasione. Dall’inizio alla fine, Gesù diede un valore estremamente alto alla dignità umana e al libero arbitrio. Non c’è prova più schiacciante che un discepolo di Cristo ha rinnegato il suo Signore per servire un altro padrone che se abbandona i metodi dell’amore di Dio per ricorrere all’uso della violenza. Usare la crudeltà nel nome di Cristo è probabilmente l’autoinganno per eccellenza. Gesù mise in guardia da questa illusione sbalorditiva quando disse: «l’ora viene che chiunque vi ucciderà, crederà di rendere un culto a Dio» (Giovanni 16:2). Gesù predisse gli abusi religiosi più oltraggiosi.

Gesù sostenne la libertà religiosa perché aveva una comprensione perfetta della natura umana e del libero arbitrio. Quando disse «non temete coloro che uccidono il corpo, ma non possono uccidere l’anima» (Matteo 10:28), chiarì che la scelta personale è l’unica cosa che può decidere il destino di una persona. Sapeva che la forza non può mai cambiare le convinzioni più profonde di una persona: non possiamo essere obbligati con la forza a peccare o a smettere di peccare. Possiamo solo essere salvati o perduti a seconda se scegliamo o meno di collaborare con Dio. I dissidenti non possono essere corretti con la forza e Cristo ha vietato completamente questo metodo nel suo regno.

Senza rispetto per il libero arbitrio, gli esseri umani diventano i riceventi e gli attuatori di crudeltà e soggiogamento. Gesù venne per ripristinare l’immagine di Dio nell’uomo, e Dio ha il libero arbitrio. L’umanità quindi non può riflettere la sua immagine se il libero arbitrio non è protetto e onorato. Tutti quelli che si uniscono alla missione di Cristo per restaurare l’immagine di Dio nell’umanità lavoreranno per proteggere il libero arbitrio umano.

Se ogni persona seguisse la regola per eccellenza: «Tutte le cose dunque che voi volete che gli uomini vi facciano, fatele anche voi a loro; perché questa è la legge e i profeti» (Matteo 7:12), il mondo sarebbe liberato dai problemi di libertà religiosa. I dirigenti delle religioni dominanti si metterebbero nei panni delle religioni di minoranza e le tratterebbero bene; nel modo in cui vorrebbero essere trattati se i ruoli fossero invertiti. Ci sarebbe un legame di compassione e fratellanza tra persone di diverse tradizioni religiose, anche tra quelle che sono più in disaccordo. I cristiani in particolare dovrebbero ubbidire alla guida di Gesù e trattare le altre religioni con gentilezza e rispetto; ancora una volta, nel modo in cui vorrebbero essere trattati se appartenessero a quella religione. Soprattutto nei posti in cui il cristianesimo è la visione del mondo dominante i cristiani dovrebbero fare attenzione a non calpestare i diritti delle altre religioni. Non importa quanto sia piccolo il gruppo di credenti, dovremmo sempre dare alle altre religioni la stessa protezione che desideriamo per i cristiani che vivono nelle nazioni a maggioranza musulmana o induista.

**Sul quaderno**

Medita ancora sul brano principale e cerca dov’è Gesù.

`Quali sono alcuni modi in cui Gesù onorava il libero arbitrio della gente?`

`Come vedi Gesù diversamente o nuovamente?`

`Risposta alla preghiera:`