---
title:  L’immagine
date:   28/01/2024
---

### inGest

I nemici di Gesù lavorarono duramente per cercare di intrappolarlo con le sue stesse parole. In Matteo 22 i farisei, gli erodiani e i sadducei portarono domande abilmente costruite per far inciampare Gesù. Le loro domande furono scelte tra gli argomenti più dibattuti dell’epoca: la politica, il matrimonio e la teologia (vv. 15-40). La loro strategia era di cercare di costringere Gesù a prendere una posizione su queste controversie in modo che alienasse se stesso da una delle parti della discussione. Gesù non aveva paura di schierarsi con fermezza su certe questioni a prescindere dall’opinione pubblica, eppure rispose in maniera tale da disarmare e mettere a tacere i suoi critici.

Questa capacità incredibile è dimostrata perfettamente nella prima domanda della prova affrontata da Gesù che i farisei e gli erodiani crearono in collaborazione (Matteo 22:16). Per capire il contesto, i farisei e i sadducei erano ai lati opposti dello spettro politico. I farisei erano nazionalisti che volevano la liberazione dal governo autoritario di Roma per poter essere ancora una volta una nazione sovrana. Erano i più popolari tra gli ebrei dell’epoca ma non si erano assicurati le posizioni necessarie per il potere politico perché quelle posizioni non erano elette da un voto popolare. Quelle posizioni erano il sommo sacerdote e il sinedrio, il massimo organo di governo di Israele, ed erano occupate per lo più dai sadducei (Atti 5:19), un’élite ricca disposta a scendere a compromessi con Roma. Si sa poco degli erodiani, ma essi supportavano la dinastia di Erode, uno dei «re clienti» di Roma. In quanto tali, erano allineati con i sadducei essendo a favore di Roma. Quindi è sorprendente che Matteo 22 riporti che i farisei nazionalisti e antiromani cospirassero con gli erodiani globalisti e filoromani per lusingare Gesù e intrappolarlo nella loro rete politica con la loro prima domanda, che aveva a che fare sulla questione delle tasse che gli ebrei dovevano pagare. Ecco cosa possiamo imparare sulla risposta di Gesù a quella domanda (vv. 15-22).

Gesù vide oltre le loro finzioni e ipocrisia e non si abbassò al loro livello (v. 18).

Rispose in modo inequivocabile alla loro domanda sulle tasse facendo notare l’effigie di Cesare sulla moneta, un’azione che diceva al popolo che Cesare aveva diritto alla loro valuta. Ma la risposta rivelava anche che poiché noi siamo creati a immagine di Dio, gli dobbiamo la nostra vita (Genesi 1:26, 27).

Gesù identificò due domini di responsabilità distinti e separati: al governo e a Dio (Matteo 22:21).

Lasciò senza parole le persone che stavano cercando di controinterrogarlo (v. 23).

I tentativi di indebolire la credibilità di Gesù attirandolo in dibattici politici riuscirono solo a rafforzare la sua influenza. Tutti potevano vedere che era in grado di affrontare le domande più difficili dell’epoca. Matteo 22 rivela la saggezza celeste che Gesù aveva nell’attraversare i dibattiti contemporanei, una saggezza che promette di darci quando ne abbiamo bisogno (Matteo 10:19).

**Sul quaderno**

Torna al testo che hai scritto e studia il brano.

- Cerchia le parole/frasi/idee ripetute
- Sottolinea le parole/frasi che sono importanti e hanno significato per te
- Disegna frecce per collegare parole/frasi ad altre parole/frasi associate o collegate

Impara a memoria il tuo versetto preferito. Scrivilo più volte per aiutare la memorizzazione.

` `

`Perché Gesù rispose ai capi religiosi in modo così conciso? Perché non diede una spiegazione più ampia?`

`Quali questioni fortemente dibattute le persone chiederebbero a Gesù oggi se potessero?`