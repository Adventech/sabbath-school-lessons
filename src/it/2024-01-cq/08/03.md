---
title:  Diritti dei cittadini
date:   19/02/2024
---

### inTerpret

Comprendere i privilegi e le protezioni offerte dalla cittadinanza romana ci aiuta a spiegare perché Paolo si fosse appellato a Cesare nel suo processo di fronte a Festo. Paolo era abbastanza fortunato da essere nato con la cittadinanza romana, ma altri pagavano somme esorbitanti per ottenere i diritti, le protezioni e i privilegi dati ai cittadini romani (Atti 22:28). Paolo rivendicò i diritti offerti dalla sua cittadinanza più volte durante i suoi processi. Atti riporta la prima volta in cui ciò accadde nella città di Filippi (nella Grecia di oggi), dove egli fondò la prima chiesa cristiana in Europa. Il capitolo 16 racconta di come Paolo e Sila furono picchiati, arrestati, incatenati e gettati in prigione quando la loro opera minacciò le entrate dei ricchi proprietari di schiavi del posto.

È importante notare che mentre Paolo a volte rivendicava la sua cittadinanza, non si concentrava mai sui suoi diritti. Anche l’incidente a Filippi dimostra questa qualità, perché non insistette sui suoi diritti immediatamente dopo essere stato arrestato e neanche mentre veniva picchiato pubblicamente prima del suo processo, una grave violazione di quei diritti. Invece, andò in silenzio nella sua cella, cantando inni per gran parte della notte e scelse persino di restare quando un terremoto aprì miracolosamente le porte della prigione. La notevole risposta di Paolo agli abusi e all’ingiustizia toccarono la guardia della prigione in maniera così forte che lui e la sua famiglia diventarono tra i primi convertiti di quella prima chiesa europea quella stessa notte. Questo non vuol dire che Paolo non fosse disposto a reagire contro le autorità quando la situazione lo richiedeva. Quando gli fu chiesto di lasciare la città senza fare troppo rumore, Paolo dichiarò che non sarebbe andato finché i pretori stessi non fossero andati a parlare con lui, suo diritto come cittadino romano. Richiedere che Paolo e Sila se ne andassero in segreto dopo che avevano sofferto un maltrattamento così illegittimo era ingiusto. Paolo rispettava i pretori e la loro autorità, ma si aspettava a sua volta un certo livello di rispetto. Una volta ricevuto quel rispetto, quando i magistrati parlarono con lui, assecondò la loro richiesta di andarsene.

Paolo mostrò un’incredibile capacità di discernere attentamente quando rinunciare ai suoi diritti e quando protestare e fare ricorso. Mantenne questo equilibrio per il resto della sua vita. Dopo alcuni altri viaggi missionari, Paolo fu arrestato a Gerusalemme. Quando arrivò sotto l’autorità di un centurione romano, si oppose a essere frustato, ancora una volta senza giusto processo (Atti 22:25-28). Ancora una volta non stava rivendicando i suoi diritti semplicemente per interesse personale; stava sia difendendo i diritti di Dio al suo servizio e proteggendo il centurione dalle conseguenze di maltrattamento di un cittadino romano.

Fu in questo contesto che avvenne il processo di Paolo davanti al governatore Festo diversi anni dopo. Come notato in inGest, Festo sapeva che Paolo era innocente (Atti 25:18-21, 25) ma minacciò di rimandare Paolo a Gerusalemme per essere giudicato lì perché voleva ottenere il favore degli ebrei (v. 9). In quel momento di pericolo Paolo si appellò al tribunale più alto dell’impero, usando i diritti forniti dalla sua cittadinanza per chiedere un’udienza giusta davanti a Cesare stesso.

Proprio come il caso di Paolo andò al tribunale più alto a Roma, il popolo di Dio affronterà delle prove simili durante lo scontro finale tra bene e male. Nessuno dovrebbe essere sorpreso quando i credenti fedeli si troveranno davanti ai tribunali più alti di questo mondo.

**Sul quaderno**

`Dopo aver guardato il tuo testo scritto e annotato, i tuoi segni verso quali idee sembrano puntare?`

`Quali domande emergono dopo aver studiato questo brano? Quali parti sono difficili?`

`Quali altri principi e conclusioni trovi?`

`Qual era lo scopo di Paolo nell’usare la sua cittadinanza romana se non semplicemente di proteggersi?`

`La cittadinanza oggi offre certi diritti che ci possono aiutare a portare avanti l’opera di Dio? Forse dipende dal paese?`