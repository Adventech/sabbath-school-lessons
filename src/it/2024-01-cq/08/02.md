---
title:  Accuse civili e religiose
date:   18/02/2024
---

### inGest

Si può imparare molto sulla libertà religiosa e sulla separazione tra chiesa e stato dal libro degli Atti. Nessun altro libro della Bibbia riporta più storie che illustrano l’instabilità intrinseca dell’unione dei due domini, e nessun altra figura nel libro fu arrestata e processata più spesso dell’apostolo Paolo. Paolo subì diversi arresti e processi nelle molte città in cui viaggiò. Guarderemo Atti 21-26, che riporta in dettaglio parte dell’intensa serie di processi che seguirono l’arresto di Paolo a Gerusalemme.

Paolo soffrì tremendi abusi in molti dei luoghi che visitò come missionario, e certamente faceva tesoro della libertà religiosa ovunque la trovasse. Servì a Corinto più a lungo di ogni altra città, in parte perché lì le sue libertà religiose erano protette. Gallione, il proconsole dell’Acaia, faceva alcune distinzioni tra la legge civile e quella religiosa. Quando Paolo affrontò delle accuse religiose, Gallione era decisamente contrario all’uso del potere dello stato per risolvere tali questioni (Atti 18:15). L’impero romano sarebbe stato un posto molto diverso se ogni proconsole, magistrato, governatore e cesare romano avesse sostenuto i princìpi della libertà religiosa dimostrati da Gallione. Rifiutandosi di giudicare le questioni religiose, Gallione si distinse nella storia come un campione della libertà religiosa.

I giudici romani nei processi di Paolo riconobbero la stessa distinzione tra il dominio civile e quello religioso. Lisia, tribuno della guarnigione di Gerusalemme, testimoniò: «Ho trovato che era accusato per questioni relative alla loro legge, ma che non era incolpato di nulla che fosse meritevole di morte o di prigione» (Atti 23:29). In un processo successivo, il governatore Festo spiegò a re Agrippa che «I suoi accusatori si presentarono, ma non gli imputavano nessuna delle cattive azioni che io supponevo. Essi avevano contro di lui certe questioni intorno alla propria religione... E io, non conoscendo la procedura per questi casi, gli chiesi se voleva andare a Gerusalemme e là essere giudicato intorno a queste cose» (Atti 25:18-20).

Paolo si difese menzionando che i magistrati civili erano responsabili per le questioni civili, non quelle religiose. Parlando con Festo disse: «Io non ho peccato né contro la legge dei Giudei, né contro il tempio, né contro Cesare... Se dunque sono colpevole e ho commesso qualcosa da meritare la morte, non rifiuto di morire» (Atti 25:8, 11). In questa affermazione, Paolo sottolinea chiaramente la differenza tra la trasgressione religiosa di cui era accusato e i doveri civici del magistrato.

Festo riconobbe l’innocenza di Paolo, dicendo: «Io però non ho trovato che avesse fatto qualcosa meritevole di morte» (Atti 25:25) e Agrippa concordò: «Quest’uomo non fa nulla che meriti la morte o la prigione» (26:31). Se Paolo non si fosse appellato a Cesare, un’azione legale che non poteva essere ritirata in un momento successivo, Festo e Agrippa l’avrebbero liberato volontariamente (26:32). Paolo alla fine fu mandato a Roma in catene come prigioniero.

**Sul quaderno**

Torna al testo che hai scritto e studia il brano.

- Cerchia le parole/frasi/idee ripetute
- Sottolinea le parole/frasi che sono importanti e hanno significato per te
- Disegna frecce per collegare parole/frasi ad altre parole/frasi associate o collegate

Impara a memoria il tuo versetto preferito. Scrivilo più volte per aiutare la memorizzazione.

` `

`In che modo Festo riconobbe la distinzione tra la legge civile e quella religiosa, consapevolmente o meno?`