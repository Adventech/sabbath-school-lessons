---
title:  Globalista + Nazionalista = Guai!
date:   07/01/2024
---

### inGest

Gesù visse sulla terra in un periodo politicamente teso e diede l’esempio perfetto di come raggiungere gli altri in mezzo a tensioni politiche e conflitti nazionali. Iniziò scegliendo come suoi discepoli un gruppo di uomini variegato. Era piuttosto sorprendente che la sua squadra fosse rimasta insieme dato che venivano da contesti, ideologie, ambizioni e interessi diversi. L’improbabile unità del gruppo divenne per il mondo la prova che Dio sosteneva davvero la loro missione. La preghiera sincera di Gesù era che ciò che divide le persone nel mondo non fosse in grado di dividere i suoi discepoli (Giovanni 17:21).

Una delle sfide più grandi per la sua squadra di discepolato era superare le loro posizioni politiche opposte. Gesù stava chiedendo a un ardente fanatico nazionalista come Simone (Luca 6:15) di lavorare fianco a fianco con un collaboratore globalista dell’impero romano, un odiato esattore delle tasse, Levi Matteo (Luca 5:27-29). Il problema era facilmente evidente a tutti quelli che li vedevano, e i farisei non persero tempo a sottolinearlo (v. 30). Nel chiedere a Gesù perché stesse mangiando con i pubblicani, i farisei in realtà stavano chiedendo perché stesse mangiando con uno dei suoi discepoli! Quando Gesù chiamava il suo team alla stessa tavola, infrangeva le barriere di casta, offrendo uguale accesso e onore a tutti.

I pubblicani, che spesso erano essi stessi ebrei, erano disprezzati per la loro collaborazione con un governo pagano corrotto che limitava i diritti dello stato e derubava Israele della sovranità nazionale. Aggiungere un pubblicano al gruppo di discepoli pose un vero e proprio freno alla conversazione all’interno del gruppo. Gli altri discepoli amavano parlare delle future glorie politiche di Israele, ma Gesù aveva invitato un traditore della nazione ebraica a unirsi al gruppo; che disagio! Da quel momento in poi, l’unico modo in cui i discepoli potevano mantenere la pace nel loro gruppo sarebbe stato di evitare alcuni dei loro argomenti di discussione preferiti.

Gesù voleva mostrare al mondo come avere uno spirito di altruismo e uguaglianza. Iniziò con le basi quando condivise un pasto con persone che appartenevano a fazioni opposte. Per alcuni, l’ambiente più difficile per superare le ostilità politiche potrebbero essere gli incontri di famiglia. Sappiamo quanto rapidamente possa salire la tensione politica quando si chiacchiera in famiglia e con gli amici. L’esempio di Gesù dimostra la necessità di mettere da parte le differenze economiche, la lealtà nazionale e le divisioni politiche per condividere un semplice pasto e rafforzare le relazioni.

Se Gesù avesse permesso ai suoi discepoli di nominare dei candidati per la sua squadra di discepolato, un pubblicano non sarebbe mai stato messo sulla lista. Se egli avesse invitato commenti su chi aveva scelto come discepoli, possiamo solo immaginare lo shock istantaneo e la preoccupazione che avrebbe provocato. Gesù scelse questa combinazione unica di discepoli per illustrare la potenza del vangelo sulla politica e sull’orgoglio nazionale. Quasi ogni guerra nella storia umana ha dimostrato il potere motivante e unificante della lealtà nazionale, ma ci deve essere qualcosa di molto più profondo del nazionalismo a unire i seguaci di Gesù. Chiamare un gruppo di discepoli politicamente divisi evidenziò che c’era qualcosa di più grande e migliore che teneva insieme il gruppo. Chiamando un pubblicano a unirsi al gruppo, Gesù abbatté i pregiudizi culturali dei discepoli, scandalizzò il loro orgoglio nazionale e richiese loro di elevarsi al di sopra delle loro opinioni.

**Sul quaderno**

Torna al testo che hai scritto e studia il brano.

- Cerchia le parole/frasi/idee ripetute
- Sottolinea le parole/frasi che sono importanti e hanno significato per te
- Disegna frecce per collegare parole/frasi ad altre parole/frasi associate o collegate

Impara a memoria il tuo versetto preferito. Scrivilo più volte per aiutare la memorizzazione.

` `

`Il modo in cui Gesù scelse i suoi discepoli come dovrebbe influenzare il modo in cui scegliamo i nostri leader?`

`Come possiamo assicurarci che le nostre chiese non siano invischiate nella politica e nelle ostilità nazionali?`