---
title:  Politicamente devastati
date:   08/01/2024
---

### inTerpret

Il desiderio più grande della maggior parte dei discepoli era di essere liberi dal dominio autoritario di Roma. Vedevano l’impero romano come la minaccia più grande alla loro libertà religiosa, e a ragione, perché Ellen White commenta che «i romani rivendicavano il diritto di nomina e destituzione del sommo sacerdote» a Gerusalemme. La maggior parte di noi oggi lo considererebbe un’oltraggiosa violazione della nostra libertà religiosa se il nostro governo scegliesse il nostro pastore di chiesa o il presidente della nostra Unione per noi! Non c’è da meravigliarsi che la maggior parte dei discepoli non vedessero l’ora che Gesù difendesse i loro diritti e li liberasse dall’intollerabile supremazia governativa che stavano sopportando.

I discepoli si aggrapparono alla speranza che Gesù li avrebbe liberati dall’oppressione romana più intensamente di qualsiasi altra cosa. Conoscevano le promesse dell’Antico Testamento riguardo un nuovo regno e pensavano che Gesù fosse venuto a istituire finalmente quel regno. I discepoli discussero ripetutamente su chi sarebbe stato il primo in questa nuova amministrazione governativa (Luca 9:46; 22:24). La madre di Giacomo e Giovanni addirittura chiese a Gesù di dare ai suoi figli delle posizioni di vertice in questo regno attesissimo (Matteo 20:20-23). Verso la fine della vita di Gesù, la passione dei suoi discepoli era focalizzata sulla costruzione di questo nuovo regno sulla terra.

Grandi folle arrivarono al punto di cercare di obbligare Gesù a diventare re (Giovanni 6:15). Tuttavia, con la continuazione del ministero di Gesù, iniziarono a rendersi conto che non avrebbe mai accettato un trono terreno. Molti si allontanarono quando arrivarono a questa consapevolezza e non lo seguirono più (v. 66). La loro fedeltà a Cristo era avvolta dalle ambizioni politiche e quando egli chiese loro di separarsi da quelle ambizioni, essi scelsero di separarsi da lui.

Le speranze dei discepoli non erano facilmente deposte. La loro ultima conversazione con Gesù, che avvenne quaranta giorni dopo la sua resurrezione, riguardava ancora una volta i loro sogni politici (Atti 1:6). I due discepoli sulla strada per Emmaus si chiedevano in preda alla devastazione perché Gesù non fosse riuscito a riscattare Israele dal dominio straniero (Luca 24:21). Niente aveva senso nel loro quadro politico; dovevano adottare una nuova visione del mondo per comprendere il vangelo (vv. 25-27).

La risposta di Gesù fu spiegata in una sola frase: «Il mio regno non è di questo mondo» (Giovanni 18:36). Invece di ascendere a un trono, era asceso a una croce. Aveva portato un tronco invece che uno scettro. Indossava una corona di spine invece che una corona d’oro. Anche se la gente si aspettava che egli li liberasse dalle catene dell’oppressione religiosa, Gesù aveva un obiettivo molto più grandioso in mente. Egli non opera secondo le nostre ambizioni, i nostri princìpi e le nostre tempistiche, e per questo dovremmo essere grati, perché i suoi vanno molto al di là dei nostri.

**Sul quaderno**

`Dopo aver guardato il tuo testo scritto e annotato, i tuoi segni verso quali idee sembrano puntare?`

`Quali domande emergono dopo aver studiato questa lezione? Quali parti sono difficili?`

`Quali altri principi e conclusioni trovi?`

`Come credenti, quali ambizioni politiche dobbiamo abbandonare per compiere la nostra missione?`