---
title:  Chiesa e stato uniti contro Cristo
date:   04/02/2024
---

### inGest

La storia della croce e delle prove precedenti rivela non solo l’amore, il sacrificio e l’impegno di Gesù ma anche le tattiche usate dal nemico contro quelli che lottano per Cristo. Gesù disse ai suoi discepoli quello che avrebbe sofferto prima dell’inizio delle sue prove così che potessero sapere cosa aspettarsi dalle loro persecuzioni (Giovanni 15:18-20). I cristiani di oggi dovrebbero studiare la morte di Cristo per comprendere le strategie di Satana dato che quell’evento storico è un segno di ciò che potremo vivere un giorno.

I nemici di Gesù iniziarono con tre accuse: che aveva sovvertito la nazione, che aveva vietato ai suoi seguaci di pagare i tributi a Roma, che diceva di essere il Cristo re (Luca 23:2). Le prime due erano false, la terza era vera e tutte e tre riguardavano la politica. Dovevano far apparire Gesù come un trasgressore politico per ottenere la condanna delle autorità civili. Pilato, il governatore romano che presiedeva la Giudea credeva che Gesù fosse innocente fin dall’inizio (vv. 4, 14, 15, 20, 22). Vide oltre i falsi motivi delle accuse degli ebrei e percepì che erano motivati dall’invidia (Marco 15:10). Voleva che qualcun altro si occupasse del caso, ma alla fine non poté sottrarsi alle sue responsabilità (Luca 23:6-12; Giovanni 18:31). Non voleva giudicare le questioni religiose, ma gli ebrei non avevano l’autorità legale per uccidere Gesù senza il consenso di Roma ed è per questo che erano così persistenti (Giovanni 18:31). Pilato aveva paura di andare contro le richieste della folla e di perdere il favore dei capi religiosi (Marco 15:15). Si preoccupava anche della sua posizione con Roma perché gli ebrei minacciavano di accusarlo ufficialmente di sedizione (Giovanni 19:12-16). Calcolando le conseguenze, Pilato infine cedette alle loro pretese. Scelse di sacrificare la sua integrità a favore della sua popolarità e posizione. Pilato sapeva che questa situazione offuscava il confine tra chiesa e stato. Se Pilato avesse rispettato la distinzione tra le due entità, non avrebbe potuto dare la sua approvazione alla morte di Gesù (Luca 23:22). Le parti partecipanti esposero completamente la loro ipocrisia quando chiesero che Barabba fosse liberato al posto di Gesù. Barabba era un assassino che era noto per aver fomentato una sommossa, la stessa cosa di cui avevano accusato Gesù (Luca 23:19).

Migliaia di anni di storia della chiesa hanno mostrato che la più intensa tra tutte le persecuzioni segue lo stesso modello di unione tra chiesa e stato. In parole povere, Pilato accettò di rendere lo stato il braccio persecutore della potenza religiosa quando acconsentì all’esecuzione di Cristo (Luca 23:23-25). L’unione di questi due domini assicurò la condanna a morte del nostro Signore e sappiamo che sarà di nuovo in gioco nei giorni finali di questa terra.

**Sul quaderno**

Torna al testo che hai scritto e studia il brano.

- Cerchia le parole/frasi/idee ripetute
- Sottolinea le parole/frasi che sono importanti e hanno significato per te
- Disegna frecce per collegare parole/frasi ad altre parole/frasi associate o collegate

Impara a memoria il tuo versetto preferito. Scrivilo più volte per aiutare la memorizzazione.

` `

`In che modo i capi religiosi riuscirono a ottenere il controllo del potere secolare (Pilato) durante il processo di Gesù?`

`In quali modi Pilato venne meno alle sue responsabilità di governatore quando acconsentì alla morte di Gesù?`