---
title:  Da persecutore a perseguitato
date:   07/02/2024
---

### inVite

Di tutte le persone del mondo, i cristiani dovrebbero essere i più veementi nel protestare contro i princìpi e gli errori responsabili a mettere Gesù sulla croce, eppure molti cosiddetti cristiani hanno seguito l’esempio di coloro che crocifissero Cristo invece del precedente stabilito da colui che fu crocifisso. Gesù disse che i suoi veri discepoli sarebbero stati perseguitati e non sarebbero mai stati i persecutori. Se un credente assumesse il ruolo di persecutore questo lo farebbe un discepolo del dragone e non di Gesù (Apocalisse 12:13, 17).

Certo, è anche possibile subire una transizione in senso opposto. Saulo è un grande esempio di questo dato che era noto come uno dei persecutori più zelanti della chiesa dei primi tempi che diventò uno dei missionari più impegnati e degli scrittori apostolici più produttivi di quella stessa chiesa. Nella prima parte della sua vita, la sua missione personale era arrestare tutti i cristiani che riusciva a trovare e sciogliere quante più delle loro assemblee possibile. Facilitò anche la lapidazione del primo martire cristiano, Stefano (Atti 8:1-3). La conversione di Saulo è una dimostrazione drammatica di come lo Spirito di Dio possa completamente trasformare una persona, facendola passare da persecutore a perseguitato. Gesù prima confrontò Saulo sulla sua missione crudele mentre stava andando a Damasco, identificando prontamente Saulo come il persecutore e se stesso come il perseguitato: «Saulo, Saulo, perché mi perseguiti?... Io sono Gesù, che tu perseguiti» (Atti 9:4, 5). Dopo il suo incontro con Gesù, Saulo non usò mai più strumenti di forza nell’affrontare i credenti. Gesù cambiò il suo carattere, le sue tecniche e il suo nome: Saulo diventò Paolo, un uomo completamente nuovo che faceva appello ai cuori e alle menti della gente invece di usare la forza sul loro corpo. Nelle sue testimonianze davanti alla folla di Gerusalemme (Atti 22:1-21) e successivamente re Agrippa (Atti 26:1-23), Paolo usò la sua conversione da persecutore a perseguitato come prova principale che Cristo lo aveva trasformato.

È incredibilmente ironico che così tanti cristiani che dichiarano di credere nel Nuovo Testamento vadano direttamente contro l’esempio dell’autore più prolifico in quello stesso Nuovo Testamento. I persecutori religiosi seguono il precedente stabilito da Paolo prima della sua conversione invece di quello stabilito dopo. Questa storia straordinaria dovrebbe portare ogni credente a deporre permanentemente le armi e abbracciare lo spirito di Cristo come fece Paolo.

Se abbiamo una vera comprensione della croce e un incontro genuino con Cristo, sperimenteremo la conversione radicale di Paolo. La storia di Gesù trasforma il comportamento e le relazioni di tutti quelli che studiano il suo esempio a cuore aperto. Il suo ministero è lo standard perfetto secondo cui possiamo misurare la legittimità della nostra professione di fede. Come disse Giacomo: «Infatti, come il corpo senza lo spirito è morto, così anche la fede senza le opere è morta» (2:26). Un cristianesimo che porta le persone a comportarsi come i nemici di Cristo non è cristianesimo. È una religione inutile e disperata. Il mondo ha bisogno del vero cristianesimo, che si basa su una genuina manifestazione del vero spirito di Gesù.

**Sul quaderno**

Medita ancora sul brano principale e cerca dov’è Gesù.

`La vera conversione come influisce sul modo in cui una persona vede la libertà religiosa?`

`Come vedi Gesù diversamente o nuovamente?`

`Risposta alla preghiera:`