---
title:  La costituzione degli Stati Uniti
date:   24/02/2024
---

### inTro

**Leggi il brano di questa settimana: Daniele 7**

**La costituzione degli Stati Uniti**

Per molte persone in fuga da regimi oppressivi, l’America è arrivata a simboleggiare una promessa di libertà. Il primo emendamento della costituzione degli Stati Uniti promette che «Il Congresso non potrà porre in essere leggi per il riconoscimento ufficiale di una religione o per proibirne il libero culto». Stabilire una chiesa di stato è proibito, e la coscienza di ogni persona di esercitare liberamente la propria religione è protetta. Questa libertà di religione non è un diritto assoluto, però. Le religioni che richiedono sacrifici di bambini o altre violenze non sono permesse negli Stati Uniti. Le pratiche religiose sono protette se non fanno del male agli altri e non violano i loro diritti.

Anche se gli Stati Uniti ora sono noti per la libertà religiosa promessa a tutti i cittadini, le prime colonie non avevano garanzie del genere. La maggior parte delle prime tredici colonie americane avevano una religione di stato. Massachusetts, Connecticut e New Hampshire erano puritane, per esempio, New York, Maryland e le due Carolina erano anglicane. Molte delle colonie esigevano che i funzionari eletti appartenessero a una certa denominazione cristiana per essere idonei al servizio pubblico. Per esempio, la costituzione del Delaware del 1776 (articolo 22) obbligava i funzionari pubblici a fare il giuramento seguente: «Professo la fede in Dio Padre, in Gesù Cristo suo unigenito Figlio e nello Spirito Santo, unico Dio beato in eterno; e riconosco che le sacre Scritture dell’Antico e del Nuovo Testamento sono state date per ispirazione divina». Proprio come i governi europei da cui erano fuggiti, avevano stabilito nuovi governi statali che ancora una volta dipendevano pesantemente dalle loro rispettive chiese. Tuttavia, quando le colonie si resero conto che una rivoluzione contro l’Inghilterra avrebbe avuto successo solo se si fossero unite, decisero di seguire il modello del Rhode Island e non avere una chiesa supportata dalla federazione invece di scegliere una chiesa di stato privilegiata.

Nella sua saggezza, Dio a volte sollevò nuove nazioni con nuove forme di governo per fornire rifugio ai credenti oppressi. Le profezie avevano da tempo predetto che Dio ha sempre un piano per liberare la sua chiesa perseguitata. La lezione di questa settimana studierà alcune di queste profezie, che rivelano anche i limiti posti da Dio sulla persecuzione; linee che non permetterebbe alla persecuzione di superare.

### inScribe

**Sul quaderno**

Scrivi Daniele 7 con la traduzione di tua scelta. Se hai poco tempo, scrivi i versetti 23-28. Puoi anche riscrivere il brano a parole tue, con uno schema o una mappa mentale del brano.

` `