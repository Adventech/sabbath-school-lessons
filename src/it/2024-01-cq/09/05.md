---
title:  Promesse ai perseguitati
date:   28/02/2024
---

### inVite

È facile concentrarsi su tutte le persecuzioni del passato e del futuro e dimenticare che la figura centrale nella storia del gran conflitto non è altri che il Figlio d’uomo, che supervisionerà la caduta di tutti i regni terreni. Ci siamo concentrati su Daniele 7, che è più che una semplice profezia: è una promessa! Il gran finale di questo capitolo sarà realizzato quando tutte le nazioni e tutte le lingue si uniranno sotto il regno di Cristo. In quel tempo, egli condividerà la ricompensa della sua vittoria con il suo popolo: «Allora il regno, il potere e la grandezza dei regni che sono sotto tutti i cieli saranno dati al popolo dei santi dell’Altissimo; il suo regno è un regno eterno, e tutte le potenze lo serviranno e gli ubbidiranno» (Daniele 7:27). Che dono generoso e prezioso! Non importa quanto siano cupe le circostanze, non importa quanto sia ingiusta e crudele la persecuzione, quelli che stanno con Gesù possono aspettarsi di condividere la sua vittoria.

Simili promesse incoraggianti sono sparse in tutto il Nuovo Testamento. Nella sua lettera ai Romani, Paolo ci assicura (usando domande retoriche) che ci sono certe cose che i persecutori non potranno mai togliere alle loro vittime: «Se Dio è per noi chi sarà contro di noi?... Chi ci separerà dall’amore di Cristo? Sarà forse la tribolazione, l’angoscia, la persecuzione, la fame, la nudità, il pericolo, la spada?... Infatti sono persuaso che né morte, né vita, né angeli, né principati, né cose presenti, né cose future, né potenze, né altezza, né profondità, né alcun’altra creatura potranno separarci dall’amore di Dio che è in Cristo Gesù, nostro Signore» (Romani 8:31–39). Niente, nemmeno la morte, può portare via l’amore di Dio da un credente fedele. Non è proprio possibile!

Nelle beatitudini, i seguaci di Gesù perseguitati ricevettero le sue due benedizioni finali insieme a questo incoraggiamento: «Beati i perseguitati per motivo di giustizia, perché di loro è il regno dei cieli. Beati voi, quando vi insulteranno e vi perseguiteranno e, mentendo, diranno contro di voi ogni sorta di male per causa mia. Rallegratevi e giubilate, perché il vostro premio è grande nei cieli; poiché così hanno perseguitato i profeti che sono stati prima di voi» (Matteo 5:10–12). Anche se Gesù promise che anche gli altri riceveranno una ricompensa (Matteo 6:1-18), l’unica ricompensa che promise sarebbe stata grande è quella per i perseguitati. In Apocalisse, Giovanni promise che ogni credente che soffre lo stesso tipo di persecuzione sofferta da Gesù godrà di una relazione molto intima con il suo Salvatore in cielo (7:13-17). Dimorare vicino a Gesù è la massima ricompensa. Quale onore più grande potremmo ricevere?

Per quelli del mondo, è naturale che la tribolazione spenga la speranza, ma per il cristiano, la rafforza. Come disse Paolo: «ci gloriamo anche nelle afflizioni, sapendo che l’afflizione produce pazienza, la pazienza, esperienza, e l’esperienza, speranza» (Romani 5:3, 4). Anche se gli oppressori possono prendere gli averi e la vita, la Parola di Dio ha promesso che non potranno mai prendere l’amore, la gioia o la speranza. Il nemico non può in alcun modo diminuire la nostra ricompensa in cielo.

**Sul quaderno**

Medita ancora sul brano principale e cerca dov’è Gesù.

`In quali altre promesse bibliche possiamo sperare quando arriva la persecuzione?`

`Come vedi Gesù diversamente o nuovamente?`

`Risposta alla preghiera:`