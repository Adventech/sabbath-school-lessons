---
title:  Il marchio della bestia
date:   20/03/2024
---

### inVite

La scena dell’Agnello in piedi sul monte Sion in Apocalisse 14:1 porta grande sollievo dopo il caos, l’oscurità e l’oppressione illustrati così intensamente in Apocalisse 13. Quando la lente profetica si sposta dagli eventi preoccupanti di questo mondo per tornare a quelli celesti, il lettore è rassicurato che la voce di Dio non è stata soffocata e che Dio non si è dimenticato e non ha perso di vista il suo popolo. Quelli che si trovano davanti al trono di Dio testimoniano con la loro presenza che egli ha custodito il suo popolo attraverso tutte le prove che hanno affrontato.

Il nemico ha una strategia sinistra per impedire al popolo di Dio di far parte di questo gruppo: il marchio della bestia e la crisi quando ottiene popolarità. La promessa di Dio di sostenere il suo popolo (Apocalisse 1:5) è preceduta e seguita da un avvertimento di non ricevere quel marchio, che è la contraffazione del sigillo di Dio. Esso segnala la fedeltà alle leggi e alle tradizioni umane mentre il sigillo segnala fedeltà alla legge di Dio al di sopra di ogni altra cosa. Il sigillo di Dio è un dono dato insieme al riposo e alle benedizioni promesse a quelli che onorano il sabato come giorno di riposo (Genesi 2:3; Esodo 20:8-11). Se il sigillo di Dio include il vero giorno di riposo, è logico che il marchio della bestia includa il giorno di riposo contraffatto. Questa contraffazione è difesa dalla tradizione umana e dal dogma della chiesa, qualcosa che vediamo già nella storia della chiesa dei primi tempi quando i capi e i concili religiosi affermarono l’autorità di scavalcare la legge di Dio (Daniele 7:25). Anche se la Bibbia sottolinea l’importanza del sabato come segno dell’autorità di Dio, la chiesa cattolica dichiara che la domenica ha sostituito il sabato. Il papa Giovanni Paolo II scrisse che la domenica «è il centro di tutto il culto» e sta «particolarmente a cuore alla Chiesa». In definitiva si tratta di adorare secondo le modalità indicate da Dio o secondo la tradizione umana.

Questi due sistemi opposti di adorazione alla fine si scontreranno quando la chiesa otterrà abbastanza influenza sullo stato da imporre il suo falso giorno di culto a tutta la popolazione. La crisi del marchio della bestia si svilupperà quando il governo cercherà di imporre la tradizione della chiesa attraverso le leggi domenicali. Nessuno riceverà il marchio della bestia finché resta la libertà religiosa, ma la resa dei conti tra bene e male avverrà quando il motivo di contrasto principale sarà l’adorazione.

Gli ultimi minuti di una partita spesso sono i più intensi. Dovunque si trovino, gli spettatori tendono a diventare più rumorosi e più rapiti man mano che si avvicina la conclusione. Come gli ultimi minuti di una partita, le profezie indicano che la lotta tra il marchio della bestia e il sigillo di Dio sarà estremamente intensa dato che si tratterà della battaglia cosmica finale nella storia di questo mondo. Ora è il momento di conoscere Cristo ed esercitare la fede in lui prima che sia troppo tardi. Nessuna potenza terrena o infernale può impedire a ciascuno di noi di far parte del gruppo che si trova davanti al trono di Dio se iniziamo già da adesso ad affidare al Signore il nostro cuore e a seguire l’Agnello ogni giorno (Apocalisse 14:4, 5).

**Sul quaderno**

Medita ancora sul brano principale e cerca dov’è Gesù.

`Quali sono alcuni modi in cui possiamo esercitare la nostra fede ora, prima che inizi il conflitto finale?`

`Come vedi Gesù diversamente o nuovamente?`

`Risposta alla preghiera:`