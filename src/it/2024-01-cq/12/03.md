---
title:  Il sigillo
date:   18/03/2024
---

### inTerpret

Di tutti i comandamenti che servono come segno esteriore della nostra fedeltà a Dio, il sabato è probabilmente il più visibile. L’osservanza del sabato che si concentra sulle benedizioni di Dio, sulla sua opera di santificazione e sul nostro riposo (cfr. Genesi 2:3) crea opportunità abbondanti per condividere la nostra fede. Ogni volta che chiediamo a un supervisore delle alternative al lavoro di sabato, rifiutiamo l’invito di un amico a un evento in quel giorno o chiediamo a una persona di trovare un altro giorno per lavorare a casa nostra, dichiariamo che Dio è la priorità assoluta nella nostra vita. Inoltre, poiché la maggior parte del mondo cristiano non comprende le benedizioni portate dal sabato come giorno di riposo, la vera osservanza del sabato rivela agli altri credenti l’importanza che Dio pone sulla Scrittura al di sopra della tradizione e sulla sua legge al di sopra della nostra. Poiché il sabato è estremamente relazionale e visibile non è sorprendente che la Bibbia evidenzi il sabato (cfr. Ezechiele 20:12) come il segno per eccellenza della nostra fedeltà anche al di là degli altri comandamenti. Interrompere il proprio operato durante il sabato di Dio è un segno che riconosciamo il totale affidamento all’opera di Dio nel nostro cuore.

Alcuni segni servono scopi molto specifici. Per esempio, un sigillo è un segno ufficiale che indica autorità e credibilità. Un sigillo ufficiale contiene un titolo, una giurisdizione e a volte un nome. Il comandamento del sabato in Esodo 20:8-11 contiene tutte e tre le cose: il titolo di Creatore, la sua giurisdizione su tutta la creazione e il nome del Signore Dio. Se il comandamento del sabato viene modificato o rimosso dai comandamenti, il sigillo di Dio manca dalla sua legge e la sua identità di legislatore non è più conosciuta. Nessuno degli altri nove comandamenti identifica il titolo di Dio e la sua giurisdizione e quindi essi dipendono dal comandamento del sabato per rendere la legge completa.

La metafora di avere il sigillo di Dio sulla nostra fronte rappresenta la realtà del nuovo patto, sotto cui dobbiamo camminare nella vita con la sua legge incisa sul nostro cuore e nella nostra mente (Ebrei 8:10; cfr. Isaia 56:1-7). Il sabato santo di Dio si trova al centro della legge santa di Dio. Quindi ha senso che Satana susciti l’odio più amaro verso questo elemento centrale dei comandamenti di Dio. Più vediamo aumentare l’ostilità verso il sabato, più i veri osservatori del sabato si distinguono come leali al Creatore. Il sabato come giorno di riposo è il sigillo speciale e ufficiale di Dio su quelli con cui ha una relazione del patto (Ezechiele 20:12, 20). Questo sigillo è un dono di Dio e un’opera di Dio. Nessuna persona può dare questo sigillo a se stessa o a qualcun altro per l’eternità; solo la potenza dello Spirito Santo può farlo (Efesini 4:30).

**Sul quaderno**

`Dopo aver guardato il tuo testo scritto e annotato, i tuoi segni verso quali idee sembrano puntare?`

`Quali domande emergono dopo aver studiato questo brano? Quali parti sono difficili?`

`Quali altri principi e conclusioni trovi?`

`Cosa vuol dire per un individuo vivere con il sigillo di Dio sulla fronte? E per un corpo di credenti?`