---
title:  Scritto sulla fronte
date:   17/03/2024
---

### inGest

Apocalisse 13 e 14 ritraggono il mondo come diviso in due gruppi antitetici. Il primo riceve il marchio della bestia sulla fronte o sulla mano destra insieme al nome e al numero della bestia (Apocalisse 13:16, 17), e l’altro ha il sigillo di Dio, che include il nome del Padre (Apocalisse 14:1), posto sulla fronte (Apocalisse 7:3). Questi simboli contrastanti rappresentano due identità e alleanze nettamente opposte. Un gruppo si meraviglia della bestia e la segue ovunque vada; l’altro ama l’Agnello e lo segue ovunque vada (Apocalisse 13:3; 14:4). Uno assimila gli inganni della bestia; l’altro non è ingannato (Apocalisse 13:14; 14;5). Uno è ubriaco dei peccati di Babilonia; l’altro rimane puro e incontaminato (Apocalisse 14:4, 8). Uno si conforma ai decreti illegittimi dei governi umani; l’altro è irreprensibile davanti a Dio e al suo trono (Apocalisse 13:15-17; 14:5).

Come mostra la Scrittura, c’è sempre stato almeno un gruppo di persone che ubbidiscono fedelmente ai comandamenti di Dio. Per Israele, la legge di Dio serviva sia come un segno o un sigillo interiore sul loro cuore sia come un segno esteriore che li distingueva, come descrive Deuteronomio: «Questi comandamenti, che oggi ti do, ti staranno nel cuore... Te li legherai alla mano come un segno, te li metterai sulla fronte in mezzo agli occhi [sulla fronte]» (6:6-8). L’ubbidienza di Israele ai dieci comandamenti e la mancanza di idoli nelle loro case erano chiari segni della loro fiducia in Dio. Li distingueva da tutte le nazioni circostanti. Il popolo di Dio parlava in modo diverso. Osservava il sabato come giorno di riposo mentre era circondato da nazioni che osservavano la domenica in onore del dio sole. Relazioni familiari onorevoli, purezza sessuale, dire la verità e il rispetto per la vita umana, la proprietà e i diritti degli altri erano concetti molto anticonformisti per i popoli che li circondavano. Israele era nettamente diverso, e questo serviva come testimonianza non verbale a tutti quelli che incontravano.

Il Nuovo Testamento conferma che Dio desidera ancora scrivere la sua legge nella nostra mente (Ebrei 8:10) e difendere l’ubbidienza ai suoi comandamenti come un segno esteriore del suo popolo (1 Giovanni 2:3, 4). Scegliere di osservare i comandamenti di Dio vuol dire scegliere di annunciare che la nostra cittadinanza primaria è in cielo, perché il mondo nota sicuramente che c’è qualcosa di diverso nelle persone che lo fanno. Seguire la legge di Dio indica a chi apparteniamo e chi riceve la nostra fedeltà.

L’ubbidienza non viene da una posizione di mero dovere, ma da cuori che traboccano di amore per il Padre (1 Giovanni 5:3). Viene dall’accettare l’amore di Dio (1 Giovanni 4:19), non da una qualsiasi iniziativa intrinsecamente umana. Il nostro amore profondo per Dio ci dà la forza di sopportare qualsiasi difficoltà e di restare ubbidienti e fedeli a lui nonostante tutto.

**Sul quaderno**

Torna al testo che hai scritto e studia il brano.

- Cerchia le parole/frasi/idee ripetute
- Sottolinea le parole/frasi che sono importanti e hanno significato per te
- Disegna frecce per collegare parole/frasi ad altre parole/frasi associate o collegate

Impara a memoria il tuo versetto preferito. Scrivilo più volte per aiutare la memorizzazione.

` `

`Come possiamo già oggi sperimentare Dio che scrive la sua legge sul nostro cuore e nella nostra mente?`

`Come possiamo dare a Dio la nostra fedeltà assoluta?`