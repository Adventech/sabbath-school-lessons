---
title:  Lo spirito dei discepoli
date:   31/12/2023
---

### inGest

Da tempo gli avventisti credono che la «libertà religiosa include il diritto umano di professare qualsiasi religione di propria scelta, cambiare le proprie convinzioni religiose secondo coscienza, manifestarle individualmente o in una comunità insieme ai credenti nell’adorazione, nell’osservanza, nella prassi, nella testimonianza e nell’insegnamento, a patto di rispettare i medesimi diritti anche nei confronti degli altri». Gesù Cristo è l’esempio perfetto di colui che aveva la capacità di costringere e controllare ma che tuttavia onorava la scelta di ogni individuo se credere, professare, seguire o meno. Il rispetto di Gesù per i diritti individuali contrastava fortemente con l’impulso dei suoi discepoli di forzare la sottomissione.

I discepoli di Gesù erano profondamente radicati nella loro cultura. Era un’epoca di conflitti politici intensi ed estremismo nazionale. Proprio come oggi, fazioni diverse competevano per il potere e le risorse. Questo era particolarmente vero quando Roma governava Israele, evidenziato dall’occasionale gruppo ribelle che si formava per ottenere la libertà e ripristinare l’onore nazionale di Israele. L’aria di inquietudine e rivoluzione agitava le masse ai tempi di Gesù, influenzando i discepoli fino al punto che Giacomo e Giovanni chiesero se Gesù volesse che facessero scendere del fuoco dal cielo per distruggere i Samaritani che non gli avevano dato un caloroso benvenuto (Luca 9:54).

I discepoli rivestivano la loro ostilità con una patina di spiritualità e la sostenevano con riferimenti all’Antico Testamento. L’area in cui il cuore umano è più ingannevole è quando giustifica lo spirito di crudeltà e ritorsione. Se solo i discepoli si fossero visti come li vedeva Gesù! Gesù li avvertì: «Voi non sapete di quale spirito siete animati» (v. 55).

La risposta di Gesù alla loro richiesta violenta evidenziava i limiti che egli non avrebbe mai oltrepassato. Non ci fu una sola volta nel suo ministero in cui egli cercò di intimidire, minacciare o costringere le persone a seguirlo o a cambiare la propria strada, perché la sua missione non includeva in alcun modo la distruzione della vita o dei beni (v. 56). Sfortunatamente, questo attributo spesso è stato dimenticato nei secoli successivi. Se i dirigenti della chiesa e i cristiani professi di ogni epoca avessero sempre rinunciato allo spirito sbagliato dei discepoli e avessero abbracciato lo spirito di Cristo, la storia della chiesa non avrebbe mai incluso gli atti di persecuzione e tirannia commessi nel nome della religione.

Gesù ci ha detto chiaramente come dovremmo reagire quando una casa o una città non ci riceve con calore: «Se qualcuno non vi riceve né ascolta le vostre parole, uscendo da quella casa o da quella città, scuotete la polvere dai vostri piedi» (Matteo 10:14). Quando abbiamo subito un rifiuto, non c’è bisogno di chiamare il fuoco dal cielo o lanciare un attacco fisico o verbale. Gesù ci insegna semplicemente di scuotere la polvere dai nostri piedi e voltare pagina. Ecco tutto.

**Sul quaderno**

Torna al testo che hai scritto e studia il brano.

- Cerchia le parole/frasi/idee ripetute
- Sottolinea le parole/frasi che sono importanti e hanno significato per te
- Disegna frecce per collegare parole/frasi ad altre parole/frasi associate o collegate

Impara a memoria il tuo versetto preferito. Scrivilo più volte per aiutare la memorizzazione.

` `

`Quali idee o abitudini i discepoli dovettero disimparare per abbracciare lo spirito di Gesù?`

`Cosa possiamo imparare dall’esempio di Gesù in situazioni simili su come relazionarci con membri di chiesa o pastori che hanno lo spirito sbagliato?`