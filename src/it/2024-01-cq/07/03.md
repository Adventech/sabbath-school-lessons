---
title:  Un regno autorizzato
date:   12/02/2024
---

### inTerpret

Dio promise a Davide che il suo trono sarebbe stato «stabile per sempre» tre volte in 2 Samuele 7:12-16, e Salmi 89:34-37 promette ancora una volta che i discendenti di Davide avrebbero continuato a regnare per sempre. Tuttavia, in adempimento alla profezia di Ezechiele 21, Nabucodonosor re di Babilonia pose fine alla stirpe davidica di re quando rimosse Sedechia dal trono (Geremia 52). Quindi cosa facciamo con le molte promesse che il trono di Davide sarebbe durato per sempre?

Molto prima che la stirpe terrena dei re fosse spezzata, Isaia predisse nella famosa profezia sulla nascita di Cristo che il Messia avrebbe adempiuto quelle promesse: «per dare incremento all’impero e una pace senza fine al trono di Davide e al suo regno, per stabilirlo fermamente e sostenerlo mediante il diritto e la giustizia, da ora e per sempre» (9:6). L’angelo Gabriele in seguito rassicurò Maria, la madre di Gesù, della stessa cosa: «il Signore Dio gli darà il trono di Davide, suo padre. Egli regnerà sulla casa di Giacobbe in eterno e il suo regno non avrà mai fine» (Luca 1:32, 33).

Alla fine dell’Apocalisse, Gesù si identificò sia come il Padre che come il Figlio di Davide. Disse: «Io sono la radice e la discendenza di Davide, la lucente stella del mattino» (22:16), mostrando che il suo trono in cielo manteneva tutte le promesse che Davide aveva ricevuto. Apocalisse 4 e 5 rivelano che Gesù fu incoronato Re in cielo dopo la sua resurrezione e ascensione. Solo Gesù poteva essere sia il Padre che il Figlio di Davide, perché egli era il Padre di Davide prima di venire sulla terra (Luca 3:31-38) e suo Figlio dopo (Matteo 22:41-46). Nessun angelo poteva ricoprire quel ruolo.

Quando Gesù portò in cielo il trono di Davide, eliminò tutte le forme legittime di governo terreno che dichiarano di avere il mandato diretto di Dio. Il regno che Gesù autorizzò dopo la sua resurrezione è un regno celeste, non terreno, ed è da questo regno celeste che Cristo ha delegato il potere giuridico ai suoi discepoli. Gesù disse loro: «Io vi dico in verità che nella nuova creazione, quando il Figlio dell’uomo sarà seduto sul trono della sua gloria, anche voi che mi avete seguito sarete seduti su dodici troni a giudicare le dodici tribù d’Israele» (Matteo 19:28). In adempimento al mandato di Cristo, nell’edificare un regno terreno i discepoli non dovevano andare oltre quello che aveva fatto Gesù. Cristo diede ai discepoli il permesso di costruire un solo regno autorizzato, non svariati: «e io dispongo che vi sia dato un regno, come il Padre mio ha disposto che fosse dato a me, affinché mangiate e beviate alla mia tavola nel mio regno, e sediate su troni per giudicare le dodici tribù d’Israele» (Luca 22:29, 30). Quindi, ogni forma di governo che dichiara un mandato diretto di Dio è un affronto al governo stabilito da Gesù quando spostò il trono di Davide in cielo.

**Sul quaderno**

`Dopo aver guardato il tuo testo scritto e annotato, i tuoi segni verso quali idee sembrano puntare?`

`Quali domande emergono dopo aver studiato questo brano? Quali parti sono difficili?`

`Quali altri principi e conclusioni trovi?`

`Perché Dio scelse di deporre il trono di Davide se aveva promesso che sarebbe durato per sempre?`