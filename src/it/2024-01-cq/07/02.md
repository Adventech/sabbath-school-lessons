---
title:  Rovina, rovina, rovina
date:   11/02/2024
---

### inGest

Nel corso della storia, Dio ha implementato diversi tipi di governo umano che soddisfacevano i bisogni dell’epoca. Dio si servì del suo servo Mosè per stabilire Israele come una teocrazia, che può essere definita come «una forma di governo in cui tutte le questioni umane, temporali e spirituali, civili e religiose, sono unite sotto il controllo di Dio». La teocrazia diventò un’estensione del regno di Dio in cielo dove le leggi e i giudizi di Dio sono assoluti. Sotto l’antica teocrazia di Israele, trasgredire il sabato, maledire i genitori, i peccati sessuali, comunicare con i morti, disprezzare i giorni di festa annuali, la bestemmia e l’idolatria erano tutte cose punibili con la morte (Esodo 35:2; Levitico 20:9–16, 27; 23:30, 24:16; Deuteronomio 13:6–10), pene che anticipavano il verdetto di Dio contro il peccato nel giudizio finale (Apocalisse 20:11-15). Le leggi nei libri di Mosè non fanno distinzione tra stato e chiesa. Il sacerdozio levitico esercitava sia l’autorità religiosa che quella civile, facendo rispettare sia le leggi religiose che quelle civili.

Secoli dopo, quando Israele implorò di avere un re, Dio istituì il trono di Davide come un’estensione del suo trono in cielo. 1 Cronache 29:23 dice: «Salomone dunque salì al trono del Signore come re al posto di Davide suo padre; prosperò, e tutto Israele gli ubbidì» (corsivo aggiunto). Il re di Israele sedeva sul trono terreno di Dio e faceva osservare le leggi di Dio. Come ai tempi di Mosè, il regno di Davide traeva la sua potenza direttamente da Dio. Tuttavia, i re che seguirono Davide formarono una lunga storia in gran parte caratterizzata dall’infedeltà a Dio. Ai tempi di Ezechiele e Geremia, i profeti diedero molteplici avvertimenti severi che Dio era terribilmente scontento degli abusi di potere e della mancanza di responsabilità dimostrata dai leader di Israele.

Uno di questi profeti, Ezechiele, era tra i prigionieri portati a Babilonia ai tempi di Ioiachin, il penultimo re di Gerusalemme. A Babilonia, Dio diede a Ezechiele delle visioni e dei sogni che rivelavano il disastro totale destinato a Gerusalemme e ai suoi abitanti. La distruzione della loro nazione serviva come un avvertimento doloroso di quanto il popolo si fosse allontanato dal loro patto con Dio. Dato che i capi avevano la responsabilità maggiore per l’infedeltà del popolo, i giudizi erano prima di tutto contro di loro. Il re e i prìncipi infedeli di Gerusalemme, che erano discendenti diretti di Davide e rappresentavano il trono di Dio sulla terra, furono conquistati e presi prigionieri a Babilonia. Il trono che apparteneva ai discendenti di Davide fu deposto permanentemente per non essere mai più ristabilito sulla terra.

Ezechiele 21:23-31 identifica chiaramente Babilonia come la potenza che avrebbe tolto la corona al re a Gerusalemme. La profezia poi specifica che tre potenze sarebbero state deposte dopo Babilonia: «Rovina, rovina, rovina» (v. 32). E infatti la Medo-Persia poi depose Babilonia, la Grecia depose la Persia e Roma depose la Grecia. Ognuna di queste potenze, da Babilonia a Roma impedì che il trono fosse ristabilito a Gerusalemme. Il capitolo profetico dice anche che la famiglia reale di Gerusalemme sarebbe rimasta in quello stato fino all’arrivo del Messia: «non sarà più, finché non venga colui a cui appartiene il giudizio e al quale lo rimetterò» (v. 32). Il trono di Gerusalemme sarebbe rimasto vuoto fino all’arrivo del Messia. L’umanità aveva corrotto la forma di governo usata sotto il vecchio patto e quindi c’era la necessità che fosse completamente sostituita sotto il nuovo patto.

**Sul quaderno**

Torna al testo che hai scritto e studia il brano.

- Cerchia le parole/frasi/idee ripetute
- Sottolinea le parole/frasi che sono importanti e hanno significato per te
- Disegna frecce per collegare parole/frasi ad altre parole/frasi associate o collegate

Impara a memoria il tuo versetto preferito. Scrivilo più volte per aiutare la memorizzazione.

` `

`Pensi che sia stata la misericordia di Dio, la sua giustizia o entrambe che portarono alla sua decisione di deporre il trono di Davide? Come?`

`Questa profezia cosa insegna sulla missione del Messia?`