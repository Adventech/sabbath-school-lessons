---
title:  Libertà con Cristo
date:   27/03/2024
---

### inVite

Il senso di sollievo provato dai redenti quando Dio li libererà dall’oppressione non sarà che una goccia paragonato all’oceano di sollievo provato da Gesù quando finalmente porterà a casa il suo popolo. Il conflitto sarà finalmente terminato; l’ultima fase sarà completata. Ricordando le parole che disse sulla croce, Gesù esclamerà: «Ogni cosa è compiuta. Io sono l’alfa e l’omega, il principio e la fine. A chi ha sete io darò gratuitamente della fonte dell’acqua della vita» (Apocalisse 21:6). Il desiderio principale di Gesù è di darci l’acqua della vita. Gesù continua a essere concentrato verso l’esterno anche se è in cielo. Gioisce di aver liberato il mondo da ogni barriera che impedirebbe alle persone di godere dell’acqua della vita eterna.

Gesù promette che «Chi vince erediterà queste cose, io gli sarò Dio ed egli mi sarà figlio» (Apocalisse 21:7). Il piano della salvezza eleva i redenti dando loro il pieno titolo di figli e figlie del nostro Re celeste, dandoci tutti i privilegi di famiglia reale del cielo. Nessuno ha libertà maggiori dei figli del re. I prìncipi sono esenti dalle tasse pagate dalla gente comune (Matteo 17:25, 26). Le principesse hanno la tesoreria reale per coprire le spese e possono avere accesso al trono. Hanno ogni cosa fisica che possano desiderare. Se le famiglie reali terrene godono di questi privilegi straordinari, immagina le libertà date ai figli del Re dei re (1 Giovanni 3:1, 2).

Gesù rinunciò alle sue libertà. Lasciò il suo trono e tutti i suoi benefici regali per diventare un servo degli altri servi, il più umile tra gli umili. Fu arrestato e maltrattato, spogliato e inchiodato a una croce come un criminale qualunque. Diventò povero così che noi potessimo essere ricchi (2 Corinzi 8:9). Pensaci un momento: non c’è niente che non abbia sacrificato nella sua lotta per liberarci dal peccato; ha rinunciato alla sua libertà e alla sua vita solo per la possibilità che accettassimo il suo dono.

È importante comprendere che Gesù non ha dato la libertà al suo popolo perché in qualche modo l’abbiamo guadagnata o la meritiamo; è un dono, completamente gratis, dato per la sua grazia divina. Come rispondiamo a una dimostrazione d’amore così incredibile? È una domanda importante, e Apocalisse 14:12 fornisce la risposta: «[osserva] i comandamenti di Dio e la fede in Gesù». Serve una quantità estrema di coraggio per farlo quando la corrente di tutto il mondo scorre nella direzione opposta. Dio sta cercando persone che hanno l’amore profondo, la fiducia incrollabile e il coraggio di seguirlo qui e adesso quando amici e familiari vanno nell’altra direzione. Nutrire una relazione intima con Cristo è l’unico modo per sviluppare la fiducia in lui che ci dà la capacità di fare cose che non avremmo mai pensato possibili. Possa lo Spirito Santo aiutarci a vincere la codardia e l’incredulità e riempirci con l’amore e la fiducia necessari per far parte del gruppo che osserva i comandamenti di Dio e ha la fede in Gesù. Quando Cristo tornerà tra le nuvole del cielo (14:14), solo allora assaporeremo la vera libertà.

**Sul quaderno**

Medita ancora sul brano principale e cerca dov’è Gesù.

`La promessa di essere un figlio di Dio come ti conforta? Come ti motiva?`

`Come vedi Gesù diversamente o nuovamente?`

`Risposta alla preghiera:`