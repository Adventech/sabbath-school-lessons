---
title:  Diritti umani
date:   23/03/2024
---

### inTro

**Leggi il brano di questa settimana: Apocalisse 21**

**Diritti umani**

Mentre la prima guerra mondiale fu assolutamente devastante, la seconda guerra mondiale vide l’adozione estesa di nuove armi che erano molto più distruttive di quanto fosse ritenuto possibile. Il mondo scoprì nuovi livelli di morte, dolore e perdite a causa delle tecnologie moderne, che amplificarono incredibilmente le conseguenze della natura peccaminosa dell’umanità. La tecnologia è avanzata in modo esponenziale nel ventesimo secolo, ma la condizione morale dell’umanità non ha visto alcun miglioramento. La nostra immoralità e la nostra arroganza hanno tolto milioni e milioni di vite, e continuano a farlo anche oggi in quest’epoca teoricamente avanzata.

Le Nazioni Unite furono formate nel 1945 per ridimensionare i conflitti futuri e proteggere i diritti fondamentali di ogni essere umano. La loro «dichiarazione universale dei diritti umani», approvata nel 1948 e pubblicata sul loro sito web dice: «Ogni individuo ha diritto alla libertà di pensiero, di coscienza e di religione; tale diritto include la libertà di cambiare di religione o di credo, e la libertà di manifestare, isolatamente o in comune, e sia in pubblico che in privato, la propria religione o il proprio credo nell’insegnamento, nelle pratiche, nel culto e nell’osservanza dei riti» (articolo 18). Questo documento traguardo è stato tradotto in 514 lingue e ha ispirato molti paesi e regioni del mondo a implementare le proprie tutele della libertà.

Tuttavia, oggi le guerre e i conflitti militari stanno mettendo sempre più persone a rischio. Le normative che proteggono i diritti umani, che includono la libertà religiosa, stanno soffrendo intoppi inaspettati, e il mondo sta soffrendo nel peccato e nel dolore in maniera sempre più esplicita.

Forse le persone che vivono nel ventunesimo secolo possono riconoscere più di ogni altra generazione precedente che nessuna agenzia umana offrirà la libertà di cui questo mondo ha disperatamente bisogno. L’umanesimo non avrà mai successo. Questo mondo ha bisogno di una liberazione dall’alto; ed è questo che è l’avventismo! La parola «avvento» significa «venuta», motivo per cui gli avventisti l’hanno scelta per descrivere la nostra fede nel ritorno di Cristo. Il nome di Gesù significa «Dio salva», persino il suo nome promette la libertà. La lezione di questa settimana si concentrerà sulla liberazione finale che Dio ha promesso a tutti i suoi figli.

### inScribe

**Sul quaderno**

Scrivi Apocalisse 21 con la traduzione di tua scelta. Se hai poco tempo, scrivi i versetti 1-8. Puoi anche riscrivere il brano a parole tue, con uno schema o una mappa mentale del brano.

` `