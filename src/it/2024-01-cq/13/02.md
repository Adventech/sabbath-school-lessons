---
title:  La gloriosa liberazione
date:   24/03/2024
---

### inGest

Le nostre ultime lezioni si sono concentrate sulla battaglia finale tra bene e male in questo mondo come descritta in Apocalisse 13 e 14. Arrivata la crisi, tutti devono scegliere tra la fedeltà a Dio a ogni costo e la fedeltà alle tradizioni umane. Coloro che ubbidiscono fedelmente alle leggi di Dio e mangengono la fede in Cristo diventeranno bersagli di Satana (Apocalisse 12:17). Il popolo di Dio degli ultimi giorni — quelli che rifiutano di rinnegare la loro fedeltà a Dio — saranno disprezzati, calunniati, maltrattati e puniti con multe, sanzioni e persino con la morte. Membri della famiglia, amici, colleghi, vicini e tutte le organizzazioni useranno ogni risorsa a loro disposizione per convincere o manipolare il popolo fedele di Dio affinché si conformi alle tradizioni umane (Marco 13:12, 13). I credenti saranno arrestati, trascinati davanti ai tribunali e puniti dalle autorità civili (v. 9). Non ci sarà alcun luogo sicuro al di fuori delle cure di Dio quando le nazioni si uniranno nel loro odio contro il popolo di Dio (Matteo 24:9). I predicatori fanatici, molto carismatici e sostenuti da segni soprannaturali e miracoli, rafforzeranno la foga delle folle (vv. 11, 24). I credenti saranno spogliati di tutte le cose buone che questo mondo ha da offrire. La liberazione non verrà da una fonte terrena; la nostra unica speranza sarà Dio stesso. Per quanto possa essere difficile, possiamo avere fiducia che egli porterà a termine le sue promesse, e confidare nella sua compassione e comprensione. I capitoli finale dell’Apocalisse dichiarano che Dio sta arrivando per liberare il suo popolo stanco. I capitoli 15-20 descrivono il giudizio e la distruzione dei nemici di Dio mentre i capitoli 21 e 22 si concentrano sulla gloriosa libertà di cui godrà il popolo di Dio dopo essere stato liberato dalla schiavitù di questo mondo.

Uno dei motivi principali per cui Dio giudica i malvagi nei capitoli 15-18 è di liberare il suo popolo. Le ultime sette piaghe (Apocalisse 16) saranno la sua punizione per tutti quelli che cercano di costringere i suoi figli a ricevere il marchio della bestia (15: 1, 2); dimostrano che quelli che cercano di togliere la libertà al popolo di Dio perderanno la propria (16:1, 2). Come le piaghe in Egitto (Esodo 7-12) furono date per liberare il popolo di Dio dalla schiavitù, le piaghe in Apocalisse avranno come risultato la liberazione del popolo di Dio dei tempi della fine dall’oppressione e dalla persecuzione. Il giudizio di Dio contro Babilonia nei capitoli 17 e 18 serve per vendicare i martiri che essa ha ucciso (Apocalisse 17:6; 18:20, 24) e per porre fine all’incantesimo che Babilonia ha posto su tutta la terra. Dio preparerà lo stagno di fuoco per quelli che fanno falsi miracoli per ingannare il mondo (19:20). Il suo popolo non subirà più la disapprovazione, le false accuse e la rabbia dei falsi maestri religiosi. I giudizi di Dio lo libereranno.

Dopo la descrizione dettagliata dei giudizi di Dio contro gli oppressori del suo popolo, Apocalisse 21 annuncia il sollievo, la sicurezza e la pace che i fedeli troveranno finalmente alla sua presenza. Immagina per un momento: niente più lacrime, niente più tristezza, niente più morte (v. 4). Questa è una libertà per cui vale la pena vivere, e per cui vale la pena morire.

**Sul quaderno**

Torna al testo che hai scritto e studia il brano.

- Cerchia le parole/frasi/idee ripetute
- Sottolinea le parole/frasi che sono importanti e hanno significato per te
- Disegna frecce per collegare parole/frasi ad altre parole/frasi associate o collegate

Impara a memoria il tuo versetto preferito. Scrivilo più volte per aiutare la memorizzazione.

` `

`Perché il giudizio contro i nemici di Dio fa parte della liberazione del suo popolo?`

`In che modo i sei capitoli precedenti danno più significato alla liberazione promessa in Apocalisse 21?`