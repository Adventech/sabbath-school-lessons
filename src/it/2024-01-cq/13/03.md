---
title:  Libertà di amare
date:   25/03/2024
---

### inTerpret

La libertà che Dio dona al suo popolo in cielo è una liberta assoluta? È una libertà senza limiti? È una libertà di fare qualsiasi cosa? Ovviamente sappiamo che la risposta è no. Le famiglie sane non lasciano che i loro membri facciano tutto quello che vogliono; hanno una struttura e assegnano diverse responsabilità a membri diversi per salvaguardare la sicurezza e la felicità di tutti. Le relazioni in cielo si comportano in maniera simile; sono governate dall’amore del patto, che include responsabilità e limiti.

Dio paragona il suo popolo a una sposa per illustrare il rispetto e l’amore reciproco intrinseco nella nostra relazione con lui (Apocalisse 19:9; 21:2). Due persone innamorate non desiderano altro che vivere con la persona amata per sempre. Le promesse di matrimonio consolidano l’amore del patto che protegge il futuro di quell’unione sacra. Anche Dio vuole che viviamo alla sua presenza per sempre e quindi si sta preparando a condividere la sua casa con noi (Giovanni 14:2, 3). Il matrimonio non dà a uno dei coniugi la libertà di fare tutto ciò che vuole. Non sono liberi di tradire l’altro o spendere per sé tutto il denaro del partner. I coniugi non sono liberi di essere sempre assenti. I matrimoni sani includono responsabilità e doveri reciproci. Quando i coniugi decidono di avere la libertà di fare quello che vogliono, il matrimonio è spacciato. Nonostante tutti questi limiti, molti sentono che il matrimonio ha aperto la porta alla miglior libertà che abbiano mai scoperto: la libertà di vivere insieme e avere figli con la persona con cui condividono un amore profondo. Quando le coppie sono innamorate, il matrimonio significa libertà, ma quando non lo sono, significa schiavitù. Lo stesso vale per il cielo. Per le persone che amano Dio, il cielo significa libertà: per quelli che non lo amano, il cielo sarebbe una schiavitù.

La legge di Dio è scritta su ogni cuore che lo sceglie, e questo rivela una delle cose più straordinarie di lui: egli non ci costringe a sceglierlo o ad adorarlo. Scrive la sua legge sul nostro cuore dopo che abbiamo fatto la nostra scelta. Un angelo potrebbe decidere di ribellarsi a lui in qualsiasi momento, ma nessuna persona o essere celeste sceglierà mai più di peccare (Nahum 1:9; Apocalisse 21:27; 22:11). I redenti hanno sperimentato in prima persona la devastazione provocata dalla menzogna che trasgredire la legge di Dio porta libertà, e gli angeli hanno assistito ai risultati di ridefinire la libertà come ci sembra meglio. Questa esperienza straziante, avvenuta sulla terra e osservata da tutta la creazione, ha respinto irreversibilmente ognuna delle accuse di Satana che Dio non sia giusto o che esista una libertà migliore. Ha rivelato una volta per tutte che la menzogna iniziale di Satana, che riguardava l’accusa che il governo di Dio fosse troppo restrittivo, è proprio questo: una menzogna. Si potrebbe dire che l’intero gran conflitto sia incentrato sulla questione della libertà. Amare Dio e scegliere di seguire i dieci comandamenti protegge la nostra libertà o la distrugge? Ognuno di noi deve trovare una risposta a questa domanda oggi. La nostra conclusione determinerà sia il destino che vogliamo sia li destino che riceveremo.

**Sul quaderno**

`Dopo aver guardato il tuo testo scritto e annotato, i tuoi segni verso quali idee sembrano puntare?`

`Quali domande emergono dopo aver studiato questo brano? Quali parti sono difficili?`

`Quali altri principi e conclusioni trovi?`

`In che modo la libertà di Dio, con tutti i suoi limiti, è vera libertà?`