---
title:  La schiavitù nell’Antico Testamento
date:   04/03/2024
---

### inTerpret

La schiavitù nell’Antico Testamento era molto diversa dalla schiavitù nella storia più recente. I due sistemi non hanno molto in comune. La maggior parte della schiavitù nell’Antico Testamento sarebbe definita meglio come servitù debitoria dato che era una rete di sicurezza per le persone in situazioni economiche disperate.

Delle leggi severe proteggevano la dignità e la sicurezza di tutti gli schiavi nell’Antico Testamento. Se un proprietario maltrattava uno schiavo facendogli saltare un dente o rovinandogli un occhio, lo schiavo doveva essere immediatamente liberato a motivo dell’infortunio (Esodo 21:26, 27) e un proprietario che uccideva uno schiavo veniva messo a morte (vv. 21, 20). Le comunità avevano l’ordine di proteggere la vita, i beni e la libertà di ogni schiavo che fuggisse dal proprio padrone. Il maltrattamento sotto qualsiasi forma degli schiavi fuggiti non era tollerato (Deuteronomio 23:15, 16). Sapendo che il loro paese proteggeva qualsiasi schiavo scegliesse di fuggire sarebbe stata una motivazione forte per i proprietari a fare attenzione a come trattavano i loro schiavi.

C’era anche un limite di tempo sul periodo per cui una persona poteva essere schiava; dovevano essere liberati ogni sette anni o durante l’anno del giubileo (Esodo 21:2; Levitico 25:10). Chi non avesse lasciato liberi gli schiavi nel momento stabilito avrebbe subito le maledizioni del patto di Dio (Geremia 34:12-17). Alcuni sceglievano di restare schiavi permanentemente. Dovevano comparire davanti a un giudice per assicurarsi che non fossero costretti, e la decisione era mostrata pubblicamente forando l’orecchio dello schiavo con una lesina. Per un pubblico moderno potrebbe sembrare un po’ primitivo forare l’orecchio di uno schiavo come simbolo pubblico della sua servitù, ma era il modo migliore per assicurarsi che la comunità fosse in grado di vedere rapidamente che la decisione era stata ratificata da un giudice e che il padrone della casa non si stava approfittando della persona.

Un lettore moderno potrebbe anche chiedersi perché qualcuno scegliesse di essere uno schiavo permanentemente. Be’, in parole povere, gli schiavi nella Bibbia spesso trovavano un senso di appartenenza alla famiglia che servivano. Anche se i servi assunti e gli stranieri non avevano il permesso di condividere l’intimo pasto della Pasqua con la famiglia, gli schiavi potevano farlo (Esodo 12:44, 45). Analogamente, i servi assunti che lavoravano per i leviti non potevano partecipare ai pasti santi del santuario, ma lo schiavo di una famiglia levita mangiava le stesse offerte sante condivise dal resto della famiglia (Levitico 22:10, 11). Uno schiavo sceglieva volontariamente di diventare uno schiavo permanentemente quando si sentiva amato dalla famiglia e vedeva questo come il modo migliore per prendersi cura dei loro bisogni (Esodo 21:5).

Se gli Stati Uniti avessero deciso di seguire le leggi dell’Antico Testamento sulla schiavitù, ciò avrebbe eliminato il loro intero sistema di schiavitù e distrutto le parti dell’economia che dipendevano dalla sua crudeltà. I pastori e gli studiosi cristiani che usavano la schiavitù dell’Antico Testamento per difendere la schiavitù estremamente disumana negli Stati Uniti lo facevano completamente in malafede.

**Sul quaderno**

`Dopo aver guardato il tuo testo scritto e annotato, i tuoi segni verso quali idee sembrano puntare?`

`Quali domande emergono dopo aver studiato questo brano? Quali parti sono difficili?`

`Quali altri principi e conclusioni trovi?`

`In che modo le leggi dell’Antico Testamento sulla schiavitù dimostrano ulteriormente l’amore incredibile di Dio?`