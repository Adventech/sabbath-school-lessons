---
title:  La schiavitù negli Stati Uniti
date:   07/03/2024
---

### inSight

«Il cielo osserva indignato gli esseri umani, la creazione di Dio, ridotti dai loro simili alla più abietta degradazione e abbassati allo stesso livello degli animali. Coloro che si ritengono discepoli del Salvatore, che ha sempre manifestato la sua compassione davanti ai mali dell’umanità, si impegnano completamente in questo così grande peccato, che consiste nel rendere schiavo lo spirito degli uomini. La miseria umana viene esportata da un luogo all’altro, comprata e venduta. Gli angeli registrano tutto nel libro; le lacrime dei prigionieri, dei padri, delle madri, dei figli, dei fratelli e delle sorelle sono tutte raccolte in cielo. Dio controlla la sua collera, ma ancora per poco tempo. La sua ira brucia contro questa nazione e soprattutto contro i gruppi religiosi che hanno permesso e sono coinvolti in questo traffico terribile. Una tale ingiustizia, oppressione, sofferenza sono viste con fredda indifferenza da tanti, che si considerano discepoli dell’umile Gesù. Molti di loro infliggono con soddisfazione questa indescrivibile agonia, e nonostante tutto osano adorare Dio. È una beffa sfrontata. Satana esulta e rimprovera Gesù e i suoi angeli di questa incoerenza dicendo con trionfo satanico: “Ecco i discepoli di Cristo!”

Questi cosiddetti cristiani leggono le descrizioni delle sofferenze dei martiri e piangono. Si stupiscono della durezza e della crudeltà di alcuni uomini nei confronti di altri. Tuttavia, coloro che pensano e parlano in questo modo, hanno allo stesso tempo degli schiavi, e questo non è tutto; spezzano i legami familiari e crudelmente opprimono i loro simili. Infliggono le più disumane torture con la stessa implacabile crudeltà manifestata dagli inquisitori e dai pagani verso i discepoli di Cristo. L’angelo disse: “Nel giorno del giudizio divino, ci sarà più tolleranza verso i pagani e gli inquisitori di quanta ce ne sarà per questi uomini”. Le grida degli oppressi hanno raggiunto il cielo e gli angeli si sono stupiti delle sofferenze indicibili che uomini, formati all’immagine del loro Creatore, hanno provocato ai loro simili».

«Ho visto che lei, fratello A, ha permesso ai suoi princìpi politici di distruggere il suo giudizio e il suo amore per la verità. Stanno corrodendo la vera devozione dal suo cuore. Non ha mai visto la schiavitù alla luce corretta, e le sue opinioni su questa questione la hanno scagliata dalla parte della Ribellione che fu suscitata da Satana e dal suo esercito. Le sue opinioni sulla schiavitù non possono armonizzarsi con le importanti verità sacre per questo tempo. Deve rinunciare alle sue opinioni o alla verità. Non possono essere coltivate entrambe nello stesso cuore, perché sono in guerra tra loro».

«La legge del nostro paese richiede che consegniamo uno schiavo al suo padrone; non dobbiamo ubbidire, e dobbiamo subire le conseguenze della violazione di questa legge. Lo schiavo non è di proprietà di un uomo. Dio è il suo giusto padrone, e nessun uomo ha il diritto di prendere tra le sue mani l’operato di Dio e dichiararlo come suo».

«Ogni sorta di schiavitù non è conforme alla Parola di Dio. I mali sono troppo grandi per essere elencati. E se gli uomini e le donne hanno abbracciato la solenne verità di questi ultimi giorni che santifica l’anima, i vecchi sentimenti politici che appoggiano il vecchio sistema di schiavitù saranno epurati da loro, prima che siano rapiti in cielo».

**Sul quaderno**

`Dopo lo studio del brano di questa settimana, quali sono delle applicazioni personali per la tua vita?`

`Quali sono alcune applicazioni pratiche da attuare nella tua vita scolastica, famiglia, posto di lavoro e chiesa?`

`Ripassa il versetto a memoria. Come si applica alla tua vita questa settimana?`