---
title:  Approfondimento
date:  18/06/2021
---

«L’unico modo per il peccatore di ottenere la giustizia è tramite la fede. Per fede può accettare i meriti di Cristo, e il Signore imputa l’ubbidienza di suo Figlio sul conto del peccatore. La giustizia di Cristo è ricevuta al posto delle debolezze umane, e Dio accoglie, perdona e giustifica chi si ravvede amandolo come ama suo Figlio, anche se non è giusto. Ecco come la fede è considerata giustizia» – 1SM. P. 367

«Quando tramite il pentimento e la fede accettiamo Cristo come nostro Salvatore, il Signore perdona i nostri peccati e non tiene conto della pena prevista per i trasgressori. Il peccatore può comparire davanti al Signore come se fosse una persona giusta; egli è riconciliato con il cielo e per mezzo dello Spirito Santo gode di una nuova comunione con il Padre e il Figlio. Poi c’è un’altra opera che deve essere compiuta, e questa è di natura progressiva. La vita deve essere santificata attraverso la verità. Ma anche la santificazione avviene per fede, poiché è solo per la grazia di Gesù Cristo, che riceviamo per fede, che il carattere del credente può essere trasformato» – 3SM, p.195.

«La fede che giustifica produce prima il vero cambiamento di vita e poi le buone opere, frutto della fede. Non può esserci una fede salvifica che non porti buoni frutti» – 3SM, p. 195

**Domande per la condivisione**

`1.	Quale distinzione esiste tra la fede vivente e quella morta? In che modo Paolo descrive la fede vivente? Qual è la parola chiave che rivela che cosa implica la fede? Giacomo 2:17-18; Romani 16:26`

`2.	Come rispondi alla controversia (che ha un suo fondamento logico) secondo la quale se siamo salvati solo per una giustizia imputata e non meritata, quello che facciamo e come lo facciamo non ha alcuna importanza?`

`3. «Solo tramite il Figlio siamo accolti dal Padre; e le buone opere sono le conseguenze del suo infinito amore che perdona il peccato. Esse non ci sono accreditate, e niente ci è dovuto per le nostre buone opere, quasi che avessero una parte nella nostra salvezza… Il credente non può presentare la lista delle sue buone opere come una richiesta di salvezza» – 3SM, p. 199. Tenendo presente questa dichiarazione di E.G. White, perché le buone opere sono un aspetto cruciale dell’esperienza cristiana?`

**In sintesi**

Vecchio e nuovo patto: Gesù ha pagato il debito richiesto per legge, affinché potessimo essere considerati giusti agli occhi di Dio.