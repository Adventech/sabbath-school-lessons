---
title:  Mantenere le promesse
date:  17/06/2021
---

Il cardinale Bellarmino, il grande apologista cattolico, contrastò per tutta la vita il messaggio della giustificazione per mezzo della giustizia imputata. In punto di morte, gli portarono il crocifisso affinché invocasse i meriti dei santi per ricevere il conforto nell’ora del trapasso. Ma Bellarmino disse: «Portatelo via! Penso sia più sicuro confidare nei meriti di Cristo».

Tante persone, mentre si avvicinano al tramonto della vita, fanno un bilancio e scoprono quanto siano stati vani, inutili, futili i tentativi per guadagnarsi la salvezza e quanto sia indispensabile la giustizia di Cristo.

La buona notizia è che non occorre trovarsi in punto di morte per confidare pienamente nel Signore. Il patto si basa sulla certezza presente delle promesse divine, promesse che possono rendere migliore la nostra vita da subito.

`Come assaporare la bontà di Dio? Salmi 34:8`

`Che cosa ha fatto Cristo per renderci dolce questo giogo? Matteo 11:30`

`Che cosa lega la giustificazione alla pace? Romani 5:1`

`Che cosa hai guadagnato dalla tua esperienza cristiana? Filippesi 2:7-8`

`Dedica del tempo alla preghiera, esamina la tua vita e chiediti: che cosa sto facendo per consolidare la mia relazione con Dio? Quali cambiamenti devo apportare?`