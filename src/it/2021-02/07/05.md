---
title:  Dio e Israele
date:  12/05/2021
---

**“Dunque, se ubbidite davvero alla mia voce e osservate il mio patto, sarete fra tutti i popoli il mio tesoro particolare; poiché tutta la terra è mia; e mi sarete un regno di sacerdoti, una nazione santa”. Queste sono le parole che dirai ai figli d’Israele» Esodo 19:5-6**

Il Signore presenta il patto ai figli d’Israele. Anche se tramite la chiamata la salvezza è già stata accordata, egli desidera un coinvolgimento attivo da parte dell’essere umano. Occorre una collaborazione tra l’uomo e Dio. Lo stesso accadde quando il popolo stava per lasciare l’Egitto: il Signore aveva ordinato di spargere il sangue sullo stipite della porta; Israele doveva fare la sua parte, seppure minima. Anche nell’alleanza il Signore sollecita una risposta volontaria da parte dell’uomo; non dice: «Che vi piaccia o meno, sarete il mio tesoro particolare e una nazione di sacerdoti». Non funziona così e non è quello che il testo afferma.

`Leggi Esodo 19:6. Come si può comprendere questa parola del Signore tenendo presente l’insegnamento della giustificazione per fede? Può l’ubbidienza annullare la salvezza per grazia? Esodo 19:5-6; Romani 3:19-24; Romani 6:1-2; Romani 7:7; Apocalisse 14:12`

«Non è la nostra ubbidienza che ci permette di essere salvati, perché la salvezza è il dono gratuito di Dio che può essere ricevuto tramite la fede» – SC, p. 61 [63].

Pensa a ciò che il Signore è stato disposto a fare per la nazione d’Israele: non solo l’ha miracolosamente liberata dalla schiavitù, ma ha voluto renderla il suo tesoro particolare, una nazione di sacerdoti. Partendo dal presupposto di una relazione con lui sulla base della fede, il Signore desidera elevare il suo popolo verso un livello spirituale, intellettuale e morale così alto che lo avrebbe reso meraviglioso agli occhi del mondo. Tutto questo con il preciso scopo di impiegarlo nell’annuncio del messaggio di pace a ogni nazione. Tutto si sarebbe potuto concretizzare se, però, avessero ubbidito.

`In che modo la nostra personale esperienza con il Signore dovrebbe riflettere questo stesso principio?`