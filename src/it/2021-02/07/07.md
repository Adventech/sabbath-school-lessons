---
title:  Approfondimento
date:  14/05/2021
---

Per saperne di più leggere da Patriarchi e profeti i seguenti capitoli: «L’Esodo», pp. 229-235, «Dal mar Rosso al Sinai», pp. 236-246, «La legge proclamata al Sinai», pp. 247-257.

«Lo spirito della schiavitù è suscitato dal tentativo di vivere secondo una religione legalista, sforzandosi di adempiere le esigenze della legge con le proprie forze. Possiamo nutrire speranza solo tornando al patto di Abraamo, un patto che si ottiene per grazia tenendo conto della fede in Gesù Cristo. Il vangelo predicato ad Abraamo, tramite il quale ha trovato la speranza, è lo stesso vangelo predicato a noi oggi e l’unico che ci può fare trovare la speranza. Abraamo guardava a Gesù, autore e compitore della nostra fede» – 6BC, p. 1077.

«Durante la schiavitù in Egitto, la maggior parte degli Israeliti dimenticò la legge divina; molti diedero vita a una sorta di sincretismo, inserendo nella religione dei padri usi e tradizioni pagane. Allora Dio condusse il suo popolo al Sinai, perché ascoltasse la legge dalla sua stessa voce» – PP, p. 334 [275].

**Domande per la condivisione**

`1.	In che modo la comunione con il patto preserva le libertà fisiche e spirituali d’Israele? Levitico 26:3-13; Deuteronomio 28:1-15`

`2.	Il Signore afferma: «Tutta la terra è mia». Perché lo dice proprio nel contesto del patto, stabilendo una relazione particolare con un popolo? Come si inserisce qui il nostro modo di intendere il sabato, e cosa significa? Esodo 19:5-6`

`3.	Abbiamo capito che i nostri peccati saranno perdonati solo per mezzo della grazia di Dio. Come comprendiamo, però, il compito della grazia che rende l’uomo capace di vivere una vita di fede e ubbidienza?`

**In sintesi**

Il patto che Dio fece con Israele al Sinai era basato sulla grazia. Avendo fatto conoscere il suo amore tramite la liberazione dalla schiavitù egiziana, Dio invitò la nazione a stabilire un patto con lui, per promuovere e garantire tutte le libertà. Anche se Israele si impegnò positivamente, con il passare dei giorni e degli anni il popolo perse la vera fede motivata dall’amore. La storia successiva ci dimostra che Israele aveva perso completamente di vista il senso del patto ed era scivolato verso una salvezza per opere.

Oggi non dobbiamo replicare la storia del fallimento d’Israele, ignorando la meravigliosa grazia che è stata offerta ai peccatori.