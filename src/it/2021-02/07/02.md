---
title:  «Sopra ali d'aquila»
date:  09/05/2021
---

Il popolo di Israele si era imbevuto per troppo tempo del paganesimo egiziano; erano stati secoli duri, un’esperienza che indubbiamente aveva affievolito in loro la conoscenza di Dio, della sua volontà e della sua bontà. In che modo il Signore li avrebbe riconquistati? Per prima cosa, dimostrando la genuinità del suo amore per Israele liberandolo in maniera portentosa. Al Sinai, il Signore ricordò loro quanti gesti d’amore aveva compiuto nei loro confronti.

**Quali due immagini descrivono al meglio il modo in cui il Signore condusse Israele dall’Egitto al Sinai?**

`Esodo 19:4; Deuteronomio 32:10-12`

`Deuteronomio 1:29-31; Osea 11:1`

`Quale aspetto del carattere di Dio rivelano a Israele (e a noi) queste illustrazioni?`

Queste similitudini dimostrano che il nostro Dio è ben consapevole della nostra impotenza. Leggiamo Salmi 103:13-14. Nell’immagine dell’aquila e del genitore che accompagna il figlio avvertiamo la preoccupazione di Dio per il nostro benessere. Tenero, affettuoso, protettivo e consolante, egli desidera accompagnarci alla piena maturità. «L’aquila era nota per l’insolito attaccamento verso i suoi piccoli. Viveva sulle cime più alte dei monti. Per insegnare a volare alle sue creature, le prendeva sul dorso e le portava sulle alte vette che sovrastavano la pianura del Sinai, per poi lasciarle andare nel vuoto. Se il piccolo era troppo giovane e disorientato per volare, l’aquila maschio piombava in picchiata sotto l’aquilotto per recuperarlo e riportarlo all’inaccessibile nido. E questo, dice la voce divina, è “quello che ho fatto per farvi uscire dall’Egitto e riportarvi da me”» – G.A.F. Knight, Theology of Narration, Grand Rapids, MI: W.B. Eerdmans, Publishing Company, 1976, p. 128.

`Confronta l’interesse di Dio per noi con quello nostro per gli altri. In che modo la sua premura per noi può migliorare la nostra sollecitudine per gli altri? Basandoti sulla tua esperienza personale, quali immagini ti vengono in mente per descrivere l’interesse sincero che il Signore ha verso di te?`