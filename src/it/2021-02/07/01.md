---
title:  Il patto del Sinai
date:  08/05/2021
---

### Letture
Esodo 19:5-6; Deuteronomio 1:29-31; 29:10-13; Osea 11:1; Apocalisse 5:9; 14:12; Romani 6:1-2; 10:3

> <p></p>
> «“… e mi sarete un regno di sacerdoti, una nazione santa”. Queste sono le parole che dirai ai figli d’Israele» Esodo 19:6

«Un bambino di sette anni ebbe un incidente e fu subito portato in ospedale. In casa sua il cibo era insufficiente, e ogni mattina a colazione doveva dividere un bicchiere di latte con un altro dei sei fratellini. Il primo che beveva doveva fare attenzione a non berne troppo. L’infermiera dell’ospedale, la mattina, gli portò una tazza piena di latte. Il bambino la osservò con l’acquolina in bocca e poi, memore delle privazioni di casa sua, domandò: “Quanto posso berne?”. L’infermiera, con gli occhi lucidi e un nodo alla gola, gli rispose: “Bevilo tutto piccolo, proprio tutto”» – H.M.S. Richards, «Free Grace», Voice of Prophecy News, giugno 1850, p. 4.

Anche l’antico Israele, come il bambino della storia, ebbe il privilegio di bere abbondantemente dalla fonte della salvezza; lo stesso privilegio è toccato anche a noi. La liberazione di quel popolo dopo secoli di schiavitù e oppressione fu una straordinaria manifestazione della grazia divina, mentre per noi rappresenta l’emancipazione dal peccato.

`Uno sguardo alla settimana: quali immagini usa il Signore per descrivere la sua relazione con Israele? In che misura le vicende dell’Esodo e del Sinai presentano similitudini con la salvezza personale? Quale fu il ruolo della legge nel patto del Sinai?`