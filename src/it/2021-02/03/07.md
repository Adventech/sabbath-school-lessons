---
title:  Approfondimento
date:  16/04/2021
---

Leggere i seguenti capitoli tratti da Patriarchi e profeti: «Il diluvio», pp. 69-80; «Dopo il diluvio», pp. 81-85.

«L’arcobaleno, un fenomeno fisico naturale, era un simbolo calzante della promessa con Dio, il quale annunciava che non avrebbe mai più distrutto la terra con un diluvio. Dal momento che le condizioni climatiche del pianeta sarebbero state completamente diverse dopo il diluvio e la pioggia avrebbe quasi ovunque sostituito la rugiada per bagnare il terreno, serviva qualcosa che tranquillizzasse gli esseri umani ogni volta che si sarebbero scatenati dei temporali. La mente spirituale riesce a cogliere nei fenomeni naturali la rivelazione di Dio (Ro 1:20). L’arcobaleno diventa così per il credente la prova che la pioggia porterà benedizioni e non distruzione universale» – 1BC, p. 265.

**Domande per la condivisione**

`1.	«In quei giorni il mondo brulicava, le persone si moltiplicavano, la terra muggiva come un toro selvaggio e la grande divinità fu risvegliata da quel clamore e disse alle altre divinità riunite in consiglio: «Il tumulto dell’umanità è intollerabile e non si riesce più a dormire per colpa di Babele». Gli dei si accordarono allora per sterminare l’uomo» – “The Story of the Flood” in The Epic of Gilgamesh, trad. N.K. Sanders, London, The Penguin Group, 1972, p. 108. Confronta questa versione del diluvio con quella biblica.`

`2.	Noè fece tutto il possibile per avvertire i suoi contemporanei dell’imminente punizione divina. Lo fece per aiutare le persone a prendere coscienza della necessità di salvarsi. Perché le verità relative alla salvezza sono generalmente impopolari? Elencare e poi discutere alcune delle cose che impediscono a tanti di accettare il piano divino per la loro salvezza.`

**In sintesi**

Questa settimana abbiamo studiato il patto che Dio fece con Noè, il primo di cui si parli in modo esplicito. Dio mostra il suo interesse per l’umanità e il suo desiderio di salvaguardare il suo rapporto con essa. Dio stabilì il suo patto con Noè, e fu l’impegno di quest’ultimo che permise a Dio di proteggerlo dall’apostasia e di salvare lui e la sua famiglia dal giudizio devastante del diluvio.

«Questo simbolo (l’arcobaleno) tra le nuvole è la conferma della fede e dimostra la loro fiducia in Dio, poiché è il segno della divina misericordia per l’uomo; e benché Dio sia stato provocato a distruggere la terra, la sua misericordia non si è allontanata» – SR, p. 71.