---
title:  Noè, uomo integro
date:  12/04/2021
---

`Leggendo i testi che descrivono la malvagità del mondo antidiluviano, si capisce che Noè è una figura in controtendenza rispetto al contesto che lo circonda.`

**Genesi 6:9 cita tre caratteristiche particolari: prova a spiegare brevemente come comprendi ciascuna singola caratteristica:**

`1. Fu un uomo «giusto»`

`2. Fu «integro»`

`3. Camminò con Dio`

È fuori di dubbio: Noè aveva una relazione salvifica con il Signore, il quale poteva contare sulla sua collaborazione perché quell’uomo lo ascoltava, gli ubbidiva e aveva fede in lui. Per questo il Signore se ne servì per realizzare i suoi piani, e sempre per questo Pietro lo definì «predicatore di giustizia» (2 P 2:5).

`Leggere Genesi 6:8. Perché questo testo ci aiuta a capire il tipo di relazione esistente tra Noè e il Signore?`

In questo versetto compare per la prima volta la parola «grazia» e il suo significato è senza dubbio lo stesso assunto nel Nuovo Testamento, dove si parla di favore misericordioso e non meritato da parte di Dio verso i peccatori che non ne avevano alcun diritto. Questo ci fa capire che, nonostante gli aggettivi «integro» e «giusto» attribuiti a Noè, egli era comunque un peccatore bisognoso di questo immotivato favore da parte del suo Dio. In tal senso Noè non è diverso da ogni persona che cerca sinceramente di seguire il Signore.

`Una volta compreso che Noè, come tutti noi, aveva bisogno della grazia di Dio, poniti questa domanda: «È legittimo attribuirmi le stesse caratteristiche che descrivono Noè (giusto, integro, che camminò con il Signore)»?`