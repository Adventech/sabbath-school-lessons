---
title:  «Per tutte le generazioni future»
date:  10/04/2021
---

### Letture
Genesi 3:6; 6:5,11,18; 9:12-17; Isaia 4:3; Apocalisse 12:17

> <p></p>
> «Ma Noè trovò grazia agli occhi del Signore» Genesi 6:8

I batteri sono organismi troppo piccoli, visibili solo al microscopio. Una comune famiglia di batteri a forma sferica non è più grande della punta di una matita dopo essere stata ingrandita di mille volte. Se ci sono condizioni favorevoli alla loro crescita – caldo, umidità – i batteri del cibo si moltiplicano in maniera estremamente rapida. Alcuni batteri, per esempio, si riproducono per semplice scissione: una cellula matura si divide dando forma ad altre due cellule. Quando la scissione si verifica ogni ora, un singolo batterio ne può produrre oltre diciotto milioni in 24 ore. Al termine di 48 ore saranno comparsi centinaia di miliardi di batteri.

Questo fenomeno microscopico del mondo naturale è un’illustrazione utile a descrivere la rapida crescita del male dopo la caduta. Dotata di menti dalle grandi facoltà intellettuali, di salute robusta e di longevità, la specie umana abbandonò Dio e abusò dei suoi grandi poteri, perseguendo l’iniquità in ogni sua forma. Se i batteri possono essere sterminati grazie all’esposizione alla luce solare, ad agenti chimici o a temperature elevate, il Signore scelse di tenere sotto controllo questa ribellione rampante con un diluvio universale.

`Uno sguardo alla settimana: che cosa ha provocato il peccato alla creazione di Dio? Quali erano alcune caratteristiche di Noè? Quali elementi facevano parte del patto con lui? Come si rivelò la grazia divina mediante il patto con Noè prima che venisse il diluvio? Il patto stipulato tra Dio e l’umanità dopo il diluvio cosa ci insegna?`