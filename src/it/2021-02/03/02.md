---
title:  Il principio del peccato
date:  11/04/2021
---

La considerazione divina alla fine della creazione fu questa: «ed ecco, era molto buono» (Ge 1:31). Arrivò il peccato e il paradigma si è spostato. Le cose non erano più «molto buone». La creazione bella e ordinata fu deturpata dal peccato e dalle sue odiose conseguenze. Al tempo di Noè la ribellione raggiunse proporzioni terribili; la malvagità consunse la specie umana. Anche se la Bibbia non è prodiga di dettagli (leggere Patriarchi e profeti, pp. 69-70), nemmeno un Dio d’amore, paziente e disposto a perdonare poteva tollerare continue trasgressioni e rivolte. Come aveva fatto la situazione a degenerare così rapidamente? La risposta forse non è così difficile. Quanti, oggi, analizzando i propri peccati, giungono alla medesima conclusione: come sono potuto arrivare a tanto?

**Leggi i passi elencati e osserva la costante progressione del peccato:**

`1. Genesi 3:6`

`2. Genesi 3:11-13`

`3. Genesi 4:5`

`4. Genesi 4:8`

`5. Genesi 4:19`

`6. Genesi 4:23`

`7. Genesi 6:2`

`8. Genesi 6:5,11`

Genesi 6:5 e Genesi 6:11 non sono due passi che spuntano dal nulla, ma sono preceduti da una storia. Questi terribili effetti avevano una precisa causa: il peccato era progressivamente peggiorato. È la sua tendenza naturale; non è come un taglio o una ferita che poi in qualche modo guarisce. Al contrario, se non viene tenuto sotto controllo, il peccato si moltiplica, crea disperazione e non è soddisfatto fino a quando tutto non giunge alla morte. Non occorre sforzarsi di immaginare la vita prima del diluvio per capire come opera questo principio, perché è tuttora attivo. Dio odia il male, e non c’è da stupirsi se prima o poi verrà sradicato. Un Dio d’amore, un Dio giusto, non potrebbe fare altrimenti. La buona notizia è che lui vuole sì liberarsi del peccato, ma contemporaneamente salvare i peccatori. Il patto verte proprio su questo.