---
title:  Approfondimento
date:  04/06/2021
---

«Offrendo ai discepoli il pane e il vino, Gesù si presentò come il Redentore. Stabilì con loro il nuovo patto per il quale tutti coloro che lo accettano diventano figli di Dio ed eredi di Cristo. In virtù di quel patto potevano ricevere ogni benedizione divina, valida per questa vita e per quella futura. Esso sarebbe stato ratificato con il sangue di Cristo. La partecipazione a questa cerimonia avrebbe ricordato continuamente ai discepoli il sacrificio infinito compiuto per ognuno di loro, in quanto parte di tutta l’umanità decaduta» – DA, p. 656,659 [492].

«La caratteristica più sorprendente del patto di pace è l’eccessiva abbondanza della misericordia donata al peccatore che si pente dei suoi peccati. Lo Spirito del Signore descrive il vangelo come una salvezza che si ottiene tramite la misericordia di Dio: “Perché avrò misericordia delle loro iniquità e non mi ricorderò più dei loro peccati” (Eb 8:12). Nel mostrare pietà per il peccatore, il Signore deve forse rinunciare alla giustizia? No, affatto! Dio non può disonorare la sua legge né permettere che sia trasgredita impunemente. Sotto la nuova alleanza, la perfetta ubbidienza è una condizione di vita. Se il peccatore si pente e confessa i suoi peccati, sarà perdonato. Con il sacrificio di Cristo il perdono è assicurato. Cristo ha soddisfatto le esigenze della legge per ogni peccatore che si pente e che crede» – God’s Amazing Grace, p. 138.

**Domande per la condivisione**

`1.	Qual è il vantaggio di avere la legge scritta nel cuore, piuttosto che su tavole di pietra? Cosa è più facile dimenticare una legge scolpita sulla pietra o una scritta nel cuore?`

`2.	Fin dalla caduta dell’umanità la salvezza si trova solo in Gesù, anche se la rivelazione della verità è diversa nelle varie epoche della storia. Il patto non opera sempre allo stesso modo?`

`3.	Che cosa vuol dire «la perfetta ubbidienza» di cui scrive Ellen G. White? In che modo questa ubbidienza risponde alle esigenze della legge nei nostri confronti?`

**In sintesi**

Il nuovo patto è la più completa e migliore rivelazione del piano di redenzione. Possiamo farne parte solo per fede; una fede, però, che si manifesterà nell’ubbidienza alla legge scritta nei nostri cuori.