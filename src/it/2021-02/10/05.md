---
title:  «Un patto migliore»
date:  02/06/2021
---

Ieri abbiamo visto che, circa gli elementi fondamentali, il vecchio e il nuovo patto sono la stessa cosa. La linea di fondo comune è la salvezza per fede in Dio che perdona i nostri peccati mediante la sua grazia, e non per i nostri meriti. Come conseguenza del perdono stabiliamo una relazione con lui, essendoci arresi alla fede e all’ubbidienza. Nonostante ciò, la Lettera agli Ebrei lo definisce «un patto migliore». Che cosa vuol dire? In che cosa migliora l’altro?

`Quali sono i difetti che hanno causato il fallimento del vecchio patto? Ebrei 8:7-8`

Il vecchio patto non conteneva elementi di debolezza; il fallimento fu causato da un popolo che non volle aggrapparsi a esso per fede (Eb 4:2).

La superiorità del nuovo patto dipende da Gesù, che rivela direttamente la realtà della sua morte e del suo ministero sacerdotale, e non attraverso il simbolismo del santuario e dei sacrifici di animali. Egli è il Sommo Sacerdote della nuova alleanza. In altre parole, la salvezza offerta nel vecchio patto è la stessa del nuovo, anche se in quest’ultimo l’amore di Dio è rivelato in modo completo. È migliore perché quello che era trasmesso tramite i simboli ha trovato pieno compimento in Gesù: la sua vita senza peccato, la sua morte e il suo ministero sacerdotale sono simboleggiati nel servizio del santuario terrestre (Eb 9:8-14). Ma adesso, al posto di simboli e tipi, abbiamo Gesù in persona, non solo nelle vesti di Agnello che ha versato il suo sangue per i nostri peccati (9:12), ma anche di Sommo Sacerdote che intercede in cielo a nostro favore (Eb 7:25). Sebbene la salvezza sia la stessa, la rivelazione di sé più esaustiva e la salvezza solo grazie a lui, come rivelato nel nuovo patto, lo rendono superiore al vecchio.

`Quali parole usa l’autore della Lettera agli Ebrei per descrivere il vecchio servizio del santuario? In che modo questo utilizzo delle parole ci aiuta a comprendere la superiorità del nuovo patto? Perché la vita, la morte e il ministero sacerdotale di Cristo ci danno una migliore comprensione di Dio rispetto a ciò che riceviamo dai riti del santuario terrestre? Ebrei 8:5; 10:1`