---
title:  Il nuovo patto
date:  29/05/2021
---

### Letture
Geremia 31:31-34; Matteo 5:17-28; Osea 2:18-20; Isaia 56:6; Ebrei 8:7-8; Ebrei 10:4; Matteo 27:51

> <p></p>
> «“Ecco, i giorni vengono”, dice il Signore, “in cui io farò un nuovo patto con la casa d’Israele e con la casa di Giuda”» Geremia 31:31

Alcuni anni fa, su una rivista venne pubblicata una vignetta che era la parodia di un incontro tra dirigenti aziendali. Il direttore aveva in mano una confezione di detersivo e la mostrava. Con fierezza, puntò il dito sulla scritta rossa «Nuovo» che spiccava sulla scatola; doveva ovviamente trattarsi di una novità, ma il direttore spiegò che di nuovo c’era solo la scritta. In altre parole, era lo stesso detersivo di prima, ma rinnovato nella confezione. Per certi versi, si potrebbe dire che lo stesso sia accaduto con il nuovo patto. Il fondamento, la speranza e le condizioni sono infatti rimasti identici a quelli previsti nel vecchio patto. L’alleanza è sempre motivata dalla grazia e dalla misericordia che va ben oltre le debolezze e le sconfitte umane.

`Uno sguardo alla settimana: quali sono le analogie tra i vecchi patti e il nuovo? Qual è il ruolo della legge nel patto? Con chi vennero stipulati i patti? Cosa intende l’epistola agli Ebrei quando parla di «patto migliore» (Eb 8:6)? Qual è il rapporto tra patto e santuario celeste?`