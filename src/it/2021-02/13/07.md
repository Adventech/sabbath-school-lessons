---
title:  Approfondimento
date:  25/06/2021
---

Per saperne di più circa l’argomento trattato in questa settimana, leggi da Il gran conflitto il capitolo «La liberazione del popolo di Dio», pp. 497-510 e da La via migliore, il capitolo «Ottimismo e serenità nel Signore», pp. 115-126.

«Il Figlio di Dio non si è caricato dei peccati e delle sue proprie colpe; si è caricato dei nostri dolori, su di lui si è abbattuta l’iniquità di tutti noi. Tramite la compassione divina egli ha unito il suo destino con l’uomo, e come rappresentante della razza umana si è lasciato trattare come un malfattore. Egli è sceso nell’abisso della disperazione, aperto dai nostri peccati, e si è proposto di costruire un ponte tra l’uomo e Dio» Bible Echo and Signs of the Times, 1 agosto 1892.

«Vieni, fratello mio, così come sei, peccatore e impuro. Deponi il carico della colpevolezza su Gesù e per fede afferra i suoi meriti. Vieni adesso, mentre la misericordia indugia; vieni, confessa e pentiti, Dio ti perdonerà. Non perdere questa opportunità. Ascolta la voce della misericordia che intercede per te affinché tu possa risorgere e camminare in una vita illuminata dalla luce di Cristo. Ogni istante è collegato al destino eterno del mondo invisibile. Non permettere al tuo orgoglio e alla tua incredulità di rigettare ancora una volta il dono di misericordia. Se dovesse accaderti, potresti rimpiangerlo con queste parole: “Il raccolto è passato, l’estate è finita, e noi non siamo stati salvati”» – 5T, p. 353.

**Domande per la condivisione**

`1.	«Vediamo noi stessi in relazione al cosmo», scrisse Francisco José Moreno, «e siamo consapevoli della nostra ignoranza e impotenza; quindi della nostra insicurezza. Di conseguenza, abbiamo timore». Between Faith and Reason: Basic Fear and Human Condition, Harper & Row, NY, 1977, p. 7. Confronta questa citazione con Efesini 3:17-19 e nota il contrasto tra i due sentimenti.`

`2.	A chi crede in Gesù, Dio ha promesso la gioia. Ma la gioia è sinonimo di felicità? Possiamo essere sempre felici? In caso contrario, vuole forse dire che c’è qualcosa di sbagliato nella nostra esperienza cristiana?`

`3.	Che cosa significa essere ricolmi della «pienezza di Dio» (Ef 3:19)?Come possiamo sperimentarla nella nostra vita?`

**In sintesi**

Il patto non è solo un concetto teologico profondo, ma definisce i parametri del nostro rapporto con Cristo: una comunione personale che determina preziosi benefici già nell’immediato oltre che, ovviamente, al ritorno di Gesù.