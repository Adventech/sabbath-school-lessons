---
title:  Il patto e la missione
date:  24/06/2021
---

**Andate dunque e fate miei discepoli tutti i popoli battezzandoli nel nome del Padre, del Figlio e dello Spirito Santo, insegnando loro a osservare tutte quante le cose che vi ho comandate. Ed ecco, io sono con voi tutti i giorni, sino alla fine dell’età presente» Matteo 28:19-20.**

Tutto il mondo lotta contro ciò che lo scrittore sudafricano Laurens Van Der Post ha definito «il peso del nonsenso». Le persone ricevono il dono della vita, ma non sanno cosa farsene, qual è il suo scopo e come usarlo. È come se qualcuno ci regalasse una biblioteca stracolma di libri rari, ma anziché leggerli li usassimo per accendere il fuoco. Un incredibile spreco di beni preziosi! I credenti del nuovo patto non devono lottare contro questo problema. Al contrario, coloro che conoscono la meravigliosa notizia (per averla sperimentata personalmente) di un Salvatore morto e risorto per i peccati dell’umanità, conoscono anche la gioia. Secondo il mandato di Cristo (Mt 28:19-20), ogni credente ha una missione e uno scopo nella propria vita: far conoscere ad altri la sua esperienza con Gesù Cristo, un privilegio straordinario! Quasi ogni cosa che avremo fatto in questo mondo terminerà con la fine del mondo stesso. Ma l’annuncio del vangelo ad altri è un’opera che lascerà il segno per l’eternità.

`Elenca i vari elementi contenuti nel mandato di Cristo. Quale promessa del Signore ci dà più fede e coraggio per fare quello che richiede?`

`Il Signore ci ha affidato il compito di proclamare il messaggio della salvezza, nonostante i nostri limiti e le nostre debolezze. Che cosa puoi fare, insieme ai membri della tua classe, per fare conoscere ad altri il messaggio salvifico di Gesù?`