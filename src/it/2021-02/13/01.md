---
title:  Un patto per la vita
date:  19/06/2021
---

### Letture
1 Giovanni 1:4; Giovanni 4:16; 5:24; Romani 3:24-25; 2 Corinzi 5:21; Apocalisse 2:11; 20:6; 21:8

> <p></p>
> «Io son venuto perché abbiano la vita e l’abbiano in abbondanza» Giovanni 10:10

Questo trimestre abbiamo studiato il tema dell’alleanza che Dio ha stabilito con il suo popolo e che, fondamentalmente, vede il Signore affermare: ecco come vi salverò dal peccato, punto. Sebbene il gran finale della promessa del patto si realizzi nella vita eterna in un mondo rinnovato, non dobbiamo aspettare quel giorno per godere delle benedizioni del patto. Il Signore si prende cura oggi delle nostre vite; desidera oggi le cose migliori per noi. L’alleanza non è una lunga lista di doveri da compiere per un periodo lunghissimo, alla fine dei quali ci attende la ricompensa. Possiamo gustare sin da ora la gioia derivante da una relazione personale con il nostro Signore. Quali sono le benedizioni legate al patto? In questo studio finale del trimestre scopriremo alcuni doni immediatamente disponibili, alcune promesse frutto della grazia divina diffusa a beneficio di chi, sentendolo bussare, gli ha aperto la porta del cuore. Sicuramente le benedizioni sono ben più numerose di quelle elencate in questa parte, ma consideriamole come il nuovo inizio di qualcosa che non avrà mai fine.

`Uno sguardo alla settimana: perché dovremmo provare gioia? Su quali basi possiamo rivendicare quella promessa? Cosa contiene il patto per consentirci di liberarci dal peso della colpa? Cosa vuol dire avere un cuore nuovo?`