---
title:  La promessa della gioia
date:  20/06/2021
---

**Queste cose vi scriviamo perché la nostra gioia sia completa» 1 Giovanni 1:4**

Con poche e semplici parole Giovanni esprime i vantaggi che derivano dal far parte del popolo del patto: la promessa della gioia. Come credenti siamo spesso incoraggiati a non lasciarci guidare delle emozioni, che la fede non è un sentimento, anzi, è opportuno andare oltre gli stati d’animo. Ma nello stesso tempo, non saremmo esseri umani se non coltivassimo la sfera dei sentimenti e delle emozioni. Non li possiamo negare, ciò che dobbiamo fare è sforzarci di comprenderne la funzione e, per quanto possibile, tenerli sotto controllo. Ma la loro negazione significa pretendere di cancellare un tratto proprio dell’essere umano.

`Rileggere il versetto cominciando dall’inizio del capitolo. Su chi o che cosa Giovanni spera di rendere completa la gioia dei credenti dell’Asia minore? 1 Giovanni 1:1-4`

Giovanni era uno dei dodici apostoli e fu testimone, fin dal primo momento, del ministero di Gesù, delle cose più straordinarie dette e realizzate da lui (era presente alla croce, al Getsemani e anche alla trasfigurazione); in qualità di testimone oculare è ben qualificato per descriverci l’evento. Giovanni non pone alcuna enfasi sulla sua persona, ma su quanto realizzato da Gesù in favore dei discepoli. Cristo ha aperto per noi la via che conduce a una comunione personale e gioiosa con il Signore. La gioia è uno degli effetti di tale comunione. L’apostolo ci tiene a far sapere che tutto ciò che i discepoli hanno visto e sentito a proposito di Gesù è vero e che i credenti possono vivere una comunione con il Padre che li ama al punto da dare suo Figlio.

`Giovanni offre una testimonianza personale. Qual è invece la tua testimonianza circa la relazione che hai con Gesù? Che cosa potresti dire o fare per accrescere la gioia di qualcuno?`