---
title:  Approfondimento
date:  07/05/2021
---

Per saperne di più, leggere i seguenti capitoli di Profeti e re: «La vigna del Signore», pp. 17-20; «La speranza dei pagani», pp. 212-218; «La casa d’Israele», pp. 406-417.

«Dio non fa alcuna distinzione di classe, etnia o nazionalità. Egli è il creatore di tutti gli uomini. Tutti appartengono a una stessa famiglia per creazione e tutti sono «uno» tramite la redenzione. Cristo è venuto ad abolire tutti i muri di separazione, ad aprire i cortili del tempio affinché tutti possano accedere liberamente a Dio. Il suo amore è così grande, così profondo, così completo che penetra ovunque. Egli sottrae all’influsso di Satana tutti coloro che sono stati ingannati e li avvicina al trono di Dio, un trono circondato dall’arcobaleno della promessa. In Cristo “non c’è più né giudeo, né greco, né schiavo, né libero”» – PK, pp. 369-370 [213].

Leggendo 1 Pietro 2:9-10 si scoprono i quattro titoli attribuiti dall’apostolo alla chiesa, molti dei quali si ripetono in alcuni brani dell’Antico Testamento e si riferiscono a Israele: Esodo 19:6 e Isaia 43:20. Su che cosa pone l’accento ognuno di questi titoli in merito alla relazione della chiesa con Dio? (p.es., il titolo «nazione eletta» indica che Dio l’ha scelta e ha per essa un mandato specifico).

**Domande per la condivisione**

`1.	Nell’antico Israele i sacerdoti compivano sacrifici per ricordare il Messia. In quanto componenti di un sacerdozio reale, quali tipi di «sacrifici» sono chiamati a compiere i credenti? (cfr. 1 P 2:5)`

`2.		Dio separò Israele dal mondo per farne una nazione santa, chiamata a condividere con le altre nazioni le verità della salvezza. Lo stesso vale per la chiesa contemporanea. Come è possibile separarla dal mondo e allo stesso tempo mantenere una posizione dalla quale poter annunciare il vangelo? In che modo l’esperienza di Israele e quella di Gesù ci aiutano nella risposta?`

`3.		Dio ha sempre mantenuto un rimanente nell’antico Israele, come Elia e il rimanente dei suoi tempi (1 R 19:18). Perché è più difficile rimanere fedeli a Dio circondati da persone incredule, piuttosto che da persone tiepide nella propria chiesa?`

**In sintesi**

L’Israele di Dio (prima e dopo la croce) è fatto di persone di fede che vivono una relazione spirituale con lui. Queste persone sono suoi rappresentanti, incaricati di fare conoscere al mondo il vangelo della sua grazia salvifica.