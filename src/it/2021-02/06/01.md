---
title:  La discendenza di Abraamo
date:  01/05/2021
---

### Letture
Ezechiele 16:8; Deuteronomio 28:1,15; Geremia 11:8; Genesi 6:5; Giovanni 10:27-28; Galati 3:26-29; Romani 4:16-17

> <p></p>
> «Ma voi siete una stirpe eletta, un sacerdozio regale, una gente santa, un popolo che Dio si è acquistato, perché proclamiate le virtù di colui che vi ha chiamati dalle tenebre alla sua luce meravigliosa» 1 Pietro 2:9

Un giorno, in una piccola città, l’orologio della vetrina del gioielliere si fermò alle 7.45. Molti abitanti si affidavano proprio a quell’orologio per conoscere l’ora. Quel mattino particolare, uomini d’affari e donne dettero una rapida occhiata alla vetrina e videro che mancavano quindici minuti alle otto; i bambini che stavano andando a scuola si sorpresero quando si accorsero che potevano gironzolare ancora per un bel po’. Molte persone quella mattina fecero ritardo perché un piccolo orologio di una gioielleria si era fermato» – C.L. Paddock, God’s Minutes, Nashville, TN: Southern Publishing Association, 1965, p. 244 (adattamento).

Una rappresentazione efficace del fallimento di Israele nell’antichità. Il Signore collocò quel popolo «in mezzo alle nazioni (Ez 5:5), ovvero in una fascia di territorio strategico fra tre continenti (Africa, Europa e Asia). Dovevano essere l’«orologio» spirituale del mondo ma, un po’ come quell’orologio nella gioielleria, anche loro si fermarono. Non si trattò di una rovina totale perché, allora come oggi, Dio conserva il suo fedele rimanente.

Lo studio di questa settimana si concentrerà sull’identità e sul ruolo del vero Israele di Dio in ogni epoca, compresa la nostra.