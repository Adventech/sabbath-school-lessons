---
title:  Che cosa è successo?
date:  27/03/2021
---

### Letture
Salmi 100:3; Atti 17:26; Genesi 2:7; 2:18-25; 1:28-29; 3:15

> <p></p>
> «Poi Dio disse: “Facciamo l’uomo a nostra immagine, conforme alla nostra somiglianza, e abbia dominio sui pesci del mare, sugli uccelli del cielo, sul bestiame, su tutta la terra e su tutti i rettili che strisciano sulla terra”. Dio creò l’uomo a sua immagine; lo creò a immagine di Dio; li creò maschio e femmina» Genesi 1:26-27

Il racconto biblico della creazione del genere umano è denso di speranza, gioia e perfezione. Ogni giornata creativa terminava con un pronunciamento divino: tutto era «buono». Certo, non prevedeva la presenza di calamità come uragani, terremoti, carestie e malattie. Che cosa è successo? Al termine del sesto giorno il commento di Dio fu: «molto buono», perché aveva creato a sua immagine l’uomo e la donna. Si trattava di una novità assoluta rispetto alle altre cose fin lì create. Quegli esseri erano davvero perfetti in ogni dettaglio; non poteva essere diversamente, perché erano a immagine di Dio. Non c’era spazio per assassini, ladri, bugiardi, truffatori. Che cosa è successo, allora?

Questa settimana ci concentreremo sulla creazione, sull’atto originario di Dio e su quello che è accaduto a questo creato perfetto. Finiremo poi sfiorando il tema di questo trimestre: che cosa sta facendo Dio per rimettere le cose a posto?

`La settimana in breve: cosa insegna la Bibbia sulle origini? Quale genere di relazione desidera avere Dio con l’umanità? Qual era la funzione dell’albero della conoscenza del bene e del male? Quale speranza fu garantita ad Adamo ed Eva subito dopo la caduta?`