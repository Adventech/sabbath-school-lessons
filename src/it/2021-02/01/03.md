---
title:  A immagine del Creatore
date:  29/03/2021
---

**La Bibbia afferma che Dio ha creato l’umanità – maschio e femmina – a sua immagine (Ge 1:27).**

`Partendo da questo presupposto, rispondere ai seguenti quesiti:`

`1. Cosa significa essere stati creati a immagine di Dio? In che senso siamo «a sua immagine»?`

`2. Secondo il racconto della Genesi, oltre all’umanità Dio ha creato altro a «sua immagine»? In caso contrario, perché il nostro status ci caratterizza rispetto al resto del creato? Qual è l’insegnamento di questa realtà?`

`3. Quale altro particolare tratto dalla creazione del genere umano colloca questa specie in posizione diversa rispetto a qualsiasi altra cosa creata da Dio? Genesi 2:7,18-25`

Anche se dobbiamo parlare di Dio in termini umani, non dimentichiamo che egli è un essere spirituale (Gv 4:24) e che possiede caratteristiche divine. Tutto quello che possiamo dire è che grazie alla nostra natura fisica, mentale e spirituale riflettiamo in qualche modo il nostro divino Creatore, anche se molto è ancora avvolto nel mistero. Tuttavia, la Bibbia sottolinea gli aspetti spirituali e intellettuali mentali del nostro essere, tratti che possono essere sviluppati e perfezionati. È l’unicità della mente umana che rende possibile una relazione corroborante con Dio, privilegio che nessun’altra creatura terrena possiede. È interessante anche notare la parte del racconto che riguarda la creazione della donna, che ha alcune caratteristiche peculiari. Sia l’uomo che la donna condividono il privilegio incredibile di essere fatti a immagine di Dio. Nel loro creato non c’è cenno di inferiorità di uno nei confronti dell’altro, sono stati creati a partire dalla medesima materia. Dio li fece uguali fin dall’inizio e li collocò su un piano di parità nel coltivare una relazione speciale con lui. Entrambi hanno avuto la stessa opportunità di far crescere il loro carattere in maniera tale da onorare Dio. «Fu Dio stesso a dare una compagna ad Adamo. Gli procurò un “aiuto… convenevole” che condividesse la sua natura, potesse stargli accanto, comprenderlo e amarlo. La prima donna fu creata da una costola presa dal fianco dell’uomo. Ciò significava che non avrebbe dovuto dominarlo, né essere considerata inferiore a lui. Sarebbe stata al suo fianco, con pari dignità: una compagna da proteggere e amare, parte di lui, ossa delle sue ossa, carne della sua carne» – PP, p. 46 [29-30].