---
title:  Approfondimento
date:  02/04/2021
---

Per saperne di più sull’argomento, leggere Salmi 95:7-8; Isaia 55:1-7; Luca 15:3-7; Luca 19:10, e i seguenti capitoli tratti da Patriarchi e profeti: «La creazione», pp. 28-34; «La tentazione e la caduta», pp. 35-44; «Il piano della salvezza», pp. 45-52.

«Ritengo che in quelle tre parole pronunciate da Dio ci sia un sermone evangelico che raggiunse le orecchie dei fuggitivi: “Dove sei? Il vostro Dio non è rassegnato a perdervi. È venuto per cercarvi, e nella persona del suo amato Figlio va attorno non solo per cercarvi, ma anche per salvare ciò che ora è perduto”» – Charles Haddon Spurgeon, The Treasury of the Bible, Grand Rapids, MI: Zondervan Publishing House, 1962. Old Testament, vol. 1, p.11.

**Domande per la condivisione**

`1.	Considerato che il Dio buono e d’amore va alla ricerca dell’umanità, come rispondere a questa manifestazione di interesse del padre e di Gesù Cristo? Cosa si aspetta il Signore?`

`2.	Mettiamo a confronto il quadro biblico di un’umanità caduta dalla beatitudine del creato divino e bisognosa di redenzione, con la teoria dell’evoluzione. Quale delle due ci offre maggiore speranza e per quale motivo?`

`3.	Quanto contano le relazioni sane ai fini della felicità umana? Perché hanno bisogno, per esistere, di un legame fiorente con Dio?`

**In sintesi**

Dio ci ha creati a sua immagine perché tra noi e lui potesse stabilirsi una comunione basata sull’amore. Nonostante l’ingresso del peccato abbia mandato in frantumi l’unione originale, il Signore cerca di ripristinarla mediante il piano della salvezza. In quanto creature dipendenti, la vita assume il vero significato solo quando stabiliamo un’unione con il nostro Creatore.