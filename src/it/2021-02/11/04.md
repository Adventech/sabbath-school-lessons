---
title:  La sostituzione
date:  08/06/2021
---

**… che ha dato se stesso per i nostri peccati, per sottrarci al presente secolo malvagio, secondo la volontà del nostro Dio e Padre Galati 1:4**

Non c’è alcun dubbio: la chiave del Nuovo Testamento, il tema principale, è la morte di Gesù Cristo quale sacrificio per i peccati del mondo. Questa verità è il fondamento dell’intero piano di salvezza. Ogni teologia che neghi l’espiazione tramite il sangue di Cristo confuta il cuore e l’anima del cristianesimo. Una croce senza sangue non può salvare nessuno.

`Gesù si è offerto volontariamente di morire? Per chi è morto? Che cosa avrebbe dovuto ottenere la sua morte?`

La morte sostitutiva di Cristo ci permette di comprendere l’intero piano della salvezza. A causa dei nostri peccati meritavamo di morire. Cristo, mosso dal suo amore per noi, «ha dato se stesso per i nostri peccati» (Ga 1:4), morendo al nostro posto. La morte di Cristo al posto dei peccatori è la grande verità da cui ne derivano molte altre. La nostra speranza di restaurazione, di libertà, di perdono e della vita eterna è consequenziale a quello che Gesù ha fatto per noi, dando se stesso per i nostri peccati. Senza di essa, la nostra fede non avrebbe alcun senso; sarebbe come se riponessimo la nostra speranza e la nostra fiducia nella statua di un pesce. La salvezza ci viene accordata per mezzo del sangue, quello di Cristo.

`Cosa sappiamo del sangue e della sua funzione nel piano della salvezza? Matteo 26:28; Efesini 2:13; Ebrei 9:14; 1 Pietro 1:19`

«Non è nei piani di Dio che l’uomo coltivi uno spirito diffidente, che torturi se stesso per paura di non essere accettato a causa del peccato o della propria indegnità… Ciascuno può dire: “Riconosco di essere un peccatore e per questo motivo ho bisogno di un Salvatore… Non ho meriti o virtù per i quali possa reclamare la salvezza, ma mi presento davanti a Dio con il sangue dell’Agnello, che ha tolto i peccati del mondo. Questa è la mia sola supplica”» – The Faith I Live by, p. 102.

`Quale speranza puoi ricevere dal sacrificio di Cristo e dal suo sangue versato per te?`