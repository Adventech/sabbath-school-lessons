---
title:  Il nuovo santuario del patto
date:  05/06/2021
---

### Letture
Esodo 25:8; Isaia 53:4-12; Ebrei 8:1-6; 9:14; 10:4; Timoteo 2:5-6

> <p></p>
> «Per questo egli è mediatore di un nuovo patto. La sua morte è avvenuta per redimere dalle trasgressioni commesse sotto il primo patto, affinché i chiamati ricevano l’eterna eredità promessa» Ebrei 9:15

Una notte senza luna, un cielo nero come inchiostro. Franco, avvolto dall’oscurità, camminava per le strade deserte della città. Dopo un po’ sentì dei passi dietro di sé, qualcuno lo seguiva. Accelerò l’andatura, ma il rumore dei passi si avvicinava sempre più. La persona ormai al suo fianco gli disse: «Sei Franco, il tipografo?». Si fermarono entrambi. Franco, sforzandosi di riconoscere la persona, disse: «Sì, sono io. Ma com’è che mi conosci?». «Infatti, non ci conosciamo», rispose lo sconosciuto, «ma conosco molto bene tuo fratello, e anche nell’oscurità il tuo modo di camminare e la tua figura mi ricordano tanto lui e ho immaginato fossi suo fratello. Lui mi ha parlato tanto di te».

Questo semplice racconto ci fa comprendere la straordinaria verità riguardo al santuario israelita. Si trattava, secondo la Bibbia, di un’ombra, una figura, un’immagine che doveva prefigurare e rivelare alcune verità fondamentali: la morte e il ministero sacerdotale di Gesù nel santuario del cielo.

`Uno sguardo alla settimana: perché Dio volle che gli Israeliti costruissero un santuario? Cosa ci insegna il santuario su Cristo quale nostro sostituto? Cosa fa Gesù nel cielo in qualità di nostro rappresentante?`