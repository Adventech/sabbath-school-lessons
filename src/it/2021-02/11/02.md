---
title:  Le relazioni
date:  06/06/2021
---

**Io stabilirò la mia dimora in mezzo a voi e non vi detesterò. Camminerò tra di voi, sarò vostro Dio e voi sarete mio popolo» Levitico 26:11-12**

Un punto dovrebbe essere ormai sufficientemente chiaro: sia nel vecchio che nel nuovo patto, il Signore ha cercato di stabilire una relazione affettiva con il suo popolo. Le alleanze, infatti, servono fondamentalmente per fissare (in assenza di un termine migliore) le regole alla base di questo rapporto. La relazione s’incrocia con il patto, in qualsiasi tempo o contesto. Perché una relazione possa esistere è necessario assicurare il rapporto interpersonale, la comunicazione e il contatto, soprattutto per noi peccatori pieni di dubbi e debolezze. Il Signore, sapendo ciò, si è rivelato a noi, anche nei confini di un’umanità smarrita, affinché potessimo interagire con lui in maniera significativa.

`Per quale ragione il Signore ordinò la costruzione di un santuario? Esodo 25:8`

La risposta a questa domanda, naturalmente, ne richiama un’altra: perché il Signore voleva dimorare in mezzo al suo popolo? Forse la risposta si trova nei due versetti di Levitico letti all’inizio della giornata. È da notare che il Signore vuole «dimorare» (letteralmente «accamparsi», «montare la tenda») in mezzo a loro senza «detestarli». Poi afferma che «camminerà» tra di loro e sarà il loro Dio, ed essi saranno il suo popolo (Le 26:11-12). Consideriamo gli aspetti che si trovano in questo testo e riflettiamo sull’importanza dell’aspetto relazionale.

`In che modo il Signore cerca un’amicizia duratura con il suo popolo? Levitico 26:11-13. Il Signore vuole abitare con noi per non «detestarci». In che modo il santuario offre a un’umanità lontana da Dio la possibilità di «camminare» insieme con lui «a testa alta», e perché è così importante per arrivare a stabilire un patto?`