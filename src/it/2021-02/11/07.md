---
title:  Approfondimento
date:  11/06/2021
---

«Neppure l’angelo più elevato del cielo ha il potere di pagare il riscatto per un’anima perduta. I cherubini e serafini hanno solo la grazia di cui, come sue creature, sono stati rivestiti dal Creatore, ma la riconciliazione dell’uomo con Dio può essere realizzata solo tramite un mediatore simile a Dio, il quale possiede gli attributi che lo onorano e lo dichiarano degno di trattare con Dio in favore dell’uomo e, allo stesso tempo, deve rappresentare il Padre all’umanità decaduta. Il sostituto dell’uomo deve avere la stessa natura umana, deve essere collegato alla famiglia umana e, come ambasciatore di Dio, deve avere la stessa natura divina, e deve essere collegato all’Infinito per poterlo manifestare al mondo ed essere un mediatore tra Dio e l’uomo» – 1SM, p. 257.

«Gesù dice ancora: se mi riconoscerete davanti agli uomini, anch’io vi riconoscerò davanti al Padre mio che è nei cieli. Voi siete i miei testimoni sulla terra, per mezzo vostro la mia grazia si deve spandere per la guarigione del mondo. Io sarò il vostro rappresentante in cielo. Il Padre non scorgerà le imperfezioni del vostro carattere, perché sarete rivestiti della mia perfezione. Grazie a me arriveranno sino a voi le benedizioni divine. E se qualcuno mi riconosce, prendendo parte al mio sacrificio in favore degli uomini perduti, anch’io lo riconoscerò e lo farò partecipare alla gloria e alla gioia dei riscattati» – DA, p. 357 [259-260].

**Domande per la condivisione**

`1.	Leggere Romani 5:2; Efesini 2:18; 3:12. Che cosa affermano circa il nostro accesso al Padre per mezzo di Gesù?`

`2.	In che modo Ellen G. White spiega la funzione del mediatore? Quando il Padre ci guarda non vede il nostro carattere imperfetto, ma la perfezione di Cristo.`

`3.	Riconsiderando quel che abbiamo studiato questa settimana, in che cosa consiste l’opera di Cristo nel santuario del cielo?`

**In sintesi**

Il sistema del vecchio patto fu sostituito dal nuovo; al posto di animali sacrificati dai sacerdoti nel santuario terreno, abbiamo Gesù, il nostro perfetto sacrificio. Egli ci rappresenta davanti al Padre nel santuario del cielo, il quale costituisce il fondamento del nuovo patto e delle sue promesse.