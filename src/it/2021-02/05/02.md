---
title:  «Il tuo scudo»
date:  25/04/2021
---

**Dopo questi fatti, la parola del Signore fu rivolta in visione ad Abramo, dicendo: “Non temere, Abramo, io sono il tuo scudo, e la tua ricompensa sarà grandissima”» Genesi 15:1**

È interessante notare che il Signore dice ad Abraamo di essere «il suo scudo». L’uso del pronome personale mostra la natura della relazione. Dio si rivolge a lui in modo diretto, lo stesso vuole fare con noi tutti.

La designazione di Dio come «scudo» appare per la prima volta ed è la sola che Dio stesso applica a se stesso, anche se molti scrittori hanno usato questo termine riguardo a Dio (De 33:29; Sl 18:30; 84:11; 144:2).

`Quando Dio si definisce lo scudo di qualcuno, che cosa intende? Forse quell’espressione aveva un valore per Abraamo e non per noi oggi? Possiamo rivendicare la stessa promessa? Implica il fatto che non saremo mai colpiti nella salute fisica? In che senso Dio è uno scudo e come interpretiamo quell’immagine?`

«Cristo non nutre un interesse casuale per noi, ma ancora più profondo di quello che una madre nutre per il suo bambino… Il nostro Signore ci ha acquisiti mediante la sofferenza e il dolore, l’insulto e il biasimo, l’abuso, lo scherno, il rifiuto e la morte, tutto vissuto nella sua natura umana. Lui veglia su di te, figlio tremante di Dio. Ti metterà al sicuro sotto la sua protezione… La debolezza della nostra natura non sbarrerà l’accesso al Padre celeste, poiché lui [Cristo] è morto per intercedere a nostro beneficio» – SD, p. 77.

`Rolando era stato un fedele seguace di Dio, o almeno così sembrava. Un giorno morì inaspettatamente. Non era Dio il suo scudo? O forse dobbiamo capire questo concetto sotto un’ottica differente? Il Signore da cosa ci promette protezione? (cfr. 1 Co 10:13)`