---
title:  «Renderò grande il tuo nome»
date:  29/04/2021
---

**Io farò di te una grande nazione, ti benedirò e renderò grande il tuo nome e tu sarai fonte di benedizione» Genesi 12:2**

`Dio promette ad Abraamo che renderà grande il suo nome, che diventerà famoso. Quale motivo spinge il Signore a prendere questa decisione? Chi merita di avere un «grande nome» (leggi Ro 4:1-5; Gm 2:21-24)?Il Signore concesse ad Abraamo una grandezza di cui lui solo poteva beneficiare, o c’era qualcosa di più?`

`Confronta Genesi 11:4 con Genesi 12:2. Qual è la grande differenza tra i due testi? In che senso uno rappresenta la salvezza per opere e l’altro quella per fede?`

Per quanto il piano della salvezza sia affidato esclusivamente all’opera di Cristo a nostro beneficio, noi, in quanto destinatari della grazia divina, siamo comunque coinvolti. Abbiamo un ruolo da svolgere, e qui è messo in primo piano il nostro libero arbitrio. Il gran conflitto, la battaglia tra Cristo e Satana, si sta ancora combattendo dentro e attraverso di noi. L’umanità e gli angeli stanno osservando cosa sta accadendo in questo conflitto (1 Co 4:9), e ciò che siamo, che diciamo o che facciamo hanno una rilevanza che va ben oltre la nostra immediata sfera d’azione, ma le implicazioni possono per certi versi riverberarsi nell’intero universo. Con le nostre parole, il modo di agire e l’atteggiamento possiamo portare gloria al Signore, colui che ha fatto così tanto per noi, oppure disonorare il suo grande nome. Quando Dio disse ad Abraamo che avrebbe reso grande il suo nome, di certo non attribuì a quelle parole la medesima accezione che le dà il mondo, quando parla di qualcuno con un grande nome. Agli occhi di Dio un nome diventa grande in base al carattere, alla fede, all’ubbidienza, all’amore per il prossimo, caratteristiche che seppure il mondo talvolta rispetti, generalmente non rappresentano i parametri in base ai quali stabilire o meno la grandezza di un nome.

`Pensa ad alcune celebrità che oggi portano un «grande nome», siano essi attori, politici, artisti o altro. Che cosa li rende famosi? Metti a confronto la loro grandezza con quella di Abraamo. Quanto è inquinato il concetto che oggi il mondo attribuisce alla grandezza? Quanto siamo condizionati da questa visione secolarizzata?`