---
title:  I figli della promessa
date:  24/04/2021
---

### Letture
Genesi 11:4; 12:2; 15:1-3; Isaia 25:8; 1 Corinzi 2:9; Apocalisse 22:1-5; 1 Pietro 2:9

> <p></p>
> «Ed ecco, io sono con voi tutti i giorni, sino alla fine dell’età presente» Matteo 28:20

«Un padre e la figlia di dieci anni stavano trascorrendo la loro vacanza al mare. Un giorno uscirono per fare una nuotata nell’oceano e, nonostante fossero entrambi buoni nuotatori, a una certa distanza dalla riva si accorsero che si separavano sempre di più. Il padre, resosi conto che la corrente li stava portando al largo, chiamò la sua bambina: “Mary, torno a riva per chiedere aiuto. Se sei stanca girati sulla schiena, in quel modo potrai rimanere a galla anche tutto il giorno. Tornerò a prenderti”. In breve tempo molti soccorritori e imbarcazioni si precipitarono in quella zona di mare per cercare la ragazzina. Centinaia di persone presenti sulla spiaggia avevano sentito la notizia ed erano in spasmodica attesa. Ci vollero quattro ore per ritrovarla, lontana dalla riva, che nuotava tranquillamente a dorso e non era per niente impaurita. I soccorritori furono accolti da abbracci e lacrime di commozione quando ritornarono a riva con il loro prezioso carico, ma la ragazzina non riusciva a capire perché tutta quella gente fosse così ansiosa. Disse: “Mio padre mi ha detto che avrei potuto galleggiare tutto il giorno sul dorso e che sarebbe venuto a riprendermi, così io nuotavo, nuotavo... perché sapevo che sarebbe ritornato”» – H.M.S. Richards, «When Jesus Comes Back» – Voice of Prophecy News, Marzo 1949, p. 5.

`Uno sguardo alla settimana: perché il Signore si definisce lo scudo di Abraamo? In che modo tutte le famiglie della terra sarebbero state benedette tramite il patriarca? Qual è la promessa più grande del patto?`