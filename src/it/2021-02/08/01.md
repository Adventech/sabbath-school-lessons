---
title:  L’alleanza della legge
date:  15/05/2021
---

### Letture
Esodo 19:6; Isaia 56:7; Ebrei 2:9; Deuteronomio 4:13; 10:13; Amos 3:3; Genesi 18:19

> <p></p>
> «Riconosci dunque che il Signore, il tuo Dio, è Dio: il Dio fedele, che mantiene il suo patto e la sua bontà fino alla millesima generazione verso quelli che lo amano e osservano i suoi comandamenti» Deuteronomio 7:9

Una delle frasi più importanti del Salmo 23 indica dove Dio desidera guidarci: «Egli… mi conduce per sentieri di giustizia, per amore del suo nome», dichiara Davide al v. 3. In virtù della sua rettitudine morale, il Signore non ci farà mai deviare, ma ci offrirà percorsi sicuri per il nostro cammino spirituale verso la vita. Quali sono questi «sentieri di giustizia sicuri»? L’autore di un altro salmo risponde a questa domanda con una preghiera: «Guidami per il sentiero dei tuoi comandamenti, poiché in esso trovo la mia gioia» (Sl 119:35) «perché tutti i tuoi comandamenti sono giustizia» (v. 172). La legge di Dio è un percorso sicuro e stabile rispetto all’infida palude dell’esistenza umana.

La lezione di questa settimana è incentrata sulla legge di Dio e il suo ruolo nel patto del Sinai.

`Uno sguardo alla settimana: che significato ha l’elezione d’Israele? Quali analogie può avere con la nostra? Quanto contava la legge nel patto? Un patto viene siglato senza condizioni? Perché l’ubbidienza ha un ruolo così essenziale nel patto?`