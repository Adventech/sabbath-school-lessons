---
title:  L'elezione d'Israele
date:  16/05/2021
---

La tradizione ebraica ritiene che Dio abbia stabilito l’alleanza con Israele solo perché le altre nazioni l’avevano rifiutata. Sebbene non esista alcuna affermazione biblica in tal senso, ci permette di capire la ragione per la quale il Signore scelse la nazione ebraica; certamente non avvenne perché il popolo meritasse gli alti onori o grandi privilegi. Non possedeva alcun merito che potesse renderlo degno dell’amore di Dio o della scelta di averlo eletto. Numericamente erano pochi, una tribù di schiavi, politicamente e militarmente insignificante. Inoltre, da un punto di vista culturale e religioso, si trattava di una etnia mista, irrilevante e che non esercitava nessun influsso. La causa fondamentale della scelta d’Israele si trova solo nel mistero dell’amore e della grazia di Dio.

**Allo stesso tempo, dobbiamo stare molto attenti nel considerare l’idea dell’elezione, perché offre il fianco a troppi equivoci teologici. Per quale motivo Dio scelse Israele? Perché quel popolo doveva essere salvato, mentre altri, a causa del loro rifiuto furono destinati alla perdizione? Esamina i seguenti versetti:**

`Esodo 19:6`

`Ebrei 2:9`

`Isaia 56:7`

Come avventisti siamo fieri di ritenerci la controparte moderna dell’antico Israele, chiamati dal Signore non solo per essere salvati, ma per proclamare il piano di redenzione al mondo, nel contesto del messaggio dei tre angeli. Crediamo infatti di avere qualcosa di esclusivo da dire. In fondo, questa era anche la situazione d’Israele. Lo scopo dell’elezione d’Israele non era di trasformare la nazione ebraica in una specie di club elitario che ritenesse le promesse della salvezza e redenzione unicamente a proprio beneficio. Se crediamo che Cristo sia morto per tutta l’umanità (Eb 2:9) la redenzione che il Signore donò a Israele fu offerta anche al mondo intero. Israele doveva essere il veicolo tramite il quale la redenzione sarebbe stata conosciuta. Alla nostra chiesa è stata affidata la stessa missione.

`Considera il tuo ruolo nella chiesa. Che cosa puoi fare per migliorare l’opera alla quale sei stato chiamato?`