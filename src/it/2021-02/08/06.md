---
title:  Se…
date:  20/05/2021
---

**Che cosa hanno in comune questi testi? Cosa ci rivelano circa la natura del patto?**

`Genesi 18:19`

`Genesi 26:4-5`

`Esodo 19:5`

`Levitico 26:3`

Dio riconobbe chiaramente la fedele ubbidienza di Abraamo ai suoi comandamenti, statuti e leggi (Ge 26:5) È implicito, pertanto, che Dio si aspetta uno stile di vita simile da coloro che aderiscono al suo patto.

Dalla dichiarazione completa del trattato del Sinai si evince con estrema limpidezza che le condizioni dell’ubbidienza costituiscono gli aspetti fondamentali dell’alleanza. In Esodo 19:5 è molto chiaro: «se ubbidite…»; l’aspetto condizionale è innegabile; anche se si tratta di un dono gratuito della grazia, il popolo può rifiutarlo, rinnegare la grazia e non tenere conto delle promesse. L’alleanza, come la salvezza, non potrà mai confutare il libero arbitrio. Il Signore non costringe gli uomini ad avere una relazione con lui, non impone un patto, ma lo offre liberamente a ogni singolo individuo, il quale è invitato ad accettarlo. Solo quando ciò si verifica seguono i doveri, che non vanno intesi come mezzi per meritare le benedizioni divine, ma come manifestazione esteriore di benedizioni già ricevute. Il Signore richiese l’ubbidienza a Israele, non perché potesse guadagnarsi le promesse, ma affinché le stesse potessero adempiersi in quella nazione. La sua ubbidienza doveva dimostrare cosa significasse essere benedetti dal Signore. L’ubbidienza non conquista le benedizioni, nel senso che Dio è costretto a elargirle; crea invece un ambiente favorevole in cui le benedizioni della fede possano essere manifeste.

`«Camminate in tutto e per tutto per la via che il Signore, il vostro Dio, vi ha prescritta, affinché viviate e siate felici e prolunghiate i vostri giorni nel paese che voi possederete» (De 5:33). Il Signore vuole forse dire che, se Israele ubbidisce, meriterà le benedizioni? Oppure l’ubbidienza apre un sentiero che consente a Dio di fare ricadere tali benedizioni su di noi? Qual è la differenza tra questi due modi di vedere?`