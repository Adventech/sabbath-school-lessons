---
title:  Approfondimento
date:  21/05/2021
---

Per saperne di più, leggere da La speranza dell’uomo le pagine 447-449; da Patriarchi e profeti il capitolo «La legge e le alleanze», pp. 297-306

`In che modo Matteo 22:34-40 ci aiuta a comprendere meglio la funzione e il significato della legge di Dio nel patto, e l’idea secondo cui il patto è sinonimo di relazione?`

«Nel cuore di una persona deve esserci amore prima che sia in grado, mediante la forza e la grazia di Cristo, di osservare i precetti della legge di Dio (cfr. Ro 8:3-4). L’ubbidienza senza l’amore è impossibile, ma anche senza valore. Ma se l’amore è presente, l’individuo automaticamente agirà per armonizzare la propria vita con la volontà divina espressa nei suoi comandamenti» – 5BC, p. 484.

«Dio, nei precetti della sua santa legge, ha dato una perfetta regola di vita. Egli ha dichiarato che questa legge rimarrà immutata in ogni suo punto. Sino alla fine dei tempi Dio reclamerà i suoi diritti sugli uomini. Cristo venne per valorizzare la legge; egli mostrò che essa si basa sul grande fondamento dell’amore verso Dio e verso gli uomini, e che tutto il dovere dell’uomo consiste nell’ubbidienza ai suoi precetti. Gesù, con la sua stessa vita, diede un esempio di ubbidienza alla legge di Dio. Nel sermone sulla montagna spiegò che i suoi princìpi andavano oltre le azioni esteriori, includendo i pensieri e gli intenti del cuore» – AA, p. 505 [316].

**Domande per la condivisione**

`1.	Perché il filo dell’amore riesce a esercitare una spinta più efficace del filo della paura per attirare l’essere umano a Dio?`

`2.	Per quale motivo «Ama il Signore Dio tuo con tutto il tuo cuore, con tutta la tua anima e con tutta la tua mente» (Mt 22:37) «è il grande e il primo comandamento»?`

`3.	Simone Weil scrisse: «L’ordine è la prima necessità tra tutte». Come interpreti le sue parole nel contesto della lezione di questa settimana?`

**In sintesi**

La legge di Dio era parte integrante del patto. Eppure, si trattava di una vera alleanza fondata sulla grazia, la quale, tuttavia, non vanifica affatto l’esigenza della legge. Al contrario, la legge è lo strumento attraverso il quale la grazia si manifesta e si esprime nella vita di quelli che la ricevono.