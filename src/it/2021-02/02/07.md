---
title:  Approfondimento
date:  09/04/2021
---

Leggere il capitolo tratto da Patriarchi e profeti: «Abraamo in Canaan», pp. 105-116, e quello tratto da Profeti e re «Il ruolo dei profeti di Dio», pp. 327-329.

«Il giogo che costringe al servizio è la legge di Dio. La grande legge di amore, rivelata in Eden, proclamata sul Sinai, scritta nei cuori al nuovo patto, lega il lavoratore umano alla volontà di Dio. Se seguissimo le nostre inclinazioni, se andassimo là dove la nostra volontà ci orienta, ci ritroveremmo tra le fila di Satana con un carattere simile al suo. Perciò Dio ci ordina di fare la sua volontà, nobile e purificatrice. Egli desidera che adempiamo con pazienza e saggezza i doveri del servizio. Cristo stesso ha portato nella sua umanità questo giogo del servizio. Egli ha detto: “Dio mio, desidero fare la tua volontà, la tua legge è dentro il mio cuore” (Sl 40:8); “Perché sono disceso dal cielo non per fare la mia volontà, ma la volontà di colui che mi ha mandato” (Gv 6:38). Gesù è venuto su questa terra per soffrire e morire, motivato dall’amore per il Signore, dallo zelo per la sua gloria e dall’amore per l’umanità decaduta. Questo fu il principio dominante della sua vita. E vuole che lo sia anche della nostra» – DA, pp. 329-330 [239].

**Domande per la condivisione**

`1.	Il patto di Dio con Noè, Abraamo, Mosè e con noi è una continuazione di quello con Adamo o qualcosa di nuovo? Genesi 3:15; Genesi 22:18; Galati 3:8,16.`

`2.	Perché l’aspetto personale e relazionale del patto è così importante? Si può anche raggiungere un accordo legalmente vincolante senza che vi sia un’interazione con l’altra persona, ma non è il genere di accordo che Dio ricerca nel patto con il suo popolo. Per quale motivo?`

`3.	Perché il matrimonio è l’analogia più adatta per capire l’alleanza? In cosa risulta invece riduttivo?`

**In sintesi**

La comparsa del peccato ha bruscamente interrotto la relazione tra il Creatore e la famiglia umana. Dio cerca ora di ristabilirlo mediante un patto, che presuppone sia una relazione impegnata tra Dio e noi (come un vincolo matrimoniale), ma anche un accordo per salvarci e una ritrovata armonia tra noi e il proponente. Dio in persona, motivato dal grande amore nei nostri confronti, è il promotore di questo patto relazionale. Mediante promesse e azioni permeate dalla grazia, egli ci corteggia per farci unire a lui.