---
title:  Il patto con Mosè
date:  07/04/2021
---

**Leggi Esodo 6:1-8 e poi rispondi alle seguenti domande:**

`1. Di quale patto si parla? Genesi 12:1-3`

`2. In che modo l’Esodo avrebbe adempiuto le promesse del patto?`

`3. Quale analogia riscontri tra queste promesse di Dio e quelle fatte a Noè prima del patto?`

Dopo l’Esodo, i figli d’Israele ricevettero il patto del Sinai, per siglare la liberazione dalla schiavitù (Es 20:2) e contenente le disposizioni relative ai sacrifici da offrire per espiare il peccato e ottenere il perdono. Anche questo, come gli altri, era un patto fondato sulla grazia che Dio donava al suo popolo. Tale patto riproponeva per tanti aspetti i principali elementi presenti in quello stabilito con Abraamo:

1. La relazione speciale di Dio con il suo popolo (cfr. Ge 17:7-8 con Es 19:5-6).
2. Quel popolo sarebbe diventato una grande nazione (cfr. Ge 12:2 con Es 19:6).
3. Era richiesta l’ubbidienza (cfr. Ge 17:9-14 con Es 19:5).

«Osserviamo con attenzione questa sequenza: il Signore prima salva Israele, poi affida loro una legge da rispettare. La medesima sequenza è rispettata anche nel vangelo. Cristo prima ci salva dal peccato (Gv 1:29; 1 Co 15:3; Ga 1:4) poi mette quella legge viva nel nostro cuore (Ga 2:20; Ro 4:25; Ro 8:1-3; 1 P 2:24)» – 1BC, p. 602.

`Leggere Esodo 6:7. Quale verità emerge nella prima parte, dove Dio dice che loro saranno il suo popolo e lui il loro Dio? Osserviamo con attenzione le dinamiche: il popolo rappresenterà qualcosa per Dio e Dio qualcosa per il popolo. Il Signore vuole relazionarsi con loro in modalità particolare, ma desidera che anche il popolo lo faccia nei suoi confronti. Il Signore ha la stessa relazione con noi anche oggi? Siamo solo dei membri iscritti nel registro di chiesa oppure apparteniamo a lui?`