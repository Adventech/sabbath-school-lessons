---
title:  Il sillabario del patto
date:  03/04/2021
---

### Letture
Genesi 9:15; 12:1-3; Isaia 54:9; Galati 3:6-9,29; Esodo 6:1-8; Geremia 31:33-34

> <p></p>
> «Dunque, se ubbidite davvero alla mia voce e osservate il mio patto, sarete fra tutti i popoli il mio tesoro particolare; poiché tutta la terra è mia» Esodo 19:5

Abbiamo concluso la lezione della settimana precedente con la caduta del genere umano, causata dal peccato dei nostri progenitori.

La lezione di questa settimana può essere considerata una rapida summa dell’intero trimestre, e ogni giorno daremo uno sguardo alle prime alleanze che conducono, tutte, a quell’unico patto stabilito sul Calvario con il sangue di Gesù, tramite il quale ogni cristiano può entrare in comunione con il Signore.

Partiremo con il patto tra Dio e Noè, che con la sua famiglia fu risparmiato dalla distruzione; seguirà il patto con Abraamo, ricco di significati e promesse per ciascuno di noi; passeremo quindi a quello del Sinai, tanto rilevante in virtù di quello che fu proclamato; finiremo con il nuovo patto, quello al quale rimandano tutti gli altri, che svilupperemo nel corso del trimestre.

`La settimana in breve: cosa significa la parola «patto»? Quali elementi lo compongono? Cosa stabiliva il patto tra Dio e Noè? Quale speranza è implicita in quello con Abraamo? Un patto è solo un contratto oppure contempla degli aspetti relazionali? Qual è l’essenza del «nuovo patto»?`