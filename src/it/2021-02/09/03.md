---
title:  Il sabato prima del Sinai
date:  24/05/2021
---

**Ed egli disse loro: “Questo è quello che ha detto il Signore: “Domani è un giorno solenne di riposo: un sabato sacro al Signore; fate cuocere oggi quello che avete da cuocere, e fate bollire quello che avete da bollire; tutto quel che vi avanza, riponetelo e conservatelo fino a domani”» Esodo 16:23**

Leggendo Esodo 16, dove si narra la storia della manna provveduta a Israele nel deserto, prima del Sinai, osserva i seguenti fatti:

1. Ogni giorno doveva essere raccolta solo una porzione regolare di manna, ma il sesto giorno se ne poteva prendere una doppia.
2. La manna non cadeva in giorno di sabato.
3. La porzione extra raccolta per il sabato non marciva come accadeva per l’eccedente raccolto negli altri giorni.

`Che cosa comprendiamo circa la santità del sabato prima della legge? Esodo 16:23-28`

«Infatti, l’identificazione del sabato con il settimo giorno, il comandamento che il Signore diede agli Israeliti e la testimonianza che il popolo, al comando di Dio, si riposò il settimo giorno, sono tutti punti evidenti di un’originaria (alla creazione) istituzione del sabato» – G.F. Waterman, The Zondervan Pictorial Encyclopedia of the Bible, Grand Rapids, MI: Zondervan Publishing House, 1975, vol. 5, p. 184.

**In Esodo 16 c’è molto di più di quanto a prima vista si possa vedere. Considera i seguenti insegnamenti:**

`1. Qual è il giorno di preparazione per il sabato?`

`2. Quale giorno della settimana è il sabato?`

`3. Da dove proviene il sabato?`

`4. Che tipo di giorno dovrebbe essere il sabato?`

`5. È un giorno di digiuno?`

`6. È una prova di fedeltà a Dio?`

`In che modo la tua conoscenza attuale del sabato si misura con ciò che è detto in Esodo 16?`