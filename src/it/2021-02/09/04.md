---
title:  Il sabato come segno del patto
date:  25/05/2021
---

**I figli d'Israele quindi dovranno osservare il sabato, lo celebreranno di generazione in generazione, come un patto perenne. Esso è un segno perenne tra me e i figli d'Israele; poiché in sei giorni il Signore fece i cieli e la terra, e il settimo giorno cessò di lavorare e si riposò”» Esodo 31:16-17**

Per quattro volte nella Scrittura il sabato è designato come un «segno» (Es 31:13,17; Es 20:12,20). Un «segno» non è un «simbolo», nel senso di un oggetto che naturalmente rappresenta o richiama qualcos’altro, perché entrambi condividono le stesse qualità (per esempio, il simbolo di un pugno equivale a «forza», «potenza»). Nella Bibbia, il sabato in quanto segno è come un marchio visibile, una condizione o un oggetto che trasmette un messaggio preciso. Non c’è niente nel segno in sé che sia collegato al patto. Il sabato è «un segno tra me e voi per tutte le vostre generazioni» (Es 31:13); è così solo perché Dio ha voluto che lo fosse.

`Perché Dio utilizza il sabato come segno del patto? Che ne è del sabato come segno della redenzione? Ricordando che le opere non possono salvarci, ma solo la grazia, cosa rende il sabato un segno della personale relazione con lui? Genesi 2:3; Ebrei 4:1-4`

Ciò che affascina riguardo al sabato in quanto segno del patto di grazia è che per secoli gli Ebrei lo abbiano compreso come segno della redenzione messianica. Essi videro nel sabato un’anticipazione della salvezza nel Messia. Poiché sappiamo che la salvezza avviene solo tramite la grazia e che su essa è basato il patto, il collegamento tra il sabato, la redenzione e l’alleanza è reso esplicito (cfr. De 5:12-15). Così, contrariamente all’opinione diffusa, il sabato è un segno della grazia di Dio e non della salvezza per opere.

`Che cosa vuol dire per te riposarti di sabato? Come lo fai? Come ti predisponi quel giorno per renderlo un «segno»? Come si capisce che lo consideri un giorno speciale?`