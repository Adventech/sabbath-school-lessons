---
title:  Approfondimento
date:  28/05/2021
---

Per saperne di più sull’argomento leggi Patriarchi e profeti, pp. 243-246; Tesori delle Testimonianze, vol. 3, pp. 10-20.

«I dieci comandamenti definiscono fondamentalmente la relazione tra l’uomo e Dio e tra l’uomo e i suoi simili. Il comandamento posto al centro, come la cerniera che unisce le due tavole, è quello del sabato. Esso identifica il Signore del sabato in modo speciale e indica la sua autorità e proprietà. Valuta questi due aspetti: 1. l’identità della divinità: Yahweh (Signore), il Creatore (Es 20:11; Es 31:17); 2. l’estensione territoriale della sua autorità e proprietà: «i cieli, la terra, il mare e tutto ciò che è in essi» (Es 20:11). In questi due aspetti, il comandamento del sabato ha caratteristiche tipiche dei sigilli che si apponevano sui documenti e trattati internazionali nel Medio Oriente. Questi sigilli sono posti al centro del documento e contengono l’identità della divinità (di solito un dio pagano) e il territorio su cui esercita autorità e giurisdizione (di solito un’area geografica delimitata).

«La santificazione dello Spirito fa la differenza tra coloro che hanno il sigillo di Dio e coloro che osservano un falso giorno di riposo. Quando sopraggiungerà la prova finale, sarà evidente che cosa significa ricevere il marchio della bestia, che equivale all’osservanza della domenica… Dio ha indicato il settimo giorno come il suo santo sabato (Es 31:13-17). In questo modo si farà una distinzione tra chi è leale a Dio e chi no; coloro che desiderano ricevere il suo sigillo sulla fronte devono osservare il sabato del quarto comandamento» – 7BC, pp. 980-981.

**Domande per la condivisione**

`1.	Leggi Levitico 19:30. In che maniera sono collegati il santuario e il sabato? Perché questa connessione ha un senso?`

`2. 	L’osservanza del sabato è stata utile per rafforzare la mia relazione e la mia conoscenza di Dio? Se non è così, quali cambiamenti posso fare?`

`3. 	Se santificazione vuol dire «separazione», perché il sabato è anche un segno di santificazione? In che modo ci separa dal mondo? Allo stesso tempo, domandati se sia quella l’unica cosa che ci separa dal mondo.`

**In sintesi**

Il sabato è un segno del patto che indica un tempo futuro in cui il piano della salvezza sarà completamente realizzato, ma ci orienta anche verso il passato per ricordare la creazione di Dio e il patto di grazia. Infine, ci ricorda la nuova creazione, quando Dio farà nuove tutte le cose.