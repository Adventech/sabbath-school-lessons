---
title:  Il segno del patto
date:  22/05/2021
---

### Letture
Genesi 2:2-3; Esodo 16; 20:11; 31:12-17; Ebrei 4:1-4; Deuteronomio 5:14

> <p></p>
> «I figli d’Israele quindi dovranno osservare il sabato, lo celebreranno di generazione in generazione, come un patto perenne» Esodo 31:16

Il settimo giorno, il sabato, è come un chiodo che spunta immancabilmente ogni settimana e ci riconduce al fondamento di quello che siamo o dovremmo essere. Siamo così occupati in mille faccende: lavorare, guadagnare, spendere, andare di qua e di là, ma poi… arriva il sabato e ci ricongiunge al nostro fondamento, dove ha origine ogni cosa che esiste, perché tutto diventa qualcosa per noi solo grazie al fatto che Dio lo ha creato e ci ha creati.

Il sabato torna ogni settimana e ci riporta non alla metà, o ai tre quarti del tempo passato, ma – tac! – ci inchioda al piano zero, al livello basilare ed elementare dell’esistenza umana, il punto iniziale di tutto ciò che segue dopo. Con incessante regolarità e in maniera discreta, il sabato si presenta all’orizzonte della nostra vita, coprendone ogni crepa e fessura, ricordandoci che tutti gli aspetti della vita, anche quelli più reconditi, appartengono al nostro Creatore, a colui che ci ha messi sulla terra e che al principio creò i cieli e la terra; un atto che resta la base inconfutabile di tutti i cristiani e del quale il settimo giorno è un segno indiscutibile, discreto e inamovibile.

Questa settimana studieremo questo segno calandolo nel contesto del patto sinaitico.

`Uno sguardo alla settimana: a cosa risalgono le origini del sabato? Quale prova dimostra la sua esistenza antecedente al Sinai? Che cosa lo rende un segno del patto quanto mai appropriato?`