---
title:  Approfondimento
date:  23/04/2021
---

Leggere il capitolo tratto da Patriarchi e profeti: «Dio chiama Abraamo in Canaan», pp. 98-104; da Gli uomini che vinsero un impero, leggere «Giudei e Gentili», pp. 118-125.

L’arcobaleno è un segno del patto tra Dio e Noè; Genesi 17:10 svela invece il segno del patto con Abraamo. La circoncisione «serviva a: 1. Distinguere la progenie di Abraamo da quella dei Gentili (Ef 2:11); 2. Perpetuare la memoria del patto di Yahweh (Ge 17:11); 3. Promuovere la cultura della purezza morale (De 10:16); 4. Rappresentare il principio della giustificazione per fede (Ro 4:11); 5. Simboleggiare la circoncisione del cuore (Ro 2:29);6. Prefigurare il rito cristiano del battesimo (Cl 2:11-12)» – 2BC, pp. 322-323.

L’arcobaleno resterà il segno della promessa di Dio fino alla fine del mondo, quello della circoncisione no. Secondo l’apostolo Paolo, la circoncisione fu ricevuta da Abraamo come simbolo della giustificazione per fede ottenuta da Dio (Ro 4:11). Tuttavia, nel corso dei secoli, la circoncisione ha assunto il significato di salvezza mediante l’ubbidienza alla legge.

All’epoca del Nuovo Testamento ha perso tale prerogativa. L’elemento essenziale resta la fede in Gesù Cristo, che porta a vivere una vita ubbidiente e trasformata. Leggere Galati 5:6; 6:15; 1 Corinzi 7:18-19.

**Domande per la condivisione**

`1.		Dialogare in merito alla relazione tra fede e opere. Può esistere l’una senza le altre? Motivare la risposta.`

`2.		«Ancora oggi molti sono messi alla prova come Abramo: benché non vi sia una voce che parla loro dal cielo, la Parola di Dio e le manifestazioni della Provvidenza rivolgono un appello agli uomini. Può essere loro richiesto di abbandonare una carriera promettente, di interrompere relazioni piacevoli e vantaggiose, di separarsi dai parenti per percorrere una strada che sembra fatta solo di abnegazione, privazioni e sacrifici. Dio ha un piano per loro: il benessere e l’influsso di amici e parenti impedirebbero lo sviluppo delle caratteristiche essenziali per il suo adempimento. Il Signore chiede a questi uomini di allontanarsi dalle loro certezze, materiali e affettive, e li guida in modo che essi riconoscano la necessità del suo aiuto. Quando essi avranno fiducia solo in Dio, egli si rivelerà. Chi è pronto a rispondere alla chiamata di Dio, a rinunciare a progetti a lungo accarezzati o alla compagnia dei propri cari?» – PP, pp. 126-127 [99-100]. Citare esempi contemporanei di persone che hanno ascoltato la medesima chiamata.`

**In sintesi**

Dio rivolse un appello ad Abraamo affinché instaurasse una relazione speciale con lui, e tramite lui volle rivelare il piano della salvezza a tutto il mondo.