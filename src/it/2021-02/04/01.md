---
title:  Un patto eterno
date:  17/04/2021
---

### Letture
Genesi 17:1-6; 15:7-18; 17:1-14; 41:45; Esodo 3:14; Daniele 1:7; Apocalisse 14:6-7

> <p></p>
> «Stabilirò il mio patto fra me e te e i tuoi discendenti dopo di te, di generazione in generazione; sarà un patto eterno per il quale io sarò il Dio tuo e della tua discendenza dopo di te» Genesi 17:7

Chi di noi non ricorda distintamente una malattia o una brutta influenza che da bambini ci hanno fatto stare davvero male? In quelle lunghe nottate talvolta ci svegliavamo di soprassalto, febbricitanti, accorgendoci che la mamma o il papà erano seduti su una sedia accanto al letto, illuminati dalla luce fioca di una lampada notturna. Se vogliamo usare questa immagine in senso figurato, Dio ha fatto la stessa cosa, sedendosi accanto a un mondo ammalato di peccato e avvolto dalle tenebre, in cui sprofonda sempre più nei secoli successivi al diluvio. Per questa ragione egli chiamò Abraamo e, attraverso questo fedele servitore, pianificò di stabilire un popolo al quale affidare la conoscenza di Dio e accettare il dono della salvezza. Il Signore sancì un patto con Abraamo e la sua posterità, che dettagliava meglio il piano divino per salvare l’umanità dalle conseguenze del peccato. Il Signore non avrebbe abbandonato il suo mondo, soprattutto non lo avrebbe lasciato incustodito e alle prese con gravi necessità.

Questa settimana studieremo altre promesse contenute nel patto e come sono state rivelate.

`Uno sguardo alla settimana: qual è il nome di Dio? Che cosa significa? Qual è il significato dei nomi che Dio utilizza per identificarsi con Abraamo? Quale usa per identificare se stesso? Perché Dio cambiò il nome di Abramo in Abraamo? Perché i nomi sono importanti? Quali erano le condizioni o prescrizioni allegate al patto?`