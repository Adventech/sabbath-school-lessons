---
title:  Le fasi del patto
date:  21/04/2021
---

Genesi 12:1-2 rivela la prima fase (sono tre in tutto) del patto e della promessa annessa. Dio si avvicina ad Abraamo, gli dà un ordine, poi gli fa una promessa.

1. Dio rivolge una chiamata ad Abraamo e, attraverso l’elezione della grazia, diventa il capostipite del patto di salvezza.
2. L’ordine prevede una prova che dovrà dimostrare fiducia totale in Dio (Eb 11:8).
3. La promessa (Ge 12:1-3,7), sebbene rivolta specificatamente ai discendenti di Abraamo, è estesa all’intero genere umano (Ge 12:3; Ga 3:6-9).

**La seconda fase del patto divino con Abraamo viene descritta in Genesi 15:7-18. In quali versetti vengono riproposti elementi già apparsi nella prima fase?**

`1. L’approccio di Dio verso l’uomo	vv.`

`2. L’appello alla sua ubbidienza vv.`

`3. La promessa divina vv.`

Nel rituale solenne della seconda fase, il Signore appare ad Abraamo passando in mezzo alle carcasse di animali. Ognuna delle tre bestie uccise fu divisa e le due metà poste una di fronte all’altra, con uno spazio in mezzo. Gli uccelli vennero uccisi ma non divisi. Chi aderiva al patto doveva attraversare tra le parti divise, rappresentando così un impegno simbolico di ubbidienza perpetua alle disposizioni così solennemente concordate.

`Che cosa accade nella terza e ultima fase del patto tra Dio e Abraamo? Genesi 17:1-14`

Il significato del nome Abraamo evidenzia il desiderio e il disegno divino che prevede la salvezza di tutte le persone. Le «molte nazioni» includono tanto gli Ebrei quanto gli altri popoli. Il Nuovo Testamento chiarisce inequivocabilmente che i veri discendenti di Abraamo sono quelli che hanno la sua stessa fede e che confidano nei meriti del Messia promesso (Ga 3:7,29). Quindi, come è stato nel caso del patriarca, l’intenzione divina resta quella di salvare quanti più esseri umani possibile, a prescindere dalla nazionalità.

`Leggere Apocalisse 14:6-7, il messaggio del primo angelo. Quali analogie riscontri tra le parole dell’angelo e quanto accaduto nel patto abramitico?`