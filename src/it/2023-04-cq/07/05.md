---
title:  Mille modi per provvedere
date:   15/11/2023
---

### inVite

Dio ha dato la sua vita per noi sulla croce; restituire il dieci percento di quello che guadagniamo è il minimo che possiamo fare. Meglio comprendiamo il sacrificio di Gesù, più ci rendiamo conto che qualsiasi dono da parte nostra è una goccia d’acqua rispetto all’oceano dell’amore di Dio. E più beviamo dell’amore di Dio, più vogliamo dare a nostra volta. Gesù promise in Matteo 6:33 che quando cerchiamo prima Dio e la sua giustizia, il nostro Padre celeste si prenderà cura di noi. Il segreto è stabilire le nostre priorità per bene e mettere Dio al primo posto.

Malachia 3 presenta un aspetto chiave del carattere di Dio che spesso viene ignorato: il suo desiderio di mostrare la sua forza per noi. Spesso ci concentriamo sull’umiltà di Cristo, che è sottolineata spesso nella Scrittura, ma c’è un lato forte di Dio che si compiace nel benedire il suo popolo in modi visibili. 2 Cronache 16:9 supporta questa idea, dicendo che Dio cerca persone attraverso cui può mostrare la sua forza. Quando diamo le nostre decime e le nostre offerte libere, diamo a Dio la possibilità di fare nella nostra vita cose straordinarie che rafforzeranno la nostra fede e saranno una testimonianza potente per gli altri. Quando teniamo tutto per noi, derubiamo Dio di due cose: le risorse che gli appartengono e la sua opportunità di mostrarsi forte attraverso di noi. Quelli che non restituiscono le decime e le offerte sono doppiamente colpevoli di derubare Dio. Derubiamo anche noi stessi quando non siamo fedeli nelle nostre offerte, perché ci perdiamo le esperienze edificanti che Dio ha in serbo per noi quando lo mettiamo al primo posto.

Dio ci sfida a mettere alla prova la sua fedeltà restituendo una decima sincera. È nostro privilegio sperimentare le sue benedizioni in risposta a quello che diamo; benedizioni così abbondanti che non possiamo riceverle tutte (Malachia 3:10). Questo non è un vangelo della prosperità (un insegnamento che dice che ci vengono garantite ricchezze quando seguiamo Dio) dato che non specifica che forma avranno queste benedizioni. Per Israele probabilmente sarebbe stato un raccolto abbondante, ma oggi queste benedizioni possono assumere molte forme. Non sono limitate alle benedizioni economiche.

Purtroppo il desiderio di Dio di benedirci spesso è più grande del nostro desiderio di essere fedeli a lui. Malachia 3 identifica due motivazioni per donare a Dio: mantenere le scorte nella casa di Dio e sperimentare la generosità di Dio verso quelli che donano. La prima è il risultato di quello che viene portato fisicamente e la seconda è il risultato di quello che Dio farà in risposta. Hai mai messo alla prova la fedeltà di Dio? Hai mai fatto un sacrificio e visto Dio benedirti in modi che non avresti potuto immaginare? Dio «ha mille modi, a noi sconosciuti, per aiutarci».(Ellen White, La via della guarigione , p. 377) Se dare la decima è una parte abituale della nostra vita, anche ricevere benedizioni lo sarà! Sappiamo da Malachia 3:2, 3 che Gesù tornerà e le persone che porterà con sé in cielo sono quelle che sono state affinate e purificate nel fuoco del fonditore. Restituire una decima fedelmente è un metodo che Gesù usa per affinare il nostro carattere e prepararci per il suo ritorno.

**Sul quaderno**

Medita ancora sul brano principale e cerca dov’è Gesù.

`Il sacrificio di Gesù cosa ci insegna sul vero donare?`

`Come vedi Gesù diversamente o nuovamente?`

`Risposta alla preghiera:`