---
title:  Generosità sistematica
date:   12/11/2023
---

### inGest

La generosità sistematica, il sistema di offerte che gli avventisti usarono per quasi vent’anni poco dopo la fondazione della chiesa, era basato principalmente su 1 Corinzi 16:2 e 2 Corinzi 9:5-7. J.N. Andrews, James White e J.B. Frisbie furono fondamentali nello sviluppo di questo sistema, che chiedeva agli uomini di mettere da parte dai cinque ai venticinque centesimi, alle donne dai due ai dieci centesimi e a chi aveva dei possedimenti di mettere da parte da uno a cinque centesimi per ogni cento dollari di proprietà che avevano. Questo denaro sarebbe stato usato per diffondere i messaggi dei tre angeli.

Ellen White era a favore del piano e nel 1859 scrisse che «c’è ordine in cielo, e Dio si compiace degli sforzi del suo popolo nel cercare di procedere con sistema e ordine nella sua opera sulla terra... Dio sta guidando il suo popolo nel piano di generosità sistematica».(Testimonies for the Church, vol. 1, p. 191) James White promosse il piano nella Review e in molti lo adottarono, ma Dio aveva ancora altro da insegnare al suo popolo.

Nel 1876, D.M. Canright pubblicò due articoli nella Advent Review and Sabbath Herald mostrando dalla Bibbia che Dio richiede al suo popolo di donare un decimo dei loro guadagni. Gli articoli di Canright prestavano particolare attenzione al fatto che Abraamo e la sua famiglia pagassero la decima in Genesi e alla richiesta delle decime nella legge mosaica (Genesi 14:20; 28:22; Levitico 27:30–32). La conferenza generale si riunì in una sessione speciale quello stesso anno per discutere questa questione e votarono che non solo avrebbero accettato il cambiamento ma avrebbero anche preparato un opuscolo per spiegarlo. James White, D.M. Canright, S.N. Haskell, J.N. Andrews e Uriah Smith scrissero l’opuscolo, che insegnava che i credenti dovrebbero restituire a Dio il dieci percento dei loro guadagni (una decima) e donare offerte libere in aggiunta a questo dieci percento.

Il terzo capitolo di Malachia ebbe una profonda influenza sulla direzione presa dalla chiesa riguardo il suo sistema di sostegno economico; decisioni che continuano ad avere un impatto su di noi oggi. Questo brano della Scrittura è uno dei più chiari nell’evidenziare l’importanza della restituzione delle decime e delle offerte a Dio e nel rivelare la nostra colpa quando tratteniamo le risorse di Dio. Promette anche grandi benedizioni a quelli che sono fedeli al Signore; benedizioni di cui la nostra chiesa ha beneficiato enormemente da quando ha adottato questa pratica. Implementare il modello biblico delle decime e delle offerte ha alimentato economicamente la missione mondiale della chiesa, la predicazione del vangelo, l’invio di missionari e la fondazione di chiese in tutto il mondo. Oggi quelli che credono nella missione e nel messaggio della chiesa avventista del settimo giorno saranno fedeli nelle decime e nelle offerte così che possiamo veder prosperare l’opera di Dio.

Il messaggio di Malachia è un invito a tornare a Dio in un periodo di grave ricaduta. Il libro di Malachia probabilmente fu scritto dopo il 515 a.C. quando l’impero persiano era ancora al potere. Malachia menziona il tempio e le sue cerimonie, indicando che il tempio era stato ricostruito ed era di nuovo in funzione (Malachia 1:7–10; 2:11; 3:1). Espone l’infedeltà del popolo di Dio durante questo periodo e sfida i suoi ascoltatori a tornare alla fedeltà riguardo il matrimonio con gli adoratori di idoli, la corruzione del sacerdozio e il furto delle decime e delle offerte di Dio. Come Dio era desideroso di benedire il suo popolo in Malachia, egli vuole benedire il suo popolo oggi se gli siamo fedeli.

**Sul quaderno**

Torna al testo che hai scritto e studia il brano.
- Cerchia le parole/frasi/idee ripetute
- Sottolinea le parole/frasi che sono importanti e hanno significato per te
- Disegna frecce per collegare parole/frasi ad altre parole/frasi associate o collegate

Impara a memoria il tuo versetto preferito. Scrivilo più volte per aiutare la memorizzazione.

` `

`Gli avventisti del settimo giorno furono guidati lentamente verso il modello biblico delle decime e delle offerte in un periodo di vent’anni. Questo cosa ci insegna sul modo in cui Dio ci rivela la verità?`