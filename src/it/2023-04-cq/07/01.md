---
title:  Il carburante che provocò un’espansione rapida
date:   11/11/2023
---

### inTro

**Leggi il brano di questa settimana: Malachia 3:1–10**

**Il carburante che provocò un’espansione rapida**

Quando erano sposati da poco, gli White vendettero quasi tutto quello che avevano per poter stampare libri e periodici. James spesso posava binari ferroviari o tagliava l’erba a mano per guadagnare qualche dollaro. La loro alimentazione era molto limitata. Non potevano permettersi le patate o il burro. I fagioli erano un alimento base nella loro casa, con sommo dispiacere di Uriah Smith, che visse con gli White nel 1852. A vent’anni, Smith sacrificò un lavoro molto redditizio per unirsi al gruppo non retribuito che aiutava James White a pubblicare l’Advent Review and Sabbath Herald quindicinalmente. Questi pionieri attraversarono tempi difficili perché stimavano il loro messaggio al di sopra di tutto il resto.

Negli anni 1850, J.N. Andrews e J.N. Loughborough si trasferirono con le loro famiglie in Iowa per diffondere il vangelo nella nuova comunità contadina, ma poco dopo essere arrivati, entrambi interruppero il loro ministero a tempo pieno e dovettero dedicarsi al lavoro manuale per mantenere le loro famiglie. I predicatori furono scioccati quando gli White arrivarono inaspettatamente nel periodo più freddo dell’inverno. Dopo un profondo esame di coscienza, entrambi gli uomini tornarono a predicare. Il ministero era molto difficile senza un sistema che offrisse sostegno economico.

La chiesa adottò la «generosità sistematica», un piano in cui i credenti ogni settimana donavano un’offerta per sostenere i predicatori, solo nel 1859. Queste offerte non erano necessariamente un decimo delle loro entrate come siamo abituati oggi; la decima iniziò a sostenere i ministri di culto solo nel 1878. Quando fu adottato il sistema delle decime, la chiesa si diffuse rapidamente negli altri continenti. La lezione di questa settimana esplorerà le ragioni per dare le nostre decime e offerte per sostenere l’opera di Dio.

### inScribe

**Sul quaderno**

Scrivi Malachia 3:1-10 con la traduzione di tua scelta. Se hai poco tempo, scrivi una sezione del brano principale. Puoi anche riscrivere il brano a parole tue, con uno schema o una mappa mentale del capitolo.

` `