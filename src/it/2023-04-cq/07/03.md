---
title:  Lezione
date:   13/11/2023
---

### inTerpret
Una testimonianza di amministrazione

Dio ci ha dato in dono il sistema delle decime. Non solo esso arricchisce la nostra fede, ma sostiene anche l’opera di Dio sulla terra. La decima è santa e appartiene a Dio; trattenerla significa derubarlo e questo ha delle conseguenze catastrofiche. Malachia 3:8 lo esprime chiaramente sia con la domanda che pone sia con la risposta che offre: un uomo può derubare Dio trattenendo le decime e le offerte e farla franca? No, certo che no.

Dio ci ritiene responsabili solo per le verità che conosciamo (Atti 17:30). La verità sulla decima risale ai tempi di Abraamo; gli israeliti (per cui fu scritto Malachia) certamente sapevano che non avrebbero dovuto trattenere le loro donazioni. È per questo che Dio li sfidò così apertamente, perché lo stavano derubando. Tuttavia, i primi avventisti non erano consapevoli dell’importanza di questa pratica, quindi Dio lasciò loro del tempo per farli crescere nella comprensione di questa verità prima di ritenerli responsabili per la sua applicazione.

Malachia 3:9 rivela che derubare Dio risulta in una maledizione, che nel caso degli israeliti era un mancato raccolto (v. 11). Questo avvertimento è seguito da una promessa nel versetto 10: quando portiamo fedelmente tutte le decime nella casa di Dio, egli riverserà su di noi una benedizione così grande che non ci sarà spazio per riceverla tutta.

Il versetto 12 aggiunge che «Tutte le nazioni vi proclameranno beati». Dio vuole che il suo popolo sia una testimonianza nell’ambito dell’amministrazione. Quando riconosciamo Dio nelle nostre decime e offerte come colui che dona la ricchezza, egli a sua volta ci benedice ancora di più, che è una testimonianza per gli altri. Dare la decima non è una cosa che facciamo per ottenere altro denaro. Lo facciamo perché amiamo Dio e riconosciamo che tutto quello che abbiamo appartiene a lui. Egli ci ha dato la capacità di lavorare e ci benedice in tantissimi modi diversi. Restituire il dieci percento è un semplice riconoscimento di ciò che Dio ci fornisce nella nostra vita. Dio ci benedice così che possiamo benedire gli altri (Genesi 12:2). Dare le nostre decime e offerte per l’avanzamento dell’opera di Dio mostra che stiamo condividendo le benedizioni che Dio ci ha dato per il bene degli altri. La fedeltà nelle decime e la generosità nelle offerte è un modo per definire il tono di una vita rivolta verso l’esterno motivata dalla gratitudine a Dio.

È interessante notare che alcuni grandi uomini d’affari nella storia moderna hanno attribuito la loro prosperità alla fedeltà nel restituire la decima. John D. Rockefeller, famoso magnate del petrolio e primo miliardario al mondo, iniziò a dare la decima quando stava guadagnando solo 3,50 dollari a settimana. Altri imprenditori estremamente benestanti come H.J. Heinz della società di condimenti, H.P. Crowell di Quaker Oats, J.L. Kraft di Kraft Foods, F.W. Woolworth di Foot Locker, William Wrigley delle gomme da masticare Wrigley’s e William Colgate dei dentifrici e saponi Colgate misero tutti Dio al primo posto nelle loro finanze e scoprirono che dare la decima era una benedizione sia per loro che per le società che avevano fondato.

**Sul quaderno**

`Dopo aver guardato il tuo testo scritto e annotato, i tuoi segni verso quali idee sembrano puntare?`

`Quali domande emergono dopo aver studiato questa lezione? Quali parti sono difficili?`

`Quali altri principi e conclusioni trovi?`

`In che modo Dio ti ha benedetto quando hai donato?`