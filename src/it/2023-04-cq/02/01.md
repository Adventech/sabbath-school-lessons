---
title:  Il santuario celeste scoperto!
date:   07/10/2023
---

### inTro

**Leggi il brano di questa settimana: Ebrei 9:1-15**

**Il santuario celeste scoperto!**

I primi avventisti milleriti adottarono l’opinione popolare che il santuario fosse la terra. Quando i milleriti applicarono questa interpretazione sbagliata a Daniele 8:14 (e a diversi altri versetti chiave), conclusero erroneamente che la terra sarebbe stata purificata dal fuoco alla seconda venuta di Cristo nel 1843 o nel 1844. Sfortunatamente, molti credenti adottarono false spiegazioni quando Cristo non tornò. Alcuni pensavano che la data fosse sbagliata e quindi fissarono nuove date, ma quell’idea alla fine svanì. Altri credevano che Gesù fosse già tornato in un senso spirituale invece che fisicamente o che il giudizio avesse avuto luogo in un giorno. Oggi, crediamo che sia un giudizio in corso che è iniziato nel 1844 e che continuerà fino a poco prima del ritorno di Cristo.

Mentre erano alle prese con la loro amara delusione, alcuni credenti non riuscivano a liberarsi dalla convinzione che il problema si trovasse nella loro interpretazione del santuario, non nel calcolo della data. Il 7 febbraio 1846, il venticinquenne O.R.L. Crosier pubblicò un articolo in The Day-Star Extra che descriveva il nesso tra la fine della profezia dei 2.300 giorni, il santuario celeste e il ministero di Gesù dei tempi della fine. Spiegò come il santuario di Daniele 8:14 non fosse su questa terra ma in cielo e descrisse come Gesù si fosse spostato da una stanza del santuario celeste a un’altra, iniziando una nuova fase del ministero con l’opera del giudizio. Mostrò anche come il giorno dell’espiazione sarebbe stato compiuto dal ministero di Gesù in cielo. L’articolo aveva alcuni errori dottrinali, ma Dio stava lentamente guidando il suo popolo verso una comprensione più ampia e completa della sua Parola.

### inScribe

**Sul quaderno**

Scrivi Ebrei 9:1-15 con la traduzione di tua scelta. Se hai poco tempo, scrivi una sezione del brano principale. Puoi anche riscrivere il brano a parole tue, con uno schema o una mappa mentale del capitolo.

` `