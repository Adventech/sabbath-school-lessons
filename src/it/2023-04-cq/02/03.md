---
title:  Il santuario purificato
date:   09/10/2023
---

### inTerpret

Vedere che Gesù sta servendo fedelmente in un santuario in cielo è una bellissima scoperta che suggerisce certe domande: se il sommo sacerdote sulla terra era responsabile di purificare il santuario terreno una volta all’anno e il santuario sulla terra era una copia di quello in cielo, anche il santuario in cielo doveva essere purificato? Da cosa?

Due volte ogni giorno i sacerdoti entravano nel santuario terreno per compiere l’espiazione per il popolo (Ebrei 9:6), un processo che richiedeva sangue e morte (v. 22). Ogni peccatore penitente pregava sul proprio sacrificio prima che fosse ucciso, trasferendo i propri peccato all’animale innocente e condannandolo a morte. Per i peccati commessi da un sacerdote o dall’intera congregazione, il sacerdote poi portava parte del sangue nel luogo santo e lo aspergeva davanti alla cortina, trasferendo il peccato nel santuario (Levitico 4:17, 18). (Per i peccati che erano commessi dai governanti o dagli individui i peccati non erano portati simbolicamente nel santuario con l’aspersione del sangue, ma dal sacerdote che mangiava il sacrificio nel luogo santo. Cfr. Levitico 4:22-35 e 10:17, 18). I peccati iniziavano ad accumularsi venendo trasferiti ogni giorno per un anno intero, rendendo il santuario un luogo contaminato dal peccato (Levitico 20:3). Il giorno dell’espiazione era il giorno in cui i peccati erano rimossi e il santuario purificato (Levitico 16:19).

Questa purificazione annuale del santuario terreno era una copia di una purificazione più grande che sarebbe avvenuta nel santuario celeste (Ebrei 9:23). È strano pensare al cielo come qualcosa che non è puro e incontaminato ma dato che il cielo è coinvolto nella gestione del problema del peccato, il cielo ha dovuto osservare il peccato; c’è una certa contaminazione che ha toccato anche il cielo. Nel santuario terreno, quando il sacerdote aspergeva il sangue sui corni dell’altare, il sangue era una testimonianza visibile (e puzzolente) che il peccato era avvenuto e che la pena del peccato, la morte, era stata servita. Quel sangue contaminava il santuario ed era un promemoria che l’accampamento era stato macchiato dal peccato. Il profeta Geremia interpreta il sangue sui corni dell’altare come il peccato di Giuda che viene scritto su quei corni (Geremia 17:1). Come il peccato era scritto con il sangue nel santuario terreno, il peccato è scritto nel santuario celeste. Come il santuario terreno doveva essere purificato da questi promemoria del peccato, anche il santuario in cielo deve essere purificato dal suo registro dei peccati. Il giorno dell’espiazione fornisce questa purificazione, cancellando il registro scritto.

Il giorno dell’espiazione, due capri venivano portati al santuario e si tirava a sorte (Levitico 16:7-10). Uno veniva offerto come sacrificio per il peccato, il suo sangue veniva asperso sul propiziatorio nel luogo santissimo, e l’altro era il capro espiatorio. Tutti i peccati dell’anno precedente venivano posti sul capro espiatorio ed esso veniva portato nel deserto, perché non tornasse mai più (vv. 20-22). Dio desiderava inculcare in Israele la gravità del peccato e l’importanza della purificazione spirituale. Queste azioni, ovviamente, simboleggiavano come il peccato sarebbe stato affrontato alla fine, ma c’erano anche altri significati spirituali nel processo.

Dio non ha mai voluto che dimenticassimo l’importanza del servizio e che restassimo presi dalle opere della religione (cfr. Ebrei 9:14). La purificazione del santuario terreno era un modello di come sarà purificato il santuario in cielo, ma non dimentichiamo che Dio alla fine vuole purificare la nostra vita dal peccato. Il nuovo patto evidenziato in Ebrei 8 e 9 non riguarda solo la posizione fisica del vero santuario ma anche, cosa più importante, la promessa che Dio non ricorderà più i nostri peccati (Ebrei 8:12). Il nuovo patto è la promessa che abbiamo un Sommo Sacerdote che intercede per noi così che possiamo essere pronti per ricevere l’eredità eterna che Dio ha preparato per noi (Ebrei 9:15).

**Sul quaderno**

`Dopo aver guardato il tuo testo scritto e annotato, i tuoi segni verso quali idee sembrano puntare?`

`Quali domande emergono dopo aver studiato questa lezione? Quali parti sono difficili?`

`Quali altri principi e conclusioni trovi?`

`Senza avere una struttura fisica sulla terra, come possiamo mantenere fresche nella nostra mente la nitidezza di questo servizio, la gravità del peccato e la necessità della purificazione?`