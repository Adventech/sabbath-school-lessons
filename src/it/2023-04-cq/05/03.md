---
title:  La guerra in cielo
date:   30/10/2023
---

### inTerpret

In Apocalisse 12:7 ci vengono presentati i due protagonisti di questa grande guerra: Michele e il dragone. Il dragone è identificato due versetti dopo; viene chiamato «il serpente antico... diavolo e Satana». Ognuno di questi titoli descrive un aspetto diverso del suo carattere e di come opera. Michele è il nome del grande arcangelo in guerra con Satana (Giuda 9). Arcangelo significa il capo o il principe degli angeli e Michele a volte viene chiamato «il grande capo» (Daniele 12:1). Sapendo che Gesù tornerà su questa terra con voce d’arcangelo (Giovanni 5:28, 29; 1 Tessalonicesi 4:16), possiamo dedurre che Michele sia uno dei molti titoli di Gesù; non perché è un angelo o un essere creato, ma perché è il capo degli angeli.

La guerra in cielo iniziò perché Satana sfidò il governo, l’autorità e il carattere di Dio. Dio ovviamente non annientò immediatamente la sua opposizione, un fatto che fa luce sul suo carattere: è paziente e lento all’ira (Salmi 145:8). La guerra tra Michele e il dragone si intensificò finché non ci fu più posto in cielo per Satana e i suoi angeli.

La Bibbia afferma che il diavolo e i suoi angeli furono gettati giù sul pianeta terra (Apocalisse 12:9), spostando di fatto anche il conflitto dal cielo alla terra. Satana poi ampliò i suoi attacchi includendo il popolo di Dio e «giorno e notte li accusava davanti al nostro Dio» (v. 10). Il punto di attacco si era spostato dal Creatore alla sua creazione. Provocare dolore ai figli di una persona è spesso più doloroso che se l’attacco arrivasse direttamente al genitore, qualcosa che possiamo presumere Satana sapesse bene.

Il versetto 11 descrive tre cose che possiamo fare per avere la vittoria in questa battaglia cosmica in corso: rivendicare il sangue di Gesù, ricordare la potenza della nostra testimonianza ed essere disposti a dare la nostra vita se chiamati a farlo. Il sangue di Cristo è l’unica cosa che può veramente espiare i nostri peccati. Nel rivendicare il suo sangue, rivendichiamo la sua vittoria sulla morte stessa. Condividere ciò che Dio ha fatto per noi ci aiuta a mantenere una mentalità di gratitudine invece che di amarezza ed eleva la chiesa in generale. Non siamo stati fatti per vivere in isolamento, quindi non esitare a partecipare all’atto incoraggiante di condivisione delle esperienze con la tua famiglia spirituale. Essere disposti a dare la nostra vita per il vangelo rivela un impegno totale a Dio. Quando qualcuno stima una convinzione (in questo caso, la fede in Dio) al di sopra della vita, non c’è niente che possa dissuaderlo da quella convinzione. La nostra vita sulla terra è preziosa, ma dobbiamo amare la nostra vita eterna di più. Dobbiamo essere disposti a rinunciare all’una per ottenere l’altra.

**Sul quaderno**

`Dopo aver guardato il tuo testo scritto e annotato, i tuoi segni verso quali idee sembrano puntare?`

`Quali domande emergono dopo aver studiato questo brano? Quali parti sono difficili?`

`Quali altri principi e conclusioni trovi?`

`Come pensi che avrebbero risposto gli angeli se Dio avesse immediatamente annientato Satana in risposta alla sua ribellione?`

`Come possono dei deboli peccatori come noi sperare nella vittoria su Satana?`