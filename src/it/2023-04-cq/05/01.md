---
title:  Più che una semplice teoria
date:   28/10/2023
---

### inTro

**Leggi il brano di questa settimana: Apocalisse 12:7–11**

**Più che una semplice teoria**

Il gran conflitto forma la metanarrativa dell’intera Bibbia. Comprendere che c’è una battaglia tra il bene e il male che iniziò in cielo fornisce un contesto per il dolore, la tristezza e i problemi che affrontiamo ogni giorno. Possiamo vedere questa battaglia nel corso della Bibbia e della storia umana. Poco dopo l’epoca dell’inizio della chiesa cristiana, il cristianesimo fece una serie di compromessi con il paganesimo che portarono alla soppressione attiva della Bibbia durante il Medioevo.

La Riforma iniziò a rimuovere strati di superstizione grazie all’influsso di uomini come John Wycliffe, Jan Huss, Girolamo da Praga, Martin Lutero e John Wesley. Altri credenti come i valdesi e gli anabattisti promossero insegnamenti biblici chiave e soffrirono dure persecuzioni per questo. Questi eventi storici furono riassunti in breve nella seconda metà degli anni ‘50 del diciannovesimo secolo, quando Dio diede a Ellen White una visione che diventerà il libro Il gran conflitto.

Il tema del gran conflitto fornisce una prospettiva attraverso cui possiamo vedere e comprendere meglio la verità biblica. Il ragguardevole fisico di Cambridge Stephen Hawking scrisse che se gli scienziati scoprissero la «teoria del tutto» a lungo ricercata per spiegare come funziona l’universo, «conosceremmo la mente di Dio».–_A Brief History of Time_. Come scrisse in risposta il teologo avventista Herbert Douglas: «gli avventisti hanno ricevuto... una prospettiva che fornisce una “teoria del tutto”. Ci presenta la “mente di Dio”. Non l’abbiamo scoperta; ci è stata data. Lo chiamiamo il tema del grande conflitto».–«The Great Controversy Theme: What it Means to Adventists», in Ministry Magazine [2000], pp. 5, 6

### inScribe

**Sul quaderno**

Scrivi Apocalisse 12:7-11 con la traduzione di tua scelta. Se hai poco tempo, scrivi una sezione del brano principale. Puoi anche riscrivere il brano a parole tue, con uno schema o una mappa mentale del capitolo.

` `