---
title:  Ritorno alle basi
date:   11/12/2023
---

### inTerpret

La parabola delle pecore e dei capri inizia con il linguaggio tipico del giudizio: vediamo un trono e le pecore e i capri sono fisicamente separati tra di loro. Questi animali rappresentano tutte le nazioni, non una sola area del mondo, e sono radunati davanti al Figlio d’uomo in una tipizzazione del giudizio finale sulla terra. Viene tracciata una distinzione netta tra le pecore a destra, un segno di onore e benedizione, e i capri a sinistra, indicando disapprovazione.

I versetti 34-36 delineano la ricompensa data ai giusti — ereditare il regno — e poi spiega perché viene loro concessa l’eredità. Questo brano elenca sei esempi di servizio pratico che hanno svolto: dare da mangiare agli affamati, dare da bere agli assetati, accogliere lo straniero, vestire chi è nudo, visitare i malati e visitare chi è in prigione. Tuttavia, nei versetti 37-39, i giusti rispondono con stupore, chiedendosi quando avessero fatto tutte queste cose.

Il mondo di oggi è saturato dai social media, l’obiettivo di molti è ottenere più «mi piace», commenti e iscritti, dove le buone azioni spesso vengono registrate e postate con l’intenzione di «influenzare» gli altri a fare a loro volta del bene. Anche se pubblicizzare le buone azioni può avere un effetto positivo, resta il fatto che le dimostrazioni pubbliche di benevolenza spesso sono motivate dalla speranza di attirare l’attenzione.

La bellezza di questa parabola è che i giusti neanche sanno che quello che hanno fatto merita una ricompensa. È una parte talmente ordinaria della loro vita che non ci pensano più, semplicemente rispondevano automaticamente ai bisogni degli altri. Per rispondere alla loro domanda nei versetti 37-39, Gesù paragona se stesso a quelle persone bisognose, i più umili della società, dichiarando che quando serviamo loro abbiamo servito lui. Analogamente, quelli che hanno ignorato le persone bisognose hanno ignorato Gesù. Troppo spesso la nostra società apprezza chi aiuta le persone di rilievo pur ignorando le classi più umili, ma attraverso questa parabola Gesù ribalta completamente quella mentalità.

L’importanza del servire è reiterata nella Speranza dell’uomo: «Quando tutti saranno riuniti davanti a lui, divisi in due classi, il loro destino sarà stabilito sulla base di quello che avranno fatto o trascurato di fare per lui nella persona del povero e del sofferente» (Ellen White, La speranza dell’uomo, p. 488).

**Sul quaderno**

`Dopo aver guardato il tuo testo scritto e annotato, i tuoi segni verso quali idee sembrano puntare?`

`Quali domande emergono dopo aver studiato questa lezione? Quali parti sono difficili?`

`Quali altri principi e conclusioni trovi?`

`Come possiamo trovare un equilibrio tra postare il lavoro che stiamo facendo per Dio per influenzare e ispirare gli altri e postare per attirare l’attenzione e gettare luce su quanto siamo buoni?`