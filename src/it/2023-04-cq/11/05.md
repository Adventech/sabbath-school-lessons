---
title:  Essere anticonformisti
date:   13/12/2023
---

### inVite	

Il nostro amore per Dio si manifesta in come amiamo le persone che ci circondano. L’opera e il ministero di Gesù evidenziano questa verità nel modo in cui egli era il paradigma dell’amore altruistico per gli altri. Questa parabola in Matteo 25 è un riconoscimento di quelle persone che servono davvero Dio facendo quello che fece Gesù. Ci sono numerose descrizioni di Gesù che passa il suo tempo con vari gruppi di persone detestate dalla società nel tentativo di insegnare ai suoi discepoli il vero servizio. I seguaci di Gesù emulano questo comportamento, ma è una parte talmente intrinseca di chi sono che lo fanno senza rendersi conto del valore delle loro azioni.

Gesù andò oltre il semplice servizio verso gli emarginati. Cristo si identificò con loro così strettamente da dichiarare che il modo in cui trattiamo questi emarginati è il modo in cui abbiamo trattato lui. Qui Gesù si distingue come un Dio anticonformista, paragonandosi ai poveri, ai malati, ai carcerati, a quelli che hanno fame, sete e a chi è nudo. Questo è molto diverso dal modo in cui quasi tutti i leader terreni vedono se stessi, dato che raggiungere il prestigio significa sfuggire alla fatica e al marchio della povertà, ma Gesù non vede vergogna nell’identificarsi con questo gruppo di persone.

Cristo faceva queste cose anticonformiste così spesso che la gente traeva delle conclusioni sul suo carattere, e i suoi discepoli devono servire nella stessa maniera culturalmente radicale. Dobbiamo dedicarci alle persone oppresse così spesso da farla diventare una parte integrante di chi siamo. Al giorno del giudizio quando tutta la professionalità, la gerarchia, la struttura e l’organizzazione di questo mondo saranno spazzate vie, Dio cercherà quelli che hanno mostrato un servizio genuino e altruista verso gli altri.

Spesso si dice che possiamo sapere chi sei dalle persone con cui passi il tuo tempo. Alcuni di noi cercano di fare amicizia con le persone sopra di noi nella gerarchia sociale o aziendale per avvantaggiarci e migliorare la nostra autostima. Nel cercare di far progredire la nostra carriera, istruzione e aspirazioni economiche, spesso cerchiamo mentori che hanno più successo. Gesù non è contrario al successo nella vita per noi, ma questa parabola ridefinisce il vero successo. Per Gesù, questo consisteva nel servire gli altri. La dichiarazione d’intenti per tutta la sua vita era incentrata sul servizio: «Poiché anche il Figlio dell’uomo non è venuto per essere servito, ma per servire e per dare la sua vita come prezzo di riscatto per molti» (Marco 10:45). I mentori più preziosi sono quelli che ci insegnano come riuscire a vivere una vita devota a Dio e di servizio verso gli altri.

Il servizio verso le persone bisognose raramente si traduce in una conversione immediata, ma è possibile che sia esattamente per questo che Gesù abbia posto così tanta enfasi su questo. Le nostre vere motivazioni nel servizio sono messe a nudo. Lo stiamo facendo per avere attenzione o notorietà o lo stiamo facendo per amore, per nessun guadagno terreno? Semplicemente Gesù è venuto sulla terra perché egli è amore, e chi è salvato dimostrerà questa stessa caratteristica perché rifletterà chi è Gesù.

**Sul quaderno**
	
Medita ancora sul brano principale e cerca dov’è Gesù.

`Qual è il vero successo agli occhi di Dio?`

`Come possiamo essere certi di servire per le ragioni giuste anche se siamo elogiati o ricompensati per quel servizio?`

`Come vedi Gesù diversamente o nuovamente?`

`Risposta alla preghiera:`