---
title:  Rimuovere i confini nazionali
date:   25/12/2023
---

### inTerpret

È interessante notare che dopo la sua resurrezione, Gesù non guarì nessun altro e non fece un altro discorso al grande pubblico. Il suo ministero pubblico fu completato alla sua morte, e Gesù si prese del tempo per confortare e dare alcuni istruzioni finali ai suoi seguaci più intimi prima di ascendere al cielo.

In Matteo 28:18, dichiarò di aver ricevuto «Ogni potere... in cielo e sulla terra». Nota che il potere non fu dato ai discepoli direttamente. Il potere fu dato a Gesù attraverso la sua vittoria sulla morte. Gesù promette che i suoi discepoli non saranno lasciati soli; la sua presenza sarebbe stata vicino a loro dovunque fossero andati (v. 20) e attraverso la sua presenza costante, egli avrebbe dato loro la sua potenza e autorità. Quando i discepoli sarebbero «andati», non avrebbero avuto niente da temere. Anche andando nelle regioni più ostili, sarebbero stati sostenuti dall’Autorità più alta e dalla Potenza più grande nell’universo.

Matteo conclude il suo libro dicendo che la buona notizia di Gesù deve essere condivisa con tutti a prescindere dalla nazionalità o dal contesto sociale, un’idea che era offensiva per gli ebrei del primo secolo che avevano una mentalità elitista. Il mandato è di andare da «tutti i popoli» (28:19), una chiamata che riprende Matteo 24:14. Questo valore fondamentale, di raggiungere tutti i popoli con la buona notizia di Gesù, stabilì saldamente il cristianesimo come il primo movimento religioso internazionale.

Il mandato del vangelo rimuove i confini nazionali e stabilisce un precedente per un movimento multietnico. A prescindere dalla nazionalità o dall’etnia, i cristiani fanno parte della stessa famiglia e condividono la stessa visione missionaria (Galati 3:28). Quando siamo veramente convertiti, il desiderio di condividere il vangelo è una chiamata che non si può ignorare e che non può essere contenuta dalle divisioni sociali. Ellen White ricordò l’orientamento verso l’esterno dei cristiani nella Speranza dell’uomo: «Ogni vero discepolo nasce nel regno di Dio come missionario» (Ellen White, La speranza dell’uomo, p. 136). Il cristianesimo biblico rimuove le barriere di etnia, nazionalità e usanze sociali. Come cristiani siamo chiamati a concentrarci su una missione comune: far conoscere Gesù al mondo. Per compiere questo dobbiamo superare i pregiudizi nazionali e regionali e dimostrare un amore come quello di Cristo. Abbiamo un mondo da raggiungere.

Matteo 28:20 introduce un aspetto essenziale del grande mandato: l’insegnamento. Dio vuole che lo amiamo con tutto il nostro cuore e con tutta la nostra mente (Marco 12:30). Vuole che coltiviamo una fede intelligente. Il processo inizia con il discepolato, progredisce al battesimo e continua a un ulteriore insegnamento. Il discepolato significa insegnare facendo da mentore. Nota che il nuovo credente apprende prima del battesimo e continua a imparare dopo il battesimo. Non esiste una vera esperienza religiosa senza un’istruzione nelle grandi verità bibliche.

**Sul quaderno**

`Dopo aver guardato il tuo testo scritto e annotato, i tuoi segni verso quali idee sembrano puntare?`

`Quali domande emergono dopo aver studiato questa lezione? Quali parti sono difficili?`

`Quali altri principi e conclusioni trovi?`

`Perché pensi che Gesù non abbia avuto delle apparizioni pubbliche importanti dopo la sua resurrezione.`