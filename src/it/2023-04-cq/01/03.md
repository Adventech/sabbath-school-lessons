---
title:  Sviluppa le riserve
date:   02/10/2023
---

### inTerpret

La vita per i primi credenti avventisti era un misto di fede e azione. Leonard Hastings non raccolse le sue patate perché credeva che Gesù stesse per tornare. Joseph Bates investì tutto il suo denaro nella scrittura di articoli e nella predicazione. La famiglia Stowell vendette la fattoria e si trasferì dalla famiglia Andrews. Quando Gesù non apparve come speravano prima nella primavera del 1844 e poi in ottobre, la delusione fu profonda e dolorosa. Lottarono con l’umiliazione, la paura e la confusione mentre erano assaliti da migliaia di domande su quello in cui credevano.

La parabola delle dieci vergini si applica sia al periodo di attesa nel 1844 sia al periodo di attesa molto più lungo che la chiesa ha vissuto fin da allora. Matteo 25:1-13 pone un’enfasi particolare sull’importanza della preparazione personale per la venuta di Cristo. I versetti 3 e 4 delineano la differenza tra i due tipi di donne: le avvedute portarono l’olio mentre le stolte non lo portarono. L’olio è un simbolo comune dello Spirito (Zaccaria 4:1-5), qualcosa che mancava nella vita delle vergini stolte. Chiaramente avevano una conoscenza biblica della verità è un’apparenza esteriore di devozione profonda, ma queste cose da sole si rivelarono insufficienti alla fine.

Questa parabola è la seconda di quattro che Gesù diede in Matteo 24:45-25:46. Tutte e quattro illustrano due gruppi nella chiesa. Le prime tre parabole hanno un ritardo significativo che mette alla prova il carattere delle persone che aspettano. Almeno a partire dal 1840, il popolo di Dio aspetta il ritorno di Gesù. Il ritardo ha fatto sì che molti dubitassero della sua promessa di tornare; molti hanno rinunciato alla loro fede. Queste parabole mostrano che quelli che continuano a confidare nelle promesse di Gesù non saranno delusi alla fine.

Un aspetto interessante di questa parabola è che sia le vergini avvedute sia quelle stolte «divennero assonnate e si addormentarono» (v. 5) fino a mezzanotte, quando il grido dell’arrivo dello sposo le svegliò. Anche le avvedute che avevano portato l’olio in più non riuscirono a restare sveglie. La mezzanotte indica l’oscurità spirituale che coprirà il mondo negli ultimi giorni: il «momento più tenebroso della storia di questa terra».–Ellen White, Le parabole, p. 308 Le vergini addormentate rappresentano una chiesa dormiente nei momenti finali prima del ritorno di Gesù.

Mentre le donne si svegliarono al grido di unirsi al corteo nuziale, si accorsero di dover regolare le loro lampade in modo che tornassero a splendere dopo averle lasciate incustodite per tanto tempo. Purtroppo, era impossibile condividere l’olio rimanente in quest’ora critica, perché ognuna delle avvedute aveva solo quanto olio bastava per loro. Quando colpite dall’emergenza era troppo tardi per prepararsi. La crisi rivelò solo ciò che mancava loro da sempre. Quello che faremo nella crisi è determinato da come ci prepariamo oggi.

Questa parabola termina su una nota triste quando le stolte tornano al banchetto nuziale dopo aver cercato di comprare altro olio. Sentirono le parole devastanti: «Non vi conosco» (v. 12). Avevano una relazione sufficiente con lo sposo per unirsi almeno alla processione, ma alla fine la relazione si rivelò essere superficiale, senza un impegno reale.

**Sul quaderno**

`Dopo aver guardato il tuo testo scritto e annotato, i tuoi segni verso quali idee sembrano puntare?`

`Quali domande emergono dopo aver studiato questa lezione? Quali parti sono difficili?`

`Quali altri principi e conclusioni trovi?`

`Le donne portavano la loro riserva d’olio in un vaso speciale. In che modo possiamo avere una riserva di Spirito Santo? Come possiamo applicare questo principio alla nostra vita?`