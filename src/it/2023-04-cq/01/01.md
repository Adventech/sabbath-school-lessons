---
title:  Speranza riscoperta
date:   30/09/2023
---

### inTro

**Leggi il brano di questa settimana: Matteo 25:1–13**

**Speranza riscoperta**

William Miller non aveva alcun desiderio di predicare del ritorno di Gesù quando si convinse che sarebbe successo entro i prossimi venticinque anni. Non era uno studioso, un pastore o un insegnante qualificato; era un contadino che era diventato un deista e aveva trovato la via del ritorno al cristianesimo attraverso lo studio personale e metodico della Bibbia. Studiò e ristudiò le sue conclusioni per tredici anni. Nel 1831 finalmente ascoltò la chiamata di Dio e iniziò a condividere pubblicamente le sue scoperte. Provenendo da un contesto scettico, i suoi messaggi convertirono migliaia di altri scettici e risvegliarono cristiani che erano spiritualmente morti. La spiegazione di Miller delle profezie adempiute di Daniele e Apocalisse ispirarono una fede risoluta in Dio e i suoi messaggi sul ritorno imminente di Cristo resero urgenti i suoi appelli.

L’enfasi costante del nostro movimento sull’avvento (anche nel nostro nome: avventista) può essere ricondotta alla significativa influenza del movimento millerita negli anni ‘30 e ‘40 del diciannovesimo secolo. La convinzione rinnovata nell’imminenza della seconda venuta si diffuse in tutto il mondo. Quei due decenni videro rivelazioni significative riguardo la seconda venuta e il santuario, ma ci furono anche errori importanti che dovevano essere corretti e, in alcuni casi, disimparati. Fu un risveglio che toccò i cristiani al di là delle diverse linee denominazionali e che era veramente fondato su persone che conoscevano personalmente la Bibbia.

Oggi, in una cultura assorta in un modo di pensare e di vivere materialista, il messaggio della seconda venuta è più rivoluzionario che mai. Mi auguro che anche noi possiamo aiutare gli altri a orientare la loro vita verso la realtà imminente del ritorno di Gesù.

### inScribe

**Sul quaderno**

Scrivi Matteo 25:1-13 con la traduzione di tua scelta. Se hai poco tempo, scrivi una sezione del brano principale. Puoi anche riscrivere il brano a parole tue, con uno schema o una mappa mentale del capitolo.

` `