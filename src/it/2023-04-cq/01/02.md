---
title:  Vai a dirlo al mondo
date:   01/10/2023
---

### inGest

Il grande risveglio dell’avvento del tardo diciottesimo secolo e degli inizi del diciannovesimo secolo pose le fondamenta per il movimento millerita. In questo periodo c’era un grande interesse nello studio di Apocalisse 6, che copre gli eventi che precedono la seconda venuta. I versetti 12 e 13 descrivono tre eventi separati che avvennero in quel periodo: il grande terremoto di Lisbona nel 1755, il giorno oscuro del 19 maggio 1780 e il giorno in cui le stelle caddero dal cielo il 13 novembre 1833. Questi tre avvenimenti puntavano verso la seconda venuta di Cristo, e l’interesse e l’aspettativa della gente crebbe sulla scia di queste profezie adempiute.

Ci sono diversi brani chiave che guidarono il movimento millerita, ma Daniele 8:14, che prediceva che un santuario sarebbe stato purificato alla conclusione dei 2.300 giorni, fu particolarmente influente. Sfortunatamente, nel loro studio i pionieri avventisti accettarono erroneamente l’interpretazione popolare che la purificazione del santuario si riferisse alla terra purificata dal fuoco alla seconda venuta. Unendo a questa interpretazione la loro comprensione della profezia dei 2.300 giorni, giunsero alla conclusione che Gesù sarebbe tornato nell’anno 1843.

William Miller iniziò a predicare attivamente nel 1833, viaggiando per migliaia di chilometri e predicando a migliaia di persone nel corso dei dieci anni successivi. Inizialmente credeva che Gesù sarebbe venuto a un certo punto tra il 21 marzo 1843 e il 21 marzo 1844, ma quando entrambe le date passarono tornò ai brani biblici e adottò come la data della venuta di Gesù il decimo giorno del settimo mese, il giorno dell’espiazione (Levitico 16:29). Questo portò i suoi seguaci a determinare che il 22 ottobre 1844 avrebbe finalmente portato l’evento tanto atteso.

Matteo 25 e la parabola delle dieci vergini diventò un brano chiave per i credenti in attesa. Il capitolo continua il dialogo iniziato in Matteo 24 in cui Gesù diede i segni per la distruzione di Gerusalemme e per la fine del mondo dato che i discepoli non riuscivano a comprendere che i due eventi sarebbero stati separati da almeno duemila anni. Poi raccontò alcune parabole che sono direttamente attinenti alla seconda venuta. Il capitolo 25 ha tre di queste parabole, la prima delle quali è la parabola delle dieci vergini. Quando i milleriti studiarono questa parabola compresero che Gesù è lo sposo e la chiesa in attesa è rappresentata dalle dieci vergini. Nella storia, cinque vergini sono avvedute, hanno portato dell’olio in più per averlo se lo sposo avesse tardato, e cinque sono stolte, impreparate al ritardo. Questi tredici versetti racchiudono l’esperienza di quelli che si aspettavano che Gesù tornasse nel 1844, ma sono rilevanti anche per la chiesa di oggi mentre continuiamo ad aspettare.

La storia dei primi anni dell’avventismo dovrebbe ricordarci di essere umili e molto attenti nel nostro studio della Bibbia. Anche le persone di cui Dio si è servito in maniera straordinaria a volte hanno accettato errori comuni e non erano corrette nel loro studio. È incoraggiante vedere che Dio si serve di persone imperfette nella sua opera, ma ciò dovrebbe anche metterci in guardia: solo perché Dio benedice il nostro ministero non significa che non faremo errori in ciò che studiamo.

**Sul quaderno**

Torna al testo che hai scritto e studia il brano.

* Cerchia le parole/frasi/idee ripetute
* Sottolinea le parole/frasi che sono importanti e hanno significato per te
* Disegna frecce per collegare parole/frasi ad altre parole/frasi associate o collegate

Impara a memoria il tuo versetto preferito. Scrivilo più volte per aiutare la memorizzazione.

` `

`Cosa può farci essere come le cinque vergini che andarono al matrimonio, portarono le loro lampade, ma non si resero conto di non avere olio prima che fosse troppo tardi? Come possiamo evitare di essere come loro?`

`Mentre leggi questo capitolo, quali di questi segni ritieni particolarmente rilevante?`