---
title:  Fedeltà durante un’esperienza nel deserto
date:   08/11/2023
---

### inVite

Gesù ricopre un ruolo centrale in Apocalisse 12, menzionato nei versetti 4 e 5 come il figlio che avrebbe governato tutte le nazioni con una verga di ferro. Questi versetti descrivono anche la chiesa dei primi tempi che avrebbe partorito Gesù, il fondamento e la rocca del cristianesimo nella storia. Altrove vediamo l’impronta di Gesù nei suoi rapporti con la chiesa. Il versetto 6 elenca due cose che furono fatte per la donna (chiesa) che fuggì nel deserto: primo, Dio preparò un luogo per lei nel deserto. Questo allude alla cura costante di Dio per il suo popolo anche nei giorni bui di persecuzione e violenza. Secondo, Dio le fornì nutrimento durante i 1.260 anni in cui era nel deserto. Dio diede spiritualmente sostegno alla sua chiesa attraverso i periodi più duri di carestia spirituale per mezzo della sua Parola.

La realtà di un’esperienza nel deserto è piuttosto comune nella Scrittura. Mosè è un esempio significativo di questo. Dio gli insegnò con pazienza e tenerezza durante il suo soggiorno di quarant’anni nel deserto. Aveva molte cose che doveva disimparare e altre cose che doveva imparare prima che Dio potesse servirsi di lui per liberare Israele dall’Egitto. Quando passò del tempo lontano dai riflettori della famiglia reale egiziana, Dio poté istruirlo. Anche i figli di Israele dovettero passare i loro quarant’anni nel deserto imparando a seguire Dio. Mentre si trovavano lì, Dio li nutrì fedelmente ogni giorno con del cibo miracoloso che veniva dal cielo. Nel Nuovo Testamento, anche Paolo passò alcuni anni nel deserto prima di essere pronto per il ministero attivo e i viaggi missionari.

Un’esperienza nel deserto può proteggerci dalla foga della battaglia, lasciandoci il tempo per riflettere sui contrattempi o preparandoci per il ministero attivo. Qualunque fosse lo scopo di Dio, si assicurò che il suo popolo fosse nutrito fisicamente durante i 1.260 nel deserto così che potessero imparare delle lezioni spirituali e crescere nella fede. Fu dopo questo periodo nel deserto che la donna di Apocalisse 12 assume il titolo di rimanente e procede a proclamare il messaggio dei tempi della fine.

Dio ti ha portato un’esperienza come quella nel deserto? Se sì, non ti scoraggiare; egli ha un piano in serbo per te. Dio ha dimostrato la sua fedeltà costante verso di noi. Che noi possiamo a nostra volta essere fedeli al piano che egli ha per la nostra vita.

**Sul quaderno**

Medita ancora sul brano principale e cerca dov’è Gesù.

`In quali modi l’esperienza nel deserto di Gesù lo preparò per il ministero e quali lezioni possiamo imparare da questo noi come chiesa?`

`Come vedi Gesù diversamente o nuovamente?`

`Risposta alla preghiera:`