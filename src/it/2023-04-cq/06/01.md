---
title:  Organizzare la chiesa
date:   04/11/2023
---

### inTro

**Leggi il brano di questa settimana: Apocalisse 12**

**Organizzare la chiesa**

La Riforma avviò un lungo processo di riscoperta delle verità che erano state perdute nel Medioevo. Quando terminò nel tardo diciottesimo secolo, gli Stati Uniti diventarono l’epicentro del progresso cristiano. Negli anni ‘30 del diciannovesimo secolo, credenti sinceri provenienti da un’ampia varietà di chiese cristiane iniziarono a riunirsi attorno alla speranza del ritorno di Cristo e negli anni ‘40 e ‘50 i primi pionieri avventisti fecero importanti scoperte dottrinali che hanno plasmato la nostra storia e il nostro messaggio. All’epoca quel movimento nascente era tenuto insieme da convinzioni condivise e dalla rivista The Advent Review and Sabbath Herald che comunicava le dottrine e univa i credenti.

L’editoria era una parte fondamentale dell’avventismo dei primi tempi che rese vitale un’associazione legalmente organizzata. Le pubblicazioni dovevano essere appoggiate da un’entità ufficiale e la chiesa doveva evitare di registrare le proprietà a nome di un individuo. Furono intrapresi dei lenti passi verso l’organizzazione delle loro pubblicazioni e congregazioni. Dovevano adottare le dottrine corrette e poi stabilire la struttura appropriata per facilitare la condivisione del messaggio con il mondo.

Le congregazioni avventiste in Michigan formarono la prima federazione nel 1861. Negli anni successivi i credenti in New York, Ohio, Wisconsin, Iowa e Minnesota fecero altrettanto e nel 1863 le federazioni collaborarono per formare la conferenza generale. La chiesa era stata organizzata ufficialmente in tre livelli successivi.

La struttura della nostra chiesa è stata sviluppata ulteriormente dal 1863, ma il nostro scopo resta lo stesso: diffondere il vangelo in tutto il mondo. Questa settimana daremo un’occhiata allo scopo e all’essenza della chiesa di Dio dei tempi della fine.

## inScribe

**Sul quaderno**

Scrivi Apocalisse 12 con la traduzione di tua scelta. Se hai poco tempo, scrivi una sezione del brano principale. Puoi anche riscrivere il brano a parole tue, con uno schema o una mappa mentale del capitolo.

` `