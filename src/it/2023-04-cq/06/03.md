---
title:  Ripristinare l’originale
date:   06/11/2023
---

### inTerpret

Apocalisse 12 è la storia di una donna che vince su un dragone infuriato. Rappresenta una panoramica della storia della chiesa dalla nascita di Cristo agli eventi finali con una sezione in mezzo che affronta le origini del grande conflitto tra Cristo e Satana. I primi cinque versetti trattano della chiesa nella sua fase iniziale verso la nascita di Cristo con il versetto sei che descrive il periodo di tempo profetico di 1.260 anni di persecuzione che avrebbe colpito la chiesa.

Il capitolo 4 di questa lezione ha esaminato più a fondo il periodo di tempo menzionato in Apocalisse 12:6, 14 e ciò che è simboleggiato dalla terra nel versetto 16. Per ripassare, il periodo di tempo quando la donna (o chiesa) stava fuggendo dalla persecuzione fu dal 538 d.C. al 1798. La terra che aiutò la donna rappresenta i luoghi di rifugio dove la gente perseguitata poteva trovare sollievo; luoghi come gli Stati Uniti d’America, una terra che permetteva alle persone di adorare liberamente senza una religione o denominazione sponsorizzata dallo stato. Dopo il 1798 si verificò un tempo di grande risveglio religioso soprattutto nel nord America. Dato che gli enti religiosi potevano crescere liberi dalla persecuzione religiosa, molti movimenti si svilupparono in modo organico. Uno di questi gruppi fu l’avventismo millerita, che si trasformò nell’avventismo sabatista e che poi diventò la chiesa avventista del settimo giorno.

La lotta tra la donna e il dragone raggiunge un confronto finale nel versetto 17. Satana è arrabbiato con la donna (chiesa) e si rivolta contro il rimanente della sua discendenza con terribile ferocia. Un «rimanente» è l’ultima parte di qualcosa di più grande, non diverso dall’originale. Nella chiesa originale nel libro degli Atti, vediamo le due caratteristiche menzionate dal versetto 17: l’osservanza dei comandamenti di Dio e la testimonianza di Gesù. La chiesa dei primi tempi osservava tutti i comandamenti, incluso il sabato, e aveva il dono di profezia manifestato da diversi profeti e profetesse nel corso degli Atti. Vediamo anche che la chiesa dei primi tempi era guidata dal mandato di portare il vangelo a tutto il mondo (Atti 1:8). Le prime chiese sorelle prendevano insieme certe decisioni (cfr. Atti 15) e il libro degli Atti e le epistole del Nuovo Testamento riportano molti casi di condivisione di risorse e di leader. Attraverso la potenza dello Spirito le chiese lavoravano in stretta collaborazione per massimizzare la loro capacità missionaria. Avevano un’autentica comunione fraterna cristiana, evangelizzavano in aree difficili e avevano leader forti che erano disposti a fare sacrifici immensi per portare avanti l’opera.

Se il rimanente deve essere come l’originale, possiamo aspettarci che il popolo rimanente di Dio osservi tutti i comandamenti, abbia il dono di profezia e sia organizzato per la missione. I primi leader avventisti videro la necessità di organizzare e strutturare la chiesa per portare avanti la nostra missione e il nostro messaggio in tutto il mondo.

**Sul quaderno**

`Dopo aver guardato il tuo testo scritto e annotato, i tuoi segni verso quali idee sembrano puntare?`

`Quali domande emergono dopo aver studiato questo brano? Quali parti sono difficili?`

`Quali altri principi e conclusioni trovi?`

`Quali altre caratteristiche vediamo nella chiesa dei primi tempi che possiamo aspettarci di trovare nella chiesa del rimanente?`