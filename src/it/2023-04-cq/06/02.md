---
title:  Lezione
date:   05/11/2023
---

### inGest
La donna fedele e la donna infedele

Abbiamo già visto Apocalisse 12 nei nostri studi sul gran conflitto e sullo spirito di profezia, ma ritornandoci qui vedremo che lo sviluppo profetico della chiesa dei tempi della fine è un altro tema chiave del capitolo. Per comprendere questo tema dobbiamo andare indietro oltre i milleriti a quando iniziò a emergere il protestantesimo.

Quando scoprirono verità bibliche innovative, i riformatori si sentirono costretti a distaccarsi dalla chiesa cattolica romana, che era stata l’unico pilastro stabile della società europea per quasi un millennio. I luterani, i presbiteriani, gli anglicani e altre chiese congregazionaliste si formarono come risultato di credenti che seguivano le verità che stavano scoprendo nella Bibbia. Alla fine del 1700 e all’inizio del 1800 molti si rivolsero a Dio con tutto il cuore grazie agli scritti e agli appelli pubblici dei grandi predicatori biblici come John Wesley (i cui seguaci diventarono la chiesa metodista) e George Whitfield. Questi risvegli, noti collettivamente dagli storici della chiesa come il grande risveglio, spianarono la strada per la nascita del movimento avventista negli anni ‘40 dell’ottocento e per la fondazione della chiesa avventista del settimo giorno negli anni ‘60. Ogni riformista e revivalista scoprì nuove verità. Apocalisse 12 allude a queste scoperte usando simboli profetici e delineando lo slancio della chiesa di Dio attraverso la storia. Indica anche i principali segni identificativi del popolo di Dio.

Anche se entrambe svolgono un ruolo significativo negli eventi dei tempi della fine, la donna pura di Apocalisse 12 presenta un contrasto estremo con la prostituta vista più avanti nel capitolo 17. La donna pura è sobria, rivestita del sole, con una corona di dodici stelle sul capo e in piedi sulla luna (12:1) mentre la prostituta è ubriaca, vestita di porpora e scarlatto, pietre preziose e perle con il nome «Babilonia» e «madre delle prostitute» scritto sulla fronte (Apocalisse 17:4, 5). La prostituta commette fornicazione con i re della terra ed è vista a cavallo di una bestia di colore scarlatto che ha sette teste e dieci corna (vv. 2, 3).

Nella Bibbia una donna fedele rappresenta una chiesa o un popolo fedele a Dio (Geremia 6:2; 1 Corinzi 11:2; Efesini 5:20–27), mentre una prostituta rappresenta una chiesa che non è più fedele a Dio (Geremia 3:1; Osea 1:2). Tenendo questo a mente, vediamo che in Apocalisse la donna pura rappresenta la vera chiesa mentre la donna immorale rappresenta una contraffazione. Nel contesto del grande conflitto tra Cristo e Satana, una rappresenta la chiesa di cui Dio si serve per proclamare il suo messaggio finale a ogni nazione e popolo del mondo (Apocalisse 14:6) e l’altra rappresenta il movimento che guida le masse ad accettare l’ultimo grande inganno (Apocalisse 13:13, 14).

Apocalisse 10, 12 e 14 sono tre capitoli fondamentali che espongono la storia, il messaggio e la portata globale della chiesa del rimanente. Apocalisse 10 rivela profeticamente l’ascesa del movimento finale di Dio, Apocalisse 12 contestualizza questo movimento all’interno del gran conflitto e rivela i segni identificativi del rimanente, e Apocalisse 14 articola il messaggio finale che il popolo di Dio comunicherà al mondo in preparazione al ritorno di Gesù (Apocalisse 14:6-12). Questi capitoli di Apocalisse ci danno delle indicazioni chiare per aiutarci a sapere esattamente che tipo di chiesa cercare.

**Sul quaderno**

Torna al testo che hai scritto e studia il brano.

* Cerchia le parole/frasi/idee ripetute
* Sottolinea le parole/frasi che sono importanti e hanno significato per te
* Disegna frecce per collegare parole/frasi ad altre parole/frasi associate o collegate

Impara a memoria il tuo versetto preferito. Scrivilo più volte per aiutare la memorizzazione.

` `

`Siamo diventati stagnanti nella crescita della nostra chiesa? Se sì, come possiamo fare retromarcia e in caso contrario, come possiamo prevenirlo?`

`Come facciamo a restare umili quando facciamo parte di un’identità profetica e una storia così significativa?`