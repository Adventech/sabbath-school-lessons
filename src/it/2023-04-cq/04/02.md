---
title:  La legge e i profeti
date:   22/10/2023
---

### inGest

In tutta la Bibbia vediamo una correlazione costante tra la legge e i profeti. Quando Israele seguiva Dio, accettava la sua guida e ubbidiva alla sua legge, egli parlava loro attraverso i profeti. Tuttavia, quando si allontanavano da lui, la voce profetica si sentiva di meno (Neemia 9:26; Lamentazioni 2:9; Ezechiele 7:26). Salomone descrive questa causa ed effetto in Proverbi 29:18: «Se il popolo non ha rivelazione è senza freno». La parola «rivelazione» qui si riferisce alle rivelazioni date ai profeti (il dono di profezia). La seconda metà del versetto stabilisce una forte correlazione tra l’osservanza della legge e la rivelazione profetica. Apocalisse 12:17 conferma il principio che l’osservanza della legge e il ministero profetico vanno di pari passo quando identifica due delle qualità più significative del rimanente come l’osservanza dei comandamenti di Dio e il custodire la testimonianza di Gesù, che successivamente scopriamo essere lo spirito di profezia (Apocalisse 19:10).

Storicamente, vediamo questa relazione in atto negli ultimi trecento-quattrocento anni dell’Antico Testamento, quando non c’era un profeta in Israele. Invece di impegnarsi in un’aperta ribellione come fecero prima della cattività babilonese, la nazione aveva istituito una dimostrazione esteriore legalistica rigida. Il dono di profezia fu ripristinato con Giovanni il battista e con gli apostoli, ma poco dopo la morte dell’apostolo Giovanni, quando il paganesimo devastò la chiesa, vediamo un’apparente assenza del dono profetico fino alla metà del 1800. «La legge di Dio e lo Spirito di profezia vanno di pari passo per guidare e consigliare la chiesa, e ogni volta che la chiesa ha riconosciuto ciò ubbidendo alla Sua legge, lo spirito di profezia è stato inviato per guidarla sulla via della verità... Con il sorgere del messaggio del terzo angelo nel mondo, quello di rivelare la legge di Dio alla chiesa nella sua pienezza e potenza, anche il dono profetico fu immediatamente ripristinato. Questo dono ha svolto un ruolo molto importante nello sviluppo e nella diffusione di questo messaggio».–Loma Linda Messages, p. 33. Non è una semplice coincidenza che la riscoperta della verità della legge di Dio, incluso il sabato come giorno di riposo, e il ritorno del dono di profezia avvennero nello stesso periodo: i due si completano a vicenda.

Dio chiamò due persone dopo la grande delusione, ma solo Ellen White ascoltò la chiamata. Poiché condivise la luce che le era stata data e restò umile nel farlo, Dio le affidò altre visioni e ulteriore responsabilità. È l’autrice più tradotta di tutti i tempi. Ricevette centinaia di visioni nel corso della sua vita, che produssero più di quaranta libri e oltre cinquemila articoli di periodici. Queste opere affrontavano un’ampia varietà di argomenti che andavano dalla storia biblica all’amministrazione della chiesa, dai consigli sanitari ed economici ai consigli sulle relazioni e l’istruzione.

Dio è desideroso di guidare la sua chiesa nel ventunesimo secolo come lo era in qualsiasi epoca precedente. Ognuno di noi sia diligente nel seguire tutte le istruzioni che Dio ci ha già dato in modo da poter essere aperti a essere guidati ancora. Se non implementiamo la conoscenza che abbiamo già, sarà molto difficile per Dio guidarci ulteriormente. Come disse Gesù: «Camminate mentre avete la luce, affinché non vi sorprendano le tenebre» (Giovanni 12:35).

**Sul quaderno**

Torna al testo che hai scritto e studia il brano.

* Cerchia le parole/frasi/idee ripetute
* Sottolinea le parole/frasi che sono importanti e hanno significato per te
* Disegna frecce per collegare parole/frasi ad altre parole/frasi associate o collegate

Impara a memoria il tuo versetto preferito. Scrivilo più volte per aiutare la memorizzazione.

` `

`Quali cose nella nostra vita rendono difficile per Dio comunicare con noi? Come possiamo ricevere un’ulteriore guida da lui?`

`Quali sono i due ingredienti chiave del rimanente in Apocalisse 12:17 e come lavorano insieme?`