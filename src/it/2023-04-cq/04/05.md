---
title:  La testimonianza di Gesù
date:   25/10/2023
---

### inVite

Apocalisse 12:17 usa la frase, «la testimonianza di Gesù», un’espressione che appare altre quattro volte nel libro (1:2, 9; 19:10; 20:4) e che potrebbe essere grammaticalmente tradotta in due modi. Potrebbe essere la testimonianza su Gesù, indicando quello che i cristiani testimoniano di Gesù, oppure potrebbe essere la testimonianza che viene da Gesù, indicando quello che Gesù testimonia alla sua chiesa attraverso la sua Parola. Quando guardiamo ognuno dei casi in cui viene usata la frase in Apocalisse, questa seconda opzione sembra la più plausibile: è una testimonianza di Gesù alla sua chiesa.

In Apocalisse 1:1, 2, la frase «testimonianza di Gesù» descrive una rivelazione che Gesù diede all’apostolo Giovanni che testimoniò alle sette chiese riguardo cose «che devono avvenire tra breve» (Apocalisse 1:1). Il libro di Apocalisse rivela ciò che Cristo ha in mente per gli eventi futuri. Apocalisse 19:10 dice, «la testimonianza di Gesù è lo spirito della profezia». Le persone che ricevono questo spirito di profezia in questo versetto sono «i fratelli», un termine che Apocalisse usa più avanti per i profeti (Apocalisse 22:9). In altre parole, la testimonianza di Gesù è lo spirito della profezia dato ai profeti. Il messaggio profetico dà alla chiesa un’immagine più chiara della mente e del cuore di Gesù e dei suoi piani per il futuro. Studiare gli scritti profetici farà spuntare nel nostro cuore la stella mattutina (Gesù) (2 Pietro 1:19). È comune tentare di abbracciare il Gesù dei vangeli ignorando il Gesù dell’Apocalisse, ma si tratta dello stesso Gesù sia nei vangeli che nel libro dell’Apocalisse. Resistere al Gesù dell’Apocalisse vuol dire resistere al Gesù dei vangeli. Il libro dell’Apocalisse include sia il carattere di Gesù sia i suoi piani per il futuro attraverso il simbolismo profetico. L’incipit del libro, «Rivelazione di Gesù Cristo», si riferisce non solo a chi sia Gesù ma a come pensa di aiutare il suo popolo ad attraversare le crisi apocalittiche future. Apocalisse è la testimonianza di Gesù alla sua chiesa riguardo la strada che hanno davanti.

La promessa di Apocalisse 12:17 che la testimonianza di Gesù sarà viva nella sua chiesa degli ultimi giorni ci assicura che Gesù non lascerà il suo popolo nelle tenebre. Egli dà il dono profetico per attrezzare la sua chiesa dei tempi della fine ad affrontare sfide importanti che le generazioni precedenti non hanno dovuto sopportare. La testimonianza di Gesù viene data per guidare, dirigere e condurre con attenzione. Apocalisse promette che Gesù manderà il dono della profezia per aiutare il suo popolo ad attraversare i pericoli degli ultimi giorni, quando il popolo di Dio affronterà lo scontro finale tra bene e male. Come il pilota di una barca può andare in acque più profonde per andare incontro a un’imbarcazione più grande e guidarla in modo sicuro verso il porto in posti dove la costa è particolarmente rocciosa e pericolosa, Gesù dà la conoscenza profetica per guidare in modo sicuro la metaforica nave della chiesa verso il porto con l’avvicinarsi della seconda venuta.

**Sul quaderno**

Medita ancora sul brano principale e cerca dov’è Gesù.

`Il fatto che Gesù ci ha dato la sua testimonianza come influisce sul modo in cui ci comportiamo nella nostra vita quotidiana?`

`Come vedi Gesù diversamente o nuovamente?`

`Risposta alla preghiera:`