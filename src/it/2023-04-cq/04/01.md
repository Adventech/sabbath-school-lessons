---
title:  Accettare la chiamata
date:   21/10/2023
---

### inTro

**Leggi il brano di questa settimana: Apocalisse 12:14–17**

**Accettare la chiamata**

Tre persone ricevettero delle visioni in relazione al movimento millerita. Il primo fu William Foy, un predicatore afroamericano eloquente di Boston che ricevette ben quattro visioni prima della grande delusione e ne pubblicò due.

Il secondo fu Hazen Foss. La sua storia non solo è straziante ma serve anche come avvertimento. Poco prima che Ellen White avesse la sua prima visione, Foss ebbe la stessa visione e fu incaricato di dirlo agli altri. Purtroppo rifiutò. Il Signore gli disse che avrebbe avuto un’altra opportunità, dopo di che la visione sarebbe stata data a qualcun altro. Lui rifiutò di nuovo e sentì una voce dire: «Hai addolorato lo Spirito del Signore».–Lettera 37, in Letters and Manuscripts, vol. 6.

Spaventato e inorridito, cambiò idea e convocò una riunione di credenti dell’avvento. Spiegò quello che era successo, ma quando arrivò il momento di condividere la visione non riuscì a ricordarsi una sola parola. I presenti in seguito la descrissero come una scena che faceva riflettere. In seguitò sentì Ellen White condividere la visione che prima era stata data a lui e la implorò di essere fedele nello svolgere il compito che le era stato affidato. Visse oltre i settant’anni ma non mostrò mai più interesse nelle questioni spirituali.

La terza persona a ricevere il dono di profezia fu Ellen White, che fu chiamata alla giovane età di diciassette anni. Inizialmente esitò a condividere in pubblicò quello che le era stato mostrato, ma alla fine si arrese e diventò la messaggera fedele di Dio per il movimento dell’avvento per i settant’anni successivi.

### inScribe

**Sul quaderno**

Scrivi Apocalisse 12:14-17 con la traduzione di tua scelta. Se hai poco tempo, scrivi una sezione del brano principale. Puoi anche riscrivere il brano a parole tue, con uno schema o una mappa mentale del capitolo.

` `