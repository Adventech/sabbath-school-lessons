---
title:  Un messaggio globale
date:   16/12/2023
---

### inTro

**Leggi il brano di questa settimana: Apocalisse 14:6–12**

**Un messaggio globale**

La chiesa avventista del settimo giorno è presente in 218 dei 235 paesi riconosciuti dalle Nazioni Unite. Questo tuttavia è un po’ ingannevole, perché anche nei paesi dove la nostra chiesa è presente, ci sono miliardi di persone che non hanno mai neanche sentito dire il nome di Cristo. La nostra missione globale è guidata da un messaggio unico che nessun’altra chiesa predica.

Il nostro messaggio è riassunto nei messaggi dei tre angeli di Apocalisse 14:6-12. Il primo angelo annuncia che il giudizio di Dio è arrivato (compreso tramite la profezia dei 2.300 giorni). Il secondo espone i peccati di Babilonia. Il terzo ci dice di evitare il marchio della bestia, osservare i comandamenti di Dio e avere la fede di Gesù. Il terzo dichiara anche che nessuna nazione può imporre una forma di adorazione che va contro la Parola di Dio. La libertà religiosa è alla base dell’avvertimento contro ricevere il marchio della bestia. Apocalisse 14 chiarisce la dottrina dei morti (v. 13) e mira a preparare le persone per la seconda venuta (v. 14). La chiesa comprese correttamente e adottò ufficialmente gli argomenti di ognuno dei messaggi nell’anno seguente al 1844.

Una panoramica di questi tre messaggi fu stampata per la prima volta nell’opuscolo A Word to the Little Flock [Una parola al piccolo gregge] scritto dagli White e Joseph Bates. Da allora, la nostra comprensione di questi versetti importanti è diventata più profonda ma non è cambiata. Riassumono l’invito e l’avvertimento finale di Apocalisse e spiegano la missione e il messaggio della chiesa avventista del settimo giorno. Lo studio di questa settimana esaminerà il loro significato e la loro importanza.

### inScribe

**Sul quaderno**

Scrivi Apocalisse 14:6–12 con la traduzione di tua scelta. Se hai poco tempo, scrivi una sezione del brano principale. Puoi anche riscrivere il brano a parole tue, con uno schema o una mappa mentale del capitolo.

` `