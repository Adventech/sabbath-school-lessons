---
title:  La speranza della gloria
date:   29/11/2023
---

### inVite	

È possibile comprendere l’idea della giustizia pur rimanendo ignoranti sulla natura della giustizia di Dio. Questo ci porta a cercare di stabilire la nostra giustizia separatamente da quella di Cristo. La giustizia è l’esperienza di un cambiamento nella posizione di una persona davanti a Dio. «Senza la presenza di Gesù nel cuore, il servizio religioso è solo formalismo morto e freddo... quando Cristo è in noi come speranza di gloria, siamo costantemente indotti a pensare e agire in riferimento alla gloria di Dio». (Ellen White, That I May Know Him, p. 193) Quando Cristo dimora in noi costantemente, questo riorienta completamente le nostre priorità, le nostre risposte e le nostre opinioni su tutto. Non c’è niente che resti invariato quando Gesù dimora nel nostro cuore.

Il messaggio centrale della Scrittura è il vangelo, e il fulcro del vangelo è la potenza di Cristo sul peccato. Solo attraverso un’unione con Cristo si può vincere il peccato; un’unione che essenzialmente è un mistero. È un mistero che Gesù si sia volontariamente offerto di essere il sacrificio per il peccato, che il Creatore divino del mondo potesse entrare nel grembo di Maria e nascere come un neonato, che Gesù potesse essere allo stesso tempo completamente divino e completamente umano, che Gesù possa dimorare nei nostri cuori sporchi e ripulirli.

In un certo senso, il fatto che Gesù dimori nel cuore di persone corrotte non sorprende. Quando nacque sulla terra, la sua culla era una mangiatoia in una stalla sporca e puzzolente. Se Gesù poteva nascere in un luogo così umile e disprezzato, non c’è dubbio che possa entrare nel nostro cuore oggi a prescindere dalla condizione, il nostro passato, le nostre dipendenze... qualsiasi cosa. Non importa cosa abbiamo fatto, Gesù è in grado di entrare se ci apriamo a lui.

Non solo «Cristo in voi» è un mistero, è descritto come la «speranza della gloria» (Colossesi 1:27). Una definizione biblica di gloria è che si riferisce al nome o al carattere di Dio. Avere Cristo nel nostro cuore significa che il suo carattere è impresso nella nostra vita. Non è solo una teoria, ma diventa pratico e tangibile quando la nostra professione di fede viene vissuta nelle nostre parole, azioni e pensieri più intimi. Matteo 7:16 dice che saremo conosciuti dai nostri frutti, e quando Cristo è in noi il frutto dello Spirito (cfr. Galati 5:22, 23) è chiaro per tutti. La salvezza non è un processo astratto; è qualcosa in cui Gesù è personalmente coinvolto con ognuno di noi, dimorando nel nostro cuore. Tutta questa opera profonda che Gesù svolge dentro di noi mostra l’incredibile amore e cura che Dio ha per noi.

**Sul quaderno**
	
Medita ancora sul brano principale e cerca dov’è Gesù.

`In quali modi avere Cristo che dimora in noi è uguale a Cristo che permette a suo Padre di dimorare in lui? È in qualche modo differente? (Giovanni 17:20–23)`

`Come vedi Gesù diversamente o nuovamente?`

`Risposta alla preghiera:`