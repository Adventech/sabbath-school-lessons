---
title:  Lo scopo principale
date:   27/11/2023
---

### inTerpret

I cristiani hanno molte aspirazioni buone. Vorremmo essere più gentili con gli altri e comportarci come Cristo. Desideriamo aiutare chi è oppresso e vogliamo condividere la verità. Ma anche le migliori intenzioni falliranno quando il nostro obiettivo finale è in qualche modo secondario. Lo scopo principale del cristiano in tutto si trova in Colossesi 1:27: «Cristo in voi». La presenza di Cristo è chiamata un mistero in questi versetti perché non è di naturale comprensione. Cristo in noi descrive una realtà spirituale piuttosto che una fisica. Che lo spirito e il carattere di Cristo possano vivere dentro e attraverso esseri umani peccatori come noi è il grande mistero che cattura l’attenzione del mondo.

Colossesi 1:26-28 dice chiaramente che Dio è pronto per svelare il mistero di «Cristo in voi», che risulta in ogni uomo presentato «perfetto in Cristo Gesù». La giustizia per fede è esattamente questo: ricevere giustizia attraverso la presenza di Cristo. Credere che il nostro cuore venga trasformato e che siamo perdonati nonostante come ci sentiamo è il modo in cui rivendichiamo in modo pratico per fede la promessa della Parola di Dio. La fede è fidarsi che Cristo realizzerà quello che ha promesso nella sua Parola. C’è della potenza creativa nella Parola di Dio; la voce di Dio ha la capacità di creare qualcosa dal niente e far scaturire la luce nei cuori più bui (Salmi 33:6–9; 2 Corinzi 4:6). Gesù è quella parola creativa fatta carne. «Cristo in voi» è l’esperienza trasformativa di cui abbiamo tutti bisogno. È qualcosa che nessuno di noi può creare o fare per conto suo. Vuol dire aprirci a quelle cose che solo Dio può fare in noi.

Paolo non vedeva valore nelle sue opere quando separato da Cristo. Il suo desiderio più sincero era di sperimentare Cristo che agiva in lui e attraverso di lui: «A questo fine mi affatico, combattendo con la sua forza, che agisce in me con potenza» (Colossesi 1:29). Oggi, se ci fossero più persone che riconoscono la loro completa impotenza quando separati da Cristo, ci sarebbero più persone ad avere la potenza di Cristo che agisce attraverso di loro costantemente. Gesù sta cercando persone che si sono svuotate dell’io e che sono aperte ad essere riempite con le sue opere potenti. La ricca esperienza di «Cristo in voi» è a nostra disposizione adesso come lo è sempre stata.

Colossesi 2 mette in guardia da varie distrazioni che minacciano l’esperienza di vivere con «Cristo in voi». Il capitolo 3 ritorna al tema di cosa significhi avere «Cristo in voi»: primo, la presenza di Cristo dentro di noi significa che la mente è fissa sulle cose del cielo, non su quelle della terra (Colossesi 3:1-3). Secondo, significa che evitiamo le opere della carne come «ira, collera, malignità, calunnia; e... parole oscene» (v. 8). La presenza di Cristo dentro di noi significa che evitiamo le opere della carne e invece ci vestiamo «di sentimenti di misericordia, di benevolenza, di umiltà, di mansuetudine, di pazienza» (v. 12) e di tutti gli altri attributi di Gesù. «Al di sopra di tutte queste cose vestitevi dell’amore che è il vincolo della perfezione» (v. 14). I verbi nel capitolo 3 sono fondamentali per comprendere la giustizia per fede. Il credente «si toglie» le opere della carne e «indossa» la giustizia di Cristo. Quando accettiamo Gesù per fede, egli ci copre con la sua veste bianca e pura di giustizia (cfr. Apocalisse 19:8). I credenti dipendono dalla giustizia di Cristo perché ci copra, dimori in noi e scorra attraverso di noi costantemente.

**Sul quaderno**

`Dopo aver guardato il tuo testo scritto e annotato, i tuoi segni verso quali idee sembrano puntare?`

`Quali domande emergono dopo aver studiato questa lezione? Quali parti sono difficili?`

`Quali altri principi e conclusioni trovi?`

`Quali cose ci impediscono di sperimentare la presenza costante di Cristo in noi?`