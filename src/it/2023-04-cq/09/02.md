---
title:  La relazione tra legge e fede
date:   26/11/2023
---

### inGest

I dibattiti precedenti al 1888 inizialmente riguardavano il ruolo che la legge svolge nella salvezza. Un brano di particolare conflitto era Galati 3:24, 25, che descrive la legge come il «precettore» che ci conduce a Cristo. La questione era se questo precettore e guida fosse la legge morale (i dieci comandamenti) o la legge cerimoniale (il sistema sacrificale ebraico). Questo dubbio scatenò ampie discussioni e ispirò molti sermoni nelle riunioni di campo e articoli di riviste. Predicatori più anziani come Uriah Smith e G.I. Butler credevano che il precettore fosse la legge cerimoniale, spiegando che era il sistema sacrificale ad aver portato a Gesù, il cui sacrificio ci ha liberati da quello stesso sistema (v. 25). Predicatori più giovani come A.T. Jones ed E.J. Waggoner credevano che il precettore fosse la legge morale, i dieci comandamenti, dato che questi indicavano i nostri peccati e dovrebbero indurci a rivolgerci a Dio per essere purificati.

Molti avventisti credevano fermamente che se il precettore fosse la legge morale, qualcuno avrebbe potuto sostenere che i dieci comandamenti e quindi il sabato non fossero più validi, perché il versetto 25 dice che non siamo più sotto precettore. Quando chiesero se il precettore fosse la legge morale o quella cerimoniale, Ellen White rispose che si trattava di entrambe: «Spesso mi sono fatte delle domande riguardo alla lettera ai Galati. Quale legge comporta per noi un vero insegnamento? La mia risposta è: entrambe le leggi, la cerimoniale e il codice morale dei dieci comandamenti».(Messaggi scelti, vol. 1, p. 189) È istruttivo guardare indietro nella storia avventista e riflettere su questioni che scatenarono un dibattito così appassionato all’epoca. A volte le questioni che riteniamo così importanti non si rivelano poi essere così significative come pensavamo. Questa consapevolezza dovrebbe farci riflettere sulle questioni di cui discutiamo nelle nostre chiese oggi.

Il punto chiave dei dibattiti era la legge in Galati, ma l’onere principale di Jones e Waggoner era altrove. Si concentrarono sul mostrare la relazione tra la legge e la fede, dimostrando quindi che è possibile vivere una vita incentrata su Cristo, piena di fede e rispettosa della legge. Il loro messaggio poteva essere riassunto come «Cristo in voi, la speranza della gloria» (Colossesi 1:27). Come abbiamo notato precedentemente, l’attenzione della predicazione avventista fino a questo periodo era sulle dottrine emblematiche come la seconda venuta, il sabato e il santuario, ma la dottrina di chiesa non può essere separata dalla realtà della croce. È una corretta comprensione di ciò che è accaduto alla croce che ci aiuta a sperimentare gli aspetti pratici dei nostri fondamenti dottrinali. Quando la croce è separata dalla comprensione dottrinale, il cristianesimo pratico soffre.

Paolo scrisse l’epistola di Colossesi alla chiesa di Colosse, che si trovava geograficamente molto vicino a Laodicea. Queste due città vicine condividevano storie e culture simili. Sono separate solo da pochi chilometri e quindi condividono lo stesso clima e la stessa valle. Quando Paolo scrisse ai credenti di Colosse, incluse i credenti di Laodicea, rivolgendosi a entrambi come a un solo destinatario, affrontando le stesse sfide spirituali (Colossesi 2:1; 4:13,15,16). La relazione stretta tra Colosse e Laodicea rende la lettera di Paolo ai Colossesi particolarmente pertinente per il popolo di Dio oggi. Laodicea è l’ultima delle sette chiese nel libro dell’Apocalisse e simboleggia la chiesa di Dio negli ultimi giorni (Apocalisse 3:14-22). Forse Jones e Waggoner avevano trovato qualcosa di molto importante quando richiamarono l’attenzione della chiesa su «Cristo in voi, la speranza della gloria» (Colossesi 1:27).

**Sul quaderno**

Torna al testo che hai scritto e studia il brano.

- Cerchia le parole/frasi/idee ripetute
- Sottolinea le parole/frasi che sono importanti e hanno significato per te
- Disegna frecce per collegare parole/frasi ad altre parole/frasi associate o collegate

Impara a memoria il tuo versetto preferito. Scrivilo più volte per aiutare la memorizzazione.

` `

`Ci sono questioni a cui hai prestato un’attenzione eccessiva di cui ritieni di dover rivedere la priorità?`

`Come è possibile vedere la legge in Galati sia come quella cerimoniale sia come la legge morale?`