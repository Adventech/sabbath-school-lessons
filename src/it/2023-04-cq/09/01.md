---
title:  La via della vita
date:   25/11/2023
---

### inTro

**Leggi il brano di questa settimana: Colossesi 1:24–29**

**La via della vita**

Quando visitavano una nuova città, i ministri di culto avventisti spesso discutevano del sabato con i pastori che osservavano la domenica. Nel loro zelo per difendere la legge di Dio, Gesù e il vangelo a volte venivano eclissati. I predicatori avventisti dell’epoca spesso usavano nei loro sermoni un dipinto intitolato The Way of Life. Nelle prime versioni al centro non c’è la croce, ma la legge di Dio, illustrando accuratamente quello che gli avventisti credevano sulla centralità della legge nel piano della salvezza. Nel 1880, James White commissionò una nuova edizione del dipinto che poneva al centro Gesù sulla croce, non la legge.<sup>1</sup> Alla sessione della conferenza generale del 1888, A.T. Jones ed E.J. Waggoner fecero appello ai responsabili di chiesa di abbracciare un messaggio del vangelo più incentrato su Cristo, che alcuni predicatori e amministratori ritenevano avrebbe minato i pilastri del messaggio avventista.

Ellen White era profondamente turbata dalla reazione negativa che si scatenò contro Jones e Waggoner. Scrisse delle lettere molto accese a pionieri come Uriah Smith esortandoli a non resistere al messaggio. Jones e Waggoner presentavano poco di nuovo, ma chiedevano una nuova prospettiva che enfatizzasse Gesù e il vangelo. Negli anni seguenti Ellen White scrisse diversi libri che articolavano chiaramente il vangelo di Cristo: La via migliore (1892), Il manifesto di Gesù (1896), La speranza dell’uomo (1898) e Le parabole (1900). La lezione di questa settimana esplorerà il significato della promessa del vangelo: «Cristo in voi, la speranza della gloria» (Colossesi 1:27).

### inScribe

**Sul quaderno**

Scrivi Colossesi 1:24-29 con la traduzione di tua scelta. Se hai poco tempo, scrivi una sezione del brano principale. Puoi anche riscrivere il brano a parole tue, con uno schema o una mappa mentale del capitolo.

` `

---

<sup>1</sup> Per vedere queste illustrazioni, visitate adventistreview.org/magazine-article/the-way-of-life/