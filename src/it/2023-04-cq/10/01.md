---
title:  Tre Persone nella Deità
date:   02/12/2023
---

### inTro

**Leggi il brano di questa settimana: Giovanni 14:1–24**

**Tre Persone nella Deità**

I milleriti avevano un’ampia varietà di convinzioni sulla Deità negli anni ‘40 del diciannovesimo secolo. William Miller credeva nella Trinità mentre il suo assistente Joshua Himes e i fondatori della chiesa James White e Joseph Bates rifiutavano gli insegnamenti trinitari come non scritturali. Molti dei primi avventisti credevano che Gesù fosse stato creato o generato e negavano la persona dello Spirito Santo. Non diedero la priorità a questa dottrina perché l’attenzione era sul santuario e sulla seconda venuta. Pionieri di spicco a volte vengono citati oggi per sostenere una credenza particolare sulla Deità, ma è importante ricordare che le opinioni su questo argomento variavano notevolmente tra i primi avventisti. Ci vollero oltre settant’anni di preghiera e studio della Bibbia perché la chiesa raggiungesse una conclusione su questo tema, in parte a causa del nostro impegno incrollabile per l’intera Bibbia. Questo significa che l’intera Bibbia deve essere considerata quando si stabiliscono nuove dottrine o insegnamenti.

Nel 1888 la sessione della conferenza generale ravvivò le nostre dottrine su Gesù e sul vangelo, che risultarono in uno studio più approfondito della divinità di Cristo. A.T. Jones diventò uno dei primi sostenitori della natura divina di Gesù e il libro di Ellen White La speranza dell’uomo offrì delle dichiarazioni definitive riguardo la persona dello Spirito Santo e sulla divinità di Cristo, dicendo che Gesù «aveva dichiarato di essere colui che esiste per sé» e «[Cristo] possiede la vita, una vita propria, non ricevuta» (pp. 356, 401). La nostra chiesa non adottò una posizione ufficiale su questo argomento fino agli anni 1930. Lo studio di questa settimana esplora come la Bibbia mostra chiaramente che ci sono tre Persone nella Deità, che lavorano insieme con ruoli e funzioni diverse.

### inScribe

**Sul quaderno**

Scrivi Giovanni 14:1-24 con la traduzione di tua scelta. Se hai poco tempo, scrivi una sezione del brano principale. Puoi anche riscrivere il brano a parole tue, con uno schema o una mappa mentale del capitolo.

` `