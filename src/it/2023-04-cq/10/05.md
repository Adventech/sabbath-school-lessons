---
title:  Le relazioni della Deità
date:   06/12/2023
---

### inVite

La fine di Giovanni 13 aggiunge profondità al capitolo 14. Gesù aveva appena predetto che Pietro l’avrebbe rinnegato tre volte prima di dire: «Il vostro cuore non sia turbato... io vado a prepararvi un luogo... affinché dove sono io, siate anche voi» (14:1-3). Anche se Gesù disse tutto ciò direttamente a Pietro, è Tommaso che poi chiese dove stava andando Gesù e come lui e gli altri potessero sapere la via (v. 5). Gesù poi continuò a spiegare la relazione tra lui e il Padre e promise che sarebbe arrivato un altro Consolatore: lo Spirito Santo.

Gesù andò dal predire che Pietro l’avrebbe rinnegato al promettere l’eternità, all’offrirci una relazione profonda con lui, e tutto ciò rivela diversi aspetti chiave della sua opera come nostro Salvatore. Gesù è paziente e desidera salvarci, eppure indicherà con amore i nostri peccati ed errori. Egli non evitò la verità neanche quando era dolorosa, indicando a Pietro la sua vera condizione spirituale ma senza lasciarlo senza speranza perché gli diede la promessa dell’eternità in cielo. Poi in risposta alle domande relativamente semplici di Tommaso e Filippo, Gesù spiegò pazientemente la relazione della Deità ai suoi discepoli, che non sembravano capire nonostante tutto il tempo che avevano passato con Cristo. Gesù espresse chiaramente che lui e il Padre hanno una relazione molto intima, dicendo: «Chi ha visto me, ha visto il Padre» (14:9). Le parole e le azioni di Gesù riflettono direttamente il Padre, che dimora in lui (vv. 10, 11). Tramite la sua relazione con il Padre, Gesù incarna e dimostra come noi come suoi discepoli possiamo avere un legame stretto con Dio.

In questo brano Gesù non lascia i suoi discepoli solo con promesse del futuro palazzo in cielo; fornisce qualcosa per il presente per permettere loro di arrivare lì: lo Spirito Santo. I veri grandi leader danno ai loro protetti la capacità di arrivare più lontano di loro stessi. Gesù seguì questo schema dichiarando che i suoi discepoli, con la forza della preghiera, dell’ubbidienza e dello Spirito, avrebbero fatto opere più grandi delle sue (v. 2). Voleva che raggiungessero più persone di quante ne aveva raggiunte lui; non voleva limitare il loro successo e restare primo come fanno molti leader umani. Nell’andare via, Gesù lasciò lo spazio alla potenza dello Spirito Santo per permettere ai suoi discepoli di sorpassare il suo ministero sulla terra. Attraverso i suoi discepoli, l’opera che aveva iniziato sarebbe continuata e cresciuta.

Gesù non si stava solo svuotando e condividendo le sue ricompense e il suo successo con gli altri, stava condividendo i suoi doni con discepoli che certamente non li meritavano. Pietro stava per rinnegare Gesù tre volte. Tommaso aveva già dubitato di lui. Nessuno dei discepoli era pronto per ciò che sarebbe successo e nessuno era degno della responsabilità o del successo che Gesù stava preparando per loro, eppure Gesù scelse dei discepoli indegni, inaffidabili e ordinari come persone che avrebbero compiuto opere ancora più grandi di quelle di Cristo stesso. La generosità di Gesù verso dei discepoli deboli va oltre ogni misura e comprensione. Dovrebbe darci grande speranza che anche se siamo persone sleali Gesù farà opere potenti per mezzo di discepoli umili che collaborano con lui.

**Sul quaderno**
	
Medita ancora sul brano principale e cerca dov’è Gesù.

`In quali altri casi vediamo Gesù sicuro nella sua identità e nel ruolo che svolte nella Deità?`

`Come vedi Gesù diversamente o nuovamente?`

`Risposta alla preghiera:`