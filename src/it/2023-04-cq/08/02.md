---
title:  Uno stile di vita temperato
date:   19/11/2023
---

### inGest

Romani 12:1 sottolinea la nozione importante che il nostro corpo deve essere presentato a Dio come un sacrificio vivente, santo, una nozione che i primi avventisti iniziarono lentamente a comprendere nel corso di pochi decenni. I credenti accettarono la pratica di astenersi da alcol e tabacco negli anni 1840 e ‘50, molto presto nella storia ufficiale della chiesa. Nessuno voleva incontrare Cristo in stato di ebbrezza e l’uso del tabacco era scoraggiato sia per motivi di salute che di corretta amministrazione. Gli anni 1850 videro alcuni appelli generali alla salute da parte di Ellen White e di piccoli gruppi di credenti che avevano adottato qualche riforma sanitaria, ma non c’era ancora qualcosa che includesse l’intero movimento.

Il 1863 fu un anno significativo per gli avventisti sabatisti. Si erano ufficialmente costituiti come denominazione all’inizio dell’anno e a giugno Ellen White ebbe una visione di quarantacinque minuti sulla riforma sanitaria mentre lei e suo marito si trovavano a casa di Hillard a Otsego, in Michigan. Come per le visioni precedenti, le informazioni ricevute non erano del tutto nuove per il movimento, poiché altri avevano già sottolineato i punti principali. Ellen White vide che il tema della temperanza era molto più ampio rispetto che semplicemente abbandonare l’alcol e che includeva l’attività fisica e un’alimentazione sana. Le furono mostrati i benefici dell’esercizio fisico regolare, dell’aria fresca, del riposo, del sole e dell’acqua, e vide che un’alimentazione a base vegetale è la più vantaggiosa.

Ellen White iniziò a parlare pubblicamente alle riunioni di campo di quello che aveva appreso in visione, ma fu solo un anno dopo che scrisse una panoramica completa della visione in un capitolo intitolato «Salute» nel quarto volume di Spiritual Gifts (pp. 120-150). Dato che questi scritti venivano diffusi tra i credenti, era necessario differenziare tra ciò che era semplicemente buona prassi e quello che era prescritto dalla Bibbia. Poiché la nostra chiesa è una chiesa mondiale e la Bibbia è rilevante per tutti, i principi fondamentali di uno stile di vita trascendono la cultura e la posizione geografica. Anche se la chiesa avventista oggi insegna che uno stile di vita vegetariano è più sano, non richiede che i suoi membri siano vegetariani. Tuttavia, insegna ai credenti a seguire la differenziazione biblica tra le carni pure e impure che fu stabilita prima del diluvio e confermata nella legge mosaica.

Apportare cambiamenti pratici nella nostra vita è il risultato naturale del risveglio spirituale. Tutte le epistole di Paolo includono insegnamenti teologici e istruzioni pratiche. Paolo scrisse Romani come lettera alla chiesa di Roma durante il suo soggiorno di tre mesi nella città di Corinto durante il suo terzo viaggio missionario. Il libro insegna dottrine generali come la santificazione per fede, la giustificazione per fede e la giustizia per fede. Il capitolo 12 segna il passaggio da una spiegazione teorica all’applicazione pratica nella vita quotidiana del credente. Paolo è convinto che la risposta logica dopo undici capitoli di apprendimento della teologia della giustizia per fede, sia che un credente offra la propria vita per il servizio e come sacrificio personale.

**Sul quaderno**

Torna al testo che hai scritto e studia il brano.

- Cerchia le parole/frasi/idee ripetute
- Sottolinea le parole/frasi che sono importanti e hanno significato per te
- Disegna frecce per collegare parole/frasi ad altre parole/frasi associate o collegate

Impara a memoria il tuo versetto preferito. Scrivilo più volte per aiutare la memorizzazione.

` `

`Perché pensi che la maggior parte dei cristiani vivano come se la salute fisica avesse poco a che fare con il vero cristianesimo?`

`Cosa significa essere un sacrificio vivente?`