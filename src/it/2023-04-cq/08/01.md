---
title:  Uno stile di vita sano, olistico
date:   18/11/2023
---

### inTro

**Leggi il brano di questa settimana: Romani 12:1, 2**

**Uno stile di vita sano, olistico**

Ricerche approfondite hanno identificato Loma Linda in California come una «zona blu», una regione dove un numero più alto del normale di persone vive più a lungo della media di settant’anni. Molti avventisti vivono in questa città ed è un esempio citato spesso quando diciamo che tendiamo a vivere circa sette anni più a lungo della media e abbiamo uno dei tassi più bassi di malattie legate allo stile di vita come le malattie cardiovascolari e il diabete.

La maggior parte dei primi avventisti diede la priorità alla fondazione della chiesa, lo studio delle profezie bibliche e ad annunciare il ritorno di Gesù, non a mantenere uno stile di vita e un’alimentazione sana. Ma c’erano alcuni, come Joseph Bates, che sembravano rendersi conto dell’importanza di uno stile di vita olistico. Bates smise di bere alcolici nel 1821 e nel 1827 aiutò a organizzare una delle prime società di temperanza negli Stati Uniti. Rinunciò anche a carne, burro, formaggio e dolci ricchi a favore di un’alimentazione a base vegetale. Le sue scelte alimentari erano molto più avanti rispetto ai tempi.

Le pratiche mediche comuni all’epoca erano poco più che congetture. La gente generalmente non conosceva la causa della maggior parte delle malattie, e molti erano sottoposti a trattamenti che oggi riconosciamo aver causato molti danni. Come fece con altre pratiche, Dio guidò fedelmente la sua chiesa verso una visione più ampia e completa su come dovremmo trattare il nostro corpo e ci aiutò a capire perché. Questa settimana esploreremo come il comandamento in Romani di «presentare i vostri corpi in sacrificio vivente» (12:1) si riferisca a uno stile di vita sano sia nel corpo che nella mente.

### inScribe

**Sul quaderno**

Scrivi Romani 12:1, 2 con la traduzione di tua scelta. Se hai poco tempo, scrivi una sezione del brano principale. Puoi anche riscrivere il brano a parole tue, con uno schema o una mappa mentale del capitolo.

` `