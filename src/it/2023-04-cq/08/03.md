---
title:  Una dedica all’intero essere
date:   20/11/2023
---

### inTerpret

Romani 12:1 è uno dei molti punti nei suoi scritti in cui Paolo sottolinea l’idea che il nostro corpo non ci appartiene. Invitò ogni membro della chiesa a rispondere all’immensa «misericordia di Dio» presentando il suo corpo come un «sacrificio vivente» a Dio. Coloro che restano sbalorditi dall’amore di Dio nel presentare suo Figlio come sacrificio per i nostri peccati sono mossi a presentare la propria vita a Dio come sacrificio vivente pronti per il servizio.

Dio non ci chiede di fare per lui qualcosa che egli non è disposto a fare per noi. Dio vuole il nostro impegno totale, vuole che portiamo a lui il nostro intero essere: corpo, mente e spirito. La salute di mente e spirito dipende largamente dalla condizione del corpo. Vediamo questo principio altrove negli scritti di Paolo quando parla del corpo come di un «tempio» (1 Corinzi 3:16; 6:19). Quando il corpo-tempio è malandato, la sua capacità di servizio e adorazione è indebolita.

Satana è ben consapevole di questo principio e fa tutto quello che può per stravolgerlo a suo vantaggio e a nostro discapito. Una delle molte filosofie che diffonde per raggiungere questo obiettivo dice una cosa del genere: «È il tuo corpo, fai quello che vuoi con esso». Il problema si riduce a una questione di proprietà e, in ultima analisi, di origini: apparteniamo a noi stessi o a Dio? Il modo in cui trattiamo il nostro corpo dimostra quello che crediamo veramente di questa questione importante.

Apparteniamo a Dio, in primo luogo perché Dio ci ha creato e in secondo luogo perché ci ha riscattato dal peccato. Basandosi su tutto quello che Dio ha fatto per noi e tutta la misericordia che ci ha mostrato, Paolo ci fa appello a essere un sacrificio vivente: a presentarci vivi, con tutta la nostra energia e forza devoti al servizio di Dio. Paolo chiama questo servizio ragionevole o logico precisamente a causa della misericordia di Dio. Glorificando Dio nel nostro corpo sperimenteremo le stesse benedizioni fisiche e mentali che Daniele e i suoi amici vissero in Daniele 1. Mettendo Dio al primo posto nella loro alimentazione, Daniele e i suoi amici fecero scelte che ottimizzarono la loro salute e che diedero loro un vantaggio importante sui loro colleghi. Grazie alla rigorosa temperanza e disciplina, erano senza pari fisicamente e intellettualmente. Dio si concentra su tutto il nostro essere. Vuole che raggiungiamo la massima salute fisica, mentale ed emotiva. Avere la miglior salute in ogni ambito della vita ci permette di avere un impatto maggiore sulla vita degli altri.

Come Daniele e i suoi amici, anche noi decidiamo se la nostra alimentazione si conformerà con questo mondo o sarà trasformata da Dio. La Bibbia parla di tre tipi di alimentazione: l’ideale, l’accettabile e l’inaccettabile. Dio diede l’alimentazione ideale ad Adamo ed Eva nel giardino dell’Eden quando presentò un’alimentazione vegetariana che a oggi promuove la miglior salute e la vita più lunga (Genesi 1:29). Dopo il diluvio, Dio ci permise di mangiare la carne pura proibendo il consumo di sangue e carni impure (Levitico 11; Deuteronomio 14:3-11). Quelle categorie dell’Antico Testamento furono sostenute dal concilio di Gerusalemme nel libro degli Atti nel decidere quali fossero le leggi mosaiche da seguire per gli stranieri che si convertivano al cristianesimo (Atti 15:20, 29).

Alcuni direbbero che l’alimentazione è un tema più delicato rispetto ad alcune questioni teologiche perché il modo in cui mangiamo è personale, culturale e abituale. Quello che facciamo con il nostro corpo è una scelta personale, ma dobbiamo sempre ricordare che apparteniamo a Dio e che quindi dobbiamo trattare il nostro corpo come una cosa sua.

Ci sono due verbi contrastanti in Romani 12:2 che rappresentano due strade molto divergenti che portano a risultati molto diversi: conformarsi ed essere trasformati. La potenza trasformatrice di Dio non può mai compiere quello che deve fare nella nostra vita se non siamo disposti a uscire dagli schemi di questo mondo. Non possiamo conformarci a Dio e allo stesso tempo conformarci a questo mondo. Accettare uno vuol dire rifiutare l’altro. La potenza di Dio non porta solo un cambiamento superficiale, effimero; l’opera di trasformazione di Dio sul nostro cuore si riflette nel nostro essere più interiore: nella nostra natura stessa. Avviene dall’interno.

**Sul quaderno**

`Dopo aver guardato il tuo testo scritto e annotato, i tuoi segni verso quali idee sembrano puntare?`

`Quali domande emergono dopo aver studiato questa lezione? Quali parti sono difficili?`

`Quali altri principi e conclusioni trovi?`

`Quali benefici vedresti nel fare delle scelte di stile di vita più sane?`