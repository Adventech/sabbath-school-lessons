---
title:  Il fondamento della vita cristiana
date:   22/11/2023
---

### inVite

Romani 12 ci dice come dovremmo rispondere all’amore di Dio facendo dei cambiamenti nel modo in cui viviamo la nostra vita. La riforma sanitaria e i cambiamenti sullo stile di vita troppo spesso vengono attuati con la mentalità legalistica che possiamo guadagnarci la via per la salvezza. Mentre c’è un beneficio immediato nel mangiare sano, se lo facciamo da una posizione di legalismo la nostra salute fisica migliora mentre la nostra salute spirituale soffre. Gesù è sempre interessato alle fondamenta, perché sono la parte più importante di qualsiasi struttura, e il fondamento della vita cristiana si rifà sempre alla parola «perché». Si tratta delle nostre motivazioni. Fare la cosa giusta per le ragioni sbagliate risulta sempre in benefici limitati.

Il «perché» dietro il vivere in modo sano è affermato chiaramente nel versetto 1: «la misericordia di Dio». Nessuno di noi si merita la vita e possiamo averla solo grazie al sacrificio di Cristo. Questa semplice verità dovrebbe guidare le nostre scelte. Troppo spesso però cerchiamo uno stile di vita sano per poter vivere più a lungo, sentirci meglio, evitare le malattie e divertirci di più. Queste sono buone ragioni, ma dovrebbero essere motivazioni secondarie, non primarie. Gesù ci ha dato la vita e ha dato la sua vita per noi. In cambio, chiede che diamo la nostra vita a lui non solo a livello intellettivo o spirituale, ma anche fisicamente. Ci ama e vive per noi, e vuole che ricambiamo quell’amore e impegno.

Alla luce della vita di servizio che Gesù visse per noi, il nostro desiderio più grande dovrebbe essere quello di vivere una vita di servizio per lui. Scegliamo di condurre una vita sana per poter massimizzare il nostro servizio a Dio. Non vogliamo mettere fine al piano di Dio per noi perché soffriamo per la cattiva salute che deriva da scelte imprudenti e cattive abitudini. Una buona salute fisica dovrebbe permetterci di compiere una maggiore missione focalizzata verso l’esterno nella vita. Alcuni dicono che lo stile di vita sano ci rende egocentrici ed egoisti, ma se viviamo a quel modo la nostra vita sana diventa più una maledizione che una benedizione. Se lo stile di vita sano aggiunge dieci anni alla nostra vita, possano quegli extra dieci anni significare altri dieci anni in cui benediciamo gli altri e portiamo avanti l’opera di Dio invece che altri dieci anni in cui serviamo noi stessi.

Lo stile di vita sano non solo allunga potenzialmente gli anni del nostro servizio ma migliora anche la qualità del servizio che svolgiamo nel presente. La nostra mente diventa lenta quando i nostri corpi sono fiacchi e ci troviamo incapaci di eseguire il nostro lavoro con la stessa capacità. Le persone che hanno pesanti responsabilità al lavoro o nel ministero sono tentate di trascurare la salute per tenere il passo con il loro carico di lavoro pesante. Tuttavia, più grandi sono le nostre responsabilità, più diventa importante prenderci cura della nostra salute per poter fare il nostro lavoro al meglio possibile.

Paolo descrive il servizio appassionato a Dio come «ragionevole» (Romani 12:1, ND). Ci sono aspetti della nostra vita che non hanno senso, ma questo non è uno di essi. Isaia 1:18 dice: «Poi venite, e discutiamo», mostrando che Dio desidera avere una relazione intellettuale con noi che possa affrontare domande, dubbi, preoccupazioni e paure. Non si aspetta mai un’ubbidienza cieca; ci dà sempre una scelta e chiede che usiamo quella scelta per amarlo con il nostro cuore, mente e corpo.

**Sul quaderno**
	
Medita ancora sul brano principale e cerca dov’è Gesù.

`Come possiamo assicurarci di non fare scelte con una mentalità legalista?`

`Come vedi Gesù diversamente o nuovamente?`

`Risposta alla preghiera:`