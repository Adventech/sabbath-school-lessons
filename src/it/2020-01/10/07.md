---
title:  Approfondimento
date:  06/03/2020
---

Più in basso troverete un grafico che spiega in che modo la profezia delle settanta settimane di Daniele 9:24-27 si lega e rappresenta il punto di partenza di quella dei 2.300 anni di Daniele 8:14. Se si contano 2.300 anni dal 457 a.C. (ricordandosi di non considerare l’anno 0 perché non esiste), si arriva al 1844; oppure, aggiungendo i rimanenti 1.810 anni al 34 d.C. (2.300 meno i primi 490 anni), si giunge comunque al 1844. La purificazione del santuario di cui si parla in Daniele 8:14 è quindi cominciata nel 1844. Si può inoltre notare che questa data combacia con quanto abbiamo visto ai capitoli 7 e 8. Ovvero, il giudizio di Daniele 7, che corrisponde alla purificazione del santuario del capitolo successivo, avviene dopo i 1.260 anni di persecuzione (Da 7:25) e tuttavia prima che Cristo ritorni e stabilisca il suo regno eterno.

**Profezia dei 2.300 anni**

<img style="max-width:100%" src="https://sabbath-school-stage.adventech.io/api/v1/it/quarterlies/2020-01/lessons/10/days/prophecy.png" />

**Missione**

`1.	Quale insegnamento pratico avete colto dal presente studio e come lo applicherete durante la settimana?`

`2.	Qual è il piano missionario del vostro gruppo?`

`3.	Essere impegnati insieme a Dio nel conflitto contro il male significa anche compiere gesti concreti, come la campagna “Tutti i bambini del mondo a scuola”, promossa dalla Chiesa Avventista mondiale e diffusa da ADRA anche in Italia. Elenca le ragioni per le quali offrire a un bambino la possibilità di imparare a leggere e a scrivere significa anche lottare contro il male.`

`4.	Le Notizie missionarie della SdS video possono essere visionate o scaricate dal seguente link: sdsministeripersonali.chiesaavventista.it/sds-2020-01/.`