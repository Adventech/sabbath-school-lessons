---
title:  Approfondimento
date:   14/02/2025
---

Leggere il capitolo tratto da Patriarchi e profeti: “L’origine del male”, cap. 1; 33-43; [pp. 19-27].

«Con saggezza, Dio non distrusse Satana neppure quando fu cacciato dal cielo. Poiché egli accetta solo un’ubbidienza basata sull’amore, il legame che lo univa a ogni creatura doveva fondarsi sulla fiducia nella giustizia e nella bontà dei suoi propositi. Gli abitanti del cielo e degli altri mondi, non potendo comprendere la natura e le conseguenze del peccato, non avrebbero considerato giusta la distruzione di Satana. Se fosse stato eliminato subito, molti avrebbero servito Dio per paura e non per amore. Il suo ascendente non sarebbe stato del tutto neutralizzato e lo spirito della rivolta avrebbe continuato a diffondersi. Per tutelare, in eterno, il bene dell’intero universo, egli doveva avere la possibilità di realizzare pienamente le sue intenzioni, affinché tutti potessero constatare la falsità delle sue accuse contro il governo divino. Solo così si sarebbe confermata in maniera inequivocabile e definitiva la validità della giustizia, della misericordia di Dio e dell’immutabilità della sua legge. La ribellione di Satana avrebbe rappresentato una lezione per tutto l’universo e in ogni tempo una testimonianza continua della natura del peccato e dei suoi terribili effetti» - PP, 42,43 [pp. 26,27].

**Domande per la condivisione**

`«Teodicea» è un termine che indica la giustificazione di Dio di fronte al male. Ma non è la giustificazione del male stesso. Immaginate qualcuno dire: «Oh, sì, Gesù, ora capisco perché la mia famiglia è stata torturata e uccisa sotto i miei occhi. Sì, ora tutto ha un senso. Grazie, Gesù!». Sarebbe assurdo. Come arrivare a capire che alla fine sarà Dio, non il male, a essere rivalutato nel gran conflitto?`

`Ti sei mai sentito un po’ come Giobbe? Hai mai avuto la tentazione di pensare che non ci possa essere una spiegazione valida per la sofferenza che tu o i tuoi cari avete vissuto? Come la si può neutralizzare?`