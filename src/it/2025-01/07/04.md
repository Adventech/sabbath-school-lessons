---
title:  Il teista scettico
date:   11/02/2025
---

In Isaia 55:8,9, si legge: «“Infatti i miei pensieri non sono i vostri pensieri né le vostre vie sono le mie vie”, dice il SIGNORE. “Come i cieli sono alti al di sopra della terra, così sono le mie vie più alte delle vostre vie e i miei pensieri più alti dei vostri pensieri”». I pensieri di Dio sono infinitamente più elevati dei nostri. Non possiamo nemmeno immaginare la complessità del suo piano per la storia. Perché dovremmo pretendere di conoscere le ragioni di Dio nelle varie situazioni?

Un modo per affrontare il problema del male, partendo dall’ammissione che sappiamo poco, è definito «teismo scettico». Il teista scettico è convinto che Dio abbia delle buone ragioni per agire in questo modo, ma data la nostra conoscenza limitata, non si deve credere di conoscere queste ragioni. Questa persona è scettica sulla capacità umana di essere consapevole o di comprendere appieno le ragioni di Dio riguardo al male in questo mondo. Per esempio, non poter vedere i germi che fluttuano nell’aria intorno a noi non significa che non esistano; non sapere quali siano le ragioni di Dio non significa certo che Dio non abbia buone ragioni.

`Leggere il Salmo 73. Come si pone il salmista di fronte al male e all’ingiustizia? Che cosa lo aiuta a porre la sua comprensione secondo una prospettiva diversa?`

Il salmista è profondamente turbato dal male nel mondo. Si guarda intorno e vede i malvagi prosperare. Tutto gli sembra ingiusto e iniquo e non ha risposte da offrire. Si chiede se valga la pena credere e servire Dio. Finché non concentra lo sguardo sul santuario. Il santuario fornisce una parte della chiave per risolvere il problema del male: ammettere che esiste un Giudice giusto, il quale porterà giustizia e giudizio a tempo debito.

`In che modo le dottrine del giudizio e del santuario possono aiutare a comprendere il problema del male? Quanto è utile sapere che, anche se oggi abbiamo tanti dubbi irrisolti, i dettagli della storia e i giusti giudizi di Dio saranno rivelati alla fine?`