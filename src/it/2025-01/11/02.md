---
title:  Cristo il vincitore
date:   09/03/2025
---

Nonostante un nemico che agisce e che Cristo stesso definisce «dominatore di questo mondo» (usurpatore), il vero re dell’universo è Gesù, il quale vince per noi e fa ottenere anche a noi la vittoria, seppure tra difficoltà e sofferenze. Infatti, l’opera di Cristo contrasta il nemico in ogni circostanza.

Abbiamo visto che la Scrittura descrive così il diavolo:

- L’ingannatore del mondo fin dal principio (Ap 12:9; Mt 4:3; Gv 8:44; 2 Co 11:3; 1 Gv 3:8);
- Il calunniatore e accusatore di Dio e del suo popolo in cielo (Ap 12:10; 13:6; Gb 1-2; Za 3:1,2; Giuda 9);
- Il dominatore e usurpatore di questo mondo (Gv 12:31; 14:30; 16:11; At 26:18; 2 Co 4:4; Ef 2:2; 1 Gv 5:19).

`Leggere Giovanni 18:37. Cristo come agisce per contrastare gli inganni del nemico? Che cosa implica l’appellativo attribuitogli di Re?`

Sebbene la Scrittura avverta che Satana è l’ingannatore per eccellenza, il calunniatore, l’accusatore e il sovrano usurpatore di questo mondo, ci svela anche che Gesù uscirà vincitore assoluto da quel conflitto.

Egli è venuto «nel mondo per testimoniare della verità» (Gv 18:37).

Mediante la croce, ha dimostrato in modo supremo la perfetta giustizia e l’amore di Dio (Ro 3:25,26; Ro 5:8), smentendo così le calunnie del diavolo (Ap 12:10,11).

Alla fine, Gesù distruggerà il regno di Satana, il quale sa di avere poco tempo (v. 12), e da quel momento il Salvatore «regnerà nei secoli dei secoli» (11:15).

Qualunque cosa faccia, Satana è un nemico già sconfitto, e per quanto ci riguarda non dobbiamo fare altro che rivendicare per noi la vittoria di Cristo ogni giorno, momento dopo momento, e anche le promesse che la croce ci ha offerto.

`Sappiamo quale delle due parti trionferà nel gran conflitto. In che modo le nostre scelte quotidiane determinano la scelta dello schieramento? Come assicurarsi di essere in quello vincente già da oggi?`