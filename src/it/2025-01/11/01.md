---
title:  Cos’altro avrei potuto fare?
date:   08/03/2025
---

### Letture

Giovanni 18:37; Romani 3:23-26; 5:8; 3:1-4; Isaia 5:1-4; Matteo 21:33-39

> «Allora Pilato gli disse: “Ma dunque, sei tu re”? Gesù rispose: “Tu lo dici; sono re; io sono nato per questo e per questo sono venuto nel mondo: per testimoniare della verità. Chiunque è dalla verità ascolta la mia voce”» Giovanni 18:37

Alcuni anni fa, la rivista Guide pubblicò un’interessante storia per bambini. La vicenda, ambientata in epoca medievale, ha come protagonista un ragazzo di nome Denis, un orfano in affidamento presso una famiglia. Denis odiava con tutto il cuore il re del suo paese perché, quando i suoi genitori si ammalarono, i soldati lo presero e non li rivide mai più.

Solo in seguito apprese che il re li aveva separati per risparmiare a chi era ancora in vita gli orrori della peste nera. La verità sul re liberò Denis dall’odio che aveva covato per quasi tutta la vita. Il re aveva sempre, e in ogni caso, agito per amore del suo popolo.

Oggi molti hanno una percezione di Dio simile a quella che Denis aveva del re. Il male che hanno visto o che li ha colpiti direttamente genera in loro un odio o un rifiuto di Dio. Dov’è Dio quando c’è la sofferenza? Se è buono, perché tutta questa violenza e malvagità? Il conflitto cosmico fa luce su questo punto cruciale, ma permangono comunque molte domande.

Quando ogni nostro tentativo di ottenere risposte ci lascia insoddisfatti, rivolgiamo lo sguardo a Gesù sulla croce per capire che ci si può fidare di Dio, nonostante tutti i dubbi per ora irrisolti.