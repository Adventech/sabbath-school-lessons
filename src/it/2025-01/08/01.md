---
title:  Libero arbitrio, amore e divina provvidenza
date:   15/02/2025
---

### Letture

Luca 13:34; Geremia 32:17-20; Ebrei 1:3; Deuteronomio 6:4,5; Efesini 1:9-11; Giovanni 16:33

> «Vi ho detto queste cose, affinché abbiate pace in me. Nel mondo avrete tribolazione; ma fatevi coraggio, io ho vinto il mondo» Giovanni 16:33

Provvidenza è il termine usato per rappresentare l’azione di Dio nel mondo. Il modo di pensare in cui ci si approccia alla provvidenza divina determina una grande differenza rispetto a come rapportarsi a lui, agli altri e al problema del male.

I cristiani hanno concezioni diverse della provvidenza divina. Alcuni credono che Dio eserciti il suo potere in modo tale da determinare che gli eventi vadano tutti in una determinata maniera, scegliendo persino chi si salverà e chi no! Secondo questa prospettiva, le persone non sono libere di scegliere diversamente da come Dio ha disposto. In effetti, chi la pensa in questo modo sostiene che persino i desideri umani sono fissati da Dio. Al contrario, una forte evidenza biblica dimostra che Dio non determina tutto quello che accade. Anzi, concede agli esseri umani il libero arbitrio, fino a consentire loro (e agli angeli) la possibilità di opporsi alla sua volontà. La storia della caduta, del peccato e del male è un esempio drammatico e tragico dei risultati causati dall’abuso del libero arbitrio. Il piano di salvezza è stato preparato proprio per porre rimedio al disastro causato dall’uso sbagliato della libera volontà di scelta.