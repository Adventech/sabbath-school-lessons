---
title:  Approfondimento
date:   21/02/2025
---

Leggere il capitolo tratto da La speranza dell’uomo: “Dio con noi”, cap. 1, 19-26 [pp. 8-14].

«Il piano per la nostra redenzione non fu un ripiego, concepito dopo la caduta di Adamo. Esso è la rivelazione «del ministero che fu tenuto occulto fin dai tempi più remoti» (Ro 16:25), la manifestazione dei princìpi che sono alla base del governo di Dio sin dall’eternità. Fin dal principio, il Padre e il Figlio sapevano che si sarebbe verificata l’apostasia di Satana e la caduta dell’uomo a causa delle sue tentazioni e dei suoi inganni. Dio non aveva voluto l’esistenza del peccato, ma in anticipo aveva previsto i mezzi per affrontare questa terribile situazione di emergenza. Era così grande il suo amore per il mondo, che egli offrì il suo unico Figlio, “affinché chiunque crede in lui non perisca, ma abbia vita eterna” (Gv 3:16)» - DA, 22 [p. 10].

**Domande per la condivisione**

`Che Dio non sempre ottenga ciò che desidera, fino a che punto cambia il tuo modo di pensare alle cose che accadono nel mondo? Quali implicazioni pratiche nascono sapendo che ha desideri inesauditi?`

`Tornando all’analogia con la torta dello studio di giovedì, possiamo capire perché, anche se «Dio e Cristo sapevano dell’apostasia di Satana», ci hanno comunque creati. L’amore doveva esserci e l’amore significava libertà. Piuttosto che rinunciare a crearci, in quanto esseri capaci di amare, Dio ci ha creati perché potessimo amare, sapendo che questo avrebbe portato Gesù alla croce. Il fatto che Cristo abbia sofferto sulla croce cosa ci dice circa la sacralità e l’essenzialità dell’amore per il governo divino?`

`Spesso ci lamentiamo per la malvagità e il dolore presenti in questo mondo, ma quante volte ti capita di riflettere sul fatto che Dio si lamenta e soffre per gli stessi motivi?`

`In che modo la consapevolezza che nel mondo accadono molte cose che Dio non vuole ti aiuta ad affrontare la tua sofferenza, soprattutto quando non ha alcun senso e sembra non portare a nulla di buono?`