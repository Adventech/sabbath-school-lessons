---
title:  Dio ama gratuitamente
date:   28/12/2024
---

### Letture

Esodo 33:15-22; Osea 14:1-4; Apocalisse 4:11; Giovanni 17:24; Matteo 22:1-14; Giovanni 10:17,18

> «Io guarirò la loro infedeltà, io li amerò di cuore, poiché la mia ira si è distolta da loro» Osea 14:4

Nonostante Pietro avesse rinnegato Gesù tre volte, come il Maestro aveva predetto (Mt 26:34), la storia non finisce lì. Dopo la risurrezione, Gesù chiese a Pietro: «“Simone di Giovanni, mi ami più di questi?”. Egli rispose: “Sì, Signore, tu sai che ti voglio bene”. Gesù gli disse: “Pasci i miei agnelli”. Gli disse di nuovo, una seconda volta: “Simone di Giovanni, mi ami?”. Egli rispose: “Sì, Signore; tu sai che ti voglio bene”. Gesù gli disse: “Pastura le mie pecore”. Gli disse la terza volta: “Simone di Giovanni, mi vuoi bene?”. Pietro fu rattristato che egli avesse detto la terza volta: “Mi vuoi bene?”. E gli rispose: “Signore, tu sai ogni cosa; tu conosci che ti voglio bene”. Gesù gli disse: “Pasci le mie pecore”» (Gv 21:15-17). Così, come Pietro lo aveva triplicemente rinnegato, Gesù - ponendo la domanda cruciale «mi ami?» - lo guarì per altrettante volte.

Per quanto le nostre circostanze possano essere diverse rispetto a quelle di Pietro, il principio essenziale è per tanti versi analogo. Ovvero, la domanda posta da Gesù è sostanzialmente la stessa, altrettanto cruciale, che Dio fa a ognuno di noi nel tempo e nel luogo in cui ci troviamo: mi ami?

Tutto dipende dalla nostra risposta a quella domanda.