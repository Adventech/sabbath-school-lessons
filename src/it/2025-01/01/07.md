---
title:  Approfondimento
date:   03/01/2025
---

Leggere il capitolo tratto da Le parabole, “Incontrare lo sposo” (pp. 303-314).

«Il mondo è avvolto nelle tenebre di una falsa e distorta immagine di Dio. L’umanità quasi non riconosce più il suo carattere e travisa la sua natura. Dunque, è urgente, soprattutto in questi momenti, proclamare con limpidezza il messaggio di Dio, in modo che sia illuminante, potente e salvifico. Il carattere di Dio dev’essere conosciuto. Soprattutto nei momenti tenebrosi, occorre diffondere nel mondo la luce della sua bontà, della sua misericordia e della sua verità. Proprio questo intendeva il profeta Isaia quando disse: “Tu che porti la buona notizia a Sion, sali sopra un alto monte! Tu che porti la buona notizia a Gerusalemme, alza forte la voce! Alzala, non temere! Dì alle città di Giuda: Ecco il vostro Dio! Ecco il Signore, DIO, viene con potenza, con il suo braccio egli domina. Ecco, il suo salario è con lui, la sua ricompensa lo precede” (Is 40:9,10). Coloro che attendono lo sposo, hanno il dovere di dire alle persone: “Ecco il vostro Dio!”. Gli ultimi raggi della luce della grazia, l’ultimo messaggio di misericordia devono rivelare al mondo l’amore del carattere di Dio» - COL, 415,416 [pp. 309,310].

**Domande per la condivisione**

`L’idea che Dio non esista è terribile, ma peggio ancora il pensiero che egli ci odi. Quanto sarebbe diverso il mondo in cui viviamo se la verità fosse questa?`

`Perché oggi c’è così tanta incomprensione sul carattere di Dio? In che modo potremmo aiutare le persone a percepire in modo più trasparente il suo amore?`

`Qual è il messaggio da proclamare a proposito del carattere di Dio? Come lo spiegheresti a chi non conosce ancora la realtà del suo amore? Quali prove potresti indicare per dimostrare la realtà di quest’amore e del suo meraviglioso carattere?`

`Parlare dell’amore di Dio è un conto, rivelare e riflettere quest’amore nella nostra vita è un altro. Quali «opere di santità» potrebbero rivelare l’amore di Dio a chi ci circonda?`