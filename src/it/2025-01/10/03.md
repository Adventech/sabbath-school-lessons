---
title:  Il dragone dell’Apocalisse
date:   03/03/2025
---

La prospettiva complessiva dei poteri celesti nel conflitto cosmico è contenuta nel libro dell’Apocalisse, dove il diavolo viene definito «il gran dragone» che si oppone a Dio e «seduttore di tutto il mondo» (Ap 12:9).

`Leggere Apocalisse 13:1-8. Fin dove si estende la giurisdizione del dragone?`

Il dragone (Satana) non solo combatte contro Dio (Ap 12:7-9) e i suoi servitori (vv. 1-6), ma è raffigurato come sovrano dei regni terreni che perseguitano il popolo di Dio nel corso dei secoli.

Il dragone «diede la sua potenza, il suo trono e una grande autorità» (13:2) alla bestia che sorge dal mare (cfr. Ap 13:5; 17:13,14), alla quale «fu data una bocca che proferiva parole arroganti e bestemmie. E le fu dato potere di agire per quarantadue mesi» (13:5). Satana (il dragone) conferisce potere e autorità di governo a una bestia (un potere religioso-politico terreno), il quale viene esercitato per usurpare l’adorazione che spetta a Dio. La bestia pronuncia il nome di Dio commettendo blasfemia; inoltre, combatte contro i suoi santi e li sconfigge, almeno per un certo periodo di tempo. Quest’autorità e giurisdizione mondiale gli è stata conferita dal dragone, il sovrano usurpatore di questo mondo.

Tuttavia, anche a Satana e ai suoi agenti vengono imposti limiti ben definiti, compresi quelli temporali. «Perciò rallegratevi, o cieli, e voi che abitate in essi! Guai a voi, o terra, o mare! Perché il diavolo è sceso verso di voi con gran furore, sapendo di avere poco tempo» (12:12).

Satana «sa di avere poco tempo» e gli eventi descritti nel libro dell’Apocalisse avanzano lungo le linee temporali profetiche, che impongono limiti precisi (cfr. 12:14; 13:5) al regno di queste forze del male. Alla fine, infatti, Dio trionferà. «Egli asciugherà ogni lacrima dai loro occhi e non ci sarà più la morte, né cordoglio, né grido, né dolore, perché le cose di prima sono passate» (21:4).

`Per quanto sia difficile capirlo oggi, alla fine il bene trionferà eternamente sul male. Perché è fondamentale avere sempre presente questa meravigliosa promessa?`