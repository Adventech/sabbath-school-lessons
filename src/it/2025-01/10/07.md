---
title:  Approfondimento
date:   07/03/2025
---

«Satana si prepara per la sua ultima battaglia contro i figli di Dio e agisce in incognita. “E non c’è da meravigliarsene, perché anche Satana si traveste da angelo di luce” (2 Co 11:14). Mentre alcuni di coloro che sono stati sedotti non credono alla sua esistenza, egli li rende schiavi e li utilizza per realizzare i suoi progetti. Satana sa meglio di noi quanto sarebbe grande la forza del popolo di Dio, se esso cercasse di ottenere la potenza di Cristo. Quando i credenti invocano umilmente il grande Vincitore per aiutarli, anche il più debole, appoggiandosi saldamente a Cristo, può respingere efficacemente il maligno e i suoi angeli. Satana è troppo scaltro per presentare apertamente le sue tentazioni; infatti, il cristiano potrebbe opporsi con tutte le sue forze e ricevere nuovo vigore dal potente Liberatore. Il nemico, allora, si presenta clandestinamente e opera tramite i suoi seguaci che si spacciano per persone pie» - 1TT, p. 341.

**Domande per la condivisione**

`Cosa significa «legittimo prigioniero di Satana»? Significa che il diavolo può agire come crede nei confronti delle persone? Cosa ha a che vedere tutto ciò con quelle che potremmo definire le «regole d’ingaggio» nel conflitto cosmico?`

`Perché Dio concede a Satana una giurisdizione nel conflitto cosmico, anche se temporanea? In che modo egli intende controbattere le sue accuse?`

`Come confrontarsi con chi, anche cristiano, nega l’esistenza di Satana in quanto essere reale e personale? Anche se non possiamo provare l’esistenza di Satana, quali prove possiamo fornire per aiutare chi è vittima di un inganno così pericoloso?`