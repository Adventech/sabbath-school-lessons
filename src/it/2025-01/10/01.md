---
title:  Regole d’ingaggio
date:   01/03/2025
---

### Letture

Daniele 10:1-14; Apocalisse 13:1-8; Giobbe 1:1-12; 2:1-7; Giovanni 14:30; Marco 6:5; 9:29

> «Colui che persiste nel commettere il peccato proviene dal diavolo, perché il diavolo pecca fin da principio. Per questo è stato manifestato il Figlio di Dio: per distruggere le opere del diavolo» 1 Giovanni 3:8

Una narrazione significativa a proposito della natura del conflitto cosmico si trova in 1 Re 18:19-40; Elia si trova sul monte Carmelo, dove il Signore smaschera i cosiddetti «dèi delle nazioni». Tuttavia, alle spalle di quest’entità c’è qualcosa che va al di là delle semplici raffigurazioni dell’immaginario pagano. Le nazioni che circondavano Israele pensavano di adorare quelle divinità, ma in realtà adoravano qualcos’altro. «Hanno sacrificato a dèmoni che non sono Dio, a dèi che non avevano conosciuto, dèi nuovi, apparsi di recente, che i vostri padri non avevano temuto» (De 32:17). L’apostolo Paolo aggiunge: «Le carni che i pagani sacrificano, le sacrificano ai demòni e non a Dio» (1 Co 10:20).

Dietro i falsi «dèi» delle nazioni, in realtà si celavano demoni sotto mentite spoglie. Questo significa che i testi della Scrittura che riguardano l’idolatria e le divinità straniere sono catalogabili alla voce «conflitto cosmico».

Partendo da questo presupposto, si comprende meglio il tema di tale combattimento, una verità che ha implicazioni enormi: i falsi «dèi» delle nazioni erano demoni travestiti da divinità.