---
title:  Limiti e regole
date:   06/03/2025
---

Il conflitto cosmico consiste sostanzialmente in una controversia circa il carattere di Dio, provocata dalle accuse calunniose pronunciate dal diavolo nei confronti della sua bontà, giustizia e governo. È una sorta di causa legale cosmica.

Un conflitto di questo tipo non può essere risolto con la sola forza, ma richiede la produzione di prove. Se vengono mosse accuse gravi contro una persona di potere, il modo migliore (e forse l’unico) per confutarle dovrebbe essere quello di consentire un’indagine libera, equa e aperta. Se le accuse minacciano l’intero governo (dell’amore), non possono essere semplicemente nascoste sotto il tappeto.

Che cosa comporta tutto questo ai fini della comprensione del conflitto cosmico e della sua relazione con la questione del male? Una promessa di Dio può mai essere infranta? No di certo. Nella misura in cui egli accetta delle regole d’ingaggio, la sua azione futura può essere (moralmente) limitata. Per questa ragione, il male rientrerà nel dominio temporaneo del regno delle tenebre.

`Leggere Marco 6:5 e 9:29. Perché viene dimostrato che anche l’azione divina può essere strettamente legata a fattori come la fede e la preghiera?`

Entrambi i racconti paiono dire che esistono dei limiti o delle regole d’ingaggio, dinamicamente legati a elementi come la fede e la preghiera. In altre parti vediamo prove evidenti che la preghiera fa la differenza in questo mondo, aprendo strade all’azione divina che altrimenti non sarebbero (moralmente) disponibili. Tuttavia, non dobbiamo commettere l’errore di pensare che la fede e la preghiera siano gli unici fattori. Probabilmente ce ne sono molti altri di cui potremmo non essere consapevoli.

Tutto ciò è pienamente coerente con quanto visto in precedenza a proposito delle regole d’ingaggio. Come detto, alcune di queste riguardano il gran conflitto e limitano ciò che Dio può moralmente fare, almeno per ora. Ecco perché ci sono malvagità che possono rientrare nella giurisdizione temporanea del regno delle tenebre.

`Leggere Romani 8:18 e Apocalisse 21:3,4. Perché dobbiamo avere fiducia e consapevolezza che Dio conosce cosa è meglio per noi, e porrà fine al male per inaugurare un’eternità beata?`