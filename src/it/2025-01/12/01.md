---
title:  "Amore e giustizia: i due comandamenti più grandi"
date:   15/03/2025
---

### Letture

Matteo 22:34-40; 23:23-30; Zaccaria 7:9-12; Salmo 82; Michea 6:8; Luca 10:25-37

> «Se uno dice: “Io amo Dio”, ma odia suo fratello, è bugiardo; perché chi non ama suo fratello che ha visto, non può amare Dio che non ha visto» 1 Giovanni 4:20

Anche se abbiamo fiducia che Dio troverà la giusta soluzione a tutto, il nostro comportamento di cristiani resta comunque un fattore importante. Nonostante l’esistenza di tante ingiustizie e di tanta malvagità che Dio non potrà sradicare (a causa dei parametri del conflitto cosmico), non ci viene certo impedito di contribuire ad alleviare tali disagi, almeno per quanto ci è possibile. Anzi, in quanto cristiani siamo chiamati a farlo.

Come abbiamo visto, amore e giustizia vanno di pari passo, sono inseparabili. Dio ama la giustizia, quindi, se noi amiamo lui, ameremo anche la giustizia. Parimenti, se amiamo Dio, ci ameremo gli uni gli altri. Condividere la preoccupazione per il benessere di chi ci circonda fa parte del sentimento di reciprocità. Quando ci sono persone che si trovano in condizioni di povertà, oppure gravati da qualsiasi forma d’ingiustizia, ci dobbiamo preoccupare di loro. In circostanze come queste, non ci è consentito chiudere gli occhi, ma domandarci piuttosto che cosa possiamo fare, individualmente e collettivamente, per far progredire l’amore e la giustizia di Dio in modo da riflettere nel nostro mondo caduto il carattere perfetto di giustizia e amore del Signore.