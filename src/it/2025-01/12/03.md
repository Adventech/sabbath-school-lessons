---
title:  I due peccati più grandi
date:   17/03/2025
---

Gesù ha evidenziato i due comandamenti più grandi: l’amore per Dio e quello reciproco tra gli esseri umani. Osservarli comporta sacrifici che dimostrano tangibilmente l’amore per gli altri, quindi, far vedere con i fatti che seguiamo le orme di Gesù. Quali sono invece i due peccati più grandi?

`Leggere Salmo 135:13-19. Di quale peccato si parla spesso in tutta la Scrittura?`

L’Antico Testamento pone l’accento varie volte sull’importanza dell’amore per Dio al di sopra di tutto (cfr. De 6:5). Questo è strettamente connesso al grande peccato dell’idolatria, l’esatto opposto dell’amore per Dio.

`Leggere Zaccaria 7:9-12. Qual è la denuncia di Dio? In che modo questo peccato e quello riguardante l’idolatria sono in relazione con i due grandi comandamenti?`

Non si tratta solo dell’idolatria, a cui Dio risponde con l’ira dell’amore, ma anche dei maltrattamenti subiti dal suo popolo, a livello individuale e collettivo. Dio si adira di fronte all’ingiustizia perché egli è amore. I due grandi peccati evidenziati in tutto l’Antico Testamento sono le trasgressioni collegate ai due più grandi comandamenti: amare Dio e amarsi gli uni gli altri. I due grandi peccati denotano la mancanza di amore.

In sintesi, non si possono osservare i comandamenti se non si ama Dio e se non si amano gli altri. Come scritto in 1 Giovanni 4:20,21 «Se uno dice: “Io amo Dio”, ma odia suo fratello, è bugiardo; perché chi non ama suo fratello che ha visto, non può amare Dio che non ha visto. Questo è il comandamento che abbiamo ricevuto da lui: che chi ama Dio ami anche suo fratello».

`Come spieghi il fatto che l’amore per Dio non può essere separato da quello per gli altri? Qual è il senso di questo legame indissolubile?`