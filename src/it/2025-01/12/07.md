---
title:  Approfondimento
date:   21/03/2025
---

Leggere il capitolo tratto da La speranza dell’uomo: “Il sabato”, cap. 29; 281-289 [pp. 201-207].

«Quelle spie non osarono rispondere a Cristo davanti alla folla, per paura di trovarsi in difficoltà. Ma si resero conto che aveva detto la verità. Piuttosto che violare le loro tradizioni preferivano che un uomo continuasse a soffrire, ma soccorrevano un animale per non subire una perdita economica. Avevano più cura di una bestia che di un uomo creato a immagine di Dio. Quest’atteggiamento è tipico delle false religioni che si fondono sul desiderio dell’uomo di innalzarsi al di sopra di Dio, ma che portano alla degradazione dell’uomo. Ogni religione in lotta contro la sovranità di Dio priva l’uomo della gloria che possedeva alla creazione e che gli viene restituita in Cristo. Ogni falsa religione insegna ai suoi seguaci a non curarsi delle necessità, delle sofferenze e dei diritti dell’uomo. Il vangelo, invece, attribuisce un valore immenso all’uomo riscattato dal sangue di Cristo e insegna ad avere una tenera considerazione per le sue necessità. Quando Gesù chiese ai farisei se fosse lecito in giorno di sabato fare bene o male, salvare o uccidere, li mise di fronte alle loro intenzioni malvagie. Con odio feroce essi attentavano alla sua vita mentre egli guariva e offriva felicità alla folla. Era meglio uccidere in giorno di sabato come essi meditavano di fare, o piuttosto guarire gli afflitti come egli stesso aveva fatto? Era più giusto covare il delitto nel cuore durante il santo giorno di Dio, o piuttosto sentire per tutti gli uomini quell’amore che si esprime in azioni di misericordia?» - DA, 286,287 [pp. 205,206].

**Domande per la condivisione**

`È vero che «ogni falsa religione insegna ai suoi seguaci a non curarsi delle necessità, delle sofferenze e dei diritti dell’uomo»? Come lo dimostra? Cosa possiamo fare per evitare questa negligenza nelle nostre comunità ecclesiali e non solo?`

`Chi è il mio prossimo? Se affermiamo di seguire Cristo non dovremmo somigliare al Samaritano, il quale superò i pregiudizi del suo tempo per mettere in azione l’amore?`

`Se Dio ama la giustizia e la misericordia, come agire per essere coerenti con queste sue caratteristiche? Come possiamo concentrarci maggiormente su quelle che Gesù ha definito «le cose che bisogna fare»?`

`Quando pensiamo e parliamo del giudizio, con quale frequenza rileviamo che uno dei modi principali in cui Gesù parla del giudizio riguarderà il nostro amore concreto per gli altri, in particolare gli oppressi e gli emarginati? Riflettete su questo concetto alla luce di Matteo 25:31-46.`