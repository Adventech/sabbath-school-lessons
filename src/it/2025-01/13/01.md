---
title:  L’amore è il compimento della legge
date:   22/03/2025
---

### Letture

Esodo 20:1-17; Romani 6:1-3; 7:7-12; Geremia 31:31-34; Matteo 23:23,24; Giacomo 2:1-9

> «Non abbiate altro debito con nessuno, se non di amarvi gli uni gli altri; perché chi ama il prossimo ha adempiuto la legge» Romani 13:8

Mentre si occupavano di un membro difficile, qualcuno del comitato di chiesa disse al pastore: «Non possiamo prendere decisioni basate sulla compassione». Non possiamo? Il pastore si chiese quale fosse la comprensione di Dio e della sua legge da parte di questa persona. La compassione è sicuramente centrale rispetto all’atteggiamento da avere nei confronti dell’altro, specialmente di chi sbaglia. Essa è parte integrante dell’amore e, come dice Romani 13:8, amare il prossimo significa adempiere la legge. Se l’amore è davvero il compimento della legge, allora non dobbiamo fare l’errore di considerarla come una cosa separata dall’amore o di pensare a quest’ultimo scollegandolo dalla legge. Nella Scrittura, amore e legge vanno di pari passo. Il legislatore divino è amore e, di conseguenza, la legge di Dio è la legge dell’amore. Come dice Ellen G. White, è la trascrizione del carattere di Dio.

La legge di Dio non è un insieme di principi astratti, ma è composta da prescrizioni e istruzioni destinate al nostro benessere. Essa, nella sua totalità, rappresenta un’espressione dello stesso amore manifestato da Dio.