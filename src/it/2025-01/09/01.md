---
title:  Il conflitto cosmico
date:   22/02/2025
---

### Letture

Matteo 13:24-27; 4:1-11; Genesi 1:31; Ezechiele 28:12-19; Isaia 14:12-15; Giovanni 8:44,45

> «Io porrò inimicizia fra te e la donna, e fra la tua progenie e la progenie di lei; questa progenie ti schiaccerà il capo e tu le ferirai il calcagno» Genesi 3:15

Al centro della teologia biblica c’è il gran conflitto tra Cristo e Satana. Sebbene l’idea di un conflitto cosmico tra Dio e le creature celesti cadute e che si sono ribellate sia un motivo prominente (Mt 13:24-30,37-39; Ap 12:7-10), e sia anche prevalente in gran parte della tradizione cristiana, molti cristiani hanno rifiutato l’idea o comunque l’hanno trascurata. Da una prospettiva biblica, tuttavia, il tema del conflitto cosmico, nel quale il regno di Dio viene contrastato da Satana e dai suoi angeli, non può essere trascurato senza perdere gran parte del significato delle narrazioni. I soli Vangeli, per esempio, sono ricchi di riferimenti al diavolo e alle forze demoniache che si oppongono a Dio. All’inizio di questa settimana, ci occuperemo di come rispondere alle due domande sulla base di alcuni passaggi biblici cruciali:

1. La Bibbia in quali parti insegna che esiste un conflitto cosmico tra Dio e Satana?
2. Qual è la natura di tale conflitto?