---
title:  Approfondimento
date:   28/02/2025
---

Leggere il capitolo tratto da Il gran conflitto: “L’origine del male”, cap. 29; 492-504 [pp. 385-394].

«… nelle Scritture nulla è sottolineato con maggiore chiarezza: Dio non ha rifiutato arbitrariamente la sua grazia, non ha commesso nessun errore nel suo modo di governare che potesse motivare la ribellione. Il peccato, perciò, è un intruso, della cui presenza non può essere fornita nessuna ragione; esso è misterioso e inspiegabile. Scusarlo significherebbe difenderlo. […] Se egli fosse stato immediatamente annientato, essi avrebbero servito Dio per timore e non per amore. L’influsso del seduttore non sarebbe stato del tutto eliminato e lo spirito di ribellione non sarebbe stato totalmente sradicato. Il male doveva maturare. Per il bene di tutto l’universo Satana doveva avere l’opportunità di sviluppare pienamente i suoi princìpi affinché tutti gli esseri creati potessero conoscere, sotto la vera luce, le sue accuse contro il governo divino e la giustizia, la misericordia di Dio e l’immutabilità della sua legge affinché non fossero più messe in discussione» - GC, 492,493,499 [pp. 385,390].

**Domande per la condivisione**

`Tanti si chiedono come Lucifero, una creatura senza peccato, abbia potuto peccare per la prima volta. Perché il peccato è così «misterioso» e insondabile? Perché il tentativo di spiegare il primo peccato, quindi la sua origine, equivarrebbe a giustificarlo?`

`Perché Dio non ha annientato subito Satana? Perché deve essere consentito al male di «giungere a maturazione»? Com’è possibile che ciò avvenga «per il bene dell’intero universo nei secoli dei secoli»?`

`Per quale motivo è fondamentale comprendere che il conflitto tra Dio e Satana non è una lotta di pura potenza, ma di tipo diverso?`

`In che modo la comprensione della natura del conflitto fa calare il sipario, per così dire, su certi atteggiamenti della tua vita che potrebbero riprodurre un microcosmo del conflitto cosmico? Come stai sperimentando la realtà di questo conflitto? Come dimostri da che parte stai?`