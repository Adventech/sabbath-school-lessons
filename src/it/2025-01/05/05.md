---
title:  Dio non affligge intenzionalmente
date:   29/01/2025
---

In tutta la Bibbia, Dio mostra continuamente la sua passione a favore degli oppressi e degli oppressori e la corrispondente giusta indignazione contro chi schiaccia e opprime il prossimo. Se non ci fosse il male, Dio non si arrabbierebbe. La sua ira è rivolta solo e sempre contro ciò che danneggia il suo creato.

Secondo Lamentazioni 3:32,33, Dio non affligge intenzionalmente (letteralmente, Dio non affligge «volentieri»). Non vuole punire i malfattori, ma l’amore alla fine richiede giustizia.

Questa verità è esemplificata dal tempo in cui Dio ha continuato a perdonare il suo popolo e a concedergli ripetutamente l’opportunità di pentirsi e di riconciliarsi con lui. Più e più volte, attraverso i profeti, il Signore si è rivolto al suo popolo, che però si è rifiutato di ascoltarlo (cfr. Gr 35:14-17; Sl 81:11-14).

`Leggere Esdra 5:12 e confrontarlo con Geremia 51:24,25,44. Che cosa rivela il giudizio che si abbatté su Gerusalemme attraverso i Babilonesi? (Cfr. 2 Cr 36:16).`

Secondo Esdra 5, dopo che il popolo aveva ostinatamente e impunemente provocato Dio all’ira, questi alla fine si ritirò e «li abbandonò nelle mani di Nabucodonosor re di Babilonia» (5:12). Ma lo fece solo dopo aver capito che non c’era «più rimedio» (2 Cr 36:16); in seguito, avrebbe giudicato Babilonia per l’eccessiva devastazione che inflisse a Giuda (Gr 51:24,25,44; cfr. Za 1:15).

Molti altri giudizi stabiliti da Dio, secondo la Scrittura, sono situazioni in cui egli «abbandona» il popolo ai suoi nemici (Gc 2:13,14; Sl 106:41,42), sulla base della scelta del popolo di abbandonare a sua volta il Signore e servire gli «dèi» delle nazioni (Gc 10:6-16; De 29:24-26).

L’ira di Dio contro il male, che culminerà nella distruzione del peccato una volta per sempre, deriva dal suo amore per ogni individuo e dal suo desiderio del bene definitivo dell’universo, anch’esso in gioco nella questione complessiva del peccato, della ribellione e del male.

`Che Dio non desideri punire nessuno, influisce sulla tua comprensione della sua ira e della sua collera? Se Dio è lento all’ira, noi, a nostra volta, non dovremmo essere più pazienti e tolleranti con chi ci circonda?`