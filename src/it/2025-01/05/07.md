---
title:  Approfondimento
date:   31/01/2025
---

Leggere il capitolo tratto da Patriarchi e profeti, “L’idolatria al Sinai”, cap. 28; 315-330 [pp. 258-270].

«Gli Ebrei erano colpevoli di aver tradito un’autorità a cui avevano scelto di sottomettersi, e dalla quale avevano ricevuto dei benefici. Perché Dio potesse continuare a condurre Israele, era necessario fare giustizia nei confronti dei traditori. Il Signore continuava a essere disponibile al perdono, senza tuttavia infrangere la sua legge, concedendo a tutti di scegliere liberamente se pentirsi o meno. Sarebbero stati eliminati solo coloro che avrebbero continuato a ribellarsi. Quella punizione aveva anche lo scopo di dimostrare ai popoli vicini quale condanna Dio riservasse a chi si dedicava ai culti pagani. L’esecuzione ordinata da Mosè, in nome di Dio, doveva ristabilire la giustizia e sarebbe stata ricordata come una condanna pubblica e solenne del crimine commesso. Nel prossimo futuro, gli Israeliti sarebbero stati chiamati ad attuare il giudizio di Dio sulle tribù vicine, per le loro pratiche idolatriche. Allora i nemici d’Israele avrebbero rimproverato a quel popolo, che sosteneva di adorare il Signore come loro Dio, di aver fatto un vitello e averlo adorato a Horeb. Gli Ebrei avrebbero potuto riconoscere la gravità di quell’episodio, e tuttavia la dimostrazione più efficace del fatto che quell’errore non era stato tollerato e giustificato sarebbe stato il ricordo del terribile destino dei trasgressori… Nella sua generosità, il Signore permise la sofferenza di alcune migliaia di persone per prevenire una condanna che avrebbe potuto colpire milioni d’individui. Per salvare molti, Dio ha dovuto punire pochi» - PP, 324,325 [pp. 265,266].

**Domande per la condivisione**

`Perché, secondo te, molte persone sono a disagio davanti al concetto di ira divina? Cosa ci aiuta a comprenderlo?`

`Quali problemi sorgono quando le persone cercano vendetta?`

`In che modo il giudizio di Dio contro Israele, dopo la ribellione del vitello d’oro, fu anche un’istanza di misericordia divina? Quali altri esempi nella Scrittura mostrano che anche il giudizio di Dio è un atto d’amore?`

`Anche se comprendiamo che Dio s’indigna giustamente contro il male e giudica con una giustizia perfetta, quanto è importante evitare di giudicare gli altri? Discutetene alla luce di 1 Corinzi 4:5.`