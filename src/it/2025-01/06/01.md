---
title:  L’amore di Dio per la giustizia
date:   01/02/2025
---

### Letture

Salmi 33:5; 85:10; Deuteronomio 33:4; Giacomo 1:17; Tito 1:2; Esodo 32:14; Matteo 5:43-48

> «Ma chi si gloria si glori di questo: che ha intelligenza e conosce me, che sono il SIGNORE» Geremia 9:24

Nel Medio Oriente Antico, le divinità delle nazioni non solo erano volubili, immorali e imprevedibili, ma ordinavano vere e proprie atrocità, come il sacrificio di bambini. Ma anche in quel caso, le masse pagane non potevano contare sul loro favore, quindi non osavano metterseli contro. Secondo Deuteronomio 32:17, dietro tali divinità si nascondevano i demoni (cfr. 1 Co 10:20,21) e le loro forme di culto erano ideali per sfruttare il popolo, lasciandolo in una grande oscurità spirituale e morale.

Il Dio della Bibbia non potrebbe essere più diverso da queste entità demoniache. Yahweh è perfettamente buono e il suo carattere è immutabile. Solo grazie alla sua costante bontà noi possiamo avere una speranza, ora e per sempre.

In netta contrapposizione con i falsi dèi del mondo antico, e con quelli contemporanei, Yahweh si preoccupa profondamente del male, della sofferenza, dell’ingiustizia e dell’oppressione, tutte cose che condanna costantemente e inequivocabilmente. E, cosa più importante, un giorno le sradicherà tutte.