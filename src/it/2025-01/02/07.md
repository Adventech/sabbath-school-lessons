---
title:  Approfondimento
date:   10/01/2025
---

Leggere il capitolo tratto da La via migliore, “Linea diretta”, 93-104 [pp. 95-106].

«Presentate a Dio le necessità, le gioie, le tristezze, le preoccupazioni e i timori che provate, perché nulla lo potrà stancare o infastidire. Egli non è affatto insensibile alle necessità dei propri figli; anzi, conosce anche il numero dei loro capelli. “Sì, il Signore è pieno di misericordia e di compassione...” (Gm 5:11), si commuove al pensiero dei nostri dolori o quando gli esprimiamo le nostre sofferenze. Presentategli tutto ciò che vi rende perplessi, perché niente è troppo gravoso per colui che sostiene il mondo e regna su tutto l’universo. Non esiste pensiero che turbi la nostra pace che egli non noti; per il Signore tutta la nostra vita è come un libro aperto e nessun problema è troppo difficile da risolvere. Ogni disgrazia che colpisce il più piccolo dei suoi figli, ogni preoccupazione che ci tormenta, ogni gioia che proviamo, ogni preghiera sincera è immediatamente considerata con interesse dal nostro Padre che: “Rianima il cuore spezzato e cura le loro ferite” (Sl 147:3). I rapporti fra Dio e ogni individuo sono personali e intimi, come se sulla terra non ci fosse nessun altro da aiutare, come se suo Figlio fosse morto solo per quella persona» - SC, 100 [pp. 100, 101].

**Domande per la condivisione**

`Soffermiamoci sulla frase finale: «I rapporti fra Dio e ogni individuo sono personali e intimi, come se sulla terra non ci fosse nessun altro da aiutare, come se suo Figlio fosse morto solo per quella persona». Quale conforto trasmette e come ci spinge a vivere, consapevoli che Dio ci è vicino e si prende cura di noi? Come s’impara a vivere beneficiando di questa meravigliosa promessa?`

`Alla luce della lezione di questa settimana, come interpretare Salmo 103:17,18? Perché ci rivela che l’amore di Dio è eterno e che i benefici di una relazione con lui dipendono dalla nostra disponibilità ad accettare il suo amore?`

`In quale modo una simile consapevolezza fa la differenza nel rapporto con Dio? Come condiziona il nostro modo di rapportarci alle sofferenze altrui?`