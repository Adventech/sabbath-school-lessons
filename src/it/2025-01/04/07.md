---
title:  Approfondimento
date:   24/01/2025
---

Leggere il capitolo tratto da Il manifesto di Gesù, “Le beatitudini”, 2009; 6-44 [pp. 15-48].

«Chi è consapevole della sua povertà spirituale, e del fatto che nulla in lui è sufficientemente buono, troverà forza e giustizia rivolgendosi a Gesù. Egli dice: “Venite a me, voi tutti che siete stanchi e oppressi…” (Mt 11:28). Egli ci invita a scambiare la nostra povertà con le ricchezze della sua grazia. Non meritiamo l’amore di Dio, ma Cristo, il nostro garante, ne è degno ed è in grado di salvare tutti coloro che si rivolgono a lui. Per quanto siano state difficili le nostre esperienze del passato, per quanto scoraggianti quelle presenti, se ci rivolgiamo a Gesù così come siamo, deboli, indifesi e disperati, il nostro Salvatore ci accoglierà. Ci aprirà le braccia affettuosamente e ci accorderà la sua giustizia. Ci presenterà al Padre rivestiti del suo carattere. Egli lo supplicherà dicendo: “Ho preso il posto dei peccatori. Non guardare questo figlio ostinato, ma guarda me”. Se Satana ci reclamerà come sua preda, accusandoci per i nostri peccati, ricordiamoci che Cristo ci reclama con una forza ancora maggiore» MB, 8,9 [pp. 16,17].

**Domande per la condivisione**

`Rivediamo cosa dice il testo ispirato appena letto sul modo in cui Gesù ci presenta al Padre. «Ci presenterà al Padre rivestiti del suo carattere». Per quanto ci si possa scoraggiare per i nostri difetti e le nostre mancanze, o per non riuscire a riflettere ad altri il tipo di amore che Dio riversa su di noi, perché dobbiamo sempre ricordarci la meravigliosa notizia secondo cui siamo accettati dal Padre grazie a Gesù?`

`Immagina come deve essersi sentita la madre nel caso delle due donne che si presentarono davanti a Salomone affermando che lo stesso bambino era loro figlio. Consideriamo ancora una volta il linguaggio delle emozioni descritto in 1 Re 3:26. Quali sono le analogie con lo stesso tipo di linguaggio usato per rappresentare i sentimenti di Dio per il suo popolo, in Osea 11:8?`

`Nei Vangeli abbiamo visto che Gesù si è spesso commosso per le difficoltà delle persone. E cosa faceva? Agiva per rispondere a quei bisogni. Oggi come si può rispondere in concreto alle necessità di chi ha bisogno di conforto?`