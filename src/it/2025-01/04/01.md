---
title:  Dio è appassionato e compassionevole
date:   18/01/2025
---

### Letture

Salmo 103:13; Isaia 49:15; Osea 11:1-9; Matteo 23:37; 2 Corinzi 11:2; 1 Corinzi 13:4-8

> «Una donna può forse dimenticare il bimbo che allatta, smettere di avere pietà del frutto delle sue viscere? Anche se le madri dimenticassero, non io dimenticherò te» Isaia 49:15

Spesso le emozioni sono viste come indesiderabili e da evitare. Per alcuni sono intrinsecamente irrazionali, di conseguenza l’uomo o la donna buoni non verrebbero definiti «emozionali». In alcune filosofie greche antiche, il concetto dell’uomo «razionale», che è (per lo più) impermeabile alle passioni o capace di governare le proprie emozioni attraverso la ragione non emotiva, è considerato ideale.

Le emozioni sfrenate possono essere problematiche, certo. Tuttavia, Dio ha creato esseri umani con la capacità di provare sentimenti e la Scrittura ci mostra che anch’egli prova emozioni profonde. Se questa è la realtà, come la Bibbia costantemente la rappresenta, allora le emozioni non possono essere intrinsecamente cattive o irrazionali, perché il Dio della Bibbia è perfettamente buono e possiede una saggezza perfetta.

In effetti, ci sono verità meravigliose che scaturiscono da questa consapevolezza: l’amore che Dio prova per noi è profondamente emotivo, ma va puntualizzato che, sebbene perfetto, non deve essere considerato identico alle emozioni così come le vive l’essere umano.