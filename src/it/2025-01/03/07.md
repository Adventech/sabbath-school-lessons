---
title:  Approfondimento
date:   17/01/2025
---

Leggere i capitoli tratti da La speranza dell’uomo, “Il vostro cuore non sia turbato”, pp. 496-510, “Il Signore è risorto”, pp. 583-588; “Gesù nel Getsemani”, pp. 511-519.

«Il Signore non vuole che il suo popolo manifesti poco rispetto per se stesso; desidera che i suoi figli si valutino in base al prezzo con cui sono stati riscattati. Dio ha amato i peccatori sino a dare il proprio Figlio per la loro redenzione. Egli li tiene in grande considerazione ed è lieto per le loro preghiere che esaudisce a lode del suo nome. Essi possono aspettarsi grandi cose se credono nelle sue promesse. Pregare nel nome di Cristo significa accettare il suo carattere, manifestare il suo spirito e compiere le sue opere. Le promesse del Salvatore sono condizionate. “Se voi mi amate, osserverete i miei comandamenti” (Gv 14:15). Egli salva gli uomini, non nel peccato, ma dal peccato; e coloro che lo amano manifesteranno il loro amore con l’ubbidienza. La vera ubbidienza nasce dal cuore. Gesù mise tutto il suo cuore in ciò che faceva. Se lo vogliamo, trasformerà il nostro cuore e la nostra mente secondo la sua volontà e così, ubbidendo, non faremo che seguire i nostri impulsi. La volontà dell’uomo, trasformata e santificata, proverà la sua massima soddisfazione nel servire il Signore. Quando riusciremo a conoscere Dio, nei limiti in cui è possibile, allora la nostra vita diventerà un’espressione continua dell’ubbidienza. Il peccato sembrerà sempre più odioso per coloro che apprezzano il carattere di Cristo e vivono in comunione con Dio» - DA, 668 [p. 499].

**Domande per la condivisione**

`Che cosa significa «ricevere disinteressatamente»? Come pensi potrà essere il rapporto tra dare e ricevere in cielo e nella nuova terra?`

`Provenienti da una zona lontana del cosmo, i messaggeri celesti si sono riferiti al profeta Daniele chiamandolo chamudot, «amato, desiderabile, prezioso. In Daniele 9:23, Gabriele dice ki chamudot attah, «perché sei molto amato». In Daniele 10:11, un essere celeste (forse di nuovo Gabriele) lo chiama ish chamudot, «uomo molto amato», una frase ripetuta a Daniele più tardi (Da 10:19). Questo ci fa capire quanto Dio sia vicino a noi. Quale speranza ci trasmette questa stupenda verità?`

`In che modo gli esempi degli eroi della fede di cui si parla in Ebrei 11 si collegano al contenuto della lezione di questa settimana? In particolare, perché ci aiutano a capire come si può essere graditi a Dio attraverso la fede? Che cosa possiamo imparare e applicare alla nostra vita quotidiana grazie a questi esempi di fedeltà?`