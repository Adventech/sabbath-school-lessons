---
title:  Pietre viventi
date:   15/01/2025
---

Com’è possibile che noi, esseri caduti e peccatori, possiamo essere graditi a un Dio santo?

`Leggere Romani 8:1 e 5:8. Che cosa insegnano questi testi circa la nostra posizione davanti a Dio?`

Dio dona la grazia alle persone senza attendere una loro risposta. Prima di qualsiasi cosa si possa dire o qualsiasi nostra azione, egli ci raggiunge e ci dà l’opportunità di accettare o rifiutare il suo amore. Come dice Romani 5:8, «Dio invece mostra la grandezza del proprio amore per noi in questo: che, mentre eravamo ancora peccatori, Cristo è morto per noi» (cfr. Gr 31:3). Possiamo essere riconciliati con Dio ed essere persino graditi ai suoi occhi, per fede, attraverso l’opera del nostro Redentore.

`Leggere 1 Pietro 2:4-6 e confrontarlo con Ebrei 11:6. In che modo si può essere graditi a Dio?`

Senza l’intervento di Dio, l’uomo caduto è incapace di portargli qualcosa di prezioso. Tuttavia, nella sua grazia e misericordia, il Signore ha creato una via, mediante l’opera di Cristo. In particolare, «per mezzo di Gesù Cristo» possiamo «offrire sacrifici spirituali graditi a Dio» (1 P 2:5). Anche se «senza la fede è impossibile piacergli» (Eb 11:6), attraverso l’opera mediatrice di Cristo, Dio renderà i credenti «perfetti in ogni bene, affinché facciate la sua volontà, e operi in voi ciò che è gradito davanti a lui, per mezzo di Gesù Cristo; a lui sia la gloria nei secoli dei secoli» (13:21). Coloro che rispondono a Dio per fede sono considerati giusti al suo cospetto grazie alla mediazione di Cristo, la cui sola giustizia è accettabile. Quanti rispondono alle sollecitazioni d’amore di Dio sono considerati degni in virtù di quella mediazione (Lu 20:35), che li trasforma a sua immagine e somiglianza (1 Co 15:51-57; 1 Gv 3:2). L’opera redentrice di Dio non si compie solo per noi, ma anche in noi.

`Perché l’idea che Cristo sia tuo mediatore in cielo è così incoraggiante?`