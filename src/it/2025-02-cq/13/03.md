---
title:  Chiamato ad andare
date:   23/06/2025
---

### inTerpret

Alcuni anni fa visitati un paese in cui mio padre aveva condotto delle riunioni di evangelizzazione. Dopo aver finito di presentare uno dei miei messaggi, un gruppo di persone venne a incontrarmi davanti all’auditorium per presentarsi. «Non ti ricorderai di noi», disse una donna, «Ma tuo padre ci ha battezzati più di quarant’anni fa». Fui profondamente commosso nel sentirli condividere il loro amore per mio padre. Quarant’anni prima, avevano partecipato a un servizio di culto in cui Dio li aveva chiamati. La loro vita intera era stata cambiata drasticamente perché avevano risposto a una chiamata di Dio quarant’anni prima.

Isaia 6 è una storia potente di una chiamata di Dio al suo servo mentre era al tempio ad adorare. Il nostro altare devozionale personale non sostituisce l’adorazione di gruppo in chiesa. Non dovremmo trascurare l’adorazione con i nostri fratelli e sorelle, soprattutto nel vedere l’avvicinarsi del tempo del ritorno di Gesù (Ebrei 10:25). Dio apparve a Isaia in un luogo di culto pubblico. Quando Isaia vide Dio, riconobbe immediatamente la propria indegnità e indietreggiò (Isaia 6:5). Ellen White commenta che «[l’umiltà] di Isaia era genuina. Quando gli fu presentato chiaramente il contrasto tra l’umanità e il carattere divino, egli si sentì del tutto incapace e indegno».–Gospel Workers, p. 22.

La risposta di Isaia alla visione di Dio rivela il cuore di qualcuno che aveva una relazione con Dio. Il suo cuore era sensibile. Egli capiva la propria nullità. Sapeva di non essere degno di un Dio così santo ed era preparato a fare qualunque cosa Dio chiedesse. Un altro punto fondamentale da capire è che Isaia non fu mosso semplicemente da ciò che vide con i propri occhi. Vide fuoco, fumo e gli angeli che lodavano Dio costantemente. Il mantello maestoso di Dio riempiva il tempio. Tutto ciò sbalordì l’umile profeta, ma fu la santità di Dio che lo colpì veramente.

Forse la parte più bella di questa scena meravigliosa è quando il serafino prende un carbone ardente dall’altare e tocca le labbra inique del profeta. In quel momento, Dio attrezzò Isaia per la chiamata. L’iniquità del profeta fu rimossa e i suoi peccati furono espiati (Isaia 6:7). Dio non chiese chi sarebbe andato prima di purificare Isaia. La risposta di Isaia è la reazione spontanea di una persona che ha sperimentato la stupenda grazia di Dio. Persone per cui Dio ha fatto cose straordinarie devono essere pronte a dire: «Eccomi, manda me» (v.8). «Ritorno all’altare» è una chiamata a tornare all’adorazione personale di Dio, ma stai tranquillo che il richiamo a tornare è anche una chiamata alla missione. Dio ci chiama a servire quando lo adoriamo.

- Dopo aver guardato il tuo testo scritto e annotato, i tuoi segni verso quali idee sembrano puntare?
- Quali domande emergono dopo aver studiato questo brano? Quali parti sono difficili?
- Quali altri principi e conclusioni trovi?

`Sul quaderno`

`L’incontro di Isaia con Dio come lo fece sentire con se stesso?`