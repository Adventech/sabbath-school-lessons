---
title:  La provvidenza di Dio
date:   21/06/2025
---

### inTro

**La provvidenza di Dio**

Leggi il brano di questa settimana: Isaia 6

Hai mai avuto esperienze di vita dove la provvidenza di Dio era innegabile? Ho visto Dio lavorare con potenza quando io e mia moglie volevamo acquistare una casa. L’agente immobiliare ci aveva mostrato diversi posti, ma nessuno sembrava quello giusto. Vedemmo una casa su internet che ci emozionava, ma la nostra agente immobiliare si rifiutò di portarci a vederla. Spiegò che era una casa di proprietà della banca, che era sul mercato da anni perché la banca non accettava nessuna offerta. Continuammo a chiederglielo finché infine non cedette e ci portò a vedere la casa. Gli anni non erano stati clementi con la proprietà. Gli alberi e l’erba erano trascurati e gli animali erano entrati in casa; la casa era in rovina. Nonostante ciò, sentivamo che fosse la casa giusta per noi.

Dicemmo alla nostra agente immobiliare che eravamo persone di fede. Se Dio voleva che avessimo quella casa, sarebbe stata nostra e nessuna banca poteva evitarlo. Dopo aver convinto la nostra agente immobiliare, facemmo un’offerta alla banca. Con sorpresa di tutti, la banca accettò in meno di una settimana. All’incontro conclusivo con l’agente immobiliare, il rappresentante del catasto e diverse altre persone, guidai una preghiera di ringraziamento per il miracolo che Dio aveva compiuto. Poi diedi loro alcuni libri cristiani per mostrare il mio apprezzamento per ciò che Dio aveva fatto.

Dopo aver finito, un dirigente esclamò: «Be’, questa è la prima volta. Non sono mai stato a un incontro così prima d’ora». Quando vediamo Dio agire, come possiamo non parlare per lui? Nel concludere il nostro studio questo trimestre, ascolteremo la chiamata di Dio ad alzarci dai nostri altari di adorazione e abbracciare la sua missione verso i perduti.

### inScribe

Scrivi Isaia 6:1-8 con la traduzione di tua scelta. Se hai poco tempo, scrivi il versetto 8. Puoi anche riscrivere il brano a parole tue, con uno schema o una mappa mentale del capitolo.

`Sul quaderno`