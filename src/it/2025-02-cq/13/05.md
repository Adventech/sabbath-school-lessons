---
title:  La benedizione della sua presenza
date:   25/06/2025
---

### inVite

Pensa ancora una volta all’esperienza di adorazione che Isaia ebbe quando vide Dio in tutta la sua santità. Che immagine di adorazione vedi? C’è qualcosa che ti colpisce?

Isaia 6 contiene diversi insegnamenti potenti che possiamo applicare per aiutarci ad avere un’immagine sorprendente di Dio. La prima cosa che dobbiamo notare è il modo in cui gli angeli alla presenza di Dio lo adoravano. Qui abbiamo un’idea di cos’è la vera adorazione. Se questa adorazione non fosse ciò che Dio voleva, Isaia non l’avrebbe vista. L’adorazione degli angeli era focalizzata su Dio. Non erano ossessionati in alcun modo da se stessi. Erano concentrati completamente su Dio e le loro lodi celebravano il suo carattere. Quando adoriamo Dio, spesso siamo tentati a concentrarci sui nostri bisogni e desideri. Mentre questo non è sbagliato — Dio stesso ci incoraggia a portargli tutte le nostre preoccupazioni (1 Pietro 5:7) — la bontà di Dio, il suo carattere e atti potenti nelle nostre vite dovrebbero essere al centro del nostro tempo con lui.

La seconda cosa che notiamo è che l’adorazione degli angeli era semplice. Nessuna parola complessa, forse perché non ci sono parole che possano cogliere pienamente la maestà di Dio. Nessuna ostentazione elaborata, la magnificenza di Dio è al centro dell’attenzione. Sappiamo che innumerevoli angeli adorano Dio in cielo (Luca 2:13, 14), ma nella visione di Isaia, ce ne sono solo due. Forse Dio stava dando a Isaia (e a noi) un esempio da seguire nella nostra adorazione di lui. L’adorazione non dev’essere elaborata per essere di suo gradimento. Se veniamo con cuori sinceri, comprendendo la nostra insignificanza e la sua grandezza, se veniamo con cuori pieni di ringraziamento, Dio accetta la nostra adorazione come accetta i cori angelici che cantano le sue lodi.

Infine, dovremmo aspettarci che Dio faccia cose per noi ai nostri altari di adorazione. Questo trimestre, abbiamo appreso che gli altari sono luoghi di sacrificio, consacrazione, impegno e servizio. Quando incontriamo Dio quotidianamente ai nostri altari devozionali, dovunque essi siano, Dio farà cose potenti in noi e attraverso di noi. Isaia fu purificato e perdonato alla presenza di Dio (Isaia 6:7). Il profeta trovò il suo scopo nella vita e la sua carriera alla presenza di Dio. Il servo di Dio ricevette il messaggio che fu chiamato a condividere mentre si trovava alla presenza di Dio. Oh, quante cose ci perdiamo quando non incontriamo Dio all’altare!

Conosci il tuo scopo? Vuoi sapere se quello è il lavoro giusto per te? Non sei certo del futuro? Ti esorto a tornare al tuo altare. Le risposte che cerchi ti stanno aspettando lì, ma ancora meglio, Dio ti sta aspettando lì.

**Medita ancora su Isaia 6 e cerca Gesù.**

`Qual è il fulcro della vera adorazione?`

`Isaia cosa ci insegna sul nostro bisogno di tornare all’altare?`

`Risposta alla preghiera:`