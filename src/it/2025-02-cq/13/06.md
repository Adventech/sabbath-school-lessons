---
title:  Un incarico divino
date:   26/06/2025
---

### inSight

«Isaia aveva un messaggio del Dio del cielo da portare al popolo d’Israele in ricaduta, e lo fece. Sapeva con quali elementi aveva a che fare; conosceva la testardaggine e la perversità del cuore e quanto sarebbe stato difficile fare una qualche impressione su di loro. Mentre si trovava nel portico del tempio, il Signore si rivelò a lui. La cortina del tempio era rimossa, la porta sollevata ed egli poteva vedere il luogo santissimo all’interno della cortina. Vide il Dio d’Israele davanti al trono alto, molto elevato, e il mantello della sua gloria riempiva il tempio. Nel percepire il proprio peccato, Isaia gridò: “sono un uomo dalle labbra impure e abito in mezzo a un popolo dalle labbra impure”. E un serafino prese in mano un carbone ardente dall’altare e toccò le sue labbra, purificandolo. Così fu pronto ad andare con il messaggio e disse, «manda me», perché sapeva che lo Spirito di Dio avrebbe accompagnato il messaggio.

A coloro che sono impegnati nell’opera di Dio, nella conversione delle persone, sembrerebbe impossibile raggiungere i cuori ostinati. Così si sentiva Isaia, ma quando vide che c’era un Dio al di sopra degli angeli, e che essi erano pronti a lavorare con Dio, egli era pronto a portare il messaggio. Abbiamo una grande opera da compiere qui nel nostro mondo.

Il Salvatore del mondo scelse i suoi discepoli tra gli umili pescatori e così le fondamenta della chiesa cristiana furono gettate da quegli uomini umili che si erano collegati a Gesù Cristo. Quando entrarono nella scuola di Cristo diventarono allievi di quella scuola. Trassero profitto dalle lezioni che Gesù insegnava costantemente per attrezzarli per le grandi prove e per l’opera importante che avrebbero svolto dopo la sepoltura e la resurrezione del Redentore. Le loro speranze, anche se per un periodo sembrarono compromesse, esistevano ancora; e dopo la resurrezione di Gesù quelle speranze furono ravvivate. Ora questi uomini ignoranti potevano andare davanti a principi e re e consigli dei dotti, ed esporre le ragioni della loro fede che anche i loro avversari non potevano contraddire o resistere. Erano stupiti dall’audacia e dalla scioltezza dei loro discorsi, e presero conoscenza di loro dicendo: “Questi uomini stavano con Gesù e hanno imparato da lui, perché parlano come lui”. Questi uomini erano in grado di difendere con coraggio la verità. Andarono davanti al consiglio e dichiararono: “Questo è il Principe della vita, che mani malvagie hanno preso e crocifisso, e che è risorto e che prima della sua crocifissione ci ha detto che sarebbe risorto”».–Ellen G. White, The Review and Herald, 3 maggio 1887.

`Dopo lo studio di questa settimana, cosa puoi applicare al tuo cammino con Dio adesso?`

`Il messaggio di Isaia 6 come ci può incoraggiare quando pensiamo che la nostra missione è impossibile?`

`Ripassa il tuo versetto a memoria. Come l’hai applicato alla tua vita questa settimana?`