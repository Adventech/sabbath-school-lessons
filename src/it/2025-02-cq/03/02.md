---
title:  Una promessa che vale la pena ricordare
date:   13/04/2025
---

### inGest

Genesi 12 inizia con Dio che fa una sorprendente richiesta ad Abramo: «Fai le valigie con la tua famiglia e vai in un posto che ti mostrerò». Genesi 11 si era concluso informandoci che Abramo era il figlio di Tera, un uomo che aveva iniziato un viaggio verso Canaan e si era stabilito con la sua famiglia a circa 644 km di distanza in un posto chiamato Caran. Qualche tempo dopo la morte di Tera, Dio apparve ad Abramo (successivamente chiamato Abraamo) per fare un patto con lui. Dio promise che i discendenti di Abraamo sarebbero diventati una grande nazione. Il nome di Abraamo sarebbe stato grande (Genesi 12:2) e sarebbe stato una benedizione per il mondo intero.

Nota la risposta di Abraamo alla promessa solenne di Dio: a settantacinque anni, sistemato comodamente con la sua eredità, Abraamo prese sua moglie Sara, la loro famiglia, la famiglia di suo nipote Lot e tutti i loro averi e partì per il paese di Canaan (vv. 4-6). La risposta di Abraamo fu l’ubbidienza immediata! Quando raggiunse Canaan, Dio disse: Io darò questo paese alla tua discendenza» (v.7). Abraamo era così commosso dal sorprendente favore di Dio per lui, un semplice nomade del deserto, che la sua azione successiva fu di costruire un altare per ricordare il punto in cui aveva incontrato Dio. Questo altare commemorava il luogo in cui Dio gli era apparso (un altare a cui tornò successivamente in Genesi 13:4). Quando Abraamo lasciò quel luogo e piantò la sua tenda vicino a Betel, costruì un altro altare. Pensa per un momento a questi due altari che Abraamo costruì relativamente in rapida successione dopo che Dio gli parlò. Questi altari simboleggiavano l’impegno di Abraamo a seguire Dio dovunque lo conducesse, anche lontano da famiglia e amici. La Bibbia include un dettaglio interessante nel descrivere il secondo altare di Abraamo: non solo fu costruito nel «nome del Signore», ma Abraamo «invocò il nome del Signore» (12:8).

Forse il significato della promessa di Dio iniziò a pesare su di Abraamo mentre viaggiava attraverso Canaan. Il secondo altare fa pensare che Abraamo volesse una relazione intima con Dio. Voleva vivere una vita devota a Dio. Voleva ricordare Dio, le sue promesse e la sua presenza dovunque andasse. Se mai fosse passato di nuovo per quella strada, voleva un promemoria di tutto quello che Dio aveva fatto e stava facendo per lui. La vita devozionale di Abraamo cresceva ogni giorno in cui viaggiava con Dio; un altare alla volta.

**Torna al testo che hai scritto e studia il brano.**

- [Cerchia] le parole/frasi/idee ripetute.
- [Sottolinea] le parole/frasi che sono importanti e hanno significato per te.
- Disegna [Frecce] per collegare parole/frasi ad altre parole/frasi associate o collegate.

`Sul quaderno`

`Impara a memoria il tuo versetto preferito di Genesi 12:1–9. Scrivilo più volte per aiutare con la memorizzazione.`

`Perché pensi che Dio abbia fatto questo patto speciale con Abraamo? Qual era l’obiettivo di Dio?`

`La costruzione dell’altare di Abraamo cosa ci dice sul modo in cui vedeva la promessa di Dio? Spiega.`