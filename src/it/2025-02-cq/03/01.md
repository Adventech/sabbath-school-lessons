---
title:  L’altra mia mente
date:   12/04/2025
---

### inTro

**L’altra mia mente**

Leggi il brano di questa settimana: Genesi 12

Un sabato, un pastore associato alla mia chiese fece un appello speciale. Chiese a tutti di farsi un selfie con qualcuno, di impegnarsi a pregare insieme ogni giorno della settimana successiva e poi di postare il loro impegno sui social media, taggando la chiesa, ovviamente. Io feci gruppo con un adolescente di nome Derwyn. Ma c’era un intoppo nel piano: la mia mente disordinata. Non mi fidavo di ricordarmi di pregare per Derwyn ogni giorno, data la moltitudine di cose che mi passavano per la testa in ogni dato momento. Quando tornai a sedere, feci una cosa che sapevo mi avrebbe aiutato a ricordare di non dimenticare il mio incontro di preghiera quotidiano con Derwyn. Tirai fuori il mio telefono e aggiunsi un promemoria alla mia agenda. Ogni giorno alle 5:00 mi ricordava di pregare per Derwyn. Anche se sono passati diversi anni, prego ancora per Derwyn alle 5:00 perché il mio telefono mi ricorda di non dimenticarlo.

Anche se le persone ai tempi della Bibbia non avevano dispositivi elettronici per aiutarli a ricordare le cose, avevano altri modi per ricordare. Nella loro cultura, dove l’informazione era trasmessa oralmente, erano più bravi a ricordare gli eventi importanti, ma anche loro avevano dei trucchi per ricordare cose che non volevano mai dimenticare. Avevano altari della memoria.

Nella Bibbia, gli altari a Dio rappresentavano luoghi di consacrazione e commemorazione. Erano simboli esteriori di un’esperienza personale con lui, del proprio riconoscimento e adorazione del Dio vivente. Gli altari spesso erano costruiti per commemorare incontri con Dio che avevano un profondo impatto sulla propria vita. Quando Dio faceva qualcosa di «soprannaturale» o «super speciale», chi riceveva gli atti potenti di Dio li commemorava costruendo un altare, un luogo di memoria, nel punto in cui aveva visto Dio muovere o aveva sentito Dio parlare. Questa settimana, prenderemo in considerazione la sorprendente promessa che Dio fece ad Abraamo che lo portò a costruire un altare della memoria per se stesso, per la sua famiglia e per le generazioni future.

### inScribe

Scrivi Genesi 12:1-9 con la traduzione di tua scelta. Se hai poco tempo, scrivi i versetti 7, 8. Puoi anche riscrivere il brano a parole tue, con uno schema o una mappa mentale del capitolo.

`Sul quaderno`