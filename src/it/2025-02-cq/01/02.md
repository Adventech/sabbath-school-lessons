---
title:  Cos’ha detto Dio?
date:   30/03/2025
---

### inGest

La caduta dell’umanità in Eden sembra un racconto piuttosto chiaro, ma una lettura attenta di Genesi 3:1-6 rivela il terreno scivoloso che ha portato al peccato. Prima di arrivare a Genesi 3, sono già successe molte cose sul pianeta terra appena creato. Dio aveva creato un ecosistema bellissimo, completo di flora e fauna mozzafiato di ogni sorta di forma e colore. Poi creò Adamo a sua immagine (1:27) e gli diede un senso di scopo come custode del magnifico giardino dell’Eden (2:15). Adamo riconobbe un vuoto relazionale nella propria vita che Dio riempì creando Eva (v.18). In Genesi 2:20-24, Eva si unì ad Adamo nel giardino e insieme vissero in stretta relazione con il loro Creatore.

Genesi 3 interrompe la storia d’amore di Dio con i primi amanti della terra. La caduta dell’umanità iniziò con una semplice domanda: «Come! Dio vi ha detto di non mangiare da nessun albero del giardino?» (v.1). Nota la diabolica genialità di Satana. La prima cosa che fece fu mascherarsi da bellissimo serpente parlante. Questo era il primo indizio per Eva di scappare! Molti serpenti bellissimi vivevano in Eden, ma nessuno di essi parlava. La seconda mossa di Satana fu quella di fare una domanda con un errore sufficiente a giustificare un chiarimento. Quando Eva si soffermò per ascoltare Satana, si stava già esponendo alla sconfitta.

Dopo che Eva rispose correttamente alla domanda di Satana, lui instillò il dubbio nella sua mente affermando: «No, non morirete affatto» (v. 4). Continuò con una spiegazione che faceva appello all’orgoglio di Eva: «Dio sa che nel giorno che ne mangerete, i vostri occhi si apriranno e sarete come Dio, avendo la conoscenza del bene e del male» (v. 5). Satana fece appello alla sua immaginazione. Era come se se stesse sussurrando: «Ti sta nascondendo delle cose, Eva». A quel punto, Eva guardò il frutto con bramosia, lo desiderò e lo mangiò (v.6).

Satana ingannò Eva facendole credere di aver trovato qualcosa di meglio, ma Adamo mangiò il frutto con la piena consapevolezza che stava sbagliando (1 Timoteo 2:14). Mangiò il frutto sapendo che la disubbidienza di Eva avrebbe condotto alla morte. Il pensiero di una vita senza di lei era insopportabile. Se lei doveva morire, Adamo decise che sarebbe morto con lei. Sia Adamo sia Eva non si fidarono di Dio.

La strategia di Satana di spezzare la fedeltà a Dio di Adamo ed Eva era semplice ma terribilmente efficace. Indossò un travestimento accattivante senza mai rivelare la sua vera natura. Iniziò con Eva una discussione di cui lei non comprendeva del tutto le implicazioni. Le mentì, distorcendo il carattere di Dio. Fece appello al suo orgoglio, inducendola a volere di più. Il suo appello ad Adamo fu altrettanto semplice. Adamo credeva di non poter sopportare la vita senza Eva, quindi mangiò il frutto. In tutto ciò, né Adamo né Eva consultarono Dio.

**Torna al testo che hai scritto e studia il brano.**

- [Cerchia] le parole/frasi/idee ripetute.
- [Sottolinea] le parole/frasi che sono importanti e hanno significato per te.
- Disegna [Frecce] per collegare parole/frasi ad altre parole/frasi associate o collegate.

`Sul quaderno`

`Impara a memoria il tuo versetto preferito di Genesi 3:1-15. Scrivilo più volte per aiutare con la memorizzazione.`

`Perché Dio non impedì a Satana di ingannare Eva?`

`Quali altri motivi avrebbe potuto trovare Adamo per giustificare di mangiare il frutto proibito?`