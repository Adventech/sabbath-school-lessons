---
title:  Un raggio di speranza
date:   02/04/2025
---

### inVite

All’inizio dello studio di questa settimana, ho condiviso la storia della ragazza dei miei sogni che ho trovato tra le braccia di un altro ragazzo. Come puoi immaginare, era difficile esprimere a parole quello che provai in quel momento. Questa esperienza evidenzia uno dei pericoli del frequentarsi alle superiori. Gli adolescenti non sono adeguatamente preparati per gli alti e bassi di una relazione sentimentale seria, ma questa verità mi sfuggiva. Provai un misto di rabbia, repulsione, disillusione e tradimento. Non lo sapevo all’epoca, ma Dio aveva in mente qualcun’altra per me.

È difficile sopravvalutare lo stato di degrado in cui si trovarono Adamo ed Eva dopo il peccato. La loro condizione spirituale e fisica cambiò immediatamente. La perdita della loro innocenza li lasciò a cercare coraggiosamente di coprirsi, ma i loro sforzi e il loro ingegno umano non produssero niente di meglio che delle foglie di fico come vestiti (Genesi 3:7).

Ancora oggi, cucire foglie di fico resta una delle passioni fanatiche dell’umanità. Molti continuano a cucire foglie di fico per coprirsi. Per alcuni, è la foglia di fico dell’evasione: razionalizzano i loro peccati e non li affrontano mai. Per altri è la foglia di fico della forza di volontà: dicono che «non lo faranno mai più». Alcuni tentano di «lavare» i loro peccati applicando il «detersivo» delle opere buone. Sicuramente fare il bene lava via i nostri errori, no? La verità è che nessuna di queste opzioni ci copre. Sono insufficienti quanto lo erano i grembiuli di foglie di fico fabbricati da Adamo ed Eva. Sono tutti tentativi di nascondere a Dio ciò che il peccato ci ha fatto.

È per questo che l’immagine di un Dio che viene a cercare le sue persone amate perdute (vv.8, 9) è così rivoluzionaria! Il peccato ha spezzato la loro relazione con Dio, ma ecco Dio che chiamava Adamo, invitando lui ed Eva a venire a lui. Dopo una sequela di scuse, Dio offrì un raggio di speranza luminoso alla coppia caduta mentre rimproverava il serpente: «Io porrò inimicizia fra te e la donna, e fra la tua progenie e la progenie di lei; questa progenie ti schiaccerà il capo e tu le ferirai il calcagno» (v.15). Sarebbe arrivato colui il cui sacrificio avrebbe fatto ciò che nessuna foglia di fico avrebbe potuto fare: salvare gli esseri umani dal peccato.

Il desiderio di Dio di risanare l’umanità lo riportò in Eden dopo la caduta di Adamo ed Eva. Dio venne a ricostruire il loro altare, il loro collegamento con lui, un luogo per ricordare la sua bontà, un luogo di sacrificio e preghiera. Come impareremo questo trimestre, possiamo riaccendere la nostra relazione spezzata con Dio solo quando ricostruiamo i nostri altari distrutti. Ritorno all’altare è un appello alla comunione personale quotidiana con Dio come fonte di vita e verità.

**Medita ancora su Genesi 3:1-15 e cerca dov’è Gesù.**

`Cosa possiamo imparare sul carattere di Dio dal modo in cui reagì al peccato di Adamo ed Eva?`

`Come vedi Gesù diversamente o nuovamente?`

`Risposta alla preghiera:`