---
title:  Nessun cambiamento nella sua strategia
date:   03/04/2025
---

### inSight

Dopo la sua violenta espulsione dal cielo, Satana decise di fare tutto quello che poteva per deturpare la bellezza e l’innocenza delle preziose creature di Dio: Adamo ed Eva (Apocalisse 12:9). Tanto è l’odio di Satana per Dio, e più di seimila anni non hanno fatto niente per diminuire il suo astio. Egli lavora ancora con febbrile efficienza, ancora di più adesso che sa di avere poco tempo (v.12). Mentre gli attacchi si sono moltiplicati e sono aumentati di frequenza, sono tutte variazioni sullo stesso tema. Sono stranamente familiari. Ellen White ritrae benissimo l’essenza delle false dichiarazioni di Satana in questo brano:

«Prendendo quei frutti - dichiarò il serpente - Adamo ed Eva avrebbero vissuto un’esperienza esaltante e nuovi orizzonti di conoscenza si sarebbero aperti davanti a loro. Quell’essere straordinario aggiunse di avere mangiato egli stesso il frutto proibito e di avere ottenuto per questo il dono della parola. Il Signore - insinuò Satana - aveva proibito loro di mangiare quel frutto perché era geloso e aveva paura che diventassero come lui. Aveva vietato loro di assaggiarlo e perfino di toccarlo, proprio a causa degli straordinari poteri che esso conferiva; non dovevano ascoltare l’avvertimento divino, che in realtà aveva solo lo scopo di intimorirli. Era impossibile che essi morissero: non avevano forse mangiato il frutto dell’albero della vita? Dio, evidentemente, aveva cercato di evitare che raggiungessero una felicità e uno sviluppo superiori.

Ancora oggi Satana compie con successo l’opera intrapresa ai tempi di Adamo: indurre gli uomini a dubitare della saggezza e dell’amore di Dio. Egli cerca costantemente di insinuare nell’uomo una curiosità irriverente, l’inquietudine e il desiderio di penetrare i segreti della saggezza e della potenza divine. Nel loro tentativo di scoprire ciò che Dio ha ritenuto opportuno tacere, molti trascurano le verità essenziali che egli ha rivelato. Satana inganna gli uomini, li illude con il miraggio di conoscenze straordinarie. Esaltati dalle ideologie del progresso, essi si incamminano per un sentiero che porta alla degradazione e alla morte, perché disprezzano le richieste di Dio.

Satana spiegò ad Adamo ed Eva che infrangere la legge divina avrebbe portato loro dei vantaggi. Non sentiamo anche oggi lo stesso ragionamento? Molti accusano di grettezza mentale coloro che osservano i comandamenti di Dio: essi ritengono infatti di avere una visione più ampia e di godere di una maggiore libertà. Non è questa un’eco della voce dell’Eden: “Nel giorno che ne mangerete (nel momento in cui trasgredirete il comando divino), sarete come Dio”?»–Ellen G. White, Patriarchi e profeti, pp. 39, 40.

`Dopo lo studio di questa settimana, quali sono delle applicazioni pratiche per la tua vita? Come puoi rafforzare il tuo legame con Dio?`

`Quali applicazioni pratiche devi attuare mentre interagisci con persone la sua relazione con Dio sembra essere spezzata? Come potresti aiutarle?`

`Ripassa il versetto a memoria. Come si è applicato alla tua vita questa settimana?`