---
title:  Problemi di cuore
date:   11/06/2025
---

### inVite

Secondo l’organizzazione mondiale della sanità, le malattie cardiovascolari sono la causa principale di morte nel mondo, con oltre 17,9 milioni di vittime ogni anno a causa di attacchi cardiaci. I problemi di cuore sono una crisi globale grave, no? Per quanto siano devastanti queste statistiche per le malattie fisiche del cuore, le malattie spirituali del cuore presentano una minaccia ancora più grande. Non ci sono studi che abbiano misurato il tasso di morte spirituale delle menti cooptate dall’immersione spirituale e dai suoi effetti duraturi.

Uno studio del 2024 ha rivelato che tra la popolazione del mondo di poco più di 8 miliardi di persone, il 67,1% (5,44 miliardi di persone) usano internet e il 62% (5,07 miliardi di persone usano i social media<sup>1</sup>. In media, gli utenti dei social media trascorrono 2,72 ore ogni giorno sulle piattaforme di social media, per un totale di 720 miliardi di minuti collettivi di uso ogni giorno. Nel corso di un anno, sono «più di 260 mila miliardi di minuti, o 500 milioni di anni di tempo umano collettivo»<sup>2</sup>. Questo non include tutto il tempo che passiamo sugli altri dispositivi digitali, come le TV e i computer. Possiamo immergerci in contenuti in gran parte non spirituali per così tanto tempo senza che i nostri cuori ne subiscano l’impatto o ne siano trasformati?

In Matteo 6:21, Gesù dichiarò: «Perché dov’è il tuo tesoro, lì sarà anche il tuo cuore». In altre parole, qualunque cosa occupi il tuo tempo, la tua attenzione e il tuo interesse è ciò a cui attribuiamo più valore. Le cose di questo mondo competono costantemente per il primo posto nel nostro cuore, ed è per questo che Gesù ci ha esortato a rendere secondarie tutte queste cose dicendoci: «Cercate prima il regno di Dio» (Matteo 6:33). La competizione nei nostri cuori è una lotta per chi catturerà la nostra attenzione. «È naturale che la mente si conformi gradualmente a ciò su cui si sofferma di solito. Se ci si occupa solo di questioni banali le facoltà intellettuali si indeboliranno, e se non ci si applicherà a risolvere problemi difficili si perderanno possibilità di sviluppo. Il potere educativo della Bibbia è ineguagliabile. Essa contiene pensieri che invitano alle riflessioni più profonde e alle aspirazioni più elevate»<sup>3</sup>. Ciò su cui scegliamo di soffermarci è ciò che scegliamo di diventare. Questa è una realtà che fa riflettere in un’epoca di immersione digitale totale quando così facilmente passiamo il tempo scorrendo i post senza riflettere o cliccando da un video a quello successivo.

Cosa fai per proteggere la tua mente e il tuo cuore quando sei costantemente esposto a distrazioni digitali? Come puoi usare i media per potenziare la tua esperienza di adorazione invece di diventarne schiavo? Per custodire il proprio cuore con cura, ogni cristiano deve vedersela con queste domande, soprattutto quando contenuti compromettenti sono a portata di clic (Proverbi 4:23)

**Medita ancora su Geremia 17 e cerca dov’è Gesù.**

`Come puoi mantenere Gesù come priorità assoluta nella vita quando le cose di questo mondo sono in competizione?`

`Quali sono distrazioni o responsabilità che affollano il tuo tempo devozionale e come proteggi il tempo di qualità che passi con Dio?`

`Risposta alla preghiera:`

---

{"style": {"text": {"size": "sm"}}}
<sup>1</sup> «How Many People Use the Internet—Statistics 2024». What’s the Big Data? 2024. www.whatsthebigdata.com/internet-statistics/

{"style": {"text": {"size": "sm"}}}
<sup>2</sup> Simon Kemp, «The Time We Spend on Social Media». DataReportal. 2024. www.datareportal.com/reports/digital-2024-deep-dive-the-time-we-spend-on-social-media

{"style": {"text": {"size": "sm"}}}
<sup>3</sup> Ellen G. White, Patriarchi e profeti, p. 503