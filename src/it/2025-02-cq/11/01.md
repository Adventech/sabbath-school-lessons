---
title:  Ha qualcosa per questo?
date:   07/06/2025
---

### inTro

**Ha qualcosa per questo?**

Leggi il brano di questa settimana: Geremia 17

Alcuni anni fa, sentii una storia divertente su Darren, un uomo turbato che andò per una visita dalla sua psicologa. Si sedette sul divanetto davanti alla psicologa e spiegò il problema: «Non sto dormendo bene. Ho appena fatto una visita di controllo e il dottore ha detto che non c’è niente che non vada in me, ma mi sdraio e non riesco ad addormentarmi. Il giorno dopo sono distrutto perché sono esausto. Non ce la faccio più. Ho bisogno di dormire».

La psicologa ascoltò attentamente, ovviamente allarmata. Dopo un momento chiese: «Se non è un problema di salute, c’è qualche pensiero che potrebbe tenerti sveglio?»

«Può metterla in questo modo, ma per essere più onesti, è la mia coscienza. Ho fatto alcune cose di cui non vado fiero e la mia coscienza mi sta tormentando». Darren guardò la psicologa con nervosismo, cercando di valutare la sua reazione.

«È comprensibile», rispose lei, mettendo Darren a suo agio. «A volte, se facciamo cose che violano i nostri princìpi o valori, la nostra coscienza può diventare così attiva da privarci del sonno finché non mettiamo le cose a posto». Poi la psicologa sorrise, cercando di alleggerire l’atmosfera. «Vuole che l’aiuti a rafforzare la sua coscienza?» Darren non capì affatto la battuta.

«In realtà mi stavo chiedendo se avesse qualcosa che potesse indebolire la mia coscienza o rimuoverla del tutto», rispose Darren senza alcun accenno di umorismo. Il problema, aveva concluso, era la sua coscienza.

Come esseri umani, a volte inganniamo noi stessi, credendo che i nostri cuori non siano così malvagi come sono in realtà. Pensiamo che se potessimo semplicemente zittire le nostre coscienze, andrebbe tutto bene. Questa settimana esamineremo il legame tra i nostri altari di adorazione e la condizione del nostro cuore.

### inScribe

Scrivi Geremia 17:5–10 con la traduzione di tua scelta. Se hai poco tempo, scrivi i versetti 7-9. Puoi anche riscrivere il brano a parole tue, con uno schema o una mappa mentale del capitolo.

`Sul quaderno`