---
title:  Il vantaggio
date:   18/06/2025
---

### inVite

«Gli avventisti del settimo giorno hanno un incarico speciale da svolgere nel mondo come sentinelle e portatori di luce. A loro è stato affidato l’ultimo messaggio per un mondo che sta per perire. Su loro risplende la meravigliosa luce della Parola di Dio. A loro è stata affidata un’opera della più solenne importanza: la proclamazione del primo, del secondo e del terzo messaggio; nessun’altra attività deve essere di così grande importanza da distogliere la loro attenzione»<sup>1</sup>.

Questa citazione che fa riflettere ci aiuta come avventisti del settimo giorno a comprendere la nostra missione particolare nel mondo. Secondo le ultime stime, circa 23 milioni di avventisti del settimo giorno sono sparsi in tutto il mondo oggi. L’attuale popolazione del mondo è di poco più di 8 miliardi di persone. Non c’è bisogno di essere matematici per rendersi conto che abbiamo davanti a noi un compito enorme nel condividere i messaggi dei tre angeli con il mondo intero. Come potremo mai realizzarlo?

Invece di concentrarci sul nostro compito apparentemente impossibile, un altro approccio è di concentrarsi sulla capacità di Gesù di avere un impatto sul mondo con solo una manciata di persone che passano del tempo ogni giorno con lui. Pensaci per un momento: con dodici discepoli, uno dei quali era un traditore, Gesù lanciò un movimento che ha portato te e me a Cristo duemila anni dopo la sua vita. Dodici esseri umani con tendenze peccaminose. Dodici esseri umani con problemi. Con solo dodici persone, Gesù ebbe un impatto sul mondo intero.

Come ha fatto Gesù ad avere così successo? Ellen White condivide il segreto: «[i discepoli] ebbero il privilegio di unirsi alla sua opera. I grandi uomini di questo mondo non hanno mai avuto un Maestro simile. Quando i discepoli uscirono dalla scuola del Salvatore non erano più uomini ignoranti e incolti. Gli assomigliavano nella mente e nel carattere, e chi li guardava si rendeva conto che erano stati con Gesù»<sup>2</sup>. Erano esposti a Gesù, la sua vita devozionale, la sua vita di adorazione e di consacrazione al Padre. Quando Gesù salì in cielo, i discepoli non erano perfetti, ma avevano un legame con Dio che dava loro la saggezza e la potenza necessarie per compiere il loro mandato. Le grandi cose spesso iniziano in piccolo. Il tuo altare, la tua esperienza di adorazione quotidiana con Gesù, è ciò di cui lo Spirito Santo si serve per avere un impatto sul mondo.

Perché, allora, gli avventisti del settimo giorno hanno solo un lieve impatto sul mondo per Dio? È possibile che non abbiamo passato il tempo con Gesù? Dobbiamo tornare all’altare. Dobbiamo ricostruire i nostri altari di adorazione distrutti per essere messi nelle condizioni di servire Dio.

**Medita ancora su Apocalisse 14 e cerca dov’è Gesù.**

`Qual è la buona notizia annunciata dal primo angelo?`

`Qual è la missione della chiesa avventista del settimo giorno?`

`Risposta alla preghiera:`

---

{"style": {"text": {"size": "sm"}}}
<sup>1</sup> Ellen G. White, Ultimi giorni, p. 28

{"style": {"text": {"size": "sm"}}}
<sup>2</sup> Ellen G. White, La speranza dell’uomo, p. 177