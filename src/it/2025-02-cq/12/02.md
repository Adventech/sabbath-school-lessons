---
title:  Un messaggio da condividere
date:   15/06/2025
---

### inGest

Apocalisse 14 è incentrato su tre messaggi che Dio ha inviato per preparare le persone in tutto il mondo per il suo ritorno. Dio ha suscitato la chiesa avventista del settimo giorno in parte per proclamare questo avvertimento finale al mondo.

Il primo angelo reca «il vangelo eterno per annunciarlo a quelli che abitano sulla terra, a ogni nazione, tribù, lingua e popolo» (Apocalisse 14:6). Questo messaggio esorta tutti a temere Dio, dargli gloria e adorare colui che ha creato ogni cosa (v.7). Questo messaggio del vangelo non è nuovo. Stiamo già proclamando il «vangelo eterno»: tempestivo, senza tempo, essenziale, necessario e imperituro. I profeti dell’Antico Testamento non vedevano l’ora che arrivasse, e la chiesa cristiana dei primi tempi raggiunse il mondo con esso.

Il secondo angelo annuncia: «Caduta, caduta è Babilonia» (Apocalisse 14:8). Questo messaggio chiama i veri adoratori di Dio a rifiutare le forme umane di adorazione e le credenze che non sono completamente in linea con la Scrittura. Dio ci chiama a uscire dalla falsa adorazione di Babilonia in modo da poter sfuggire alle piaghe che egli farà piovere su di essa per la sua malvagità (Apocalisse 18:4).

I primi due messaggi sono potenti, ma il messaggio del terzo angelo cresce d’intensità: «La potenza della proclamazione dei messaggi del primo e del secondo angelo si concentra nel terzo»<sup>1</sup>. Perché si concentra? Il messaggio del terzo angelo comprende il vangelo eterno e la chiamata alla vera adorazione del primo angelo, insieme alla chiamata del secondo angelo a separarsi dalla falsa adorazione e da tutto ciò che è diverso da Dio. Tuttavia, questo messaggio include anche un avvertimento spaventoso che non è presente nei primi due messaggi: «Chiunque adora la bestia e la sua immagine, e ne prende il marchio sulla fronte o sulla mano, egli pure berrà il vino dell’ira di Dio versato puro nel calice della sua ira» (Apocalisse 14:9). Oltre a identificare gli adoratori di Satana come coloro che adorano la bestia e portano il suo marchio, questo messaggio rivela anche i veri adoratori di Dio, sono coloro che hanno ricevuto il sigillo e che appartengono a lui. Essi hanno costanza, osservano i comandamenti di Dio e possiedono la fede risoluta di Gesù (v. 12).

«Il messaggio del terzo angelo... è il messaggio della verità. Questo messaggio deve procedere con grande chiarezza e potenza. Non deve essere offuscato da teorie e sofismi umani. Il sabato deve essere proclamato come il memoriale della creazione di Dio»<sup>2</sup>. Quindi qual è il nucleo di questo messaggio essenziale per i tempi della fine? «Tutto il vangelo è racchiuso nel messaggio del terzo angelo, e in tutto il nostro operato la verità deve essere presentata come è in Gesù. Nella predicazione della Parola la prima cosa, e la più importante, è di ammorbidire e sottomettere l’anima presentando il Signore Gesù Cristo come il Salvatore che perdona i peccati»<sup>3</sup>. L’hai colto? Presentiamo un vangelo di adorazione e di avvertimento, ma niente conquisterà i cuori come presentare il Signore Gesù Cristo, il Salvatore dell’umanità che perdona i peccati, l’ultima speranza per un mondo che sta morendo.

**Torna al testo che hai scritto e studia il brano.**

- [Cerchia] le parole/frasi/idee ripetute.
- [Sottolinea] le parole/frasi che sono importanti e hanno significato per te.
- Disegna [Frecce] per collegare parole/frasi ad altre parole/frasi associate o collegate.

`Sul quaderno`

`Impara a memoria il tuo versetto preferito di Apocalisse 14. Scrivilo più volte per aiutare la memorizzazione.`

`Perché la questione dell’adorazione sarà così critica alla fine dei tempi?`

`Come possiamo mostrare il nostro amore per Dio e per gli altri alla luce dell’avvertimento dei tre angeli?`

---

{"style": {"text": {"size": "sm"}}}
<sup>1</sup> Ellen G. White, The Three Angels’ Messages, p. 40

{"style": {"text": {"size": "sm"}}}
<sup>2</sup> White, The Three Angels’ Messages, p. 79

{"style": {"text": {"size": "sm"}}}
<sup>3</sup> Ibid., p. 79