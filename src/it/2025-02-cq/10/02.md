---
title:  Una lettera di avvertimento
date:   01/06/2025
---

### inGest

Paolo scrisse la sua lettera ai credenti di Colosse intorno al 61-62 d.C., durante la sua prima prigionia a Roma. Non aveva visitato la chiesa di Colosse, ma quando ricevette la notizia che si stava diffondendo una pericolosa eresia che denigrava la divinità di Cristo, il grande apostolo decise di mettere nero su bianco. Il tema chiave in Colossesi è la preminenza di Cristo su tutta la creazione e su tutte le potenze cosmiche e umane (Colossesi 1:15-20; 2:9, 10; 3:1).

I credenti in Cristo condividono la sua morte, resurrezione e nuova vita. Essi sono completi in lui (2:9-14; 3:1-4). Gesù è l’adempimento della profezia, e noi che crediamo condividiamo le benedizioni del patto promesse a Israele (Genesi 26:4; Colossesi 1:12, 21, 22, 27). Quindi, sosteneva l’apostolo, poiché Gesù ci ha riscattato, ci spoglieremo del vecchio io peccatore che è morto con Cristo alla croce (2:11-15) e ci rivestiremo di Cristo e delle opere di giustizia. Colossesi 3 è il potente appello di Paolo a camminare in una nuova vita.

Paolo incoraggia tutti i credenti ad aspirare «alle cose di lassù, non a quelle che sono sulla terra» (3:2): Pensare alle cose della terra non è cosa per i cristiani che stanno andando verso il cielo. Dobbiamo cambiare ciò su cui siamo focalizzati perché la nostra vita è stata «nascosta con Cristo in Dio» (v. 3). Questo significa che non camminiamo più nei peccati del nostro passato. Con l’aiuto dello Spirito Santo che rende effettiva la nuova vita che abbiamo ricevuto da Cristo, dobbiamo deporre «ira, collera, malignità, calunnia; e non vi escano di bocca parole oscene», menzogne, ecc. (vv. 8, 9). Ma Paolo non finisce qui. Ci sono cose da rimuovere e cose da indossare, cioè le opere di Cristo: misericordia, benevolenza, umiltà, mansuetudine, pazienza, perdono e, soprattutto, amore, che è «il vincolo della perfezione» (vv. 12-14).

Paolo poi incoraggiò i credenti colossesi a lasciare che la Parola di Dio dimorasse in loro abbondantemente. Paolo stava sottolineando che per sperimentare la pienezza della nostra nuova vita in Cristo, la Parola di Dio deve essere abbondante nella nostra vita. Ciò significa che dobbiamo studiare e meditare quotidianamente sulla Parola di Dio, perché è l’unico nostro principio di fede e pratica. La Parola dà forza alla vita del cristiano. Poiché Gesù è la Parola vivente (Giovanni 1:4), quando studiamo la Bibbia lo incontriamo e lo Spirito Santo lo porta a vivere nella nostra vita. Paolo conclude il suo appello incoraggiando le persone della Parola a esortarsi gli uni gli altri con salmi, inni e canti spirituali, creando nel loro cuore melodie a Dio (Colossesi 3:16).

Colossesi 3 ritrae la vita cristiana come un atto di adorazione. Riconciliati a Dio per mezzo di Cristo, ci sottomettiamo volontariamente all’altare della trasformazione per essere trasformati a somiglianza di Cristo attraverso la potenza dello Spirito Santo. La Parola di Dio è alla base di tutto ciò e ci porta al cuore di Dio.

**Torna al testo che hai scritto e studia il brano.**

- [Cerchia] le parole/frasi/idee ripetute.
- [Sottolinea] le parole/frasi che sono importanti e hanno significato per te.
- Disegna [Frecce] per collegare parole/frasi ad altre parole/frasi associate o collegate.

`Sul quaderno`

`Impara a memoria il tuo versetto preferito di Colossesi 3. Scrivilo più volte per aiutare la memorizzazione.`

`Cosa significa lasciare che la Parola di Dio dimori in te abbondantemente?`

`Qual è la parte più forte dell’appello di Paolo in Colossesi 3:1-17?`