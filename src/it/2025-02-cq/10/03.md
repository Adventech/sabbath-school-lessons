---
title:  Lascialo marinare
date:   02/06/2025
---

### inTerpret

Mi piace molto cucinare. Cucino molti dei pasti a casa mia, e non c’è niente che mi dia più gioia di preparare un pasto per la mia famiglia e sedermi insieme a loro per gustarlo. Ho scoperto che alcune ricette richiedono tempo perché il piatto acquisisca un sapore pieno. Prediamo il tofu, per esempio. Nella sua forma non marinata può essere insapore e terribile, ma se lo si copre con la salsa e le spezie giuste, l’immangiabile diventa assolutamente delizioso. Credo che la stessa cosa accada quando passiamo del tempo a meditare sulla Scrittura.

L’ammonimento di Paolo ai colossesi di lasciare che la Parola di Dio dimorasse in loro abbondantemente mi ricorda una cosa che Ellen White ha scritto molti anni fa: «Fratelli e sorelle, vecchi e giovani, quando avete un momento a disposizione aprite la Bibbia e nutrite la vostra mente con le sue preziose verità. Quando lavorate vegliate sul vostro spirito e concentratelo su Dio; parlate di meno e meditate di più».–Ellen G. White, I tesori delle testimonianze 1, p. 395. Ellen White ha vissuto molto prima che la meditazione, la «mindfulness» e altre pratiche religiose orientali guadagnassero popolarità. Cosa intendeva dicendo di meditare sulla Parola di Dio e che legame ha con l’esortazione di Paolo di lasciare che la Parola di Dio dimori in noi?

Nell’Antico Testamento, due parole ebraiche possono essere tradotte come «meditare». Una si riferisce a un mormorio basso e l’altra significa essere completamente assorbiti e concentrati su qualcosa. L’idea biblica della meditazione è una persona che riflette, rimugina e si fissa sul significato di un brano biblico. È piuttosto diverso dalle meditazioni orientali, che incoraggiano le persone che meditano a svuotare la mente e smettere di pensare. L’obiettivo della meditazione biblica è di focalizzare la mente su Dio e pensare.

In Colossesi 3:16, Paolo potrebbe non aver usato la parola meditazione, ma certamente comprendeva il concetto biblico di focalizzare la mente intensamente e abbondantemente sulla Scrittura. Voleva che i credenti colossesi comunicassero profondamente con Dio attraverso la sua Parola. I nostri altari di adorazione non devono essere semplicemente luoghi in cui leggiamo la Parola di Dio. Devono essere luoghi in cui meditiamo sulla Parola di Dio, continuando a pensare a essa nel corso della nostra giornata. Questo, insegnò Ellen White, era un mezzo per rivolgere la mente al cielo verso Dio.

La pratica essenziale di adorazione all’altare di focalizzarsi sulla Parola di Dio e passare del tempo meditando su di essa ci aiuta a conoscere meglio Dio, ad amarlo più profondamente, a camminare più vicino a lui e a vivere meglio per lui.

- Dopo aver guardato il tuo testo scritto e annotato, i tuoi segni verso quali idee sembrano puntare?
- Quali domande emergono dopo aver studiato questo brano? Quali parti sono difficili?
- Quali altri principi e conclusioni trovi?

`Sul quaderno`

`Quanto pensi di essere bravo a meditare attentamente sulla Parola di Dio piuttosto che leggerla di fretta? Cosa ti aiuterebbe a migliorare?`