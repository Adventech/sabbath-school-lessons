---
title:  Prepararsi per l’adorazione
date:   27/04/2025
---

### inGest

1 Cronache 23 riporta i preparativi di di Davide e Salomone per costruire un tempio permanente dopo aver stabilito la sede centrale della nazione a Gerusalemme (1 Cronache 23:25, 26. Il sogno di Davide era stato quello di costruire una residenza permanente per Dio dove potesse dimorare per sempre con gli Israeliti (2 Samuele 7:1-7). Mentre Dio amava il cuore di Davide, scelse di dare questo onore a Salomone, suo figlio.

C’è che è particolarmente motivante è la risposta di Davide quando Dio assegnò l’incarico a un’altra persona. Non si imbronciò e non si lamentò. Iniziò a fare ampi preparativi così che Salomone potesse completare più facilmente la direttiva speciale di Dio (1 Cronache 22). Quanti di noi prendono così la delusione? Davide si stava avvicinando alla fine della sua vita. Anche quando consegnò il trono a Salomone, il tempio era ancora nel cuore e nella mente del vecchio re. Insieme a suo figlio, Davide identificò 38.000 discendenti della tribù di Levi: 24.000 per lavorare nel tempio, 6.000 per servire come magistrati e giudici, 4.000 per servire come portinai e altri 4.000 per servire come musicisti (23:4, 5).

Oltre ai numeri, Davide diede istruzioni riguardo ai servizi del tempio. Al centro di tutto c’era l’adorazione al tempio ogni mattina e ogni sera (v. 30). Questa era una ripetizione di quando Dio, tramite Mosè, aveva detto ai sacerdoti di condurre un sacrificio mattutino e uno serale: «Uno degli agnelli lo offrirai la mattina e l’altro lo offrirai sull’imbrunire» (Esodo 29:39). Al tempio della capitale Gerusalemme, quest’adorazione mattutina e serale di Dio sarebbe stata un esempio per la nazione intera.

La vita degli Israeliti doveva esistere tra due esperienze spirituali quotidiane fondamentali. Dio voleva che il suo popolo iniziasse e concludesse le sue giornate con lui. Non dovevano mai dare per scontato la sua presenza, la sua provvidenza e la sua protezione. Avevano bisogno della potenza di Dio che li proteggesse dalle minacce al di fuori della loro comunità e dalle tentazioni interne, come il desiderio di praticare i valori e la morale delle nazioni circostanti. I sacrifici della mattina e della sera erano il modo in cui Dio stabiliva un esempio devozionale da seguire per gli individui e per le famiglie israelite, un modo per mantenerli in una giusta relazione con lui. Questi punti di contatto con Dio di mattina e sera avevano lo scopo di proteggerli e guidare la loro vita.

**Torna al testo che hai scritto e studia il brano.**

- [Cerchia] le parole/frasi/idee ripetute.
- [Sottolinea] le parole/frasi che sono importanti e hanno significato per te.
- Disegna [Frecce] per collegare parole/frasi ad altre parole/frasi associate o collegate.

`Sul quaderno`

`Impara a memoria i tuoi versetti preferiti di 1 Cronache 23. Scrivili più volte per favorire la memorizzazione.`

`Quali difficoltà ti impediscono di impegnarti nella corretta adorazione quotidiana?`

`Quali passi puoi intraprendere questa settimana per migliorare il tuo tempo quotidiano con Dio?`