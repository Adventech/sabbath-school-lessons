---
title:  Nel santuario celeste
date:   24/04/2025
---

### inSight

«Mi fu anche mostrato un santuario sulla terra che aveva due stanze. Assomigliava a quello che avevo visto in cielo e mi fu detto che era la sua copia. Gli arredi della prima stanza del santuario terreno erano come quelli della prima stanza di quello del cielo. La cortina era sollevata e guardando verso il luogo santissimo vidi che gli arredi erano gli stessi del luogo santissimo del santuario del cielo. Il sacerdote serviva in entrambi i luoghi di quello terreno. Entrava quotidianamente nel primo, ma solo una volta l’anno nel luogo santissimo, per purificarlo dei peccati che vi erano stati trasferiti.

Vidi che Gesù serviva in entrambi i luoghi del santuario del cielo. [...] Cristo entrava nel santuario del cielo offrendo il proprio sangue. I sacerdoti venivano sostituiti alla loro morte, e il loro servizio si concludeva con loro, ma Gesù era un sacerdote eterno. Attraverso i sacrifici e le offerte portate al santuario terreno, i figli d’Israele si appropriavano dei meriti del Salvatore che sarebbe venuto. Nella sua saggezza Dio ci ha trasmesso tutte queste indicazioni perché potessimo capire il compito di Gesù nel santuario del cielo.

Mentre Gesù moriva sul Calvario, gridò: “Tutto è compiuto”, e la cortina del tempio si spezzò in due da cima a fondo. Questo dimostrava che i servizi del santuario terreno erano finiti per sempre e Dio non avrebbe più accettato i sacrifici dei sacerdoti. Gesù morì e il suo sangue sarebbe stato offerto da lui stesso nel santuario del cielo. Come i sacerdoti entravano nel luogo santissimo una volta all’anno per purificare il santuario terreno, così Gesù entrò nel luogo santissimo di quello del cielo, alla fine dei 2.300 giorni di Daniele 8, nel 1844, per svolgere un’opera di propiziazione definitiva per tutti coloro che avrebbero beneficiato della sua mediazione e per purificare così il santuario».–Ellen G. White, Primi scritti, pp. 226, 227.

`Sul quaderno`

`Dopo lo studio di questa settimana, quali sono delle applicazioni pratiche per la tua vita? Come puoi rafforzare il tuo legame con Dio?`

`Ripassa il tuo versetto a memoria. Come si è applicato alla tua vita questa settimana?`