---
title:  Voglio vivere con te
date:   20/04/2025
---

### inGest

Dopo l’eccezionale liberazione di Israele dalla schiavitù in Egitto, Dio sapeva di avere molto da fare per ricostruire la vita spirituale del suo popolo. Per cominciare, convocò Mosè sul monte Sinai e gli diede i dieci comandamenti, che delineavano il codice morale secondo cui il popolo doveva vivere (Esodo 20). Diede leggi riguardo padroni e servi, violenza e animali (Esodo 21). Spiegò come si doveva gestire la proprietà (Esodo 22), dispensare la giustizia, osservare i sabati e le feste (Esodo 23) e le benedizioni che attendevano i custodi fedeli del patto. Esodo 24 descrive come Mosè costruì un altare dove Israele confermò solennemente il suo patto con Dio, ma Dio non aveva finito.

Dopo aver stabilito un rapporto di alleanza con il popolo di Israele, Dio fece qualcosa di radicale: commissionò un progetto edile nel bel mezzo del loro viaggio nel deserto (Esodo 25). Disse a Mosè di dire agli israeliti di portargli delle offerte, ma solo da parte di coloro che gliel’avessero offerta di cuore (v.2). Poi diede istruzioni specifiche sulle offerte che sarebbero state accettabili (vv. 3-7). Dopodiché, dichiarò: «Essi mi faranno un santuario e io abiterò in mezzo a loro» (v.8). Questo comandamento era così importante che i quindici capitoli restanti dell’Esodo descrivono la costruzione e la preparazione di questa dimora sacra per Dio.

La prima e la più straordinaria caratteristica del comandamento di Dio di costruire un santuario è la sua decisione di vivere tra persone che erano spiritualmente infedeli. La folla di gente (Esodo 12:38) che era uscita dall’Egitto non conosceva Dio o come vivere in una relazione con lui. Certo, Dio era stato con il popolo d’Israele durante la loro lunga schiavitù dolorosa in Egitto. Aveva sentito le loro grida che chiedevano la liberazione (Esodo 3:7-10). Ciò che Dio annunciò in Esodo 25:8, 9 era un tipo diverso di presenza. Avrebbe piantato la sua tenda in mezzo alle tende degli israeliti così che la presenza visibile del Dio invisibile sarebbe stata con loro (Esodo 40:34).

Quando Dio scelse di vivere tra gli israeliti, la sua presenza li rassicurava della sua protezione e provvidenza. Il fatto che il santuario si trovasse al centro dell’accampamento era un messaggio inequivocabile: adorare Dio è il centro della vita. La casa di Dio sarebbe stato un luogo per riconciliare le relazioni con Dio, ricevere il perdono dei peccati e vivere una vita abbondante in lui.

Lanciando questo progetto edile sacro, Dio fece un’altra cosa straordinaria. Invitò gli esseri umani imperfetti e peccatori ad aiutarlo a costruire il suo santuario. Dio voleva che gli israeliti sapessero di essere sempre i benvenuti nella sua casa, qualunque cosa avessero fatto. Che Dio!

**Torna al testo che hai scritto e studia il brano.**

- [Cerchia] le parole/frasi/idee ripetute.
- [Sottolinea] le parole/frasi che sono importanti e hanno significato per te.
- Disegna [Frecce] per collegare parole/frasi ad altre parole/frasi associate o collegate.

`Sul quaderno`

`Impara a memoria i tuoi versetti preferiti di Esodo 25. Scrivili più volte per aiutare con la memorizzazione.`

`Come pensi che fosse vivere con Dio costantemente al centro dell’accampamento? Esplora l’idea!`

`Perché un Dio che è presente ovunque dovrebbe aver bisogno di una presenza visibile?`