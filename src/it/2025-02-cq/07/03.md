---
title:  La vera adorazione
date:   12/05/2025
---

### inTerpret

C’è così tanto da amare della storia della donna samaritana al pozzo di Giacobbe. È difficile catturarlo a parole. Questa storia (Giovanni 4:1-26) è la conversazione più lunga, riportata nelle Scritture, che Gesù ebbe con chiunque; più lunga delle conversazioni con i suoi discepoli, più lunga di quelle con la sua famiglia. Questa donna era anche la prima «straniera» nel libro di Giovanni a cui Gesù rivelò la sua messianicità, e fu la prima credente in un vangelo a diventare immediatamente una predicatrice, lasciando il suo secchio al pozzo nella fretta di invitare tutta la città a incontrare Gesù (vv. 28-30).

Mentre le molte meravigliose «prime volte» in questa storia sono degne di essere studiate, potrebbe non esserci nulla di più fondamentale da cogliere di quello che Gesù disse sull’adorazione. Questo trimestre, abbiamo esaminato il ruolo che gli altari di Dio hanno avuto nella Scrittura. Fin dal loro principio in Eden, questi altari sono stati luoghi di devozione, consacrazione e impegno verso Dio. Erano un elemento importante dell’adorazione del santuario sia nel tabernacolo mobile del deserto sia nel tempio permanente costruito a Gerusalemme. Il luogo di culto e il ruolo dell’altare nell’adorazione erano fondamentali.

Andando avanti di alcuni secoli, Gesù iniziò a cambiare il paradigma. Disse alla donna samaritana che era arrivato il momento di un nuovo modo di pensare all’adorazione. Era arrivata l’ora per i veri adoratori di adorare non solo in un certo luogo, ma cosa molto più importante, in spirito e in verità. Ellen White notò che «Gli uomini entrano in comunione con il cielo non attraverso un monte o un tempio santo. La religione non deve essere limitata a forme esteriori o a cerimonie. La religione che viene da Dio è l’unica che può condurre a lui. Per poter servire Dio correttamente dobbiamo nascere dallo Spirito Santo».–La speranza dell’uomo, p. 130.

Mentre si avvicinava alla sua morte, Gesù promise ai suoi discepoli che lo Spirito Santo sarebbe venuto. «Egli vi guiderà in tutta la verità, perché non parlerà di suo, ma dirà tutto quello che avrà udito, e vi annuncerà le cose a venire» (Giovanni 16:13). Per Gesù la vera adorazione è impossibile senza lo Spirito Santo, perché 1: lo Spirito fornisce la motivazione per l’adorazione e 2: senza la sua opera nel cuore, la verità non può essere ricevuta o compresa. Dio sta cercando fedeli la cui intera vita sia un atto di adorazione, che sono guidati dallo Spirito nella verità e che vivono la verità nella potenza dello Spirito Santo. Questa era l’esperienza di adorazione a cui Gesù invitò la donna samaritana, ed egli estende lo stesso invito a noi.

- Dopo aver guardato il tuo testo scritto e annotato, i tuoi segni verso quali idee sembrano puntare?
- Quali domande emergono dopo aver studiato questo brano? Quali parti sono difficili?
- Quali altri principi e conclusioni trovi?

`Sul quaderno`

`Perché la verità e lo Spirito sono così importanti per la vera adorazione? Perché Gesù si concentrò su questi due aspetti e non su qualcos’altro?`