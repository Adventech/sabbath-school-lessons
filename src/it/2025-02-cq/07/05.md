---
title:  I numeri
date:   14/05/2025
---

### inVite

Nel 2017 e 2018 la chiesa avventista del settimo giorno fece un sondaggio tra 63.756 membri di chiesa in tutto il mondo, di cui 17.970 erano giovani adulti tra i 21 e i 35 anni. Secondo i dati raccolti in questo sondaggio, i giovani avventisti faticano a passare ogni giorno del tempo con Dio. Solo il 59% dei membri giovani intervistati pregavano almeno una volta al giorno al di fuori dei pasti, e ancora meno (41%) leggevano la Bibbia ogni giorno. Il sondaggio rivelò anche che il 28% dei giovani studiano la loro lezione della scuola del sabato ogni giorno e il 29% la studiano più di una volta a settimana. Solo il 14% legge gli scritti di Ellen G. White ogni giorno e un altro 18% li legge più di una volta a settimana.<sup>1</sup>

Questa panoramica cosa ti dice delle pratiche di adorazione dei giovani membri di chiesa nel mondo? Bisogna riconoscere che questo tipo di dati non può catturare l’intento e la motivazione del cuore di un credente. Anche passare ogni giorno del tempo nello studio della Bibbia e in preghiera non può garantire che una persona stia veramente adorando Dio. Mentre le pratiche religiose come lo studio della Bibbia, la preghiera, le offerte e la testimonianza sono indicatori del proprio impegno a Dio, non sono un barometro perfetto della posizione che abbiamo nella nostra relazione con Dio.

Tuttavia, ciò che i risultati del sondaggio indicano con certezza è che la maggior parte dei giovani avventisti fanno fatica a dare la priorità al tempo quotidiano con Dio. La maggior parte degli altari dell’adorazione del mattino e della sera sono in pessimo stato. Se la Parola di Dio ci nutre spiritualmente allo stesso modo in cui il pane ci nutre fisicamente (Matteo 4:4), allora la maggior parte di noi sta cercando di sopravvivere mentre saltiamo molti pasti. Gesù è il pane della vita che è disceso dal cielo (Giovanni 6:41). Il pane mangiato di fretta provoca indigestione e il pane gettato da una parte fa la muffa, ma il pane che viene mangiato e goduto dà alla persona energia per la giornata. Se rallentiamo e assaporiamo la Parola di Dio ogni giorno, essa ci darà la vita spirituale.

Certo, il vero cuore dell’adorazione non si misura semplicemente con il numero di minuti passati a leggere la Bibbia o a pregare. È possibile passare del tempo nello studio della Scrittura senza sperimentare una trasformazione del cuore, ed è per questo che dobbiamo rendere umili i nostri cuori e cercare lo Spirito Santo. Senza lo Spirito, il nostro tempo in adorazione sarà una routine arida, ma quando lo Spirito è presente, la nostra adorazione ci metterà in contatto con Dio. Anche le nostre case diventeranno piccoli santuari in cui Dio scenderà per dimorare con noi mentre adoriamo.

**Medita ancora su Giovanni 4 e cerca dov’è Gesù.**

`Riesci a pensare a un periodo in cui lo studio della Bibbia non ti faceva del bene perché ti mancava lo Spirito?`

`Come hai visto Gesù diversamente o nuovamente nello studio di questa settimana?`

`Risposta alla preghiera:`

---

{"style": {"text": {"size": "sm"}}}
<sup>1</sup> Galina Stele, Discipling, Nurturing, and Reclaiming [2020], 161, 162