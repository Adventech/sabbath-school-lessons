---
title:  Troppo impegnato per Dio?
date:   22/05/2025
---

### inSight

Sei troppo impegnato per passare del tempo con Dio? Considera il commento di Ellen White sulla vita d’altare di Gesù:

«I rabbini pensavano che l’attività intensa fosse la più alta espressione della religiosità la quale doveva manifestarsi in atti esteriori. Ma così si separavano da Dio e si esaltavano in una sempre maggiore fiducia in se stessi. Gli stessi pericoli esistono oggi. Quando l’impegno aumenta e si ha successo nell’opera di Dio, si rischia di confidare nei piani e nei metodi umani. Si è inclini a pregare meno e ad avere meno fede. Come ai discepoli, può capitare di non sentire più la propria dipendenza da Dio e considerare il proprio lavoro come un fattore di salvezza. Invece dobbiamo rivolgerci sempre al Cristo e ricordare che l’opera si compie mediante la sua potenza. Dobbiamo lavorare con impegno per la salvezza degli uomini, ma dobbiamo anche dedicare del tempo alla preghiera, alla meditazione, allo studio della Parola di Dio. Solo il lavoro accompagnato da molte preghiere e santificato dai meriti del Cristo sarà valido per il l’adempimento del bene.

Nessun’altra vita fu così piena di lavoro e carica di responsabilità come quella di Gesù; tuttavia egli dedicava molto tempo alla preghiera. Era costantemente in comunione con Dio. Spesso leggiamo nel Vangelo: “La mattina, essendo ancora molto buio, Gesù, levatosi, uscì e se ne andò in un luogo deserto; e quivi pregava” (Marco 1:35); “in que’ giorni ch’egli se ne andò sul monte a pregare, e passò la notte in orazione a Dio”; “molte turbe si adunavano per udirlo ed essere guarite delle loro infermità. Ma egli si ritirava ne’ luoghi deserti e pregava”. (Luca 6:12; 5:15,16).

Benché la sua vita fosse interamente dedicata a compiere il bene, il Salvatore sentiva la necessità di allontanarsi dalle strade frequentate dalla folla che lo seguiva ogni giorno. Interrompeva la sua attività e il suo contatto con le miserie degli uomini per isolarsi e comunicare con il Padre. Vivendo come noi, partecipe delle nostre necessità e debolezze, dipendeva completamente da Dio e cercava, nella preghiera personale, la forza che gli consentisse di compiere il proprio dovere e superare le prove. Trovandosi in un mondo immerso nel peccato, Gesù sopportò angosce e tormenti; ma la comunione con Dio gli permise di deporre il peso del dolore e trovare conforto e gioia».–Ellen G. White, La speranza dell’uomo, pp. 269, 270.

`Dopo lo studio di questa settimana, come pensi di rafforzare il tuo tempo mattutino con Dio?`

`Quali sono i tuoi ostacoli più grandi all’adorazione mattutina? Come puoi migliorare?`

`Ripassa il tuo versetto a memoria. Come si è applicato alla tua vita questa settimana?`