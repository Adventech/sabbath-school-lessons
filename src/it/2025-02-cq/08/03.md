---
title:  Un bel po’ prima del giorno
date:   19/05/2025
---

### inTerpret

Se consideriamo il motivo per cui Gesù è venuto sulla terra, c’è da meravigliarsi che si svegliasse presto la mattina per passare del tempo con suo Padre? Nella sua dichiarazione d’intenti personale, Gesù disse: «Lo Spirito del Signore è sopra di me, perciò mi ha unto per evangelizzare i poveri; mi ha inviato per guarire quelli che hanno il cuore spezzato, per annunciare la liberazione ai prigionieri e il recupero della vista ai ciechi; per rimettere in libertà gli oppressi, per proclamare l’anno accettevole del Signore» (Luca 4:18, 19). Gesù capiva la sua missione terrena, e mentre era il Figlio di Dio, capiva che la sua umanità non poteva sopportare il peso della sua chiamata se non fosse stato costantemente sostenuto dalla comunione con suo Padre.

In Marco 1:35, Gesù trovò un luogo tranquillo e solitario per pregare mentre i discepoli dormivano. In quel periodo, Gesù era ospite a casa di Simon Pietro. Nella cultura dell’epoca, era un tabù per un ospite lasciare la casa di chi lo ospitava nel buio senza dire niente. Gesù violò questa usanza terrena per trovare un altare di adorazione dove potesse incontrare suo Padre. Quando Simone e gli altri si accorsero che se n’era andato, iniziarono a cercarlo disperatamente. «Tutti ti cercano», dissero quando lo trovarono (v. 37). Gesù rispose: «Andiamo altrove, per i villaggi vicini, affinché io predichi anche là» (v. 38).

Solo il giorno prima, Gesù aveva soddisfatto i bisogni fisici e spirituali dell’intera città. Una folla lo aspettava quella mattina, sperando di ascoltarlo predicare e vederlo guarire nuovamente. Ma Gesù fece qualcosa di inaspettato: si rifiutò di restare e servire la folla che lo cercava. Perché Gesù se ne andò da una tale opportunità di ministero? Aveva appena ricevuto indicazioni per la giornata da parte di suo Padre. Nella sua sessione mattutina con Dio, apparentemente i piani erano cambiati. Doveva andare in altre città a predicare il vangelo, a prescindere da quanto sembrasse perfetta l’opportunità presente.

Questo è uno dei punti più importanti in tutto Marco 1. In quel momento, Gesù dimostrò il frutto del tempo passato con Dio la mattina presto in solitudine. È allora che iniziamo la giornata con Dio e rimettiamo a lui i piani della giornata.

- Dopo aver guardato il tuo testo scritto e annotato, i tuoi segni verso quali idee sembrano puntare?
- Quali domande emergono dopo aver studiato questo brano? Quali parti sono difficili?
- Quali altri principi e conclusioni trovi?

`Sul quaderno`

`Perché Gesù diede una priorità così alta al tempo passato da solo con suo Padre?`