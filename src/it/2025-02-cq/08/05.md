---
title:  Nella scuola di Cristo
date:   21/05/2025
---

### inVite

La vita di Gesù offre i migliori spunti su come possiamo vivere con significato e scopo. Come discepoli di Cristo, anche noi abbiamo una chiamata divina che richiede tutto. L’apostolo Paolo scrisse: « E tutto questo viene da Dio, che ci ha riconciliati con sé per mezzo di Gesù Cristo e ci ha affidato il ministero della riconciliazione. Infatti Dio era in Cristo nel riconciliare con sé il mondo, non imputando agli uomini le loro colpe, e ha messo in noi la parola della riconciliazione» (2 Corinzi 5:18, 19). Per compiere questo ministero sacro che Dio ci ha affidato, dobbiamo offrire noi stessi a Dio completamente e costantemente.

I propositi e i piani di Dio per la nostra vita ci metteranno alla prova fino al midollo. Molti di noi stanno cercando di avviare delle carriere. Alcuni di noi hanno iniziato delle famiglie e sentiamo la difficoltà di guidare i nostri figli verso Dio. Altri stanno ancora cercando il compagno o la compagna che Dio ha in mente per loro. Quando consideriamo gli eventi importanti della nostra vita che richiedono decisioni importanti cariche di gravi conseguenze, possiamo forse permetterci di non alzarci presto per cercare Dio prima che inizi la nostra giornata?

Scegliere di alzarsi presto per cercare Dio vuol dire che il tempo con Dio è più importante del sonno extra. Alzarsi presto per incontrare Dio è ammettere che non abbiamo tutte le risposte per la nostra vita e vogliamo iniziare la nostra giornata parlando con Colui che le ha. Alzarsi presto per incontrare Dio al nostro altare di adorazione vuol dire riconoscere il suo diritto sulla nostra vita. Quando cerchiamo Dio la mattina presto, gli diciamo: «Rimetto a te tutti i miei piani oggi. Prendi il controllo completo della mia vita. Ti affido tutto».

Ellen White lo dice così:

«Fate in modo che la prima preoccupazione della giornata sia quella di consacrarvi a Dio, pregando così: “Signore, voglio appartenere completamente a te! Affido a te tutti i miei progetti. Serviti di me oggi, vivi in me e fa che io agisca sempre secondo la tua volontà”. È un dovere quotidiano consacrare a Dio ogni mattina la vostra giornata. Sottoponetegli i vostri progetti, pronti a realizzarli o ad abbandonarli secondo la sua volontà. In questo modo giorno dopo giorno offrirete la vostra vita a Dio, che la trasformerà rendendola simile a quella del Cristo».–La via migliore, pp. 70, 71.

Perché non decidi adesso di incontrare Dio presto domattina?

**Medita ancora su Marco 1 e cerca dov’è Gesù.**

`Cosa motivava la vita e le azioni di Gesù in Marco 1?`

`Come hai visto Gesù diversamente o nuovamente nello studio di questa settimana?`

`Risposta alla preghiera:`