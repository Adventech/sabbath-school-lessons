---
title:  Una vita di ministero
date:   18/05/2025
---

### inGest

Se avessi solo un capitolo per descrivere Gesù, Marco 1 potrebbe essere la scelta migliore. Il vangelo di Marco è un libro veloce che evidenzia la potenza di Gesù sul peccato e sul degrado umano, e il capitolo 1 presenta quattro verità preziose su Cristo.

Primo, Giovanni il battista presentò Gesù come il Messia a lungo atteso. Il libro inizia citando Isaia 40:3, introducendo il precursore che avrebbe preparato la via per Cristo. I versetti 4-8 mostrano come Giovanni il battista realizzò questa profezia predicando un battesimo di ravvedimento dal peccato. La messianicità di Gesù fu resa abbondantemente chiara al suo battesimo, quando lo Spirito Santo scese su di lui e il Padre dichiarò dal cielo: «Tu sei il mio diletto Figlio; in te mi sono compiaciuto» (v. 11).

La seconda cosa che apprendiamo in Marco 1 è che Gesù ha potere su Satana e tutto ciò che fa del male agli esseri umani. Egli vinse le tentazioni di Satana nel deserto (vv. 12,13), guarì la suocera di Pietro (e molti altri) riportandola in buona salute (vv. 29-34) e scacciò demoni da coloro che ne erano afflitti (vv. 21-28, 40-45). La dimostrazione di potenza di Gesù attirò l’attenzione della gente. La sua fama si diffuse e la gente notò che anche gli spiriti immondi gli ubbidivano (v.27).

La terza cosa che vediamo in Marco 1 è il ministero di Gesù di insegnamento e predicazione e il suo desiderio di condividere questo ministero con gli altri. Gesù arrivò in Galilea predicando il vangelo del regno di Dio, esortando i suoi ascoltatori a ravvedersi e a credere in questa buona notizia (vv. 14, 15). Là, lungo il mar di Galilea, Gesù iniziò a chiamare dei discepoli che lo aiutassero nel suo ministero, dandoci un esempio della necessità di collaborazione nell’opera di proclamazione del vangelo (vv. 16-20). I discepoli seguirono immediatamente Gesù nella sinagoga a Capernaum, dove le folle erano stupite dalla potenza e dall’autorità degli insegnamenti di Gesù (vv. 21, 22).

La quarta lezione è che Gesù aveva una fonte segreta di potenza. «Poi, la mattina, mentre era ancora notte, Gesù si alzò, uscì e se ne andò in un luogo deserto; e là pregava» (v. 35). In una vita intensa di ministero che senza dubbio lo rendeva esausto, Gesù si alzava presto la mattina per parlare con suo Padre per essere spiritualmente nutrito e guidato. Trovare il tempo per stare in comunione con il Padre era il segreto del successo nel ministero di Gesù.

**Torna al testo che hai scritto e studia il brano.**

- [Cerchia] le parole/frasi/idee ripetute.
- [Sottolinea] le parole/frasi che sono importanti e hanno significato per te.
- Disegna [Frecce] per collegare parole/frasi ad altre parole/frasi associate o collegate.

`Sul quaderno`

`Impara a memoria il tuo versetto preferito di Marco 1. Scrivilo più volte per aiutare la memorizzazione.`

`Il brano di questa settimana cosa ti dice delle richieste e dei pesi di una vita dedicata al servizio degli altri?`

`Come pensi che fosse per i discepoli guardare come Gesù svolgeva il suo ministero?`