---
title:  Il mantello di Cristo
date:   10/04/2025
---

### inSight

«Il Signore Gesù Cristo ha preparato un manto, il mantello della sua giustizia, che porrà su ogni persona pentita e credente che per fede lo riceverà. Giovanni disse: “Ecco l’Agnello di Dio, che toglie il peccato del mondo!” (Giovanni 1:29). Il peccato è la trasgressione della legge. Cristo è morto affinché tutti avessero la possibilità dell’eliminazione dei loro peccati.

Una cintura di foglie di fico non coprirà mai la nostra nudità. Il peccato deve essere rimosso e la veste della giustizia di Cristo deve coprire il trasgressore della legge di Dio. Allora quando il Signore guarda il peccatore credente, egli non vede le foglie di fico che lo coprono, ma il mantello di giustizia di Cristo, che è l’ubbidienza perfetta alla legge di Yahweh. L’uomo ha nascosto la sua nudità, non sotto una copertura di foglie di fico, ma sotto il mantello della giustizia di Cristo.

Cristo ha compiuto un sacrificio per soddisfare le esigenze di giustizia. Che prezzo da pagare per il cielo per riscattare il trasgressore della legge di Yahweh! Eppure quella legge santa non poteva essere mantenuta a un prezzo inferiore. Al posto dell’abolizione della legge per venire incontro all’uomo peccatore nella sua condizione decaduta, essa è stata mantenuta in tutta la sua sacra dignità. In suo Figlio, Dio ha dato se stesso per salvare dalla rovina eterna tutti quelli che avrebbero creduto in lui.

Il peccato è infedeltà a Dio, e merita una punizione. Le foglie di fico cucite insieme sono state impiegate fin dai tempi di Adamo, ma la nudità dell’anima del peccatore non è coperta. Tutte le argomentazioni raccolte da tutti quelli che si sono interessati a questa veste inconsistente saranno nulle. Il peccato è la trasgressione della legge. Cristo si è manifestato nel nostro mondo per rimuovere la trasgressione e il peccato e per sostituire la copertura di foglie di fico con le vesti pure della sua giustizia. La legge di Dio è confermata dalla sofferenza e dalla morte dell’unigenito Figlio del Dio infinito.

La trasgressione della legge di Dio in un caso singolo, nel particolare più minimo, è peccato. E la non esecuzione della pena di quel peccato sarebbe un crimine nell’amministrazione divina. Dio è un giudice, il vendicatore della giustizia, che costituisce il fondamento del suo trono. Egli non può sbarazzarsi della sua legge; non può eliminare il più piccolo particolare per venire incontro e perdonare il peccato. La rettitudine, la giustizia e l’eccellenza morale della legge devono essere mantenute e confermate davanti all’universo celestiale e ai mondi non caduti».–Ellen G. White, The Upward Look, p. 378.

`Dopo lo studio di questa settimana, quali sono delle applicazioni pratiche per la tua relazione con Dio? Come puoi rafforzare il tuo legame con Dio?`

`Qual è un’area di fragilità nella tua vita per cui hai bisogno dell’aiuto di Dio?`

`Ripassa il versetto a memoria. Come l’hai applicato alla tua vita questa settimana?`