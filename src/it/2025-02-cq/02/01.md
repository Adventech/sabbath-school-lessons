---
title:  Nudi
date:   05/04/2025
---

### inTro

**Nudi**

Leggi il brano di questa settimana: Genesi 3:16–24

Non dimenticherò mai il momento in cui mi sono reso conto che alcuni studenti sono capaci di cose davvero folli. Il mio secondo anno di università, avevo un ottimo lavoro come assistente del dormitorio, con circa ventiquattro ragazzi del primo anno sotto la mia supervisione. Generalmente questi ragazzi erano abbastanza bravi, ma come in tutti i gruppi, alcuni erano dispettosi e lo vidi in prima persona un venerdì pomeriggio!

Ero andato in lavanderia per lavare i miei vestiti, come avevo fatto molte volte prima di allora. Separai attentamente i bianchi dai colorati, misi il detersivo, l’ammorbidente e la candeggina come mi avevano insegnato i miei genitori. Dopo aver lavato tutto, misi gli indumenti nell’asciugatrice e lasciai la lavanderia per finire di fare delle cose prima del sabato. Quando tornai a prendere i miei vestiti, rimasi scosso. Tutti i miei vestiti erano spariti, anche la mia biancheria. Sul serio, chi ruba la biancheria? Non mi sono mai sentito più nudo come in quel momento, ed ero completamente vestito.

Più tardi quella sera, alla riunione del venerdì sera, vidi uno studente del primo anno che indossava una delle mie camicie. Sapevo che era mia perché nessun altro nel campus aveva una camicia del genere. Quando lo affrontai, disse che la camicia era sua, che l’aveva portata da casa. Decisi di lasciar stare per il momento, ma avevo scoperto un grosso indizio su chi fosse il ladro. Più tardi quella sera andai dall’assistente di dormitorio della sua ala, e insieme controllammo la sua stanza. Tutti i miei vestiti erano piegati ordinatamente e riposti nei suoi cassetti, inclusa la mia biancheria!

Riflettendo su quell’esperienza di molti anni fa, non posso fare a meno di considerare fino a che punto noi esseri umani siamo disposti a spingerci per coprirci. Dopo essere caduti nel peccato, Adamo ed Eva fabbricarono degli indumenti di foglie di fico per coprire la loro nudità (Genesi 3:7), ma a Dio non piacque il loro abbigliamento. Egli fece per loro dei vestiti di pelle di animale (v.21), coprendo il loro corpo e i loro peccati. Questo atto magnifico di grazia di Dio è la prima volta in cui vediamo un altare di sacrificio nella Scrittura.

### inScribe

Scrivi Genesi 3:16-24 con la traduzione di tua scelta. Se hai poco tempo, scrivi il versetto 21. Puoi anche riscrivere il brano a parole tue, con uno schema o una mappa mentale del capitolo.

`Sul quaderno`