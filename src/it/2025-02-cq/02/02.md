---
title:  La pelle per il peccato
date:   06/04/2025
---

### inGest

Il peccato di Adamo ed Eva ruppe la loro relazione con Dio e li derubò della loro innocenza e pace mentale. Furono travolti da un immediato senso di vergogna e si nascosero da Dio (Genesi 3:8). Il peccato aggiunse la realtà della morte in quello che fino a quel momento era stato un ambiente che ne era privo. Dio aveva avvertito Adamo ed Eva che se avessero mangiato il frutto dell’albero della conoscenza del bene e del male sarebbero certamente morti, ma quell’idea per loro era principalmente teorica. Non avevano una conoscenza empirica del peccato e delle sue conseguenze. Sfortunatamente, impararono piuttosto rapidamente quanto siano dolorosi il peccato e la morte.

Genesi 3:16-24 descrive le punizioni che Adamo ed Eva avrebbero sofferto come risultato della loro disubbidienza. La vita sarebbe stata difficile e dolorosa. Infine, erano destinati a tornare alla polvere nella morte. I primi esseri umani avrebbero perso la loro casa, la loro comunione faccia a faccia con Dio e il loro accesso all’albero della vita (vv. 22-24). Che cascata di sofferenza per i piaceri effimeri del peccato!

Tra queste dichiarazioni devastanti, Dio offrì ad Adamo ed Eva un’enorme speranza in Genesi 3:21. Fece per loro delle tuniche di pelle e li vestì. Nota che Dio aveva innumerevoli materiali con cui fabbricare dei vestiti per la coppia peccatrice, ma scelse la pelle di animali. Gli indumenti di pelle che Dio fece richiesero la morte di un animale. Levitico 17:11 ci aiuta a capire perché questa morte fosse necessaria: «Poiché la vita della carne è nel sangue. Per questo vi ho ordinato di porlo sull’altare per fare l’espiazione per le vostre persone; perché il sangue è quello che fa l’espiazione, per mezzo della vita». Senza versare il sangue, il peccato non può essere rimosso (Ebrei 9:22). Dio non stava comprendo solo la loro nudità, stava comprendo anche i loro peccati.

In Eden, Dio introdusse il primo altare su cui gli animali sarebbero stati sacrificato per fare espiazione per i peccati. Quest’idea di espiazione sostitutiva diventò successivamente il fondamento del sistema di sacrifici ebraico. L’altare in Eden, che produsse i manti di Adamo ed Eva, prefigurava la morte di Gesù sull’altare della croce: un sacrificio che ha dato a ognuno di noi la veste di giustizia di Cristo. Gesù, l’Agnello di Dio (Giovanni 1:29), pagò il prezzo del peccato dell’umanità (Matteo 20:28), ma non semplicemente così che i nostri peccati fossero coperti; il sacrificio di Gesù ha rimosso del tutto i nostri peccati. È per questo che la morte di Gesù è il sacrificio supremo che soppianta tutti gli altri (Ebrei 9:23-25).

Gli altari sono luoghi d’amore, adorazione, sacrificio, impegno e devozione; tutto ciò che Dio ha dimostrato in abbondanza in Eden. Ciò che il peccato tolse ad Adamo ed Eva, Dio promise di ripristinare all’altare dell’Eden.

**Torna al testo che hai scritto e studia il brano.**

- [Cerchia] le parole/frasi/idee ripetute.
- [Sottolinea] le parole/frasi che sono importanti e hanno significato per te.
- Disegna [Frecce] per collegare parole/frasi ad altre parole/frasi associate o collegate.

`Sul quaderno`

`Impara a memoria il tuo versetto preferito di Genesi 3:16-24. Scrivilo più volte per aiutare con la memorizzazione.`

`Perché Dio scelse la morte di un animale innocente per espiare i peccati degli esseri umani colpevoli?`

`Qual è il nesso tra sacrificio e amore? Spiega.`