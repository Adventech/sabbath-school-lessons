---
title:  Tempo, pensiero e azione
date:   07/04/2025
---

### inTerpret

La Bibbia fa riferimento ad altari oltre quattrocento volte. Un altare viene menzionato esplicitamente per la prima volta in Genesi 8:20, quando «Noè costruì un altare al Signore; prese animali puri di ogni specie e uccelli puri di ogni specie e offrì olocausti sull’altare». Questo atto di adorazione fu la risposta di Noè alla magnifica liberazione dal diluvio da parte di Dio.

A differenza della maggior parte degli altari dell’Antico Testamento, l’altare nella storia dell’Eden è secondario; l’attenzione è focalizzata sulla necessità urgente di un vestito di pelle (Genesi 3:21). Queste pelli forniscono prove innegabili della morte di un animale per conto degli uomini. Nel resto dell’Antico Testamento, è agli altari che avviene la morte sostituiva per conto del peccatore. Il simbolo di un «Agnello immolato» per conto dei peccatori quindi si può ricondurre alla «fondazione del mondo» nella storia dell’Eden (Apocalisse 13:8). Questo è significativo! L’atto di Dio di coprire il peccato di Adamo ed Eva richiese tempo, una riflessione attenta e azione. Ellen White scrisse:

«Ma a Dio sono note tutte le sue opere, e fin dai secoli eterni il patto di grazia (favore immeritato) esisteva nella mente di Dio. Si chiama il patto eterno; poiché il piano della salvezza non è stato concepito dopo la caduta dell’uomo, ma “fu tenuto nascosto fin dai tempi più remoti, 26 ma che ora è rivelato e reso noto mediante le Scritture profetiche, per ordine dell’eterno Dio, a tutte le nazioni perché ubbidiscano alla fede” (Romani 16:25, 26)».–Ellen G. White, Signs of the Times, [15 dicembre 1914], par. 2.

Dio avrebbe potuto distruggere Adamo, Eva, la terra e ogni cosa vivente. Egli pianificò invece un intervento per conto dell’umanità caduta prima ancora che il mondo fosse creato (Efesini 1:4-6). L’altare in Eden non fu una cosa improvvisata. Il sacrificio di Dio di tempo, riflessione e azione per la riconciliazione dell’umanità caduta è una dimostrazione toccante del suo amore, del suo impegno e della sua devozione alle sue creature. Un altare è un luogo in cui ricambiare l’incredibile amore che Dio ci ha mostrato. Quando ci prendiamo del tempo per riflettere sulla nostra devozione a Dio e facciamo piani per incontrarlo, costruiamo un altare che esprime al meglio chi è Dio.

Che azione da parte di Dio! Egli, l’Autore della vita stessa, tolse la prima vita mai interrotta sulla terra. Possiamo essere sicuri che gli si spezzò il cuore. All’altare in Eden, Dio pagò un caro prezzo per riconciliare a sé gli esseri umani perduti, e quello fu solo l’inizio del suo amore sacrificale per noi. Il sacrificio in Eden fu solo una debole ombra del vero sacrificio completo che avrebbe offerto Gesù sulla croce.

- Dopo aver guardato il tuo testo scritto e annotato, i tuoi segni verso quali idee sembrano puntare?
- Quali domande emergono dopo aver studiato questo brano? Quali parti sono difficili?
- Quali altri principi e conclusioni trovi?

`Sul quaderno`

`Dio ha pianificato la tua salvezza molto prima che tu nascessi. Questa consapevolezza che impatto ha su di te?`