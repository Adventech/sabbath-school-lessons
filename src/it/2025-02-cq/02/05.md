---
title:  Guardami lavorare
date:   09/04/2025
---

### inVite

Un giorno, vidi le scarpe sporche di mio figlio quindicenne davanti alla porta d’ingresso di casa nostra.

Chiamandolo, gli dissi: «DJ, le tue scarpe hanno un brutto aspetto».

Lui annuì con uno sguardo che sembrava dire: «Non ho idea di cosa fare a proposito».

Questo era il mio segnale per lanciare il mio piano di redenzione. «Puliamole, e saranno come nuove», dissi. Lui si illuminò, ma chiese come l’avremmo fatto.

Afferrai del sapone liquido e uno spazzolino e andammo al lavandino. Iniziai a strofinare come se ne andasse della mia stessa vita. Avevo imparato come pulire le scarpe da tennis da mio padre e dai miei fratelli maggiori, ed ero determinato a trasmettere questa capacità a mio figlio. Il suo metodo per gestire le scarpe sporche era di comprarne di nuove. Dovevo correggere quella nozione e mostrargli un’opzione molto più economica.

Dopo aver finito, gli diedi l’altra scarpa da pulire, e con un po’ di direzione e di serio sforzo, il paio di scarpe precedentemente sporche aveva un aspetto straordinario. Anche se mio figlio forse non lo sapeva all’epoca, non stavo solo pulendo delle scarpe; gli stavo dando un esempio da seguire.

Raramente Dio fa qualcosa per gli esseri umani che non serve come esempio da seguire per noi. Credo che questo valga anche per l’altare in Eden. L’amore, la devozione e l’impegno di Dio per la salvezza dell’umanità lo spinsero a fare cose dolorose per espiare il peccato di Adamo ed Eva. Cosa ti sono costati il tuo amore, la tua devozione e il tuo impegno a Dio? Per coprire Adamo ed Eva, Dio dovette uccidere un animale innocente, forse più di uno. Spesso viviamo la nostra vita senza sacrificare quasi niente per Dio, e quello che «sacrifichiamo» a volte non ci costa niente. Re Davide capiva questo principio e si rifiutò di portare a Dio un sacrificio che non gli costava niente (1 Cronache 21:24).

A quale serie TV sei disposto a rinunciare per Dio? Quale atteggiamento o opinione sei disposto a cambiare per ubbidire a Dio? Quale amicizia deve finire per avvicinarti a Dio? Quale app di social media devi cancellare per lasciare tempo per Dio? Gli altari sono luoghi di sacrificio. Qualcosa deve morire se desideriamo vivere in comunione intima con Dio.

**Medita ancora su Genesi 3:16-24 e cerca dov’è Gesù.**

`Cosa pensi che stesse pensando Gesù mentre Dio faceva il primo sacrificio per il peccato sull’altare del’Eden?`

`Come vedi Gesù diversamente o nuovamente?`

`Risposta alla preghiera:`