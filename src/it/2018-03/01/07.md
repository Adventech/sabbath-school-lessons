---
title:  Approfondimento
date:  06/07/2018
---

«L’intero periodo intermedio tra la Pentecoste e la Parusia [ritorno] (breve o lungo che sia) deve essere riempito dalla missione globale affidata alla chiesa nella potenza dello Spirito. I fedeli di Cristo dovevano annunciare quello che egli aveva conquistato con la sua prima venuta, ma anche invitare le persone a ravvedersi e a credere nella preparazione al suo ritorno. Dovevano essere i suoi testimoni “fino all’estremità della terra” (At 1:8) e fino alla fine dei tempi. Non saremo liberi di interrompere questa missione fin quando entrambe le condizioni si saranno realizzate» - John R.W.Stott, _The Message of Acts: The Spirit, the Church & the World_, Downers Grove, Intervarsity, 1990, p. 44.

«Il mandato del Salvatore si estende a tutti i credenti, sino alla fine dei tempi. È un grave errore pensare che il ministero della salvezza degli uomini spetti soltanto ai pastori. Tutti coloro che hanno ricevuto la grazia divina hanno anche il compito di diffondere il messaggio del vangelo. Chi accetta Cristo deve operare per la salvezza del prossimo. La chiesa è stata fondata per questa ragione, e coloro che entrano a farne parte diventano collaboratori di Cristo» - _DA_, p. 822 [628,629].

**Domande per la condivisione**

`1. Atti 1:7 richiama Marco 13:32: «Quanto a quel giorno e a quell’ora, nessuno li sa, neppure gli angeli del cielo, neppure il Figlio, ma solo il Padre». Ellen G. White aggiunge: «Non ci sarà più un messaggio da parte di Dio basato sulla parte temporale. Non siamo chiamati a conoscere il momento preciso né della pioggia dell’ultima stagione né del ritorno di Cristo» - 1SM, p. 188. E aggiunge, «chiunque inizierà a proclamare un messaggio riguardo l’ora, il giorno o l’anno dell’apparizione di Gesù se ne assumerà la responsabilità perché annuncerà qualcosa che il Signore non gli ha mai rivelato» - Advent Review and Sabbath Herald, 12 settembre 1893. Quanto sono importanti per noi oggi simili affermazioni?`

`2. Qualcuno ha detto che il Signore ha più bisogno di testimoni che di avvocati. Cosa ne pensi?`

`3. Qual era il ruolo della preghiera nella chiesa primitiva? È una coincidenza il fatto che praticamente in ogni circostanza decisiva della sua esistenza si trovi un riferimento alla preghiera? (At 1:24; 8:14-17; 9:11,12; 10:4,9,30; 13:2,3)? Quanto pesa la preghiera nella mia vita?`