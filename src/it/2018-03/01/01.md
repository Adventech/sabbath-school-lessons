---
title:  Voi sarete miei testimoni
date:  30/06/2018
---

### Letture
Atti 1:6-26; Luca 24:25,44-48; Deuteronomio 19:15; Proverbi 16:33

> <p></p>
> «Ma riceverete potenza quando lo Spirito Santo verrà su di voi, e mi srete testimoni in Gerusalemme, e in tutta la Giudea e Samaria, e fino all’estremità della terra» Atti 1:8.

La missione terrena di Cristo era terminata. Presto Dio avrebbe inviato lo Spirito Santo, il quale, convalidandone l’impegno con molti segni e prodigi, avrebbe potenziato e guidato i discepoli in una missione che avrebbe toccato le estremità della terra. Gesù non poteva restare per sempre accanto a loro in forma di uomo, perché la sua incarnazione gli imponeva un limite fisico nel contesto della missione mondiale, ma anche perché la sua ascensione ed elevazione in cielo erano necessarie per la discesa dello Spirito. Fino alla risurrezione i discepoli però non avevano ben chiari questi concetti. Quando lasciarono ogni cosa per seguirlo, credevano fosse un liberatore politico, che avrebbe prima cacciato i Romani dalla loro terra, poi reintegrato la dinastia di Davide e infine ripristinato i passati gloriosi fasti di Israele. Non era semplice per quegli uomini pensarla diversamente.

Questo è il motivo principale delle raccomandazioni finali di Gesù ai discepoli in Atti 1. La promessa dello Spirito si inserisce in questo contesto. Il capitolo descrive inoltre il ritorno di Cristo in cielo e il modo in cui la chiesa delle origini si preparò alla Pentecoste. 