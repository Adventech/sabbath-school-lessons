---
title:  Il primo viaggio missionario di Paolo
date:  11/08/2018
---

### Letture
Atti 13; 14:1-26; 2 Corinzi 4:7-10; Romani 3:19; Romani 9-11; 10:1-4

> <p></p>
> «Vi sia dunque noto, fratelli, che per mezzo di lui vi è annunziato il perdono dei peccati; e, per mezzo di lui, chiunque crede è giustificato di tutte le cose, delle quali voi non avete potuto essere giustificati mediante la legge di Mosè» Atti 13:38,39.

Senza alcun dubbio, il vangelo doveva raggiungere tanto gli Ebrei quanto gli stranieri. Fu questo il messaggio che, lentamente ma inequivocabilmente, i primi Giudei cristiani iniziarono ad afferrare.

Il primo resoconto esplicito che parla di adesione alla fede su larga scala da parte degli stranieri giunge da Antiochia, dove fu fondata la prima comunità formata in gran parte proprio da questi ultimi, pur contando su un importante contingente di credenti Ebrei (Ga 2:11-13). Grazie al fervore missionario dei suoi fondatori e al nuovo impeto garantito dall’arrivo di Barnaba e Paolo, quella chiesa crebbe rapidamente e diventò il primo importante centro cristiano lontano dalla Giudea. Per certi versi, Antiochia superò addirittura Gerusalemme, dove comunque continuavano a stazionare gli apostoli. Antiochia divenne però la culla delle missioni cristiane. Fu sempre da lì, con il supporto iniziale dei credenti locali, che Paolo partì alla volta dei suoi tre viaggi missionari. Fu grazie al loro impegno che il cristianesimo è diventato quello che Gesù si proponeva: una religione mondiale, all’interno della quale il vangelo si sarebbe diffuso a «ogni nazione, tribù, lingua e popolo» (Ap 14:6). 