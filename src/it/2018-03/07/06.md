---
title:  Listra e Derba
date:  16/08/2018
---

Paolo e Barnaba si spostano a Listra, un anonimo villaggio distante 29 chilometri a sudovest di Iconio. Anche se trascorsero un po’ di tempo in quella località (At 14:6,7,15), Luca parla di un solo episodio e dei conseguenti sviluppi: la guarigione di uno zoppo, forse un mendicante, menomato fin dalla nascita.

`Leggere Atti 14:5-19. Perché la reazione del popolo dimostra quanto fosse profonda la loro ignoranza?`

La folla rimase così impressionata dal miracolo che scambiò Paolo e Barnaba per divinità, chiamando il primo «Mercurio» e l’altro «Giove», rispettivamente il dio per eccellenza del Pantheon greco e il suo assistente e portavoce. In realtà, la popolazione intendeva offrire loro dei sacrifici.

Il poeta latino Ovidio (43 a.C. - 17/18 d.C.) aveva precedentemente narrato la leggenda delle medesime due divinità le quali, travestitesi da esseri umani, avevano visitato una città della stessa regione (_Le colline di Frigia_) per cercare un luogo nel quale riposarsi. Secondo la leggenda, un’umile coppia di anziani li aveva trattati cortesemente e dato loro ospitalità; il resto della popolazione era rimasto indifferente. In virtù della cordialità e accoglienza riservata a degli sconosciuti, la casa di quella coppia era stata trasformata in un tempio di cui loro erano diventati i sacerdoti, mentre il resto della città era stata completamente distrutta (_Metamorphoses_ 611-724). Non sorprende quindi la reazione della folla al miracolo di Paolo, visto che la notizia di quel fatto circolava nella zona. La storia aiuta anche a spiegare come mai i presenti credessero che i missionari fossero due divinità e non, per esempio, Asclepio, il dio della guarigione. Paolo e Barnaba riuscirono tuttavia a convincerli dal desistere nella loro falsa adorazione. Alla fine arrivarono da Antiochia e Iconio alcuni oppositori dei missionari cristiani, che riuscirono a capovolgere completamente la situazione, al punto che Paolo fu lapidato e portato via come presunto morto.

`Leggere Atti 14:20-26. Dove termina il viaggio di Paolo e Barnaba? Cosa succede durante il percorso?`

`Paolo disse: «… dobbiamo entrare nel regno di Dio attraverso molte tribolazioni» (At 14:22). Che cosa significa? Come lo interpreteresti, secondo la tua personale testimonianza? Ma soprattutto, come si fa a consolidare la nostra fede in maniera da renderla salda di fronte a qualsiasi «tribolazione»?`