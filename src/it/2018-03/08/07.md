---
title:  Approfondimento
date:  24/08/2018
---

«Questi (i Giudei convertiti -_ndr_) non erano generalmente inclini a conformarsi rapidamente alla direttiva che Dio aveva dato alla chiesa. Gli apostoli si erano resi conto che i Gentili convertiti erano più numerosi dei Giudei convertiti. Quest’ultimi temettero che non si fosse troppo insistito sull’obbligatorietà delle norme e delle cerimonie della legge per i Gentili convertiti, come una prova di appartenenza alla chiesa. Tali principi, che fino allora avevano posto in rilievo l’elezione e la superiorità del popolo d’Israele su tutti gli altri popoli, sarebbero scomparsi tra coloro che avevano accettato il vangelo» - _AA_, p. 189 [118].

«I cristiani d’origine ebrea, che vivevano nei pressi del tempio, erano naturalmente inclini a credere di avere dei privilegi speciali, a motivo della loro appartenenza alla nazione ebraica. Quando essi videro che la chiesa cristiana si separava dalle cerimonie e dalle tradizioni del giudaesimo, capirono che la peculiare sacralità delle loro usanze sarebbe stata seriamente minacciata dalla diffusione della nuova fede. Molti si indignarono con l’apostolo Paolo, perché lui era uno dei maggiori responsabili di questo cambiamento. Anche tra i discepoli c’erano alcuni che non erano preparati ad accettare spontaneamente la decisione del concilio. Alcuni tra i più zelanti difensori della legge cerimoniale disapprovarono la testimonianza di Paolo , perché pensavano che i principi riguardanti l’obbligatorietà della legge giudaica non erano stati sufficientemente ribaditi dal concilio» - _AA,_p.__197 [123].

**Domande per la condivisione**

`1. Torniamo alla domanda finale di lunedì: come interpretiamo il fatto che l’appartenenza alla «giusta» chiesa non garantisce la salvezza? Per esempio, l’antico Israele può essere sicuramente considerato la «chiesa giusta» del tempo, ma questo non significa che ogni suo membro si sia salvato. Che vantaggi porta allora far parte della «chiesa giusta»?`

`2. L’accettazione degli stranieri non circoncisi nella comunità di fede fu uno dei più gravi problemi amministrativi affrontati dalla chiesa delle origini. Quali potrebbero essere esempi analoghi del presente e cosa ci insegna Atti 15 sul modo di gestirli?`