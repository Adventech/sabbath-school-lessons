---
title:  Il concilio di Gerusalemme
date:  18/08/2018
---

### Letture
Atti 15; Galati 2:11-13; Esodo 12:43-49; Romani 3:30; Levitico 18:30; Apocalisse 2:14,20

> <p></p>
> «Ma noi crediamo che siamo salvati mediante la grazia del Signore Gesù allo stesso modo di loro» Atti 15:11.

Dopo più di due anni, Paolo e Barnaba tornarono in Siria, ad Antiochia. Poiché la chiesa intera era in qualche modo stata coinvolta nel loro invio da missionari, era naturale che fornissero alla stessa una sorta di rapporto, l’enfasi del quale, tuttavia, non sottolineava i loro successi, bensì quello che Dio aveva ottenuto per mezzo di essi. Oggetto di quel rapporto era naturalmente il buon esito della missione tra gli stranieri, sebbene fossero numerosi anche i Giudei che si erano convertiti alla fede. Dall’episodio di Cornelio in poi, però, la conversione degli stranieri non circoncisi era diventato un problema (At 11:1-18), ma ora che molti erano stati ammessi alla chiesa come membri, le cose erano diventate particolarmente complicate. Molti credenti a Gerusalemme non erano affatto contenti, perché ritenevano che gli stranieri dovessero prima sottoporsi a circoncisione, ovvero diventare proseliti Ebrei prima di far parte del popolo di Dio ed entrare in comunione con essi.

Atti 15 è interamente dedicato a questa criticità ormai giunta all’apice, e alla descrizione del lavoro comune fatto dalla chiesa per trovare una soluzione. Il concilio di Gerusalemme ha rappresentato un punto di svolta nella storia della chiesa apostolica in relazione alla sua missione mondiale. 