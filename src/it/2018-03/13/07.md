---
title:  Approfondimento
date:  28/09/2018
---

«Cristo ha dato alla chiesa una sacra responsabilità. Ogni suo membro dovrebbe essere uno strumento attraverso il quale il Signore può comunicare al mondo i tesori della sua grazia e delle sue inscrutabili ricchezze. Non c’è nulla che il Signore desideri tanto quanto degli agenti che rappresentino al mondo il suo Spirito e il suo carattere. Il mondo ha bisogno di conoscere, attraverso l’uomo, l’amore del Salvatore. Tutto il cielo è in attesa di uomini e donne mediante i quali Dio possa rivelare la potenza del cristianesimo» - _AA_, p. 600 [376].

«Dio aspetta da lungo tempo che lo spirito di servizio si impossessi dell’intera chiesa, così che ognuno lavori per lui secondo le proprie capacità. Quando tutti i membri della chiesa di Dio svolgeranno l’incarico loro assegnato, ovunque ci sia bisogno, nel proprio paese e altrove, adempiendo il compito che Gesù ha affidato, l’intero mondo sarà avvertito in poco tempo, e il Signore ritornerà con potenza e gloria» - _AA_, p. 111 [70].

**Domande per la condivisione**

`1. Come viene descritta la fede di Paolo nel corso dell’intero viaggio verso Roma? In che modo questa fede totale condizionò i suoi compagni?`

`2. Nonostante tutto quello che ha passato, Paolo non ha mai rinunciato alla fede e alla missione. A Roma ha continuato a predicare nonostante una libertà molto parziale. Quando siamo tentati di abbandonare l’annuncio del vangelo, cosa possiamo fare?`

`3. Leggere Romani 1:14,15. Perché Paolo si sente obbligato o «debitore» a predicare il vangelo a chiunque? Noi siamo in qualche modo esentati da questo «obbligo»? «Salvare le persone`

`dovrebbe rappresentare l’opera della vita di tutti quelli che professano Cristo. Siamo debitori nei confronti del mondo per la grazia che Dio ci ha donato, per la luce che ha brillato su di noi, e per la bellezza e il potere della verità che abbiamo scoperto» - 4T, p. 53.`

`4. Immagina di essere il soldato che custodisce Paolo incatenato. Cosa credi che abbia visto nell’uomo al quale era così strettamente collegato?`