---
title:  Approfondimento
date:  31/08/2018
---

«Coloro che oggi insegnano impopolari verità non si devono scoraggiare se a volte quelli che si reputano cristiani non li accettano. Lo stesso accadde a Paolo e ai suoi collaboratori fra la gente per il cui bene si adoperavano. I messaggeri della croce devono essere prudenti e pregare, avanzando con fede e coraggio, e operando sempre nel nome di Gesù» - _AA_, p. 230 [143].

«Se, approssimandosi la fine della storia terrena, coloro a cui sono presentate verità seguissero l’esempio dei bereani, investigando quotidianamente le Scritture e confrontando i messaggi ricevuti con la parola di Dio, ci sarebbe, oggi, un gran numero di persone fedeli ai precetti della legge divina, dove ora ce ne sono relativamente poche…Tutti saremo giudicati in base alla luce che ci è stata data. Il Signore manda i suoi ambasciatori con un messaggio di salvezza e quelli che lo ricevono saranno considerati responsabili per il modo in cui considerano le parole dei suoi salvatori. Coloro che stanno cercando sinceramente la verità faranno un attento esame, alla luce della parola di Dio, delle dottrine che vengono loro presentate» - _AA,_p. 232 [144,145].

**Domande per la condivisione**

`1. Nel contesto dell’ultimo paragrafo della lezione di lunedì, dialogare nella classe quale implicazioni ha la seguente affermazione: «occorre la più accurata preparazione da parte dei candidati al battesimo…a quanti sono pervenuti di recente alla conoscenza della verità vanno resi accessibili i principi della vita cristiana» - 2TT, p. 256.`

`2. Riprendiamo la domanda finale di mercoledì. In che modo la chiesa contemporanea può manifestare la medesima comprensione delle diversità culturali dimostrata da Paolo e la stessa disponibilità a incontrare le persone là dove si trovano senza compromettere il vangelo o la nostra identità religiosa?`

`3. Leggere Atti 17:32-34. Cosa ci insegnano le tre diverse reazioni al messaggio pronunciato da Paolo ad Atene? «1. Alcuni lo derisero. Erano divertiti dall’appassionata serietà di quello strano Ebreo. È possibile buttare la vita in scherzo; ma chi lo farà scoprirà che quanto è iniziato in commedia terminerà in tragedia. 2. Alcuni rimandano la loro decisione. Il giorno più pericoloso è quello in cui un uomo scopre quanto sia facile parlare del domani. 3. Alcuni credettero. L’uomo saggio sa che solo lo stolto rifiuta l’offerta di Dio» - William Barclay, The Acys of the Apostles, ediz. riv., Filadelfia, Westminster, 1976, p. 133.`

`4. Paolo cita un autore pagano (At 17:28) per sostenere la propria tesi davanti agli ateniesi. Perché ci fa capire che talvolta è cosa saggia ricorrere a fonti di quel genere? Quali pericoli possono però nascondere?`