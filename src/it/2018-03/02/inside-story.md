---
title:  Finestra sulle missioni
date:  13/07/2018
---

#### Matrimonio hawaiano – II parte

Il padre della sposa accompagnò la figlia finalmente sorridente verso la folla in attesa. Lo sposo prese una chitarra e intonò il tipico inno matrimoniale hawaiano. 

Il Signore mi ispirò alcune parole e dichiarai la coppia: «Marito e moglie».

Alla fine, la madre dello sposo mi disse qualcosa che ancora oggi mi fa venire i brividi. «Non credo che sia stato tutto casuale. Penso che dovesse accadere. Guardi la sua camicia». Abbassai gli occhi e mi resi conto del mio abbigliamento: jeans, scarpe da tennis e una maglietta blue. Sopra il taschino della maglietta, la scritta «Hawaii» e un arcobaleno colorato. L’avevo comprata diversi anni prima mentre ero in vacanza con mia moglie proprio in quelle isole. Quando mise intorno al mio collo il «lei», la tipica ghirlanda hawaiana, mi sentivo come se la mia partecipazione a quel matrimonio fosse stata programmata. Regalammo agli sposini un dono di nozze: una copia de La via migliore. I due non avevano mai sentito parlare degli avventisti. Se il racconto finisse qui, avrei già potuto ritenermi felice. Ma non andò così.

Due anni dopo vivevo nel Texas e un sabato mattina, di buon’ora, ricevetti una telefonata da un vecchio colportore del Colorado. «Ti ricordi la coppia che hai sposato nel parco nazionale delle Rocky Mountains?». Mi raccontò che i due avevano letto La via migliore e poi erano andati alla ricerca di una comunità avventista per saperne di più. «Abbiamo spedito loro altre pubblicazioni» mi spiegò il colportore. «Poi hanno chiesto di ricevere degli studi biblici e da sei mesi stiamo studiando insieme la parola di Dio. Sarai felice di sapere che oggi si battezzeranno in una nostra chiesa».

Trascorsero altri due anni. La Campion Academy mi invitò per condurre una settimana di preghiera. Mentre stavo predicando, vidi quel colportore entrare nella sala con la coppia che avevo sposato e il loro bambino piccolo. Terminati i servizi di culto, mi raccontarono il resto della storia: dopo il battesimo, la coppia aveva invitato i loro amici a delle conferenze evangelistiche nella Greeley Church e tre di essi si erano battezzati. Poi si era battezzata anche la madre dello sposo, che aveva cominciato a lavorare presso un ospedale avventista alle Hawaii. 

Quel giorno non mi sarei voluto fermare a discutere con quelle persone vestite di bianco, ma il Signore riuscì a servirsi di qualche studente e di un ragazzo che indossava una maglietta hawaiana per testimoniare.

_Benjie Leach è un cappellano volontario a Forth Worth, Texas._