---
title:  Approfondimento
date:  13/07/2018
---

La discesa dello Spirito Santo alla Pentecoste rivelava una verità cruciale legata a ciò che avvenne in cielo e all’accettazione del sacrificio di Cristo da parte di Dio Padre. Dimostrava inoltre che si era inaugurata l’opera di intercessione del Messia in cielo a nostro beneficio. Quegli eventi straordinari sono ulteriori manifestazioni di quel collegamento tra terra e cielo che adesso non riusciamo a comprendere.

«L’ascensione di Cristo era un segno. Essa indicava che presto i suoi seguaci avrebbero ricevuto la benedizione promessa… Una volta arrivato nelle sedi celesti, Gesù fu posto sul trono e qui ricevette l’adorazione degli angeli. E quando questa cerimonia terminò, lo Spirito discese abbondantemente, Cristo fu glorificato e ricevette gli stessi onori che aveva condiviso con il Padre sin dall’eternità. La discesa dello Spirito Santo nel giorno della Pentecoste era un segno dell’approvazione divina che aveva caratterizzato la consacrazione di Cristo come Redentore dell’umanità. Secondo la sua promessa, egli aveva mandato lo Spirito Santo sui suoi discepoli. Egli aveva ricevuto tutta l’autorità che competeva al suo ruolo di re e sacerdote. Un’autorità che riguardava il cielo e la terra. Egli era il Messia che avrebbe diretto il suo popolo» - _AA_, pp. 38,39 [25].

**Domande per la condivisione**

`1. Quali elementi della Pentecoste può aspettarsi di sperimentare la chiesa attuale? Che cosa è ripetibile e cosa no?`

`2. Pietro, nel messaggio reso in occasione della Pentecoste, mette al centro la risurrezione di Cristo. Ciò che rese ancora più straordinario quell’evento è il fatto che a prescindere dalle aspettative messianiche dei Giudei, nessuno si sarebbe atteso un Messia che risorgesse dalla morte. Quell’ipotesi era estranea ai radar spirituali di chiunque. Perché questo ci insegna che occorre conoscere la Bibbia, a dispetto di quello che può dire la «saggezza» popolare?`

`3. Atti 2:38 parla della necessità del battesimo. Significa forse che chiunque abbia creduto in Cristo, ma sia deceduto prima di essere battezzato, è perduto? Motiva la tua risposta.`