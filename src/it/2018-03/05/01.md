---
title:  La conversione di Paolo
date:  28/07/2018
---

### Letture
Atti 9:1-30; 26:9-11; Deuteronomio 21:23; 1 Corinzi 9:1; Galati 1:1

> <p></p>
> «“Ma il Signore gli disse: «Va’, perché egli è uno strumento che ho scelto per portare il mio nome davanti ai popoli, ai re, e ai figli d’Israele”» Atti 9:15.

La conversione di Saulo da Tarso (in seguito Paolo) è stato uno degli eventi più significativi nella storia della chiesa apostolica. L’importanza di questa figura, tuttavia, va ben oltre l’episodio in sé della conversione, perché egli non è stato certo l’unico nemico della chiesa a essere diventato un sincero cristiano. La questione, piuttosto, si lega a ciò che egli ha fatto per amore del vangelo. Paolo era stato uno spietato oppositore dei primi credenti e i danni che avrebbe potuto provocare alla neonata chiesa erano enormi. Egli disponeva tanto della determinazione quanto del sostegno ufficiale per poterla annientare. Eppure, rispose fedelmente alla chiamata del Signore sulla via di Damasco e diventò il più grande degli apostoli. «Da un crudele e inarrestabile persecutore della chiesa di Cristo, uno dei peggiori, sorse il più abile difensore e il messaggero di maggior successo del vangelo» - _Sketches From the Life of Paul_, p. 9.

I precedenti atti persecutori di Paolo avevano sempre lasciato in lui un profondo senso di indegnità, anche se poteva dire con immenso senso di riconoscenza che la grazia di Dio nei suoi confronti non era stata concessa invano. Con la conversione di Paolo, il cristianesimo cambiò per sempre. 