---
title:  Finestra sulle missioni
date:  21/09/2018
---

#### La vendita del libro del miracolo

Mentre passeggiava per una strada di Battle Creek, nel Michigan, Helen Johnson si rese conto improvvisamente che non aveva pregato. Così, la studentessa colportrice fece una pausa per ricercare la guida del Signore. Era l’estate del 2015 e stava guadagnando denaro per la sua retta scolastica.

Mentre stava avviandosi a suonare a un’abitazione, Helen udì una voce che diceva: «Quella porta verrà aperta da un uomo, il quale ha bisogno di una copia de Il gran conflitto». Qualche istante dopo, la porta si aprì e comparve un uomo. Dando seguito al consiglio di cercare prima di tutto un rapporto d’amicizia, Helen offrì un libro sulla salute, poi tirò fuori dalla borsa una copia de Il gran conflitto.

L’uomo fu incuriosito dal titolo. Voleva averlo ma non poteva permetterselo.

Helen era certa che il Signore voleva che quell’uomo lo leggesse e così glielo offrì gratuitamente. L’uomo scosse la testa e allora la studentessa gli chiese se per caso non avesse sparsi in casa degli spiccioli. L’uomo tornò con una manciata di monetine, ma non bastavano. Le dette a Helen ma si rifiutò di accettare il libro.

Delusa, Helen fece per andarsene. Dopo pochi passi inciampò, le monetine si dispersero per terra. Allora chiese all’uomo di reggere il libro e dopo avere raccolto le monetine se ne andò. L’uomo la chiamò dicendole «il tuo libro, hai dimenticato il tuo libro». La ragazza si voltò e sorrise rispondendo «lo può tenere».

L’uomo sorrise a sua volta dicendo «hai vinto tu».

Un’ora dopo Helen proseguiva il suo lavoro di porta in porta in un quartiere più benestante. A un certo punto, mentre stava per presentarsi e dire il proprio nome, la donna alla porta la interruppe e le disse «Sei Helen, giusto?».

La ragazza rimase sconcertata, non aveva mai visto prima quella signora.

«Sono un’avventista del settimo giorno» le disse allora la donna. «Stamani stavo leggendo la Bibbia quando il Signore mi ha mostrato che sarebbe arrivata Helen a suonare alla mia porta. Mi ha anche detto che dovevo firmare un assegno di 20 dollari perché Helen avrebbe incontrato un uomo che aveva bisogno di leggere Il gran conflitto, ma che era privo del denaro per poterlo acquistare».

La donna allora mi porse un assegno della cifra di 20 dollari, doveva solo aggiungere il nome del beneficiario. «A chi lo intesto?».

_Kamil Metz è il direttore del Dipartimento Pubblicazioni della Michigan Conference della Chiesa Cristiana Avventista del Settimo Giorno._