---
title:  Approfondimento
date:  21/09/2018
---

Chissà se di fronte a queste parole i pensieri di Agrippa sono andati alla storia passata della propria famiglia e agli sforzi infruttuosi contro colui di cui Paolo stava predicando? Avrà pensato al suo bisnonno Erode e al massacro da lui perpetrato nei confronti di bambini innocenti a Betlemme? O al prozio Antipa e all’omicidio di Giovanni il battista? Oppure al padre, Agrippa I, colpevole del martirio dell’apostolo Giacomo? Riuscì a cogliere nei disastri che rapidamente si abbatterono su quei sovrani una prova dello sdegno divino per via dei crimini commessi contro i suoi servitori? Lo sfarzo esibito di quella giornata ricordò ad Agrippa il giorno in cui suo padre, un monarca più potente di lui, si trovava nella medesima città, vestito con abiti sgargianti mentre la folla gli urlava che era un dio? Si era dimenticato come, prima ancora che quelle grida di ammirazione svanissero, un’improvvisa e terribile vendetta aveva colpito quel re tracotante? Qualcosa di tutto ciò attraversò i ricordi di Agrippa, ma la sua vanità fu lusingata dalla scena sfavillante che si apriva davanti ai suoi occhi, e così, orgoglio e arroganza scacciarono ogni più nobile pensiero» - _6BC_, pp. 1066,1067.

**Domande per la condivisione**

`1. Fu corretta la decisione di Paolo di appellarsi a Cesare? Fino a che punto è legittimo (At 25:25: 26:31,32) fare delle scelte strategiche per proteggerci piuttosto che affidarsi esclusivamente alla cura di Dio?`

`2. «Perciò, o re Agrippa, io non sono stato disubbidiente alla visione celeste» (26:19). Cosa rivelano di Paolo queste parole? Possiamo dirci fedeli alla nostra chiamata missionaria in quanto cristiani (1 P 2:9,10)?`

`3. Paolo aveva la passione per le persone, non per i numeri. Nell’udienza finale a Cesarea, dice ai suoi interlocutori che il desiderio del suo cuore è che essi diventino come lui, salvati dalla grazia di Dio (At 26:29). Non parla della propria libertà. Cosa ci insegna questo esempio? Fino a che punto siamo disposti a sacrificarci pur di vedere il vangelo diffuso?`