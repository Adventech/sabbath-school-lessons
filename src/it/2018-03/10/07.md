---
title:  Approfondimento
date:  07/09/2018
---

«Il successo ottenuto dalla predicazione del vangelo aizzò nuovamente l’ira dei Giudei. Da ogni angolo giungevano notizie della diffusione della nuova dottrina, tramite la quale i Giudei erano liberati dall’obbligo di osservare i riti della legge cerimoniale e i Gentili erano ammessi agli stessi privilegi dei Giudei, come figli di Abraamo… La sua enfatica dichiarazione, “Qui non c’è Greco o Giudeo, circoncisione o incirconcisione” (Cl 3:11), fu considerata dai suoi nemici come un’audace bestemmia. Essi decisero che la sua voce doveva essere messa a tacere» - _AA_, p. 390 [244].

«Non poteva contare neppure sulla simpatia e sul sostegno dei suoi fratelli nella fede. I Giudei inconvertiti che avevano seguito da vicino ogni suo passo, avevano fatto circolare con rapidità a Gerusalemme i più sfavorevoli rapporti sul suo conto e sulla sua opera, sia personalmente che per lettera. Addirittura alcuni degli apostoli e degli anziani avevano considerato veritieri questi rapporti, e non avevano tentato di opporsi alle accuse contenute in essi né desideravano chiarire questi malintesi direttamente con lui» - _AA,_p. 398 [249].

**Domande per la condivisione**

`1. I dodici discepoli che Paolo incontrò a Efeso erano stati seguaci di Giovanni il battista e poi discepoli di Gesù Cristo (At 19:1-7). Perché ritieni sia corretto citare questo brano per esigere il ribattesimo dei cristiani - già battezzati per immersione - provenienti da altre denominazioni che aderiscono alla fede avventista? Ha rilevanza il fatto che Apollo non si sia battezzato di nuovo?`

`2. Paolo è respinto dai suoi connazionali che non credono in Gesù. Ma anche tra gli Ebrei che credono in Cristo, molti guardano l’apostolo con estremo sospetto, convinti che stia traviando alcune pietre miliari della tradizione ebraica. Molti pagani odiano il messaggio da lui annunciato. Eppure, come mai Paolo tira dritto a dispetto di tutti gli ostacoli? Cosa ci può insegnare il suo esempio?`

`3. Pensiamo ad alcune argomentazioni portate nel tentativo di dimostrare che il sabato è stato sostituito con la domenica e dunque non è più vincolante. Come possiamo ribattere, facendo però emergere non il lato legalistico ma di adesione a quello, come a tutti gli altri nove comandamenti?`