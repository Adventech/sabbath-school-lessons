---
title:  Approfondimento
date:  20/07/2018
---

«Siamo amministratori ai quali il nostro Signore ha affidato in sua assenza la cura della sua famiglia e dei suoi interessi, per i quali egli è venuto in questo mondo a servire. Egli è tornato in cielo lasciando a noi l’incarico, e si aspetta da parte nostra che vegliamo e attendiamo la sua apparizione. Rimaniamo fedeli al nostro compito per evitare che quando tornerà improvvisamente non ci trovi dormienti» - _8T_, p. 37.

«Le persone hanno bisogno di avere bene impressa la sacralità del loro voto e impegno nei confronti della causa di Dio. Tali impegni generalmente non vengono considerati obbligatori come una cambiale che passa da un uomo a un altro uomo. Ma può una promessa essere meno sacra e vincolante perché fatta a Dio? Solo perché priva di terminologia tecnica e non sanzionabile dalla legge, il cristiano ignorerà l’obbligo al quale si è vincolato dando la sua parola? Nessun obbligo o vincolo giuridico può essere più vincolante di un impegno preso per la causa di Dio» - _6BC_, p. 1056.

**Domande per la condivisione**

`1. Tra le tante altre cose, Gesù dona ai discepoli due lasciti immediati: l’attesa del suo imminente ritorno e una missione su scala mondiale. In che modo questi due fattori dovrebbero condizionare il nostro senso di missione e la chiamata alla predicazione del vangelo a ogni popolo e lingua?`

`2. Qualcuno ha detto: «dobbiamo essere pronti come se Gesù tornasse oggi, ma continuare a lavorare (nella missione della chiesa) come se occorressero ancora dei secoli». Come applicare questo consiglio nella mia vita personale?`

`3. Perché la vita, la morte, la risurrezione e il ritorno di Gesù devono rimanere al centro di tutto ciò che predichiamo?`

`4. Cosa mi insegna la storia di Anania e Saffira? Perché mi dice che è difficile conoscere davvero il cuore degli altri?`

`5. Conosci qualche «moderno» Gamaliele? Dialogare nella classe sull’importanza di dare e ottenere saggi consigli, condividendo esempi concreti e personali.`