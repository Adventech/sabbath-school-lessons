---
title:  Approfondimento
date:  14/09/2018
---

«In questa occasione, Paolo e i suoi compagni consegnarono ai dirigenti di Gerusalemme le offerte mandate dalle chiese dei Gentili per assistere i poveri esistenti fra i loro fratelli Giudei…

Queste offerte volontarie erano il simbolo della lealtà dei Gentili convertiti all’opera di Dio organizzata in tutto il mondo e, come segno, essere accettate da tutti con riconoscenza. Tuttavia, Paolo e i suoi compagni compresero che, persino fra quelli che ora stavano davanti a loro, c’erano alcuni incapaci di apprezzare lo spirito di amore fraterno che aveva motivato quei doni» - _AA_, pp. 399,400 [250].

«Se i dirigenti della chiesa avessero completamente abbandonato i loro sentimenti di astio verso l’apostolo, e lo avessero accettato come un uomo chiamato da Dio per recare il vangelo ai Gentili, il Signore lo avrebbe risparmiato. Non era nei piani di Dio che l’opera di Paolo terminasse così presto; ma egli non operò un miracolo per impedire la catena di circostanze che i dirigenti della chiesa di Gerusalemme avevano creato con quel loro insensato consiglio.

Tale spirito produce ancora oggi gli stessi risultati. La mancanza di una sincera disponibilità a rendere proficui i doni della grazia divina, ha privato la chiesa di molte benedizioni. Molto spesso il Signore avrebbe prolungato l’opera di qualche fedele ministro, se i suoi tentativi fossero stati apprezzati. Ma se la chiesa permette che il nemico delle anime perverta la mente, travisando le parole e le azioni del servitore di Dio; se gli impedisce di eseguire i suoi piani e ostacola il suo lavoro, il Signore ritirerà la benedizione che le aveva offerto…

Quando le mani saranno incrociate sul petto senza respiro, quando la voce di avvertimento e d’incoraggiamento tacerà, allora gli ostinati capiranno forse il valore delle benedizioni che hanno allontanato. La loro morte potrà compiere quello che la loro vita non è riuscita a realizzare» - _AA_, pp. 417,418 [260,261].

**Domande per la condivisione**

`1. Recandosi a Gerusalemme, nella consapevolezza che non sarebbe stato bene accolto, Paolo antepone l’interesse della chiesa a quello proprio. Fino a che punto siamo chiamati a seguire questo esempio?`

`2. Cosa ci insegna il compromesso di Paolo a Gerusalemme? Come essere politicamente corretti senza derogare ai principi in base ai quali viviamo? O meglio, possiamo farlo?`

`3. L’unità della chiesa è stata ed è tutt’oggi importante. Come possiamo imparare a collaborare, uniti, anche quando vediamo le cose in modo diverso?`