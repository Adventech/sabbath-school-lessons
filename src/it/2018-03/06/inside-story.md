---
title:  Finestra sulle missioni
date:  10/08/2018
---

#### La chiusura del cerchio

Io abito in Kentucky e una sera, la vigilia di capodanno, mentre stavo gettando i rifiuti, un giovane mi si avvicinò. «Vorrei farle un’intervista che potrebbe essere d’aiuto all’intera cittadina» mi disse. «Accetterebbe?». Quell’estraneo dai modi amichevoli scoprii essere un volontario GYC (acronimo di Generazione di giovani per Cristo) che partecipava al convention annuale di questa organizzazione giovanile a Louisville. Certo non potevo nemmeno immaginare che l’anno successivo ci sarei stata anch’io e sarei andata dalle persone di porta in porta. Così, detti un’occhiata all’indagine che il giovane mi aveva dato, e cerchiai il punto indicante il mio interesse per lo studio della Bibbia e le visite. Poi per cinque mesi non ebbi più alcuna notizia. Nel mese di maggio, mia madre mi disse che si era presentato qualcuno per dare degli studi biblici; quella persona era venuta sei volte ma io non l’avevo mai incontrata, perché frequentavo l’università. A giugno, finalmente, Ramone, era il nome di quel ragazzo, mi trovò e ci accordammo per studiare presso una sala caffè del luogo, ogni venerdì. Non avevo mai sentito parlare dell’avventismo; ero una presenza attiva all’interno di un’altra denominazione, dove insegnavo ai bambini e facevo dei viaggi missionari. Ma non riuscivo a stabilire con Gesù la connessione che desideravo, e pregavo di continuo chiedendo di potermi avvicinare a lui.

Le mie preghiere furono esaudite con Ramone.

Lo misi subito alla prova, dicendogli che volevo incontrarlo due volte a settimana; accettai tutte le cose che appresi e con il cambiamento del mio stile di vita, anche alimentare, la mia esistenza ebbe una svolta in positivo. Amo il passo di Romani 12:2, che dice: «Non conformatevi a questo mondo, ma siate trasformati mediante il rinnovamento della vostra mente, affinché conosciate per esperienza quale sia la volontà di Dio, la buona, gradita e perfetta volontà».

Questa mentalità celeste ha sconvolto il mio modo di pensare. Adesso, quando studio, non mi interessa prendere voti alti ma imparare per Dio. Desidero acquisire quella conoscenza che un giorno mi sarà utile per curare le persone con la professione di logopedista.

Frequentando la chiesa di Ramone ho scoperto che nel dicembre del 2016 ci sarebbe stata a Houston, Texas, la convention dei GYC. Sono diventata avventista poco prima che la convention iniziasse.

Andare di porta in porta insieme agli altri volontari è stato entusiasmante; diverse persone si sono iscritte per prendere studi biblici e nel caso di un giovane in particolare ho colto la stessa passione che avevo avvertito io l’anno prima. Spero che anche per lui il cerchio si chiuda come è successo con me. Conosce bene la forza di un’indagine.

_Brittany Fletcher sta prendendo la laurea di logopedista a Louisville, Kentucky._