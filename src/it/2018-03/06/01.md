---
title:  Il ministero di Pietro
date:  04/08/2018
---

### Letture
Atti 9:32-43; 10:9-16; 11:1-26; 12:1-18; Efesini 2:11-19

> <p></p>
> «Allora Pietro, cominciando a parlare, disse: “In verità comprendo che Dio non ha riguardi personali; ma che in qualunque nazione chi lo teme e opera giustamente gli è gradito”» Atti 10:34,35.

Con la partenza di Paolo per Tarso, Pietro torna a essere il protagonista nella narrazione di Luca relativa ai primi tempi della neonata chiesa cristiana. L’apostolo viene ritratto in una sorta di ministero itinerante attraverso la Giudea e le regioni limitrofe. Il libro degli Atti ci racconta due brevi miracoli, la guarigione di Enea il paralitico e la risurrezione di Tabita (Dorcas), che saranno poi seguite dal racconto della vicenda di Cornelio al capitolo 10.

La conversione degli stranieri è stata la questione più controversa all’interno della chiesa apostolica. Se il dibattito seguito al battesimo di Cornelio fu lontano dalla risoluzione delle difficoltà, l’effusione dello Spirito, reminiscenza di quanto era accaduto alla Pentecoste, contribuì a convincere Pietro e i fratelli di Gerusalemme che le benedizioni del vangelo non erano riservate ai soli Ebrei. Intanto, anche la chiesa di Antiochia aveva già cominciato a fare dei passi verso gli stranieri.

Lo studio di questa settimana comprende il sorgere di una nuova, breve persecuzione, stavolta avviata dal re Erode, e racconta il suo impatto sugli apostoli, che erano stati risparmiati durante quella attuata da Paolo. 