---
title:  Approfondimento
date:  10/08/2018
---

«Nel decimo capitolo del libro degli Atti troviamo un ulteriore esempio di assistenza da parte degli angeli celesti, che produce la conversione di Cornelio e del suo gruppo. I capitoli da 8 a 10 dovrebbero essere letti con particolare attenzione, perché ci mostrano che il cielo è molto più vicino al cristiano impegnato nella salvezza delle persone di quanto si supponga. Quei capitoli possono insegnarci inoltre la considerazione che Dio ha per ogni singolo essere umano, e il fatto che ciascuno di noi dovrebbe trattare il prossimo come uno degli strumenti scelti da Dio per la realizzazione della sua opera sulla terra» - _6BC_, p. 1059.

«Quando la chiesa prega, la causa di Dio avanza e i suoi nemici si agitano invano, anche se ciò non esenta la chiesa dalla sofferenza e dal martirio; la convinzione di Luca nella vittoria del vangelo è profondamente realistica e riconosce che sebbene la parola di Dio non possa essere incatenata, i suoi servitori potranno comunque andare incontro alla sofferenza e all’oppressione» - Howard Marshall, _The Acts_ of Apostles, Grand Rapids: Eerdmans, 1980, pp. 206,207.

**Domande per la condivisione**

`1. Cornelio viene descritto come uomo «pio e timorato di Dio con tutta la sua famiglia, faceva molte elemosine al popolo e pregava Dio assiduamente» (At 10:2). È evidente che lo Spirito del Signore stava già agendo in quella persona ben prima che incontrasse Pietro. È possibile che la sua vita devota abbia rappresentato per Dio un’opportunità di raggiungerlo con il messaggio del vangelo? Quale insegnamento traiamo da questo episodio?`

`2. Riprendiamo la domanda finale di lunedì. Qual è il contesto culturale, sociale e politico nel quale vivi e che alimenta quelle tensioni etniche che un cristiano si presuppone non possa nutrire? In che modo i cristiani devono elevarsi al di sopra del contesto culturale?`

`3. Le persecuzioni di Paolo, per quanto dolorose, sortirono un buon effetto: i rifugiati che si trasferirono ad Antiochia iniziarono a predicare a Ebrei ed ellenisti. Condividere nella classe un’esperienza personale di dolore e sofferenza che il Signore ha trasformato in benedizione.`

`4. Giacomo fu uno dei discepoli più vicini a Gesù (Mr 5:37; 9:2; 14:33), eppure il primo dei dodici a subire il martirio. Quali altri esempi simili troviamo nella Bibbia? Cosa ci insegnano?`