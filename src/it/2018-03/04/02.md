---
title:  La nomina dei sette
date:  22/07/2018
---

«La causa del mormorio risaliva al fatto che le vedove appartenenti alla comunità 

ellenistica erano state trascurate nell’abituale distribuzione dei viveri. Non v’è dubbio che questo tipo di comportamento contrastava con lo spirito del vangelo; intanto Satana era riuscito a sfruttare la situazione per diffondere il sospetto tra i credenti» - _AA_, p. 88 [55]. La soluzione proposta dagli apostoli fu di selezionare sette uomini al loro interno per «servire (_diakoneō_) alle mense» (At 6:2), mentre gli altri avrebbero dedicato il loro tempo «alla preghiera e al ministero (_diakonia_) della Parola» (v. 4).

Dal momento che _diakoneō_e _diakonia_derivano dalla medesima radice, la sola unica differenza è tra le parole «mense» del v. 2 e «Parola» del v. 4. 

Se a questa considerazione sommiamo la presenza dell’aggettivo «quotidiana» (v. 1), sembra di individuare i due elementi principali che caratterizzavano la vita della chiesa primitiva: insegnamento, «la Parola» e comunione, «le mense», vale a dire i pasti consumati assieme, la cena del Signore e le preghiere (At 2:42,46; 5:42). Gli apostoli, in quanto autorevoli fiduciari degli insegnamenti di Gesù, si sarebbero dedicati prevalentemente alla formazione dottrinale dei credenti e alla preghiera; gli altri sette erano destinati alle attività tipiche di una comunità nelle diverse chiese-famiglia esistenti. I loro doveri, tuttavia, non si limitavano al ruolo di diaconi secondo l’accezione attuale del termine; essi erano a tutti gli effetti i primi responsabili della chiesa.

`Leggere Atti 6:2-6. In che modo vengono scelti i sette per l’affidamento del servizio?`

I candidati dovevano distinguersi per qualità morali, spirituali e pratiche: dovevano avere una reputazione onorevole ed essere ricolmi di Spirito e saggezza. Con l’approvazione della comunità, i sette furono selezionati e poi incaricati mediante la preghiera e l’imposizione delle mani. Il rito sembra indicare un riconoscimento pubblico e la concessione dell’autorità nel servizio del diaconato.

`È facile seminare dissenso all’interno di un gruppo. In che modo possiamo agire da un lato con tutta la potenza che Dio ci offre per conservare la pace al nostro interno e dall’altro per concentrarci invece sulla missione?`