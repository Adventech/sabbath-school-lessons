---
title:  Finestra sulle missioni
date:  27/07/2018
---

#### Presentare Dio

Un collaboratore chiese a David Kim, importante uomo di affari avventista, quali fossero le sue attività preferite durante il fine settimana, proprio mentre stava facendo un breve discorso a un funerale. «Andare in chiesa e trascorrere del tempo con la mia famiglia» rispose David. Il collaboratore gli disse che anch’egli amava passare del tempo in famiglia, facendo capire a David che non aveva intenzione di parlare di fede. I due chiacchierarono un po’ dei rispettivi cari, poi David disse: «È un po’ che ci scambiamo informazioni sui nostri familiari, che ne dici se ora parlassimo di fede?».

L’altro ribatté immediatamente: «Sono ateo».

«Per quale motivo sei ateo?». La conversazione proseguì e attirò altri presenti a quella cerimonia funebre, piantando un seme che David spera possa un giorno germogliare e tradursi in alcuni studi biblici. Egli è convinto che sia facile inserire l’argomento «Dio» anche durante una conversazione casuale. Ecco alcune sue risposte a tipiche domande di tutti i giorni: «Com’è andato il fine settimana?».

«Fantastico! Il sabato sono stato in chiesa e la domenica al supermercato».

«Come hai conosciuto tua moglie?».

«In chiesa, a Chicago».

«Cosa ami fare nel tempo libero?». 

«Attività legate prevalentemente alla mia famiglia e alla chiesa».

«Come riesci a gestire la tua ambizione con il desiderio di un sano equilibrio tra vita e lavoro?».

«Può essere un problema reale, ma una delle cose che più mi aiutano è la preghiera; non so cosa ne pensi».

«Mi daresti un consiglio per avere successo sul lavoro?». 

«Posso dirti che ogni mattina dedico del tempo alla preghiera e alla lettura della Bibbia. Questo mi aiuta a iniziare la giornata concentrandomi sul quadro generale e non sui piccoli dettagli».

David si paragona a un pescatore con la mosca. «I pescatori con la mosca gettano l’amo di continuo. Io tento di lanciare l’esca e dare il tempo al pesce affamato di abboccare».

I suoi collaboratori, dopo conversazioni di questo tenore, hanno chiesto maggiori informazioni su Dio e David ha da due ai quattro studi biblici settimanali. Due dei suoi colleghi si sono battezzati.

_David Kim è un uomo d’affari avventista e fondatore della Nicodemus Society, un’organizzazione che condivide il messaggio avventista con individui colti e benestanti provenienti dalla società secolarizzata._