---
title:  Approfondimento
date:  27/07/2018
---

«La persecuzione della chiesa in Gerusalemme generò un grande impeto per l’opera di evangelizzazione. I messaggeri del vangelo avevano avuto successo in quel luogo, ma c’era il pericolo che si trattenessero troppo a lungo, trascurando il compito che il Salvatore gli aveva affidato: evangelizzare tutto il mondo. Dimenticando che la forza per resistere al male si ottiene più facilmente mediante un servizio aggressivo, essi cominciarono a pensare che il lavoro più importante era quello di proteggere la chiesa di Gerusalemme dagli attacchi del nemico. Invece di educare i nuovi convertiti a portare il vangelo a chi non l’aveva ancora ricevuto, essi correvano il pericolo di essere soddisfatti di ciò che avevano già raggiunto. Dio permise la persecuzione dei cristiani affinché i suoi rappresentanti si spargessero in nuovi paesi, dove avrebbero potuto lavorare in favore di altri uomini. Fuggendo da Gerusalemme, i credenti “se ne andavano di luogo in luogo, annunziando la Parola”» - _AA_, p. 105 [66].

**Domande per la condivisione**

`1. Leggere attentamente la citazione di Ellen G. White nella quale avverte dei pericoli che la chiesa corre quando è soddisfatta di se stessa e di quello che ha ottenuto. Significa che, contrariamente al pensiero comune, molti Ebrei avevano accettato Gesù come Messia. Ma, forse ancora più importante, qual è la lezione che possiamo trarre noi oggi? Come garantirsi Dio e non incorrere nella medesima tentazione?`

`2. Al tempo degli apostoli, le relazioni tra Ebrei e Samaritani erano segnate da secoli di dure ostilità. Cosa ci dice il fatto che Filippo, da Ebreo, abbia testimoniato di Gesù in Samaria? Nemmeno gli avventisti sono immuni da pregiudizi etnici e culturali. Perché la croce ci insegna che siamo tutti uguali davanti a Dio? In che senso l’universalità della morte di Cristo parla del valore infinito di ogni singolo essere umano?`

`3. In che modo Filippo si accosta all’Etiope (vv. 27-30)? In che modo possiamo essere più aperti alle opportunità di condividere con altri il vangelo?`

`4. Cosa abbiamo imparato da Atti 6-8 per quanto riguarda l’efficacia dell’adempimento del mandato affidato alla chiesa?`