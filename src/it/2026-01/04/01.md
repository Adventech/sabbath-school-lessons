---
title:  Unità attraverso l’umiltà
date:   17/01/2026
---

### Letture
Filippesi 2:1-11; Geremia 17:9; Filippesi 4:8; 1 Corinzi 8:2; Romani 8:3; Ebrei 2:14-18

> <p></p>
> «Rendete perfetta la mia gioia, avendo un medesimo pensare, un medesimo amore, essendo di un animo solo e di un unico sentimento» Filippesi 2:2

L’unione fa la forza. Ma sapere che cosa è giusto non implica automaticamente metterlo in pratica. Tutti noi a volte falliamo, nonostante i migliori sforzi per raggiungere questo ideale. Ma ciò non equivale a minare deliberatamente l’unità. Non c’è da stupirsi, quindi, che Paolo, continuando a scrivere ai Filippesi, desidera che siano «di un unico sentimento».

Paolo basa la necessità dell’unità sull’insegnamento e sull’esempio di Gesù. È un tema che ritroviamo in tutto il Nuovo Testamento, in particolare nelle epistole. L’origine della mancata unità nell’universo derivò dall’orgoglio e dalla sete di potere e di prestigio di un singolo angelo nel cielo, un sentimento che si diffuse rapidamente, anche in un ambiente perfetto (cfr. Is 14:12-14).

Si fece poi strada nel giardino dell’Eden, sfruttando il malcontento nei confronti delle regole stabilite da Dio e il desiderio di elevarsi a una sfera superiore rispetto a quella che egli aveva progettato (Ge 3:1-6).

Questa settimana esamineremo le basi bibliche a sostegno dell’unità nella chiesa, concentrandoci in particolare sulla straordinaria disponibilità di Gesù, sugli insegnamenti che possiamo apprendere contemplandolo e sulla nostra crescita fino a diventargli sempre più simili.