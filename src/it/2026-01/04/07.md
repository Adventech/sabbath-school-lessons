---
title:  Approfondimento
date:   23/01/2026
---

«Tutto l’amore paterno che è stato tramandato di generazione in generazione attraverso il canale dei cuori degli esseri umani, tutte le sorgenti di tenerezza che si sono aperte nell’animo degli uomini, non sono che un piccolo ruscello rispetto all’oceano sconfinato, se paragonati all’amore infinito e inesauribile di Dio. La lingua non può esprimerlo, la penna non può descriverlo. Potete meditarci sopra ogni giorno della vostra vita; potete studiare diligentemente le Scritture per comprenderlo; potete ricorrere a ogni facoltà e capacità che Dio vi ha dato, nel tentativo di comprendere l’amore e la compassione del Padre celeste; eppure, c’è un’infinità che va oltre. Potete studiare quell’amore per secoli, ma non potrete mai comprendere a pieno la lunghezza, la larghezza, la profondità e l’altezza dell’amore di Dio nel dare suo Figlio affinché morisse per il mondo. L’eternità stessa non potrà mai rivelarlo pienamente. Tuttavia, studiando la Bibbia e meditando sulla vita di Cristo e sul piano della redenzione, questi grandi temi si apriranno sempre più alla nostra comprensione» - 5T, p. 740.

«Quando riceviamo un insegnamento, come Mosè alla scuola di Cristo, cosa dovremmo imparare? A diventare presuntuosi? Ad avere un’opinione eccessivamente elevata di noi stessi? No di certo! Più apprenderemo in questa scuola, più progrediremo nella mitezza e nell’umiltà di spirito. Non dobbiamo pensare di aver imparato tutto ciò che vale la pena sapere. Dobbiamo mettere a frutto i talenti che Dio ci ha dato perché, quando passeremo dalla mortalità all’immortalità, non ci lasceremo alle spalle i traguardi raggiunti, ma li porteremo con noi nell’aldilà. Per tutta l’eternità, Cristo e la sua opera di redenzione saranno il tema del nostro studio» - Manuscript 36, 1885.

**Domande per la condivisione**

`In che modo avete sperimentato personalmente la realtà dell’amore di Dio? Aprite un dialogo in classe sulla tematica.`

`Cosa significa l’espressione secondo cui Gesù divenne «simile agli uomini» (Fl 2:7)? Confrontare con Romani 8:3.`

`Quali sfide all’unità deve affrontare la chiesa nel tuo territorio? Quali che siano i problemi, perché la disponibilità a essere umili, a non agire per «vanagloria» (Fl 2:3), sarebbero un ottimo modo per iniziare almeno ad affrontarli?`