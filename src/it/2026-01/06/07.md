---
title:  Approfondimento
date:   06/02/2026
---

«Colui che vuole formarsi un carattere forte ed equilibrato e vuole diventare un saggio cristiano deve essere disposto a dare tutto e a fare tutto per Cristo; poiché il Redentore non accetterà un servizio parziale. Giornalmente deve imparare il significato della sottomissione. Egli deve studiare la Parola di Dio, imparare il suo significato e ubbidire ai suoi precetti. Così potrà raggiungere l’ideale dell’eccellenza cristiana. Giorno dopo giorno, Dio lavorerà con lui, perfezionando il carattere in modo che possa resistere nel tempo della prova finale. Giorno dopo giorno, il credente dovrà operare dinanzi agli uomini e agli angeli il sublime esperimento, che mostra ciò che il vangelo può compiere per l’uomo caduto» - AA, 483 [p. 302].

«Tutti coloro che attendono lo sposo, hanno il dovere di dire alle persone: “Ecco il vostro Dio!”. Gli ultimi raggi della luce della grazia, l’ultimo messaggio di misericordia devono rivelare al mondo l’amore del carattere di Dio. I suoi figli sono chiamati a proclamare la sua gloria dimostrando con la propria vita e il proprio carattere ciò che la grazia divina ha fatto per loro. Dobbiamo riflettere la luce del “Sole di giustizia” compiendo opere buone e sante, e pronunciando parole di verità» - COL, 415,416 [p. 310].

**Domande per la condivisione**

`Soffermiamoci ancora su questa questione di rallegrarsi nel Signore. Notare bene: non si dice di gioire nelle prove (anche se questo è biblico), ma nel Signore. Perché è importante la consapevolezza di poter contare sul Signore, la sua bontà, la sua potenza, il suo amore e la sua salvezza? In che modo questo porta prezioso giovamento nelle inevitabili prove della vita?`

`Le citazioni sopra riportate descrivono il ruolo della grazia nel produrre le «buone opere» che compiamo come cristiani. Perché questa funzione della grazia è così importante mentre attendiamo la prossima venuta di Cristo? Anche se non siamo salvati dalle buone opere, lo saremo comunque se non le compiamo?`

`Soffermiamoci più attentamente sulla «fiducia nella carne» (o proprie capacità). Cosa significa? Perché non dovremmo farci affidamento? La nostra “carne” non è forse un dono di Dio?`