---
title:  Fiducia solo in Cristo
date:   31/01/2026
---

### Letture
Filippesi 3:1-16; Romani 2:25-29; Giovanni 9:1-39; Efesini:1:4,10; 1 Corinzi 9:24-27

> <p></p>
> «Tutto questo allo scopo di conoscere Cristo, la potenza della sua risurrezione, la comunione delle sue sofferenze, divenendo conforme a lui nella sua morte, per giungere in qualche modo alla risurrezione dei morti» Filippesi 3:10,11

Abbiamo un approccio ambiguo rispetto alla salvezza mediante la sola fede, a prescindere dalle opere della legge. Cioè, per qualche motivo, tendiamo tutti a fare affidamento sulle nostre opere, come se potessero contribuire a ottenerla. In modo piuttosto sorprendente, Paolo affronta questo punto in una vigorosa polemica contro quanti insistono a sostenere che la circoncisione sia necessaria per la salvezza.

Per evitare che alcuni possano considerare le opere, come la circoncisione, un contributo alla loro salvezza, Paolo chiarisce che la giustizia proviene da Cristo ed è un dono proveniente dalla fede, non dalla legge. Anche se oggi la circoncisione potrebbe non essere più un problema, il principio da essa rappresentato lo è sicuramente. La stessa Riforma protestante partì proprio da questa questione: il ruolo della fede e delle opere nell’esperienza di un seguace di Cristo. Alla fine, Cristo è tutto per noi, «colui che crea la fede e la rende perfetta» (Eb 12:2). Se le nostre priorità sono collocate in sequenza corretta, vivremo con la certezza dell’amore di Dio e godremo della promessa, anche adesso, della salvezza, senza riporre «la nostra fiducia nella carne» (Fl 3:3).