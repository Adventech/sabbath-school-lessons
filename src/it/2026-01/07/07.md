---
title:  Approfondimento
date:   13/02/2026
---

«Solo coloro che costantemente ricevono i doni della grazia avranno la forza necessaria per supplire alle proprie necessità quotidiane e l’abilità per usarli. Costoro, invece di aspettare di ricevere in un tempo futuro, una speciale forza spirituale che li renda miracolosamente capaci di annunciare la salvezza agli uomini, si sottomettano quotidianamente a Dio, affinché egli li renda strumenti adatti a svolgere la sua opera. Migliorino ogni giorno le opportunità di servizio che si presentano. Testimonino sempre del Maestro ovunque si trovino, sia nell’umile sfera del lavoro casalingo sia nella sfera dei servizi di pubblica utilità. Colui che si è consacrato al servizio del Signore trova consolazione nel sapere che anche Cristo, durante il suo servizio terreno, chiese al Padre di rinnovare quotidianamente il dono della grazia. Da questa intima comunione con Dio, Gesù ricevette la forza per aiutare e benedire gli altri. […] Ogni operaio che segue l’esempio di Cristo sarà preparato a ricevere e usare la potenza che Dio ha promesso alla sua chiesa per il tempo dell’ultima mietitura di questo mondo» - AA, 55,56 [pp. 35,36].

«Dio conosce i nostri bisogni e provvede a soddisfarli. Il Signore ha una riserva infinita di provviste per i suoi figli e può dare loro ciò di cui hanno bisogno in ogni circostanza. Allora, perché non ci fidiamo di lui? Egli ha fatto delle promesse preziose ai suoi figli a condizione che ubbidiscano fedelmente ai suoi precetti. Non c’è peso che lui non possa rimuovere, oscurità che non sia in grado di dissipare, debolezza che non possa trasformare in forza, paura che non riesca a placare, aspirazione degna che non possa guidare e giustificare. Non dobbiamo guardare a noi stessi. Più ci soffermiamo sulle nostre imperfezioni, meno forza avremo per superarle» - Ellen G. White, That I May Know Him, p. 224.

**Domande per la condivisione**

`Pensa ad alcuni casi in cui le tue preghiere sono state esaudite. Ti hanno aiutato a sperimentare la pace di Dio che supera ogni comprensione? Come? E che dire delle preghiere non esaudite? In che modo puoi comunque trovare la pace promessa?`

`Rileggi Filippesi 4:8: come spendi il tuo tempo dedicato alla riflessione? In che misura ciò a cui pensi rafforza la tua fede e il tuo cammino con il Signore?`

`Dialogare sulla citazione finale riportata sopra. Quali sono le implicazioni dell’affermazione «Più ci soffermiamo sulle nostre imperfezioni, meno forza avremo per superarle»? Qual è quindi la chiave per riuscirci?`