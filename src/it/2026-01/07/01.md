---
title:  La cittadinanza celeste
date:   07/02/2026
---

### Letture
Filippesi 3:17-4:23; 1 Corinzi 15:42-44; Giovanni 14:27; Salmo 119:165; Giobbe 1:21; 1 Timoteo 6:7

> <p></p>
> «Non angustiatevi di nulla, ma in ogni cosa fate conoscere le vostre richieste a Dio in preghiere e suppliche, accompagnate da ringraziamenti» Filippesi 4:6

La lezione di questa settimana conclude il nostro studio dell’epistola ai Filippesi ed è ricca di insegnamenti e massime preziose per la vita quotidiana. Nei versetti conclusivi della lettera ci pare di ritrovare molti degli elevati valori morali che hanno guidato la vita dell’apostolo Paolo. Analogamente agli insegnamenti di Gesù, che si concentrano sulla persona interiore, ciò che Paolo condivide con noi sono i segreti per vivere una vita cristiana gioiosa.

Anche quando le cose non vanno come vorremmo, cosa che purtroppo si verifica più spesso di quanto auspicato, non ci dobbiamo preoccupare, né farci prendere dall’ansia o dallo scoramento. Esistono invece dei principi che ci aiutano a trovare la forza interiore per affrontare le sfide che la vita c’impone, per sperimentare quella pace duratura e serena che solo Dio può dare. Il presente e il futuro sono nelle sue mani, ed egli provvederà a tutto ciò di cui abbiamo bisogno.

Soprattutto, non dobbiamo riporre le nostre speranze nei sistemi di governo terreni, che regolarmente ci deludono. In quanto cristiani, siamo cittadini del regno celeste di Dio. E questa cittadinanza comporta dei privilegi meravigliosi, ma anche delle responsabilità.