---
title:  Riconciliazione e speranza
date:   21/02/2026
---

### Letture
Colossesi 1:20-29; Efesini 5:27; 3:3-6,17; 1:7-10; Romani 8:18; Proverbi 14:12

> <p></p>
> «Colui che non ha conosciuto peccato, egli lo ha fatto diventare peccato per noi, affinché noi diventassimo giustizia di Dio in lui» 2 Corinzi 5:21

Paolo continua a trattare il tema della riconciliazione, così vividamente evidenziato in Colossesi 1:20 (cfr. lezione 8, giovedì). In quel caso ne ha descritto la portata cosmica, mentre il seguito diventa personale e individuale. Mediante la sua morte sulla croce, Gesù ha compiuto la riconciliazione per tutti e per tutto, in particolare per gli esseri umani, che erano stati allontanati dalla vita di Dio a causa del peccato, ma che ora possono essere riconciliati con lui attraverso la fede.

Il processo di riconciliazione individuale viene svelato nel brano di questa settimana. Come nella sfera cosmica, avviene mediante la morte di Cristo. A livello individuale, la croce, lungi dall’essere un simbolo passivo, diventa una realtà attiva, con l’amore di Dio che trasforma le persone quando ascoltano il vangelo e accolgono Cristo, la speranza della gloria.

Paolo parla anche del «mistero che è stato nascosto per tutti i secoli e le generazioni» (Cl 1:26). Qual è questo mistero e cosa comporta per l’individuo e per l’universo? In che modo è collegato al vangelo che Paolo ha proclamato con tanta passione?