---
title:  Approfondimento
date:   27/03/2026
---

«L’uomo che si è consacrato a Cristo diventa come una fortezza di cui il Signore ha il dominio in questo mondo in rivolta e non permette che nessun’altra autorità, oltre la sua, venga accettata. Quando lo spirito è guidato dagli agenti divini non può essere conquistato dagli assalti di Satana. Ma se non accettiamo il dominio di Cristo saremo in balia del male. Non possiamo sfuggire al controllo di uno dei due grandi poteri che si contendono il dominio del mondo. Non è necessario decidere di servire il regno delle tenebre per essere sotto il suo dominio: è sufficiente trascurare di schierarsi con il regno della luce. Se non collaboriamo con gli agenti divini Satana prenderà possesso del nostro cuore e ne farà la sua dimora. L’unica salvaguardia contro il male è far dimorare Cristo nel cuore mediante la fede nella sua giustizia. Se non ci uniamo intimamente con Dio, non possiamo resistere agli effetti dell’egoismo e dell’indulgenza verso noi stessi, e non possiamo resistere alla tentazione di peccare» - DA, 324 [pp. 238,239].

**Domande per la condivisione**

`Rileggere la citazione di Ellen G. White sopra riportata. Sì, ci sono solo due parti nel gran conflitto e, a meno di non scegliere consapevolmente Cristo, ci schieriamo dalla parte di Satana (Lu 11:23). Quanto diventa davvero cruciale la resa della tua volontà a Cristo?`

`Leggere Apocalisse 14:14-16. La prima pioggia, quella della Pentecoste, ha permesso al seme del vangelo di germogliare e crescere, mentre l’ultima pioggia prepara la terra per il raccolto finale. In che modo Apocalisse 14:12 si collega a questa prospettiva?`

`In quali modi diversi, noi, come chiesa nel suo insieme e come singoli credenti, siamo influenzati dalla cultura e dal mondo che ci circonda? Come possiamo proteggerci dagli influssi negativi, che hanno sempre rappresentato un problema per il popolo di Dio in ogni epoca?`