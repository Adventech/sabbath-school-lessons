---
title:  Un messaggio per Laodicea
date:   26/03/2026
---

`Leggere Colossesi 4:16-18 e confrontare con Colossesi 2:1-3. Pensando al messaggio di Gesù a Laodicea (vedi lo studio di ieri), quali correlazioni trovi con quello di Colossesi, che avrebbe dovuto essere letto anche nella chiesa di Laodicea ai tempi di Paolo?`

Ripercorrendo la storia del popolo di Dio attraverso i secoli, ci si accorge che si ripetono continuamente gli stessi problemi. I profeti rimproverarono Israele perché voleva adorare come il mondo e lo esortarono a pentirsi prima possibile. Isaia arrivò persino a lamentarsi: «Come mai la città fedele è diventata una prostituta?» (Is 1:21) ed esortò il popolo a tornare a Dio per ottenere il perdono e la purificazione (vv. 16-20). Tanto Giovanni il battista (Mt 3:2,8-10) quanto Gesù (Mt 4:17; 12:33-37) sollecitarono gli Israeliti a pentirsi e a portare frutti che potessero superare la prova del giudizio negli ultimi giorni. Gli apostoli si fecero promotori di un messaggio simile (At 2:38; 3:19; 17:30; 2 Co 7:9,10).

`Confronta i seguenti passaggi: Isaia 60:1-3 con Apocalisse 18:1-4, e Isaia 62:1-5 con Apocalisse 19:7,8. Quali similitudini emergono tra i messaggi contenuti nei due libri?`

Dio unirà il cielo e la terra. Ma a causa del gran conflitto, ciò dovrà avvenire in più fasi:

1. Sul Calvario, Satana ha perso ogni affetto rimastogli tra gli esseri celesti (Gv 12:31).
2. Attraverso il ministero di Cristo nel santuario celeste, il popolo di Dio è reso «perfetto in ogni bene» (Eb 13:21) e preparato per il cielo.
3. Mediante il giudizio durante il millennio e quello finale che si compirà dopo, tutte le questioni pendenti vengono risolte per sempre; il peccato e i peccatori impenitenti vengono distrutti nel lago di fuoco eterno, che purifica anche la terra (Ap 21:8).
4. Solo con la fine del peccato, il cielo e la terra potranno finalmente essere uniti (v. 3).

`Cosa puoi fare per rimanere fedele a Dio e alla verità che ci ha dato? In altre parole, le tue scelte rivelano a chi appartiene davvero il tuo cuore?`