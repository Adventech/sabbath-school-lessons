---
title:  Vivere in questo mondo senza appartenervi
date:   25/03/2026
---

`Leggere Colossesi 4:14,15 e 2 Timoteo 4:10,11. In che modo Luca viene distinto da Dema e perché?`

L’apostolo Giovanni ci dice: «Non amate il mondo, né le cose che sono nel mondo. Se uno ama il mondo, l’amore del Padre non è in lui» (1 Gv 2:15). L’amore di Luca per Gesù e il suo regno lo portò a stare al fianco di Paolo fino alla fine, pronto a qualunque evenienza, mentre Dema amava questo mondo più di quello a venire.

**Leggere i seguenti passaggi. Quale consiglio viene dato a coloro che attendono il ritorno di Cristo?**

`Marco 13:32-37`

`Tito 2:11-14`

`2 Pietro 3:10-14`

`Apocalisse 3:17-21`

Gesù e gli apostoli ci esortano spesso a «vegliare», a stare all’erta e farci trovare sempre pronti per l’arrivo del Maestro, per non essere colti di sorpresa. Purtroppo, proprio come i discepoli che non ascoltarono il comando di Gesù di «vegliare e pregare» (Mr 14:38), molti non si impegnano ai preparativi necessari. Tutto dipende da chi o cosa c’è nel nostro cuore, perché non possiamo servire due padroni.

Nel messaggio a Laodicea, Gesù ci dà una chiara prescrizione. Primo, pentirci dei nostri peccati. Secondo, aprire il nostro cuore a lui e lasciare che ci guidi, per poi (terzo) ottenere l’«oro» della fede e dell’amore vagliati dalle prove e vittoriosi sulle tentazioni.

`Su quali aspetti specifici della tua vita Gesù ti chiede di pentirti? Quale parte della sua prescrizione è per te la più impellente?`