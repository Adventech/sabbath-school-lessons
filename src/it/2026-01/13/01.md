---
title:  Rimanere saldi nella volontà di Dio
date:   21/03/2026
---

### Letture
Colossesi 4:17,18; Efesini 6:21; Atti 15:36-40; 2 Timoteo 4:10,11; 2 Pietro 3:10-14; Isaia 60:1-3

> <p></p>
> «In ogni cosa rendete grazie, perché questa è la volontà di Dio in Cristo Gesù verso di voi» 1 Tessalonicesi 5:18

Questa parte finale della Lettera ai Colossesi rivela la più ampia rete di collaboratori di Paolo. Nel libro degli Atti, lo abbiamo visto prima collaborare con Barnaba, poi con Sila, ottenendo quindi una panoramica dei suoi tre viaggi missionari.

Questa settimana esamineremo la strategia missionaria di Paolo, che prevedeva un uso molto efficiente del tempo e delle risorse per raggiungere i principali centri dell’Impero romano, nonché la formazione di promettenti collaboratori laici al fine di raggiungere le città e i paesi che egli non avrebbe visitato, come Colosse, Laodicea e Ierapoli.

Attraverso visite personali durante i suoi viaggi e, soprattutto quando era prigioniero, attraverso le sue epistole, Paolo mise costantemente in contatto persone e chiese. Sapeva che il successo della missione evangelistica dipendeva dalla collaborazione di tutti: cristiani ebrei e stranieri, uomini e donne, persone come Tichico, Aristarco, Giusto, Epafra, Luca e Ninfa. Abbiamo anche sentito parlare di una lettera che scrisse a Laodicea, e che non è stata conservata. Paolo racchiude molto in questi ultimi versetti, compresa un’esortazione personale a un uomo di nome Archippo. Finché ha potuto, fece tutto il possibile per rafforzare le chiese.