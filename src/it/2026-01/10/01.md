---
title:  Completi in Cristo
date:   28/02/2026
---

### Letture
Colossesi 2; Ebrei 7:11; Isaia 61:3; 1 Corinzi 3:6; Deuteronomio 31:24-26; Romani 2:28,29; 7:7

> <p></p>
> «Nessuno, dunque, vi giudichi quanto al mangiare o al bere, o rispetto a feste, a noviluni, a sabati, che sono l’ombra di cose che dovevano avvenire; ma il corpo è di Cristo» Colossesi 2:16,17

Ti è mai stato chiesto perché osservi il sabato? Forse anche il testo di questa settimana è stato usato come «prova» contro la sua istituzione. Tuttavia, il testo non è stato scritto in riferimento al quarto comandamento, ma in risposta agli errori insegnati da alcuni falsi maestri nella chiesa. Di quali errori stiamo parlando? Innanzitutto, il falso insegnamento è descritto come «filosofia», «tradizione degli uomini», «elementi del mondo» e «non secondo Cristo» (Cl 2:8).

Esso includeva la circoncisione e l’osservanza delle feste ebraiche (vv. 11,16), insieme ai rituali di purezza e alle regole alimentari ebraiche (vv. 16,21), l’adorazione degli o con gli angeli o il tentativo di emulare il loro culto (v. 18). Infine, riguardava i «comandamenti e le dottrine degli uomini» e forse comportava pratiche ascetiche (vv. 22,23). Questi falsi insegnanti erano chiaramente religiosi e sinceri, ma avevano anche frainteso il vangelo. Questa settimana vedremo perché. E capiremo anche perché il versetto da memorizzare non ha nulla a che vedere con l’osservanza del sabato, il settimo giorno.