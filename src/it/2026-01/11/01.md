---
title:  Vivere con Cristo
date:   07/03/2026
---

### Letture
Colossesi 3:1-17; Romani 1:18; 6:1-7; Efesini 4:22-24; Deuteronomio 7:6-8; 1 Samuele 16:23

> <p></p>
> «Al di sopra di tutte queste cose rivestitevi dell’amore che è il vincolo della perfezione» Colossesi 3:14

Spesso ci viene raccomandato di non concentrarci eccessivamente sulle cose celesti, altrimenti non saremo di alcuna utilità sulla terra. Nonostante questo sia in parte vero, Paolo sottolinea un concetto altrettanto importante in Colossesi 3: se restiamo troppo concentrati sulle cose terrene, non saremo di alcuna utilità celeste per il Signore. L’apostolo richiama la nostra attenzione su molti principi pratici e concreti che nascono dal cielo e possono essere compresi solo da coloro che sono «risuscitati con Cristo» (Cl 3:1). I consigli di Paolo sono principi molto concreti che miglioreranno tutte le nostre relazioni, e non solo all’interno della chiesa.

Gesù disse: «Amate i vostri nemici, benedite coloro che vi maledicono, fate del bene a coloro che vi odiano... affinché siate figli del Padre vostro che è nei cieli… poiché egli fa levare il suo sole sopra i malvagi e sopra i buoni, e fa piovere sui giusti e sugli ingiusti» (Mt 5:44,45).

Sembra impossibile? Effettivamente lo è, dal punto di vista umano. Dobbiamo morire prima di vivere davvero per Dio. Se speriamo di essere di qualche utilità terrena al nostro Padre nei cieli occorrerà avere una mentalità celeste.

Questa settimana vedremo in che modo vivere con Cristo può fare la differenza, ora e in eterno.