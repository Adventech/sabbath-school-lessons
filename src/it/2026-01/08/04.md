---
title:  Capo del corpo (la chiesa)
date:   17/02/2026
---

`Leggere Efesini 1:22 e Colossesi 2:10. Cosa significa «capo» in questi passaggi? Cosa intende Paolo quando definisce Gesù «capo della chiesa» (Ef 5:23)?`

È naturale parlare della testa in senso metaforico in riferimento a una posizione di leadership, come accade in innumerevoli idiomi in tutto il mondo. Troviamo un uso simile in tutto l’Antico e il Nuovo Testamento. Da notare l’uso del termine «capo» nei seguenti versetti:

1. **Esodo 18:25:** «Mosè scelse fra tutto Israele degli uomini capaci e li stabilì capi del popolo: capi di migliaia, capi di centinaia, capi di cinquantine e capi di decine».
2. **Numeri 31:26:** «Tu, con il sacerdote Eleazar e con i capi famiglia della comunità, fa’ il conto di tutta la preda che è stata fatta: della gente e del bestiame».
3. **Deuteronomio 28:13:** «Il SIGNORE ti metterà alla testa e non alla coda. Sarai sempre in alto, e mai in basso, se ubbidirai ai comandamenti del SIGNORE tuo Dio, che oggi ti do perché tu li osservi e li metta in pratica».
4. **Isaia 7:8:** «Poiché Damasco è la capitale della Siria e Resin è il capo di Damasco, fra sessantacinque anni Efraim sarà fiaccato al punto che non sarà più popolo».
5. **Osea 1:11:** «I figli di Giuda e i figli d’Israele… si daranno un unico capo e marceranno fuori dal paese».
6. **Michea 3:9:** «Ascoltate, vi prego, o capi della casa di Giacobbe, e voi guide della casa d’Israele, che detestate ciò che è giusto e pervertite tutto ciò che è retto».
7. **1 Corinzi 11:3:** «Ma voglio che sappiate che il capo di ogni uomo è Cristo, che il capo della donna è l’uomo, e che il capo di Cristo è Dio».

Pertanto, Cristo, in quanto capo della chiesa, garantisce leadership, guida e nutrimento per l’unità e la crescita della stessa (cfr. Cl 2:19).

`Leggere 1 Corinzi 12:12-27. Anche qui Paolo descrive la chiesa come un «corpo». Quali altri aspetti vengono trasmessi da questa metafora?`

Proprio come il corpo non può vivere senza la testa, quando una parte del corpo viene persa o ferita, la vita può diventare molto più difficile. Spesso non ci rendiamo conto dell’importanza di qualcosa finché non la perdiamo.

`Taglieresti via una parte del tuo corpo? Cosa ti dice questo riguardo all’importanza di ogni singolo membro della chiesa?`