---
title:  Approfondimento
date:   20/02/2026
---

«Un uomo che fosse solo un uomo e dicesse le cose che diceva Gesù non sarebbe un grande maestro morale. Sarebbe considerato pazzo, al pari di chi dice di essere un uovo in camicia, oppure il diavolo dell’inferno. Dovete scegliere. O quest’uomo era ed è il Figlio di Dio, oppure era un pazzo o qualcosa di peggio. Potete zittirlo come pazzo, potete sputargli addosso e ucciderlo come un demone; oppure cadere ai suoi piedi e chiamarlo Signore e Dio. Ma non veniteci a raccontare sciocchezze condiscendenti sul fatto che fosse un grande maestro umano. Non ci ha lasciato questa possibilità. Non era sua intenzione farlo» - C.S. Lewis, Mere Christianity, Collier Books, New York, 1952, p. 41.

«Il Padre è l’intera pienezza della divinità, invisibile alla vista dei mortali. Il Figlio è l’intera pienezza della divinità manifestata. La Parola di Dio dichiara che egli è “impronta della sua essenza” (Eb 1:3). […].

Cristo è il Figlio di Dio preesistente e autoesistente. […] Parlando della sua preesistenza, Cristo ci riporta indietro lungo le ere senza tempo. Ci assicura che non c’è mai stato un tempo in cui non fosse in comunione con il Dio eterno. […] Cristo è uno con Dio, esattamente uguale all’Infinito e Onnipotente. È il Figlio eterno e autoesistente» - EV, 614,615 [pp. 436, 437].

**Domande per la condivisione**

`Soffermiamoci maggiormente sulla questione dell’eterna divinità di Gesù. Riflettete sulle implicazioni dell’intero piano di salvezza e sul significato del sacrificio sulla croce se Gesù fosse stato qualcosa di diverso dal Dio eterno che non è mai stato creato ma è sempre esistito. Perché questo insegnamento è così importante? Cosa cambierebbe se Gesù non fosse eterno, ma in qualche modo fosse stato creato?`

`Quando pensiamo a Gesù, al vangelo e al piano della salvezza, perché occorre ricordare che è coinvolto e direttamente interessato l’universo intero? Cosa deve essere passato nella mente di chi abitava l’universo quando ha visto il Creatore, il suo Creatore eterno, sulla croce? Un conto è l’impressione suscitata su di noi, ma l’universo non caduto lo conosceva nella sua gloria eterna. Cosa devono avere vissuto quando hanno visto colui che avevano adorato in cielo morire sulla croce?`

`Cosa diresti a qualcuno che non crede che il Padre e il Figlio siano sempre coesistiti? Perché è una verità così importante? Come spiegheresti che non c’è mai stato un momento in cui il Padre fosse senza il Figlio, tranne che sulla croce, quando ci fu una temporanea «separazione dei poteri divini»? (Cfr. Ellen G. White Comments, 7BC, p. 924).`