---
title:  La preminenza di Cristo
date:   14/02/2026
---

### Letture
Genesi 1:26,27; Colossesi 1:13-19; Giovanni 1:1-3; Efesini 1:22; 1 Corinzi 12:22-27; 4:9; Romani 6:3,4

> <p></p>
> «Egli è l’immagine del Dio invisibile, il primogenito di ogni creatura; poiché in lui sono state create tutte le cose che sono nei cieli e sulla terra, le visibili e le invisibili: troni, signorie, principati, potenze; tutte le cose sono state create per mezzo di lui e in vista di lui. Egli è prima di ogni cosa e tutte le cose sussistono in lui» Colossesi 1:15-17

Con la lezione di questa settimana riprendiamo la nostra riflessione sulla Lettera ai Colossesi (cfr. Lezioni 1 e 2). Nella seconda lezione, giovedì, abbiamo visto che in Colossesi 1:9-12 Paolo prega per i credenti di Colosse, chiedendo che possano vivere in modo gradito a Dio. Nei versetti 12 e 13, contrappone due regni: quello della luce e quello delle tenebre, «il regno della luce» (Cl 1:12) e «il dominio delle tenebre» (v. 13). Dio Padre ci ha resi idonei a partecipare all’eredità eterna del regno della luce, ci ha liberati dal potere delle tenebre e «ci ha trasportati nel regno del suo amato Figlio. In lui abbiamo la redenzione, il perdono dei peccati» (vv. 13,14).

In altre parole, abbiamo la redenzione in Gesù (che è anche Dio nostro Creatore) nella sua persona. Egli l’ha ottenuta per noi, e mediante la fede in lui siamo stati trasferiti dal regno delle tenebre a quello dell’amato Figlio.

Questa settimana esamineremo una delle affermazioni più complete e sublimi che riguardano Gesù nel Nuovo Testamento. Cosa significa l’espressione «l’immagine del Dio invisibile», ma anche «il primogenito di ogni creatura» (v. 15)?