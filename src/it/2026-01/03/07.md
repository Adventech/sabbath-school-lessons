---
title:  Approfondimento
date:   16/01/2026
---

«Dalla ruota delle torture, dal rogo, dalle prigioni, dai sotterranei e dalle fosse della terra sale alle sue orecchie il trionfante grido dei martiri. Egli ode la testimonianza dei credenti che, sebbene abbandonati, afflitti e tormentati, danno ardita e solenne testimonianza della loro fede, dichiarando: “Io so in chi ho creduto”. Questi credenti, sacrificando la loro vita per la fede, proclamano al mondo che colui nel quale essi confidano è capace di salvare anche il peccatore più incallito» - AA, 512 [p. 320].

«Mai come oggi c’è stata una così grande diversità di convinzioni nel cristianesimo. Se i doni (Ef 4:11-13) erano necessari per conservare l’unità nella chiesa primitiva, quanto più lo sono oggi per riportarne l’unità! Inoltre, è evidente dalle profezie che l’obiettivo di Dio era restaurare l’unità della chiesa negli ultimi tempi. Siamo certi che le sentinelle saranno sveglie quando il Signore visiterà nuovamente Sion. Nel tempo della fine, ci viene detto, i savi capiranno. Quando tutto ciò si adempirà vi sarà unità della fede fra tutti quelli che Dio ritiene savi, perché coloro che hanno una corretta comprensione della realtà, capiranno necessariamente allo stesso modo… Da queste considerazioni si deduce che lo stato perfetto della chiesa è proiettato nel futuro, e quindi questi doni non hanno ancora realizzato la loro opera» - R. F. Cottrell, «Introduzione», in EW, 140 [p. 138].

**Domande per la condivisione**

`Alla luce della citazione sopra riportata di R.F. Cottrell, cosa serve oggi affinché lo Spirito Santo porti l’unità nella chiesa di Dio? A tal fine, quanto diventa importante mettere in pratica i consigli dati attraverso il dono della profezia?`

`Come spiegheresti l’insegnamento biblico sulla morte a un amico che crede che Paolo e altri cristiani defunti siano ora «con Cristo» in cielo?`

`Come possiamo comprendere la terribile realtà della sofferenza in questo mondo? Perché il tema del gran conflitto ci aiuta in tal senso?`