---
title:  Vita e morte
date:   10/01/2026
---

### Letture
Filippesi 1:19-30; 1 Corinzi 4:14-16; 2 Corinzi 10:3-6; Giovanni 17:17-19; Michea 6:8; Atti 14:22

> <p></p>
> «Infatti per me il vivere è Cristo e il morire guadagno» Filippesi 1:21

La morte, ci viene spesso detto, è solo parte della vita. Non è così. La morte è l’opposto della vita, la sua nemica; non può essere parte integrante della vita più di quanto un relitto lo sia di un’imbarcazione. Paolo afferma con enfasi che Cristo è morto per «distruggere, con la sua morte, colui che aveva il potere sulla morte, cioè il diavolo, e liberare tutti quelli che dal timore della morte erano tenuti schiavi per tutta la loro vita» (Eb 2:14,15).

Sebbene fosse pronto a morire per Cristo, Paolo era fiducioso riguardo al suo destino a lungo termine. La cosa più importante per lui, nel frattempo, era onorare Cristo con la propria vita o morte e predicare il vangelo al maggior numero possibile di persone. Forse questo è uno dei motivi per cui sono così tante le epistole firmate a suo nome. Attraverso i suoi scritti, poteva raggiungere molte persone e luoghi, compresi quelli che non aveva mai visitato.

La vita è breve ed è fondamentale avere il maggiore impatto possibile sul regno di Dio nel corso degli anni che il Signore ci concede. Molto dipenderà dal nostro incoraggiamento all’«unità della fede». Come vedremo, a partire da questa settimana, questo tema è stato uno dei motivi principali che hanno spinto Paolo a scrivere ai Filippesi.