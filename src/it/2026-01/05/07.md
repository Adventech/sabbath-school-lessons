---
title:  Approfondimento
date:   30/01/2026
---

«Sarà più vicino a Cristo colui che sulla terra avrà più profondamente attinto al suo spirito di sacrificio e al suo amore, amore che “non si vanta, non si gonfia… non cerca il proprio interesse, non s’inasprisce, non addebita il male” (1 Co 13:4,5). Un amore che induce i discepoli, come ha indotto il nostro Signore, a offrire tutto, a vivere, a lavorare e a sacrificarsi fino alla morte, per la salvezza dell’umanità. Questo spirito si manifestò chiaramente nella vita di Paolo. Egli aveva scritto: “Poiché per me il vivere è Cristo, e il morire guadagno” (Fl 1:21). La sua vita era una rivelazione del Cristo agli uomini e la sua morte un guadagno per il Cristo, perché la morte stessa rivela la potenza della sua grazia e conquista anime a lui. “Cristo sarà magnificato nel mio corpo, sia con la vita, sia con la morte” (v. 20)» - DA, 549 [p. 404].

«Non è lontano il tempo in cui ognuno verrà messo alla prova. Su di noi verrà messo il marchio della bestia. Chi poco a poco si è conformato alle esigenze del mondo cederà al potere piuttosto che esporsi al ridicolo, alla derisione, alla minaccia di carcerazione e di morte… Quando le moltitudini di falsi fratelli saranno distinte dai veri, allora quelli nascosti saranno rivelati alla vista e con osanna si schiereranno sotto la bandiera di Cristo. Coloro che sono stati timidi e insicuri si dichiareranno apertamente per Cristo e la sua verità. I più deboli e titubanti nella chiesa saranno come Davide: disposti ad agire e a osare. Più profonda è la notte per il popolo di Dio, più brillanti diventano le stelle. Satana tormenterà duramente i fedeli, ma, nel nome di Gesù, essi ne usciranno più che vincitori» - 5T, pp. 81,82.

**Domande per la condivisione**

`Riflettere sull’avvertimento contenuto nell’ultima citazione a proposito di quanti «passo dopo passo hanno ceduto alle richieste del mondo e si sono conformati alle sue consuetudini». Perché il monito può essere indirizzato non solo ai singoli ma alla chiesa nel suo insieme?`

`Dio dice: «Onoro quelli che mi onorano» (1 S 2:30). In che modo onoriamo Dio? Equivale a «rendergli gloria» (Ap 14:7)? Motivare le risposte.`

`Come possiamo comprendere il concetto di adoperarsi per la propria salvezza senza cadere nella trappola del legalismo?`