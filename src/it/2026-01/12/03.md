---
title:  Genitori e ﬁgli
date:   16/03/2026
---

I bambini hanno un ruolo fondamentale all’interno dell’azienda familiare. Hanno bisogno di sapere che sono amati e apprezzati come membri della famiglia e cittadini del regno celeste. Il culto familiare è fondamentale, semplice ma regolare, al mattino e alla sera. Fin dalla tenera età, i bambini possono iniziare ad aiutare nelle pulizie e in altre responsabilità. Soprattutto, dovrebbero seguire il comando di Paolo: «Ubbidite ai genitori in ogni cosa, perché questo è gradito al Signore» (Cl 3:20).

**Leggere i seguenti brani. Quali sono i principi indicati per educare i figli?**

`Proverbi 22:6,15`

`Matteo 19:14`

`Deuteronomio 6:6,7`

`Proverbi 1:8,9`

Se educati correttamente per il Signore, con l’insegnamento e l’esempio, i figli saranno una benedizione per la famiglia, la chiesa e oltre. E la disposizione di Paolo per i genitori, come quella che riguardava i mariti e le mogli, è equilibrata e reciproca: «Padri, non irritate i vostri figli, affinché non si scoraggino» (Cl 3:21). Il modo in cui i genitori, in particolare il padre, interagiscono con i figli e li educano ha un profondo impatto sulla loro crescita spirituale.

Gli studi dimostrano che quando entrambi i genitori vanno in chiesa, una percentuale più alta di figli continuerà a frequentarla, rispetto al caso in cui solo uno dei genitori lo faccia. Ancora più sorprendente è il fatto che la frequenza costante alla chiesa da parte del padre, più ancora che da parte della madre, comporti una percentuale maggiore di figli che continueranno a frequentarla da adulti. Il ruolo del padre nella formazione spirituale dei figli non può quindi essere sottovalutato. È fondamentale che i padri prendano sul serio il loro ruolo.

`Non tutti i padri, tuttavia, sono stati (per usare un eufemismo) modelli esemplari per i propri figli. In che modo la consapevolezza che Dio è nostro Padre può aiutare a portare la guarigione dove necessario, specialmente quando i padri terreni hanno causato gravi danni?`