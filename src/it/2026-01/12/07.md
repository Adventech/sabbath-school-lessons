---
title:  Approfondimento
date:   20/03/2026
---

«Ogni membro deve prendere coscienza del fatto che è responsabile personalmente del ruolo che deve svolgere per assicurare la comodità, l’ordine e il buon andamento della vita familiare. Nessuno deve mostrarsi adirato contro l’uno o l’altro dei componenti della famiglia. Tutti devono impegnarsi a farsi del bene reciprocamente, incoraggiandosi, dimostrando gentilezza, spirito di perdono e pazienza; parlando con calma, dolcezza ed evitando ogni incomprensione. Ognuno deve impegnarsi ad alleviare le preoccupazioni della madre... Ogni membro della famiglia deve comprendere esattamente il ruolo che deve svolgere in armonia con gli altri membri. Tutti, dal bambino di sei anni fino a quello più grande, devono sapere che hanno la responsabilità di portare la loro parte dei pesi della vita» - AH, 179,180 [p. 73].

«Se vogliamo camminare nella luce, dobbiamo consentire a Cristo di entrare nei nostri cuori e nelle nostre case. La casa dovrebbe essere tutto ciò che la parola stessa implica. Dovrebbe essere un piccolo paradiso sulla terra, un luogo dove gli affetti vengono coltivati invece di essere accuratamente repressi. La nostra felicità dipende da questa coltivazione dell’amore, della comprensione e della vera cortesia reciproca. Dovremmo dimenticare noi stessi, cercando sempre opportunità, anche nelle piccole cose, per mostrare gratitudine per i favori ricevuti dagli altri, e per rallegrare le persone che ci circondano, alleggerendo e alleviando i loro dolori e i loro pesi con atti di tenera gentilezza e piccoli gesti d’amore. Queste cortesie premurose, che, a partire dalle nostre famiglie si estendono al di fuori della cerchia familiare, contribuiscono a costituire la somma della felicità della vita; e la loro negligenza costituisce la somma dell’amarezza e del dolore della vita» - 3T, pp. 539,540.

**Domande per la condivisione**

`Per le coppie sposate, quali principi vi hanno aiutato nella vostra relazione? Che consiglio dareste a chi non è sposato e come prepararsi alle sfide che un matrimonio inevitabilmente comporta?`

`Molti genitori amorevoli e premurosi che hanno cresciuto i propri figli in famiglie cristiane spesso devono affrontare il loro rifiuto della fede quando diventano adulti. Quali consigli potreste dare? Cosa sarebbe meglio evitare di dire?`

`Dialogare ulteriormente sul monito a «camminare con saggezza». Cosa può voler dire invece camminare con «stupidità»?`