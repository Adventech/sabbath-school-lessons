---
title:  Il Messaggio Della Lettera Agli Ebrei
date:  01/01/2022
---

### Letture
Ebrei 1:5-14; 2:14-16; 5:1-4; 8:8-12; ; Luca 1:30-33;  ; Salmi 132:1-5; ; 1 Pietro 2:9

> <p></p>
> «Ora, il punto essenziale delle cose che stiamo dicendo è questo: abbiamo un sommo sacerdote tale che si è seduto alla destra del trono della Maestà nei cieli» Ebrei 8:1

Un documento ebraico scritto qualche decennio dopo la Lettera agli Ebrei, intorno al 100 d.C., contiene una preghiera: «Tutto ciò io l’ho pronunciato davanti a te, o Signore, poiché tu hai detto di avere creato questo mondo per noi... E adesso, o Signore, osserva queste nazioni, ritenute niente, che ci dominano e ci divorano. Ma il nostro popolo, che tu hai chiamato primogenito, unigenito, che ti ama e che ti sta a cuore, è stato consegnato nelle loro mani» James H. Charlesworth, ed., The Old Testament Pseudepigrapha, vol. 1, New York: Hendrickson Publishers, 1983, p. 56.

I lettori della nostra epistola probabilmente ebbero sensazioni simili. Se erano i figli di Dio, perché patire simili sofferenze?

Paolo scrive quindi ai destinatari per fortificare la fede dei credenti oppressi dalle prove. Ricorda loro (e anche a noi) che le promesse divine si compiranno mediante Gesù, che è seduto alla destra del Padre e che presto ci condurrà a casa. Nel frattempo, Gesù è l’intermediario per le benedizioni divine a noi riservate. Non dobbiamo fare altro che aggrapparci alla nostra fede fino alla fine.