---
title:  Gesù Nostro Campione
date:  04/01/2022
---

`Leggere i passi di 1 Samuele 8:19,20  ed Ebrei 2:14-16 . Che cosa cercavano gli Israeliti in un re, e in che modo tali aspirazioni si sono compiute in Gesù?`

Gli Israeliti volevano un sovrano che fosse loro giudice e condottiero in battaglia, perché dimenticarono che Dio era il loro re. Il completo ripristino della sovranità divina sul suo popolo avvenne con Gesù, il quale, come nostro re, ci guida nella battaglia contro il nemico.

In Ebrei 2:14-16  , Gesù viene raffigurato come campione dei deboli esseri umani. Cristo affronta e sconfigge il diavolo combattendolo in solitudine e ci libera dalla sua schiavitù. La descrizione ci ricorda il confronto avvenuto tra Davide e Golia. Dopo essere stato unto re (1 S 16)  , Davide salvò i suoi fratelli dalla schiavitù sconfiggendo Golia. I termini del combattimento stabilivano che il vincitore avrebbe reso schiava la popolazione dell’avversario (17:8-10). Davide si comportò quindi da campione di Israele e suo rappresentante.

`Leggere Isaia 42:13 e 59:15-20 1.  Yahweh si descrive in questi brani. Con quali parole?`

Ebrei 2:14-16   allude al concetto secondo cui Dio avrebbe salvato Israele grazie a un unico combattimento. Osservate con attenzione questo passaggio tratto da Isaia 49:25 , «Sì, così dice il SIGNORE: “Anche i prigionieri del forte verranno liberati e il bottino del tiranno fuggirà; io combatterò contro chi ti combatte e salverò i tuoi figli”».

Noi cristiani, talvolta, pensiamo di potere affrontare Satana da soli. Leggendo Efesini 6:10-18 , ci rendiamo conto che effettivamente siamo in conflitto con il diavolo, ma Dio è il nostro campione e ci precede nella battaglia. Noi siamo parte del suo esercito, per questo ci viene richiesto di indossare la sua armatura. Non combattiamo da soli. Efesini 6 parla di «voi», al plurale. Noi, in quanto chiesa, dobbiamo indossare l’armatura e combattere uniti dietro il nostro campione, che è Dio in persona.

`Che cosa vuol dire indossare l’armatura di Dio? Nelle sfide e nelle tentazioni quotidiane cui siamo esposti, come dotarsi della forza necessaria che ci consentirà di rimanere fedeli?`