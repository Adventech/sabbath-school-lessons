---
title:  Approfondimento
date:  11/02/2022
---

Tramonto del sole: ore 17,31

«Rinunciare a se stessi, arrendersi completamente alla volontà di Dio, implica una lotta. Nessun conflitto è così difficile e importante, ma esso costituisce l’unica via per essere rinnovati spiritualmente» - SC, 43 [pp. 43,44].

«Giovanni desiderava diventare come Gesù e sotto l’influsso trasformatore dell’amore di Cristo divenne umile e mansueto. Si identificò col Cristo, più di ogni suo compagno, il suo scopo fu quello di far rivivere l’esempio del Maestro... Il profondo amore che Giovanni provava per Cristo lo spinse a desiderare di essere sempre al suo fianco. Il Salvatore amò tutti i dodici, ma Giovanni fu l’anima più ricettiva. Essendo più giovane degli altri, aprì con maggiore fiducia il suo cuore a Gesù. Egli entrò in speciale confidenza col Cristo. Questa esperienza gli permise di approfondire, nei suoi scritti e nella sua testimonianza diretta, gli insegnamenti spirituali del Salvatore... Il suo volto irradiò la bellezza della santità che lo aveva reso simile a Cristo. Egli contemplò, in adorazione e devozione, il Salvatore fino a quando per l’intima comunione e la somiglianza con lui non arrivò al punto di riflettere nella propria persona il carattere del Maestro» - AA, 544,545 [p. 341].

**Domande per la condivisione**

`1. La vita di Giovanni, il discepolo benamato, ed i Giuda Iscariota offrono un evidente contrasto. Quando Gesù vide Giovanni e suo fratello, li definì figli del tuono. Giovanni aveva gravi difetti; anche Giuda ne aveva, ma non così marcati come quelli dell’altro. Come mai Giovanni è stato poi trasformato a immagine di Gesù, mentre Giuda ha peccato contro lo Spirito Santo?`

`2. Gesù invita i credenti a prendere la loro croce e a seguirlo. Che differenza c’è tra il prendere la croce e arrendersi agli abusi altrui?`

`3. Perché Dio richiede la piena sottomissione della nostra vita? Qual è il nesso tra libero arbitrio e salvezza?`