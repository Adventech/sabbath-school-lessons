---
title:  COSE MIGLIORI
date:  09/02/2022
---

Dopo il duro e sincero monito di Ebrei 6:4-8 , Paolo ha fiducia nel fatto che i suoi lettori non si sono allontanati dal Figlio e nemmeno lo faranno in futuro. È convinto che gli interlocutori cui si rivolge coglieranno il suo appello e che produrrà frutti adeguati. Sono come la «terra», che viene coltivata da Dio e produce i frutti attesi. Queste persone riceveranno la benedizione da parte di Dio (v. 7), ovvero, la «salvezza» (v. 9).

`Leggere Ebrei 6:9-12 . Fai un elenco delle cose buone che i destinatari della lettera hanno fatto e continuano a fare, e spiegane il significato.`

I credenti dimostrano di amare il «nome» di Dio (Dio stesso) con il servizio reso ai santi. Non si tratta di atti isolati compiuti nel passato, ma di contributi organizzati protrattisi nel presente. Gesta eccezionali non rivelano il vero carattere di una persona. La prova più concreta dell’amore per Dio non sono azioni isolate, ma gesti d’amore nei confronti degli altri uomini, in particolare di quelli meno fortunati (Mt 10:42; 25:31-46) . Paolo esorta dunque i credenti a non «scordarsi» di fare il bene (Eb 13:2,16) . Ebrei 6:12 : mette in guardia dalla pigrizia, caratteristica di chi non riesce a maturare e rischia di cadere. La speranza non viene mantenuta accesa grazie a esercizi di fede di matrice cerebrale, ma grazie a quella che si esprime in atti d’amore (Ro 13:8-10) .

Paolo desidera che i lettori imitino quanti con fede e pazienza ereditano la promessa. Ha già presentato il caso della generazione nel deserto, esempio negativo di chi, privo di fede e perseveranza, non ha ereditato quello che era stato promesso. Poi parla di Abraamo (Eb 6:13-15) , modello di chi invece ci è riuscito, proprio grazie alla fede e alla perseveranza. La lista di esempi positivi si allunga al capitolo 11 e in quello successivo raggiunge il culmine con Gesù, il più alto esempio di fede e perseveranza (12:1-4). In Apocalisse 14:12 , la fede, la costanza e l’osservanza dei comandamenti sono caratteristiche attribuite ai santi degli ultimi giorni.

`Capita di dovere rimproverare le persone che amiamo. Cosa ci insegna l’apostolo a tal proposito?`