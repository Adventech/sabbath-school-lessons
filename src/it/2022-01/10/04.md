---
title:  La Necessità di una cortina
date:  01/03/2022
---

Le cortine hanno una duplice funzione. Il temine greco katapetasma (Eb 9:3)  può indicare sia il velo d’ingresso per il cortile (Es 38:18)  sia quello interno posto all’ingresso della tenda del santuario (36:37), oppure quello interno che separava il luogo santo da quello santissimo (26:31-35). Queste cortine erano sia ingressi sia confini, che solo alcune persone potevano oltrepassare.

`Leggere Levitico 16:1,2 e 10:1-3 . Quali moniti troviamo in questi passaggi?`

La cortina era una protezione per i sacerdoti, nell’esercizio delle loro funzioni, davanti a un Dio santo. Dopo il peccato del vitello d’oro, Dio disse a Mosè che non li avrebbe accompagnati nella terra promessa perché erano un «popolo dal collo duro» e avrebbe potuto anche sterminarli lungo il cammino (Es 33:3) . Mosè allora prese la tenda di Dio e la piantò lontano dall’accampamento (v. 7). Dopo la sua intercessione, però, Dio acconsentì a tornare in mezzo a loro (vv. 12-20), ma stabilì diverse misure per proteggere il popolo mentre dimorava in mezzo a essi.

Per esempio, Israele si accampava secondo un ordine rigido, che prevedeva una piazza vuota nel mezzo sulla quale edificare il tabernacolo. I Leviti si accampavano attorno al tabernacolo per proteggere il santuario e i suoi arredi da invasioni straniere (Nu 1:51; 3:10) . Si trattava in effetti di una sorta di cortina umana a protezione del popolo di Israele: «Ma i Leviti piante-ranno le loro tende attorno al tabernacolo della testimonianza, affinché la mia ira non si accenda contro la comunità dei figli d’Israele; i Leviti avranno la cura del tabernacolo della testimonianza» (v. 53).

Gesù, in quanto Sommo Sacerdote, è anche la nostra cortina. Grazie alla sua incarnazione, il Signore ha piantato una tenda in mezzo a noi, offrendoci la possibilità di contemplare la sua gloria (Gv 1:14-18)   . Per mezzo di Cristo, un Dio santo ha potuto vivere insieme a un popolo imperfetto.

`Rifletti su quanto segue: il Dio Creatore di tutto l’universo desiderava dimorare in mezzo al suo popolo, che all’epoca era una nazione di schiavi liberati. Quanto può essere vicino a noi il Padre?`