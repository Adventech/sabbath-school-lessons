---
title:  Gesù Apre La Via Oltre La Cortina
date:  26/02/2022
---

### Letture
Ebrei 9:24; 10:19-22; 12:18-21 ; Esodo 19:3,4 ; Levitico 16:1,2 ; Colossesi 3:1

> <p></p>
> «Infatti Cristo non è entrato in un luogo santissimo fatto da mano d’uomo, figura del vero, ma nel cielo stesso, per comparire ora alla presenza di Dio per noi» Ebrei 9:24

Quando i discepoli tornarono dal monte degli Ulivi, subito dopo che Gesù era asceso in cielo, erano pieni di gioia e trionfanti. Il loro Maestro e amico aveva conquistato una posizione di potere sul mondo e li aveva invitati ad accostarsi a Dio con l’assoluta certezza che egli avrebbe risposto favorevol- mente alle loro preghiere (Gv 14:13,14) . Anche se proseguirono il loro cammino nel mondo, aggrediti dalle forze del male, la loro speranza rimase salda. Sapevano che Gesù era salito in cielo per preparare loro un luogo (vv. 1-3); erano consapevoli che egli fosse l’artefice della loro salvezza e che, mediante il suo sangue, aveva aperto la strada verso la casa celeste. La sua ascensione è centrale rispetto alla teologia della Lettera agli Ebrei, perché segna l’inizio del suo ruolo e del ministero sommo sacerdotale a nostro favore. Per finire, soprattutto, segna l’inaugurazione della nuova alleanza, grazie alla quale otteniamo gli strumenti per avvicinarci a Dio con coraggio, mediante la fede.

Oggi abbiamo il privilegio di poterci accostare al Signore con fiducia grazie a Gesù e ai meriti della sua giustizia.