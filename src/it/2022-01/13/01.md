---
title:  L'amore Freterno Rimanga
date:  19/03/2022
---

### Letture
Ebrei 13; 2:9; 4:16 ; Romani 12:13 ; Efesini 5:3-5 ; 1 Pietro 5:1-4 ; Galati 2:20

> <p></p>
> «L’amore fraterno rimanga tra di voi» Ebrei 13:1

Ebrei 13 presenta il monito conclusivo dell’apostolo: «L’amore fraterno rimanga tra di voi» (v. 1). In tutta l’epistola ha ribadito che noi siamo la famiglia del Re-Sommo Sacerdote Gesù, sue sorelle e fratelli. L’autore non concepisce i lettori come gruppo di singoli, che operano per la propria salvezza all’interno di una relazione a tu per tu con Cristo, ma come famiglia, che si salva tutta insieme. Paolo ha definito quello che Gesù ha fatto per noi come «amore fraterno», perché «egli non si vergogna di chiamarli fratelli» (2:11). I credenti dovrebbero comportarsi gli uni gli altri come Gesù ha fatto con loro. L’amore fraterno comprende la reciproca esortazione, affinché nessuno sia privato della grazia di Dio (3:13; 10:24,25; 12:15-17).

Questa esortazione assume, al capitolo 13, numerose caratteristiche: l’ospitalità (v. 2), la visita e il supporto ai carcerati e a quelli maltrattati (v. 3), il rispetto del vincolo matrimoniale (v. 4), il ripudio della cupidigia (vv. 5,6), il riconoscimento e il rispetto verso i capi della congregazione (vv. 7-17), la preghiera verso l’autore della lettera (vv. 18,19).