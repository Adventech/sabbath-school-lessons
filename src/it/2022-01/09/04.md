---
title:  Gesù, Il Sacrificio Perfetto
date:  22/02/2022
---

`Leggere Ebrei 7:2 e 10:10 . Come viene descritto il sacrificio di Cristo?`

I sacerdoti leviti «in gran numero, perché la morte impediva loro di durare» (Eb 7:23)  vengono contrapposti a Gesù, il quale vive per sempre e ha un sacerdozio eterno (vv. 24,25). I sacerdoti leviti offrivano «ogni giorno» (v. 27) e «ogni anno» (9:25) doni e sacrifici che «non possono, quanto alla coscienza, rendere perfetto colui che offre il culto» (v. 9; 10:1-4).

Gesù, invece, ha offerto se stesso «una volta per sempre» come «unico sacrificio» (10:10,12-14), che purifica la nostra coscienza (9:14; 10:1-10) e «annulla il peccato» (9:26). Il sacrificio di Gesù è superiore a quello degli animali, perché si tratta del figlio di Dio (7:26-28), il quale ha compiuto perfettamente la volontà del Padre (10:5-10). La definizione «una volta per tutte» abbinata a quel sacrificio, comporta diverse importanti implicazioni. 1. Esso è perfettamente efficace e nulla potrà mai superarlo, da questo punto di vista. I sacrifici dei sacerdoti leviti erano ripetuti proprio perché non efficaci; altrimenti, «non si sarebbe forse cessato di offrirli, se coloro che rendono il culto, una volta purificati, avessero sentito la loro coscienza sgravata dai peccati?» (10:2).

2. Tutti i diversi tipi di sacrificio dell’Antico Testamento hanno avuto il loro compimento con la croce. Significa che Gesù non solo ci purifica dal peccato (9:14), ma ci offre anche la santificazione (10:10-14), annullando il peccato dalla nostra vita (9:26). Prima che i sacerdoti si accostassero a Dio nel santuario, per officiare a beneficio degli esseri umani, dovevano a loro volta essere purificati e santificati, o consacrati (Le 8,9) . Il sacrificio di Gesù ci purifica e ci consacra (Eb 10:10-14)  per consentirci di avvicinarsi fiduciosi a Dio (10:19-23) e di servirlo in quanto «sacerdozio regale» (9:14; 1 P 2:9). 3. Il sacrificio di Gesù assicura anche il nutrimento per la nostra vita spirituale. È un modello che dobbiamo osservare e seguire. La Lettera agli Ebrei ci invita a fissare gli occhi su Cristo, in particolare sugli eventi della croce, e ad affidarci alla sua guida (12:1-4; 13:12,13).

`La croce è alla base di tutti i benefici che Dio ci concede. Ci procura la purificazione dal peccato, la santificazione per servire e il nutrimento per crescere. Come sperimentare al meglio quello che ci è stato donato in Gesù?`