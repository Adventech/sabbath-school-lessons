---
title:  Gesù, Il Sacrificio Perfetto
date:  19/02/2022
---

### Letture
Ebrei 9:15,22-28; 7:27; 10:10; 22-28 ; Genesi 15:6-21 ; Geremia 34:8-22 ; Efesini 3:14-19

> <p></p>
> «Infatti con un’unica offerta egli ha reso perfetti per sempre quelli che sono santificati» Ebrei 10:14

L’idea secondo cui un uomo ritenuto colpevole e giustiziato sulla croce dovesse essere adorato in quanto Dio era offensiva per la mentalità di quel tempo. Riferimenti sparsi sulla croce nella letteratura romana avvalorano l’avversione a quest’idea. Per gli Ebrei, la legge dichiarava che un uomo appeso a un albero era maledetto da Dio (De 21:23) .

I primi graffiti dei dipinti cristiani ritrovati nelle catacombe raffiguravano il pavone (si presume simboleggiasse l’immortalità), la colomba, la palma della vittoria di un atleta e il pesce. In seguito, apparvero altri temi: l’arca di Noè, Abraamo che sacrifica un montone al posto di Isacco, Daniele nella gabbia dei leoni, Giona espulso dal ventre del pesce, un pastore che conduce al pascolo un agnello, una raffigurazione di miracoli come la guarigione del paralitico e la risurrezione di Lazzaro. Erano simboli di salvezza, di vittoria e di premurosa cura. La croce, dall’altro lato, veicolava un senso di sconfitta e di vergogna. Eppure, quello è diventato l’emblema della cristianità. A tal riguardo, Paolo definì il vangelo «predicazione della croce» (1 Co 1:18) . Questa settimana studieremo la presentazione della croce nella Lettera agli Ebrei.