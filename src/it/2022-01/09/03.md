---
title:  Tipi Diversi Di Offerta
date:  21/02/2022
---

La morte di Gesù offrì il perdono, o remissione, dei nostri peccati. Una remissione che va ben oltre la cancellazione della punizione per avere trasgredito il patto, ma include altri importanti elementi. Ecco perché il sistema sacrificale israelita prevedeva diversi tipi di offerta, ciascuno dei quali indispensabile per esprimere la pienezza del significato della croce di Cristo.

**Leggere Efesini 3:14-19 . Quale fu la richiesta di Paolo in preghiera per i credenti?**

`L’offerta di olocausto imponeva che l’intero l’animale fosse consumato sull’altare (Le 1) . Esso rappresentava Gesù, la cui vita fu consumata per noi. L’espiazione richiedeva l’impegno totale da parte di Gesù per noi. Nonostante fosse uguale a Dio, Gesù «svuotò se stesso, prendendo forma di servo» (Fl 2:7) .`

`L’offerta del frumento era un dono di riconoscenza a Dio per avere sostentato il suo popolo (Le 2) , ma è anche simbolo di Gesù, «il pane della vita» (Gv 6:35,48) , grazie al quale abbiamo la vita eterna.`

`Il sacrificio di riconoscenza prevedeva la consumazione di un pasto comune con amici e familiari, per celebrare il benessere assicurato da Dio (Le 3) . Anche questo rappresenta Cristo, grazie al suo sacrificio ci ha offerto la pace (Is 53:5 ; Ro 5:1 ; Ef 2:14 ). Esso evidenzia inoltre la necessità da parte nostra di prendere parte al sacrificio di Gesù, mangiando la sua carne e bevendo il suo sangue (Gv 6:51-56) .`

`Il sacrificio per il peccato garantiva l’espiazione dai peccati (Le 4:1-5:13) . Enfatizza il ruolo del sangue dell’animale che ne rappresentava la vita che garantisce la redenzione dai peccati (17:11) e rimanda al sangue di Cristo, che redime dai nostri peccati (Mt 26:28 ; Ro 3:25 ; Eb 9:14 ).`

`L’offerta per la trasgressione (Le 5:14-6:7)  assicurava il perdono nei casi in cui era possibile riparare. Ci dice che il perdono divino non ci esime dalla responsabilità di rimediare al peccato commesso, dove possibile.`

I sacrifici del santuario ci insegnano che l’esperienza della salvezza è più che accettare Gesù come nostro sostituto. Dobbiamo anche «nutrirci» di lui, condividere con gli altri la sua provvidenza e riparare nei confronti di chi ha subìto un nostro torto.