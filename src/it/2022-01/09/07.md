---
title:  Approfondimento
date:  25/02/2022
---

Tramonto del sole: ore 17,49

Il professore Jiří Moskala ha spiegato la natura di questo giudizio investigativo: «Dio non sta esibendo i miei peccati come si fa nella vetrina di un negozio. Al contrario, prima di ogni cosa vuole indicare la sua straordinaria grazia, capace di trasformare e, davanti all’intero universo, nel ruolo di unico vero testimone di tutta la mia vita, egli spiegherà il mio atteggiamento nei suoi riguardi, le mie più profonde motivazioni, il mio modo di pensare, di agire, l’orientamento e la direzione della mia esistenza e lo farà dimostrando il tutto. Gesù attesterà che ho commesso tanti errori, che ho trasgredito la sua legge santa, ma anche che mi sono pentito, che ho chiesto perdono e che sono stato trasformato dalla sua grazia. Egli proclamerà: “il mio sangue è sufficiente per il peccatore Moskala, la sua vita è orientata su di me, il suo atteggiamento nei miei confronti e verso le persone è caloroso e altruista, egli è degno di fiducia, è il mio buono e fedele servo”» “Toward a Biblical Theology of God’s Judgment: A Celebration of the Cross in Seven Phases of Divine Universal Judgment”, Journal of the Adventist Theological Society 15 (primavera 2004), p. 155.

«Gli esseri redenti, insieme con quelli che non hanno mai peccato, troveranno nella croce di Cristo il loro soggetto di studio e il loro motivo di gioia. Si vedrà che la gloria che brilla sul volto di Gesù è quella dell’amore che si sacrifica. Il Calvario insegna che l’amore, pronto alla rinuncia, è la legge di vita della terra e del cielo; che l’amore, che “non cerca il proprio interesse” (1 Co 13:5) , ha la sua fonte nel cuore di Dio, e che il Maestro umile e mansueto manifesta il carattere di colui che vive nella luce e che nessun uomo può vedere» - DA, 19,20 [p. 8].

**Domande per la condivisione**

`1. Gli uomini hanno sempre avuto la tendenza a offrire tipi diversi di sacrifici a Dio per ottenere in cambio il perdono o la salvezza. C’è chi offre atti eroici di penitenza (per esempio, lunghi pellegrinaggi), chi una vita dedicata al servizio, ecc. Come si devono considerare alla luce del sacrificio di Gesù e di quello che dice la Scrittura, ovvero che la croce ha posto fine a ogni sacrificio (Da 9:27 ; Eb 10:18 )?`

`2. Qual è il ruolo del sacrificio nella vita di un credente? Cosa voleva intendere Gesù quando disse che dobbiamo prendere la nostra croce e seguirlo (Mt 16:24) , o l’apostolo Paolo, quando asserisce che dobbiamo offrire il nostro corpo come «sacrificio vivente, santo e accettevole a Dio» (Ro 12:1) ? Quale nesso c’è tra queste affermazioni e quanto scritto in Ebrei 13:15,16 ?`