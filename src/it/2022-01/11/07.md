---
title:  Approfondimento
date:  11/03/2022
---

Tramonto del sole: ore 18,08

«Così come per fede appartenete a Cristo, per fede dovete crescere in lui tramite l’esperienza del dare e del ricevere. Quando offrite tutto a Cristo cuore, volontà, impegno vi consacrate a lui e ubbidite a tutti i suoi comandamenti, riceverete tutto; Cristo stesso, che vive in voi, vi sosterrà, vi renderà giusti, vi darà la forza di ubbidire e vi accorderà tutte le benedizioni che da lui derivano» - SC, 70 [p. 70].

«Dio non vuole che abbiamo una fede cieca; egli ci fornisce numerosi elementi razionali che ci aiutano a credere nella sua esistenza, nella veridicità della sua Parola e a conoscere il suo carattere. Ma la nostra fede non è una dimostrazione in sé, si deve basare sull’evidenza, perché Dio non ci ha mai privati della libertà di dubitare. Chi vuole mettere in dubbio la sua Parola ne ha l’opportunità e chi vuole conoscere la verità, troverà moltissimi elementi su cui fondare la propria fede.

La mente dell’uomo non riesce a comprendere pienamente il carattere e le opere dell’Essere infinito e anche i più intelligenti e i più colti non riescono a dissipare il mistero che lo avvolge. “Puoi conoscere l’immensità di Dio, o scoprire la sua grandezza? Tu non puoi fare niente! Dio è al di sopra dei cieli, raggiunge le profondità della terra, e tu non sai fin dove” (Gb 11:7,8)» - SC, 105 [pp. 106,107].

**Domande per la condivisione**

`1. Un antico studioso della Bibbia scrisse: Credo ut intelligam, cioè «Credo, per capire». Ebrei 11:3 dice che «per fede comprendiamo». Qual è la relazione tra fede e comprensione? Perché spesso viene prima la fede, ovvero accettare per fede quello che non riusciamo a capire?`

`2. Il termine greco pistis vuol dire sia «fede» che «fedeltà». Per quale ragione sono significati importanti entrambi per capire il senso di «vivere per fede»? In che modo i personaggi citati in Ebrei 11 dimostrano con la fedeltà la concretezza della loro fede? Come possiamo imitarli?`

`3. Anche se interpretiamo la fede come dono di Dio (Ro12:3), possiamo fare qualcosa per ottenerla e conservarla?`