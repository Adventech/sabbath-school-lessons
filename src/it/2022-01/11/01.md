---
title:  Gesù, Autore E Perfezionatore Della Nostra Fede
date:  05/03/2022
---

### Letture
Ebrei 10:35-39; 11; 12:1-3 ; Romani 1:17 ; Ebrei; Giosuè 2:9-11

> <p></p>
> «Fissando lo sguardo su Gesù, colui che crea la fede e la rende perfetta. Per la gioia che gli era posta dinanzi egli sopportò la croce, disprezzando l’infamia, e si è seduto alla destra del trono di Dio» Ebrei 12:2

Ebrei 11 e 12 sono forse i capitoli più amati dell’intera epistola. Paragonano la vita cristiana a una gara alla quale prendiamo tutti parte e che premierà chiunque rimarrà fedele. Parlando di redenzione, si descrive l’immagine di una staffetta in cui hanno perseverato, nonostante le sofferenze, gli uomini di fede del passato, ma senza aver ancora ricevuto il premio.

Il motivo è semplice: la storia finisce con noi, che ne siamo l’atto conclusivo. La trama termina con il nostro ingresso e partecipazione all’ultima parte della gara, con Gesù seduto sulla linea del traguardo alla destra del Padre. Egli garantisce l’ispirazione e rappresenta anche l’esempio perfetto da imitare per correre al meglio. È il testimone assoluto che quella ricompensa sarà reale ed è il precursore che ci apre la strada (6:19,20; 10:19-23). Ebrei 11 spiega che la fede è fiducia nelle promesse divine anche se non riusciamo a vederle.

Questa lezione esplorerà l’essenza della fede e come la si ottiene guardando i modelli del passato, ma soprattutto mettendo al centro di tutto l’esempio di Cristo, «colui che crea la fede e la rende perfetta» (12:2).