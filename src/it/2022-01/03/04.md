---
title:  Egli Irradia La Gloria Di Dio
date:  11/01/2022
---

In questa sezione ci concentreremo sulla parte che recita, «Egli, che è splendore della sua gloria e impronta della sua essenza» (Eb 1:3) .

`Leggere Esodo 24:16,17 ; Salmi 4:6; 36:9 e 89:15 . Perché questi testi ci aiutano a comprendere l’essenza della gloria di Dio?`

Nell’Antico Testamento, la gloria di Dio fa riferimento alla sua presenza visibile in mezzo al suo popolo (Es 16:7; 24:16,17;  Le 9:23;  Nu 14:10 ). Una presenza spesso associata alla luce o allo splendore.

La Scrittura ci informa che Gesù è la luce venuta in questo mondo per rivelare la gloria di Dio (Eb 1:3;  Gv 1:6-9,14-18;  2 Co 4:6 ). Pensiamo, per esempio, all’episodio della trasfigurazione: «E fu trasfigurato davanti a loro; la sua faccia risplendette come il sole e i suoi vestiti divennero candidi come la luce» (Mt 17:2) .

Così come il sole non può essere percepito se non attraverso lo splendere della sua luce, anche Dio lo si conosce grazie a Gesù. Dalla nostra prospettiva, i due sono uno. Dal momento che la gloria di Dio è luce in sé, non c’è differenza tra Dio e Gesù, così come non ve ne è tra la luce e lo splendore che essa emana.

L’epistola agli Ebrei dice anche che Gesù è «impronta dell’essenza» di Dio (1:3). Il punto chiave della metafora è l’esistenza di una perfetta corrispondenza di essenza tra il Padre e il Figlio. Da notare che gli uomini assumono l’immagine divina, ma non la sua essenza (Ge 1:26) . Il Figlio, invece, condivide proprio quella. Non stupiscono allora le parole di Gesù: «Chi ha visto me, ha visto il Padre» (Gv 14:9) .

`Perché sapere che Gesù ci rivela il carattere e la gloria del Padre è una grande notizia?`