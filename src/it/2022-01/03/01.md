---
title:  Le Radici. Il Figlio Promesso
date:  08/01/2022
---

### Letture
Isaia 2:2,3 ; Ebrei 1:1-5,10 ; Esodo 24:16,17 ; Isaia 44:24 ; Luca 1:31,32

> <p></p>
> «In questi ultimi giorni ha parlato a noi per mezzo del Figlio, che egli ha costituito erede di tutte le cose, mediante il quale ha pure creato i mondi. Egli, che è splendore della sua gloria e impronta della sua essenza, e che sostiene tutte le cose con la parola della sua potenza, dopo aver fatto la purificazione dei peccati, si è seduto alla destra della Maestà nei luoghi altissimi» Ebrei 1:2,3

Subito dopo aver peccato, Dio promise ad Adamo ed Eva una «stirpe», un Figlio che li avrebbe liberati dal loro nemico, che avrebbe ripristinato l’eredità perduta e compiuto lo scopo per il quale erano stati creati (Ge 3:15) . Questo Figlio li avrebbe rappresentati e riscattati prendendo il loro posto e, per finire, avrebbe annientato il serpente.

«Adamo ed Eva... appena udirono la promessa, sperarono in un suo immediato adempimento. Con gioia accolsero il loro primogenito, sperando che fosse già il liberatore. Ma l’adempimento tardava» DA, 31 [p. 19].

La promessa fu confermata, in seguito, ad Abraamo. Dio gli giurò che avrebbe avuto una «progenie», un figlio mediante il quale sarebbero state benedette tutte le nazioni della terra (Ge 22:16-18 ; Ga 3:16 ). Il Signore fece lo stesso con Davide, promettendogli che avrebbe adottato un figlio e lo avrebbe stabilito come legittimo sovrano su tutti i re della terra (2 S 7:12-14 ; Sl 89:27-29) . Quello che probabilmente né Adamo ed Eva, Abraamo o Davide immaginavano è che quel figlio Redentore promesso sarebbe stato il Figlio di Dio in persona.