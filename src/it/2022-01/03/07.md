---
title:  Approfondimento
date:  14/01/2022
---

Tramonto del sole: ore 16,58

La venuta di Gesù sulla terra come Figlio di Dio ha avuto il merito di adempiere a varie funzioni contemporaneamente. In primo luogo, quella di Figlio divino di Dio, perché ha consentito la rivelazione del Padre a noi uomini. Grazie alle sue azioni e alle sue parole, Gesù ci ha mostrato com’è realmente il Padre e perché possiamo avere fiducia in lui e ubbidirgli.

Gesù è venuto anche come figlio promesso di Davide, Abraamo e Adamo, figura attraverso la quale Dio aveva promesso di sconfiggere i nemici e di governare il mondo. Gesù è venuto quindi per prendere il posto di Adamo a capo del genere umano e per compiere il proposito originale che Dio aveva per esso (Ge 1:26-28;  Sl 8:3-8 ).

Gesù è venuto per essere quel legittimo sovrano che nei piani di Dio il mondo doveva possedere.

«Le parole dette a Gesù al Giordano: “Questo è il mio diletto Figlio, nel quale mi sono compiaciuto”, si riferiscono a tutta l’umanità. Dio ha parlato a Gesù come al nostro rappresentante. Nonostante i peccati e le debolezze, non siamo messi da parte come fossimo privi di valore. “A lode della gloria della sua grazia, che ci ha concessa nel suo amato Figlio” (Ef 1:6) . La gloria che riposava su Cristo è un pegno dell’amore di Dio per noi... La luce divina che si è posata sul capo del nostro Salvatore si poserà anche su di noi quando chiederemo l’aiuto per resistere alla tentazione. La voce che parlò a Gesù dirà a ogni credente: “Questo è il mio diletto Figlio, nel quale mi sono compiaciuto”» DA, 113 [p. 73].

**Domande per la condivisione**

`1. Abbiamo appreso che una comprensione più efficace delle azioni e delle parole di Cristo ci aiuta a capire meglio Dio, il Padre. Praticamente, in che modo avviene questo?`

`2.	Abbiamo anche appreso che Dio si rivolge e agisce con Gesù nello stesso modo in cui desidera farlo con noi. Appurato ciò, come dovremmo comportarci con il nostro prossimo?`

`3. Parliamo dell’importanza del concetto di divinità eterna applicato a Cristo. Cosa ci perdiamo se pensiamo che Gesù sia un essere creato, simile a noi, poi salito sulla croce? Che significato assume la croce nella convinzione che vi sia salito un Dio eterno e non una creatura?`

`4. Cosa significa dare gloria a Dio? Leggere Apocalisse 14:7 . In che misura questo atto è parte della verità presente e del messaggio dei tre angeli?`