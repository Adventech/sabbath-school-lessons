---
title:  Dio Ci Ha Parlato Attraverso Il Figlio
date:  10/01/2022
---

`Leggere Ebrei 1:1-4 . Qual è l’idea centrale di questi passi?`

Ebrei 1:1-4 è un’unica frase nella versione originale greca ed è unanimemente ritenuto il passaggio più bello di tutto il Nuovo Testamento dal punto di vista della maestria retorica. La principale asserzione è che Dio ci ha parlato nella persona del Figlio, Gesù. Nel caso degli Ebrei del primo secolo d.C., da tanto tempo non udivano la Parola di Dio. L’ultima rivelazione espressa in forma scritta era giunta attraverso il profeta Malachia e i ministeri di Esdra e Neemia quattro secoli prima. Ora, grazie a Gesù, Dio stava nuovamente parlando loro.

La rivelazione di Dio attraverso Gesù, però, era di qualità superiore rispetto a quella mediata dai profeti, perché Cristo è uno strumento di comunicazione superiore, essendo lui stesso Dio, creatore del cielo e della terra e sovrano dell’universo. Secondo Paolo, la divinità di Cristo non è mai stata in questione. Tutt’altro che scontato.

E ancora, l’apostolo dichiara che l’Antico Testamento è Parola di Dio, dello stesso Dio che ha parlato nel passato e continua a farlo nel presente. L’Antico Testamento comunicò la vera conoscenza della volontà divina, il cui pieno significato, tuttavia, sarebbe stato comprensibile solo con l’avvento del Figlio. Nella mente dell’autore, la rivelazione del Padre nel Figlio ha fornito la chiave per capire la reale ampiezza dell’Antico Testamento, un po’ come succede nel caso della foto sulla scatola di un piccolo pezzo di puzzle, che rappresenta la chiave per individuare la corretta collocazione di tutte le altre tessere. Gesù ha portato alla luce gran parte dell’Antico Testamento.

Egli è venuto per essere nostro rappresentante e Salvatore. Avrebbe preso il nostro posto nella battaglia e sconfitto il serpente. Analogamente, nella Lettera agli Ebrei, Gesù è definito «autore della salvezza» (2:10) o «precursore» (6:20). Egli combatte per noi e ci rappresenta. Questo significa che Dio desidera fare per noi quello che ha fatto per il Figlio, nostro rappresentante. Lo ha elevato alla destra del suo trono (Ap 3:21) .

Il messaggio che Dio intende inviarci per mezzo di Gesù non comprende solo le parole pronunciate da quest’ultimo, ma anche tutte le cose che egli ha compiuto in lui e per lui, a nostro beneficio temporale ed eterno.

`Pensa alle implicazioni della venuta di Gesù sulla terra. Perché questa verità dovrebbe essere foriera di tanta speranza?`