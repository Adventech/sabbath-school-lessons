---
title:  Ricevere Un Regno Incrollabile
date:  12/03/2022
---

### Letture
Ebrei 12:18-29; 13:15,16 ; Esodo 32:32 ; Daniele 7:9,10,13-22 ; Aggeo 2:6-9,20-22 ; Salmi 15:5; 16:8

> <p></p>
> «Perciò, ricevendo un regno che non può essere scosso, siamo riconoscenti, e offriamo a Dio un culto gradito, con riverenza e timore!» Ebrei 12:28

Ebrei 12:18-29 , il brano che esamineremo questa settimana, è l’apice dell’epistola e ne riassume il principale proposito, ribadendo il concetto di partenza: Dio ci ha parlato nella persona di suo Figlio; a noi è richiesta la massima attenzione (1:1,2; 12:25). La descrizione di Gesù in Ebrei 12:22-24  incarna le affermazioni che lo riguardano nella lettera: Gesù è il mediatore della nuova alleanza e il suo sangue offre la salvezza ai credenti. Il suo ministero sacerdotale e regale a nostro beneficio è motivo di celebrazione per le schiere che abitano nel cielo. Per finire, Ebrei 12:25-29  contiene l’ultima e culminante esortazione: il giudizio di Dio è vicino, porterà distruzione sui suoi nemici, ma anche giustizia e un regno per il suo popolo (12:28,29).

Il finale riafferma l’importanza di ciò che Gesù ha conquistato alla croce e indirizza i credenti al compimento della vittoria di Cristo. Paolo utilizza immagini tratte da Daniele 7  per ricordare ai lettori che Gesù ha ricevuto un regno dal Padre, il Giudice (vv. 9-14) e che lo condividerà con i credenti, «i santi dell’Altissimo» che lo possederanno in eterno (v. 18).