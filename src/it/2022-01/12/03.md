---
title:  Vi Siete Avvicinati A Dio, Il Giudice Di Tutti
date:  14/03/2022
---

`Leggere Ebrei 12:23 . Se si tratta di una celebrazione, perché Dio viene definito «giudice»? Come può un giudice partecipare a una celebrazione? Daniele 7:9,10; 13-22 .`

La celebrazione di cui si parla in Ebrei 12:22-24  allude al giudizio futuro. La presiede Dio, il giudice, e vengono usati i libri; grazie alla loro apertura, nel giudizio, il popolo di Dio riceverà il regno (12:28).

La scena evoca il grande giudizio investigativo di cui si parla in Daniele 7 e che ritrae Dio quale «vegliardo» (7:9), seduto su un trono di fuoco e circondato da «miriadi di miriadi» (v. 10) di angeli. I libri vengono aperti e viene deciso il giudizio a favore dei «santi dell’Altissimo» i quali «ebbero il regno» (v. 22).

Analogamente, Ebrei 12:22-29  parla di una scena del giudizio presso il monte Sion, la Gerusalemme celeste, dove Dio, «giudice di tutti», è insieme a miriadi angeliche riunite. La scena è anche cruenta (12:29). Parla dei libri all’interno dei quali sono scritti i nomi dei santi (v. 23), il che presuppone un giudizio a loro favorevole.

Gesù è al centro di questa rappresentazione (v. 24). In Ebrei 2  è stato definito «Figlio dell’uomo... «coronato di gloria e d’onore» dopo avere gustato «la morte per tutti» (v. 9). Secondo Ebrei 2:10, il Figlio dell’uomo ha sofferto per «condurre molti figli alla gloria», quindi per consentire anche a loro di essere «incoronati con gloria e onore». Il «Figlio» ora ha condotto i credenti dentro Sion, la Gerusalemme celeste, grazie ai benefici della nuova alleanza (12:22-24), dove viene promesso loro che riceveranno un nuovo regno (v. 28).

Il giudizio è una notizia positiva per i credenti, perché volgerà a loro favore. È un giudizio che sconfigge il loro avversario, il dragone, il quale si nasconde dietro le terribili bestie che hanno perseguitato i credenti nel passato (Da 7) e che faranno altrettanto nel futuro (Ap 13)  .

`In che misura le cose che abbiamo studiato oggi ci aiutano a capire che il giudizio divino contenuto nel messaggio dei tre angeli è una buona notizia per questo nostro tempo? (Ap 14:6,7 ; cfr. De 32:36 ; 1 Cr 16:33-35 )`