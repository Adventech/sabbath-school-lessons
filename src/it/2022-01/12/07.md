---
title:  Approfondimento
date:  18/03/2022
---

Tramonto del sole: ore 18,16

«Durante i mille anni, che intercorrono fra la prima e la seconda risurrezione, ci sarà il giudizio dei malvagi. L’apostolo Paolo indica questo giudizio come un evento che segue il ritorno del Signore. “Perciò non giudicate nulla prima del tempo, finché sia venuto il Signore, il quale metterà in luce quello che è nascosto nelle tenebre e manifesterà i pensieri dei cuori” (1 Co 4:5) . Daniele dichiara che quando “giunse il vegliardo... il potere di giudicare fu dato ai santi dell’Altissimo” (Da 7:22) . Allora i giusti regneranno come re e sacerdoti di Dio. Giovanni, nell’Apocalisse, afferma: “Poi vidi dei troni. A quelli che vi si misero seduti fu dato di giudicare. [Essi] ... saranno sacerdoti di Dio e di Cristo e regneranno con lui mille anni” (Ap 20:4,6) . Allora, come è stato predetto da Paolo, “... i santi giudicheranno il mondo...” (1 Co 6:2) . Insieme con Cristo, essi giudicheranno gli empi confrontando le loro azioni con i comandamenti della Bibbia e si pronunceranno sul caso di ognuno. La sentenza, che decreta il castigo proporzionato alla colpa, sarà registrata accanto a ogni nome nel libro della morte.

Anche Satana e i suoi angeli saranno giudicati da Cristo e dal suo popolo. Paolo dice: “Non sapete che giudicheremo gli angeli?” (v. 3). Giuda dichiara che Dio “ha pure custodito nelle tenebre e in catene eterne, per il gran giorno del giudizio, gli angeli che non conservarono la loro dignità e abbandonarono la loro dimora” (Gd 6)» - GC, 660,661 [pp. 516,517].

**Domande per la condivisione**

`1. Perché la partecipazione dei santi nel giudizio dei malvagi ci parla di un Dio trasparente nei nostri confronti, il quale ci mostra con quanta bontà e obiettività ha gestito il peccato e il male?`

`2. Leggere Esodo 32:32 ; Salmi 56:8 ; 69:28; 139:16 ; Isaia 4:3 ; Daniele 12:1 ; Malachia 3:16 ; Luca 10:20 ; Apocalisse 13:8 e 17:8 . In tutti questi passi c’è un riferimento ai libri di Dio nel cielo. Qual è il genere di cose scritto su quei libri? Perché, per esempio, è importante che il Signore tenga traccia delle nostre lacrime (Sl 56:8) ? Se egli conosce ogni cosa, perché la necessità di questi libri?`

`3. Perché, secondo te, l’epistola agli Ebrei stabilisce un collegamento con le promesse di Daniele 7 ? Perché sono collegamenti importanti nell’ottica del ministero di Gesù nel cielo? Cosa ci rivela Daniele 7 circa la fine di tutte le cose terrene?`