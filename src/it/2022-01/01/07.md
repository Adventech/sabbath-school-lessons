---
title:  Approfondimento
date:  31/12/2021
---

David A. De Silva spiega efficacemente il motivo delle persecuzioni sofferte dai primi cristiani: «I cristiani adottavano uno stile di vita che... veniva considerato antisociale e persino sovversivo. La lealtà alle divinità, espressa con la partecipazione, i sacrifici e altre cose di questo tipo, veniva equiparata alla lealtà allo Stato, alle autorità, agli amici e alla famiglia. L’adorazione delle divinità assumeva i contorni di un simbolo della propria dedizione alle relazioni, che contribuivano alla stabilità e alla prosperità della società. Astenendosi da quanto appena detto, i cristiani (come gli Ebrei) venivano guardati con sospetto, in quanto potenziali trasgressori delle leggi ed elementi sovversivi all’interno dell’impero» Perseverance in Gratitude, 2000, Grand Rapids, MI: Eedmans Publishing Company, p. 12.

«Per gli scoraggiati vi sono dei rimedi sicuri: la fede, la preghiera, l’azione. La fede e il lavoro generano certezza e soddisfazione, che cresceranno giorno dopo giorno. Siete tentati di lasciarvi andare allo scoraggiamento o attribuire importanza a cupi presentimenti? Ebbene, nei giorni più bui, quando tutto apparentemente sembra andare storto, non temete. Abbiate fede in Dio, che conosce le vostre necessità e dispone di un potere assoluto; il suo amore infinito e la sua compassione senza limiti non si stancano mai. Non abbiate timore che venga meno alle sue promesse: egli è l’eterna verità e non muterà mai il patto stabilito con coloro che lo amano. Ai suoi fedeli collaboratori Dio concederà quell’efficienza di cui hanno bisogno. L’apostolo Paolo afferma: «“La mia grazia ti basta, perché la mia potenza si dimostra perfetta nella debolezza”. Perciò molto volentieri mi vanterò piuttosto delle mie debolezze, affinché la potenza di Cristo riposi su di me. Per questo mi compiaccio in debolezze, in ingiurie, in necessità, in persecuzioni, in angustie per amore di Cristo; perché quando sono debole, allora sono forte» (2 Co 12:9,10)  PK, 164,165 [p. 99].

**Domande per la condivisione**

`1. È possibile essere «diversi» a motivo del nostro impegno cristiano e non essere per questo accusati di «separazione e disprezzo» nei confronti degli altri? Se la risposta è affermativa, in che modo?`

`2.	Nella Bibbia la parola «esortazione» può significare tanto riprensione quanto incoraggiamento. Quanta attenzione dobbiamo usare quando si tratta di riprendere una persona scoraggiata?`

`3.	Quali analogie riscontri tra l’esperienza dei destinatari della lettera di Paolo e quella della chiesa di Laodicea in Apocalisse 3:14-22 ? In che misura la nostra condizione attuale è simile alla loro, e cosa ci insegna questa similitudine?`