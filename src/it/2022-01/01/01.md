---
title:  Lettera Agli Ebrei E A Noi
date:  25/12/2021
---

### Letture
Ebrei 2:3,4; 3:12-14; 13:1-9; ; Numeri 13 ; 1 Re 19:1-18 ; 1 Pietro 4:14,16 .

> <p></p>
> «Infatti avete bisogno di costanza, affinché, fatta la volontà di Dio, otteniate quello che vi è stato promesso» Ebrei 10:36

Hai mai immaginato le tue sensazioni nell’assistere di persona a una predicazione di Gesù o di uno degli apostoli? Disponiamo di estratti e riassunti dei loro sermoni, che però ci danno solo un assaggio di quello che avrebbe significato ascoltarli di persona. Tuttavia, nella Scrittura, il Signore ha preservato per noi un sermone completo: la lettera di Paolo agli Ebrei. L’apostolo la definisce una «parola di esortazione» (Eb 13:22) , espressione usata per identificare il sermone, tanto nella sinagoga (At 13:15 )  quanto nell’adorazione cristiana (1 Ti 4:13). Per questo, qualcuno ha detto che la Lettera agli Ebrei è il più antico «sermone cristiano completo» giunto fino a noi. La lettera era indirizzata a credenti che avevano accettato Cristo, ma vivevano delle difficoltà. Alcuni erano derisi e perseguitati pubblicamente (Eb 10:32-34), altri affrontavano problemi economici (13:5,6), altri ancora si erano stancati e avevano iniziato a dubitare della loro fede (3:12,13). Sono condizioni molto diverse dalla situazione attuale? Tuttavia, con un sermone energico, l’apostolo li stimolò (per estensione, lo fa anche nei nostri confronti) a perseverare nella fede in Gesù e a fissare i loro occhi su di lui, che sta officiando nel santuario celeste.