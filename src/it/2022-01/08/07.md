---
title:  Approfondimento
date:  18/02/2022
---

Tramonto del sole: ore 17,40

«Se si rinnova l’immagine di Dio, se regna il suo amore, la sua legge si manifesterà sicuramente nella nostra vita. Infatti, quando l’uomo viene trasformato fino ad assomigliare al proprio Creatore e animato dallo stesso amore, può dire che la promessa del nuovo patto “Io metterò le mie leggi nei loro cuori e le scriverò nelle loro menti” (Eb 10:16)  si è compiuta; e se la legge è scritta nel cuore, modellerà tutta la vita. Ciò che contraddistingue i veri discepoli è l’ubbidienza, cioè lo spirito di servizio e fedeltà che scaturisce dall’amore. La Bibbia afferma infatti che amare Dio vuol dire «osservare i suoi comandamenti» (1 Gv 5:3) . «Chi dice: “Io l’ho conosciuto”, e non osserva i suoi comandamenti, è bugiardo e la verità non è in lui» (2:4). La fede, e solo la fede, senza dispensarci dall’ubbidienza, ci dà la possibilità di accedere alla grazia di Cristo che ci permette di ubbidire... Avvicinandoci a Cristo avvertiamo sempre più la nostra colpevolezza, scopriamo con occhi nuovi come le nostre imperfezioni siano la negazione della natura perfetta di Gesù. Tutto ciò dimostra che gli inganni di Satana hanno perso la loro efficacia e lo Spirito di Dio ci offre nuova vita e ci sostiene. Chi non si rende conto del proprio stato di colpevolezza non può provare un profondo e costante amore per Gesù, perché soltanto chi è stato trasformato dalla sua grazia sarà attratto dal carattere divino del Maestro. Chi non nota i propri limiti e difetti morali, sicuramente non ha una chiara visione della bellezza e dell’eccellenza di Cristo» - SC, 60,64,65 [pp. 60,65].

**Domande per la condivisione**

`1. Come dice Ellen G. White, avvicinandoci a Cristo ci rendiamo sempre più conto della nostra condizione di peccatori. Cosa occorre fare per evitare che tale consapevolezza mini la nostra fede?`

`2. Cosa significa, per la vita spirituale di un cristiano, sapere che la legge è incisa nel cuore? Come ci può aiutare a evitare quel tipo di ubbidienza che è solo legalismo e che viene definita «opere morte» (Eb 9:14) ?`