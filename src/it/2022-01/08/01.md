---
title:  Gesù, Mediatore Della Nuova Alleanza
date:  12/02/2022
---

### Letture
Ebrei 7:11-19; 8:1-6,10-12 ; Geremia 31:31-34 ; Esodo 24:1-8 ; Ezechiele 36:26,27

> <p></p>
> «Ora però egli ha ottenuto un ministero tanto superiore quanto migliore è il patto fondato su migliori promesse, del quale egli è mediatore» Ebrei 8:6

Con la sua vita perfetta e la morte al posto nostro, Gesù ha mediato una nuova e migliore alleanza tra noi e Dio. Mediante il suo sacrificio ha cancellato la punizione della morte, figlia delle nostre trasgressioni, e ha gettato le basi per la nuova alleanza.

Questa verità viene esposta in Ebrei 10:5-10 , dove è scritto che Gesù ha manifestato l’ubbidienza perfetta richiesta dall’alleanza. È un richiamo ai Salmi 40, nel quale Davide esprime il desiderio di rendere a Dio un’ubbidienza totale: «Allora ho detto: “Ecco, io vengo! Sta scritto di me nel rotolo del libro. Dio mio, desidero fare la tua volontà, la tua legge è dentro il mio cuore”» (vv. 7,8).

In questo salmo si raccontava la condizione del patto tra Dio e Israele: un’ubbidienza che era gioia e una legge scritta nel cuore (De 6:4-6) . Ma quello che per Davide era solo un desiderio, Gesù lo ha ottenuto. Per Paolo, questo salmo acquisisce particolare rilevanza con l’incarnazione di Gesù, il quale ha rappresentato l’ubbidienza alla nuova alleanza. Egli è il nostro esempio; siamo stati salvati non solo grazie alla sua morte, ma anche per la sua ubbidienza perfetta.