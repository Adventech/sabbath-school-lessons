---
title:  Gesù, Il Nostro Fedele Fratello
date:  15/01/2022
---

### Letture
Levitico 25:25-27;  Ebrei 2:14-16; 5:8,9; 11:24-26; 12:1-4 . 1 Corinzi 15:50

> <p></p>
> «Poiché dunque i figli hanno in comune sangue e carne, egli pure vi ha similmente partecipato, per distruggere, con la sua morte, colui che aveva il potere sulla morte, cioè il diavolo» Ebrei 2:14

Ebrei 1 parla di Gesù in quanto Figlio di Dio, sovrano sugli angeli, «splendore della sua gloria e impronta della sua essenza» (v. 3).

Nel secondo capitolo, egli è il figlio dell’uomo, di poco inferiore agli angeli e che ha adottato la natura umana con tutte le sue fragilità, fino a conoscere la morte (2:7).

Tornando al primo capitolo, Dio parla così di Gesù: «Tu sei mio Figlio» (v. 5). In quello seguente, Gesù definisce gli esseri umani suoi «fratelli» (2:11,13 pp). Nel primo capitolo, Gesù è il Signore divino, il Creatore, sostenitore e sovrano. Nel capitolo 2, diventa il Sommo Sacerdote umano, misericordioso e fedele.

In sintesi, la descrizione di Gesù, che viene definito fratello pietoso e fedele, si inserisce nel quadro più grande della sua essenza di Figlio, in quanto manifestazione ultima del Dio eterno e creatore (1:1-4).