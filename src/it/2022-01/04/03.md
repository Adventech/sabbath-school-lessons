---
title:  Non Si È Vergognato Di Chiamarci Fratelli
date:  17/01/2022
---

È scritto chiaramente in Ebrei 2:11 . Nonostante fosse una sola cosa con Dio, Gesù ci ha abbracciati come parte della sua famiglia. Una solidarietà che contrasta con il pubblico ludibrio patito dai destinatari dell’epistola agli Ebrei, nella loro società (10:33).

`Leggere Ebrei 11:24-26 . In che senso le decisioni di Mosè amplificano la portata di quello che Gesù ha fatto per noi?`

Hai mai pensato cosa poteva significare per Mosè essere chiamato «figlio della figlia del Faraone»? Mosè era una figura autorevole nell’impero più potente dell’epoca. Ricevette la più alta formazione civile e militare e divenne un personaggio di primo piano. Secondo Stefano, Mosè era «potente in parole e opere» (At 7:22) . Mentre Ellen G. White afferma che «il monarca aveva deciso di fare del nipote adottivo il suo successore al trono» PP, 245 [p. 200]. Eppure, Mosè rinunciò a tutti questi privilegi quando scelse di identificarsi con gli Israeliti, una nazione schiava senza cultura e potere.

`Leggere Matteo 10:32,33 ; 2 Timoteo 1:8,12  ed Ebrei 13:12-15 . Dio cosa ci chiede?`

Ecco una parte del problema per gli interlocutori della Lettera agli Ebrei. Dopo avere patito la persecuzione e il ripudio, molti di essi iniziarono a vergognarsi di Gesù. Alcuni agirono in maniera tale da esporlo alla «pubblica gogna», invece di onorarlo (6:6). Per questo Paolo si appella continuamente a loro perché «rimangano fermi» nella confessione della loro fede (4:14; 10:23).Dio desidera che riconosciamo Gesù come nostro Signore e nostro fratello. Egli ci ha riscattati e ha pagato il nostro debito; ma nel suo ruolo di fratello ci ha mostrato come comportarsi per «essere conformi all’immagine del Figlio suo, affinché egli sia il primogenito tra molti fratelli» (Ro 8:29) .

`Pensa alle implicazioni legate alla decisione di Gesù di accoglierci come «fratelli». Perché si dimostrò molto più condiscendente rispetto a Mosè; cosa ci suggerisce rispetto all’amore che nutre per noi?`