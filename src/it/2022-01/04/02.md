---
title:  Fratello E Redentore
date:  16/01/2022
---

`Leggere Levitico 25:25-27,47-49 . Chi aveva il diritto di riscattare una persona che per povertà aveva perduto la sua proprietà o la sua libertà?`

La legge di Mosè stabiliva che quando una persona era talmente povera da essere costretta a vendere la sua proprietà, o addirittura a vendersi, per sopravvivere, quella stessa proprietà (o libertà) gli sarebbe stata restituita ogni cinquant’anni, nell’anno del giubileo. Il giubileo era un «grande» anno sabatico nel quale i debiti venivano condonati, le proprietà reclamate e agli schiavi veniva restituita la libertà.

Cinquant’anni non erano comunque un tempo breve. Ecco perché la legge mosaica decretava, inoltre, che il parente più prossimo aveva la facoltà di pagare la parte ancora dovuta e di riscattare il familiare più velocemente. Il parente più prossimo era anche colui che garantiva che fosse fatta giustizia in caso di omicidio. Era il vendicatore che avrebbe perseguito il colpevole del proprio parente e lo avrebbe punito (Nu 35:9-15) .

`Leggere Ebrei 2:14-16 . Qual è la raffigurazione nostra e di Gesù in questo passaggio?`

`Come sperimentare più profondamente la concretezza della vicinanza di Cristo? Perché può essere determinante per la tua fede?`