---
title:  Secondo L'ordine Di Melchisedec
date:  31/01/2022
---

`Leggere Genesi 14:18-20  ed Ebrei 7:1-3 . Chi era Melchisedec e in che senso prefigurò Gesù?`

Melchisedec fu un re, ma anche un sacerdote. Il suo status era superiore a quello di Abraamo, il quale gli restituiva la decima. Analogamente, Gesù è nostro re e sacerdote (Eb 1:3) ; ma a differenza di Melchisedec, è senza peccato (7:26-28).

Ebrei 7:15  spiega che Gesù era sacerdote «a somiglianza di Melchisedec». Ecco cosa vuol dire la precedente espressione di quest’epistola, «secondo l’ordine di Melchisedec» (5:6). Gesù non è stato un successore di Melchisedec, ma i due sacerdozi furono simili. Per esempio, Paolo afferma che Melchisedec non aveva padre, madre, genealogia, nascita o morte. Qualcuno ha ipotizzato che si trattasse di un’incarnazione di Gesù al tempo di Abraamo, ma quest’idea non combacia con l’argomentazione avanzata dalla Lettera agli Ebrei. Melchisedec «ricorda» Gesù, ma questo passo ci dice che era diverso da lui (7:3).

È stato anche supposto che si trattasse di una creatura celeste, ma se così fosse renderebbe vane tutte le argomentazioni dell’epistola. Se la divinità di Melchisedec fosse la spiegazione del suo essere senza padre, madre, principio o fine, allora sorgerebbe un problema: il suo sacerdozio celeste e pienamente divino avrebbe preceduto il ministero di Gesù. Se le cose stessero così, ci domanderemmo con la stessa epistola agli Ebrei: «che bisogno c’era ancora che sorgesse un altro sacerdote?» (7:11).

Invece, viene utilizzato il silenzio della Scrittura riguardo la nascita, la morte e la genealogia di Melchisedec per costruire una tipologia, un simbolo che si adatti al ministero sacerdotale di Gesù (Ge 14:18-20)  e al fatto che Gesù in persona fosse eterno. In sintesi, Melchisedec era un re-sacerdote cananeo che diventa un tipo di Cristo.

«Fu Cristo a parlare per bocca di Melchisedec, il sacerdote del Dio altissimo. Melchisedec non era Cristo, ma la voce di Dio nel mondo, il rappresentante del Padre. Cristo ha parlato attraverso tutte le generazioni passate; ha guidato il suo popolo ed è stato la luce del mondo» 1SM, p. 409.

`Per quale motivo la rivelazione su Melchisedec ci fa capire come Dio agisce nei confronti di persone che non hanno mai beneficiato di missionari che predicassero loro la verità?`