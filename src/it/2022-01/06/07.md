---
title:  Approfondimento
date:  04/02/2022
---

Tramonto del sole: ore 17,22

«Cristo sta vegliando. Conosce tutto dei nostri pesi, dei pericoli che ci assillano e delle nostre difficoltà; non risparmia argomenti in nostro favore. Egli adatta le sue intercessioni alle necessità di ogni singolo individuo, come fece nel caso di Pietro... il nostro avvocato non risparmia consigli per insegnare ai suoi figli provati come resistere alle tentazioni sataniche. Egli interpreta ogni movimento del nemico. Ordina gli eventi» - 7BC, Letter 90, 1906, p. 931.

«L’obiettivo di Satana era creare una separazione eterna fra Dio e l’uomo; ma in Cristo noi possiamo unirci a Dio più intimamente di come avremmo potuto fare se non fossimo mai caduti. Prendendo la nostra natura, il Salvatore ha attratto a sé l’umanità con un legame che non potrà mai essere infranto [...]. È questa la garanzia che Dio adempirà la sua Parola. “Poiché un bambino ci è nato, un figlio ci è stato dato, e il dominio riposerà sulle sue spalle” (Is 9:5). Dio ha adottato la natura umana nella persona del Figlio e l’ha portata in cielo. È il “Figlio dell’uomo” che condivide il trono dell’universo. È lui che sarà chiamato “Consigliere ammirabile, Dio potente, Padre eterno, Principe della pace” (v. 5). L’Io sono, nell’atto in cui li riconcilia, è il mediatore fra Dio e l’umanità. Egli, che è “santo, innocente, immacolato, separato dai peccatori», non si vergogna di chiamarci fratelli” (Eb 7:26; cfr. 2:11). In Cristo la famiglia della terra e quella del cielo si riuniscono. Cristo nella gloria è nostro fratello. Il cielo è compreso nell’umanità, e l’umanità è racchiusa nell’Amore infinito» - DA, 25,26 [p. 13].

**Domande per la condivisione**

`1. Gesù «non risparmia argomenti in nostro favore».Cosa significa per te questa promessa? Cosa ci dice dell’amore che Dio prova per gli uomini? Perché si tratta di un’idea che ci incoraggia? Perché abbiamo bisogno di qualcuno che argomenti in nostro favore?`

`2. «In Cristo noi possiamo unirci a Dio più intimamente di come avremmo potuto fare se non fossimo mai caduti». Che cosa vuol dire? Come sperimentare quest’unione intima e quale consolazione ci può trasmettere?`