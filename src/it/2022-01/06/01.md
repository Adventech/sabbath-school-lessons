---
title:  Gesù, Il Sacerdote Fedele
date:  29/01/2022
---

### Letture
Ebrei 5:1-10; 7:1-3;11-16,22,26;  Genesi 14:18-20;  1 Pietro 2:9

> <p></p>
> «Infatti a noi era necessario un sommo sacerdote come quello, santo, innocente, immacolato, separato dai peccatori ed elevato al di sopra dei cieli» Ebrei 7:26

L’abisso esistente tra Dio e l’uomo era stato causato dal peccato. Una questione aggravata dal fatto che il peccato significava anche la corruzione della nostra natura. Dio è santo e il peccato non può esistere in sua presenza; la nostra natura corrotta ci ha quindi separati da lui, come due magneti che posti nella direzione sbagliata si respingono a vicenda. Inoltre, questa nostra condizione deturpata ha di fatto reso impossibile ubbidire alla legge divina. Il peccato comprende anche il fraintendimento. Gli uomini hanno perso di vista l’amore e la misericordia di Dio, percependolo adirato ed esigente.

Questa settimana studieremo le cose straordinarie fatte da Dio e da Gesù per colmare questo abisso. I capitoli da 5 a 7 della Lettera agli Ebrei fanno luce sul ruolo sacerdotale di Gesù. L’autore ne analizza l’origine e il proposito (5:1-10), per poi stimolare i lettori a non trascurarlo (5:11 6:8), ma ad aggrapparsi alla certezza di speranza che deriva proprio da quella funzione (6:9-20). Spiega inoltre le caratteristiche del suo sacerdozio (7:1-10) e le implicazioni per quanto attiene alla relazione tra Dio e i credenti (vv. 11-28). In questa lezione, la nostra attenzione sarà particolarmente concentrata su Ebrei 5:1-10 e 7:1-28.