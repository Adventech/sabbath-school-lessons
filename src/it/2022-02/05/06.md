---
title:  La Redenzione Dell'esilio
date:  28/04/2022
---

`Leggere Genesi 11:8,9; 9:1 e 1:28 . Perché la dispersione attuata da Dio è redentiva?`

Il piano divino, con annesse benedizioni per gli uomini, prevedeva che questi si moltiplicassero e riempissero la terra (Ge 9:1 ; cfr. 1:28). Rispetto a questo disegno, i costruttori di Babele preferirono riunirsi in un unico popolo; una delle ragioni da essi additate per la costruzione della città era assicurarsi di non essere «dispersi sulla faccia di tutta la terra» (11:4). Si rifiutarono di trasferirsi altrove, pensando forse che insieme sarebbero stati più forti. Per certi versi avevano ragione. Purtroppo, vollero mettere a frutto la loro forza unita per compiere il male e non il bene. Il loro obiettivo era quello di acquisire fama, dimostrazione di orgoglio e arroganza. Ogni volta che gli esseri umani, sfidando palesemente Dio, cercano di acquisire fama, si può stare certi che non andrà a finire bene. Non è mai successo.

Di conseguenza, punendoli per il loro disprezzo, Dio li sparpaglia sulla «faccia di tutta la terra» (v. 9), proprio l’esito che intendevano scongiurare.

È curioso notare che il nome Babele, «porta di Dio», è legato al verbo balal, che vuol dire «confondere». Essi finirono con il confondersi ed essere molto più deboli di prima, proprio perché volevano raggiungere la «porta di Dio», ritenendosi Dio.

«Gli uomini di Babele avevano deciso di stabilire un governo indipendente da Dio. Vi erano fra loro alcuni che, tuttavia, manifestavano ancora la loro fede: essi vennero ingannati dalle dissimulazioni di persone malvagie, che li coinvolsero nei loro orgogliosi progetti. Per amore di questi uomini fedeli, il Signore ritardò il suo giudizio, aspettando che il tempo rivelasse le vere caratteristiche di ogni individuo.

Fu solo allora che i figli di Dio lottarono per ritornare sui loro passi e separarsi da chi si era corrotto, ma ormai la maggior parte di loro si era unita per sfidare il cielo.

Se queste persone avessero agito liberamente, esse avrebbero diffuso ancora una volta la corruzione nel mondo. La loro alleanza aveva come obiettivo la ribellione e intendeva stabilire un regno di cui l’uomo fosse il padrone esclusivo, nel completo rifiuto dell’autorità di Dio» - PP, 123 [p. 95].

`Perché bisogna essere prudenti davanti al desiderio di «acquistare fama»?`