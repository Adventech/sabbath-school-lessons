---
title:  La Genealogia Della Genesi
date:  25/04/2022
---

Le informazioni cronologiche che riguardano l’epoca di Noè ci fanno comprendere che egli rappresenta un collegamento tra le civiltà pre e post diluvio. I due versetti conclusivi della storia precedente (Ge 9:28,29) , ci riconducono all’ultima catena della genealogia di Adamo (5:32) . Poiché Adamo morì quando Lamec, padre di Noè, aveva 56 anni, di certo questi avrà raccontato al figlio le vicende riguardanti Adamo stesso, e Noè le avrà a sua volta ritrasmesse ai discendenti prima e dopo il diluvio.

`Leggere Genesi 10 . Qual è il proposito di questa genealogia? (cfr. Luca 3:23-28)`

La genealogia biblica ha tre funzioni: enfatizzare la natura storica degli eventi biblici, collegati a persone reali vissute e decedute, i cui anni sono fissati con precisione; dimostrare la continuità dell’autore dai tempi antichi a quelli contemporanei e stabilire così un chiaro collegamento tra passato e presente; infine, ricordarci la fragilità umana e i tragici effetti della maledizione del peccato, come anche gli esiti fatali su tutte le generazioni che si sono susseguite.

Teniamo presente che la classificazione di «camiti», «semiti» e «iafetiti» non segue criteri chiari. Le settanta nazioni predicono i settanta membri della famiglia di Giacobbe (Ge 46:27)  e i settanta anziani di Israele nel deserto (Es 24:9) . L’idea di una corrispondenza tra i settanta componenti della famiglia di Giacobbe e i settanta anziani suggerisce quella che doveva essere la missione affidata a Israele verso le nazioni: «Quando l’Altissimo diede alle nazioni la loro eredità, quando separò i figli degli uomini, egli fissò i confini dei popoli, tenendo conto del numero dei figli d’Israele» (De 32:8) . Sulla medesima falsariga, Gesù invia settanta discepoli a evangelizzare le nazioni (Lu 10:1) .

Questa informazione ci svela il nesso diretto tra Adamo e i patriarchi; sono tutte figure realmente esistite, da Adamo in poi. In questo modo ci rendiamo anche conto che i patriarchi hanno avuto un accesso diretto ai depositari dei ricordi personali legati a quegli eventi ormai passati.