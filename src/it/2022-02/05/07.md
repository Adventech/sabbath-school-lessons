---
title:  Approfondimento
date:  29/04/2022
---

Tramonto del sole: ore 20,03

Da Patriarchi e profeti, leggere il capitolo 10, «La torre di Babele», pp. 92-97.

«... decisero quindi di costruirvi le loro case e una città con al centro una torre così alta da suscitare la meraviglia del mondo. Questa impresa fu ideata per impedire la dispersione di quel gruppo in piccole colonie. Il piano di Dio era che gli uomini occupassero tutta la terra, per popolarla e prenderne possesso, ma i costruttori di Babele erano decisi a rimanere uniti e a stabilire una monarchia che avrebbe dominato tutta la terra. La loro città sarebbe diventata la capitale di un impero universale, la cui gloria avrebbe riscosso gli omaggi e l’ammirazione di tutto il mondo. La magnifica torre, alta fino al cielo, sarebbe stata una testimonianza delle capacità e della saggezza dei suoi costruttori e ne avrebbe perpetuato la fama, attraverso le generazioni. Gli abitanti della pianura di Scinear non credettero alla promessa di Dio, secondo la quale egli non avrebbe più inondato la terra. Molti di loro negarono l’esistenza di un Creatore, attribuendo il diluvio a una serie di cause naturali. Altri credevano in un Essere Supremo che aveva determinato la distruzione del mondo ma, come era accaduto per Caino, finirono per manifestare sentimenti di ribellione. Uno degli obiettivi della costruzione della torre era infatti quello di garantire la sopravvivenza degli uomini contro l’eventualità di un altro diluvio.

Progettando un edificio molto più alto del livello raggiunto dalle acque del diluvio, essi pensavano di porsi al sicuro da ogni pericolo. Se fossero riusciti a raggiungere l’altezza delle nuvole, avrebbero potuto scoprire la causa della catastrofe. L’intera impresa aveva lo scopo di esaltare l’orgoglio degli ideatori, distogliendo le menti delle future generazioni da Dio, per orientarle al culto degli idoli» - PP, 118,119 [pp. 93,94].

**Domande per la condivisione**

`1. Quali esempi ci fornisce la storia, ma anche il presente, in merito alle problematiche che possono provenire da chi decide di acquistare fama?`

`2. In che modo, come chiesa, possiamo evitare il rischio di volerci costruire la nostra torre di Babele? Come può accadere, anche inconsciamente?`