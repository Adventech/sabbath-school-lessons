---
title:  Tutte Le Nazioni E Babele
date:  23/04/2022
---

### Letture
Genesi 1:28; 9:1,18-11:9 ; Luca 10:1; 1:26-33 ; Matteo 1:1-17 ; Salmi 139:7-12

> <p></p>
> «Perciò a questa fu dato il nome di Babel, perché là il SIGNORE confuse la lingua di tutta la terra e di là li disperse su tutta la faccia della terra» Genesi 11:9

Dopo il diluvio, il racconto biblico sposta l’attenzione da Noè ai suoi tre figli, «Sem, Cam e Iafet». La particolare concentrazione su Cam, il padre di Canaan (Ge 10:6,15) , introduce per la prima volta il concetto della terra omonima, la terra promessa (12:5), un’anticipazione di Abramo, le cui benedizioni saranno estese a tutte le nazioni (12:3).

Questa progenie viene interrotta dall’evento della torre di Babele (11:1-9). Ancora una volta i piani divini per l’umanità sono scompaginati. Quella che doveva essere una benedizione, la nascita delle nazioni, diventa l’occasione per l’ennesima maledizione. Le nazioni si uniscono per sostituirsi a Dio, il quale reagisce condannandole; attraverso la confusione che ne segue, la popolazione viene dispersa su tutta la terra (11:8), attuando in questo modo il piano originale divino che prevedeva di «riempire la terra» (9:1).

Alla fine, nonostante la malvagità degli uomini, Dio trasforma il male in bene e, come sempre, ha l’ultima parola. La maledizione di Cam nella tenda del padre (9:21,22) e quella delle nazioni confuse presso la torre di Babele (11:9) si rivelerà in definitiva una benedizione per le nazioni stesse.