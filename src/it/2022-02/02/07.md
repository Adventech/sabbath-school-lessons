---
title:  Approfondimento
date:  08/04/2022
---

Tramonto del sole: ore 19,40

Prendiamo in esame il nesso tra «albero della vita» e «albero della conoscenza del bene e del male». Una relazione già suggerita dal fatto che sono entrambi collocati «nel mezzo del giardino» (Ge 2:9) . Ma la relazione va ben oltre l’aspetto geografico. L’uomo ha smarrito l’accesso all’albero della vita perché ha preso il frutto dall’albero della conoscenza del bene e del male, disubbidendo in questo modo a Dio, e non potendo quindi vivere per sempre, almeno in questa condizione. Questa relazione è alla base di un principio profondo: le scelte morali e quelle spirituali hanno un impatto sulla vita biologica, come Salomone insegnò al figlio: «Figlio mio, non dimenticare il mio insegnamento e il tuo cuore osservi i miei comandamenti, perché ti procureranno lunghi giorni, anni di vita e di prosperità» (Pv 3:1,2) . Una relazione che ricompare nella Gerusalemme futura, dove ci sarà solo l’albero della vita «in mezzo alla piazza» (Ap 22:2) .

«Quando Dio creò Eva non voleva che fosse né inferiore né superiore all’uomo, ma uguale ad Adamo da ogni punto di vista. Nessuno dei due doveva avere interessi personali indipendenti, ma ciascuno aveva la propria personalità che si esprimeva nel pensiero e nell’azione. Dopo il peccato, poiché fu la donna a cedere per prima, il Signore le disse che Adamo avrebbe dominato su di lei. Ella sarebbe stata soggetta al marito: questo faceva parte della maledizione conseguente al peccato. In molti casi questa condanna ha reso particolarmente duro e gravoso il compito della donna. L’uomo ha abusato del ruolo concessogli dal Signore esercitando un potere arbitrario. La sapienza infinita ha tracciato il piano della redenzione che offre al genere umano una nuova possibilità, mettendolo alla prova una seconda volta» - 3TT, p. 484.

**Domande per la condivisione**

`1. Dio affrontò Adamo nell’Eden e gli pose delle domande, non solo per accertare la sua colpa ma anche per guidarlo al pentimento. Lo stesso avvenne con Caino (Ge 4:9,10) , nel caso del diluvio (6:5-8), della torre di Babele (11:5), come anche di Sodoma e Gomorra (18:21).`

`2. Per quale motivo Eva pensò che mangiare dall’albero della conoscenza del bene e del male le avrebbe dato saggezza? Come dobbiamo evitare, nel nostro contesto, un errore simile, ovvero sfidare apertamente la Parola di Dio nella speranza di ottenere qualcosa di «meglio» rispetto a quello che il Signore ci ha già offerto?`