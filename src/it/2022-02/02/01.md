---
title:  La Caduta
date:  02/04/2022
---

### Letture
Genesi 3 ; 2 Corinzi 11:3 ; Apocalisse 12:7-9  ; Giovanni 8:44 ; Romani 16:20 ; Ebrei 2:14 ; 1 Timoteo 2:14,15

> <p></p>
> «Io porrò inimicizia fra te e la donna, e fra la tua progenie e la progenie di lei; questa progenie ti schiaccerà il capo e tu le ferirai il calcagno» Genesi 3:15.

Tra le tante cose date ai nostri progenitori da parte di Dio, ci fu anche un avvertimento: «Dio il SIGNORE ordinò all’uomo: “Mangia pure da ogni albero del giardino, ma dell’albero della conoscenza del bene e del male non ne mangiare; perché nel giorno che tu ne mangerai, certamente morirai”» (2:16,17). Quel divieto ci fa capire che all’uomo e alla donna era concesso conoscere il bene, ma non il male.

Possiamo certamente comprenderne il motivo. La minaccia di morte allegata a quel richiamo sulla disubbidienza (v. 17) si sarebbe concretizzata: sarebbero morti (3:19). Non solo fu vietato loro di mangiare il frutto dell’albero, ma furono cacciati dall’Eden (v. 24), quindi non ebbero più accesso a ciò che avrebbe potuto dare loro la vita eterna come peccatori (v. 22). Tuttavia, in questa tragedia ci sono segnali di speranza, quelli che leggiamo in Genesi 3:15 , definita il protovangelo, o anche «la prima promessa del vangelo». Effettivamente, in questo versetto troviamo la prima promessa del vangelo nella Bibbia, perché per la prima volta viene detto all’uomo che, nonostante la caduta, il Signore ha preparato per lui una via di salvezza.