---
title:  Un Moglie Per Abraamo
date:  19/05/2022
---

Genesi 24 narra la storia del matrimonio di Isacco dopo la morte di Sara, due episodi collegati.

`Leggere Genesi 24:67-25:1-8 . Qual è il significato di questi eventi finali nella vita di Abraamo?`

Dopo la morte di Sara, Abraamo si risposa. Anche lui, come Isacco, viene consolato per quel lutto (Ge 24:67) ; il ricordo di Sara doveva essere molto vivo nella sua mente, come in quella del figlio. L’identità della nuova moglie non è chiara. Il fatto che il cronista associ i figli di Chetura a quello di Agar, senza citare il nome della prima, potrebbe far pensare che Chetura e Agar siano la stessa persona (come qualcuno ha ipotizzato). È corretto dire poi che Abraamo tratta esattamente allo stesso modo i figli di Chetura e quello di Agar: li manda via per evitare qualsiasi influsso spirituale inappropriato, e fa una chiara distinzione tra il figlio avuto da Sara e tutti gli altri. Dona «tutto ciò che possedeva a Isacco» (25:5), mentre «ai figli delle sue concubine fece dei doni» (v. 6). La classificazione di «concubine» potrebbe far pensare che fosse proprio quello lo status di Chetura, come di Agar. La potenziale identificazione di Chetura con Agar spiegherebbe anche la sottile allusione al ricordo di Sara come preludio al matrimonio con Chetura-Agar. La cosa interessante è che in Genesi 25:1-4,12-18 , vengono elencati i figli avuti da Abraamo con Chetura, ma anche quelli avuti da Ismaele. Lo scopo della genealogia di Abraamo dopo il matrimonio con Chetura, dal quale nacquero sei figli, quasi in contrapposizione agli altri due suoi figli (Isacco e Ismaele) serve forse ad avvalorare nell’immediato la promessa divina, secondo cui Abraamo sarebbe stato il padre di molte nazioni. La seconda genealogia riguarda i discendenti di Ismaele, i quali formarono anch’essi dodici tribù (cfr. Ge 17:20) , come sarebbe successo in seguito con Giacobbe (35:22-26). Il patto di Dio riguarderà però la progenie di Isacco (17:21) , e non di Ismaele, un punto sul quale la Scrittura è molto chiara.

La cronaca della morte di Abraamo, quasi schiacciata tra le due genealogie (Ge 25:7-11)  è un ulteriore attestato della benedizione divina, perché rivela il compimento della promessa fatta a quell’uomo molti anni prima, secondo cui egli sarebbe morto «dopo una prospera vecchiaia» (15:15) e dopo «molti anni» (Ec 6:3) .

Alla fine, il Signore ha mantenuto la promessa di grazia fatta al suo fedele servitore Abraamo, la cui fede viene considerata nella Scrittura un grande esempio, se non il migliore, di salvezza per fede nell’Antico Testamento (cfr. Ro 4:1-12) .