---
title:  La Promessa
date:  14/05/2022
---

### Letture
Genesi 22; 23-25 ; Ebrei 11:17 ; Levitico 18:21 ; Giovanni 1:1-3 ; Romani 5:6-8; 4:1-12

> <p></p>
> «Or Abraamo era diventato vecchio, d’età avanzata, e il SIGNORE lo aveva benedetto in ogni cosa» Genesi 24:1

Come promesso da Dio, Sara, alla fine, dà un figlio ad Abraamo «quando egli era vecchio» (Ge 21:2)  e il bambino viene chiamato Isacco (vv. 1-5). Ma la parabola di Abraamo è ben lungi dal concludersi e raggiungerà forse il culmine quando porterà il figlio sul monte Moria per sacrificarlo. Isacco verrà poi sostituito da un montone (22:13), un segno dell’impegno di Dio a benedire tutte le nazioni mediante la sua «discendenza» (vv. 17,18). Quella discendenza, naturalmente, si chiama Gesù (At 13:23) .

Questa straordinaria (e per certi aspetti inquietante) storia svela ulteriori dettagli che fanno riferimento al piano della salvezza. Quali che siano i profondi insegnamenti spirituali connessi alla vicenda, la famiglia di Abraamo deve sicuramente esserne stata scossa, e il futuro del patriarca non è chiaro. Sara muore immediatamente dopo il sacrificio sul monte Moria (Ge 23)  e Isacco resta solo.

Abraamo si preoccupa quindi di assicurargli un futuro sicuro. Combina il matrimonio del figlio con Rebecca (Ge 24) , dal quale nasceranno due figli (25:21-23), lo stesso patriarca prende per moglie Chetura, la quale gli donerà diversi figli (vv. 1-6).

Questa settimana seguiremo Abraamo fino al termine della sua esistenza (vv. 7-11).