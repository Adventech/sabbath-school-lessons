---
title:  Un Moglie Per Isacco
date:  18/05/2022
---

Genesi 24 narra la storia del matrimonio di Isacco dopo la morte di Sara, due episodi collegati.

`Leggere Genesi 24 . Perché Abraamo si preoccupa che suo figlio non sposi una donna cananea?`

Così come ha voluto acquistare la terra per seppellire sua moglie, per la promessa di Dio fatta ai suoi discendenti, Abraamo ora insiste con suo figlio Isacco perché prenda moglie lontano dalla terra promessa (Ge 24:7) . La mossa di Isacco di portare sua moglie nella tenda di Sara e le parole di consolazione che Rebecca gli rivolge «dopo la morte di sua madre» (v. 67), ci ricordano quell’evento e rivelano la sofferenza di Isacco per quella perdita. L’episodio è ricco di preghiere e risposte alle preghiere, ma anche di insegnamenti riguardanti la provvidenza divina e la libertà dell’essere umano. Si comincia con la preghiera di Abraamo: facendo «giurare per il SIGNORE, il Dio dei cieli e il Dio della terra...» (Ge 24:3) , questa invocazione rappresenta prima di ogni altra cosa il riconoscimento di Dio quale Creatore (1:1; 14:19), con una ricaduta diretta sui discendenti di Abraamo, compreso lo stesso Messia.

Il riferimento al «suo angelo» e al «SIGNORE, il Dio dei cieli» (24:7) richiama l’angelo del Signore sceso dal cielo per salvare Isacco dalla morte (22:11). Il Dio che controlla l’universo, «l’angelo del SIGNORE» che interviene per salvare Isacco, saranno gli elementi prevalenti nella questione relativa al matrimonio.

Abraamo lascia comunque aperta la porta all’ipotesi che la donna non risponda all’appello divino. Il Signore, per quanto potente, non costringe gli uomini a ubbidirgli. Nonostante il suo piano preveda che Rebecca debba seguire Eliezer, egli fa valere il suo diritto alla libera scelta. Quella donna si sarebbe potuta opporre e, in quel caso, non sarebbe stata costretta a farlo. Siamo davanti a un altro esempio del grande mistero legato al dono divino della libera scelta, del libero arbitrio, una libertà che il Signore non calpesterà. Eppure, nonostante il libero arbitrio e le tante terribili scelte fatte dall’essere umano nel nome di questa libertà, possiamo continuare a confidare nel fatto che alla fine l’amore e la bontà divine prevarranno.