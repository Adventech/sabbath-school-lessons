---
title:  Giacobbe - Israele
date:  28/05/2022
---

### Letture
Genesi 32:22-31; 33; 34:30-35:29 ; Osea 12:3,4 ; Geremia 30:5-7

> <p></p>
> «Quello disse: “Il tuo nome non sarà più Giacobbe, ma Israele, perché tu hai lottato con Dio e con gli uomini e hai vinto”» Genesi 32:28

La saga familiare di Giacobbe prosegue, nel bene e nel male. Nonostante tutto, la mano di Dio e la sua fedeltà alle promesse del patto sono evidenti. Questa settimana proseguiremo nella conoscenza di Giacobbe, il quale, dopo aver lasciato Labano ed essere tornato nella sua terra, se la deve vedere con Esaù, vittima del suo raggiro. Che cosa si può aspettare da suo fratello, così pesantemente ingannato?

Fortunatamente per Giacobbe, impaurito per le possibili conseguenze, il Signore dei suoi padri gli appare di nuovo in un incidente che precorre quello che, in seguito, sarebbe diventato un «tempo d’angoscia per Giacobbe» (Gr 30:5-7) . Quella notte, Giacobbe il soppiantatore, diventa «Israele», un nome nuovo per un nuovo inizio, che avrebbe poi condotto alla creazione di una nazione con il suo stesso nome. In altre parole, nonostante tutto quello che accade, la storia dei patriarchi e delle loro famiglie viene narrata nella Bibbia per farci vedere che Dio è fedele e adempie le sue promesse, anche quando il suo popolo sembra fare di tutto per impedirglielo.