---
title:  Approfondimento
date:  03/06/2022
---

Tramonto del sole: ore 20,38

Da Patriarchi e profeti, leggere il capitolo 18, «La lotta notturna», pp. 159-164.

«L’esperienza di Giacobbe, durante quella notte di angoscia, rappresenta la prova che il popolo di Dio dovrà affrontare prima del ritorno di Cristo [...]. Questa sarà l’esperienza del popolo di Dio durante la battaglia finale contro le potenze del male. Dio metterà alla prova la fede, la convinzione e la fiducia nel suo potere di liberazione. Satana cercherà invece di intimorire i credenti, inducendoli a pensare che la loro situazione è compromessa, che i loro peccati sono troppo gravi per essere perdonati. Essi si sentiranno indegni e il ricordo del passato distruggerà ogni loro speranza. Tuttavia, la consapevolezza della grande bontà di Dio e il loro sincero pentimento, li spingeranno a invocare le promesse fatte ai peccatori tramite Cristo. Anche se le loro preghiere non fossero immediatamente esaudite, la loro fede non svanirà. Si aggrapperanno infatti alla potenza di Dio, proprio come Giacobbe afferrò l’Angelo, e nell’intimo diranno: “... Non ti lascerò andare prima che tu m’abbia benedetto”... La storia di Giacobbe assicura che Dio non abbandonerà coloro che hanno sbagliato, se esprimeranno un sincero pentimento. Giacobbe ottenne la vittoria quando perse la lotta intrapresa con le proprie forze, si arrese a se stesso e si abbandonò fiducioso a Dio, dal quale imparò che solo la potenza e la grazia divine potevano assicurargli quelle benedizioni che chiedeva con insistenza. La stessa cosa avverrà per coloro che vivono negli ultimi tempi. Quando i pericoli li circonderanno, e cadranno vittime della disperazione, dovranno affidarsi esclusivamente a Cristo. Non potranno realizzare nulla, con i loro semplici sforzi» - PP, 201-203 [pp. 162-164].

**Domande per la condivisione**

`1. Perché la debolezza di Giacobbe offre un’opportunità alla grazia divina? In che modo possiamo collegare l’esperienza di Giacobbe alla frase di Paolo, «quando sono debole, allora sono forte» (2 Co 12:10) ?`

`2. Per quale motivo, secondo te, la Bibbia rivela tanti dettagli scabrosi che riguardano la vita di molti suoi protagonisti? Quale messaggio possiamo trarne?`

`3. Quali sono gli idoli della nostra società, della nostra civiltà? Come accertarci che non adoriamo nessun altro se non il Signore?`