---
title:  Caino E Il Suo Lascito
date:  09/04/2022
---

### Letture
Genesi 4; 5; 6:1-5 ; Ebrei 11:4 ; Michea 6:7 ; Isaia 1:11 ; 1 Corinzi 10:13 ; 1 Giovanni 3:12

> <p></p>
> «Se agisci bene, non rialzerai il volto? Ma se agisci male, il peccato sta spiandoti alla porta, e i suoi desideri sono rivolti contro di te; ma tu dominalo!» Genesi 4:7

Dopo la caduta e l’espulsione di Adamo ed Eva dall’Eden, la Genesi parla di molte nascite e decessi, coerenti con le profezie del Signore, nel precedente capitolo. Genesi 3 e 4 , capitoli paralleli, contengono molti temi e parole comuni: descrizioni del peccato (3:6-8; cfr. 4:8), maledizioni da ‘adamah, il «suolo» (3:17; cfr. 4:11) ed espulsione (3:24; cfr. 4:12,16).

Il motivo di queste analogie è evidenziare l’attuazione di quanto accaduto prima delle profezie e delle predizioni fatte dal Signore ad Adamo ed Eva dopo la caduta. Il primo evento dopo l’allontanamento di Adamo è carico di speranza: la nascita del primo figlio, che Eva interpreta come adempimento della promessa udita nella profezia messianica (3:15). Pensò si trattasse del Messia promesso.

Poi Genesi ci racconta del crimine commesso da Caino, quello di Lamec, dell’aspettativa di vita che diminuisce e della malvagità crescente; tutte conseguenze della maledizione pronunciata al capitolo 3. Nonostante ciò, non tutta la speranza è perduta.