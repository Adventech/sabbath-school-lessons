---
title:  La Punizione Di Caino
date:  13/04/2022
---

`Leggere Genesi 4:9-16 . Perché il Signore chiede «Dov’è Abele, tuo fratello»? Che cosa lega il suo peccato e il suo status di «vagabondo e fuggiasco sulla terra» (v. 12)?`

La domanda di Dio a Caino ricorda quella posta ad Adamo nell’Eden: «Dove sei?». Questa somiglianza ci suggerisce il legame tra il peccato in quel giardino e quello attuale: quest’ultimo (quello di Caino) fu il risultato di quello precedente (commesso da Adamo).

Caino, però, non ammetterà la sua colpa, la nega, diversamente da Adamo, anche se quest’ultimo cercò di colpevolizzare qualcun altro. Caino, al contrario, sfida apertamente Dio, che non spreca tempo a discutere con lui del crimine commesso. Quando gli rivolge la terza domanda, «Che cosa hai fatto?», non attende nemmeno la risposta. Ricorda a Caino che egli sa tutto, perché la voce del sangue di Abele lo ha già raggiunto dalla terra (4:10), un’espressione che chiarisce come Dio sappia dell’omicidio, al quale reagirà. Abele è disteso a terra, immagine che riporta alla caduta e alla predizione fatta dal Signore ad Adamo (3:19).

`Leggere Genesi 4:14 . Qual è il significato delle parole dette da Caino: «Io sarò nascosto lontano dalla tua presenza»?`

Ora la terra viene maledetta a motivo del sangue di Abele sparso su di essa (4:12). Caino è condannato a essere un fuggiasco, distante da Dio. Solo ascoltando la sua sentenza l’omicida si rende conto dell’importanza della presenza del Signore; lontano da lui teme per la propria vita. Anche dopo l’assassinio ancora fresco del fratello e il suo atteggiamento di sfida, il Signore continua a mostrargli misericordia e, sebbene «si allontanò dalla presenza del SIGNORE» (v. 16), gli fornisce una specie di protezione. Il «segno» messo su Caino (v. 15) non viene spiegato cosa sia, ma non può che essere un frutto della grazia divina.

`«Nascosto lontano dalla tua presenza» (Ge 4:14). Cosa viene nascosto dalla presenza di Dio? Una situazione tragica per chiunque. Qual è l’unico modo per evitarla?`