---
title:  Approfondimento
date:  15/04/2022
---

Tramonto del sole: ore 19,48

La frase ripetuta «Enoc... camminò con Dio (Ge 5:22,24)  indica un’amicizia quotidiana e intima con il Signore. La relazione personale tra lui ed Enoc era così speciale che Dio «lo prese» (v. 24). Quest’ultima espressione è unica nella genealogia di Adamo e non veicola il concetto di un paradiso immediato dopo la vita terrena per quelli che «camminano con Dio». Anche Noè camminò con Dio (6:9) eppure morì come tutti gli altri esseri umani, come anche Adamo e Matusalemme. Non viene inoltre offerta alcuna spiegazione in merito a questa grazia. «Enoc fu un uomo integro e incoraggiò i suoi contemporanei a comportarsi secondo giustizia. Si impegnò per far conoscere alla gente ciò che Dio gli aveva rivelato. Coloro che rispettavano il Signore lo cercavano per pregare con lui e ascoltare i suoi consigli. Tuttavia, egli non agì solo nel suo ambito privato, ma portò il messaggio di Dio a tutti coloro che erano disposti ad ascoltare i suoi avvertimenti. La sua missione non si limitò ai discendenti di Seth. Il racconto delle sue straordinarie visioni si diffuse perfino nella terra in cui Caino aveva cercato di sottrarsi alla presenza di Dio. “... Ecco, il Signore è venuto con le sue sante miriadi per giudicare tutti; per convincere tutti gli empi di tutte le opere di empietà da loro commesse” (Gd 14,15) » - PP, 86 [p. 65].

**Domande per la condivisione**

`1. Perché Caino uccise suo fratello? Ecco un commento di Elie Wiesel: «Perqualemotivo lo fece? Forse voleva rimanere da solo: un figlio unico e, dopo la morte dei suoi genitori, l’unico uomo. Solo come Dio e magari solo al posto di Dio... Caino uccise per diventare Dio... qualsiasi uomo pensi di essere Dio finisce per assassinare altri uomini» - Elie Wiesel, Messengers of God: Biblical Portraits and Legends, New York: Random House, 1976, p. 58. Senza necessariamente commettere un omicidio, perché dobbiamo essere attenti a non riflettere l’atteggiamento di Caino?`

`2. Confronta l’aspettativa di vita degli antidiluviani (Ge 5)  con quella dei patriarchi. Come spiegare la maggiore brevità della vita umana? In che modo questa degenerazione confuta le premesse del moderno darwinismo?`