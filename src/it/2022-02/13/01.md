---
title:  Israele In Egitto
date:  18/06/2022
---

### Letture
Genesi 46-49; 50:21 ; Romani 10:12,13 ; Atti 3:25,26 ; Filippesi 2:10

> <p></p>
> «Così gli Israeliti abitarono nel paese d’Egitto, nella terra di Goscen; ebbero delle proprietà, furono fecondi e si moltiplicarono oltremodo» Genesi 47:27

La Genesi copre gli ultimi anni di vita che Giacobbe e Giuseppe trascorrono insieme. Giacobbe (Israele) lascia Canaan (Ge 46)  per andare a vivere in Egitto (Ge 47) , dove morirà (49:29-50:21). Ma anche nel contesto egiziano, la prospettiva della terra promessa incombe sullo sfondo (50:22-26). Appena arrivato in Egitto, Giacobbe benedice il faraone (47:7-10) adempiendo in questo modo (parzialmente) la promessa rivolta ad Abraamo, secondo cui sarebbe stato una benedizione per le nazioni (12:3). In seguito, a un passo dalla morte, Giacobbe benedice i figli di Giuseppe (Ge 48) , i suoi figli (49:1-28), e fa predizioni sconvolgenti che riguardano ciascuno di loro nel contesto delle future dodici tribù di Israele (49:1-27). Ma il fatto che Israele «dimori» in esilio, straniero in Egitto, è in contrasto con la speranza della terra promessa. Anche se il libro della Genesi si conclude con i figli di Israele in Egitto, alcune delle ultime parole pronunciate da Giuseppe indicano un’altra direzione: «Io sto per morire, ma Dio per certo vi visiterà e vi farà salire, da questo paese, nel paese che promise con giuramento ad Abraamo, a Isacco e a Giacobbe» (50:24).