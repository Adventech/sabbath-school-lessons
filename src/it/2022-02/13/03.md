---
title:  Giacobbe Si Stabilisce In Egitto
date:  20/06/2022
---

È interessante notare come, nonostante tutto ciò che era stato detto a Giacobbe a proposito di Giuseppe in Egitto, il Signore gli conceda ancora le «visioni notturne» (Ge 46:2) , nelle quali gli ordina di partire. Giacobbe abbandona la terra promessa per l’Egitto, paese che in futuro sarà proprio quello nel quale il popolo di Dio si rifiuterà di ritornare (De 17:16) .

`Leggere Genesi 47 . Quali verità e principi spirituali emergono in questo racconto?`

«Giuseppe presentò cinque dei suoi fratelli al faraone, che gli assegnò la regione di Goscen come territorio per la sua famiglia. In segno di gratitudine nei confronti del suo primo ministro, il sovrano avrebbe voluto onorare quegli uomini nominandoli ufficiali di Stato. Giuseppe, sempre fedele al Signore, volle però risparmiare ai suoi fratelli le tentazioni a cui sarebbero stati esposti in una corte pagana e consigliò loro, durante la discussione con il re, di parlare con franchezza della loro occupazione. I figli di Giacobbe seguirono il suo consiglio, sottolineando che non erano giunti in Egitto per rimanervi per sempre e che si riservavano la possibilità di partire, se un giorno l’avessero desiderato. Il re, tenendo fede alla sua prima offerta, destinò loro la “parte migliore del paese”, la zona di Goscen» - PP, 233 [p. 189].

Il faraone, saggiamente, non incoraggia quei migranti a fare i mendicanti e a vivere grazie alla generosità di colui che li ha accolti. Si informa circa la loro «occupazione» (47:3) perché possano adeguarsi al meglio nel nuovo ambiente. È altresì ansioso di utilizzare le loro competenze e suggerisce persino di servirlo come «sovraintendenti del mio bestiame» (v. 6). Nonostante Giacobbe sia uno straniero inferiore di rango, quando si trova davanti al leader della nazione, come dice il testo, lo benedice (v. 7). Quell’umile straniero benedice il faraone, sovrano del potente Egitto?

Il verbo ‘amad lifney, «presentare» (v. 7), viene generalmente usato in ambito sacerdotale (Le 14:11) . Considerando che nell’antico Egitto il faraone possedeva lo status di sommo sacerdote, ci rivela che Giacobbe era superiore (in senso spirituale) al sommo sacerdote di quella potenza, il faraone in persona, appunto.