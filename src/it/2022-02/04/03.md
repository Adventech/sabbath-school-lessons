---
title:  L'evento Del Diluvio
date:  18/04/2022
---

Il verbo ‘asah, «fare», abbinato all’agire di Noè, è un’altra parola chiave del racconto della Genesi sulla creazione (Ge 1:7,16,25,26,31; 2:2) . Gli atti di ubbidienza di Noè nei confronti di Dio sono assimilati all’atto creativo di Dio stesso. La conclusione che il diluvio non è solo un castigo divino contro l’umanità, ma anche un suo atto di salvezza.

`Leggere Genesi 7 . Come mai la descrizione del diluvio ci ricorda il racconto della creazione? Cosa ci insegnano le analogie tra i due eventi?`

Un attento studio del testo riferito al diluvio rivela l’uso di molte parole ed espressioni già presenti nella descrizione della creazione: «sette» (Ge 7:2,3,4,10 ; cfr. 2:1-3); «maschio e femmina» (7:2,3,9,16; cfr. 1:27); «secondo le loro specie» (7:14; cfr. 1:11,12,21,24,25); «animali, uccelli, rettili che strisciano» (7:8,14,21,23; cfr. 1:24,25); «alito di vita» (7:15,22; cfr. 2:7).

Il racconto del diluvio richiama quindi quello della creazione, contribuendo a rivelare che il Dio Creatore è lo stesso che distrugge (De 32:39) . Ma questi ricordi veicolano altresì un messaggio di speranza: il diluvio funzionale a una nuova creazione, dalle acque, che dà vita a una nuova esistenza.

Il movimento delle acque dimostra che questo evento creativo sta invertendo quello di Genesi 1. In contrasto con quest’ultimo, nel quale si verifica la separazione delle acque superiori da quelle inferiori (1:7), il diluvio le riunifica nel momento in cui esondano dai propri confini (7:11).

Un processo che lancia un messaggio paradossale: Dio deve distruggere quello che c’era prima, per consentire l’avvento di un nuovo creato. La creazione della nuova terra esige la distruzione della precedente. L’evento del diluvio prefigura la futura salvezza del mondo alla fine dei tempi: «Poi vidi un nuovo cielo e una nuova terra, poiché il primo cielo e la prima terra erano scomparsi, e il mare non c’era più» (Ap 21:1 ; cfr. Is 65:17 ).

`Leggere Romani 6:1-6 . Che cosa occorre distruggere in noi perché sia ricreato?`