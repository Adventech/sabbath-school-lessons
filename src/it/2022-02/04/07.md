---
title:  Approfondimento
date:  22/04/2022
---

Tramonto del sole: ore 19,56

Interessanti i paragoni tra la mentalità e il comportamento delle persone prima del diluvio e la nostra condizione attuale. Vediamone alcuni: «Le stesse colpe che attirarono la vendetta di Dio sul mondo, prima del diluvio, caratterizzano oggi la nostra società. Gli uomini non rispettano più il Signore e la sua legge è considerata con disprezzo e indifferenza. Il materialismo che contraddistingue la nostra generazione ha raggiunto livelli molto simili a quelli precedenti al diluvio [...].

Dio non condannò gli uomini che vissero ai tempi di Noè perché essi mangiavano e bevevano [...]. Il loro errore consisteva nell’essersi appropriati di questi doni eliminando ogni espressione di gratitudine nei confronti di Dio e nell’essersi allontanati da lui coltivando, senza alcun freno, le passioni più degradanti. È legittimo sposarsi: il matrimonio era stato previsto da Dio e fu una delle prime istituzioni che egli stabilì. Ma l’umanità dimenticò le direttive che Dio aveva impartito perché fosse felice: si smarrì il rispetto per questo vincolo, al punto tale che il suo significato fu stravolto e diventò uno strumento per soddisfare le passioni più effimere. Oggi [...] si giustificano con indulgenza gli impulsi più incontrollati [...]. La frode, la corruzione e il furto si diffondono sia negli strati più elevati della società sia in quelli più umili e sembrano ormai al di là di ogni censura morale. La pubblicazione di notizie relative ad assassini e crimini commessi a sangue freddo e senza motivo, è così frequente che si ha l’impressione che ogni residuo di umanità sia scomparso [...].

L’anarchia domina ovunque. Le rivolte che suscitano l’orrore del mondo, non sono che sintomi di una violenza finora repressa: quando questa sfuggirà a ogni controllo, la terra si riempirà di dolore e desolazione. L’immagine che le Scritture ci hanno trasmesso del mondo prima del diluvio rappresenta fin troppo bene la condizione a cui la società moderna sta rapidamente giungendo. Anche ora, nel nostro tempo, in paesi che si professano cristiani, ogni giorno vengono consumati crimini terribili, simili a quelli per i quali fu distrutto il mondo di Noè» - PP, 101,102 [pp. 77,78].

**Domande per la condivisione**

`1. Quali sono le caratteristiche comuni tra la società antidiluviana e la nostra? Che cosa ci rivelano sulla grazia di Dio e sul fatto che egli, nonostante tutto, ama il mondo e cerca di salvare ogni persona?`

`2. Qualcuno sostiene che il diluvio di Noè sia stato un avvenimento localizzato. Perché è un’idea errata? Se fosse vero, perché ogni alta inondazione regionale o nazionale dimostrerebbe che Dio ha mentito?`