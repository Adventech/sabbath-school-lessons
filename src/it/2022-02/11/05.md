---
title:  Giuseppe, Schiavo In Egitto
date:  08/06/2022
---

Recuperiamo il corso degli eventi che riguardano Giuseppe, «interrotto» dalla vicenda di Tamar. Il ragazzo fa lo schiavo per il «capitano delle guardie», responsabile della prigione nella quale venivano rinchiusi gli ufficiali del faraone (Ge 40:3,4; 41:10-12) .

`Leggere Genesi 39 . Nel caso di Giuseppe, che amministra tutti i beni di Potifar, quali sono i fattori che hanno contribuito al suo successo?`

Giuseppe si caratterizza da subito come persona di successo (39:2,3). Dimostra di essere davvero capace, e il suo padrone ha una tale fiducia in lui che gli affida «l’amministrazione di tutto quello che possedeva» (v. 4).

Ma i risultati ottenuti non lo corrompono. Quando la moglie di Potifar lo nota e desidera andare a letto con lui, il ragazzo rifiuta senza mezzi termini: preferisce rinunciare all’impiego e alla sua sicurezza piuttosto che «fare questo gran male e peccare contro Dio» (v. 9). La donna, umiliata dal rifiuto di Giuseppe, mente ai servi e al marito, dicendo loro che il ragazzo avrebbe tentato di violentarla. Giuseppe viene sbattuto in galera e qui vive quello che tutti noi abbiamo provato: il senso di abbandono da parte di Dio, anche se «il SIGNORE fu con Giuseppe» (v. 21).

Alla fine, il Signore agisce e determina un impatto nel rapporto tra Giuseppe e l’ufficiale della prigione. Anche in questa circostanza, come nella casa di Potifar, Dio benedice Giuseppe; si tratta di un uomo con evidenti talenti e, sebbene le circostanze addirittura peggiorate (in fondo si trattava pur sempre di uno schiavo), cerca di trarre il meglio dalla sua condizione.

A prescindere dai suoi talenti innati, il testo chiarisce che i suoi risultati sono esclusivo merito di Dio. «Il governatore della prigione non rivedeva niente di quello che era affidato a lui, perché il SIGNORE era con lui, e il SIGNORE faceva prosperare tutto quello che egli intraprendeva» (v. 23). È importante che chiunque ottenga dei «successi», essendo dotato di talenti particolari, si ricordi sempre a chi riconoscere il merito!

`Leggere Genesi 39:7-12 . In che modo Giuseppe resiste alle avance della moglie di Potifar? Perché dice che acconsentendo avrebbe peccato contro Dio? Che cosa dimostra di avere capito circa la natura del peccato?`