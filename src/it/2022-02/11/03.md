---
title:  L'aggressione Nei Confronti Di Giuseppe
date:  06/06/2022
---

Per quanto orribili, gli eventi che seguono erano prevedibili. Vivere continuamente accanto ed essere legato a qualcuno che ti odia, prima o poi crea inevitabili problemi. E così fu.

`Leggere Genesi 37:12-36 . Quanto può essere pericoloso un cuore malvagio e non rigenerato e cosa può indurci a commettere?`

I fratelli odiavano Giuseppe perché gelosi del fatto che godeva del favore divino (At 7:9) , dato che verrà confermato in ogni fase successiva. Quando Giuseppe smarrisce la strada, un uomo lo incontra e lo guida (Ge 37:15) . Quando i fratelli tramano per ucciderlo, Ruben interviene e suggerisce loro di gettarlo in una cisterna (vv. 20-22). Si fatica a immaginare quanto odio venga manifestato, soprattutto se si pensa che colpisce un familiare stretto. Come hanno potuto fare una cosa così crudele quei giovani? Non hanno pensato neanche per un singolo istante al padre e al dolore che gli stavano provocando? Qualsiasi risentimento covassero nei confronti di Giuseppe, per via dei favoritismi a lui concessi, il loro misfatto fu davvero spregevole. Questo episodio ci fa capire quali livelli può raggiungere la malvagità dell’essere umano.

«Alcuni di loro si sentivano a disagio; non avvertivano la soddisfazione che si erano aspettati da quella vendetta. Si stava avvicinando un gruppo di viaggiatori, una carovana di Ismaeliti che veniva da oltre il Giordano e portava in Egitto spezie e altre mercanzie. Giuda propose di vendere il fratello a quei mercanti stranieri, piuttosto che lasciarlo morire. In questo modo lo avrebbero eliminato senza macchiarsi del suo sangue» - PP, 211 [p. 172]. Quindi, Giuda propone agli altri fratelli di venderlo a una carovana di passaggio (37:26,27); così viene ceduto ai Madianiti (v. 28), i quali, a loro volta, lo rivendono in Egitto (v. 36), ponendo così le basi per la sua gloria futura.