---
title:  Approfondimento
date:  10/06/2022
---

Tramonto del sole: ore 20,43

Da Patriarchi e profeti, leggere il capitolo 20, «Giuseppe in Egitto», pp. 173-180.

«Ancora adolescenti, proprio quando dalla fanciullezza stavano passando all’età adulta, Giuseppe e Daniele furono strappati alle loro case e condotti prigionieri in terra pagana. In modo particolare, Giuseppe fu esposto alle tentazioni che accompagnano quei grandi mutamenti che si verificano in modo fortuito. Che cosa lo aiutò a conservarsi integro quando era il figlio caro e prediletto nella casa paterna?... Giuseppe, nella sua infanzia, aveva imparato ad amare e a temere Dio. Spesso, nella tenda del padre, sotto le stelle di Siria, aveva udito il racconto della visione notturna di Betel, della scala fra il cielo e la terra, degli angeli che salivano e scendevano, di colui che dal suo trono eccelso si era rivelato a Giacobbe. Aveva udito il racconto della lotta sul fiume Iabboc, quando il padre, rinunciando al peccato, si era reso vincitore e aveva ricevuto il titolo di principe di Dio.

Quando, giovanetto, pascolava le greggi paterne, la vita pura e semplice aveva favorito in lui lo sviluppo delle energie fisiche e mentali. Dalla comunione con Dio attraverso la natura e lo studio delle grandi verità trasmesse come santo deposito di padre in figlio, egli aveva acquisito vigore di mente e fermezza di princìpi. Nella crisi della sua vita, durante quel tremendo viaggio dalla casa paterna in Canaan verso la schiavitù di Egitto, Giuseppe si ricordò del Dio di suo padre. Ricordò le lezioni ascoltate da bambino, e la sua anima fremette alla determinazione di agire come si conviene a un suddito del Re del cielo» - ED, 51,52 [pp. 33,34].

**Domande per la condivisione**

`1. Quali sono i punti in comune che hanno Giuseppe, Daniele e Gesù? In che modo i primi due hanno rivelato alcune caratteristiche di Cristo?`

`2. Torniamo sulla domanda finale di giovedì. Come si impara ad avere fiducia in Dio, quando le cose non vanno nel senso giusto?`