---
title:  Giuseppe, Principe D'egitto
date:  11/06/2022
---

### Letture
Genesi 41:37-46; 42; 43-45 ; 1 Re 3:12 ; Romani 5:7-11

> <p></p>
> «Il faraone disse ancora a Giuseppe: “Vedi, io ti do potere su tutto il paese d’Egitto”» Genesi 41:41

Giuseppe è diventato un leader in Egitto, i fratelli si inchineranno ai suoi piedi senza sapere chi sia (Ge 42) . Si umilieranno quando lui li costringerà a ritornare con Beniamino (Ge 43)  e, quando crederanno che la loro incolumità sia a rischio (Ge 44) , supplicheranno la grazia davanti a questo uomo potente, da essi reputato «come il faraone». Alla fine, quando Giuseppe rivelerà la propria identità capiranno che, da tutto il male che hanno commesso, Dio ne ha tratto del bene.

Da notare come l’intera sequenza di eventi, che si poteva presumere riguardasse soprattutto i successi ottenuti da Giuseppe, si concentri invece sul pentimento dei suoi fratelli. I loro viaggi avanti e indietro da Giuseppe al padre e gli ostacoli incontrati, ricordano loro le azioni malvagie commesse contro Giuseppe e contro il genitore, rendendoli consapevoli della loro iniquità nei confronti di Dio. I fratelli di Giuseppe vivono l’intera esperienza alla stregua di una punizione divina. La commovente conclusione emotiva, che fa piangere e gioire tutti i protagonisti, contiene anche un messaggio di perdono che li riguarda, nonostante si siano macchiati di azioni così crudeli.