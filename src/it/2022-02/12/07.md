---
title:  Approfondimento
date:  17/06/2022
---

Tramonto del sole: ore 20,46

Da Patriarchi e profeti, leggere i capitoli 20, «Giuseppe in Egitto», pp. 173- 180, e 21; «Giuseppe e i suoi fratelli», pp. 181-189.

«I tre giorni di confinamento furono un periodo di amara sofferenza per i figli di Giacobbe. Ebbero modo di riflettere sul loro passato pieno di errori, in particolare sul crudele trattamento riservato a Giuseppe. Erano consapevoli che se fossero stati effettivamente considerati delle spie, senza poter presentare prove evidenti della loro estraneità, sarebbero morti o, nella migliore delle ipotesi, sarebbero diventati schiavi. Dubitarono di poter fare qualsiasi cosa per riportare Beniamino al padre, il quale era convinto che Giuseppe fosse stato vittima di una morte violenta. Avevano venduto come schiavo il loro fratello e temevano che Dio avesse in progetto di punirli facendoli diventare schiavi a loro volta. Giuseppe immagina che il padre e i familiari dei suoi fratelli soffrano per la mancanza di cibo ed è convinto che questi ultimi si siano pentiti e che in nessun caso ripeterebbero il gesto criminale nei confronti di Beniamino. [...] Giuseppe era soddisfatto. Aveva messo alla prova i fratelli e visto in loro i frutti del vero pentimento per i loro peccati» - 3SG, pp. 155,156; 165.

**Domande per la condivisione**

`1. Torniamo alla domanda finale di giovedì. Pensi che Giuseppe sarebbe stato così magnanimo con i fratelli se le cose per lui fossero andate in modo diverso? Non possiamo darlo per certo, ma quali indicazioni rivelano il tipo di carattere di quell’uomo, mostrandone anche il suo animo nobile?`

`2. Perché Giuseppe può essere visto come una sorta di precursore di Cristo e di quello che egli ha ottenuto?`

`3. Giuseppe aveva messo alla prova i fratelli. In che modo il Signore ci può testare?`

`4. I fratelli riconobbero la gravità di quello che avevano fatto a Giuseppe. Quanto può influire il senso di colpa? Dio ci perdona, ma come si impara a perdonare noi stessi?`