---
title:  Approfondimento
date:  06/05/2022
---

Tramonto del sole: ore 20,11

Da Patriarchi e profeti, leggere il capitolo 12, «Abraamo in Canaan», pp. 106-108.

«La chiesa di Cristo deve essere una benedizione e i suoi membri saranno benedetti mentre benedicono altri. Lo scopo di Dio nello scegliere un popolo non era solo per adottarlo come suoi figli e figlie, ma per mezzo di esso trasmettere al mondo i benefici dell’illuminazione divina. Quando il Signore scelse Abramo non fu semplicemente per eleggerlo amico speciale di Dio, ma per essere un intermediario dei privilegi unici e preziosi che il Signore desiderava concedere alle nazioni. Doveva essere una luce nelle tenebre morali che lo circondavano.

Tutte le volte che Dio benedice i suoi figli con luce e verità, non è solo perché abbiano il dono della vita eterna, ma anche per illuminare spiritualmente le persone che hanno intorno... “voi siete il sale della terra”. E quando Dio fa in modo che i suoi figli diventino sale, non è solo per preservarli, ma anche perché siano degli strumenti per preservare gli altri...

Brillate come pietre viventi nell’edificio di Dio?... Noi non avremo la religione genuina, a meno che essa non eserciti su di noi un influsso in ogni nostra transazione economica. Dobbiamo dimostrare di avere una pietà pratica allo scopo di tesserla nella nostra esistenza. Ci serve la grazia trasformatrice di Cristo nei nostri cuori. Abbiamo bisogno di molto meno “io” e molto più di Gesù» - Reflecting Christ, p. 205.

**Domande per la condivisione**

`1. Riflettiamo sulle analogie tra la nostra posizione e quella dell’antico Israele, e su tutta la luce che abbiamo ricevuto. La domanda che ci riguarda è la seguente: come stiamo contraccambiando? In che modo stiamo proiettando al mondo la nostra «sapienza e intelligenza»?`

`2. «Ma voi, che vi teneste stretti al SIGNORE vostro Dio, siete oggi tutti in vita». Il popolo è il soggetto del verbo «tenersi stretti». Il Signore non può farlo, nel senso che non vuole costringerci. Utilizzando invece il dono sacro del libero arbitrio, dobbiamo essere noi a fare questa scelta. Presa la decisione, in che modo le si dà seguito e ci teniamo stretti a lui?`

`3. Ritorniamo sulla domanda finale della lezione di domenica. Cosa vuol dire aggiungere o sottrarre qualcosa ai comandamenti di Dio? Esclusi i tentativi lampanti, come la sostituzione del sabato, in che modo può verificarsi qualcosa del genere, così sottilmente che non riusciamo nemmeno a rendercene conto?`