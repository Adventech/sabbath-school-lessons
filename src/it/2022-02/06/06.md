---
title:  La Decima A Melchisedec
date:  05/05/2022
---

`Leggere Genesi 14:18-24  ed Ebrei 7:1-10 . Chi era Melchisedec? Perché Abramo restituisce la decima a questo sacerdote che sembra sbucare dal nulla?`

L’improvvisa comparsa del misterioso Melchisedec non è fuori posto. Dopo essere stato ringraziato dai re cananei, Abramo ringrazia a sua volta questo sacerdote, gratitudine che si concretizza dandogli la sua decima. Melchisedec proviene dalla città di Salem, che vuol dire «pace», un messaggio quanto mai appropriato dopo lo scompiglio provocato dalla guerra. Il componente tsedek, «giustizia», nel nome del sacerdote, pare contrastare con il nome dei re di Sodoma, Bera, («nel male») e di Gomorra, Birsa («nella malvagità»), probabilmente dei soprannomi che inquadravano bene ciò che rappresentavano (Ge 14:2) .

Melchisedec entra in scena dopo l’inversione della violenza e del male rappresentata dagli altri re cananei. In questo passaggio troviamo anche il primo riferimento biblico alla parola «sacerdote» (v. 18). L’associazione tra Melchisedec e «Dio altissimo», che Abramo definisce «padrone dei cieli e della terra» (v. 22), indica chiaramente che considera quella figura un sacerdote del Dio che egli stesso serviva. Melchisedec non deve tuttavia essere identificato con Cristo. Era un rappresentante di Dio in mezzo al popolo di quel tempo (cfr. Ellen G. White Comments, 1BC, 1093, pp. 1.092,1.093). Melchisedec, piuttosto, officia in quanto sacerdote. Serve il «pane e il vino», abbinamento che implica spesso l’utilizzo di succo d’uva appena spremuto (De 7:13 ; 2 Cr 31:5 ) e che ricompare quando si parla della restituzione della decima (De 14:23) . Inoltre, estende la benedizione ad Abramo (Ge 14:19). Questi, nel frattempo, «gli diede la decima di ogni cosa» (v. 20), è una risposta al Dio Creatore, colui che possiede il cielo e la terra (v. 19). Questo attributo allude all’introduzione del racconto sulla creazione (1:1), dove la frase «cieli e terra» vuol dire totalità o «tutto». La decima viene intesa come espressione di riconoscenza nei confronti del Creatore, il quale possiede ogni cosa (Eb 7:2-6 ; cfr. Ge 28:22 ).

Paradossalmente, colui che adora non intende la decima un dono verso Dio, ma un dono da Dio, perché egli ci dà tutto quello che ci occorre.