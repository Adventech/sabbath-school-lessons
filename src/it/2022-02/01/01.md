---
title:  Nel Principio, Dio
date:  26/03/2022
---

### Letture
Salmi 100:1-3 ; Genesi 1-2 ; Esodo 20:8-11; 40:33 ; Matteo 25:14-30; 19:7-9

> <p></p>
> «Nel principio Dio creò i cieli e la terra» Genesi 1:1

Il libro della Genesi, quindi la Bibbia, inizia con l’atto creativo di Dio. Un dato di fatto molto importante, perché indica che la nostra creazione segna l’inizio della storia umana e biblica. Una verità che ha anche un altro significato: il racconto della creazione nella Genesi ha la stessa accuratezza e attendibilità storica di altri eventi biblici. I due testi che riguardano la creazione, in Genesi 1 e 2, contengono insegnamenti su Dio e sull’umanità. Nello studio di questa settimana capiremo meglio il significato profondo del settimo giorno. Mediteremo sull’atto divino della creazione dell’uomo a sua immagine, traendolo dalla polvere. Saremo incuriositi dallo scopo dell’albero della conoscenza del bene e del male e dalla sua connessione con l’albero della vita.

L’insegnamento più rilevante delle storie bibliche del principio riguarda tuttavia la grazia. La nostra esistenza è un puro atto di grazia. Dio creò i cieli e la terra quando gli esseri umani erano ancora assenti. Come la nostra creazione, anche la redenzione è un dono divino. Assume un senso profondo la realtà che entrambi i concetti, creazione e redenzione, siano racchiusi nel comandamento del sabato.