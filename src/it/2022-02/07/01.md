---
title:  Il Patto Con Abramo
date:  07/05/2022
---

### Letture
Genesi 15-19:29 ; Romani 4:3,4,9,11,2 2; 9:9 ; Galati 4:21-31 ; Amos 4:11

> <p></p>
> «Abramo disse: “Dio, SIGNORE, che mi darai? Poiché io me ne vado senza figli e l’erede della mia casa è Eliezer di Damasco”» Genesi 15:2

Con Genesi 15 arriviamo al momento cruciale in cui Dio formalizza il patto con Abramo. Si tratta del secondo patto, dopo quello stabilito con Noè. Come nel caso del precedente, anche questo coinvolge altre nazioni, perché in sostanza è parte del patto eterno offerto all’umanità intera (Ge 17:7 ; Eb 13:20 ).

Questo episodio della vita di Abramo sembrerebbe caratterizzato, per così dire, da paura e sorrisi. L’uomo di fede è intimorito (Ge 15:1), come anche Sara (18:15) e Agar (21:17). Abramo ride (17:17), Sara (18:12) e Ismaele altrettanto (21:9). Sono capitoli ricchi di sensibilità e calore umani. Abramo si appassiona alla salvezza dei sodomiti malvagi, si preoccupa per Sara, Agar e Lot ed è ospitale nei confronti dei tre stranieri (18:6).

Proprio in questa circostanza il suo nome, il cui significato implica i concetti di nobiltà e rispettabilità, cambierà in Abraamo, che vuol dire «padre di molte nazioni» (17:5). Siamo quindi di fronte a ulteriori indizi della natura universale di quel piano che Dio intende attuare mediante il patto con Abramo.