---
title:  Giacobbe, Il Soppiantatore
date:  21/05/2022
---

### Letture
Genesi 25:21-34; 28:10-22; 11:1-9; 29:1-30; 30:25-32

> <p></p>
> «Ed Esaù: “Non è forse a ragione che egli è stato chiamato Giacobbe? Mi ha già soppiantato due volte: mi tolse la mia primogenitura, ed ecco che ora mi ha tolto la mia benedizione”. Poi aggiunse: “Non hai serbato qualche benedizione per me?”» Genesi 27:36

Passiamo ora alla storia della famiglia di Isacco, il figlio del miracolo e antenato della discendenza promessa. Il racconto non inizia nel migliore dei modi. Il carattere imperfetto di suo figlio Giacobbe si manifesterà nella rivalità con Esaù sul diritto di primogenitura (Ge 25:27-34) , e poi con l’obiettivo di ottenere la benedizione di Isacco (Ge 27) .

Poiché Giacobbe inganna il padre e sottrae la benedizione al fratello maggiore, sarà destinato a fuggire per tutta la vita. In esilio, Dio si confronta con lui a Betel (28:10-22) e, da quel momento in poi, Giacobbe l’ingannatore sarà egli stesso vittima di alcuni inganni. Al posto di Rachele, la donna che ama (Ge 29) , gli viene data la sorella maggiore, Lea, e dovrà lavorare quattordici anni per guadagnarsi le sue mogli.

Ma Giacobbe conoscerà anche delle benedizioni, perché durante l’esilio avrà dodici figli e Dio lo farà diventare ricco. Tra i tanti spunti che offre questa storia, non si può trascurare come Dio adempia alle sue promesse, in un modo o nell’altro, indipendentemente dalle mancanze dei suoi figli.