---
title:  Due funzioni
date:   24/09/2023
---

#### inGest

Le leggi levitiche possono essere classificate in tre tipi di leggi: Primo, c’erano le leggi cerimoniali, che erano rappresentate nei sacrifici che indicavano la venuta di Gesù (Levitico 7:37). Queste leggi includevano anche i giorni di festa, che terminarono alla croce.

Secondo, c’erano le leggi civili, o «giudizi». Queste si basavano sui dieci comandamenti ed erano usate dai giudici di Israele per condannare o assolvere nei tribunali di Israele. Diversamente dalla legge morale, che fu scritta da Dio stesso ed era custodita nell’arca del patto, queste leggi civili erano state scritte da Mosè e poste accanto a essa (Esodo 40:20; Deuteronomio 31:26). Rendevano molto pratica l’applicazione dei dieci comandamenti, quindi potevano essere usate nel sistema legale di Israele.

Terzo e più importante era la legge morale, conosciuta come i dieci comandamenti, che identificava il peccato (Levitico 4:1, 2) e che aspetto avrebbe avuto l’amore per Dio e per gli altri. Dio scrisse questa legge sulla pietra con il suo dito ed essa è quindi eterna e immutabile. Questa è la legge su cui ci concentreremo nel nostro studio questa settimana. Possiamo leggere i dieci comandamenti di Dio in Esodo 20:1-17. Ecclesiaste 12:15 dice che ubbidire a questa legge morale «è il tutto per l’uomo». In altre parole, ubbidire alla legge morale di Dio non è solo il dovere di Israele, ma è anche il dovere di tutta l’umanità (cfr. Romani 3:31; Giacomo 2:10-12).

Ecco le due funzioni vitali della legge morale di Dio: Primo, indicando i nostri peccati la legge morale ci porta a sentire il nostro bisogno di pentimento e di un Salvatore (Romani 3:20; 7:7; 1 Giovanni 3:4). Nei primi sette capitoli di Levitico impariamo che quando un Israelita si rendeva conto di aver violato la legge morale di Dio, doveva fare un sacrificio a Dio al santuario in modo da essere perdonato. La legge chiaramente aveva una funzione evangelica importantissima in Levitico. L’apostolo Paolo dice così: «Così la legge è stata come un precettore per condurci a Cristo, affinché noi fossimo giustificati per fede» (Galati 3:24). Anche se la legge di per sé non offre una soluzione al peccato, funziona come uno specchio (Giacomo 1:23). Ci aiuta a vedere noi stessi come Dio ci vede.

La seconda funzione della legge morale è di mostrare alla gente come trattare Dio e gli altri. Levitico fa di tutto per spiegare la legge morale per renderla pratica per la vita quotidiana. È vero che ci sono alcune leggi (ad es. leggi civili o di giudizio) che non sono più completamente valide per noi oggi dato che furono create specificamente per la nazione di Israele, ma anche queste leggi contengono princìpi trovati nei dieci comandamenti da cui possiamo imparare.

La fede in Gesù e la sua giustizia non è una scusa per violare i comandamenti di Dio. L’apostolo Paolo incoraggia il popolo di Dio a difendere la sua legge: «Annulliamo dunque la legge mediante la fede? No di certo! Anzi, confermiamo la legge» (Romani 3:31). Senza i dieci comandamenti, l’esistenza di Levitico non ha senso — e neanche quella del vangelo, del resto. Dopo tutto, se non c’è legge non c’è peccato, e se non c’è peccato non c’è bisogno di un Salvatore.

**Sul quaderno**

Torna al testo che hai scritto e studia il brano.
* Cerchia le parole/frasi/idee ripetute
* Sottolinea le parole/frasi che sono importanti e hanno significato per te
* Disegna frecce per collegare parole/frasi ad altre parole/frasi associate o collegate

Impara a memoria il tuo versetto preferito. Scrivilo più volte per aiutare la memorizzazione.

` `

`In che modo Levitico ha segnalato i tuoi peccati?`

`In che modo Levitico ti ha dato istruzioni pratiche su come trattare gli altri e Dio?`