---
title:  La scatola d’oro
date:   23/09/2023
---

#### inTro

**Leggi il brano di questa settimana: Levitico 26**

**La scatola d’oro**

Il Levitico attribuisce un grande valore all’ubbidienza ai dieci comandamenti, insegnandoci perché ne abbiamo bisogno e come applicarli in modo pratico alla nostra vita. Fu il risultato scritto di Dio che parlò a Mosè dalla tenda di convegno (Levitico 1:1), che conteneva l’arca del patto.

Dio aveva scelto un popolo particolare, Israele, che lo rappresentasse al mondo, e aveva posto il suo santuario in mezzo al loro accampamento. Questo tendone piccolo ma bellissimo era diviso in due stanze: il luogo santo e il luogo santissimo. La presenza di Dio dimorava nel luogo santissimo e aleggiava sull’arca del patto, dentro cui si trovavano i dieci comandamenti originali, scritti sulla pietra da Dio stesso (Esodo 31:18; 32:16; 40:20). Mettere i dieci comandamenti al centro del luogo di culto di Israele mostra che la legge di Dio è centrale alla comprensione del messaggio di Levitico e del santuario.

Levitico 26 inizia con Dio che ricorda a Israele i primi quattro comandamenti, che riguardano la nostra relazione con lui (vv. 1, 2). Spesso ci viene insegnato che avere una relazione con Dio include la preghiera, lo studio della Bibbia e la testimonianza, e anche se questo è certamente vero, Levitico aggiunge l’ubbidienza. Ecco un elenco delle benedizioni che Dio promette a tutti quelli che sono disposti a comportarsi secondo le sue leggi e a osservare i suoi comandamenti (v. 3): pioggia per le coltivazioni, raccolti produttivi, protezione dai pericoli, pace nel paese, vittoria sui nemici, fertilità e libertà dall’oppressione (vv. 4-13). La benedizione migliore è probabilmente l’ultima, trovata nel versetto 12, dove Dio dice, «Camminerò tra di voi, sarò vostro Dio e voi sarete mio popolo». Quelli che camminano ubbidienti alla legge d’amore di Dio camminano con lui!

#### inScribe

**Sul quaderno**

Scrivi Levitico 26 con la traduzione di tua scelta. Se hai poco tempo, scrivi Levitico 26:40-46. Puoi anche riscrivere il brano a parole tue, con uno schema o una mappa mentale.

` `