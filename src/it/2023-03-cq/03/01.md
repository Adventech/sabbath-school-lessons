---
title:  Prendersi cura degli altri
date:   08/07/2023
---

#### inTro

**Leggi il brano di questa settimana: Levitico 2, 7:9–14**

**Prendersi cura degli altri**

Levitico 2 rivela un altro valore caro a Dio: prendersi cura degli altri. Per parafrasare M. L. Andreasen, un noto teologo, l'olocausto dichiara che tutti noi siamo del Signore, mentre l'oblazione dichiara che tutto ciò che abbiamo è suo. È interessante notare che i due sacrifici venivano offerti insieme. Entrambi dovevano essere usati per la gloria di Dio e per il bene degli altri. Anche se l'oblazione non richiedeva sangue, rappresentava un altro tipo di sacrificio: rinunciare a qualcosa di valore per il bene degli altri.

Una piccola parte dell'oblazione veniva bruciata sull'altare, ma quello che restava andava ai sacerdoti perché lo mangiassero (Levitico 2:1–3). La cosa interessante è che poteva essere data loro in forme diverse: cotta in focacce, cucinata o grigliata. Nota che nei versetti 2 e 9 Dio considerava quest'offerta di assistenza sacrificale come «profumo soave, consumato dal fuoco per il Signore». Prendersi cura degli altri è un tema importante in Levitico. Un altro esempio si trova in Levitico 23 in cui ai proprietari terrieri veniva comandato di non mietere tutto il loro grano e di lasciarne una parte per il «povero» e lo «straniero» (v. 22).

Dio vuole che doniamo agli altri perché egli per primo ha donato a noi (cfr. 1 Giovanni 4:19). Tutta la cura che riversiamo nella vita degli altri dovrebbe sgorgare da un cuore grato per tutte le cure e l'amore che abbiamo ricevuto dal nostro Padre celeste. Levitico 19:33, 34 dice chiaramente: «Quando qualche straniero abiterà con voi nel vostro paese, non gli farete torto. Tratterete lo straniero, che abita fra voi, come chi è nato fra voi; tu lo amerai come te stesso; poiché anche voi foste stranieri nel paese d’Egitto». La nostra esperienza della cura di Dio dovrebbe essere ricambiata e trasmessa agli altri.

#### inScribe

**Sul quaderno**

Scrivi Levitico 2 e 7:9–14 con la traduzione di tua scelta. Se hai poco tempo, scrivi Levitico 2:11–13. Puoi anche riscrivere il brano a parole tue, con uno schema o una mappa mentale.

` `