---
title:  Il pane della vita
date:   10/07/2023
---

#### inTerpret

Immagina per un momento di essere con i cinquemila sulla collina dove Gesù sta predicando in Giovanni 6. Il tuo stomaco sta brontolando e ti chiedi se avrai le energie necessarie per tornare a casa. Poi Gesù miracolosamente prende il dono di un ragazzo, cinque pani e due pesci, e inizia a distribuire il pranzo. Dopo che hai mangiato il cibo, che di sapore è la cosa più buona che tu abbia mai mangiato, Gesù dice queste parole potenti: «Io sono il pane della vita». Chi mi mangia vivrà per sempre (Giovanni 6:35). A una mente moderna questo sembra cannibalismo, ma a una mente ebraica istruita nel Levitico, Gesù si stava identificando con il Messia promesso e atteso a lungo: quello rappresentato nell'oblazione.

Anche se questa offerta non richiedeva un sacrificio di sangue e quindi non era progettata per fornire espiazione per il peccato, Gesù è comunque raffigurato perfettamente nella pratica sacrificale. In Giovanni 6:33 Gesù si descrive come «il pane di Dio». L'oblazione punta chiaramente a Gesù, che ci sostiene con cibo fisico e spirituale. Quando Gesù si definisce «il pane di Dio», si stava identificando con l'oblazione di Levitico 2.

In Isaia 53:5, Gesù è descritto come ferito e picchiato per noi. Per produrre il «fior di farina» necessario per l'oblazione i chicchi di grano dovevano essere «tritati» e raffinati con la macinatura (Levitico 2:1, 14). Ancora una volta vediamo che l'oblazione puntava chiaramente a Gesù e alla sua sofferenza per l'umanità.

In 1 Corinzi 5:8 apprendiamo che il lievito è un simbolo del peccato. Dato che Gesù era senza peccato e perfetto in ogni senso, capiamo perché l'oblazione dovesse essere senza lievito  (Levitico 2:4). È interessante vedere che spesso il vino veniva incluso nelle oblazioni (Numeri 15:10, 24), puntando a come Gesù servì ai suoi discepoli pane e vino e paragonò il suo corpo e il suo sangue al pane e al vino durante l'ultima cena (1 Corinzi 11:24, 25). Ora, come menzionato prima, l'oblazione non richiedeva sangue. Tuttavia, offerte abbinate come l'olocausto richiedevano sangue, e l'olocausto, il sacrificio di riconoscenza e il sacrificio espiatorio erano accompagnati dall'oblazione (Levitico 9:4; Numeri 15:4; 28:3–6; 6:14, 15, 17). Unisci questa conoscenza al fatto che il vino, un simbolo del sangue di Cristo, era incluso con questa offerta, e vediamo ancora una volta Gesù e il suo sacrificio sulla croce rappresentato dall'oblazione in aggiunta alle offerte abbinate.

Ci sono ancora altre componenti dell'oblazione che puntano a Cristo come l'olio, che rappresenta lo Spirito Santo, che veniva versato su questa offerta (Zaccaria 4:6). Inoltre, lo Spirito Santo è chiamato lo «Spirito di Cristo» (Romani 8:9) e Matteo 1:20 dichiara che Cristo era «dallo Spirito Santo» prima ancora di nascere. La frase «un profumo soave per il Signore» è un altro indizio messianico, trovato 17 volte nel libro di Levitico. Questa stessa frase viene usata per descrivere Gesù in Efesini 5:2 e Filippesi 4:18. L'unica cosa che faceva piacere a Dio della morte sacrificale degli animali innocenti era il fatto che essi indicavano suo Figlio innocente Gesù, che sarebbe venuto come un «odore soave» per salvare l'umanità colpevole e perduta.

**Sul quaderno**

`Dopo aver guardato il tuo testo scritto e annotato, i tuoi segni verso quali idee sembrano puntare?`

`Quali domande emergono dopo aver studiato Levitico 2? Quali parti sono difficili?`

`Quali altri principi e conclusioni trovi?`

`Gesù si identificò come il «pane di Dio» e il «pane della vita» (Giovanni 6:33, 35), entrambe le espressioni lo identificavano con l'oblazione. Questo che significato ha per noi oggi?`

`Gesù è l'oblazione, che non serviva a espiare il peccato. Questo cosa significa nella nostra relazione con lui?`