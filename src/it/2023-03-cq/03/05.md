---
title:  Niente Bibbia, niente colazione
date:   12/07/2023
---

#### inVite

Alcuni sostengono che l'oblazione dimostri che una persona non deve essere necessariamente salvata dal sangue versato da Gesù. Nella loro mente, gli atti di gentilezza bastano per essere salvati. Questo concetto è più diffuso di quanto si possa pensare ed è la filosofia di base delle false religioni del mondo. Forse avrai sentito di diverse persone famose che hanno vissuto vite moralmente corrotte solo per cambiare drasticamente quando sono invecchiate e magari sono diventate più consapevoli della propria mortalità; celebrità che hanno iniziato a donare generosamente agli altri e hanno addirittura istituito organizzazioni filantropiche.

Anche se a una prima occhiata l'oblazione sembra suggerire che versare il sangue non sia necessario per la salvezza e il perdono dei peccati, la verità è che l'oblazione era sempre offerta insieme ad altri sacrifici che richiedevano la morte di un sostituto. Inoltre, come menzionato precedentemente, il vino, che secondo Gesù rappresentava il suo sangue, era offerto insieme all'oblazione. Senza il sangue di Gesù non ci può essere salvezza. L'oblazione quindi è un'altra offerta che punta a Gesù ed è motivata dalla sua grazia e dal suo straordinario sacrificio sul Calvario. Non è un'esaltazione del tentativo dell'umanità di fare piacere a Dio e non è neanche un mezzo per guadagnare la propria salvezza.

Oggi ci sono tante persone che scelgono di saltare la chiesa e quindi non sentono la Parola di Dio predicata nel sermone o condivisa durante la lezione della scuola del sabato. Tuttavia, è in chiesa che la nostra fede si rafforza e il nostro stomaco spirituale si riempie. La Bibbia mette in guardia precisamente dall'abitudine di saltare la chiesa, soprattutto quando ci avviciniamo ai tempi della fine (Ebrei 10:25). Quando i predicatori e i maestri esaltano Gesù, la nostra oblazione e pane, noi proviamo pienezza spirituale. È interessante che quando Davide era minacciato da re Saul scelse di andare in chiesa (1 Samuele 21:1). Nella città di Nob, appena a nordest di Gerusalemme, c'era un luogo in cui vivevano e servivano 85 sacerdoti. Era lì che Davide e i suoi uomini mangiarono i 12 pani della presentazione che venivano posti nel luogo santo del santuario ogni sabato (v. 6).

Questo pane diede a Davide e ai suoi uomini la forza di cui avevano bisogno per resistere al viaggio e sfuggire al loro nemico. Gesù è la nostra forza. Egli è il nostro pane della presentazione, la nostra oblazione spirituale! Magari hai sentito qualcuno dire, «Non vado in chiesa perché lì non ricevo nutrimento spirituale». Questo di solito è perché quella persone non si riempie di Gesù ogni giorno della settimana. Immagina se mangiassi cibo fisico solo una volta a settimana. Non importerebbe quanto mangi o quanto sia buono il cibo; avresti ancora fame. Gesù è la nostra oblazione non solo di sabato ma ogni giorno della settimana.

Cerca di rappresentare questo piccolo motto ogni mattina: «Niente Bibbia, niente colazione!» Prendi l'abitudine di alzarti presto ogni mattina e nutrirti della Parola di Dio prima di fare qualsiasi altra cosa. Assorbi quanta più Parola di Cristo puoi! A volte potresti dover mangiare velocemente, ma altre volte dovresti assaporarla a godere della presenza e della potenza di Gesù nella tua vita, soprattutto il sabato! Ci sono alcuni che ascoltano il Pane della vita in macchina nel loro tragitto per andare al lavoro. Se lo fai, proverai una crescita straordinaria nella tua fede.

**Sul quaderno**

Medita ancora su Levitico 2 e cerca dov'è Gesù.

`Cosa implica per la nostra vita spirituale la storia di Davide che va nel luogo santo per il pane della presentazione? Quale messaggio dovremmo trarre?`

`Come vedi Gesù diversamente o nuovamente?`

`Risposta alla preghiera:`