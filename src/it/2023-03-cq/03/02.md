---
title:  Sale e grano
date:   09/07/2023
---

#### inGest

Levitico 2:13 aggiunge una pratica affascinante all'oblazione: il sacerdote doveva sempre aggiungere del sale all'oblazione (cfr. Ezechiele 43:24). In Matteo 5:13 il popolo di Dio viene descritto come sale, e l'apostolo Paolo scrisse «Il vostro parlare sia sempre con grazia, condito con sale, per sapere come dovete rispondere a ciascuno» (Colossesi 4:6). Quando gli avventisti in tutto il mondo abbracciano il grande mandato, devono vedersi come un canale della cura di Dio per gli altri. In quanto sale devono estendersi in tutto il mondo, convincendo le persone ad allontanarsi dal peccato e aiutandole a scoprire la gioia di camminare con Gesù.

Prendersi cura degli altri è una forma di lode meravigliosa. È un'espressione di gratitudine per tutto ciò che Dio ha fatto e sta facendo nella nostra vita (Ebrei 13:15, 16). La lode è angelica! Anche se pregare è un atto umano, lodare è un atto degli angeli. Quando ci prendiamo cura degli altri, incarniamo cosa significa esprimere gratitudine a Dio. Matteo 25 ci ricorda che quando ci prendiamo cura di «uno di questi miei minimi fratelli», ci stiamo prendendo cura direttamente di Dio stesso (v. 40). Non c'è offerta migliore da portare a Dio di quella di prenderci cura di «uno di questi miei minimi fratelli».

Ora nota che le oblazioni venivano offerte interamente a Dio, ma andavano a beneficio dei sacerdoti (Levitico 2). Nel corso del libro di Levitico al lettore viene ricordato che è sua responsabilità prendersi cura dei responsabili spirituali nella chiesa. Questo sentimento è ripetuto nel Nuovo Testamento (1 Corinzi 9:13, 14; 1 Timoteo 5:18). Dando ai pastori quello di cui loro e le loro famiglie hanno bisogno, stiamo dando a Dio. Il sacerdote riceveva cibo non solo dall'oblazione, ma anche dal sacrificio espiatorio, il sacrificio per la colpa e il sacrificio di riconoscenza (Levitico 6:19; 7:6, 14, 31). Ricevevano anche la pelle dell'olocausto, che poteva essere venduta o usata per fare vestiti (Levitico 1:6; 7:8). Più le persone amavano e apprezzavano Dio, più portavano offerte che provvedevano ai bisogni pratici dei loro responsabili spirituali. Nella chiesa avventista del settimo giorno, la decima sostiene pastori, insegnanti e responsabili della chiesa in tutto il mondo. Le offerte, invece, vanno direttamente per le spese della chiesa locale. Attraverso questi due sistemi di donazioni, gli avventisti si prendono cura degli altri in un modo antico e biblico.

**Sul quaderno**

Torna al testo che hai scritto e studia il brano.

* Cerchia le parole/frasi/idee ripetute
* Sottolinea le parole/frasi che sono importanti e hanno significato per te
* Disegna frecce per collegare parole/frasi ad altre parole/frasi associate o collegate

Impara a memoria il tuo versetto preferito. Scrivilo più volte per aiutare la memorizzazione.

` `

`Cosa significa prendersi cura di «uno di questi miei minimi fratelli» al giorno d'oggi? Cosa vuol dire nella vita moderna?`