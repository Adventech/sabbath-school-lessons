---
title:  La strada per il perdono
date:   23/07/2023
---

#### inGest

A differenza delle tre offerte di cui abbiamo già parlato (l'olocausto, l'oblazione e il sacrificio di riconoscenza), il sacrificio per il peccato trovato in Levitico 4 non era facoltativo, era obbligatorio. È interessante vedere che prima dell'#### inTroduzione del sacrificio per il peccato, l'olocausto serviva al suo posto da centinaia di anni. Dio nella sua saggezza creò questo sacrificio distinto per aiutarci a comprendere meglio l'alto valore che egli attribuisce al perdono. Diventò il più importante tra tutti i sacrifici, e descriveva in maniera bellissima l'opera futura di Gesù!

Se un israelita voleva che i suoi peccati fossero perdonati e coperti (espiazione) e se voleva che fosse ristabilita una giusta relazione con Dio, doveva portare un sacrificio per il peccato e presentarlo «davanti al Signore» (Levitico 4:4, 7, 15, 18, 24). Doveva essere offerto davanti al Signore perché il peccato è in sostanza un atto di disubbidienza e ribellione contro Dio e la sua legge. Sì, il peccato ferisce i nostri simili, ma è prima di tutto un'atrocità contro Dio.

 Levitico 4 mostra ripetutamente che Dio definisce il peccato come una violazione dei dieci comandamenti (vv. 2, 13, 22, 27). Questa definizione si trova sia nell'Antico che nel Nuovo Testamento, in 1 Giovanni 3:4 scopriamo che «il peccato è la violazione della legge». È in completa opposizione al bellissimo carattere amorevole di Dio (Matteo 22:37–40; 1 Giovanni 4:8).

Nella sua grande misericordia Dio offriva il perdono completo a tutti quelli che andavano da lui con un cuore pentito, confessavano i loro peccati e facevano un sacrificio (Levitico 4:20, 26, 31, 35). Che si trattasse di un membro della comunità israelita, un capo o un sacerdote, una persona poteva offrire un sacrificio in qualsiasi momento e ricevere il perdono completo e pace alla presenza del Signore. Il processo era semplice ma intenso. La persona avrebbe portato una capra, un agnello o un toro al Signore, avrebbe posto la sua mano sull'animale, confessato il suo peccato specifico (Levitico 5:5) e l'avrebbe quindi trasferito al sacrificio, che diventava il suo sostituto. Poi avrebbe ucciso l'animale innocente che, come abbiamo scoperto nel nostro studio dei sacrifici precedenti, rappresentava il nostro meraviglioso Salvatore (Giovanni 3:16).

Nel corso di questo incredibile capitolo vediamo Gesù dappertutto: proprio come i sacrifici dovevano essere senza difetto, Gesù è il nostro salvatore perfetto e immacolato (Levitico 4:3, 23, 28). Come il sacrificio per il peccato — meno il grasso — veniva portato fuori dall'accampamento di Israele e bruciato, così Gesù fu portato fuori dalla città di Gerusalemme e sperimentò l'ira ardente di Dio (contro il peccato) al nostro posto sul Calvario (vv. 12, 21). Come il sacrificio di Cristo era un profumo soave per il Signore, lo era anche il sacrificio per il peccato (v. 31). E come Gesù soffrì la pena dei nostri peccati, che è la morte (Romani 6:23) e ci diede gratuitamente il perdono, i sacrifici facevano la stessa cosa (Levitico 4:20, 26, 31, 35). Come i sacrifici per il peccato, Gesù è «il sacrificio propiziatorio per i nostri peccati, e non soltanto per i nostri, ma anche per quelli di tutto il mondo» (1 Giovanni 2:2; cfr. Ebrei 2:17).

**Sul quaderno**

Torna al testo che hai scritto e studia il brano.

* Cerchia le parole/frasi/idee ripetute
* Sottolinea le parole/frasi che sono importanti e hanno significato per te
* Disegna frecce per collegare parole/frasi ad altre parole/frasi associate o collegate

Impara a memoria il tuo versetto preferito. Scrivilo più volte per aiutare la memorizzazione.

` `

`Cosa impariamo sul perdono dal sacrificio per il peccato?`

`Quali sentimenti di colpa e vergogna devi posare ai piedi di Gesù oggi?`