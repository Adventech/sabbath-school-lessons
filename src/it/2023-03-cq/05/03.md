---
title:  Persi per sempre
date:   24/07/2023
---

#### inTerpret

Nonostante tutte queste somiglianze tra Gesù e i sacrifici, i sacrifici nell'Antico Testamento erano sempre inferiori all'opera di Cristo. Nota che i sacrifici per il peccato coprivano solo i peccati involontari, non quelli deliberati (Levitico 4:2–4, 22). Questo tipo di perdono era possibile solo attraverso il sangue di Cristo stesso, che era nel futuro distante. Gli israeliti avevano accesso a questa profondità di perdono solo per fede nel Salvatore futuro. Questo perdono non poteva essere offerto dagli animali sacrificali, neanche simbolicamente. Nota che erano necessarie sia la confessione sia il ravvedimento, ma non bastavano a garantire il perdono di Dio. Erano essenziali, ma solo quando il sangue era versato l'offerente aveva la certezza del perdono. La Bibbia dice chiaramente che «senza spargimento di sangue non c’è perdono» (Ebrei 9:22). Questo perché «il salario del peccato è la morte» (Romani 6:23), e i sacrifici che simboleggiavano Gesù dovevano morire della morte che avrebbe dovuto avere l'offerente.

Forse ti stai chiedendo come potresti ricevere il perdono ed essere giusto davanti a Dio oggi. Levitico 4 lo dice molto chiaramente: per prima cosa devi essere consapevole della tua colpa (vv. 14, 23, 28). In altre parole, quando vieni davanti al Signore, devi confessare il peccato specifico per cui vuoi il perdono. Per fede, stai essenzialmente mettendo la tua mano sulla testa di Gesù e trasferendo la tua colpa su di lui. Sulla croce duemila anni fa Gesù ha preso la tua colpa e con il suo sangue ha pagato interamente il tuo debito. Sia i tuoi peccati involontari sia quelli deliberati sono stati perdonati! Grida «Amen!» con me!

Purtroppo, oggi nel mondo ci sono tante persone che non conoscono questo semplice fatto. Molti soffrono disturbi psicologici come risultato degli effetti della colpa, reale o percepita. Spesso cercano di trovare la libertà da quella colpa sul divano di un professionista senza rendersi conto che quella libertà dalla colpa spirituale profonda come risultato del peccato si trova solo ai piedi della croce. La Bibbia insegna che il sangue di Gesù può purificare la colpa dalla nostra coscienza (Ebrei 9:14). Certo, questo non significa che non c'è spazio per gli psicologi o gli psichiatri, ma per quanto queste persone siano meravigliose, non possono fare ciò che solo il sangue di Cristo può fare.

Come l'offerente in Levitico 4, dopo aver posato i nostri peccati per fede su Gesù, possiamo andare via sapendo che i nostri peccati sono stati perdonati e siamo liberi dalla loro colpa e vergogna. Purtroppo ci sono molti che hanno problemi a crederlo perché i loro sentimenti di rimorso e vergogna li mantiene in schiavitù perpetua ai loro peccati, ma quando i peccatori si rendono conto che il perdono è una promessa e quindi si basa sulla fede, non sui sentimenti, allora iniziano a sentire la gioia dell'avere i loro peccati davvero rimossi.

Michea 7:19 dice che Dio getterà i nostri peccati «in fondo al mare» (cfr. Salmi 103:12) quando ci ravvediamo. Corrie ten Boom disse: «Quando confessiamo i nostri peccati, Dio li getta nell'oceano più profondo, persi per sempre. E anche se non riesco a trovare un versetto che lo dice, credo che Dio poi ci metta un cartello che dice, "Divieto di pesca"». Di nuovo, grida «Amen!» con me!

**Sul quaderno**

`Dopo aver guardato il tuo testo scritto e annotato, i tuoi segni verso quali idee sembrano puntare?`

`Quali domande emergono dopo aver studiato Levitico 4:27–31? Quali parti sono difficili?`

`Quali altri principi e conclusioni trovi?`

`Come possiamo aiutare le persone intrappolate nella loro colpa e vergogna a sfuggire a quelle catene?`