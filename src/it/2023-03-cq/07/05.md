---
title:  Oltre il pastore
date:   09/08/2023
---

#### inVite

Studiando la storia della chiesa avventista, diventa subito evidente che in origine non avevamo dei pastori stipendiati stabili come hanno le chiese oggi. Invece, i pastori stipendiati servivano come predicatori e fondatori di chiese, come l’apostolo Paolo, spostandosi liberamente nelle loro zone designate predicando e insegnando i messaggi dei tre angeli e costituendo nuove congregazioni. Dato che non c’erano pastori fissi, gli anziani e i diaconi guidavano la chiesa. Leggendo di queste due posizioni di responsabilità come definite nella Bibbia, scoprirai che in molti modi avevano responsabilità identiche ai nostri pastori stipendiati moderni anche se erano posizioni volontarie.

La verità stupenda è che dato che il ministero pastorale è descritto come un dono nella Bibbia e ogni membro di chiesa è già un ministro di culto, c’erano già delle persone all’interno della congregazione che avevano i doni necessari per guidare, predicare e prendersi cura degli altri nella comunità. Questo liberava fondi per la rapida espansione della chiesa avventista in tutto il mondo. In parole povere, Gesù guidò le prime chiese avventiste attraverso i doni dei singoli membri! Essi non dipendevano da un pastore stipendiato, ma da Gesù, che agiva con potenza ed efficacia attraverso di loro!

Magari ti trovi in una chiesa dove non c’è un pastore, o il pastore può venire solo occasionalmente. Se questa è la tua situazione, la tua chiesa si trova in una posizione perfetta in cui Gesù, attraverso lo Spirito Santo, si può servire di te e degli altri membri per fornire tutto ciò che serve alla chiesa per prendervi cura gli uni degli altri e raggiungere la comunità locale con il vangelo. Anzi, la tua chiesa potrebbe essere vicinissima all’intento originario di Dio per il corpo di Cristo. La chiesa avventista non è mai cresciuta più velocemente di come cresceva ai tempi in cui i membri si occupavano dei bisogni spirituali della chiesa e della comunità locale mentre i pastori formavano i membri per il ministero, predicavano i messaggi dei tre angeli nelle città che non erano state raggiunte e formavano nuove congregazioni avventiste.

Dopo che Aaronne e i suoi figli furono consacrati come sacerdoti di Dio, furono dati loro sette giorni per contemplare la grande responsabilità che avevano ricevuto. Questo fu un periodo di riflessione e preghiera per la benedizione di Dio sul loro ministero (Levitico 8:33–36). È un grande onore quando la tua chiesa ti invita ad assumere la tua responsabilità di sacerdote in un’area di interesse e nell’ambito dei tuoi doni, e sarebbe bene anche per te prenderti del tempo per la preghiera e la riflessione. Ci sono delle aree nella tua vita che devono venire sotto l’autorità di Gesù? Ci sono peccati che devono essere abbandonati e perdonati? C’è una formazione o ci sono delle risorse che ti servono per essere efficace? Prenditi una settimana per sistemare le cose con Gesù e ricorda che ogni sacerdote deve farlo, non solo tu.

**Sul quaderno**

Medita ancora su Levitico 8 e cerca dov’è Gesù.

`Quali sono alcuni modi in cui possiamo iniziare a riadottare l’approccio evangelistico di come operavano le prime chiese cristiane e le prime chiese avventiste? Pensi che dovremmo farlo?`

`Come vedi Gesù diversamente o nuovamente?`

`Risposta alla preghiera:`