---
title:  Consacrati per il ministero
date:   06/08/2023
---

#### inGest

Non molto tempo fa andai in una chiesa che stava celebrando un servizio speciale in cui diversi membri venivano consacrati pubblicamente per il ministero. Alcuni stavano diventando anziani, altri diaconi o diaconesse, e alcuni erano stati scelti per vari ministeri. L’intera congregazione partecipò con preghiere di benedizione e di ringraziamento, e sentii molti lodare il Signore, soprattutto quando venivano chiamati i giovani. Vediamo qualcosa di simile accadere ad Aaronne e ai suoi tre figli in Levitico 8. Furono portati davanti a tutta la comunità e «consacrati» per il ministero con un servizio speciale (vv. 2-5, 15, 30).

È interessante che Levitico 8 stabilisca uno standard così elevato per i sacerdoti di Dio. Essi dovevano essere santi, o separati dal mondo come rappresentanti viventi di Dio. Anche se Aaronne era un uomo anziano all’epoca, i suoi figli erano giovani adulti, quindi questo è un appello valido sia per i giovani che per gli anziani. Paolo lo espresse così in una lettera al giovane Timoteo, al quale faceva da mentore nel ministero: «Nessuno disprezzi la tua giovane età; ma sii di esempio ai credenti, nel parlare, nel comportamento, nell’amore, nello Spirito, nella fede, nella purezza» (1 Timoteo 4:12). Come Paolo e Mosè, dobbiamo elevare lo standard di eccellenza e santità nel ministero dei giovani, non abbassarlo!

Questo intero concetto di sacerdozio santo in ogni modo è illustrato drammaticamente in Levitico 8:22-25. Mosè mise il sangue di un montone sacrificato sull’orecchio destro, il pollice destro e l’alluce destro dei sacerdoti. Questo significava che Dio voleva che custodissero quello che ascoltavano e che ogni giorno ascoltassero le sue parole (l’orecchio), facessero ciò che è giusto, vivendo con ubbidienza a lui (il pollice) e che andassero a svolgere la sua opera, che sostenessero ciò che è giusto anche quando significava essere anticonformisti (l’alluce). Tutte queste cose erano anche un altro modo per indicare Gesù, che visse ognuno di questi desideri divini in maniera magnifica e perfetta.

Prima di scoraggiarti e di chiederti come potresti mai sperare di raggiungere questo standard ed essere un sacerdote santo nella chiesa di Dio, nota cosa succede in Levitico 8: Aaronne e i suoi figli ricevono ogni dono di cui hanno bisogno per essere sacerdoti di Dio efficaci. Dovettero imparare una lezione incredibile che anche i pastori di oggi devono imparare: il ministero riguarda l’umiltà. Riguarda dipendere da Dio per ricevere la forza, i doni, la saggezza e il carattere che ti serve per affrontare la sfida. Guarda quanto segue:

* I sacerdoti dovevano essere lavati, non si potevano lavare da soli (v. 6).
* I sacerdoti dovevano essere vestiti, non si potevano vestire da soli (vv. 8, 9).
* I sacerdoti dovevano essere unti con l’olio, non potevano ungersi da soli (v.12).
* I sacerdoti dovevano farsi applicare il sangue, non potevano applicarlo da soli (vv. 22-25).

Tutto questo per insegnare loro quanto dipendessero da Dio per un ministero efficace. Solo Dio poteva lavarli e rigenerarli (Tito 3:5) e solo Dio poteva rivestirli della sua giustizia (Salmi 132:9). Solo Dio poteva riempirli con l’olio dello Spirito Santo (Luca 4:18) e solo Dio poteva fornire il suo sangue per il loro perdono e la loro espiazione.

**Sul quaderno**

Torna al testo che hai scritto e studia il brano.
* Cerchia le parole/frasi/idee ripetute
* Sottolinea le parole/frasi che sono importanti e hanno significato per te
* Disegna frecce per collegare parole/frasi ad altre parole/frasi associate o collegate

Impara a memoria il tuo versetto preferito. Scrivilo più volte per aiutare la memorizzazione.

` `

`Quali passi possiamo intraprendere per iniziare a imparare come vivere affidandoci completamente a Dio?`

`Chi ti fa da mentore nel ministero? A chi puoi fare da mentore nel ministero?`