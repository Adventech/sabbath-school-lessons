---
title:  Sbloccare il ministero
date:   10/08/2023
---

#### inSight

«Milioni e milioni di persone muoiono senza aver ricevuto alcun avvertimento, senza conoscere la via di salvezza. Dobbiamo cogliere a volo le occasioni che si presentano per raggiungere e salvare delle persone. Dio desidera che siamo solerti e zelanti... Al massimo qualche anno, e sentiremo la voce che non potremo respingere: “Rendi conto della tua amministrazione”».

«L’opera di Dio su questa terra non potrà mai concludersi se gli uomini e le donne membri delle nostre comunità non si daranno da fare e uniranno la loro opera a quella dei pastori e dei responsabili della chiesa».

«Se venissero impartite le istruzioni corrette, se venissero seguiti i metodi corretti, ogni membro di chiesa svolgerebbe il proprio compito come membro del corpo. Svolgerebbe l’opera missionaria cristiana. Ma le chiese stanno morendo e vogliono un pastore che predichi loro... Devono essere riportati a un corretto funzionamento, così che il soffio di Dio possa arrivare a loro. Bisogna insegnare loro che se non sono in grado di stare in piedi da soli senza un pastore, devono essere convertiti di nuovo e battezzati di nuovo. Devono nascere di nuovo».

«Piuttosto che mantenere il lavoro di pastori in chiese che già conoscono la verità, i membri di chiesa dovrebbero dire ai loro operai: “Mettetevi a disposizione di chi perisce nelle tenebre”. Saremo noi stessi a provvedere ai servizi della chiesa. Guideremo le riunioni e, con la nostra appartenenza a Cristo, preserveremo la qualità della vita spirituale. Lavoreremo per il bene di chi ci sta intorno e dedicheremo le nostre preghiere e le nostre offerte per il sostegno dei pastori attivi nei territori più bisognosi e poveri».

**Sul quaderno**

`Dopo lo studio del brano di questa settimana, cosa è rimasto con te personalmente?`

`Cosa potrebbe essere applicato agli altri?`

`Ripassa il versetto a memoria. Come si applica alla tua vita questa settimana?`