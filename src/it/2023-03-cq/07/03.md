---
title:  Soprannaturale
date:   07/08/2023
---

#### inTerpret

In Apocalisse 1:5, 6 e 5:9, 10 apprendiamo che il sangue di Cristo ha acquistato non solo la nostra salvezza ma anche la nostra reintegrazione come sacerdoti di Dio. Vediamo un collegamento straordinario tra la croce e la nostra chiamata al ministero. Sul Calvario ciò che fu tolto ad Adamo ed Eva nel giardino, vale a dire il loro legame sacerdotale con Dio, fu ripristinato per l’eternità! Questo è anche un grande promemoria che come suoi sacerdoti dobbiamo fare la guardia alle nostre orecchie, fare attenzione a quello che diciamo e quando parliamo e andare solo dove conducono i suoi sandali. Ellen White disse: «Come Figlio dell’uomo ci ha dato un esempio di ubbidienza; come Figlio di Dio ci rende capaci di ubbidire».

Nota di nuovo che i sacerdoti venivano unti con l’olio (Levitico 8:12, 30). L’olio spesso simboleggia lo Spirito Santo, che è una persona essenziale nella Trinità. Sì, hai letto bene: una persona. Gesù si riferì allo Spirito Santo usando un pronome personale molte volte durante il suo ministero. Prenditi del tempo per leggere Giovanni 14-16 questa settimana e conta quante volte Gesù usa un pronome personale (ad es. egli, lo, suo) per descrivere lo Spirito Santo. Quando Gesù è andato in cielo, non ci ha lasciati con una forza mistica indistinta, ma con una Persona divina e amorevole: lo Spirito Santo!

È lo Spirito Santo che dà potenza alla nostra opera e che rende fruttuosi i nostri sforzi di glorificare Dio (Atti 1:8; 10:38). È sempre lo Spirito Santo che ci dà i doni da utilizzare per il suo servizio. Questi doni sono le capacità di Gesù stesso. Ci sono più di venti tipi diversi di doni spirituali nel Nuovo Testamento, e li puoi leggere in diversi posti nella Scrittura (Romani 12; 1 Corinzi 12: Efesini 4; 1 Pietro 4).

Ogni cristiano ha almeno uno di questi talenti soprannaturali. Il modo migliore per scoprire il tuo dono divino è di studiare i doni spirituali nella Bibbia, partecipare a diversi ministeri nella tua chiesa e comunità locale (soprattutto quelli per cui hai una passione) e chiedere allo Spirito Santo di rivelare quali sono i tuoi doni. Egli te li mostrerà! Spesso parla attraverso quelle persone che ti hanno osservato all’opera per Gesù. Un altro modo per capirlo è provare diversi ministeri e vedere se cresci e ti distingui in quell’area particolare. Se è il tuo dono, sarà così! A proposito, va benissimo se provi qualcosa e finisce per non corrisponde al tuo dono. Il segreto è attivarti nella tua chiesa e comunità locale per Gesù. Puoi essere certo che il tuo dono come ministro e sacerdote di Dio diventerà chiaro con il tempo!

È importantissimo sostenere le persone nel ministero, soprattutto i nostri giovani. Questa è una responsabilità non solo della generazione più anziana ma anche di quella più giovane. Assicurati di dare ai tuoi coetanei una parola di incoraggiamento e di apprezzamento, soprattutto quando li vedi provare un nuovo ministero per cui sembrano particolarmente ben attrezzati. Ancora meglio, partecipa con loro e sostienili con le tue azioni.

**Sul quaderno**

`Dopo aver guardato il tuo testo scritto e annotato, i tuoi segni verso quali idee sembrano puntare?`

`Quali domande emergono dopo aver studiato questa lezione? Quali parti sono difficili?`

`Quali altri principi e conclusioni trovi?`

`Quali sono alcuni doni spirituali che ti piacerebbe provare ad approfondire? Quali passi devi intraprendere per iniziare?`