---
title:  Le offerte
date:   28/06/2023
---

#### inVite

Ogni tipo di sacrificio indica l'amore eterno offerto al mondo sul Calvario. Come i quattro vangelo nel Nuovo Testamento, ogni sacrificio in Levitico rivela un aspetto diverso o permette un approfondimento sul nostro salvatore, la sua misericordia e la sua giustizia, rivelati sulla croce. Ogni tipo di sacrificio indica il Messia.

_1. Sarebbe stato senza peccato._ Nei primi sette capitoli di Levitico scopriamo che il Messia sarebbe stato irreprensibile, perfetto, immacolato e senza peccato. Lo sappiamo perché gli animali che Dio aveva richiesto per i sacrifici (ad es. bue, capra, montone, agnello, colomba, piccione) dovevano essere senza «difetto» (Levitico 1:3). Questo è senza dubbio il motivo per cui Gesù ha affermato di essere senza peccato (Giovanni 8:46) e di fare sempre ciò che piaceva a suo Padre (Giovanni 8:29).

_2. Sarebbe stato un sacrificio._ Scopriamo anche che il Messia che sarebbe venuto avrebbe dato la sua vita, come gli animali sacrificali (Levitico 4:27–29). Immagina come sarebbe potuta andare se il popolo e gli stessi discepoli avessero compreso questo identificativo. Invece, credevano erroneamente che il Messia sarebbe stato un re conquistatore invece del servo sofferente predetto da Isaia (cap. 53). Stavano cercando un eroe secolare, non uno spirituale. Ma centinaia di anni prima, Levitico aveva predetto che il Messia avrebbe dato la sua vita per salvare il mondo!

_3. Sarebbe stato portatore dei peccati._ Curiosamente, quando l'animale veniva ucciso dal peccatore all'ingresso del tabernacolo (Levitico 1:4, 5), il sangue veniva raccolto in una ciotola dal sacerdote officiante ed era poi sparso sull'altare degli olocausti o portato dentro il tabernacolo e sparso davanti alla cortina che divideva il luogo santo dal luogo santissimo. In ogni caso, il sangue dell'animale portava via i peccati del peccatore. Non ci meraviglia che Giovanni il battista abbia detto, «Ecco l’Agnello di Dio, che toglie il peccato del mondo!» quando vide Gesù (Giovanni 1:29).

È anche interessante notare che il peccatore avrebbe posto una mano sulla testa del sacrificio e confessato i propri peccati su di esso prima di togliere la vita all'animale (Levitico 1:4, 5; 5:5, 6). Questo essenzialmente è ciò che facciamo quando confessiamo i nostri peccati a Dio. Li stiamo mettendo sulla testa di Gesù, che è morto per noi 2.000 anni fa, e stiamo accettando la nostra responsabilità per la sua morte. In altre parole, Gesù diventa il nostro sostituto e prende su di sé i nostri peccati (Levitico 1:4; 1 Pietro 2:24).

_4. Sarebbe stato un «profumo soave»._ Il fumo che veniva dagli olocausti era considerato un profumo soave per il Signore (Levitico 1:9). Ovunque Gesù andasse, l'atmosfera era ravvivata dalla sua presenza. In Efesini 5:2 e Filippesi 4:18 il nostro Salvatore è descritto come «profumo di odore soave».

Se gli ebrei non avessero perso Gesù nella loro comprensione dei servizi del tempio, lo avrebbero identificato molto più velocemente. Questo si applica anche a noi: più vediamo Gesù in Levitico, più siamo sicuri che il Gesù nel Nuovo Testamento corrisponde perfettamente ai criteri del nostro Salvatore e Messia promesso.

**Sul quaderno**

Medita ancora su Levitico 1–7 e cerca dov'è Gesù.

`Quali sono alcuni aspetti di Gesù, delle sue azioni o delle sue parole che ricordi dal tuo studio della sua vita che sono riflesse simbolicamente nei servizi sacrificali?`

`Come vedi Gesù diversamente o nuovamente?`

`Risposta alla preghiera:`