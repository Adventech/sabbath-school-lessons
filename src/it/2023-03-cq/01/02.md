---
title:  Illuminazioni levitiche
date:   25/06/2023
---

#### inGest

Un esempio potente di come Levitico illumina le parole di Gesù nel Nuovo Testamento si trova in Giovanni 6. Parlando a una folla di persone, Gesù disse, «Io sono il pane vivente che è disceso dal cielo; se uno mangia di questo pane vivrà in eterno; e il pane che io darò per la vita del mondo è la mia carne» (Giovanni 6:51). Lo studente del Levitico saprà subito che Gesù non stava promuovendo il cannibalismo ma stava invece annunciando che egli è colui che è rappresentato nei sacrifici levitici.

Curiosamente, il sacrificio di riconoscenza era chiamato «cibo consumato dal fuoco per il Signore» (Levitico 3:11) e l'offerta o l'oblazione era costituita da pane azzimo (Levitico 2:4). Gesù stava di fatto dicendo, «Io sono l'offerta e il sacrificio di riconoscenza! Io sono colui che ti rende possibile essere in pace con Dio, e sono colui che ti dà la vita fisica e spirituale». Un secondo esempio potente si trova in Giovanni 10:7, dove Gesù si riferisce a se stesso come «la porta». Quelli che hanno studiato Levitico si renderanno conto che egli stava sostenendo di essere la cortina stupenda che divideva il luogo santo dal luogo santissimo. Attraverso Gesù, che è «la porta», possiamo avere accesso diretto a Dio e al suo trono di grazia, misericordia e potenza (Levitico 1:4; Giovanni 10:9; Ebrei 4:16; Apocalisse 4:5).

Un terzo esempio si trova in Giovanni 14:6. Quando Gesù diceva, «nessuno viene al Padre se non per mezzo di me», non stava solo dichiarando di essere l'unica porta che conduce alla sala del trono di Dio (il luogo santo e santissimo), ma stava anche avvertendo che è pericoloso e persino letale avvicinarsi a Dio senza di lui. Dio vuole che ci avviciniamo con piena fiducia alla sua presenza, ma questo è possibile solo attraverso la fede in Gesù e il suo sangue espiatorio (che ci copre) (Levitico 10:1, 2; Giovanni 14:6; Ebrei 4:16).

Da questi esempi puoi vedere come la comprensione di Levitico ci possa aiutare a comprendere il Nuovo Testamento e i significati più profondi dietro le parole di Gesù. Trascurare il Levitico significa lasciarsi sfuggire la ricchezza spirituale delle parole di Cristo e potrebbe perfino indurci a fraintenderle. Studiare il Levitico è quindi essenziale se vogliamo comprendere i vangeli più pienamente. Diciamolo con ancora più enfasi: ci sono porzioni del Nuovo Testamento che non puoi comprendere pienamente senza prima comprendere il libro di Levitico.

Il libro di Levitico potrebbe essere uno dei libri più trascurati di tutta la Scrittura, ma è anche uno dei libri più incentrati su Cristo che si possa leggere. Fu scritto da Mosè e fa parte del Pentateuco, i primi cinque libri della Bibbia.

Nel libro di Esodo, Dio diede a Mosè i disegni architettonici per il santuario, ma in Levitico gli diede le linee guida per l'adorazione nel santuario. L'adorazione nel santuario rivela la via verso Dio. Il Salmo 77 dice, «O Dio, le tue vie sono sante» (v. 13). L'adorazione nel santuario rivela Gesù che è «la via» (Giovanni 14:6). Sei invitato nel libro di Levitico per conoscere meglio Gesù!

**Sul quaderno**

Torna al testo che hai scritto e studia il brano.

* Cerchia le parole/frasi/idee ripetute
* Sottolinea le parole/frasi che sono importanti e hanno significato per te
* Disegna frecce per collegare parole/frasi ad altre parole/frasi associate o collegate

Impara a memoria il tuo versetto preferito. Scrivilo più volte per aiutare la memorizzazione.

` `

`Cosa rende Levitico così difficile da leggere? Quali metodi di studio lo rendono più facile da capire?`

`Prendi nota di tutti i verbi nei sette capitoli. Quale schema emerge?`