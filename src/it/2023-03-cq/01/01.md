---
title:  Gesù ovunque
date:   24/06/2023
---

#### inTro

**Leggi il brano di questa settimana: Levitico 1–7**

**Gesù ovunque**

Gesù è la prima, ultima e la migliore cosa della Bibbia. Ellen White la mette così: «[Dio] ci ha donato suo Figlio e tutto il cielo in un unico dono». Dalla Genesi all'Apocalisse, Gesù si rivela attraverso persone, storie, simboli e sacrifici. Gesù ha detto, «Voi investigate le Scritture perché pensate di avere per mezzo di esse vita eterna, ed esse son quelle che rendono testimonianza di me» (Giovanni 5:39) e quando stava dando uno studio biblico mentre camminava con due seguaci verso la città di Emmaus, la Bibbia dice, «spiegò loro in tutte le Scritture le cose che lo riguardavano» (Luca 24:27). Anche l'apostolo Paolo capiva ciò, «dimostrando con le Scritture che Gesù è il Cristo» (Atti 18:28).

Perché Gesù è ovunque nella Scrittura? Quando il diavolo ingannò l'umanità nel giardino dell'Eden, Gesù si fece immediatamente carico del nostro destino. Fu Gesù a dare la prima promessa della redenzione, a prendere la prima vita dell'agnello sacrificale, a dare a Noè il progetto dell'arca, a camminare e parlare con i patriarchi, a guidare Israele con una colonna di fuoco, a dare i dieci comandamenti sul monte Sinai, a dare a Mosè i disegni architettonici del tabernacolo, a riempire il tabernacolo con la sua gloria in Esodo e Levitico e a essere rappresentato dalle offerte sacrificali (1 Corinzi 5:7), dai sommi sacerdoti (Ebrei 4:14), dalla tavola dei pani (Giovanni 6:35), il candelabro (Giovanni 8:12), la porta (Giovanni 10:9) e la cortina (Ebrei 10:20). In effetti, più presti attenzione ai dettagli che puntano a Gesù in Levitico, più sarà profonda la tua comprensione di quello che Gesù diceva e faceva nei vangeli.

#### inScribe

**Sul quaderno**

Delinea Levitico 1–7 con la traduzione di tua scelta. Puoi anche parafrasare i capitoli a parole tue, o fare una mappa mentale di ognuno dei cinque sacrifici rituali (olocausti, offerte, sacrifici di riconoscenza, sacrifici per il peccato e sacrifici per i vari casi di colpevolezza).

` `