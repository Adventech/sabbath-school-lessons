---
title:  Gesù, il nostro sacrificio per la colpa
date:   30/07/2023
---

#### inGest

Il sacrificio per la colpa era anche chiamato offerta di riparazione perché l’individuo aveva violato i diritti di Dio o i diritti delle persone che lo circondavano. Questo sacrificio particolare serviva per i peccati commessi contro Dio violando le sue cose sante, come la decima e le offerte, o contro le altre persone circostanti attraverso il furto, la menzogna, l’inganno e la violenza.

Questo sacrificio era unico perché non solo forniva espiazione per i peccati intenzionali ma richiedeva anche al peccatore di offrire un risarcimento. Anzi, il risarcimento doveva avvenire prima che fosse offerto il sacrificio per la trasgressione e che il peccatore ricevesse il perdono divino. Purtroppo, questa condizione dell’Antico e del Nuovo Testamento per il perdono dei peccati è praticamente del tutto ignorata oggi.

Il sacrificio per il peccato ci mostra che i peccati non solo feriscono Dio e richiedono il sangue di Gesù perché siano espiati e perdonati, ma feriscono anche le persone che ci circondano (Levitico 5:6, 7). La verità è che non c’è speranza per nessuno di noi se Dio non ci perdona per i nostri peccati intenzionali dato che molti dei nostri peccati sono commessi intenzionalmente. O sappiamo che quello che stiamo facendo è in violazione della Parola di Dio o avremmo dovuto saperlo, scegliendo invece di trascurare la sua Parola e negare la nostra coscienza morale. Per fortuna il sacrificio per la colpa o per il peccato punta al perdono che Gesù ha offerto sul Calvario per i peccati commessi deliberatamente oltre che per i peccati involontari.

Possiamo vedere Gesù ovunque nel sacrificio per la colpa. Egli è il montone «senza difetto» e quello scambiato per sicli d’argento (Levitico 5:15). Egli è il sacerdote che copre i nostri peccati con il suo sangue e ci dà il perdono (Levitico 5:16; 7:7). Gesù è la «cosa santissima» (Levitico 7:1); colui che è stato ucciso per tutti noi (Levitico 7:2). Egli è il cibo spirituale per il nostro spirito (Levitico 7:6). Questi sono solo alcuni dei molti dettagli usati per descrivere il sacrificio per la colpa che indica chiaramente Gesù, che diventò il nostro olocausto, sacrificio di pace, sacrificio di riconoscenza, oblazione e sacrificio espiatorio. Che Salvatore meraviglioso!

**Sul quaderno**

Torna al testo che hai scritto e studia il brano.

* Cerchia le parole/frasi/idee ripetute
* Sottolinea le parole/frasi che sono importanti e hanno significato per te
* Disegna frecce per collegare parole/frasi ad altre parole/frasi associate o collegate

Impara a memoria il tuo versetto preferito. Scrivilo più volte per aiutare la memorizzazione.

` `

`Come possiamo superare i sentimenti scomodi che accompagnano risarcire le persone a cui abbiamo fatto un torto?`