---
title:  Espiazione
date:   26/08/2023
---

#### inTro

**Leggi il brano di questa settimana: Levitico 16:1–28**

**Espiazione**

Non c’è parola più bella in tutta la Scrittura di «espiazione». È senza dubbio uno dei valori più importanti di Dio nel libro di Levitico (compare quasi cinquanta volte!) e dovremmo essere felicissimi per questo.

Espiazione significa che non solo sei perdonato per qualcosa che hai fatto contro un’altra persona, ma il tuo peccato è coperto completamente e la tua relazione è ristabilita senza sensi di colpa e vergogna. La New Living Translation in inglese esprime al meglio questo significato: «posa la mano sulla testa dell’animale, e il Signore accetterà la sua morte al tuo posto per purificarti, rendendoti giusto con lui» (Levitico 1:4). In Levitico 4, aggiunge che siamo anche perdonati (v. 20). Espiazione significa almeno tre cose: sei purificato, perdonato e reso giusto con Dio.

Hai mai perdonato qualcuno per averti fatto del male ma non ti sei più fidato davvero di quella persona? In altre parole, hai dato il perdono ma non c’era più l’opzione di una vera amicizia? Questo non è espiazione! Espiazione riunifica due parti che prima erano divise, come se non fossero mai state separate. In altre parole, include il perdono ma offre molto di più: il rinnovamento di un’amicizia con Dio.

La parola ebraica per espiazione significa «rappacificarsi, coprire e purificare», quindi espiazione vuol dire avere i tuoi peccati purificati e coperti così perfettamente che la tua relazione con Dio che un tempo era spezzata viene ristabilita completamente. Gesù è morto in modo che potessimo ricevere questi doni di vita eterna, perdono, purezza e una relazione risanata con Dio.

#### inScribe

**Sul quaderno**

Scrivi Levitico 16:1-28 con la traduzione di tua scelta. Se hai poco tempo, scrivi Levitico 16:16. Puoi anche riscrivere il brano a parole tue, con uno schema o una mappa mentale.

` `