---
title:  Da mettere date a una ricerca sincera
date:   04/09/2023
---

#### inTerpret

Alcuni accusano la chiesa avventista del settimo giorno di mettere date alla seconda venuta di Gesù. Questo non è vero; la chiesa avventista del settimo giorno fu organizzata come denominazione ufficiale nel 1863, molti anni dopo il 1844. William Miller e molti altri di varie denominazioni dell’epoca facevano parte di quelli che annunciavano che Gesù sarebbe tornato il 22 ottobre 1844. È vero che c’erano alcuni che successivamente sarebbero diventati avventisti del settimo giorno che predicavano e insegnavano che la seconda venuta di Gesù sarebbe stata nel 1844, ma gli avventisti del settimo giorno hanno sempre insegnato che «nessuno sa quando verranno quel giorno e quell’ora» del ritorno di Cristo (Matteo 24:36, TILC). Tuttavia, gli avventisti del settimo giorno apprezzano l’enfasi che William Miller pose sulla seconda venuta di Gesù e il bisogno di prepararci con il pentimento e la fede in Cristo ogni giorno. Questa passione, accesa da Miller e riecheggiante nella Scrittura, senza dubbio ispirò la parola «Avventista» nel nome della nostra denominazione.

Un altra accusa a volte rivolta alla chiesa è che l’attenzione dei nostri fondatori verso il santuario in cielo fu escogitata successivamente per scampare all’imbarazzo della grande delusione. In altre parole, ebbero l’idea per mantenere vivo il concetto che fosse successo qualcosa di speciale nel 1844 invece che ammettere semplicemente che si sbagliavano. Tuttavia, come abbiamo già discusso, quando studiamo la Scrittura con umiltà e in preghiera, siamo portati alla stessa inevitabile conclusione a cui giunsero questi pionieri della chiesa dei primi tempi: c’è un santuario in cielo, di cui la purificazione iniziò nel 1844. Apocalisse 11:19 dice chiaramente che il tempio nel libro dell’Apocalisse è proprio il tempio di Dio in cielo: «Allora il tempio di Dio che è in cielo si aprì[a] e nel suo tempio apparve l’arca del suo patto». L’intero libro di Ebrei si basa sulla consapevolezza che in cielo c’è il vero santuario, di cui Gesù è «ministro del santuario e del vero tabernacolo, che il Signore, e non un uomo, ha eretto» (Ebrei 8:2). Infatti non c’è scopo nel santuario del deserto se non che ci insegna qualcosa del santuario in cielo. Il santuario del deserto può avere vero significato solo quando lo si comprende come «rappresentazione e ombra delle cose celesti» (v. 5).

Se il santuario terreno aveva necessità di essere purificato dalla contaminazione, è vero che anche il santuario celeste ha bisogno di essere purificato? Ebrei 9:23 afferma il bisogno di purificare anche il santuario celeste: «Era dunque necessario che i simboli delle realtà celesti fossero purificati con questi mezzi. Ma le cose celesti stesse dovevano essere purificate con sacrifici più eccellenti di questi». Come il santuario terreno doveva essere purificato da una scia di sangue che veniva lasciata nel santuario come prova del peccato, anche il santuario celeste ha un registro dei peccati che deve essere purificato. Il sangue asperso sui corni dell’altare rappresentava i peccati che venivano scritti nei registri del cielo. «Il peccato di Giuda è scritto con uno stilo di ferro... sui corni dei vostri altari» (Geremia 17:1).

Il giorno dell’espiazione serviva per ricordare loro, e per ricordare a noi, che dobbiamo abbandonare pienamente e sinceramente i nostri peccati. Il sangue di Gesù ci giustifica, ma non giustifica mai il peccato. Dato che stiamo vivendo nel giorno dell’espiazione e i nostri destini eterni vengono decisi in questo momento, dobbiamo sistemare le cose con Dio e restare a posto con lui tramite il sangue di Gesù e la presenza del suo Spirito. Questo è un momento per riflettere solennemente sulla nostra vita e districarci da tutti i peccati (Levitico 16:31).

**Sul quaderno**

`Dopo aver guardato il tuo testo scritto e annotato, i tuoi segni verso quali idee sembrano puntare?`

`Quali domande emergono dopo aver studiato questa lezione? Quali parti sono difficili?`

`Quali altri principi e conclusioni trovi?`

`Cosa significa vivere ai tempi della fine? Come dovrebbero essere le nostre vite quotidiane alla luce dell’imminente persecuzione e del vicino ritorno di Gesù? Cosa ti impedisce di vivere a quel modo?`