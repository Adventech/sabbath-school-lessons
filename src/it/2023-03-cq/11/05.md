---
title:  Domande sulla purificazione
date:   06/09/2023
---

#### inVite

Perché il santuario doveva essere purificato? Precedentemente abbiamo imparato che i peccati del popolo venivano trasferiti al santuario nel corso dell’anno. I sacerdoti mangiavano la carne del sacrificio o portavano il sangue del sacrificio dentro il santuario e lo aspergevano davanti alla cortina che portava al luogo santissimo. In ogni caso, i peccati del popolo e il registro dei loro peccati venivano portati dai sacerdoti dentro il tabernacolo, rendendolo un ricettacolo di peccato (Levitico 10:16-18). Il santuario quindi richiedeva una purificazione annuale durante il giorno dell’espiazione per riportarlo al suo stato santo e puro d’origine.

Come veniva purificato il santuario? Il giorno dell’espiazione Dio forniva un modo semplice ma profondo per rimuovere tutti i peccati dal santuario. Prima il sommo sacerdote metteva da parte due capri (scelti fra tanti). Il primo, «il capro del Signore», era usato per fare un sacrificio per i peccati del popolo e purificare il santuario. Il sacerdote ne portava il sangue nel luogo santissimo e lo aspergeva sul propiziatorio, che era direttamente sopra i dieci comandamenti, che il popolo aveva violato (Levitico 4:2; 1 Giovanni 3:4). Questo capro non era contaminato dal peccato. Non veniva fatta una confessione su di esso, quindi il suo sangue serviva per purificare e rimuovere il peccato dal santuario. Agli occhi di Dio, che aleggiava con gloria splendente sopra il propiziatorio, il sangue di questo capro copriva i peccati del suo popolo. Attraverso questo semplice atto svolto dal sommo sacerdote, che rappresentava Gesù (Ebrei 4:14–16), il popolo evitava il giusto giudizio di Dio per i loro peccati.

Poi il sommo sacerdote aspergeva il sangue di quel primo capro sull’altare dei profumi situato nel luogo santo e sull’altare degli olocausti nel cortile. Tutto questo faceva parte del processo di purificazione, e questo sapone per il peccato indicava il sangue di Cristo (Ebrei 9:22).

Infine, Aaronne posava entrambe le mani sul secondo capro, trasferendo tutti i peccati di Israele su di esso. Come un camion della spazzatura, questo capro portava via i loro peccati, lontano nel deserto. Questo capro non veniva sacrificato e quindi non era un simbolo di Gesù. Era invece un simbolo di Satana, che un giorno sarà lasciato a vagare per la terra da solo per 1.000 anni prima di affrontare il giudizio di Dio e lo sterminio completo per tutta la sofferenza che ha provocato (Apocalisse 20). Il giorno dell’espiazione è una notizia molto buona per tutti quelli che desiderano giustizia, ma una bruttissima notizia per quelli che pensano di poter fare il male e farla franca.

Tutto questo cosa ci insegna su Gesù e sulla sua opera nel santuario celeste? Ci sono due cose che il giorno dell’espiazione rivela su Gesù: primo, egli è pronto e disposto a concedere l’espiazione per i nostri peccati a causa del suo grande sacrificio sulla croce 2.000 anni fa. Le mani segnate dai chiodi di Cristo sono ancora aperte per tutti quelli che lo riceveranno.

Secondo, il giorno dell’espiazione rivela che abbiamo un Salvatore che sta pregando per noi (Romani 8:34). Quando il sommo sacerdote entrava nel luogo santissimo, metteva incenso nel suo turibolo e riempiva la stanza con una nuvola di profumo (Levitico 16:12). Nella Scrittura, l’incenso simboleggia la preghiera (Apocalisse 8:3). Questa semplice pratica ci assicura che Gesù prega per noi. E chi altro preferiresti avere a pregare per te, se non Gesù stesso!

**Sul quaderno**

Medita ancora su Levitico 16:29–34 e cerca dov’è Gesù.

`In che modo la comprensione di Levitico e del giorno dell’espiazione consolida la tua esperienza con la prima venuta di Gesù e con la sua seconda venuta?`

`Come vedi Gesù diversamente o nuovamente?`

`Risposta alla preghiera:`