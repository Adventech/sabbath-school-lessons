---
title:  Giustizia e giudizio per tutti
date:   02/09/2023
---

#### inTro

**Leggi il brano di questa settimana: Levitico 16:29–34**

**Giustizia e giudizio per tutti**

In tutto il mondo, la gente invoca giustizia. Questo è particolarmente vero per i giovani, che vogliono fare qualcosa per la corruzione che hanno iniziato a vedere solo recentemente. Si chiedono perché il progresso sia così lento e perché le regressioni sembrino avvenire così velocemente. Per fortuna Levitico porta speranza a ogni persona che sogna un mondo in cui l’equità e la giustizia sono valorizzate.

Levitico 16 descrive il giorno dell’espiazione. Il decimo giorno del settimo mese (settembre o ottobre nel calendario ebraico), il sommo sacerdote di Israele entrava nel luogo santissimo del santuario indossando il pettorale del giudizio (Esodo 28:15). La festa delle trombe era il primo giorno dello stesso mese. Come suggerisce il nome, ci sarebbero stati squilli di tromba per preparare il popolo all’imminente presenza e giudizio di Dio. Che bel promemoria di assicurarci che le nostre vite siano a posto con Dio se cerchiamo di considerare gli altri colpevoli! Il giudizio di Dio viene per ognuno di noi. Forse possiamo distinguere le trombe del giudizio e la necessità di mettere la nostra vita in ordine con Dio e con quelli che ci circondano nel suono dei richiami alla giustizia nel mondo oggi.

Il giorno dell’espiazione ogni Israelita confessava e rinunciava ai propri peccati e pregava sinceramente che Dio li coprisse (espiasse) con il sangue del sacrificio. Dio prometteva loro le stesse cose che ci promette oggi (Levitico 16:34): che quelli che confessano i loro peccati con sincerità e pentimento possono essere certi di essere perdonati e che i loro peccati sono espiati.

Dovremmo umilmente cominciare l’opera di portare giustizia, misericordia, equità e compassione alle nostre comunità, conoscendo le nostre mancanze e ricordando la misericordia che Dio ci offre attraverso Cristo. Questo tipo di attivismo è biblico e trasforma il mondo se viene da una posizione di umiltà, non dal giudizio o dal moralismo.

#### inScribe

**Sul quaderno**

Scrivi Levitico 16:29–34 con la traduzione di tua scelta. Se hai poco tempo, scrivi Levitico 16:29–31. Puoi anche riscrivere il brano a parole tue, con uno schema o una mappa mentale.

` `