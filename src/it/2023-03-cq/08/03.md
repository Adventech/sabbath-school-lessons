---
title:  Il palazzo di adorazione
date:   14/08/2023
---

#### inTerpret

Non ci sono dubbi che il tabernacolo fosse arredato come un palazzo. Dappertutto c’erano splendidi arazzi, oro e un’attenta cura ai dettagli, soprattutto nelle due stanze del santuario: il luogo santo e il luogo santissimo. Il luogo santo aveva il candelabro d’oro (Esodo 25:31–40; 26:35), l’altare d’oro dei profumi (Esodo 30:1–10) e la tavola d’oro dei pani della presentazione (Esodo 25:23–30) e il luogo santissimo ospitava l’arca del patto, anch’essa ricoperta d’oro (Esodo 26:31–33).

Sì, il tabernacolo era senza dubbio un palazzo, e il luogo in cui il Re dei re governava, guidava e riceveva. Ellen White aveva inteso che il tabernacolo del deserto era principalmente un luogo d’adorazione. Scrisse che il santuario «sarebbe stato il centro del culto nazionale».

Anche se il luogo santissimo era nascosto alla vista non solo dalla tenda ma anche dal velo gigante tra il luogo santo e il luogo santissimo, il popolo poteva vedere la gloria del Signore. Le cortine intorno al cortile del santuario erano alte solo la metà del tabernacolo stesso, quindi il popolo poteva vedere la gloria di Dio, in misura limitata. Non potevano vedere la sua forma sopra l’arca del patto, ma potevano vedere la nuvola o shekinah che lo copriva e la luce celeste che splendeva da lui e che si diffondeva in tutto l’accampamento (Esodo 40:34–38; Numeri 9:15–23). Dio stesso abitava in mezzo al suo popolo (Esodo 25:8). Ellen White specifica ulteriormente che era Gesù che abitava in mezzo al popolo.

Oltre a essere arredato come un palazzo, il tempio era anche disposto ingegnosamente come una strada semplice per chi adorava per avvicinarsi e adorare Dio. Ogni elemento d’arredo non solo rivelava un passo che ogni adoratore poteva intraprendere verso l’intimità con il Signore, ma era anche una rivelazione bellissima su Gesù!

Ci sono alcuni che affermano che ci sono molte strade verso Dio, ma la Bibbia insegna che solo una strada ti porterà da lui, e quella strada è Cristo. Gesù stesso disse: «Io sono la via, la verità e la vita; nessuno viene al Padre se non per mezzo di me» (Giovanni 14:6).

**Sul quaderno**

`Dopo aver guardato il tuo testo scritto e annotato, i tuoi segni verso quali idee sembrano puntare?`

`Quali domande emergono dopo aver studiato questa lezione? Quali parti sono difficili?`

`Quali altri principi e conclusioni trovi?`

`Quali sono le implicazioni del fatto che la gloria di Dio era deliberatamente in grado di splendere dal santuario in modo che tutti la vedessero? Questo cosa rivela del suo carattere? Dei suoi desideri?`