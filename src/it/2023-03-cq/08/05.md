---
title:  Camminare attraverso la via
date:   16/08/2023
---

#### inVite

Il santuario mostra dei modi pratici per poterci riconciliare con Dio:

_1. Fede._ Per entrare nel cortile che circondava il tabernacolo bisogna entrare attraverso la porta. Gesù ha descritto se stesso come «la porta» (Giovanni 10:9). Per avvicinarci a Dio, dobbiamo farlo con fede in Gesù (Atti 4:12; Ebrei 11:6).

_2. Confessione._ Poi dobbiamo avvicinarci all’altare di bronzo degli olocausti. Con la fede, la confessione e il ravvedimento dobbiamo mettere i nostri peccati sull’Agnello, Gesù Cristo. Ammettere che hai peccato in un modo particolare e confessare quel peccato a Cristo è il metodo per trasferire il tuo peccato a Gesù, che è morto per te (Levitico 5:4, 5; 1 Giovanni 1:9).

_3. Battesimo._ Tra l’altare degli olocausti e il tabernacolo c’era una conca di bronzo piena d’acqua (Esodo 30:17–21; 40:30–32; Ebrei 10:22). I sacerdoti si lavavano mani e piedi prima di entrare nel tabernacolo o di offrire sacrifici sull’altare degli olocausti. Quando una persona è battezzata nel nome di Gesù e portata nella chiesa come membro, inizia il suo ministero nella chiesa e nella comunità.

_4. La Parola._ Quando si entrava dalla porta del tabernacolo, la tavola dei pani della presentazione era immediatamente sulla destra. Su questa tavola c’erano dodici focacce da mangiare nel corso della settimana. L’adorazione include consumare la Parola di Dio come pane (Apocalisse 10:9). Inoltre Gesù si è definito il «pane della vita» (Giovanni 6:35).

_5. Condividere._ Direttamente di fronte alla tavola dei pani della presentazione c’era il candelabro d’oro. Erano 35 chili di oro puro! Anche questo rappresentava Gesù, che disse, «Io sono la luce del mondo» (Giovanni 8:12). Come Gesù, le lampade erano alimentate dall’olio, non erano candele di cera. L’olio simboleggia lo Spirito Santo (Zaccaria 4:2–6).

_6. Preghiera._ L’ultimo elemento d’arredo nel luogo santo era l’altare dei profumi, che si trovava appena fuori dal velo che portava al luogo santissimo (Esodo 30:1–10). Due volte al giorno (mattina e sera) il sacerdote offriva dell’incenso. Il dolce aroma dell’incenso che bruciava rappresentava le preghiere dei santi che salivano al trono di Dio (Salmi 141:2; Apocalisse 8:3, 4).

_7. Presenza._ L’unico elemento d’arredo nel luogo santissimo era l’arca del patto. Si chiamava l’arca del patto perché dentro c’erano i dieci comandamenti, che sono il patto di Dio (Esodo 34:28). L’arca del patto era un trono! La seduta di questo trono si chiamava «propiziatorio». Era lì che Dio dimorava in una nuvola splendente e governava il suo popolo attraverso i suoi capi Mosè e Aaronne (Esodo 25:22).

Poiché il nostro grande sommo sacerdote Gesù Cristo è andato davanti a noi e ha creato una vita per noi, noi tutti possiamo in qualsiasi momento entrare alla presenza invisibile di Dio. Proprio adesso puoi entrare nella sala del trono del cielo e parlare, ascoltare e adorare Dio direttamente (Ebrei 4:14–16). La sala del trono celeste con il nostro Dio che governa da lì è descritta vividamente per noi in Apocalisse 4 e 5. Come Dio parlava a Mosè e ad Aaronne dal luogo santissimo, parlerà anche a te e a me.

**Sul quaderno**

Medita ancora su Levitico 9 e cerca dov’è Gesù.

`Con Gesù come nostra realtà oggi, in che modo la nostra esperienza è uguale a quella degli Israeliti con il loro santuario nel deserto?`

`Come vedi Gesù diversamente o nuovamente?`

`Risposta alla preghiera:`