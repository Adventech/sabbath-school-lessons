---
title:  Adorazione durante le feste
date:   13/08/2023
---

#### inGest

Gli Israeliti portavano i loro sacrifici al santuario ogni giorno. Ma in certi periodi dell’anno, durante le festività, l’intera nazione si riuniva per esprimere lode e ringraziamento al Re dei re e Signore dei signori. Ognuno dei giorni festivi annuali che Dio aveva dato a Israele sono elencati in ordine cronologico in Levitico 23. In un certo senso i giorni di festa erano come le feste nazionali che commemorano gli eventi speciali della storia. Ognuno includeva anche delle cerimonie particolari che ritraevano eventi futuri nella storia della salvezza.

La Pasqua era un’opportunità di adorare Dio per averli liberati dagli Egiziani (Levitico 23:5; Esodo 12). Ogni agnello pasquale indicava Gesù che avrebbe sacrificato la sua vita per noi (1 Corinzi 5:7).

La festa dei Pani azzimi era un’opportunità di adorare Dio per averli guidati durante la loro fuga dall’Egitto (Levitico 23:6; Deuteronomio 16:1–8). Indicava la venuta del Messia, che è il nostro «pane della vita» (Giovanni 6:35). Questi sette giorni di pane azzimo è anche un promemoria di confessare e abbandonare il lievito del peccato nella propria vita (Matteo 16:6; Luca 12:1; 1 Corinzi 5:6–8).

La festa delle Primizie era un periodo per ringraziare Dio per le primizie del raccolto (Levitico 23:9–14). Per i cristiani di oggi, indica la resurrezione di Gesù e la resurrezione finale di quelli che sono morti confidando in lui (1 Corinzi 15:20–23).

La Pentecoste era un’opportunità per Israele di adorare Dio per l’abbondanza del raccolto dell’anno e per le altre benedizioni che derivano dall’osservanza della legge di Dio (Levitico 23:15–22; 26:1–13; Deuteronomio 16:9–11). Indicava anche il raccolto più abbondante riportato nel libro degli Atti quando lo Spirito di Dio sarebbe stato riversato sulla sua chiesa il giorno della Pentecoste (Atti 2; 2 Corinzi 1:22; Efesini 1:13; 4:30).

La festa delle Trombe era un appello al pentimento sincero dai peccati in preparazione per il giorno delle espiazioni (Levitico 23:23–25). Per il cristiano, questo è un avvertimento e un invito a prepararsi per la seconda venuta di Gesù e l’ultima ora del giudizio (Giovanni 5:24–27; 2 Timoteo 4:1).

Il giorno delle espiazioni, o il giorno del giudizio (Yom Kippur), era il più solenne di tutti i momenti di adorazione. Anche se era un giorno di riposo come il sabato, le persone erano chiamate ad abnegarsi, scrutare il proprio cuore e pregare che i loro peccati fossero espiati nel luogo santissimo (Levitico 16:29–34; 23:26–32). Per gli Israeliti, questo giorno indicava il grande giorno del giudizio che iniziò nel 1844 quando Gesù iniziò il suo ministero nel santuario celeste come nostro sommo sacerdote (Daniele 8:14).

La festa delle Capanne era l’ultima festa dell’anno (Levitico 23:33–44). Lodavano Dio perché non erano più stranieri e pellegrini e gioivano del fatto che Dio li avesse portati fuori dal deserto. Questa festa li aiutava a ricordare che un tempo dimoravano in abitazioni temporanee chiamate capanne. Adoravano Dio per averli portati miracolosamente in abitazioni permanenti nella terra promessa. La festa delle Capanne indicava anche il tempo in cui non saremo più stranieri e pellegrini in questo mondo e saremo accolti nella nostra casa eterna in cielo (Ebrei 11:13-16).

**Sul quaderno**

Torna al testo che hai scritto e studia il brano.

* Cerchia le parole/frasi/idee ripetute
* Sottolinea le parole/frasi che sono importanti e hanno significato per te
* Disegna frecce per collegare parole/frasi ad altre parole/frasi associate o collegate

Impara a memoria il tuo versetto preferito. Scrivilo più volte per aiutare la memorizzazione.

` `

`Cosa abbiamo perso non osservando le festività ebraiche? Cosa abbiamo guadagnato non osservando le festività ebraiche?`

`In che modo i giorni di festa indicano il loro compimento più grande in Gesù Cristo?`