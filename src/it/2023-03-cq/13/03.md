---
title:  Leggi contestate di Levitico
date:   18/09/2023
---

#### inTerpret

Ci sono alcuni brani interessanti in Levitico 19 che sono veri spunti di dibattito, e va bene così! Non è necessario che comprendiamo tutto nella Scrittura, solo le cose che Dio vuole che capiamo. A volte dobbiamo semplicemente fidarci del suo cuore saggio. Questo non significa che non dovremmo cercare di capire (2 Timoteo 2:15), ma non essere scoraggiati o umiliati quando non abbiamo le risposte per tutto.

Levitico 19:19 è uno dei brani che provoca molti dibattiti e che spicca come unico per il suo tempo. Ci sono diverse #### inTerpretazioni per cosa fosse inteso con il divieto di mescolare specie diverse di animali, di semi o di tessuti (cfr. Deuteronomio 22:9–11). Alcuni potrebbero sostenere che se non è più importante osservare questa legge, non possiamo essere sicuri che le altre non siano diventate obsolete. Dobbiamo esercitare discernimento ed erudizione quando studiamo Levitico, confrontando gli insegnamenti dell’Antico Testamento con quelli del Nuovo Testamento per scoprire quali leggi siano ancora valide per noi oggi. Dobbiamo anche fare attenzione a non costruire una dottrina su un solo brano della Scrittura, soprattutto se il suo significato non è chiaro per il lettore moderno. Quello che sappiamo è che Dio tracciò dei limiti forti riguardo certe miscele sante come quella dell’olio per le unzioni e l’incenso (Esodo 30:32, 37, 38). Queste miscele speciali per il santuario non dovevano mai essere imitate in nessun modo fuori dal santuario. I paramenti sacri del sommo sacerdote includevano un’altra miscela di lino e colori intricati (Esodo 28:2, 5, 8). La legge che proibiva certe mescolanze nei tessuti impediva la contraffazione dell’uniforme del sommo sacerdote. Leggi del genere tenevano separati le due sfere tra le funzioni sante del sacerdozio e la persona comune a casa. Senza un santuario levitico sulla terra oggi, queste leggi non si applicano più.

Un altro elemento comunemente conteso è se i cristiani si possano tatuare (Levitico 19:28): Sì, i cristiani dovrebbero senza dubbio essere tatuati, ma con il tatuaggio di Dio! Lo Spirito Santo te ne darà uno con gioia, e il suo tatuaggio diventerà più chiaro e più bello con il passare del tempo! In 2 Corinzi 3:3 l’apostolo Paolo ci parla del tatuaggio di Dio: «è noto che voi siete una lettera di Cristo, scritta mediante il nostro servizio, scritta non con inchiostro, ma con lo Spirito del Dio vivente; non su tavole di pietra, ma su tavole che sono cuori di carne». Queste cose ti daranno molti più vantaggi dell’inchiostro che potresti aggiungere al tuo tempio corporeo (1 Corinzi 6:19).

Il motivo per cui Levitico 19 proibisce al popolo santo di Dio di essere tatuati è che questo li identifica con il mondo. La Bibbia non dice forse, «Sia dunque che mangiate, sia che beviate, sia che facciate qualche altra cosa, fate tutto alla gloria di Dio» (1 Corinzi 10:31)? Dio riceve più gloria da un tatuatore o dal suo Spirito che scrive gli attributi di Gesù sul tuo cuore e li rende visibili nella tua vita? L’argomento di questa settimana è la santità, e la sua definizione più semplice è essere «separati» dal mondo.

**Sul quaderno**

`Dopo aver guardato il tuo testo scritto e annotato, i tuoi segni verso quali idee sembrano puntare?`

`Quali domande emergono dopo aver studiato questa lezione? Quali parti sono difficili?`

`Quali altri principi e conclusioni trovi?`

`Quali sono altri brani contestati o discussi in Levitico che ti vengono in mente che puntano alla separazione dal mondo?`