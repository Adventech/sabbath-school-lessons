---
title:  Posizionale e pratica
date:   16/09/2023
---

#### inTro

**Leggi il brano di questa settimana: Levitico 19**

**Posizionale e pratica**

Prima di iniziare il nostro studio, dobbiamo ricordare che la santità è sia posizionale sia pratica, perché quando mettiamo la nostra fede in Gesù e ci battezziamo, la Bibbia dice che siamo inclusi «in Cristo» in senso spirituale e molto reale (Galati 3:26, 27). In altre parole, poiché egli è santo e noi siamo posizionalmente in lui, anche noi siamo santi. Non puoi mai essere più santo di quanto lo sei in Gesù (Efesini 1:4; Colossesi 1:22; Ebrei 10:14). Recepisci questo concetto! Il vangelo ci dice che Dio sostituisce la nostra ingiustizia con la sua santità quando confidiamo in Cristo.

Essere posizionalmente in Gesù ci rende santi in modo pratico, dall’interno. Non solo viviamo in Gesù, ma egli vive in noi attraverso lo Spirito Santo! La santità quindi è l’opera di Dio per noi e in noi attraverso la santificazione, che è il processo di essere resi santi come Gesù. Sappiamo che questo avviene nella nostra vita quando iniziamo ad avere pensieri più santi, motivazioni più sante, piani più santi e quando vivere per Gesù e servirlo diventa desiderabile e appagante.

Noi abbiamo la responsabilità di sottometterci al Signore ogni giorno e cooperare con ciò che egli sta facendo in noi e attraverso di noi. Dio ci insegna come vivere una vita santa per lui attraverso la Scrittura (2 Timoteo 3:16, 17) e Levitico 19 fornisce alcuni esempi mirati di come farlo. Questo capitolo parla di come vivere praticamente in questo mondo perché siamo posizionalmente santi in Cristo. Dio fornisce esempi specifici di come possiamo essere santi nelle nostre relazioni con gli altri, di cui alcuni sono i nostri genitori, i poveri, i ricchi, i ciechi, i sordi, gli anziani, i dipendenti, i vicini, gli immigrati, il sesso opposto, la terra e perfino gli animali. Questo intero capitolo riguarda Gesù che si manifesta in noi attraverso la santità pratica.

#### inScribe

**Sul quaderno**

Scrivi Levitico 19 con la traduzione di tua scelta. Se hai poco tempo, scrivi Levitico 19:11–18, 28–37. Puoi anche riscrivere il brano a parole tue, con uno schema o una mappa mentale.

` `