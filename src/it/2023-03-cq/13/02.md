---
title:  Santità assortita
date:   17/09/2023
---

#### inGest

_Genitori_

L’intrattenimento laico spesso ritrae i genitori come ingenui, ipocriti, intolleranti e immaturi; ostacoli da superare invece che trampolini di lancio di un giovane per avere successo nella vita. Ammesso che i genitori temano Dio e crescano i loro figli secondo le sue istruzioni, non c’è niente di più sbagliato. In Levitico 19 la santità biblica è una chiamata a rispettare i propri genitori (v. 3). La santità è prima di tutto riflessa nella vita domestica, iniziando con la relazione con i genitori.

_Ricchi e poveri_

Dio chiama quelli che possiedono delle proprietà e che le usano a scopo commerciale di essere santi lasciando parte del raccolto a quelli che sono poveri (vv. 9, 10; cfr. Deuteronomio 24:21). Nota che anche quelli che sono poveri avevano l’opportunità di essere santi. Non ricevevano il cibo alla porta gratis; andavano e spigolavano quello che l’agricoltore aveva lasciato per loro. La santità non vuol dire solo condividere quello che abbiamo con chi ne ha bisogno ma anche lavorare duramente e provvedere come meglio possiamo per noi stessi e le nostre famiglie.

_Giustizia_

Le persone sante non corrompono mai la giustizia, ma la rendono disponibile a tutti incondizionatamente. Il versetto 15 insegna che la giustizia dovrebbe essere amministrata sia a quelli che sono ricchi sia a quelli che sono poveri. In altre parole, la disparità di ricchezza non dovrebbe avere alcuna influenza sui verdetti emessi in un tribunale. La giustizia che pronuncia un verdetto basato sulla compassione per le persone povere o la paura di quelle ricche porta sempre a una giustizia corrotta.

_Spiritismo/l’occulto_

Dio vuole che il suo popolo santo stia alla larga dallo spiritismo in tutte le sue forme (vv. 26–31). Bere sangue, parlare con i morti, tatuare il corpo, la prostituzione e il sacrificio dei bambini erano pratiche pagane frequenti nell’epoca in cui fu scritto Levitico. Queste cose accadono ancora oggi nelle assemblee occulte, ma spesso sono anche pubblicizzate a livello globale attraverso la musica, i film e i libri. Il popolo santo di Dio non avrà niente a che fare con lo spiritismo in qualsiasi delle sue forme.

_Anziani_

Nel versetto 32 apprendiamo che il popolo santo di Dio deve trattare le persone anziane tra loro con profondo rispetto. Purtroppo alcune culture promuovono la discriminazione basata sull’età, prediligendo la gioventù e la bellezza piuttosto dell’età e dell’esperienza. A prescindere dalla cultura, il popolo santo di Dio onorerà la presenza della generazione più anziana e imparerà dalle loro esperienze. Le chiese più sane sono quelle con forti relazioni intergenerazionali che uniscono l’energia e lo spirito ardito dei giovani insieme all’esperienza e alla saggezza degli anziani.

_Immigrati_

Nei versetti 33 e 34 viene ricordato al popolo santo di Dio di mostrare amore agli immigrati tra di loro. Non solo non devono far loro torto, devono amare gli stranieri come amano se stessi. In Matteo 25 la Bibbia differenzia le persone salvate dalle persone perdute da quanto bene trattano gli stranieri: «fui straniero e mi accoglieste» (v. 35).

_Integrità_

Questo capitolo mostra anche la santità attraverso l’integrità (Levitico 19:35, 36). Sii santo in pubblico oltre che in privato. E secondo Levitico, l’integrità dovrebbe essere doppiamente importante quando si tratta di lavorare con persone cieche, sorde, immigrate e quelle che vivono più vicino a te. Approfittarsi delle persone che sono vulnerabili allo sfruttamento ti mette in grave pericolo con Dio. Le persone sante temono Dio e vivono secondo un principio di integrità rigorosa (vv. 13, 14, 34).

**Sul quaderno**

Torna al testo che hai scritto e studia il brano.

* Cerchia le parole/frasi/idee ripetute
* Sottolinea le parole/frasi che sono importanti e hanno significato per te
* Disegna frecce per collegare parole/frasi ad altre parole/frasi associate o collegate

Impara a memoria il tuo versetto preferito. Scrivilo più volte per aiutare la memorizzazione.

` `

`Quali aree della tua vita hanno bisogno di santità?`

`Quali aree della società hanno bisogno di santità?`