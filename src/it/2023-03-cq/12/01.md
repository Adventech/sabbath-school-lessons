---
title:  Anticonformista
date:   09/09/2023
---

#### inTro

**Leggi il brano di questa settimana: Levitico 18; 20**

**Anticonformista**

Levitico 18 parla di mantenere l’integrità sessuale in una cultura globale corrotta dalle molte perversioni sessuali. Questo capitolo e le leggi date in esso proteggono attentamente le donne e i bambini dagli abusi sessuali. Queste leggi approfondiscono il settimo comandamento, che dice, «Non commettere adulterio» (Esodo 20:14). Ci sono alcuni oggi che si vantano di non infrangere questo comandamento dato che non hanno tradito il proprio coniuge, ma questo capitolo estende il significato di «adulterio» a includere una varietà di perversioni.

Prima di dare un’occhiata alle questioni sessuali di cui si parla in questo capitolo, ricordiamo che Dio ha creato il sesso. Egli è l’architetto di una delle esperienze condivise più meravigliose della vita (Genesi 1:27, 28; 2:25). Si merita il riconoscimento e merita di avere una generazione di persone che mettono in pratica la sessualità come l’ha progettata lui.

In contrasto con le pratiche e le convinzioni dell’Egitto e della terra di Canaan (Levitico 18:3), la sessualità biblica come definita nel giardino dell’Eden sarebbe stata permanente, monogama, eterosessuale e tra due esseri umani. (Per saperne di più, dai un’occhiata alla guida allo studio inVerse intitolata Princìpi di sessualità biblica). Poiché Israele era appena uscito dall’Egitto e si stava dirigendo direttamente verso la terra promessa in Canaan, Dio voleva dichiarare cosa era e cosa non era un’integrità sessuale appropriata.

Levitico 18 e 20 sono rilevanti e anticonformisti ancora oggi. La nostra cultura incoraggia e celebra la perversione sessuale e la usa come intrattenimento. I peccati sessuali sono la causa di molti dei divorzi, malattie, crimini, strazi e molti altri tipi di mali che ci perseguitano (1 Corinzi 6:18). Dio ci chiama sul sentiero che porta più felicità, gioia, pace, appagamento e salute.

#### inScribe

**Sul quaderno**

Scrivi 1 Corinzi 6:9–11 con la traduzione di tua scelta. Puoi anche riscrivere Levitico 18 e 20 a parole tue, con uno schema o una mappa mentale.

` `