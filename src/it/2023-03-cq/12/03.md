---
title:  Desideri impuri
date:   11/09/2023
---

#### inTerpret

Cosa dovrebbero fare i cristiani se hanno desideri sessualmente impuri? Primo, devono rendersi conto che non sono soli nella loro difficoltà; la tentazione sessuale è una delle tentazioni più grandi affrontata dagli esseri umani da questo lato dell’eternità. Secondo, da nessuna parte nella Bibbia una persona è condannata per essere tentata; è solo agendo secondo la tentazione che ha luogo il peccato. Terzo, la vittoria è vinta o persa nella mente. La Bibbia dice di fare «prigioniero ogni pensiero» e di renderlo ubbidiente a Gesù (2 Corinzi 10:5). Quando permettiamo a noi stessi di soffermarci su pensieri impuri, di guardare film o ascoltare canzoni che hanno temi sessuali, o di interagire con contenuti sessuali online, ci stiamo indebolendo e stiamo dando ai peccati sessuali un potere maggiore sulla nostra vita.

Quarto, dovrebbero circondarsi con persone che possono incoraggiarli nella loro decisione di vivere pienamente per il Signore riguardo la loro sessualità. Fai attenzione alle organizzazioni nella comunità, la scuola o persino la chiesa che promuovono quelle che nella Parola di Dio sono definite deviazioni sessuali. In Romani 1:32 Dio mette in guardia non solo quelli che partecipano in questi stili di vita ma anche quelli che guardano a distanza con approvazione. Certo, «a distanza» potrebbe includere ascoltare le parole delle loro canzoni, unirsi alla loro cultura o fare loro compagnia mentre partecipano a quelle cose.

Quinto, non bisogna essere sorpresi che vivere una vita sessualmente pura comporti inevitabilmente delle difficoltà. Morire all’io in modo da poter vivere per Cristo è un lavorone! Richiede tanta preghiera, studio della Bibbia, autocontrollo e anche pianificazione strategica (ad es. andare a letto presto, evitare certi posti, fare attenzione alle nostre scelte di intrattenimento, installare misure di protezione). Ma non dimenticare mai questo: come cristiani, lottiamo dalla vittoria, non per la vittoria. In Gesù abbiamo già vinto, quindi cammina come un vincitore: cammina come un soldato che ha già sconfitto il suo nemico!

Sesto, usa la Bibbia come una spada, perché questo è ciò che viene richiesto in Efesini 6:17: «la spada dello Spirito, che è la parola di Dio» (corsivo aggiunto). La parola greca per «parola» è rhema, che significa la Parola di Dio pronunciata. Come Gesù quando affrontò le tentazioni di Satana nel deserto, dobbiamo pronunciare ad alta voce le promesse di Dio quando affrontiamo una tentazione (Matteo 4).

Settimo, aspettati che Dio faccia un miracolo, perché lo promette in 1 Corinzi 6:11. Anche se alcune persone potrebbero essere nate con un’inclinazione verso un peccato sessuale particolare, essere state abusate sessualmente e portate al peccato, o essersi ridotte in schiavitù di un peccato particolare partecipando a esso, Gesù continua a fare miracoli oggi. Non dovremmo aver paura di chiederglielo, di chiedergli di aiutarci a desiderare la purezza sessuale e vivere in un modo che lo onori e che ci porti la libertà dalla paura e dai sensi di colpa. Egli lo farà. Dio potrebbe mostrarci altri passi da compiere nel viaggio, ma sappi che i nostri errori sulla retta via sono fallimenti in avanti, non indietro. Non ti scoraggiare. Dio non abbandonerà i suoi guerrieri fedeli, soprattutto quando inciampano nella battaglia.

**Sul quaderno**

`Dopo aver guardato il tuo testo scritto e annotato, i tuoi segni verso quali idee sembrano puntare?`

`Quali domande emergono dopo aver studiato questa lezione? Quali parti sono difficili?`

`Quali altri principi e conclusioni trovi?`

`Quali passi possiamo intraprendere per rimanere saldi nelle nostre decisioni di vivere vite anticonformiste?`