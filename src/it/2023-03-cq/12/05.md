---
title:  L’ordine dell’ordine
date:   13/09/2023
---

#### inVite

Dov’è Gesù nello studio di questa settimana di Levitico 18? Gesù è la fonte della vita e quando gli ubbidiamo, sentiamo quella vita scorrere attraverso di noi. Alcuni si chiedono se il Levitico sia un libro legalista o, in altre parole, se la vita venga data in modo condizionato, sulla base dell’ubbidienza. La Bibbia insegna che la vita, la gioia e l’appagamento qui sulla terra spesso dipendono dall’ubbidienza a Dio (Deuteronomio 6:2; 8:2, 3; 30:12), ma la vita nel mondo futuro (cioè l’immortalità) dipende interamente dal pentimento e dalla fede in Cristo (Atti 20:12; Romani 10:5; Galati 3:12). La salvezza è possibile solo attraverso le opere buone che Gesù ha fatto per nostro conto. Solo con il suo sangue, il suo sudore e le sue lacrime possiamo ottenere il perdono per i nostri peccati e la garanzia della salvezza e posizione retta davanti a Dio. Non siamo salvati perché siamo sessualmente puri o perché osserviamo qualsiasi altro comandamento. A prescindere da quali categorie superficiali possano dividerci, siamo tutti nella stessa categoria dipendendo completamente dalla grazia di Cristo per la salvezza.

Una delle scoperte più straordinarie da fare nella Scrittura è che la verità che quando sperimentiamo la gentilezza incondizionata di Dio, chiamata grazia, riceviamo in maniera soprannaturale la capacità di vincere ogni peccati, ostacolo o sfida nella nostra vita (Romani 6:14; Tito 2:11–13). La grazia mostrata sul Calvario ci spinge non solo a rinunciare al peccato ma anche a vivere una vita santa e dedicata a Dio.

Forse ti ricordi la storia della donna adultera in Giovanni 8 che i capi religiosi avevano colto a letto con il marito di un’altra. Fu trascinata in pubblico e condannata per adulterio. Ci sono molte incognite in questa storia, come dove fosse per il processo l’uomo con cui era andata a letto, ma potresti ricordare che quando la portarono da Gesù, senza dubbio perché tutta questa cosa era una messinscena per intrappolarlo nelle sue parole e metterlo a morte. Invece di cadere nel trabocchetto, Gesù si inginocchiò e scrisse i peccati degli accusatori in terra, dove tutti potevano vederli. Uno dopo l’altro, i capi religiosi andarono via di fretta. Dopo un breve dialogo con la donna, Gesù disse alcune tra le parole più forti mai rivolte a qualcuno la cui vita sessuale è impura ma che vuole vivere una vita pura e santa per Dio: «Neppure io ti condanno; va’ e da ora in poi non peccare più» (v. 11). Nota che Gesù non invertì l’ordine, come molti fanno oggi; non le disse di smettere di peccare prima di offrirle il perdono. Le diede prima la grazia e poi, da una posizione di perdono, amore e posizione retta con Dio, le comandò di non peccare più. Wow! Puoi vedere come la grazia può dare a una persona la vittoria su qualsiasi peccato? Gesù ci dice la stessa cosa adesso. «Sorella, fratello, neppure io ti condanno; va’ e da ora in poi non peccare più».

Non sarebbe meraviglioso se questa fosse la nostra strategia per aiutare quelle persone nelle nostre chiese e comunità che lottano con vari peccati sessuali? E se, come Gesù, anche noi fossimo pieni di grazia e verità e non solo le amassimo incondizionatamente ma dicessimo anche loro la verità sul pericolo dei loro peccati e il comandamento di Dio di vivere in libertà?

**Sul quaderno**

Medita ancora su Levitico 18; 20 e cerca dov’è Gesù.

`Gesù offre il perdono prima del pentimento. Questo cosa rivela della sua natura? Questo come ispira speranza?`

`Cosa possiamo fare per aiutare quelli che lottano con i peccati sessuali a sentirsi abbastanza a loro agio e amati da chiedere aiuto? Come possiamo evitare di farli sentire ostracizzati e giudicati dalla chiesa?`

`Come vedi Gesù diversamente o nuovamente?`

`Risposta alla preghiera:`