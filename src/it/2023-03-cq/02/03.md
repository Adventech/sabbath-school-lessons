---
title:  Bruciato
date:   03/07/2023
---

#### inTerpret

I tabloid sono noti per riferire storie false. Si sa che in passato hanno manipolato foto, arrivando addirittura a inserire la faccia di una persona sul corpo di un'altra. Creano controversie, stimolano i pettegolezzi e convincono i creduloni a comprare la loro rivista. Il diavolo fa la stessa cosa quando si tratta di Dio. Satana accusa Dio del male che sta facendo lui, poi fa un fotomontaggio mettendo Dio nella situazione, cercando di incolparlo. Per fortuna quando conosciamo e confidiamo nella Parola di Dio, possiamo scoprire l'incredibile misericordia, compassione, bontà e innocenza di Dio.

I Cananei praticavano sacrifici animali, credendo che l'atto di uccidere un animale portasse ai loro dei grande piacere e fornisse loro un pasto. Speravano anche che questo avrebbe conquistato il favore o la grazia degli dei. Non c'era senso di espiazione per i peccati nella comprensione cananea dei sacrifici animali. Purtroppo, questa era una perversione satanica del sistema originale dei sacrifici che ritraeva Dio come irascibile, crudele, avido, bramoso e perfino assetato di sangue, perché non era questo l'intento dei servizi sacrificali che Dio aveva avviato nel giardino dell'Eden e reso legge in Levitico. Dio aveva avvertito Adamo ed Eva che se avessero mangiato il frutto dell'albero della conoscenza del bene e del male, sarebbero morti (Genesi 2:17). Ma quando caddero, Dio aveva un piano per salvarli dalla morte istantanea e riempirli di speranza per la vita oltre la tomba.

Fin dall'inizio, Dio il Padre, Dio il Figlio e Dio lo Spirito Santo avevano previsto l'orrore del peccato e avevano ideato un piano per salvare l'umanità. Gesù stesso, a causa dei nostri peccati, avrebbe preso un impegno sincero verso l'umanità dando la sua vita e morendo su una croce romana. Gesù sarebbe stato l'olocausto intero, «l'Agnello, che è stato ucciso fin dalla fondazione del mondo» (Apocalisse 13:8, ND). Tutti i sacrifici puntavano a lui. Il Levitico è un libro profetico che ora sappiamo essere preciso nella sua identificazione di Gesù come il Messia (1 Giovanni 2:2).

Immediatamente dopo che Adamo ed Eva peccarono, Dio stesso condusse il primo servizio sacrificale (Genesi 3:21). Offrì un olocausto, che insegnò ai nostri progenitori tre verità importanti: primo, che il peccato è malvagio e che porta a dolore, vergogna e morte. Secondo, che il Figlio di Dio un giorno sarebbe venuto, avrebbe preso su di sé la colpa dei nostri peccati, e sarebbe morto di una morte orribile al nostro posto. Quindi l'olocausto, piuttosto che indicare un Dio crudele, simboleggiava l'esatto opposto: Dio stesso nella persona del suo Figlio prezioso che muore per l'umanità. Terzo, l'olocausto era un appello per ogni credente a dedicarsi completamente a colui che aveva dato loro tutto ciò che aveva da dare (Romani 12:1, 2).

**Sul quaderno**

`Dopo aver guardato il tuo testo scritto e annotato, i tuoi segni verso quali idee sembrano puntare?`

`Quali domande emergono dopo aver studiato questa lezione? Quali parti sono difficili?`

`Quali altri principi e conclusioni trovi?`

`Cos'è così significativo nel fatto che Dio stesso offrì il primo olocausto? Questo atto cosa rivela?`