---
title:  Al 100%
date:   01/07/2023
---

#### inTro

**Leggi il brano di questa settimana: Levitico 1**

**Al 100%**

Levitico 1 parla di essere fedeli a Dio al 100%, perché egli ti è fedele al 100%. Studiare gli olocausti ci offre un'occhiata notevole al modo in cui Dio apprezza la fedeltà sincera del suo popolo. Quest'offerta volontaria richiedeva che il peccatore portasse un animale maschio del suo bestiame al tempio e che lo donasse interamente al Signore (Levitico 1:3, 4). Gli animali accettati erano vitelli, montoni, capre, tortore e giovani piccioni (Levitico 1:5, 10, 14).

Questa era una dimostrazione di fedeltà notevole dato che la famiglia dell'offerente dipendeva da questi animali per mangiare, vestirsi, fabbricare strumenti e armi. Curiosamente, l'animale doveva essere ucciso «dal lato settentrionale dell’altare», che rappresenta il lato dell'altare più vicino al trono di Dio (Levitico 1:11; Isaia 14:13). Questo significava che l'offerente mostrava la sua fedeltà sincera davanti al Re dei re stesso!

Anche se molti credono in Dio, alcuni vogliono che egli abbia solo un controllo limitato della loro vita; preferiscono che sia coinvolto in maniera compartimentalizzata. Per descriverlo usando una metafora, vogliono che Dio abbia accesso a un file sul loro desktop ma che non abbia accesso completo a ciò che mangiano, ciò che guardano, ciò che ascoltano, chi frequentano, chi sposano, come spendono i loro soldi e così via. La loro fedeltà a Dio è limitata a frequentare la chiesa e non influisce sul loro stile di vita quotidiano. Ma Dio non apprezza il cristianesimo «tiepido». Anzi, gli fa schifo! (Apocalisse 3:16). Il suo carattere non è tiepido, ed egli non lo accetterà dal suo popolo. Ci vuole o freddi o caldi; fedeli al 100% o niente affatto. In tutto l'Antico Testamento, probabilmente il posto in cui questo è comunicato più enfaticamente è in Levitico 1 con gli olocausti. Ogni cosa deve essere posta sull'altare come offerta a Dio (Levitico 1:13).

#### inScribe

**Sul quaderno**

Scrivi Levitico 1 con la traduzione di tua scelta. Se hai poco tempo, scrivi Levitico 1:10–13. Puoi anche riscrivere il brano a parole tue, con uno schema o una mappa mentale.

` `