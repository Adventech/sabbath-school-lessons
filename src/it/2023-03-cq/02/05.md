---
title:  Il nostro olocausto
date:   05/07/2023
---

#### inVite

Quando Giovanni il battista gridò, «Ecco l’Agnello di Dio, che toglie il peccato del mondo!» (Giovanni 1:29), stava chiaramente identificando Gesù come l'olocausto. Nota che Giovanni non disse: ecco il vitello di Dio, la capra di Dio o la tortora di Dio. Questo punta agli olocausti che il sacerdote offriva ogni mattina e sera, all'inizio e alla fine dei sacrifici quotidiani (Esodo 29:39). Per quegli olocausti fondamentali, veniva ucciso un agnello.

Per chiunque comprendesse i servizi del tempio, questo era un titolo eccezionale da conferire a Gesù. Nel chiamare Gesù l'Agnello, Giovanni non lo stava solo identificando come il compimento di 4.000 anni di olocausti, stava anche evidenziando il fatto che Gesù era il fondamento dell'intero servizio del tempio. Egli era l'alfa e l'omega dei sacrifici! Tutti gli olocausti puntavano a Gesù, che «che toglie il peccato del mondo» (Giovanni 1:29).

Dappertutto in Levitico 1 vediamo Gesù rappresentato dall'olocausto. Egli diede la sua vita volontariamente, era senza peccato e senza difetto spirituale o fisico (Levitico 1:3), era lavato e pulito dentro e fuori (v. 9) ed era completamente consacrato a Dio, sincero nel suo impegno verso il suo Padre celeste. Prese i nostri peccati su di sé, si è identificato con noi ed è morto della morte che avremmo dovuto avere noi (vv. 4, 5). Ha espiato per i nostri peccati, pagando con il suo sangue per darci il perdono e renderci giusti davanti a Dio (v. 4).

Mentre l'olocausto era una dimostrazione del proprio impegno sincero verso Dio, era prima di tutto una dimostrazione dell'impegno di Dio verso di noi attraverso suo Figlio. Egli ha dato tutto così che noi potessimo essere resi giusti con lui (espiazione). È questo impegno nei nostri confronti che motiva il nostro impegno verso di lui! Per prima cosa riconosciamo che Gesù è il nostro olocausto, e rispondiamo ponendoci sull'altare dell'impegno completo e sincero verso colui che ci ama.

Ecco tutti gli aspetti di questo sacrificio che riflette Gesù. Come Cristo:

* L'olocausto era fisicamente senza difetti (1 Pietro 1:18, 19)
* L'intero sacrificio veniva dato a Dio (Giovanni 19:30; Ebrei 7:27)
* L'olocausto forniva l'espiazione e la purificazione dal peccato (Romani 3:24, 25; 1 Giovanni 1:7)
* L'animale sacrificale veniva messo a morte (Matteo 26:42)
* L'offerta era «profumo di odore soave» per Dio (Efesini 5:2)
* Il sangue dell'olocausto veniva versato (Ebrei 9:11, 12)

**Sul quaderno**

Medita ancora su Levitico 1 e cerca dov'è Gesù.

`In quali modi Gesù mostrò impegno totale verso di noi?`

`Come vedi Gesù diversamente o nuovamente?`

`Risposta alla preghiera:`