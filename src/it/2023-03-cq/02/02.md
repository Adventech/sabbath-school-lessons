---
title:  Un cuore totale
date:   02/07/2023
---

#### inGest

Sul monte Sinai, Dio diede a Mosè cinque tipi di sacrifici: l'olocausto, l'oblazione, il sacrificio per il peccato, di colpevolezza e di riconoscenza. Impareremo a conoscerli tutti, ma il sacrificio dell'olocausto era il più antico e l'offerta più importante. Alcuni si chiedono perché ci fosse bisogno di così tanti tipi diversi di sacrifici, e la risposta si trova chiedendosi perché ci siano quattro Vangeli nel Nuovo Testamento. Ogni Vangelo, come ogni sacrificio, rivela un aspetto diverso di Gesù e cosa apprezza, e ognuno ci convince a dargli la nostra vita completamente in maniera diversa.

I grandi eroi biblici come Adamo, Abele, Noè, Giobbe e Abraamo offrirono olocausti al Signore. Con questo indicavano con fede la futura morte sostitutiva di Gesù e il suo desiderio di un impegno sincero da parte del suo popolo. L'olocausto rappresentava un impegno sincero a Dio motivato dal suo impegno sincero verso di noi. La parola ebraica per l'olocausto era olah, che significa «ciò che sale». A differenza degli altri sacrifici, gli olocausti erano completamente consumati sull'altare degli olocausti. L'unica cosa che rimaneva era la pelle dell'animale, ma questa veniva data al sacerdote officiante, non all'offerente, dimostrando ancora una volta il proprio impegno completo e sincero verso Dio (Levitico 7:8).

Offrendo questo sacrificio particolare, gli offerenti essenzialmente salivano sull'altare e si consacravano completamente a Dio, senza trattenere niente. Senza dubbio Paolo faceva riferimento all'olocausto quando disse, «Vi esorto dunque, fratelli, per la misericordia di Dio, a presentare i vostri corpi in sacrificio vivente, santo, gradito a Dio; questo è il vostro culto spirituale» (Romani 12:1). Dio apprezzava molto gli olocausti, un fatto che possiamo vedere in come viene descritto come «profumo soave, consumato dal fuoco per il Signore» tre volte in Levitico 1 (vv. 9, 13, 17). Ci sono almeno tre motivi per questa approvazione gioiosa dell'offerta.

Primo e più importante, Dio era contento di questa offerta perché essa era un atto di fede in suo Figlio, che sarebbe venuto a morire per i peccati dell'offerente. Il libro di Ebrei ci dice che Dio non trae alcun piacere sadico dai sacrifici animali in Levitico (Ebrei 10:5–8). L'unico motivo per cui era soddisfatto del sacrificio dell'olocausto è che esso mostrava che il suo popolo credeva nel Figlio (Ebrei 11:6).

Secondo, l'olocausto era speciale perché era un'offerta volontaria. Non era obbligatoria, ma proveniva interamente dal cuore dell'offerente (Levitico 1:2). In risposta a Gesù, che ha dato la sua vita volontariamente, Dio ci sta chiamando a dare volontariamente anche la nostra vita. È interessante notare che le prime tre offerte in Levitico sono offerte volontarie. Dio si compiace di quelli che donano di cuore (2 Corinzi 9:7).

Terzo, questo sacrificio era molto apprezzato perché mostrava il tipo di risposta che Dio vuole dal suo popolo quando essi capiscono tutto ciò che egli ha fatto per loro. Dio vuole che il suo popolo gli sia fedele al 100% in risposta alla fedeltà al 100% di Dio verso di loro! Dio vuole che lo amiamo perché «egli ci ha amati per primo» (1 Giovanni 4:19).

**Sul quaderno**

Torna al testo che hai scritto e studia il brano.

* Cerchia le parole/frasi/idee ripetute
* Sottolinea le parole/frasi che sono importanti e hanno significato per te
* Disegna frecce per collegare parole/frasi ad altre parole/frasi associate o collegate

Impara a memoria il tuo versetto preferito. Scrivilo più volte per aiutare la memorizzazione.

` `

`In quali modi gli olocausti indicavano la straordinaria fedeltà di Dio verso l'umanità?`

`Quali sono aree della tua vita che devi dare sinceramente a Dio e permettergli di rimuovere o migliorare per la sua gloria?`