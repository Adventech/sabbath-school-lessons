---
title:  Fonti di igiene
date:   23/08/2023
---

#### inVite

Abbiamo passato molto tempo a occuparci dell’aspetto alimentare della salute in Levitico 11, quindi rivolgiamo brevemente la nostra attenzione agli aspetti igienici e a come questi indicano Gesù. Prima della scoperta dei germi, Dio preparò il suo popolo a evitare gran parte dei loro effetti contaminanti. I capitoli da 11 a 15 parlano delle misure igienico-sanitarie, di cui l’ultimo capitolo potrebbe essere intitolato «fai il bagno e lavati le mani» (Levitico 15:5–11, 21, 22, 27). In diversi posti nel capitolo 11, viene ricordato al popolo di Dio di non toccare persone, cose e animali contaminati (vv. 8, 24, 26, 27, 31). Viene anche detto loro di lavare cose e persone contaminate (vv. 25, 32, 35, 40). Furono date anche istruzioni per mitigare le malattie contagiose come la lebbra attraverso l’isolamento dei portatori (Levitico 13:4, 5, 31, 33, 46). Tutte queste istruzioni avanti per i loro tempi riguardo la pulizia non erano solo a scopo della salute, ma principalmente a scopo di santità (Levitico 11:43–45; 15:31). Il popolo di Dio doveva distinguersi tra le nazioni pagane del mondo.

Levitico 11:36 forse è uno dei versetti più importanti in questo capitolo, dato che ha forti implicazioni evangeliche. Questo versetto dichiara che l’unica cosa che non può essere contaminata dall’impurità è una fonte d’acqua. Hai mai notato come Gesù potesse toccare le persone che erano considerate impure dalle regole in Levitico senza diventare impuro (Matteo 8:2)? Questo ha senso, dato che Gesù è l’acqua viva (Giovanni 4:10) e la fonte della purezza. Chiunque viene a lui, confessando e rinunciando ai propri peccati, sarà purificato da lui (1 Giovanni 1:9).

Ma aspetta, c’è dell’altro! Gesù ha detto che quando lo riceviamo come nostro Salvatore, diventiamo fonti d’acqua in questo mondo. In altre parole, non è necessario che siamo vittime del nostro ambiente. Invece, con Gesù che vive dentro di noi, possiamo essere canali di purezza e cambiamento positivo nelle nostre chiese, scuole e comunità. Gesù promette di diventare in noi una fonte di acqua incorruttibile «che scaturisce in vita eterna» (Giovanni 4:14).

Anche se il nostro Salvatore crebbe nella città travagliata di Nazaret (Giovanni 1:46), fu in grado di superare la violenza, la dipendenza, l’avidità e l’egoismo che lo circondavano. Oggi egli è più disposto che mai a fare la stessa cosa attraverso tutti quelli che si sottomettono alla sua autorità nella propria vita.

**Sul quaderno**

Medita ancora su Levitico 11 e cerca dov’è Gesù.

`Come pensi che sarebbe il mondo se noi tutti permettessimo a Gesù di trasformarci in fonti di cambiamento positivo?`

`Come vedi Gesù diversamente o nuovamente?`

`Risposta alla preghiera:`