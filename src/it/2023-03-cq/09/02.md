---
title:  Princìpi di ingestione
date:   20/08/2023
---

#### inGest

Vale la pena menzionare quattro cose mentre ci immergiamo in Levitico 11. Primo, nota che Dio ci dice quello che possiamo mangiare prima di dirci quello che non possiamo mangiare (vv. 1-3). Possiamo imparare molto da questo. Dio sa che gli esseri umani sono molto più disposti a ubbidire e meno propensi a ribellarsi quando sono motivati da qualcosa di positivo. È per questo che Dio prima disse ad Adamo ed Eva che potevano mangiare «da ogni albero del giardino» e poi li avvertì di non mangiare da quell’albero che aveva la morte che strisciava tra i suoi rami (Genesi 2:16, 17). Quando pensi a cosa significhi essere un avventista del settimo giorno, cosa ti viene in mente per prima cosa? È una lista di cose che non puoi fare o una lista di cose che puoi fare?

Secondo, nota quanto Dio ci rende semplice identificare le carni sane o nocive! Gli animali di terra che sono buoni da mangiare devono non solo ruminare ma anche avere l’unghia spartita. Quindi: unghia spartita + rumina = buono da mangiare. Piuttosto semplice, no? Questo significa che le costolette di maiale e la carne di cammello sono fuori discussione.  I maiali hanno l’unghia spartita ma non ruminano e i cammelli ruminano ma non hanno l’unghia spartita. E tra l’altro i maiali sono pieni di tossine e contaminanti. Quando ne hai la possibilità, cerca «trichinellosi» su internet.

Dio ha anche reso semplice distinguere tra le creature acquatiche che sono pure o impure da mangiare. Se hanno sia pinne che squame, possono essere mangiate (Levitico 11:9). Per quanto riguarda gli uccelli, anche se Dio dà una lista di uccelli impuri, si può semplificare così: gli uccelli e gli altri animali che sono spazzini o predatori non dovrebbero essere mangiati, ma gli uccelli e gli altri animali che mangiano cibi che non sono carne in molti casi si possono mangiare (vv. 13-20). In altre parole, di’ di no a falchi, gufi, avvoltoi e molti altri carnivori! Già che ci siamo, togli dal menù anche serpenti, rettili, cani, ratti e orsi! (vv. 27, 29, 42).

È interessante notare che gli avventisti che vivono uno stile di vita vegetariano o vegano in realtà vivono dieci anni più allungo della persona media; un intero decennio produttivo! Fai una ricerca su internet di «Zone blu Loma Linda» e scopri di più a riguardo. È anche buono ricordare che uno stile di vita vegetariano o vegano era l’alimentazione originale data all’uomo; l’opzione di mangiare carne fu data solo dopo la caduta (Genesi 1:29; 2:9; 9:3, 4; Levitico 11; Deuteronomio 14:3–21).

Terzo, quello che mangiamo ci influenza non solo fisicamente ma anche spiritualmente. Dio stesso parla alla fine di Levitico 11 dicendo, «Poiché io sono il Signore, il vostro Dio; santificatevi dunque e siate santi, perché io sono santo» (v. 44).

Quarto, Levitico 11 ci ricorda che gli animali sono importanti per Dio. Non tutti gli animali dovrebbero essere cacciati, uccisi e mangiati; solo ciò che è necessario per sostenere la vita e solo ciò che è per la nostra salute e la gloria di Dio (1 Corinzi 10:31). Inoltre, anche verso gli animali sacrificati veniva offerto un trattamento dignitoso, un fatto esemplificato dai criteri attenti e rispettosi dati in Levitico 22:27, 28. Che Dio compassionevole e saggio che abbiamo!

**Sul quaderno**

Torna al testo che hai scritto e studia il brano.

* Cerchia le parole/frasi/idee ripetute
* Sottolinea le parole/frasi che sono importanti e hanno significato per te
* Disegna frecce per collegare parole/frasi ad altre parole/frasi associate o collegate

Impara a memoria il tuo versetto preferito. Scrivilo più volte per aiutare la memorizzazione.

` `

`In quali altri modi sono legate l’alimentazione e la spiritualità?`