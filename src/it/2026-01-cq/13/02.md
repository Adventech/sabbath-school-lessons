---
title:  Perché vive
date:   23/03/2026
---

### inGest

Viaggiando verso nord nel territorio di Tiro e di Sidone, Gesù e i suoi discepoli andarono in una terra straniera con una cultura, cibo, accenti e religione diversi. Nel corso di questo viaggio, una donna cananea si avvicinò a Gesù, supplicandolo di guarire sua figlia da una possessione demoniaca. I cananei venivano da un contesto politeista. Storicamente adoravano dèi come Baal e Astarte, praticando l’idolatria e rituali che erano totalmente opposti alla fede degli ebrei (Deuteronomio 7:1-5). Nonostante il suo contesto pagano, la donna riconobbe qualcosa di unico in Gesù. In contrasto con la storia della sua cultura di pratiche religiose brutali come il sacrificio di bambini, questa donna cananea era determinata a salvare sua figlia a tutti i costi.

All’inizio Gesù sembrò ignorarla e respingerla, dicendo: «Io non sono stato mandato che alle pecore perdute della casa d’Israele» (Matteo 15:24). Questo potrebbe sembrare ostile, ma Gesù stava creando un momento per insegnare una lezione. Il suo rifiuto iniziale riflette l’atteggiamento dei discepoli verso i Gentili. Il ritardo di Gesù non è un rifiuto; crea un momento in cui la fede della donna può brillare e rivela la comprensione ristretta che i discepoli hanno della sua missione. Sta mostrando ai discepoli che aspetto aveva il loro favoritismo e la loro intolleranza. La risposta inaspettata di Gesù deve aver sbigottito i discepoli, che è esattamente l’effetto voluto.

Anche se era una straniera di un’altra cultura, la donna cananea riconosce Gesù come il «Figlio di Davide», un titolo che rivela la sua comprensione dell’identità messianica di Gesù (Matteo 15:22). Il fatto che l’abbia riconosciuto è notevole, data la sua distanza culturale dall’ebraismo. Lo studioso R. T. France commenta: «Vide in Gesù qualcosa che i capi religiosi di Israele spesso non riconoscevano: compassione e potenza divina».<sup>3</sup> Ellen White fa notare: «Dietro all’apparenza, intravedeva una compassione che non era del tutto nascosta».<sup>4</sup> Invece di offendersi, la donna continuò a credere. Gesù poi elogia la sua fede, dicendo: «Donna, grande è la tua fede; ti sia fatto come vuoi» (Matteo 15:28). Questo momento mostra che la fede, non l’etnia, porta le persone nell’ovile delle benedizioni di Dio.

Questo è l’unico miracolo documentato in questa regione, un evento significativo nel ministero di Gesù. I discepoli, inizialmente esitanti, videro in prima persona che le «pecore perdute della casa d’Israele» non sono limitate dall’etnia ma dalla fede. Gesù espande la loro comprensione della sua missione, mostrando che l’amore e la grazia di Dio si estende oltre Israele a tutti coloro che credono. Questa donna, anche se culturalmente un’estranea, diventa una vera pecora della casa d’Israele attraverso la sua fede.

### Domande da esplorare

`Gesù come aiutò la fede di questa donna a brillare?`

`Ti vengono in mente altri esempi di quando Dio usò un ritardo e una difficoltà per evidenziare la fede della gente?`

---

{"style": {"text": {"size": "sm"}}}
<sup>3</sup> R.T. France, The Gospel of Matthew: New International Commentary on the New Testament (Eerdmans, 2007), 598.

{"style": {"text": {"size": "sm"}}}
<sup>4</sup> Ellen G. White, _La speranza dell’uomo_, p. 299.