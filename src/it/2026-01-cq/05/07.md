---
title:  inQuire
date:   31/01/2026
---

Nella tua classe della scuola del sabato (o gruppo di studi biblici), usa il modello delle domande seguenti per studiare il brano principale di questa settimana e i versetti ausiliari. Esamina queste domande con il resto del gruppo.

**Ricevere la salvezza:**

1. Com’è l’esperienza della nuova nascita? Come poteva un capo religioso come Nicodemo non comprendere qualcosa di così essenziale? Giovanni 3:1–6
2. In che modo gli insegnamenti della Bibbia sulla nuova nascita differiscono dal concetto di reincarnazione? Rileggi Giovanni 3:1-6 e la sezione inGest di questa settimana.
3. In che modo il perdono di Dio si contrappone al karma? Cfr. Efesini 2:8, 9 e 1 Giovanni 1:9.
4. Qual è il piano di Dio per l’umanità? Giovanni 3:16, 17

`Riflessione personale: In che modo una persona vive una nuova nascita?`

**Il vangelo e la reincarnazione:**

1. Alcuni credono che il loro destino sia determinato dalle cose che hanno fatto in vite precedenti, che non si ricordano. In contrasto, cosa insegna la Bibbia sul giudizio? Ebrei 9:27; Romani 14:12
2. Chi crede che il destino è plasmato dalle vite precedenti dimenticate non può mai essere certo della salvezza. Al contrario, quale garanzia della salvezza possiamo avere in Cristo? Giovanni 5:24
3. Invece di ottenere diverse nuove identità e insiemi di ricordi nel corso di numerose vite, la Bibbia cosa insegna sull’identità continuata di una persona dopo la sua resurrezione? Giobbe 19:25–27; Matteo 8:11
4. In che modo la prospettiva biblica dell’uguaglianza umana sfida le gerarchie sociali come il sistema delle caste? Galati 3:28; Apocalisse 14:6

`Riflessione personale: In che modo una comprensione più profonda della prospettiva biblica della salvezza ti prepara per condividere la tua fede in modo più efficace?`

**Punti chiave da ricordare:**

- La salvezza è un dono di Dio. Non si basa sulle nostre opere.
- Il giudizio di Dio è giusto e diretto. Abbiamo una sola vita di cui rendere conto.
- La Bibbia sfida le gerarchie sociali insegnando che tutti gli esseri umani sono uguali.