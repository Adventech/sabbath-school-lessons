---
title:  Speranza per i non cristiani
date:   30/01/2026
---

### inSight

«Vi sono pagani [non cristiani] che nella loro ignoranza adorano il Signore sebbene degli strumenti umani non abbiano mai trasmesso loro la conoscenza del suo messaggio, e saranno salvati. Se non conoscono la legge scritta di Dio, hanno udito la sua voce nella natura e l’hanno seguita. La loro condotta attesta che lo Spirito Santo ha toccato i loro cuori e testimonia che sono figli di Dio».<sup>2</sup>

«Dio non vuole divisioni fra gli uomini. Ai suoi occhi tutti hanno lo stesso valore. “Egli ha tratto da un solo tutte le nazioni degli uomini perché abitino su tutta la faccia della terra, avendo determinato le epoche loro assegnate, e i confini della loro abitazione, affinché cerchino Dio, se mai giungano a trovarlo, come a tastoni, benché Egli non sia lungi da ciascun di noi” (Atti 17:26,27). Tutti, senza distinzione di età, condizione sociale, nazionalità o religione, sono invitati a rivolgersi a lui per avere la vita. “Chiunque crede in lui, non sarà svergognato. Poiché non v’è distinzione fra Giudeo e Greco; perché lo stesso Signore è Signore di tutti, ricco verso tutti quelli che lo invocano; poiché chiunque avrà invocato il nome del Signore, sarà salvato” (Romani 10:11-13). “Non c’è qui né Giudeo né Greco; non c’è né schiavo né libero” (Galati 3:28). “Il ricco e il povero s’incontrano; l’Eterno li ha fatti tutti e due” (Proverbi 22:2)».<sup>3</sup>

«Nell’Africa pagana, nei paesi cattolici in Europa, in America del sud, in Cina, in India, nelle isole lontane e in ogni angolo sperduto della terra il Signore ha un gran numero di fedeli che brilleranno in mezzo alle tenebre rivelando chiaramente all’umanità apostata la potenza trasformatrice dell’ubbidienza alla sua legge. Già oggi li vediamo emergere in ogni nazione, popolo, tribù e lingua. Nel giorno della grande apostasia, quando Satana tenterà di fare il possibile perché “tutti, piccoli e grandi, ricchi e poveri, liberi e schiavi” ricevano, per scampare alla pena di morte, il suggello dell’ubbidienza al falso giorno di riposo, questi figli di Dio “irreprensibili e integri” che vivono “senza biasimo in mezzo a una generazione storta e perversa”, risplenderanno “come astri nel mondo” (Fl 2:15). Più la notte sarà scura più viva sarà la loro luce».<sup>4</sup>

«Il modo più efficace per insegnare ai pagani che non conoscono Dio è attraverso le sue opere. In questo modo, molto più facilmente che con qualsiasi altro metodo, possono arrivare a comprendere la differenza tra i loro idoli, le opere delle loro mani, e il vero Dio, il Creatore dei cieli e della terra».<sup>5</sup>

---

{"style": {"text": {"size": "sm"}}}
<sup>2</sup> Ellen G. White, _La speranza dell’uomo_, p. 489.

{"style": {"text": {"size": "sm"}}}
<sup>3</sup> Ellen G. White, _La speranza dell’uomo_, pp. 301, 302.

{"style": {"text": {"size": "sm"}}}
<sup>4</sup> Ellen G. White, _Profeti e re_, p. 112.

{"style": {"text": {"size": "sm"}}}
<sup>5</sup> Ellen G. White, _Counsels to Parents, Teachers, and Students_, p. 186.