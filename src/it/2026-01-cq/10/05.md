---
title:  Vite trasformate
date:   05/03/2026
---

### inVite

Immagina di camminare lungo una strada buia di notte con le insegne al neon dei motel e dei negozi che sfarfallano. Mentre ti affretti lungo questa strada losca, noti alcune figure imponenti che vengono verso di te. Stringono i pugni e ti vengono incontro. Come reagiresti?

Ripetiamo la situazione ma con dei nuovi dettagli. Immagina di camminare lungo la stessa strada buia di notte con le insegne al neon di motel e negozi che sfarfallano. Mentre ti affretti lungo questa strada losca, noti alcune figure imponenti che vengono verso di te. Nelle loro mani hanno... delle Bibbie. _Hai detto... Bibbie?_

Non te l’aspettavi, vero? Quando viene chiesto di scegliere uno dei due scenari, la maggior parte delle persone (credenti o non credenti) sceglierebbero volentieri la seconda situazione invece della prima. Perché? È generalmente accettato che le persone che leggono la Bibbia hanno sperimentato una trasformazione su diversi livelli. Che lo si ammetta o meno, la Bibbia (per essere più precisi, Gesù) cambia le persone.

Il _Center for Bible Engagement_ ha ricercato questo argomento in uno studio che ha coinvolto 100.000 partecipanti dagli otto agli ottant’anni provenienti da contesti diversi.<sup>9</sup> La ricerca ha rivelato che le persone che leggevano la Scrittura quattro o più volte a settimana erano:

- 62% meno propensi a ubriacarsi
- 59% meno propensi a guardare materiale pornografico
- 59% meno propensi ad avere rapporti sessuali fuori dal matrimonio
- 28% meno propensi a combattere con la solitudine
- 228% più propensi a condividere la loro fede con gli altri
- 407% più propensi a memorizzare la Scrittura

I loro risultati suggeriscono che quattro volte a settimana sia un punto di svolta per lo studio della Parola per diventare veramente trasformativa nella vita dei credenti. Quelli che leggono la Scrittura due o tre volte a settimana non avevano gli stessi benefici protettivi di quelli che la leggevano almeno quattro volte a settimana.

Questi suggerimenti possono aiutarti a interagire con la Scrittura in un modo più significativo:

**Inizia con due Salmi qualsiasi.** Qualunque sia il tuo stato d’animo, i salmi ti avvicinano a un Dio che conosce il tuo cuore.

**Leggi un capitolo di Proverbi al giorno.** Ci sono trentuno capitoli in Proverbi, uno per ogni giorno del mese. Troverai saggezza pratica, personalizzata e divina per la tua giornata.

**Fai studi di personaggi.** Inizia con Abraamo (Genesi 12) e leggi un capitolo al giorno.

**Quando leggi la Bibbia, fatti queste domande:**

1. Qual è il contesto della storia/brano?
2. Perché avvengono questi eventi o vengono date queste istruzioni?
3. Questo cosa ti insegna su Dio?
4. Con chi ti puoi immedesimare nella storia/brano?

**Concentrati su Gesù come l’eroe della Scrittura.** Non Mosè, Davide o te; Gesù è l’eroe.

### Domande da considerare

`Quando parli della Bibbia con gli scettici, cosa diresti che la Bibbia ha fatto per te personalmente o per le persone della tua famiglia?`

`Per qualcuno che non ha mai letto la Bibbia, come o dove suggeriresti di iniziare?`

---

{"style": {"text": {"size": "sm"}}}
<sup>9</sup> Arnold Cole and Pamela Caudill Ovwigho, _Bible Engagement as the Key to Spiritual Growth: A Research Synthesis_ (2012).