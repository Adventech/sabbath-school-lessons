---
title:  L’affidabilità della Bibbia
date:   03/03/2026
---

### inTerpret

Cosa potrebbe convincere qualcuno proveniente da un contesto ateo o di fede diversa che la Bibbia è affidabile? Studi e prove recenti forniscono motivi convincenti:

**Documentazione:** Il Nuovo Testamento ha un livello di manoscritti di supporto senza paralleli, con oltre 5.800 manoscritti antichi solo in lingua greca (24.000 in totale, quando si includono quelli in latino e altre traduzioni antiche<sup>2</sup>). Alcuni manoscritti, come il papiro Rylands (P52), che contiene un frammento del vangelo di Giovanni, risalgono addirittura al 100-125 d.C., solo alcuni decenni dopo gli eventi che descrive. In confronto, restano circa 1.800 manoscritti dell’Iliade di Omero, con le copie più antiche datate a 500 anni dopo l’opera originale. Nessun altro libro storico può confrontarsi con il livello di manoscritti della Bibbia. _Neanche lontanamente_. F.F. Bruce, studioso britannico, ha affermato: «Se il Nuovo Testamento fosse una collezione di scritti laici, la loro autenticità sarebbe generalmente considerata come oltre ogni dubbio».<sup>3</sup>

**Archeologia:** Ritrovamenti archeologici confermano l’accuratezza storica e geografica della Bibbia. Lawrence Mykytiuk, un archeologo biblico, ha identificato oltre cinquanta personaggi biblici<sup>4</sup> attraverso iscrizioni e scoperte archeologiche. Questi includono re Davide, confermato attraverso la stele di Tel Dan, e Ponzio Pilato, verificato attraverso l’Iscrizione di Pilato trovata a Cesarea. Un’altra scoperta importante, il cilindro di Ciro,<sup>5</sup> supporta il racconto biblico di Ciro il grande che permette agli ebrei di tornare a Gerusalemme, confermando i brani di Isaia ed Esdra.

**Profezie:** La Bibbia è piena di profezie che sono state adempiute storicamente. Centinaia di profezie messianiche, come Michea 5:1, che predisse la nascita del Messia a Betlemme, e Isaia 53, che descrive il servo sofferente, furono compiute nella vita di Gesù.

**Fonti esterne alla Bibbia:** Esistono anche documentazioni storiche al di fuori della Bibbia che ne confermano gli eventi. Tacito, uno storico romano, menziona la crocifissione di Gesù sotto Ponzio Pilato nei suoi _Annali_.<sup>6</sup> Analogamente, Flavio Giuseppe, uno storico ebreo, menziona Gesù e Giovanni il battista in _Antichità giudaiche_,<sup>7</sup> confermando ciò che riporta il Nuovo Testamento. Queste fonti indipendenti forniscono prove esterne per narrazioni bibliche fondamentali.

**Attrattiva culturale:** La Bibbia è il libro più tradotto e distribuito nella storia. Secondo l’organizzazione Wycliffe Bible Translators, parti della Bibbia sono state tradotte in oltre 3.500 lingue, rendendola accessibile alle persone in tutto il mondo.<sup>8</sup> I suoi insegnamenti hanno profondamente influenzato i diritti umani, i sistemi legali e le strutture morali attraverso svariate culture. Dall’abolizione della schiavitù ai movimenti moderni per i diritti umani, l’influenza culturale e morale della Bibbia non ha uguali.

**Evidenza trasformativa:** L’impatto trasformativo della Bibbia è evidente attraverso secoli di cambiamenti personali e sociali. Vedi la sezione inVite.

### Sul quaderno

`Quali categorie di prove pensi siano le più forti nell’aiutare gli scettici a riconoscere l’affidabilità della Bibbia? Quali prova pensi sia la più debole?`

`Quale prova aggiungeresti che non è menzionata?`

`Impara a memoria il tuo versetto preferito di Luca 24:13–35. Scrivilo più volte per aiutare con la memorizzazione.`

---

{"style": {"text": {"size": "sm"}}}
<sup>2</sup> J. Warner Wallace, «When It Comes to Ancient Texts, the More Copies We Have, the More Confidence We Have», Cold-Case Christianity, 1 luglio 2016, https://coldcasechristianity.com/writings/when-it-comes-to-ancient-texts-the-more-copies-we-have-the-more-confidence-we-have/.

{"style": {"text": {"size": "sm"}}}
<sup>3</sup> F. F. Bruce, The New Testament Documents: Are They Reliable? (Eerdmans, 1974), 19.

{"style": {"text": {"size": "sm"}}}
<sup>4</sup> Lawrence J. Mykytiuk, «Archaeology Confirms 50 Real People in the Bible», Biblical Archaeology Review, marzo/aprile 2014.

{"style": {"text": {"size": "sm"}}}
<sup>5</sup> Edwin M. Yamauchi, Persia and the Bible (Baker Academic, 1990).

{"style": {"text": {"size": "sm"}}}
<sup>6</sup> Cornelius Tacitus, Annals, ed. Moses Hadas (The Modern Library, 1942), 15.44.

{"style": {"text": {"size": "sm"}}}
<sup>7</sup> Flavius Josephus, Antiquities of the Jews, 18.3.3.

{"style": {"text": {"size": "sm"}}}
<sup>8</sup> «Bible Translation Statistics», Wycliffe Bible Translators, ultimo aggiornamento luglio 2025.