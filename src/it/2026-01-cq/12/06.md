---
title:  Società segrete
date:   20/03/2026
---

### inSight

Ellen White mise in guardia dall’unirsi a società segrete: «Il mondo è un teatro; gli attori, i suoi abitanti, si stanno preparando a recitare la loro parte nell’ultimo drammatico atto. Non c’è unione nelle grandi masse dell’umanità, tranne negli uomini che si alleano per raggiungere i loro scopi egoistici. Dio veglia. La sua volontà relativa a questi soggetti ribelli sarà adempiuta. Il mondo non è stato consegnato nelle mani degli uomini, anche se Dio permette a fattori di confusione e disordine di esercitare il loro dominio per una breve stagione. Una potenza dal basso si appresta a preparare le ultime grandi scene del dramma: Satana si presenta come Cristo e utilizza ogni artificio ingannevole di ingiustizia nel cuore di quelli che si riuniscono in società segrete. Quanti si lasciano allettare dalla passione per questo connubio realizzano i piani del nemico. La causa genererà il suo effetto».<sup>6</sup>

La sorella White offrì una forte testimonianza a Nathaniel Faulkhead, un massone che divenne un avventista del settimo giorno mentre manteneva la sua adesione a diverse società segrete. Dopo aver citato Isaia 8:9-13, scrisse: «C’è chi si chiede se sia giusto o meno che i cristiani appartengano alla Massoneria o ad altre società segrete. Consideriamo i passi biblici appena citati. Se siamo cristiani dobbiamo esserlo ovunque, prestando attenzione ai consigli dati per camminare in accordo con il modello che ci viene presentato dalla Parola di Dio. [...]

Quando abbiamo accettato Cristo come nostro personale redentore, abbiamo anche accettato la condizione di diventare operai insieme a Dio. Abbiamo stretto con il Signore il patto di consacrarci completamente a lui, come fedeli amministratori della grazia di Cristo, per lavorare per l’edificazione del suo regno nel mondo. Ogni seguace di Cristo è impegnato a dedicare tutte le sue facoltà - mentali, fisiche e spirituali - a colui che ci ha riscattati. Ci siamo impegnati per essere soldati, per entrare in un servizio attivo, sopportando prove, vergogna e rimproveri, combattendo la battaglia della fede agli ordini del Capitano della nostra salvezza».<sup>7</sup>

Dopo aver ricevuto questa testimonianza, Faulkhead lasciò tutte le società segrete di cui era membro. La White scrisse successivamente: «Fratello, sono molto grata al nostro Padre celeste, ricco di grazia, che le ha dato la forza per svincolarsi dalla sua appartenenza a quella loggia massonica e da tutto ciò che riguarda tale associazione. Non era sicuro per lei fare parte di quella società segreta. Coloro che si radunano sotto il vessillo insanguinato del principe Emmanuele non possono unirsi ai Liberi Massoni o ad alcun’altra organizzazione segreta».<sup>8</sup>

Per ulteriori informazioni su questa storia, visita: www.lineagejourney.com/read/nathaniel-faulkhead-freemason-to-adventist/.

---

{"style": {"text": {"size": "sm"}}}
<sup>6</sup> Ellen G. White, _Servizio cristiano_, p. 45.

{"style": {"text": {"size": "sm"}}}
<sup>7</sup> Ellen G. White, _L’evangelizzazione_, pp. 438, 439.

{"style": {"text": {"size": "sm"}}}
<sup>8</sup> Ellen G. White, _L’evangelizzazione_, p. 441.