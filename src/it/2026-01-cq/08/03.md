---
title:  Il vangelo secondo i non cristiani
date:   17/02/2026
---

### inTerpret

L’esistenza effettiva di Gesù è ben documentata in fonti non bibliche. La sua storicità e fortemente confermata.

**1. Tacito**, uno storico romano (116 d.C.), notò: «Nerone spacciò per colpevoli... quelli che il volgo, detestandoli per le loro infamie, chiamava cristiani. Derivavano il loro nome da Cristo, condannato al supplizio sotto l’imperatore Tiberio dal procuratore Ponzio Pilato».<sup>2</sup>

**2. Plinio il giovane**, un governatore romano (112 d.C.), scrisse all’imperatore Traiano parlando dei cristiani, menzionando Cristo come colui che adoravano. Plinio nota che erano «soliti riunirsi prima dell’alba e intonare a cori alterni un inno a Cristo come se fosse un dio, e obbligarsi con giuramento non a perpetrare qualche delitto».<sup>3</sup>

**3. Svetonio**, uno storico romano (121 d.C.), menzionò che l’imperatore Claudio espulse gli ebrei da Roma perché «si sollevavano continuamente su istigazione di un certo Cresto».<sup>4</sup> L’influenza di Gesù era abbastanza significativa da provocare agitazioni a Roma.

**4. Il Talmud**, gli scritti rabbinici ebraici, anche se non favorevole nei confronti di Gesù, ne riconosce l’esistenza. Il Talmud babilonese menziona l’esecuzione di Gesù: «Alla vigilia della Pasqua Yeshu [Gesù] fu impiccato. Per quaranta giorni prima dell’esecuzione, un araldo uscì gridando: “Sarà lapidato perché ha praticato la stregoneria e ha indotto Israele all’apostasia”».<sup>5</sup> Questo resoconto, nonostante il suo tono ostile, offre prove dell’esecuzione di Gesù.

**5. Luciano di Samosata**, uno scrittore di satire greco del secondo secolo, prende in giro i cristiani e il loro fondatore che descrive come crocifisso in Palestina. Luciano scrive: «essi adorano ancora quel grand’uomo crocifisso in Palestina che introdusse questa novella religione nel mondo».<sup>6</sup>

**6. Mara bar Serapion**, un filosofo stoico (73 d.C.), scrisse una lettera menzionando: «Quale vantaggio trassero i Giudei dal giustiziare il loro saggio re? Da quel tempo fu sottratto loro il regno».<sup>7</sup> Questo riferimento alle conseguenze che subirono gli ebrei poco dopo la morte di Gesù si allinea con gli eventi descritti nei vangeli.

**7. Tallo** era uno storico antico (50 d.C.) le cui opere furono citate da storici successivi come Giulio Africano. Tallo tentò di spiegare le tenebre che scesero durante la crocifissione di Gesù con un’eclissi. Giulio Africano scrisse: «Tallo chiama questa oscurità un’eclissi di sole nel terzo libro delle sue Storie, senza motivo, mi sembra».<sup>8</sup>

### Sul quaderno

`Quali dettagli biografici puoi raccogliere su Gesù basandoti strettamente sulle fonti non cristiane che abbiamo citato? Scrivi tutto quello che puoi mettere insieme da queste fonti.`

`Cosa puoi sapere sulle convinzioni e pratiche dei primi seguaci di Cristo basandoti su quelle stesse sette citazioni? Scrivi tutto ciò che puoi identificare.`

`Impara a memoria il tuo versetto preferito di Giovanni 14:5–11. Scrivilo più volte per aiutare con la memorizzazione.`

---

{"style": {"text": {"size": "sm"}}}
<sup>2</sup> Tacito, _Annali_, 15.44.

{"style": {"text": {"size": "sm"}}}
<sup>3</sup> Plinio il Giovane, _Epistularum libri decem_, X, 96, trad. it. A. Nicolotti.

{"style": {"text": {"size": "sm"}}}
<sup>4</sup> Svetonio, _Vite dei Cesari_, sec. 25.

{"style": {"text": {"size": "sm"}}}
<sup>5</sup> Talmud babilonese, _Sanhedrin_ 43a.

{"style": {"text": {"size": "sm"}}}
<sup>6</sup> Luciano, _La morte di Peregrino_, trad. Luigi Settembrini.

{"style": {"text": {"size": "sm"}}}
<sup>7</sup> Mara bar Serapion, _Lettera a suo figlio_.

{"style": {"text": {"size": "sm"}}}
<sup>8</sup> Julius Africanus, _Extant Writings_, 18.