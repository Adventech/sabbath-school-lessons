---
title:  Se i malvagi bruciassero per sempre
date:   09/03/2026
---

### inGest

Malachia 4:1-3 usa un’immagine forte dei malvagi che vengono bruciati e ridotti in cenere. Questo atto finale di distruzione non lascia niente: «né radice né ramo». Il piano di Dio è di eliminare completamente il male per garantire la pace e la purezza del suo universo. Nahum 1:9 ci rassicura che «la sventura non si abbatterà due volte». Il male non ritornerà e la sua distruzione garantisce che la pace dell’eternità non sarà disturbata. Dio metterà fine permanentemente al male e allo stesso tempo conserverà la nostra libertà.

Dio porta la giustizia non attraverso una punizione infinita ma sterminando il peccato e la sofferenza. Ezechiele 28:18, 19 promette che Satana sarà trasformato in cenere e non esisterà «mai più». Questo non è un tormento eterno, ma un’estinzione eterna. Abdia 1:16 richiama questo concetto, dicendo dei malvagi che «saranno come se non fossero mai state». Questa distruzione finale è misericordiosa e corrisponde a un Dio d’amore che desidera riportare pace alla sua creazione.

Se il fuoco infernale eterno fosse vero, stravolgerebbe il carattere di Dio e renderebbe difficile fidarsi di lui. Un Dio che permette la sofferenza infinita non sarebbe in armonia con la sua legge d’amore (Matteo 22:37-40) e con i princìpi di misericordia e perdono che ci comanda di seguire. Il tormento eterno presenta Dio come un tiranno, infliggendo una punizione infinita e progressiva per dei peccati finiti. Come potremmo fidarci di Dio se egli violasse il carattere che è stato rivelato nei vangeli? Se Dio esige da noi misericordia e compassione, come potrebbe agire in un modo che contraddice i suoi stessi standard? Una rappresentazione di Dio così distorta lo rende ipocrita. Questo non è il Dio della Bibbia.

La dottrina del tormento eterno è incompatibile con un Dio d’amore, misericordia e giustizia. Nella Bibbia sono insegnati solo due destini. Le persone o «periscono» o ricevono la «vita eterna» (Giovanni 3:16). Non c’è un’opzione intermedia. Tormentare i malvagi per sempre sarebbe concedere loro la vita eterna. Il piano di Dio è di eliminare il male completamente, non di prolungare la sofferenza.

La vita eterna, come promessa nella Bibbia, è un dono dato solo a coloro che credono in Cristo (Romani 6:23). La vera gioia nell’eternità sarebbe impossibile se il peccato e il male fossero ancora presenti, anche se limitati a un angolo dell’universo. Immagina di vivere alla luce della presenza di Dio sapendo che da qualche altra parte la sofferenza continua per sempre. 1 Corinzi 15:26 ci dice che la morte, il risultato finale del peccato, è «l’ultimo nemico» che sarà distrutto. La distruzione finale della morte e del male garantisce che la vita eterna sarà libera dal dolore e dalla sofferenza.

### Domande da esplorare

`Come hai visto la dottrina del tormento eterno avere un impatto sulla tua famiglia e sui tuoi amici?`

`In che modo la dottrina del tormento eterno è una continuazione della menzogna originaria di Satana (Genesi 3:4)?`