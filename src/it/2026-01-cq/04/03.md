---
title:  Il centro del conflitto
date:   20/01/2026
---

### inTerpret

La storia di Giobbe descrive vividamente il conflitto tra Cristo e Satana, illustrando che la sofferenza non è un riflesso del carattere di Dio ma l’opera di un avversario intento a provocare danni. Gesù stesso disse in una parabola sulla tragica condizione del nostro mondo: «Un nemico ha fatto questo» (Matteo 13:28). Il libro di Giobbe rivela il legame tra la sofferenza e Satana. La parola «Satana» compare più frequentemente in Giobbe che in qualsiasi altro libro della Bibbia.

Il professore e apologeta cristiano Sean McDowell pose questa domanda: «Vi siete mai chiesti come Dio e Satana possano essere coinvolti in una lotta cosmica autentica? Dato che Dio è onnipotente e Satana è un essere limitato, come potrebbero essere in un conflitto autentico?»<sup>3</sup> Questa non è una lotta di potere tipica. Sta accadendo _qualcos’altro_. Il conflitto tra Dio e Satana non riguarda la forza contro la forza, come un incontro di lotta libera; c’è in gioco qualcosa di infinitamente più importante dell’ego.

Questo conflitto è una guerra di idee. La Scrittura parla poco della potenza fisica di Satana, concentrandosi invece sulla sua capacità di ritorcere le idee a suo vantaggio. Satana viene chiamato:
- Accusatore dei fratelli (Apocalisse 12:10).
- Padre della menzogna (Giovanni 8;44).
- Bugiardo (Giovanni 8:44).
- Seduttore (Apocalisse 12:9).
- [Colui che] ha accecato le menti (2 Corinzi 4:4).
- Tentatore (Matteo 4:3).

Il teologo John Peckham descrive l’opera ingannatrice del diavolo:

«Dalla Genesi all’Apocalisse, vengono sollevate domande riguardo il carattere e il governo di Dio in cielo e sulla terra. Dato che le accuse calunniose del nemico sono di natura epistemica, non possono ricevere una risposta efficace attraverso una dimostrazione di potere, per quanto grande. Nessuna quantità di potere esercitato da un re dimostrerebbe ai suoi sudditi che non è ingiusto... Un conflitto sul carattere non si può risolvere con la forza, ma richiede una dimostrazione».<sup>4</sup>

L’amore di Dio è al centro del conflitto. L’unica opzione responsabile per risolvere questa crisi sarebbe di affrontare sinceramente le accuse. Potere e forza non possono vincere le menzogne, soprattutto le menzogne sul carattere di qualcuno. Le menzogne si possono vincere solo con la verità.

Perché Dio non termina il problema del male con la forza adesso? Ogni tentativo di terminare prematuramente la lotta con la forza divina potrebbe, invece, prolungarla e persino alimentarla. L’impegno di Dio all’amore fornisce una ragione morale per ritardare la sua punizione del male. Dio non può eliminare il male permanentemente se lo affronta prematuramente.

### Sul quaderno

`Dopo aver guardato il tuo testo scritto e annotato, quali sono le principali cose da ricordare?`

`Quali domande emergono dopo aver studiato questo brano? Quali parti sono difficili?`

`Quali altri principi e conclusioni trovi?`

`L’idea che il conflitto cosmico è una battaglia di idee come influenza il tuo approccio alla tua fede e alla tua relazione con Dio?`

`Impara a memoria il tuo brano preferito di Giobbe 1. Scrivilo più volte per aiutare con la memorizzazione.`

---

{"style": {"text": {"size": "sm"}}}
<sup>3</sup> Sean McDowell, _How Can God and Satan Be in A Cosmic Struggle?_ SeanMcDowell.com, 2019, https://seanmcdowell.org/blog/how-can-god-and-satan-be-in-a-cosmic-struggle.

{"style": {"text": {"size": "sm"}}}
<sup>4</sup> John C. Peckham, Theodicy of Love: Cosmic Conflict and the Problem of Evil (Baker Academic, 2018), 139.