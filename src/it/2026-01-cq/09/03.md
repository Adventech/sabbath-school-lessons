---
title:  "Fatto o finzione: il caso della resurrezione di Cristo"
date:   24/02/2026
---

### inTerpret

I giovani possono condividere la verità della resurrezione con fiducia in un mondo che esige logica e prove. Le prove a favore della resurrezione sono forti e convincenti:

**Crocifissione fatale:** È essenziale dimostrare che Gesù è morto davvero sulla croce. Il dott. William D. Edwards, nella sua analisi medica della crocifissione pubblicata in _The Journal of the American Medical Association_, spiega la gravità della crocifissione, sottolinea anche il fatto che «chiaramente, il peso delle prove storiche e mediche indica che Gesù sia morto prima che fosse inflitta la ferita al suo fianco».<sup>2</sup> I soldati romani erano boia esperti, garantendo che Gesù non svenisse o sopravvivesse ma che morisse davvero (Giovanni 19:33, 34).

**Sepolcro vuoto:** Nella sua analisi della resurrezione, il dott. Gary Habermas conclude che il sepolcro vuoto sia un fatto storico che è supportato da molteplici prove, incluse le testimonianze di donne che avevano scoperto la tomba.<sup>3</sup> Se i racconti del vangelo fossero falsificati, come suggeriscono gli scettici, gli autori non avrebbero _mai_ inventato una storia basata su testimoni donne in una cultura antica in cui la testimonianza di una donna spesso era inammissibile in tribunale. L’evidenza di donne testimoni nella storia significa che gli autori del vangelo erano disposti a includere dettagli culturalmente sconvenienti per raccontare la storia accuratamente. La rilevanza della tomba vuota è messo in evidenza dal fatto che i nemici di Gesù non potevano presentare il suo corpo per confutare la resurrezione (Matteo 28:11-15).

**Apparizioni:** I cristiani dei primi tempi non credevano solo che Gesù fosse vivo in senso spirituale; dichiaravano di averlo visto in un corpo fisico. Paolo elenca queste apparizioni in 1 Corinzi 15:5-8. Ai tempi in cui scrisse Corinzi quasi cinquecento testimoni erano ancora in vita e potevano confermare ciò che Paolo aveva detto.

**Trasformazione:** L’impatto della resurrezione sui discepoli fu profondo e immediato, trasformandoli da un gruppo di seguaci sconfitti in audaci proclamatori del Cristo risorto. Prima della resurrezione, i discepoli erano timorosi e nascosti (Giovanni 20:19), ma dopo erano disposti ad affrontare la persecuzione e persino la morte per la loro testimonianza (Atti 4:33). Le persone non muoiono intenzionalmente per una menzogna.

La chiesa dei primi tempi non creò l’evento della resurrezione, ma l’evento della resurrezione creò la chiesa dei primi tempi. Quando condividi il messaggio della resurrezione, non stai solo condividendo una storia, stai offrendo la verità finale che ha la capacità di trasformare delle vite.

### Sul quaderno

`Quali di questi quattro aspetti della resurrezione pensi sia il più importante nell’aiutare le persone a credere nella resurrezione? Quale è il meno significativo?`

`Quali altre prove aggiungeresti per aiutare a dimostrare la verità della resurrezione?`

`Impara a memoria il tuo versetto preferito di Giovanni 20:1–18. Scrivilo più volte per aiutare con la memorizzazione.`

---

{"style": {"text": {"size": "sm"}}}
<sup>2</sup> W.D. Edwards, W.J. Gabel e F.E. Hosmer, «On the Physical Death of Jesus Christ», _Journal of the American Medical Association_, 255, no. 11 (1986), https://pubmed.ncbi.nlm.nih.gov/3512867/.

{"style": {"text": {"size": "sm"}}}
<sup>3</sup> Habermas, G. «The Case for the Resurrection of Jesus», Kregel Publications, 2004, 51.