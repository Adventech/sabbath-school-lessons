---
title:  Bucato piegato
date:   26/02/2026
---

### inVite

È affascinante come qualcosa di semplice come il bucato piegato svolse un ruolo cruciale nel convincere Giovanni della resurrezione di Gesù. Giovanni 20:7, 8 dice: «e il sudario, che era stato sul capo di Gesù, non per terra con le fasce, ma piegato in un luogo a parte. Allora entrò anche l’altro discepolo che era giunto per primo al sepolcro, e vide, e credette».

Per Giovanni, il sepolcro vuoto e il sudario piegato con cura fornivano più che un semplice indizio; erano le prove silenziose ma potenti che era accaduto qualcosa di straordinario. Primo, i ladri generalmente non lasciavano i vestiti piegati dopo un furto. Secondo, quelli che conoscevano Gesù conoscevano i suoi modi, e questo semplice atto di ordine in mezzo al caos della crocifissione confermò nel cuore di Giovanni che Gesù era risorto davvero.

Dio spesso si serve delle cose più semplici per mostrare la sua gloria più grande. L’introduzione dei discepoli alla resurrezione non venne con tuoni e fulmini, ma con indumenti piegati e un sepolcro vuoto: segni inconfondibili di vittoria. Gli indumenti piegati mostravano che mentre il corpo di Gesù era cambiato, il suo carattere era lo stesso. Continuava a essere lo stesso Gesù. Questo stesso Gesù compassionevole avrebbe intercesso per loro in cielo. Terzo, il cambiamento di indumenti sacri era un simbolo del fatto che l’Agnello era diventato un Sacerdote.

Ma Dio non si fermò agli indumenti piegati. Confermò la resurrezione attraverso vari testimoni e segni:

Una donna perdonata: Maria Maddalena, un tempo oppressa dal suo passato, fu la prima a incontrare il Cristo risorto (Giovanni 20:14-16). Questo mostra come la grazia di Dio si estende a tutti, a prescindere dal loro passato. Anche altre donne testimoniarono della resurrezione.

La testimonianza di due discepoli: Pietro e Giovanni, che entrambi corsero al sepolcro, videro il sudario piegato e l’assenza del corpo di Gesù, confermando il miracolo (Giovanni 20:3-8).

Un sepolcro vuoto: Il sepolcro era un testimone silenzioso ma potente. Il corpo di Gesù non fu trafugato; era risorto, come aveva promesso (Luca 24:6).

La convinzione dello Spirito: Infine, i discepoli arrivarono a comprendere la resurrezione attraverso lo Spirito Santo. Anche se Gesù aveva detto loro che sarebbe risorto, fu lo Spirito che convinse i loro cuori e aprì i loro occhi alla verità completa.

La sua resurrezione non fu solo un evento mistico: fu reale, tangibile e confermata da dettagli ordinari come il sudario piegato e la testimonianza dei suoi seguaci. La resurrezione è il fondamento della nostra fede, la garanzia finale che poiché Gesù vive, anche noi vivremo. Romani 6:5 ci ricorda: «Perché se siamo stati totalmente uniti a lui in una morte simile alla sua, lo saremo anche in una risurrezione simile alla sua». La sua resurrezione significa un giorno anche la nostra resurrezione.

### Domande da considerare

`La storia del sudario piegato cosa ci insegna di Gesù?`

`Quando hai visto Dio servirsi delle cose più semplici per mostrare la sua gloria e la sua potenza?`