---
title:  La luce della vita
date:   06/02/2026
---

### inSight

«Il paganesimo stava perdendo il suo influsso sul popolo. Gli uomini, stanchi di forme vuote e favole, desideravano una religione che potesse soddisfare le aspirazioni più profonde. Mentre sembrava che la luce della verità si allontanasse da loro, alcuni erano assetati di certezze e, immersi nell’angoscia e nel dolore, volevano conoscere il Dio vivente e avere la sicurezza di una vita futura».<sup>10</sup>

«Noi possiamo risalire a tutti i grandi maestri che hanno lasciato una traccia nella storia; ma la Luce era prima di loro. Come la luna e i pianeti del sistema solare splendono riflettendo la luce del sole, così, nella misura in cui il loro insegnamento è vero, i grandi pensatori del mondo riflettono la luce del Sole della giustizia. Ogni pensiero eccelso, ogni lampo dell’intelletto scaturiscono dalla Luce del mondo... “Chi mi seguita non camminerà nelle tenebre, ma avrà la luce della vita” (Giovanni 8:12)».<sup>11</sup>

«Tutto l’amore paterno, rinnovatosi di generazione in generazione attraverso il cuore degli uomini, tutte le sorgenti di tenerezza scaturite negli animi umani, sono solo come un minuscolo ruscello di fronte all’oceano sconfinato se paragonati con l’infinito e inesauribile amore di Dio. La lingua è incapace di esprimerlo; la penna non può descriverlo. Potete meditare su di esso ogni giorno della vostra vita; potete investigare con diligenza le Scritture per arrivare a comprenderlo; nondimeno rimarrà sempre davanti a voi l’infinito. Potete studiare tale amore per dei secoli; tuttavia non riuscirete mai ad abbracciare completamente la lunghezza, la larghezza, la profondità e l’altezza dell’amore di Dio nel dare il suo Figliuolo perché morisse per il mondo. L’eternità stessa non potrà mai rivelarlo appieno. Eppure, mentre studiamo la Bibbia e meditiamo sulla vita di Cristo e sul piano della redenzione, questi temi sublimi si schiudono sempre di più alla nostra intelligenza».<sup>12</sup>

«L’amore che Cristo infonde in tutto l’essere rappresenta una forza vivificante. Ogni elemento vitale - cervello, cuore e sistema nervoso ne traggono benefici salutari... libera l’animo dal senso di colpa e dalla tristezza, dall’ansia e dalle preoccupazioni che annientano le forze vitali... Si prova una gioia... che assicura salute e vita».<sup>13</sup>

---

{"style": {"text": {"size": "sm"}}}
<sup>10</sup> Ellen G. White, _La speranza dell’uomo_, p.20.

{"style": {"text": {"size": "sm"}}}
<sup>11</sup> Ellen G. White, _La speranza dell’uomo_, p. 351.

{"style": {"text": {"size": "sm"}}}
<sup>12</sup> Ellen G. White, _I tesori delle testimonianze_ 2, pp. 223, 224.

{"style": {"text": {"size": "sm"}}}
<sup>13</sup> Ellen G. White, _La via della guarigione_, p. 81.