---
title:  Trovare la luce
date:   01/02/2026
---

### inTro

**Trovare la luce**

**Leggi il brano di questa lezione:** Giovanni 9

Siddhartha Gautama, meglio conosciuto come Buddha, visse più di 2.500 anni fa nell’antica India (oggi Nepal del sud). La sua infanzia induista opulenta fu segnata dal lusso nel clan degli Sakya, ma la sofferenza che vedeva fuori dal suo palazzo — malattie, vecchiaia e morte — lo spinse a cercare una comprensione più profonda della vita. Questa ricerca lo portò alla rinuncia alle comodità regali per perseguire l’illuminazione spirituale.

Voleva la luce. Dopo anni di pratica ascetica e meditazione con diversi maestri, Gautama si rese conto che né l’estremo appagamento né l’estremo ascetismo portavano all’illuminazione. Seduto sotto l’albero della Bodhi a Bodh Gaya, in India, trovò finalmente la luce che stava cercando. Attraverso la meditazione profonda orientale, sviluppò le «Quattro nobili verità» e il «Nobile ottuplice sentiero», insegnamenti fondamentali che descrivono la natura della sofferenza e il sentiero per la liberazione da essa. Gautama poi si dedicò a impartire queste comprensioni alla gente attraverso la pianura del Gange e formando una comunità conosciuta come Sangha per portare avanti la sua eredità. Oggi il buddismo ha un seguito globale di circa 520 milioni di seguaci, molti dei quali vivono in Asia, dove ha plasmato culture e società per più di duemila anni.

Gesù si differenzia dagli asceti o dai saggi orientali che si distaccano dall’umanità. Mentre figure come Siddhartha Gautama offrivano una via di fuga dalla sofferenza attraverso il distacco, la meditazione e l’illuminazione, Gesù non offre solo una fuga: offre la vita (Giovanni 10:10). Il suo scopo non era distaccarsi dall’umanità ma di relazionarsi pienamente con essa, diventando l’incarnazione dell’amore divino attraverso la sua vita, morte e resurrezione. Invece di distanziarsi dalla condizione umana, Gesù entrò completamente in essa, fornendo una soluzione non solo alla sofferenza ma anche al problema di fondo: il peccato e la morte.

Alcuni hanno dichiarato che Gesù fosse influenzato dal buddismo durante i primi anni della sua vita.<sup>1</sup> Ma non ci sono prove a sostegno di questa ipotesi e gli insegnamenti di Gesù sono fondamentalmente diversi da quelli della filosofia buddista. L’approccio di Gesù è olistico e relazionale. Mentre gli asceti possono allontanarsi per ottenere l’illuminazione personale, Gesù cerca attivamente l’umanità, offrendo non solo una liberazione personale ma anche una relazione ristabilita con Dio. Egli dichiara: «Io sono la via, la verità e la vita» (Giovanni 14:6), sottolineando che solo lui è il sentiero per la vera libertà, non attraverso il distacco dalla vita ma attraverso una vita trasformata e abbondante in lui.

A questo modo, Gesù non presenta semplicemente una struttura filosofica o spirituale per la comprensione della vita, ma un’offerta personale di vita eterna che è radicata nell’amore e nel sacrificio. Offre speranza e redenzione al mondo. Porta trasformazione, raffinando i nostri motivi e desideri in ciò che Dio vorrebbe che fossero.

Gautama desiderava la luce, come anche molti altri sinceri cercatori della verità. Desiderava un profondo risveglio spirituale, volendo comprendere la verità sulla vita, la sofferenza e come ottenere la liberazione dal dolore di questo mondo. Gesù fece una dichiarazione audace su se stesso che rispondeva direttamente al desiderio di Gautama: «Io sono la luce del mondo» (Giovanni 8:12). Gesù non diceva di essere «illuminato» con una comprensione sulla verità di questo mondo buio; dichiarò di essere la sorgente di tutta la luce.

Mentre ci avventuriamo nella lezione di questa settimana, esamineremo domande come quelle che portarono Gautama alla sua ricerca di «illuminazione» ed esploreremo perché Gesù disse quello che disse sul problema del male. Parleremo anche di cos’è la meditazione e come Gesù ci ha mostrato come trovare la vera pace.

### Sfida di apologetica

È sufficiente essere spirituali senza Gesù, la Bibbia e il cristianesimo? Abbiamo davvero bisogno di Gesù per avere la vita eterna?

### inScribe

Scrivi Giovanni 9:1-7 e prendi nota di tutti i riferimenti alla vista o alla luce. Continua leggendo il resto di Giovanni 9 e fai uno schema della storia.

Torna al testo che hai scritto e studia il brano.

- [Cerchia] le parole/frasi/idee ripetute.
- [Sottolinea] le parole/frasi che sono importanti e hanno significato per te.
- Disegna [Frecce] per collegare parole/frasi ad altre parole/frasi associate o collegate.

---

{"style": {"text": {"size": "sm"}}}
<sup>1</sup> Nicolas Notovitch, The Unknown Life of Jesus Christ (R.F. Fenno & Company, 1894).