---
title:  inQuire
date:   07/02/2026
---

Nella tua classe della scuola del sabato (o gruppo di studi biblici), usa il modello delle domande seguenti per studiare il brano principale di questa settimana e i versetti ausiliari. Esamina queste domande con il resto del gruppo.

**Il problema della sofferenza:**

1. Invece di dare la colpa della cecità ai peccati passati o al karma, quale prospettiva offre Gesù sulla malattia e la sofferenza? Giovanni 9:1–7
2. Invece di distaccarsi dalle relazioni e dalle emozioni, in che modo Gesù si relaziona con le persone sofferenti?
3. La reazione dei cristiani alle sofferenze umane come dovrebbe somigliare e differire da quelle di altre religioni?

`Riflessione personale: Quali esempi hai visto di cristiani che portano luce e speranza in situazioni di terribile sofferenza? Quali lezioni hai imparato?`

**Pratiche spirituali:**

1. Siddhartha Gautama cercava l’illuminazione spirituale attraverso la meditazione e uno stile di vita etico. Cosa presenta la Bibbia come la fonte dell’illuminazione spirituale? Giovanni 1:9; 9:5; 11:10; 12:46
2. Perché uno stile di vita etico e l’affidamento alle proprie forze non riesce a darci la pace interiore? Efesini 2:8, 9; Romani 3:23
3. Quali sono alcune differenze tra la meditazione biblica e la meditazione orientale? Salmi 119:15, 23, 27, 48, 78, 97, 99, 148
4. È importante avere momenti di tranquillità e solitudine? Salmi 62:5; Marco 1:35
5. In che modo Gesù favoriva del tempo in solitudine per la preghiera? Matteo 14:23; Luca 5:16

`Riflessione personale: Quale approccio ti sembra più liberatorio, adoperarti per la pace attraverso i tuoi sforzi o ricevere la pace come dono attraverso la fede in Gesù? Perché?`

**Punti chiave da ricordare:**

- La sofferenza umana non è causata dal karma. Dio può servirsi della sofferenza per rivelare la sua gloria.
- Solo Gesù può dare la vera pace. I nostri sforzi non possono produrla.
- Invece di svuotare la mente, la meditazione biblica riempie la mente con le promesse e la bontà di Dio.