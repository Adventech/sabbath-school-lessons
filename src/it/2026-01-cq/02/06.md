---
title:  Parlare alle classi più elevate
date:   09/01/2026
---

### inSight

«Ogni operaio di Dio necessita di una fede salda per riuscire a raggiungere le classi più elevate. Le apparenze possono sembrare proibitive, ma anche nell’ora più oscura brilla la luce celeste. La forza di coloro che amano e servono Dio sarà rinnovata giorno per giorno. La sapienza dell’Infinito è messa a loro disposizione, affinché non errino nel compiere il suo piano. Operai, siate fiduciosi sino alla fine, ricordando che la luce della verità divina deve splendere nell’oscurità che avvolge il nostro mondo. Non deve esserci abbattimento che condizioni il servizio di Dio... Dio è capace ed è desideroso di riversare sui suoi servitori tutta la forza di cui essi hanno bisogno. Egli vuole dare loro la sapienza che le varie circostanze richiedono. Coloro che confidano in Dio riceveranno un sostegno superiore alle loro stesse aspettative».<sup>5</sup>

«In quell’età di caste, i diritti degli uomini erano spesso misconosciuti, tuttavia Paolo proclamò la grande verità della fratellanza umana, affermando che Dio “ha tratto da un solo tutte le nazioni degli uomini perché abitino su tutta la faccia della terra” (Atti 17:26). Per Dio tutti gli uomini sono sullo stesso livello, e ogni uomo deve al Creatore la sua suprema ubbidienza. Poi, l’apostolo spiegò come attraverso gli interventi di Dio nella storia umana si manifestasse il principio dell’amore divino. Spiegando anche come Dio avesse “determinato le epoche loro assegnatele i confini della loro abitazione, affinché cerchino Dio, se mai giungano a trovarlo, come a tastoni, benché egli non sia lungi da ciascun di noi” (Atti 17:26, 27).

Rivolgendosi alle nobili persone che lo circondavano, con parole attinte da uno dei loro stessi poeti, Paolo descrisse l’Iddio infinito come un Padre, di cui essi erano i figli. “In lui viviamo, ci moviamo, e siamo - egli affermò - come anche alcuni de’ vostri poeti han detto: “Poiché siamo anche sua progenie”. Essendo dunque progenie di Dio, non dobbiam credere che la Divinità sia simile ad oro, ad argento, o a pietra scolpiti dall’arte e dall’immaginazione umana” (Atti 17:28, 29)».<sup>6</sup>

---

{"style": {"text": {"size": "sm"}}}
<sup>5</sup> Ellen G. White, _Gli uomini che vinsero un impero_, p. 150.

{"style": {"text": {"size": "sm"}}}
<sup>6</sup> White, _Gli uomini che vinsero un impero_, p.148.