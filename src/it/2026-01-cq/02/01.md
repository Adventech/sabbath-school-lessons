---
title:  L’altare al dio sconosciuto
date:   04/01/2026
---

### inTro

**L’altare al dio sconosciuto**

**Leggi il brano di questa lezione:** Atti 17:16-34

L’uomo brizzolato vestito umilmente andò al centro dell’Areopago, l’antica corte e luogo d’incontro dell’élite ateniese. Intorno a lui si radunarono filosofi e spettatori curiosi, impazienti di ascoltare questo predicatore straniero che parlava di nuove divinità sconosciute. La luce del sole filtrava attraverso le colonne gettando lunghe ombre sulle pietre di marmo mentre Paolo iniziò a parlare con voce calma e ferma: «Ateniesi, vedo che sotto ogni aspetto siete estremamente religiosi» (Atti 17:22). Aveva camminato attraverso la loro città, osservando i molti altari e le statue dedicate a una miriade di dèi. Un altare in particolare aveva catturato la sua attenzione: un altare sul quale era scritto «Al dio sconosciuto» (v. 23). Usandolo come punto di partenza, Paolo voleva comunicare con gli ateniesi a un livello spirituale e intellettivo. Disse essenzialmente: «Questo Dio che adorate senza conoscerlo, è di lui che vi sto parlando». L’incontro di Paolo all’Areopago offre un esempio profondo di interazione con visioni del mondo diverse e di presentare il vangelo in maniera contestualmente rilevante. Il discorso di Paolo all’Areopago è un’unione magistrale di coinvolgimento culturale e chiarezza teologica. Iniziò riconoscendo la fede degli ateniesi e citando detti comuni nella loro religione.

Per evitare di offendere una divinità che potevano non conoscere, i greci a volte costruivano altari a dèi sconosciuti come forma di inclusività religiosa. Il viaggiatore e geografo greco Pausania menziona questa pratica nella sua opera Periegesi della Grecia.<sup>1</sup> Descrive come gli ateniesi, nel loro zelo religioso, erigevano altari a dèi che potevano non conoscere per nome. In Vita di Apollonio di Tiana, anche Filostrato, un filosofo greco, fa riferimento all’esistenza di altari a dèi sconosciuti, confermando ulteriormente la pratica nella vita religiosa dell’antica Grecia.<sup>2</sup> Secondo alcune tradizioni, l’idea di un altare a un dio sconosciuto potrebbe essere collegata a Epimenide, un filosofo e poeta di Creta del sesto secolo a.C. Si dice che abbia suggerito agli ateniesi di costruire altari a dèi sconosciuti per fermare una piaga che affliggeva la città. I greci riconoscevano che ci potessero essere divinità al di là della loro conoscenza immediata.

Questo altare «Al dio sconosciuto» fornì a Paolo un modo per comunicare con la mentalità religiosa e filosofica degli ateniesi, dirigendo la loro attenzione al Dio che annunciava. Questo permise a Paolo di presentare il vero Dio come il Signore del cielo e della terra. Il messaggio di Paolo sottolineava la grandezza e l’immanenza di Dio, il suo ruolo come Creatore e la sua chiamata a tutte le persone di cercarlo e trovarlo.

Comprendere il contesto ateniese è cruciale per apprezzare il metodo di Paolo. Atene ospitava diverse scuole di pensiero, incluso l’epicureismo che insegnava che gli dèi erano distanti e non erano coinvolti negli affari umani, e lo stoicismo che credeva in un principio divino che permeava tutto ma che non era una divinità personale. La dichiarazione di Paolo di un Dio creatore personale e coinvolto sfidava direttamente queste teorie prevalenti.

Charles Malik, un illustre filosofo libanese e pensatore cristiano, disse che «salvare l’anima e salvare la mente» è il ruolo del cristianesimo nell’istruzione e nella cultura.<sup>3</sup> Malik sostiene che le università furono istituite con la teologia al centro. Infatti, molte delle prime università occidentali, come Oxford, Cambridge e Harvard, iniziarono con la teologia come disciplina centrale, riflettendo le loro origini cristiane. La teologia era considerata la disciplina fondamentale perché affronta le domande basilari su Dio, sull’esistenza umana e sulla natura della realtà.

Questa settimana studieremo l’incontro di Paolo all’Areopago come struttura per come comunicare efficacemente la filosofia cristiana in una società pluralistica. Esploreremo l’onnipotenza di Dio, il suo carattere relazionale, le filosofie contrastanti dell’epoca e l’importanza dell’apologetica, che non include solo difendere la fede ma anche spiegarla in sintonia con il contesto culturale e filosofico degli ascoltatori. Esaminando l’approccio di Paolo possiamo imparare come affrontare le sfide contemporanee alla fede e presentare il vangelo in modo coinvolgente.

### Sfida di apologetica

Come presenti il vangelo a persone che non sentono di essere bisognose?

### inScribe

Scrivi o fai uno schema di Atti 17:16–34. L’approccio di Paolo con gli ateniesi come informa il tuo approccio nel condividere la tua fede nel contesto odierno?

Ripassa il brano.

- [Cerchia] le parole/frasi/idee ripetute.
- [Sottolinea] le parole/frasi che sono importanti e hanno significato per te.
- Disegna [Frecce] per collegare parole/frasi ad altre parole/frasi associate o collegate.

---

{"style": {"text": {"size": "sm"}}}
<sup>1</sup> Pausanias, Description of Greece, bk. 1, chap. 1, sec. 4.

{"style" : {"text": {"size": "sm"}}}
<sup>2</sup> Philostratus, Life of Apollonius of Tyana, bk. 6, chap. 3, sec. 6.

{"style": {"text": {"size": "sm"}}}
<sup>3</sup> Charles Malik, «The Two Tasks», discorso tenuto all’inaugurazione del Centro Billy Graham, Wheaton College, Wheaton, IL, 13 settembre 1980.