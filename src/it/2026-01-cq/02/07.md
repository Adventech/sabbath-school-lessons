---
title:  inQuire
date:   10/01/2026
---

Nella tua classe della scuola del sabato (o gruppo di studi biblici), usa il modello delle domande seguenti per studiare il brano principale di questa settimana e i versetti ausiliari. Esamina queste domande con il resto del gruppo.

**Trovare una base comune:**

1. Che tipo di sistemi di fede e cultura incontrò Paolo ad Atene? Atti 17:16–23
2. Paolo come riconobbe le credenze religiose degli ateniesi per trovare un punto d’incontro? Comprendere il contesto culturale e filosofico dei tuoi ascoltatori come ti aiuta a presentare il vangelo con più efficacia?
3. Come possiamo restare fedeli al vangelo mentre troviamo dei punti d’incontro con persone che hanno altre filosofie o visioni del mondo?

`Riflessione personale: Quale punto d’incontro puoi trovare con persone di contesti culturali e filosofici diversi quando discuti la fede? Condividi degli esempi.`

**Condividere la verità:**

1. Quali erano le verità di base su Dio che Paolo condivise con i suoi ascoltatori? Atti 17:24–31
2. Perché è importante presentare il messaggio completo del vangelo, incluse le verità fondamentali come la creazione, il ravvedimento e la resurrezione?
3. Fai un confronto tra il successo di Paolo ad Atene e il suo successo in altre città. Confronta Atti 17:32, 33 e Atti 18:8–11.
4. La chiesa come può essere più efficace nel raggiungere le comunità intellettuali e accademiche oggi?

`Riflessione personale: Quale pensi che sia la parte più difficile nel condividere il vangelo con i non credenti? Come hai attraversato le sfide?`

**Filosofia del mondo:**

1. Perché ogni filosofia del mondo è incompleta senza Gesù? Colossesi 2:8–10; 1 Corinzi 1:20, 21
2. Di cosa abbiamo bisogno molto più che di idee filosofiche profonde? 1 Corinzi 2:2-5

`Riflessione personale: Quand’è che la filosofia potenzia la nostra difesa del cristianesimo e quand’è che la riduce?`

**Punti chiave da ricordare:**

- Dovremmo trovare del terreno comune con persone di altri sistemi di fede come punto d’incontro per condividere Gesù.
- Le persone hanno bisogno di sentire la verità del vangelo, anche quando è impopolare o controversa.
- Dobbiamo continuare a condividere Gesù, anche quando il nostro successo sembra limitato.