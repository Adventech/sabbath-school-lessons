---
title:  "Da Zeus a Gesù: perché il Dio della Bibbia cambia tutto"
date:   15/01/2026
---

### inVite

La maggior parte degli atei oggi non fanno parte di un qualche club di atei ufficiale e non sono profondamente convinti dalle argomentazioni scientifiche. La maggior parte non ha lauree in biologia molecolare o zoologia. Molti semplicemente scelgono di non credere in Dio. Perché? Per molte persone l’idea di Dio sembra una cattiva notizia. Nel corso della storia, gli esseri umani hanno creduto in molti dèi, molti dei quali erano piuttosto spaventosi. Parliamoci chiaro: è una buona notizia che quegli dèi non esistano. Perché? Perché chi vuole avere a che fare con Zeus che cerca di sedurre la tua famiglia o con Moloch che richiede sacrifici di bambini? O Ares che inizia delle guerre solo perché gli va? Questi dèi erano egoisti, crudeli e imprevedibili. Il mondo è decisamente meglio senza di loro. Non abbiamo bisogno di camminare in punta di piedi intorno a dèi manipolatori, temendo una punizione per ogni piccolo errore. Oggi nessuno si sveglia pensando: «Zeus cosa vuole da me?» o «Che sacrificio dovrei offrire a Moloch?» Non ci stressiamo per le esigenze di Baal e non dobbiamo schivare i fulmini di Thor. Vivere in un mondo senza questi dèi sembra più facile. Questo porta alcune persone a concludere che stiamo meglio senza alcun Dio.

E per quanto riguarda il Dio della Bibbia? È come quegli altri dèi? Dovremmo scartare anche lui? O è diverso? È qui che iniziano a cambiare le cose. Il Dio della Bibbia è diverso da tutti gli altri. In Colossesi 1:16, 17 Paolo dice: «poiché in lui sono state create tutte le cose... tutte le cose sono state create per mezzo di lui e in vista di lui. Egli è prima di ogni cosa e tutte le cose sussistono in lui». Paolo sta parlando di Gesù. Sta dicendo che il Creatore dell’universo non è altri che Gesù Cristo. Pensaci.

Il Creatore che attraverso la parola ha creato il mondo era Gesù.

Il Creatore che ha formato Adamo con le sue mani? Gesù.

Il Creatore che ha riposato il sabato con la prima famiglia? Gesù.

Il Creatore che è andato incontro ad Adamo ed Eva dopo che avevano peccato? Gesù.

Il Creatore che ha promesso un salvatore? Gesù.

Questo cambia tutto. Gesù non è un Dio distante e vendicativo nel cielo. Egli è il Creatore, attivamente coinvolto nel mondo fin dagli inizi ed è anche il salvatore che è venuto a soccorrerci. La verità straordinaria è che il Creatore dell’universo è lo stesso Dio che si è abbassato per camminare in mezzo a noi, per guarirci, per insegnarci e alla fine per morire per noi. Il Dio che ci ha creato ci ama profondamente e personalmente. La buona notizia non è solo che c’è un Dio. La buona notizia è che c’è un Dio ed è Gesù.

### Domande da considerare

`Leggi il Salmo 8 e medita sul significato del fatto che il Creatore dell’universo si interessa a te.`

`Rifletti su come la descrizione di Gesù come Creatore e Salvatore nella Bibbia differisce da come gli altri dèi erano ritratti nell’antichità.`