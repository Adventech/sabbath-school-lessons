---
title:  inQuire
date:   17/01/2026
---

Nella tua classe della scuola del sabato (o gruppo di studi biblici), usa il modello delle domande seguenti per studiare il brano principale di questa settimana e i versetti ausiliari. Esamina queste domande con il resto del gruppo.

**La creazione e il carattere di Dio:**

1. Quali sono i diversi attributi del carattere di Dio che vedi illustrati nella storia della creazione di Genesi 1 e 2? Rileggi inGest di questa settimana per confrontare il Dio della Bibbia con il carattere delle divinità pagane.
2. La macroevoluzione è una teoria comune secondo cui la vita si è evoluta nell’arco di milioni di anni, necessitando di morti di massa ed estinzione. In che modo il concetto dell’umanità che sorge dalla macroevoluzione contraddice il carattere di Dio? Considera quello che dice Romani 6:23 sul tempismo della morte dopo l’ingresso del peccato.
3. In Salmi 8, re Davide è sopraffatto dalla grandiosità dell’universo e dal valore supremo che Dio attribuisce all’umanità. Come pensi che Dio potrebbe rispondere alla sua domanda nel versetto 4: «che cos’è l’uomo perché tu lo ricordi?»

`Riflessione personale: Cosa vedi personalmente nella natura che è segno di un Creatore?`

**Creazione e fede:**

1. Alcuni cristiani sono scettici del racconto della creazione della Genesi. In che modo Gesù conferma il racconto della creazione della Genesi? Confronta Matteo 19:4 con Genesi 1:27.
2. Quali sono alcune cause dell’ateismo nel nostro mondo oggi?

`Riflessione personale: Quali domande puoi fare alle persone che hanno dubbi o che fanno domande scettiche su Dio?`

**Creazione e adorazione:**

1. In quali modi riconoscere Dio come il Creatore intensifica la tua relazione con lui? Leggi Isaia 45:18, 19.
2. Conoscere Dio come il Creatore come aumenta il tuo timore riverenziale e adorazione di lui? Leggi Apocalisse 4:11; 14:7.
3. In che modo il fatto che la Bibbia identifica Gesù come il Creatore di tutte le cose ti fa sentire Dio più vicino a te? Leggi Giovanni 1:3 e Colossesi 1:16, 17. Vedi inVite di questa settimana per una comprensione maggiore.

`Riflessione personale: In che modo essere nella natura ti aiuta a entrare in contatto con Dio?`

**Punti chiave da ricordare:**

- La storia della creazione rivela un Dio potente e amorevole che è degno della nostra adorazione.
- Nella Bibbia, gli esseri umani sono il coronamento della creazione di questo mondo.
- Un Progettista intelligente è la miglior spiegazione per la complessità e l’ordine dell’universo.