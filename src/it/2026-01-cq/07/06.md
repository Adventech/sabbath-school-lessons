---
title:  Elevando Cristo con l’amore
date:   13/02/2026
---

### inSight

«L’islamismo ha convertiti in molti paesi e i suoi difensori negano la divinità di Cristo. Questa fede deve forse essere diffusa e i sostenitori della verità non riuscire a manifestare un intenso entusiasmo per rovesciare l’errore e insegnare agli uomini la preesistenza dell’unico Salvatore del mondo? Oh, quanto abbiamo bisogno di uomini che cerchino e credano nella parola di Dio, che presentino Gesù al mondo nella sua natura divina e umana, dichiarando con forza e nella dimostrazione dello Spirito che “non vi è sotto il cielo nessun altro nome che sia stato dato agli uomini, per mezzo del quale noi dobbiamo essere salvati” (Atti 4:12). Oh, quanto abbiamo bisogno di credenti che adesso presentino Cristo nella loro vita e nel loro carattere, che lo elevino davanti al mondo come lo splendore della gloria del Padre, proclamando che Dio è amore!»<sup>5</sup>

«Il piano della salvezza ha una portata così vasta che abbraccia il mondo intero. Dio desidera infondere nell’umanità un nuovo soffio di vita. Egli non permetterà che una sola persona sincera rimanga delusa nel suo desiderio di scoprire qualcosa di migliore di ciò che il mondo offre. Egli invia costantemente i suoi angeli a soccorrere coloro che, anche nelle circostanze più sfavorevoli, pregano con fede perché una potenza superiore offra loro pace e liberazione. Dio si rivelerà in vari modi e permetterà loro di affermare la loro fede in colui che ha dato la sua vita come «prezzo di riscatto» per tutti, di non dimenticare le sue opere e di osservare i suoi comandamenti. «... ordinò ai nostri padri di farle conoscere ai loro figli, perché fossero note alla generazione futura, ai figli che sarebbero nati. Questi le avrebbero così raccontate ai loro figli, perché ponessero in Dio la loro speranza e non dimenticassero le opere di Dio, ma osservassero i suoi comandamenti» (Sl 78:6,7)».<sup>6</sup>

«Cristo attirava a sé i cuori degli ascoltatori mediante la manifestazione del suo amore, e poi, a poco a poco, solo al momento in cui erano in grado di comprendere, schiudeva loro il suo prezioso messaggio. Anche noi dobbiamo imparare ad adattare il nostro agire alle esigenze delle persone, per andare loro incontro nello stato in cui si trovano. Sebbene le richieste della legge di Dio debbano essere presentate al mondo, non dimentichiamoci mai che l’amore di Cristo è l’unico potere che può addolcire e aprire il cuore a lui».<sup>7</sup>

«Mentre la logica potrebbe non riuscire a toccarli, e le argomentazioni potrebbero essere incapaci di convincere, l’amore di Cristo, rivelato in un servizio personale, può ammorbidire il cuore di pietra in modo che il seme della verità metta radici».<sup>8</sup>

---

{"style": {"text": {"size": "sm"}}}
<sup>5</sup> Ellen G. White, _The Home Missionary_, 1 settembre 1892.

{"style": {"text": {"size": "sm"}}}
<sup>6</sup> Ellen G. White, _Profeti e re_, p. 217.

{"style": {"text": {"size": "sm"}}}
<sup>7</sup> Ellen G. White, _L’evangelizzazione_, p. 42.

{"style": {"text": {"size": "sm"}}}
<sup>8</sup> Ellen G. White, _Le parabole_, p. 35.