---
title:  L’importanza dell’apologetica
date:   02/01/2026
---

### inSight

«Ogni punto della verità presentato dal nostro popolo dovrà reggere la critica delle più grandi menti; uomini di talento conosceranno la verità; ogni posizione che prendiamo dovrebbe essere criticamente e attentamente esaminata e provata alla luce delle Scritture. Per ora sembriamo passare inosservati, ma non sarà sempre così. Vi saranno eventi che ci porteranno in primo piano, e le nostre teorie sulla verità rischieranno di essere fatte a pezzi da storici famosi e illustri scienziati tra i più grandi al mondo».<sup>5</sup>

«Quando difendiamo le dottrine, che consideriamo essere articoli fondamentali di fede, non dobbiamo mai permetterci di usare argomenti che non siano del tutto validi e accurati. Ciò è di vitale importanza. Argomenti non del tutto solidi possono servire a mettere a tacere un oppositore sul momento, ma non onorano il vangelo. Dovremmo presentare valide argomentazioni, che non solo metteranno a tacere i nostri avversari, ma incoraggeranno la più attenta ricerca nelle Scritture e la loro più accurata investigazione. Sussiste un grande pericolo per coloro che si allenano a discutere: non saranno in grado di gestire la Parola di Dio con correttezza e imparzialità. Nell’affrontare un avversario, il nostro impegno più sincero dovrebbe essere quello di presentare la discussione in modo tale da svegliare la convinzione nella sua mente, invece di cercare semplicemente di dare sicurezza di sé e delle proprie parole».<sup>6</sup>

«Errori di ogni sorta ora vengono esaltati come verità ed è nostro dovere esaminare sinceramente la Sacra Scrittura, affinché possiamo conoscere la verità ed essere in grado di presentarla agli altri in modo intelligente. Saremo chiamati a esporre le ragioni della nostra fede. Dovremo presentarci davanti a magistrati per rispondere della nostra fedeltà alla legge di Dio. Il Signore ci ha chiamato fuori dal mondo affinché possiamo essere testimoni della sua verità; e in tutte le nostre fila, giovani uomini e donne dovrebbero essere preparati per posizioni di utilità e influenza. Hanno il privilegio di diventare missionari di Dio, ma non possono essere dei semplici principianti nell’educazione e nella conoscenza della Parola di Dio e fare giustizia all’opera sacra che è stata loro assegnata... Qualunque sia l’attività che i genitori ritengono adatta ai loro figli, sia che desiderino che diventino industriali, agricoltori, meccanici o che seguano una carriera professionale, trarrebbero grandi benefici dalla disciplina di un corso di studi... Devono essere pienamente informati delle ragioni della nostra fede, affinché possano comprendere le Scritture da soli. Attraverso la comprensione delle verità della Bibbia, saranno meglio preparati a occupare posizioni di fiducia. Saranno fortificati contro le tentazioni che li assaliranno da ogni lato. Ma se sono completamente istruiti e consacrati, potranno essere chiamati, come Daniele, a occupare responsabilità importanti».<sup>7</sup>

---

{"style": {"text": {"size": "sm"}}}
<sup>5</sup> Ellen G. White, _L’evangelizzazione_, pp. 50, 51.

{"style": {"text": {"size": "sm"}}}
<sup>6</sup> Ellen G. White, _L’evangelizzazione_, pp. 119, 120.

{"style": {"text": {"size": "sm"}}}
<sup>7</sup> Ellen G. White, _Christian Education_, pp. 197, 198.