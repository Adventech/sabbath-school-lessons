---
title:  Approfondimento
date:   12/12/2025
---

Leggere il capitolo tratto da _Patriarchi e profeti_, “La spartizione del territorio di Canaan”, pp. 421-430.

«Evitare di inveire con giudizi di condanna e sospetti senza fondamento, è importante come evitare di mostrarsi indolenti nell’indicare il peccato… La saggezza che dimostrarono gli Israeliti della tribù di Ruben e i loro compagni è degna di essere imitata; con onestà, cercando di promuovere la causa della vera religione, essi furono giudicati negativamente e censurati con severità. Ma prima di cercare di difendersi, di spiegare chiaramente le loro ragioni e dimostrare la loro innocenza, ascoltarono con pazienza e gentilezza le accuse degli altri Israeliti. In questo modo il problema che avrebbe potuto suscitare gravi conseguenze, fu risolto amichevolmente. Coloro che sono dalla parte della ragione possono sforzarsi di rimanere calmi e rispettosi dei sentimenti altrui, anche quando sono accusati ingiustamente. Dio conosce tutto ciò che gli uomini fraintendono e interpretano male: noi possiamo tranquillamente affidargli i nostri problemi. Egli sicuramente difenderà quelli che confidano in lui, come scoprì la colpa di Acan. Coloro che sono animati dallo spirito di Cristo avranno la pazienza, l’amore e la bontà necessari. Dio vuole che fra il suo popolo si manifesti l’unione e l’amore fraterno. Cristo, poco prima della crocifissione, pregò chiedendo che i suoi discepoli fossero uniti come egli lo è con il Padre, in modo che il mondo potesse credere che era stato Dio a inviarlo. Questo sublime insegnamento e questa magnifica preghiera sono validi attraverso i secoli anche per noi. [...] Senza sacrificare neanche un aspetto della verità, dovremmo sforzarci costantemente di raggiungere quest’unità» - PP, 519,520 [pp. 429,430].

**Domande per la condivisione**

`In che modo il monito di Paolo «ciascuno, con umiltà, stimi gli altri superiori a se stesso» (Fl 2:3) può aiutarci a evitare di ipotizzare il male dei nostri fratelli e sorelle?`

`Perché spesso reagiamo a determinate situazioni con toni eccessivi a causa dei nostri fallimenti o errori passati? Come evitare questa tendenza?`

`Cosa significa ascoltare il punto di vista altrui? Come sviluppare una cultura dell’ascolto nella nostra chiesa? (cfr. Giacomo 1:19).`

`Le esigenze della vita professionale, le responsabilità familiari, gli impegni ecclesiastici e altri doveri possono a volte risultare opprimenti. In che modo sapere di essere e agire alla presenza del Signore, non solo può renderci più responsabili, ma può anche donarci la pace mentale?`