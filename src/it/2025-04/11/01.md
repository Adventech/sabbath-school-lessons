---
title:  Vivere nella terra
date:   06/12/2025
---

### Letture

Giosuè 22; Efesini 6:7; Giovanni 7:24; Numeri 25; Proverbi 15:1; 1 Pietro 3:8,9

> <p></p>
> «La risposta dolce calma il furore, ma la parola dura eccita l’ira» Proverbi 15:1

Vivere in una comunità può, a volte, generare controversie e tensioni. Vale particolarmente in una comunità, come la chiesa, dove persone di diversa estrazione e strati sociali - e talvolta cresciute in culture completamente diverse - vivono e lavorano insieme per uno scopo comune. Questa settimana studieremo Giosuè 22 e la genesi di un problema nato da un grande ma-linteso tra le persone. All’inizio del libro, Giosuè ha ordinato ad alcune tribù di attraversare il Giordano e partecipare alla conquista, insieme alle altre che si trovano sul lato ovest del Giordano (1:12-18). Ora che il compito è stato portato a termine, quelle tribù sono libere di tornare. Tuttavia, sul lato occidentale del Giordano, costruiscono un altare che suscita preoccupazione tra le tribù di quel territorio.

Perché è pericoloso saltare a conclusioni affrettate sul comportamento altrui? Come si promuove l’unità nella chiesa? Per quale ragione è importante avere sempre presente la portata della nostra vocazione e non lasciarsi distrarre? Queste sono alcune domande che affronteremo questa settimana.