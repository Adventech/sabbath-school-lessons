---
title:  "Lealtà assoluta: Adorazione in una zona di guerra"
date:   08/11/2025
---

### Letture

Giosuè 5:1-7; 8:30-35; Esodo 12:6; 1 Corinzi 5:7; Deuteronomio 8:11,14; Ebrei 9:11,12

> <p></p>
> «Cercate prima il regno e la giustizia di Dio, e tutte queste cose vi saranno date in più» Matteo 6:33

Questa settimana esamineremo alcuni momenti chiave durante la permanenza Israelita nella terra promessa, quando quella nazione si riconsacrò al Signore, talvolta di fronte a un pericolo imminente. Giosuè prese la decisione apparentemente irrazionale di circoncidere gli Israeliti in territorio nemico (5:1-9), di celebrare la Pasqua ebraica di fronte a un pericolo imminente (vv. 10-12), di costruire un altare e adorare il Signore in piena fase di conquista (8:30-35) e di allestire il tabernacolo del Signore quando sette tribù d’Israele non avevano ancora ricevuto la loro eredità (18:1,2). Nella quotidianità frenetica, tendiamo a prestare attenzione alle urgenze che la vita ci presenta. Molto spesso trascuriamo di ritagliarci del tempo di qualità per rinnovare il nostro impegno nei confronti di Dio e per fermarci a esprimere la nostra gratitudine per quanto ha fatto e continua a fare ogni giorno per noi. L’adorazione mattutina e serale, così come il culto di famiglia, sembrano ormai essere fuori contesto nella vita sovraccarica, orientata al profitto e ai risultati. Eppure, nel profondo del nostro cuore, sappiamo tutti che i momenti trascorsi insieme al Signore e ai nostri cari sono il miglior investimento del nostro tempo limitato.