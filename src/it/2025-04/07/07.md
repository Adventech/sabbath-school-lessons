---
title:  Approfondimento
date:   14/11/2025
---

Leggere il capitolo tratto da _Patriarchi e profeti_, “Benedizioni e maledizioni”, pp. 413-415.

«Seguendo le direttive impartite da Mosè, fu eretto sul monte Ebal un monumento di grosse pietre, in cima alle quali, su una apposita superficie di gesso, fu scritta la legge, che comprendeva non solo i dieci comandamenti dati al Sinai e incisi su tavole di pietra, ma anche le leggi rivelate a Mosè contenute in un libro. Accanto a questo monumento era stato eretto un altare di pietre, sul quale venivano offerti sacrifici all’Eterno. La collocazione dell’altare, sul monte Ebal, il monte della maledizione, indicava che, se non fosse stato per l’espiazione di Cristo, gli Israeliti sarebbero stati colpiti dalla collera divina per aver trasgredito la legge di Dio» - PP, 500 [p. 414].

«Ma questo servizio di comunione non è un’occasione di tristezza. I discepoli del Signore, quando si riuniscono intorno a quella tavola, non devono ricordare le loro mancanze e lamentarsene, né pensare troppo alle loro esperienze religiose passate, sia positive sia negative. Non devono pensare a questioni personali. Tutto questo deve avvenire durante il servizio di preparazione; quello è il momento dell’esame di se stessi, della confessione dei peccati e della riconciliazione. Ora devono incontrarsi con Gesù, lasciare l’ombra della croce e ricevere la luce della salvezza. Devono aprire l’animo ai raggi splendenti del Sole di giustizia» - DA, 659 [pp. 505,506].

**Domande per la condivisione**

`Cosa significa per te cercare prima il regno di Dio? In che modo questo principio regola la tua vita quotidiana?`

`Torniamo alla domanda finale di mercoledì: con quanta facilità, nella frenesia della vita quotidiana, dimentichiamo il Signore? Quali sono le possibili soluzioni?`

`Noi avventisti siamo convinti che Gesù stia svolgendo il suo ministero a nostro favore nel santuario celeste. Perché questa convinzione può essere una fonte costante di speranza e di forza? In che modo la consapevolezza che egli sta facendo «intercessione» (Eb 7:25) per noi dovrebbe aiutarci a capire quanto sia positiva la sua opera nel santuario celeste, specialmente ora che viviamo nel tempo del giudizio investigativo, compimento antitipico del giorno dell’Espiazione?`