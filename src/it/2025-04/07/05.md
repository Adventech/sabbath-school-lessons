---
title:  Scritta sulle pietre
date:   12/11/2025
---

`Leggere Giosuè 8:32-35. Qual è il significato dell’atto descritto in questi versetti e cosa dovrebbe comunicarci oggi?`

Il monte Ebal viene citato solo nel libro del Deuteronomio (11:29; 27:4,13) e in quello di Giosuè (8:30,33). Insieme a Gherizim, era il luogo in cui dovevano essere recitate le benedizioni e le maledizioni del patto. Secondo Deuteronomio 11:29 e 27:4,13, era preposto in particolare alle maledizioni. Qui gli Israeliti dovevano predisporsi ai lati dell’arca alla presenza dei sacerdoti (Gs 8:33).

Un gruppo si piazzava di fronte al monte Ebal, l’altro di fronte al monte Gherizim. Qui si rappresentavano simbolicamente i due modi possibili di relazionarsi con il patto. I sacrifici che venivano offerti indicavano Gesù, che si è fatto carico di tutte le maledizioni dell’alleanza, affinché tutti coloro che credono in lui possano godere delle sue benedizioni (Ga 3:13; 2 Co 5:21).

`Perché era necessario scrivere una copia dell’alleanza su un monumento, visibile a tutti? Leggere Deuteronomio 4:31; 6:12; 8:11,14; 2 Re 17:38; Salmo 78:7.`

Noi umani tendiamo a essere smemorati. Comprimiamo le esigenze sempre più sconcertanti della vita quotidiana in segmenti di tempo sempre più brevi. È inevitabile dimenticare quelle cose che non si ripetono con la stessa frequenza o intensità. Ogni servizio di santa Cena, ci offre l’opportunità speciale di riconsacrarci al Signore e rinnovare il nostro patto con lui.

Sarebbe cosa buona percepire queste opportunità non solo come occasioni di riconsacrazione individuale, ma anche come rinnovamento collettivo della nostra fedeltà a Dio. In una società sempre più individualista, dobbiamo riscoprire la forza di appartenere a una comunità che condivide la stessa visione del mondo, gli stessi valori e credenze e la stessa missione.

`In una vita frenetica e caotica come la nostra, si rischia di dimenticare il Signore e di fare le cose confidando sulle proprie forze. Perché accade così facilmente, soprattutto quando le cose vanno bene?`