---
title:  Approfondimento
date:   17/10/2025
---

Leggere il capitolo tratto da _Patriarchi e profeti_, “Il passaggio del Giordano”, pp. 399-403.

«Studiate attentamente le esperienze d’Israele nel suo viaggio verso Canaan. Studiate il terzo e il quarto capitolo di Giosuè, che narrano la preparazione e il passaggio dal Giordano alla terra promessa. Dobbiamo mantenere allenati il cuore e la mente, rinfrescando la memoria con le lezioni che il Signore ha impartito al suo antico popolo. Allora anche per noi, come egli ha voluto che fosse per loro, gli insegnamenti della sua Parola saranno sempre interessanti e impressionanti» - The SDA Bible Commentary, vol. 2, p. 994.

«L’Israele moderno rischia di dimenticare Dio e di essere portato all’idolatria più di quanto non facesse l’antico Israele. Tanti sono gli idoli adorati, anche da chi si professa osservante del sabato. Il Signore ammonì in modo particolare il suo antico popolo di guardarsi dall’idolatria perché, se si fossero allontanati dal servire il Dio vivente, li avrebbe toccati la sua maledizione: se invece lo avessero amato con tutto il loro cuore, con tutta la loro anima e con tutta la loro forza, li avrebbe abbondantemente benedetti con cibo e provviste ed eliminato la malattia tra di loro» - 1T, p. 609.

**Domande per la condivisione**

`Parliamo del miracoloso attraversamento del Giordano. Come definireste i miracoli? Perché sembra che oggi Dio non ne compia di simili?`

`Quali modi pratici suggerireste nella vostra classe per prevenire la smemoratezza spirituale, sia come individui sia come chiesa? Pur nell’importanza di avere un rapporto dinamico e continuo con Dio, come possiamo utilizzare le nostre esperienze passate per ricordarci come egli ha operato nella nostra vita?`

`Come può il sabato aiutarci da un lato a ricordare gli interventi di Dio nella nostra vita e, dall’altro, essere un’anticipazione del riposo che ci è stato promesso nel suo regno? In che misura ci indica non solo quello che dobbiamo ricordare, ma anche in cosa sperare per il futuro?`