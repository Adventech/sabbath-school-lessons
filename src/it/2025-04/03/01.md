---
title:  Memoriali di grazia
date:   11/10/2025
---

### Letture

Giosuè 3; Numeri 14:44; Luca 18:18-27; Giosuè 4; Giovanni 14:26; Ebrei 4:8-11

> <p></p>
> «Infatti il SIGNORE, il vostro Dio, ha prosciugato le acque del Giordano davanti a voi finché foste passati, come il SIGNORE, il vostro Dio, fece al mar Rosso che egli prosciugò finché fossimo passati, perché tutti i popoli della terra riconoscano che la mano del SIGNORE è potente, e voi temiate in ogni tempo il SIGNORE vostro Dio» Giosuè 4:23,24

L’agente di polizia segnalò a John di accostare l’auto. Gli chiese la patente e in quel momento John si rese conto di aver lasciato in ufficio il portafoglio con la patente. Cercò di spiegare l’accaduto e l’agente gli chiese che lavoro facesse. John rispose di essere un professore. Mentre l’agente faceva la multa, disse a John di non considerarla tale. «È una retta. Quando le persone vogliono imparare qualcosa, pagano una retta. Questa è la retta che devi pagare per imparare a non dimenticare la patente quando guidi. Buona giornata, professore!».

In quanto esseri umani abbiamo la tendenza a dimenticare le cose che non sono costantemente sotto i nostri occhi. Ci dimentichiamo di rispondere alle telefonate, alle e-mail, di innaffiare le piante, di fare gli auguri di compleanno e così via. L’elenco potrebbe continuare. Dimenticare quali siano i nostri bisogni spirituali, tuttavia, potrebbe avere conseguenze ben più gravi di una semplice multa, soprattutto perché riguarda, letteralmente, il nostro destino eterno.

Apprestiamoci a studiare l’attraversamento del Giordano da parte degli Ebrei e vediamo cosa si può imparare dalle loro esperienze.