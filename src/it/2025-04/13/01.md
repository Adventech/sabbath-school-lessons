---
title:  Scegli questo giorno!
date:   20/12/2025
---

### Letture

Giosuè 24; Genesi 12:7; Deuteronomio 17:19; 5:6; 1 Re 11:2,4,9; 2 Timoteo 4:7,8

> <p></p>
> «E se vi sembra sbagliato servire il SIGNORE, scegliete oggi chi volete servire: o gli dèi che i vostri padri servirono di là dal fiume o gli dèi degli Amorei, nel paese dei quali abitate; quanto a me e alla casa mia, serviremo il SIGNORE» Giosuè 24:15

Il capitolo conclusivo del libro di Giosuè s’inserisce in una cerimonia di rinnovo del patto, ma questa volta condotta dall’anziano capo d’Israele. Sebbene non si tratti di un’alleanza vera e propria, ma del resoconto di una cerimonia di rinnovo della stessa, il capitolo presenta gli elementi tipici dei trattati di sovranità del Vicino Oriente antico: 1. Un preambolo in cui viene identificato il Signore, l’artefice del trattato; 2. Il prologo storico, che descrive la relazione tra il sovrano e il vassallo; 3. Le clausole dell’alleanza, che richiedono al vassallo di manifestare fedeltà totale al sovrano basata sulla gratitudine e motivata da essa; 4. Le benedizioni per l’ubbidienza e le maledizioni per la rottura del patto; 5. I testimoni della promessa del vassallo; 6. La deposizione del documento per una futura lettura; 7. La ratifica del patto.

Giosuè è ormai prossimo al termine della sua esistenza; all’orizzonte non si affaccia alcun sostituto. Il rinnovo del patto ricorda a Israele che il loro re è Yahweh in persona e che, se gli rimarranno fedeli, avranno la sua protezione. Israele non ha bisogno di un re umano. In quanto nazione teocratica, dovrà sempre ricordare che il suo unico re è il Signore.