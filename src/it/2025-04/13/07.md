---
title:  Approfondimento
date:   26/12/2025
---

Rileggere il capitolo tratto da _Patriarchi e profeti_, “Le ultime parole di Giosuè”, pp. 431-434.

«Tra le folle fuggite dall’Egitto molte persone avevano adorato gli idoli; la forza dell’abitudine è tale che questa pratica continuò segretamente, in una certa misura, anche dopo l’insediamento in Canaan. Giosuè era consapevole di questa piaga presente tra gli Israeliti e percepiva chiaramente i pericoli che ne sarebbero derivati. Desiderava fervidamente assistere a una profonda riforma tra gli Ebrei. Sapeva che, se il popolo non avesse preso una posizione decisa per servire il Signore con tutto il cuore, avrebbe continuato a separarsi sempre di più da lui… Mentre una parte della comunità ebraica era devota all’adorazione spirituale, molti erano semplici formalisti; nessuno zelo o serietà caratterizzava il loro servizio. Alcuni erano idolatri nel loro cuore, e provavano vergogna per questo» - Signs of the Times, 19 maggio 1881.

«Questa alleanza solenne fu registrata nel libro della legge, per essere conservata in modo sacro. Giosuè allora pose una grande pietra sotto una quercia che si trovava presso il santuario del Signore e disse a tutto il popolo: “Ecco, questa pietra ci sarà testimone, perché ha ascoltato tutte le parole che il Signore ci ha detto; sarà quindi una testimonianza per voi, perché non rinneghiate il vostro Dio”. Giosuè dichiara chiaramente che le sue istruzioni e i suoi moniti al popolo non sono parole sue, ma di Dio. Questa grande pietra sarebbe rimasta per commemorare alle generazioni successive l’evento per il quale era stata eretta, e sarebbe diventata una testimonianza contro il popolo, se mai fosse degenerato nell’idolatria» Signs of the Times, 26 maggio 188.

**Domande per la condivisione**

`Qual è il significato dell’espressione «perché egli è un Dio santo, è un Dio geloso» (Gs 24:19). Un Dio geloso in che senso?`

`In che modo il nostro amore per Dio è legato alla libertà di scelta che lui ci concede? Potremmo davvero amare se fossimo privi della libertà? Il vero amore può mai essere forzato? Se la risposta è no, perché?`

`In che modo oggi i leader della chiesa possono passare concretamente il testimone alla prossima generazione?`

`Pensate a Giosuè. Durante tutta la sua vita, gli Israeliti hanno servito il Signore. Vi piacerebbe avere un influsso simile sugli altri?`