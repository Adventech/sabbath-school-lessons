---
title:  Approfondimento
date:   19/12/2025
---

Leggere il capitolo tratto da _Patriarchi e profeti_, “Le ultime parole di Giosuè”, pp. 431-434.

«Sono molti coloro che si lasciano cullare dal pensiero ingannevole, suggerito da Satana, secondo cui l’amore che Dio nutre per il suo popolo sarebbe così grande da scusare i loro peccati e le sue minacce, pur avendo una loro logica nel suo governo morale non si adempiranno mai letteralmente. Dio ha sempre trattato le sue creature con giustizia, rivelando la vera natura del peccato e dimostrando che esso porta sicuramente alla miseria e alla morte. Il perdono incondizionato non è mai esistito e mai esisterà perché esso implicherebbe l’abbandono della giustizia, vero fondamento del governo di Dio, che getterebbe nella costernazione i mondi che sono rimasti puri. Dio ha lealmente indicato le conseguenze del peccato, se non fosse così come potrebbero adempiersi le sue promesse? Una bontà che esclude la giustizia, non è più bontà ma debolezza. Dio è l’autore della vita, e sin dall’inizio le sue leggi avevano lo scopo di perpetuarla. Ma il peccato, infrangendo l’ordine che Dio aveva costituito, provocò la discordia. Finché il peccato esisterà, la sofferenza e la morte saranno inevitabili. L’uomo può cercare di sfuggire al suo terribile destino solo perché il Redentore ha sopportato per lui la maledizione del peccato» - PP, 522 [p. 432].

**Domande per la condivisione**

`Ripensa alle circostanze in cui si è manifestata la fedeltà di Dio nella tua vita. Cosa puoi dedurne? Allo stesso tempo, come reagisci quando le cose non vanno come hai sperato o pregato, o quando le promesse che rivendichi si scontrano con il silenzio?`

`Come ritieni si possa parlare dell’ira del Signore facendo capire che si tratta di una buona notizia?`

`Quali principi si possono trarre dalla lezione di questa settimana sul tema della frequentazione con i non credenti? Come trovare un equilibrio tra i limiti chiari dettati dai nostri principi e pratiche, e l’esigenza di mescolarsi con il prossimo per servirlo e prenderci cura di lui?`

`Quali sono gli ostacoli che t’impediscono di aggrapparti al Signore con tutto il cuore?`