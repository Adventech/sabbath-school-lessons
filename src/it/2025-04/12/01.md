---
title:  Dio è fedele
date:   13/12/2025
---

### Letture

Giosuè 21:43-45; 2 Timoteo 2:11-13; Giosuè 23; Apocalisse 14:10,19; Deuteronomio 6:5

> <p></p>
> «Di tutte le buone parole che il SIGNORE aveva dette alla casa d’Israele non una cadde a terra: tutte si compirono» Giosuè 21:45

Quando il 20 gennaio 1961, John F. Kennedy, si rivolse all’America in occasione del suo insediamento come presidente, il suo discorso aveva solo 1.366 parole, ma lasciò un segno indelebile nella mente degli americani. Incoraggiando il suo Paese a concentrarsi sulle proprie responsabilità piuttosto che sui privilegi, disse: «Con la buona coscienza come unica ricompensa sicura, con la storia come giudice finale delle nostre azioni, andiamo a guidare la nazione che amiamo, chiedendo la sua benedizione e il suo aiuto, ma sapendo che qui sulla terra l’opera di Dio deve essere veramente nostra».

Quando Giosuè, l’anziano leader degli Israeliti, sentì che si stava avvicinando la fine della sua vita, decise di rivolgersi ai capi della nazione e agli Israeliti (Gs 23 e 24). Il capitolo 23 si concentra principalmente sul futuro e su come adorare Dio in modo esclusivo. Giosuè 24 passa in rassegna le azioni fedeli compiute da Dio nel passato, con lo scopo di sollecitare una decisione riguardo a colui che è il solo a meritare di essere adorato, Yahweh.

Questa settimana studieremo insieme il primo discorso di Giosuè, in cui egli torna sulle vittorie passate d’Israele, ma allo stesso tempo traccia la strada del successo futuro per quel popolo.