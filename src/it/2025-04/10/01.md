---
title:  Il vero Giosuè
date:   29/11/2025
---

### Letture

1 Corinzi 10:1-13; Matteo 2:15; Giosuè 1:1-3; Atti 3:22-26; Ebrei 3:7-4:11; 2 Corinzi 10:3-5

> <p></p>
> «Ora, queste cose avvennero loro per servire da esempio e sono state scritte per ammonire noi, che ci troviamo nella fase conclusiva delle epoche» 1 Corinzi 10:11

Nel libro di Giosuè, c’è la sensazione che la vita del suo protagonista punti oltre la propria dimensione, verso una realtà molto più grande dell’uomo stesso. Questo principio è presente in tutta la Bibbia, come nel caso della terra di Canaan, simbolo della nostra speranza eterna in una nuova terra. Anche il servizio del santuario terreno indicava una realtà più grande: «… venuto Cristo, sommo sacerdote dei beni futuri, egli, attraverso un tabernacolo più grande e più perfetto, non fatto da mano d’uomo, cioè, non di questa creazione» (Eb 9:11).

Ma sorge la domanda: in che modo Giosuè punta a un adempimento futuro? Come possiamo essere sicuri che tale interpretazione del libro sia legittima? Quali sono i princìpi biblici che controllano se l’applicazione del libro di Giosuè sia conforme alle realtà del Nuovo Testamento e agli eventi della fine dei tempi?

Questa settimana studieremo i principi dell’interpretazione biblica riguardanti la tipologia. Vedremo come la Bibbia stessa contenga indicatori di tipologia e come la vita di Giosuè prefiguri il ministero del Messia, rimandando al simbolismo che si realizza nella chiesa come anche al completamento della storia umana.