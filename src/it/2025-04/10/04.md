---
title:  Giosuè, il tipo
date:   02/12/2025
---

`Alla luce della tipologia biblica, qual è il significato del multiplo parallelismo tra la vita di Mosè e quella di Giosuè? Cfr. Esodo 3:1,2; Giosuè 1:1-3; Numeri 13:1,2; Giosuè 2:1; Esodo 3:5; Giosuè 5:15.`

Come abbiamo scoperto nella prima settimana, Giosuè viene presentato come un nuovo Mosè che, nella vita della seconda generazione, ripete i passi più significativi dell’esodo dall’Egitto. Proprio come Mosè, riceve un incarico a seguito di un incontro personale con il Signore. Sotto la guida di entrambi, la fama d’Israele tra le nazioni incute timore. Mosè guida Israele nel passaggio del mar Rosso, Giosuè lo fa con l’attraversamento miracoloso del Giordano.

A entrambi i capi viene ricordata la necessità della circoncisione e l’importanza della Pasqua. La manna inizia a cadere al tempo di Mosè e termina con Giosuè. A entrambi viene ordinato di togliersi i sandali. La mano tesa di entrambi comunica la vittoria d’Israele. Mosè dà istruzioni per la divisione del territorio e l’istituzione delle città di rifugio. Giosuè esegue quelle istruzioni. Entrambi tengono un discorso di addio alla nazione e rinnovano il patto per il popolo al termine del loro ministero.

`Leggere Deuteronomio 18:15-19; 34:10-12; Giovanni 1:21; Atti 3:22-26; 7:37. Chi realizza la profezia di Mosè relativa alla comparsa di un profeta simile a lui? Come s’inserisce Giosuè in questo quadro?`

La vita di Giosuè fu un adempimento parziale della profezia fatta da Mosè (De 18:15,18). Tuttavia, detta profezia non è stata realizzata nel suo senso più completo. Vale a dire che la profezia potrebbe essere adempiuta solo dal Messia. Egli conosceva intimamente il Padre (Gv 1:14,18); era reale e rivelava Dio in modo veritiero (Lu 10:22; Gv 14:6; Mt 22:16). Dio gli mise in bocca le sue parole (Gv 14:24). Così, tanto la vita di Mosè quanto quella di Giosuè diventano tipi del Messia che verrà: Gesù.

`Quanto conta Gesù nel tuo cammino con Dio? Perché Cristo deve rappresentare il fondamento di tutta la tua esperienza cristiana?`