---
title:  Tipologia biblica
date:   30/11/2025
---

`Studiare i passi seguenti che fanno riferimento ai tipi e provare a definire cosa sia la tipologia biblica: Romani 5:14; 1 Corinzi 10:1-13; Ebrei 8:5; 9:23.`

Questi passi biblici usano il termine «tipo» [o «figura» ndr] (greco typos) o «antitipo» (greco antitypos) per indicare in che modo lo scrittore del Nuovo Testamento ha definito la relazione tra un testo o un evento dell’Antico Testamento e il suo significato nel suo tempo, oppure nel futuro.

La tipologia è un’interpretazione specifica di persone, eventi o istituzioni che prefigurano Gesù o altre realtà contenute nel vangelo. Il tipo corrisponde all’antitipo come un’impronta corrisponde alla sagoma o al disegno dell’oggetto che l’ha calcata. E tuttavia, l’oggetto reale, ovvero l’antitipo, è una realtà più grande della propria impronta, ossia del tipo. Così, il tipo biblico è modello anticipato e imperfetto di un disegno divino riguardante realtà future più perfette (antitipi).

È fondamentale capire che gli scrittori del Nuovo Testamento non hanno attribuito a caso un significato tipologico ad alcuni testi dell’Antico Testamento. Un tipo dell’Antico Testamento è sempre convalidato negli scritti profetici prima di acquisire un compimento antitipico nel Nuovo Testamento.

**Vediamo come appare Davide nell’Antico Testamento e poi come viene prefigurato nel Nuovo. Cosa ci può insegnare questo esempio circa il funzionamento della tipologia?**

`Davide (Sl 22:1,14-18)`

`Il nuovo Davide (Gr 23:5; Is 9:5,6; 11:1-5)`

`Il Davide antitipico (Gv 19:4)`

Osservando questi testi, scopriamo che è l’Antico Testamento stesso a fornire la chiave per identificare e applicare i tipi nella Scrittura. In altre parole, gli autori del Nuovo Testamento, per i quali la Scrittura era l’Antico, sono stati ispirati dallo Spirito Santo a usare i tipi dell’Antico Testamento per rivelare la «verità presente» (2 P 1:12), specialmente riguardo a Gesù e al suo ministero.