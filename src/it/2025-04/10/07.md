---
title:  Approfondimento
date:   05/12/2025
---

«La missione di Cristo non fu compresa dalla gente del suo tempo… Le tradizioni, i precetti e le azioni degli uomini nascondevano gli insegnamenti che Dio voleva trasmettere: le norme e le tradizioni divennero un ostacolo alla comprensione e alla pratica della vera religione e, quando la realtà venne nella persona di Cristo, essi non riconobbero in lui l’adempimento di tutti i loro tipi, la sostanza di tutte le loro ombre. Essi rifiutarono l’antitipo e si aggrapparono ai loro tipi e alle inutili cerimonie.

Il Figlio di Dio era venuto, ma loro continuavano a chiedere un segno…. Il vangelo di Cristo era per loro una pietra d’inciampo perché essi volevano dei segni piuttosto che un Salvatore. Si aspettavano che il Messia fornisse prova delle sue affermazioni attraverso potenti atti di conquista, che stabilisse il suo impero sulle rovine dei regni terreni. Cristo rispose a queste attese con la parabola del seminatore: non era attraverso la forza delle armi, né con atti di violenza che il regno di Dio doveva prevalere, ma mettendo un nuovo principio nel cuore degli uomini» - COL, 34,35 [p. 17].

«La Chiesa ha bisogno di fedeli Caleb e Giosuè, pronti ad accettare la vita eterna con la semplice condizione di ubbidire a Dio. Le nostre chiese stanno soffrendo per la mancanza di operai. Il mondo è il nostro campo. Si cercano missionari nelle città e nei paesi che sono sicuramente più legati all’idolatria rispetto ai pagani dell’Est, che non hanno mai visto la luce della verità. Il vero spirito missionario ha abbandonato le chiese che sono così esaltate; i loro cuori non sono più ardenti d’amore per le anime e non hanno il desiderio di condurle all’ovile di Cristo. Vogliamo operai seri. Non c’è nessuno che risponda al grido che sale da ogni parte: “Vieni qui... e aiutaci”?» - Testimonies for the Church, vol. 4, p. 156.

**Domande per la condivisione**

`In che modo la tipologia biblica vi aiuta a comprendere meglio il ministero che Gesù Cristo ha compiuto a vostro beneficio?`

`In che cosa la nostra guerra spirituale è simile alla conquista di Canaan e in cosa è diversa?`

`Riflettete sul compimento finale della tipologia di Giosuè. In che modo l’immagine di un mondo senza dolore, sofferenza e morte ci offre una vera speranza nei nostri conflitti quotidiani?`

`Giosuè rifletteva il carattere di Dio nella misura in cui prefigurava il ministero di Cristo. In che modo si consente a Gesù di riflettere il suo carattere in noi in modo più completo?`