---
title:  La ricetta per il successo
date:   27/09/2025
---

### Letture

Deuteronomio 18:15-22; Giosuè 1; Ebrei 6:17,18; Efesini 6:10-18; Salmo 1:1-3; Romani 3:31

> <p></p>
> «Solo sii molto forte e coraggioso; abbi cura di mettere in pratica tutta la legge che Mosè, mio servo, ti ha data; non te ne sviare né a destra né a sinistra, affinché tu prosperi dovunque andrai» Giosuè 1:7

Benjamin Zander, direttore musicale della Boston Philharmonic Orchestra, condusse un corso d’interpretazione musicale. Osservò l’ansia degli studenti di fronte alla valutazione della loro performance. Per metterli a proprio agio e consentire loro di esprimere il pieno potenziale, il primo giorno di lezione annunciò che tutti avrebbero preso una «A». Questa valutazione non rappresentava un’aspettativa da soddisfare, «ma una possibilità da vivere». Come unica condizione, gli studenti avrebbero dovuto scrivere una lettera entro le prime due settimane del semestre, ma con la data finale del corso. In quella lettera veniva spiegato perché si erano meritati un voto alto.

Il libro di Giosuè parla di nuove possibilità. Mosè, che aveva guidato quarant’anni di storia d’Israele, apparteneva al passato. L’esodo dall’Egitto e le peregrinazioni nel deserto, tragicamente segnate dalla ribellione e dall’ostinatezza del popolo, erano terminate. Una nuova generazione, disposta a ubbidire a Dio, era pronta a entrare nella terra promessa, non come un’aspettativa da soddisfare ma come possibilità da vivere.

Studieremo in che modo il Signore ha aperto un nuovo capitolo nella vita d’Israele e perché può fare lo stesso anche nella nostra.