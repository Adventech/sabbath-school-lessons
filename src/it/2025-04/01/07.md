---
title:  Approfondimento
date:   03/10/2025
---

Leggere il capitolo tratto da _Patriarchi e profeti_, “Il passaggio del Giordano”, pp. 399, 400.

«Gesù con le sue promesse ed esortazioni si rivolge a ognuno di noi. Dio ha così tanto amato il mondo che ha dato il suo unico Figlio, affinché “io” credendo in lui non muoia, ma abbia vita eterna. Le esperienze contenute nella Parola di Dio devono diventare le mie esperienze; le preghiere, i precetti e le esortazioni devono diventare miei… Quando la fede riceve in questo modo i princìpi della verità e se ne appropria, allora essi diventano una parte dell’essere e la nota dominante della vita. La Parola di Dio plasma i pensieri e ha un ruolo determinante nella formazione del carattere» - DA, 390,391 [pp. 289,290].

«Se c’è un punto sul quale tutti devono riflettere seriamente, ripetere con maggiore frequenza o fissare bene in mente, è l’impossibilità per l’uomo caduto di avere meriti in virtù delle sue migliori buone opere. La salvezza giunge solo attraverso la fede in Gesù Cristo» - Faith and Works, p. 19.

**Domande per la condivisione**

`Per quanto le circostanze della vita e le esperienze di Giosuè siano diverse dalle nostre, quali principi spirituali possiamo trarre dalla sua vita per applicarli alla nostra? Perché, però, dobbiamo sempre tenere presente il contesto quando cerchiamo d’individuare delle analogie?`

`Come si completano a vicenda le promesse divine e l’ubbidienza da parte nostra? Quali sono i pericoli di un’enfatizzazione eccessiva dell’una a scapito dell’altra? Ovvero, cosa si rischia insistendo sulla legge a scapito della grazia o viceversa?`

`Sulla base della lezione di questa settimana, come definireste il successo da una prospettiva biblica? Che posto ha la prosperità nella definizione cristiana di successo?`

`Immaginate come poteva sentirsi Giosuè al seguito di Mosè. Quale promessa di Dio lo ha sicuramente sostenuto (cfr. Gs 1:5) nelle sue grandi responsabilità?`