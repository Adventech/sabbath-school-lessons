---
title:  Approfondimento
date:   07/11/2025
---

Leggere il capitolo tratto da _Patriarchi e profeti_, “La vittoria di Gerico”, pp. 404-412.

«All’origine del peccato, che determinò la rovina di Acan, vi era l’avidità, uno degli errori più comuni e considerati con maggiore leggerezza… Acan riconobbe la propria colpa quando era troppo tardi per beneficiare della confessione. Pur avendo visto l’esercito d’Israele tornare da Ai sconfitto e scoraggiato, Acan non si presentò per confessare il suo peccato. Aveva visto Giosuè e gli anziani d’Israele prostrati a terra, per un dolore troppo grande da esprimere a parole. Invece di manifestare un vero pentimento, confessando il proprio peccato, rimase in silenzio. Aveva sentito che era stato commesso un grave crimine, di cui conosceva anche la natura, ma le sue labbra rimasero chiuse. Quando giunse il solenne momento dell’indagine, ed egli vide che era stata indicata la sua tribù, poi la sua famiglia e il suo casato, tremò terrorizzato.

Finché il dito di Dio non indicò lui, non pronunciò nessuna confessione e ammise il suo errore solo quando il suo peccato non poteva più essere nascosto. Confessioni simili sono molto frequenti. C’è una grossa differenza fra coloro che ammettono i fatti dopo essere stati scoperti e coloro che confessano il peccato conosciuto solo da loro e da Dio. Se Acan non avesse sperato di evitare le conseguenze del suo delitto, non avrebbe confessato. La sua confessione servì solo a dimostrare che la punizione era giusta. Non vi era nessun sincero pentimento per il peccato, nessuna sofferenza, nessun cambiamento di propositi e nessun sentimento di ripugnanza per il male» - PP, 496-498 [pp. 411,412].

**Domande per la condivisione**

`Dialogare in classe sulle implicazioni del decimo comandamento (Es 20:17) in un mondo dominato dalla pubblicità e dal consumismo. Come possiamo distinguere concretamente tra desiderio e bisogno e perché è importante questa distinzione?`

`Leggere la preghiera di Daniele nel suo libro al capitolo 9:4-19. Perché è significativo il fatto che, mentre confessa i peccati d’Israele, continui a ribadire «noi» abbiamo fatto tutte queste cose cattive, anche se non risulta che Daniele abbia mai fatto cose malvagie?`

`Andiamo alla domanda finale dello studio di giovedì. Perché l’ubbidienza degli Israeliti a tutti gli «statuti e giudizi» era così importante ai fini della loro testimonianza? Come si applica questo stesso principio alla chiesa di oggi?`