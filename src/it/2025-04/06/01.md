---
title:  Il nemico interno
date:   01/11/2025
---

### Letture

1 Pietro 1:4; Giosuè 7; 8:1-29; Salmo 139:1-16; Esdra 10:11; Luca 12:15

> <p></p>
> «Io, il SIGNORE, che investigo il cuore, che metto alla prova le reni, per retribuire ciascuno secondo le sue vie, secondo il frutto delle sue azioni» Geremia 17:10

Giosuè 7 è il primo caso in cui, attraverso un’esperienza tragica, il popolo d’Israele impara le conseguenze di vasta portata sul significato profondo del patto. Mentre l’ubbidienza alle disposizioni del patto garantiva la vittoria, il mancato rispetto dei termini dell’alleanza portava alla sconfitta. Il successo militare d’Israele non dipendeva dai loro numeri, dalla strategia di battaglia o dalle tattiche astute, ma dalla presenza del guerriero divino al loro fianco.

Durante la presa di possesso della terra promessa, Israele doveva imparare la difficile lezione che il loro nemico più pericoloso non era all’esterno del loro accampamento, ma all’interno delle loro stesse fila. La sfida più grande che si trovava davanti a loro non erano né le mura fortificate delle città cananee né la loro avanzata tecnologia militare, ma l’ostinata volontà di alcuni individui di ignorare deliberatamente le istruzioni del Signore.

In attesa della nostra eredità celeste (1 P 1:4; Cl 3:24), ci troviamo ad affrontare sfide analoghe. Mentre siamo ai confini della terra promessa, la nostra fedeltà è messa alla prova e possiamo uscirne vittoriosi solo se ci abbandoniamo a Gesù Cristo.