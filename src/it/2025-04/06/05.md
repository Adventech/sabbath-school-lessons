---
title:  La porta della speranza
date:   05/11/2025
---

`Leggere Giosuè 8:1-29. Leggendo questo episodio, in che modo Dio può trasformare i nostri fallimenti più profondi in opportunità?`

La strategia di Yahweh trasforma la sconfitta iniziale d’Israele in un vantaggio tattico, trasformando così la Valle di Acor (parola ebraica che significa «guai») in una porta di speranza (cfr. Os 2:15). Avendo acquisito troppa fiducia, in seguito alla loro prima vittoria, i cittadini di Ai ripetono la strategia vincente attaccando gli Israeliti, i quali fingono di ritirarsi e di arrendersi alla sconfitta. Una volta attirati i nemici fuori dalla loro roccaforte, i 30.000 Israeliti, posizionati non troppo lontano da essa (Gs 8:4), cattureranno la città vuota dandole fuoco. Giosuè 8:7 chiarisce che non fu la strategia a determinare la vittoria, ma fu il Signore a concederla e a consegnare la città di Ai in mano agli Israeliti.

Anche in un capitolo in cui gli aspetti militari dominano la narrazione più che in qualsiasi altro, il testo evidenzia la verità di fondo: la vittoria è un dono di Yahweh.

Il momento decisivo della battaglia si verifica quando gli uomini di Ai lasciano la città per inseguire gli Israeliti. È la seconda volta che Dio parla in tutto il capitolo, dopo aver comunicato in Giosuè 8:2 la strategia, sottolineando che egli avrebbe diretto la battaglia. Fino a questo momento, non conosciamo l’esito; da questo punto in poi, diventa chiaro che l’esercito israelita risulta vittorioso.

L’arma in mano a Giosuè era una spada a falce, o scimitarra, piuttosto che una spada o un giavellotto. All’epoca di Giosuè, potrebbe non essere stata utilizzata come un’arma vera e propria, ma era diventata un simbolo di sovranità. Oltre a dare il segnale d’attacco, esprime la sovranità divina nella sconfitta di Ai.

Tendendo la falce fino alla vittoria totale, Giosuè dimostra di aver assunto pienamente il ruolo di guida esercitato da Mosè nella traversata del mar Rosso (Es 14:16) e nella guerra contro gli Amalechiti (17:11-13), dove Giosuè guidò personalmente il combattimento.

Questa volta non c’è un intervento visibile e miracoloso di Dio, ma la vittoria su Ai è altrettanto divinamente assistita quanto quella sugli Egiziani nella prima generazione o nella recente vittoria su Gerico. La chiave sta nella fede che Giosuè aveva riposto nella parola del Signore e nella sua incrollabile ubbidienza a essa. Il principio che emerge da questa vicenda rimane valido per il popolo di Dio oggi, ovunque viva e quale che siano le sfide da affrontare.