---
title:  Il Signore combatterà per voi
date:   22/10/2025
---

`Secondo Esodo 14:13,14,25, qual era il piano originale e ideale di Dio riguardo al coinvolgimento degli Israeliti nella guerra?`

In quel momento di crisi, quando il popolo d’Israele fu costretto a un’impasse concreta, «Mosè disse al popolo: “Non abbiate paura, state fermi e vedrete la salvezza che il SIGNORE compirà oggi per voi; infatti, gli Egiziani che avete visti quest’oggi, non li rivedrete mai più. Il SIGNORE combatterà per voi e voi ve ne starete tranquilli”» (14:13,14). Secondo il racconto biblico, gli stessi Egiziani compresero questa realtà: «Fuggiamo davanti a Israele, perché il SIGNORE combatte per loro contro gli Egiziani» (v. 25).

L’intervento miracoloso di Dio a favore degli Israeliti indifesi, non addestrati alle abilità militari, diventa il modello. L’esodo costituisce il modello, il paradigma dell’intervento di Dio per Israele. Non solo la battaglia è combattuta da Yahweh, ma a Israele è richiesto di non combattere (14:14). Dio è il guerriero; l’iniziativa gli appartiene. Egli stabilisce la strategia, definisce i mezzi e conduce la campagna. Se Yahweh non combatte per Israele, quel popolo non ha alcuna possibilità di successo.

L’interpretazione di Ellen G. White è che Dio «non aveva progettato che ottenessero la terra promessa con la guerra, ma mediante la sottomissione e l’ubbidienza incondizionata ai suoi comandi» - The Signs of the Times, 2 settembre 1880.

Come durante la liberazione dall’Egitto, Dio avrebbe combattuto le loro battaglie. Tutto ciò che gli Israeliti dovevano fare era assistere al suo potente intervento e testimoniarlo.

La storia dimostra che ogni volta che Israele ha avuto sufficiente fiducia in Dio, non ha avuto bisogno di combattere (cfr. 2 R 19; 2 Cr 32; Is 37).

Nel piano divino ideale, Israele non ha mai avuto bisogno di combattere per difendersi. Il Signore ha consentito loro di partecipare alla guerra contro i Cananei come conseguenza della loro incredulità, manifestatasi dopo l’esodo. Così come non ebbero bisogno di alzare una sola spada contro gli Egiziani durante la loro fuga, non sarebbe mai stato necessario combattere per conquistare Canaan (De 7:17-19).

> <p></p>
> «Se i figli d’Israele non avessero mormorato contro il Signore, egli non avrebbe permesso che i loro nemici facessero loro guerra» Story of Redemption, p. 134.

`In che modo le diffamazioni possono avere un impatto sulla nostra vita?`