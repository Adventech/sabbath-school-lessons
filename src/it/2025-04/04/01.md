---
title:  Il conflitto dietro tutti i conflitti
date:   18/10/2025
---

### Letture

Giosuè 5:13-15; 6:15-20; Isaia 37:16; Apocalisse 12:7-9; Deuteronomio 32:17; Esodo 14:13,14

> <p></p>
> «E mai, né prima né poi, c’è stato un giorno simile a quello, nel quale il SIGNORE abbia esaudito la voce di un uomo; perché il SIGNORE combatteva per Israele» Giosuè 10:14

Leggendo le pagine di Giosuè ci imbattiamo in campagne militari aggressive condotte su ordine di Dio, in nome suo e con il suo aiuto. L’idea che ci sia Dio dietro la conquista di Canaan permea l’intero libro, ed è espressa nelle affermazioni del narratore (Gs 10:10,11), nelle parole di Dio stesso (6:2; 8:1), nei discorsi di Giosuè (4:23,24; 8:7), di Raab (2:10), degli esploratori (2:24) e del popolo (24:18). Dio afferma di essere il promotore di questi conflitti violenti.

Questa realtà solleva inevitabili domande. Come si fa a capire che il popolo scelto di Dio ha messo in pratica tali comportamenti ai tempi dell’Antico Testamento? Com’è possibile conciliare l’immagine di un Dio “bellicoso” con il suo carattere d’amore (cfr. Es 34:6; Sl 86:15; 103:8; 108:4) senza indebolire la credibilità, l’autorità e la storicità dell’Antico Testamento?

Questa settimana e la prossima esamineremo la difficile questione delle guerre combattute su ordine divino nel libro di Giosuè e di altri autori.