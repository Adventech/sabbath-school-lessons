---
title:  Il capo dell’esercito del Signore
date:   19/10/2025
---

`Leggere Giosuè 5:13-15. Qual era il contesto al tempo della conquista di Canaan?`

Israele ha appena attraversato il Giordano ed è penetrato in territorio nemico. Di fronte a loro la fortezza di Gerico, con le porte sbarrate (Gs 6:1). In quel momento il popolo è ignaro di qualsiasi strategia di battaglia. Ma la cosa ancora più preoccupante è che Israele dispone solo di fionde, lance e frecce per affrontare una città fortificata e resistere a un lungo assedio. Le domande di Giosuè allo strano visitatore circa la sua identità di alleato o nemico, riceve una risposta piuttosto ermetica: «No». Quella risposta rivela che egli non è disposto a ritrovarsi nelle categorie definite da Giosuè.

Infatti, la questione non è se il visitare è schierato o no dalla parte di Giosuè, bensì da che parte è schierato Giosuè.

`Confronta Giosuè 5:14,15 con 2 Re 6:8-17; Neemia 9:6 e Isaia 37:16. Che cosa si capisce circa l’identità del capo dell’esercito del Signore?`

Mentre l’espressione «capo dell’esercito del SIGNORE» è unica nella Bibbia ebraica, la combinazione dei termini «capo» ed «esercito» si riferisce sempre a un capo militare. La parola «schiera» nella Scrittura può indicare truppe militari, angeli o entità celesti.

Cristo preincarnato appare a Giosuè non come semplice alleato né come vero comandante dell’esercito d’Israele, ma come condottiero dell’esercito invisibile ma reale degli angeli, impegnato in un conflitto ben più grande di quello che coinvolge Giosuè e i Cananei. La risposta di quest’ultimo rivela chiaramente che ha compreso l’identità del capo; egli è uguale a Dio e Giosuè gli si prostra davanti in segno di profondo rispetto e di adorazione (Gs 5:14; Ge 17:3; 2 S 9:6; 2 Cr 20:18). Il leader israelita è pronto a conoscere la strategia per una campagna militare che è parte intrinseca di un conflitto molto più grande in cui è coinvolto lo stesso Dio degli eserciti.

`Quanto ci rassicura sapere che il «capo dell’esercito del SIGNORE» è all’opera per difendere il suo popolo?`