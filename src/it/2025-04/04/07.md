---
title:  Approfondimento
date:   24/10/2025
---

Leggere il capitolo tratto da _Patriarchi e profeti_, “La vittoria di Gerico”, pp. 404-407.

Quando nell’universo si è manifestata la ribellione contro l’autorità di Dio, c’erano solo due possibilità: o egli rinunciava alla sua essenza immutabile ed eterna, cedendo il controllo dell’intero universo a una delle sue creature ribelli, oppure diventava il Padre santo, giusto, amorevole e misericordioso di tutto ciò che esiste. La Bibbia presenta la seconda immagine e, di conseguenza, lo scontro tra le forze del male e il suo potere diventa inevitabile.

Quando i poteri di natura politica o storico-sociale associati a forze cosmiche caotiche e ribelli hanno manifestato lo stesso atteggiamento di sfida nei confronti di Yahweh, egli è intervenuto in quanto Signore sovrano dell’universo. Il tema di un Dio guerriero diventa prefigurazione della vittoria finale, che chiuderà definitivamente il conflitto cosmico tuttora in atto tra il bene e il male (Ap 20:8-10). Le guerre d’Israele non rappresentano solo uno spaccato del conflitto cosmico, ma sono parte integrante della stessa controversia, anticipando il giudizio finale di Dio nell’ambito della storia presente.

«Per il Signore la conquista di quella terra doveva rappresentare un privilegio e un dovere per gli Israeliti: a causa del loro ostinato rifiuto, essi persero quest’opportunità… Il Signore non aveva mai ordinato di «salire e combattere»: gli Israeliti non avrebbero dovuto usare la violenza per conquistare la terra promessa. Il loro unico compito consisteva nella fedeltà agli ordini divini» - PP, 392 [p. 324].

**Domande per la condivisione**

`In che modo il contesto più ampio del conflitto cosmico aiuta a comprendere meglio l’ordine dato dal Signore a Israele di andare in guerra?`

`In classe, discutete le vostre risposte alla domanda di lunedì circa la realtà del gran conflitto e come si manifesta nel mondo in cui viviamo. Qual è il nostro ruolo in questo contesto e come cerchiamo di realizzarlo?`

`Come applicare il principio di rimanere fermi e aspettare che il Signore combatta per noi nella nostra vita spirituale?`

`Spesso, durante le nostre discussioni e occasionali contrasti nella chiesa, vogliamo vedere chi è dalla nostra parte. Come dovremmo cambiare il nostro atteggiamento alla luce di Giosuè 5:13-15?`