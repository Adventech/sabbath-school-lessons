---
title:  Sorpreso dalla grazia
date:   04/10/2025
---

### Letture

Giosuè 2:1-21; Numeri 14:1-12; Ebrei 11:31; Esodo 12:13; Giosuè 9; Neemia 7:25

> <p></p>
> «Per fede Raab, la prostituta, non perì con gli increduli, avendo accolto con benevolenza le spie» Ebrei 11:31

«Perché l’ho fatto di nuovo?». Forse queste parole le abbiamo pronunciate tutti. In fondo, non è solo la storia a ripetersi, ma anche l’umanità in generale e ciascuno di noi in particolare. Quante volte ripetiamo i medesimi errori! Israele ha una seconda possibilità di entrare nella terra promessa e Giosuè prende sul serio questa missione. Il primo passo è avere una chiara comprensione di ciò che devono affrontare. Così, invia due spie perché raccolgano informazioni preziose sul territorio: il sistema di difesa, la preparazione militare, le riserve idriche e l’atteggiamento della popolazione di fronte a un invasore. Si potrebbe pensare che la promessa di Dio di dare la terra agli Israeliti non richiedesse alcuno sforzo da parte loro. Invece, la garanzia del sostegno divino non annulla la responsabilità umana. Israele si trova per la seconda volta ai confini di Canaan. Le attese sono elevate, ma l’ultima volta che è successo, e con la stessa missione, il risultato ha portato a un fallimento abissale.

Questa settimana studieremo due delle storie più affascinanti del libro di Giosuè e scopriremo la loro rilevanza per la nostra fede presente. La grazia di Dio ha infinite possibilità di sorprenderci.