---
title:  Eredi delle promesse, prigionieri della speranza
date:   22/11/2025
---

### Letture

Genesi 3:17-24; Deuteronomio 6:3; Giosuè 13:1-7; Ebrei 12:28; Levitico 25:1-5, 8-13; Ezechiele 37:14, 25

> <p></p>
> «Tornate alla fortezza, o voi prigionieri della speranza! Anche oggi io ti dichiaro: “Ti renderò il doppio”» Zaccaria 9:12

I capitoli di Giosuè da 13 a 21 contengono lunghi elenchi di confini geografici che delineano le porzioni di territorio assegnate alle tribù d’Israele. Per il lettore moderno potrebbero sembrare irrilevanti, ma si basano su una comprensione teologica della terra promessa che per noi oggi è significativa. Con questi elenchi, Dio voleva insegnare agli Israeliti che la terra non era un sogno, ma che gli era stata promessa in modo tangibile e misurabile. Però occorreva trasformare la promessa in realtà, e agire di conseguenza. Quindi, sì, Dio avrebbe dato loro la terra in eredità; un dono, fatto in osservanza di ciò che aveva promesso ai loro padri.

«Ecco, io ho messo davanti a voi il paese; entrate, prendete possesso del paese che il SIGNORE giurò di dare ai vostri padri, Abraamo, Isacco e Giacobbe, e alla loro discendenza dopo di loro» (De 1:8). Ma anche Israele doveva fare la sua parte. Questa settimana esamineremo alcuni concetti teologici relativi alla terra promessa e le loro implicazioni spirituali per quanti rivendicano ogni promessa che troviamo in Gesù.