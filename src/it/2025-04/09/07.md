---
title:  Approfondimento
date:   28/11/2025
---

Leggere il capitolo tratto da _Il gran conflitto_, “La fine del conflitto”, pp. 518-530.

«Quando attraverseremo le porte della città saremo salvati in eterno. Allora potremo rallegrarci di essere salvi, eternamente salvi. Ma fino a quel giorno dobbiamo ascoltare la prescrizione dell’apostolo: “Stiamo dunque attenti: la promessa di entrare nel suo riposo è ancora valida e nessuno di voi deve pensare di esserne escluso” (Eb 4:1). Conoscere Canaan, cantare i suoi canti, gioire della prospettiva di entrare in essa non ha condotto i figli d’Israele nelle vigne e negli oliveti della terra promessa. Essi potevano conquistarla in realtà solo occupandola, rispettando le condizioni, esercitando una fede viva in Dio, appropriandosi delle sue promesse» - E.G. WHITE, The Youth’s Instructor, 17 febbraio 1898.

«Nella Bibbia l’eredità dei salvati è chiamata “patria” (cfr. Eb 11:14-16). Là, il Pastore celeste guiderà il suo gregge alla fonte dell’acqua della vita. L’albero della vita dà il suo frutto ogni mese e le sue foglie sono destinate alle nazioni. Vi sono dei ruscelli inesauribili, limpidi come cristallo, fiancheggiati da alberi maestosi che proiettano la loro ombra sui sentieri preparati per i riscattati del Signore. Vi sono vaste pianure che sfociano in ridenti colline, mentre i monti di Dio innalzano le loro cime maestose. Su quelle pianure tranquille, accanto a quei limpidi ruscelli, il popolo di Dio, che è stato così a lungo straniero e pellegrino, troverà finalmente la sua casa» - GC, 675 [p. 528].

**Domande per la condivisione**

`Pensiamo alla terra promessa come a un simbolo della vita abbondante che Cristo ha promesso ai suoi seguaci in Giovanni 10:10. Perché i benefici di una vita in una terra abbondante equivalgono alle benedizioni della salvezza?`

`Qual è il rapporto tra essere cittadini di una terra e vivere un certo stile di vita? In che modo le due condizioni s’influenzano a vicenda? Quali implicazioni presenta il fatto di essere cittadini del regno di Dio?`

`Noi esseri umani siamo costantemente delusi dalle promesse altrui e talvolta di quelle che facciamo a noi stessi. Perché ci si può fidare delle promesse di Dio?`

`In che modo possiamo far sì che la promessa della nuova terra sia parte del nostro futuro già da ora?`