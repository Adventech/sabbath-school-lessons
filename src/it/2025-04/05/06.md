---
title:  Il Principe della pace
date:   30/10/2025
---

`I testi a seguire come descrivono il futuro che Dio aveva previsto per il suo popolo? Isaia 9:6; 11:1-5; 60:17; Osea 2:18; Michea 4:3`

Sebbene il focus principale della lezione di questa settimana sia rappresentato dalle guerre divinamente comandate e sostenute dell’Antico Testamento, è presente un altro tema altrettanto significativo degli scritti profetici dell’Antico Testamento: la visione futura dell’era messianica pacifica. Il Messia è descritto come il «Principe della pace» (Is 9:5). Egli inaugurerà un regno dominato dalla pace, in cui il leone e l’agnello pascoleranno insieme (11:1-8), dove non ci saranno più distruzione o devastazione (v. 9), la pace regnerà (60:17) e scorrerà come un fiume (66:12).

`Leggere 2 Re 6:16-23. Quali spunti offre questa storia al fine di comprendere gli obiettivi più profondi di Dio per il suo popolo e per l’umanità?`

Consideriamo la storia del nutrimento dell’esercito siriano su iniziativa di Eliseo. Invece di massacrarli (2 R 6:22), egli mostra loro l’ideale supremo, la pace, che è sempre stato il desiderio di Dio per il suo popolo. È interessante osservare che Eliseo è pienamente consapevole della superiorità dell’esercito invisibile che circonda il nemico (v. 17). Per quanto Dio sia coinvolto in un conflitto cosmico che ha colpito anche il nostro pianeta, l’obiettivo finale della redenzione non è una guerra perpetua né un’eterna sottomissione del nemico in uno stato di schiavitù, bensì una pace senza fine. Poiché la violenza genera violenza (Mt 26:52), la pace chiama pace. La storia termina affermando che «i Siri non vennero più a fare incursioni nel paese d’Israele» (2 R 6:23).

`Pensa a tutti i modi in cui, cercando di emulare Gesù, si può essere agenti di pace.`