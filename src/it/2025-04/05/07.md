---
title:  Approfondimento
date:   31/10/2025
---

Leggere il capitolo tratto da _Patriarchi e profeti_, “La vittoria di Gerico”, pp. 404-412.

Come per ogni cosa nella Bibbia, è fondamentale conoscere il contesto e lo scenario.

«Dio è lento all’ira. Egli concesse alle nazioni malvagie un periodo di prova affinché potessero conoscere lui e il suo carattere. La loro condanna fu dettata dal rifiuto di ricevere la luce e di aver scelto le proprie vie piuttosto che quelle di Dio. Egli ha spiegato perché non ha espropriato subito i Cananei. L’iniquità degli Amorei non era ancora arrivata al culmine, ma si stavano gradualmente spingendo verso il punto in cui la tolleranza di Dio non poteva più durare, quindi verso il loro sterminio. Fino a quando quel limite non fosse stato superato e la loro iniquità non fosse arrivata all’apice, la vendetta di Dio sarebbe stata trattenuta. Tutte le nazioni godevano di un periodo di prova. Coloro che annullavano la legge di Dio passavano da un grado di malvagità all’altro. I figli ereditavano lo spirito ribelle dei genitori e facevano peggio dei loro padri, finché l’ira di Dio non si abbatteva su di loro. La punizione non era minore solo perché differita» - E.G. White Commentary, The SDA Bible Commentary, vol. 2, p. 1.005.

**Domande per la condivisione**

`Dio è il nostro giudice e giudice supremo dell’universo. Perché pensate che questo status sia fondamentale per il vangelo e per la nostra salvezza?`

`In che misura il caso dei Cananei ci offre una finestra sulla pazienza e la giustizia di Dio? Come possiamo riflettere il carattere di Dio nel modo di trattare i nostri simili?`

`Riflettete sulla natura fondamentale del libero arbitrio. Perché pensate che Dio rispetti la nostra libertà di scelta? Qual è il rapporto tra l’amore e la libertà di scelta?`

`L’Antico Testamento contiene molte storie di guerra e di conflitto, ma in definitiva prevede una visione di pace. Che ruolo dovrebbero avere i cristiani nello stabilire la pace nel loro ambiente sociale?`