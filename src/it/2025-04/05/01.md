---
title:  Dio combatte per te
date:   25/10/2025
---

### Letture

Genesi 15:16; Levitico 18:24-30; 2 Timoteo 4:1,8; Esodo 23:28-30; Deuteronomio 20:10,15-18; Isaia 9:6

> <p></p>
> «Giosuè prese in una volta sola tutti quei re e i loro paesi, perché il SIGNORE, il Dio d’Israele, combatteva per Israele» Giosuè 10:42

Il libro di Giosuè contiene alcune scene inquietanti. Il concetto di _guerra divina o guerra santa_, che raffigura un gruppo di persone che hanno ricevuto da Dio il mandato di distruggere un altro gruppo, solleva seri interrogativi. La questione della guerra santa nell’Antico Testamento è impegnativa. Dio appare come il Signore sovrano dell’universo; pertanto, tutto ciò che accade deve, in qualche modo, essere legato alla sua volontà diretta o indiretta. Quindi, diventa inevitabile domandarsi: «Dio come può permettere queste cose?».

La settimana scorsa abbiamo visto che lui stesso è coinvolto in un conflitto molto più grande di qualsiasi guerra o battaglia combattuta nella storia umana, una battaglia che permea ogni aspetto della nostra vita. Abbiamo visto anche che gli eventi della storia biblica e secolare possono essere pienamente compresi solo alla luce di questo conflitto.

Questa settimana continuiamo a esplorare la complessità delle guerre divinamente sancite, i limiti e le condizioni della guerra divina, la visione finale di pace offerta dai profeti dell’Antico Testamento e le implicazioni spirituali di tali guerre.