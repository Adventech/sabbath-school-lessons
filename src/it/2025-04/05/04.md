---
title:  Esproprio o annientamento?
date:   28/10/2025
---

`Confrontare Esodo 23:28-30; 33:2; 34:11; Numeri 33:52; e Deuteronomio 7:20 con Esodo 34:13; Deuteronomio 7:5; 9:3; 12:2,3; e 31:3,4. Che cosa rivelano questi testi circa lo scopo della conquista e la portata della distruzione?`

Lo scopo originario di Dio riguardo ai Cananei non era il loro annientamento, bensì l’esproprio. L’esame dei passi che descrivono come Israele dovette essere coinvolto nelle battaglie di conquista, utilizza termini che parlano di confisca, espulsione e dispersione contro gli abitanti della terra promessa.

Il secondo gruppo di termini che esprimono distruzione e di cui Israele è soggetto, si riferisce per lo più a oggetti inanimati, come quelli del culto pagano od oggetti dedicati alla distruzione. Evidentemente, i luoghi di culto pagano e gli altari costituivano i centri principali della religione cananea.

La guerra santa ha come obiettivo principalmente la cultura e la società corrotte di Canaan. Per evitare la contaminazione, Israele doveva distruggere tutti gli elementi che propagavano la corruzione. Tuttavia, tutti gli abitanti di Canaan e coloro che, a titolo individuale, riconobbero la sovranità di Dio prima della conquista, o anche durante, poterono sfuggire alla distruzione (Gs 2:9-14; cfr. Gc 1:24-26). L’unica parte della popolazione cananea destinata alla distruzione fu quella che si ritirò nelle città fortificate, continuando ostinatamente a ribellarsi al piano di Dio per gli Israeliti e indurendo i propri cuori (Gs 11:19,20).

Tuttavia, sorge una domanda: se lo scopo iniziale della conquista di Canaan era di scacciare gli abitanti di quella terra e non di annientarli, perché gli Israeliti hanno dovuto uccidere così tante persone? L’analisi dei testi biblici relativi alla conquista di Canaan ha rivelato che l’intento originario era la dispersione della popolazione cananea. Tuttavia, la maggior parte di essi, com’era successo al faraone d’Egitto, indurì il proprio cuore immedesimandosi totalmente con la cultura di riferimento, al punto che la distruzione di quest’ultima implicava anche la loro distruzione.

`Quali elementi del tuo carattere e delle tue abitudini hanno bisogno di essere sradicati ed eliminati?`