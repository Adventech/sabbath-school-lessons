---
title:  "Giganti della fede: Giosuè e Caleb"
date:   15/11/2025
---

### Letture

Numeri 13:6,30-32; Giosuè 14:6-14; Luca 18:1-5; Giosuè 19:49-51; 2 Corinzi 3:18; Romani 12:1,2

> <p></p>
> «Ricordatevi dei vostri conduttori, i quali vi hanno annunciato la parola di Dio; e, considerando quale sia stata la fine della loro vita, imitate la loro fede» Ebrei 13:7

Ogni genitore sa che i figli imparano con l’esempio. Tanti si preoccupano nel constatare che i propri figli seguono i loro tratti negativi e non quelli positivi. Qualunque sia la nostra età, troviamo più facile sbagliare che fare il bene. È insito nella nostra condizione di esseri decaduti. «Poiché ciò che faccio io non lo capisco: infatti non faccio quello che voglio, ma faccio quello che odio» (Ro 7:15). Chi non si ritrova in queste parole?

Fin dalla nascita, l’uomo viene plasmato dalla forza dell’esempio. Impariamo a fare le cose più elementari della vita, come camminare, parlare ed esprimere le nostre emozioni, imitando le persone che ci sono più vicine. Anche da adulti abbiamo bisogno di modelli di riferimento e, anche se non sono perfetti, possiamo ammirare ed emulare quei tratti spirituali che li hanno resi giganti della fede.

Questa settimana approfondiremo gli esempi personali di due giganti della fede nel libro di Giosuè: Caleb e Giosuè stesso. Che cosa li ha resi così speciali nella loro generazione e quale ruolo chiave hanno svolto nella vita del popolo di Dio durante uno dei periodi più cruciali della storia d’Israele?