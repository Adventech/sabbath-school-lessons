---
title:  Ogni cosa sarà nuova
date:   24/12/2022
---

### Letture
2 Pietro 3:13; Apocalisse 21:3,22; 1 Giovanni 3:2,3; 1 Pietro 1:22; Isaia 25:8; Apocalisse 22:3-5 
 
> <p></p>
> «E colui che siede sul trono disse: “Ecco, io faccio nuove tutte le cose”. Poi mi disse: “Scrivi, perché queste parole sono fedeli e veritiere”» Apocalisse 21:5
 
Questa è la speranza che ci arriva dalla Scrittura: «Ma, secondo la sua promessa, noi aspettiamo nuovi cieli e nuova terra, nei quali abiti la giustizia» (2 P 3:13).

Qualcuno, tuttavia, considera una fantasia la promessa di nuovi cieli e di una nuova terra (Ap 21:1), storielle raccontate da chi detiene il potere e usa la speranza di una vita futura per tenere in riga le masse: «Anche se ora la vita è dura, un giorno sarete premiati nel cielo».

Effettivamente qualcuno ha usato in questo modo la speranza futura presentata dalla Bibbia, ma quell’abuso non cambia la realtà di quelle promesse. Negli ultimi giorni, ci sarà chi ridicolizzerà la nostra beata speranza (2 P 3:3-7), ma quello scherno potrebbe essere un’ulteriore prova che quanto scritto dalla Bibbia è vero, perché non farà che adempiere a quanto predetto nella Parola di Dio.

Nel corso di quest’ultima settimana, rifletteremo sulla promessa gloriosa dei nuovi cieli e della nuova terra, della presenza del Signore, della fine della morte e delle lacrime e, infine, del trionfo definitivo dell’amore di Dio.