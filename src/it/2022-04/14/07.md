---
title:  Approfondimento
date:   30/12/2022
---

Leggere da _Il gran conflitto_, «La fine del conflitto», 662-678 [cap. 42, pp. 518-530].

«L’esperienza di Gesù sarà approfondita e cantata dai redenti nell’eternità. Nel Cristo glorificato, essi vedranno il Cristo crocifisso. Essi non dimenticheranno mai che colui, che con la sua potenza ha creato e sostiene i mondi nell’immenso regno dello spazio, il Figlio diletto di Dio, la Maestà del cielo, colui che i cherubini e i serafini adorano con gioia, si umiliò per rialzare l’uomo caduto, prese su di sé la colpa e subì l’infamia del peccato. Egli sopportò la separazione dal Padre e soffrì così tanto per i peccati di un mondo perso che, sulla croce del Calvario, il suo cuore ne fu spezzato e morì. Il pensiero che il Creatore di tutti i mondi, l’Arbitro di tutti i destini, abbia acconsentito a rinunciare alla sua gloria e umiliarsi per amore dell’uomo, susciterà sempre la meraviglia e l’adorazione dell’universo» - GC, 651 [cap. 40, p. 509].

«Il grande conflitto è finito. Il peccato e i peccatori non esistono più. L’intero universo è purificato. Tutto il creato palpita di armonia e di gioia. Da colui che ha creato tutte le cose fluiscono la vita, la luce e la gioia che inondano lo spazio infinito. Dall’atomo più impercettibile al più grande dei mondi, tutte le cose, quelle animate e quelle inanimate, nella loro bellezza e nella loro perfezione, dichiarano con gioia che Dio è amore» - GC, 678 [cap. 42, p. 530]. 

**Domande per la condivisione**

`1. Purtroppo, tanti credenti cristiani si sono secolarizzati e vivono la loro vita come se il mondo dovesse durare all’infinito (Lu 12:16-21). Come bilanciare i nostri ideali terreni con le priorità celesti? Come salvaguardarsi da quanto Gesù ha predetto in Luca 12?`

`2. Se il cielo iniziasse qui sulla terra, cosa dovremmo fare per trasformare le nostre case e le nostre vite personali e farle diventare piccole oasi dei princìpi celesti?`

`3. Torniamo sulla domanda finale della lezione di domenica. Qual è la logica che alimenta il pessimismo di chi non crede alla vita eterna? Ci sono persone, però, che, pur convinte di questo, vivono «spensieratamente». Come credi possano riuscire a farlo senza la promessa di qualcosa d’altro che vada oltre questa esistenza?`