---
title:  Approfondimento
date:   11/11/2022
---

Leggere da _La speranza dell’uomo_, «Nella tomba di Giuseppe», 769, 778 [cap. 80, pp. 574-582], «Il Signore è risorto», 779-787 [cap. 81, pp. 583-588]; «Perché piangi?», 788-794 [cap. 82, pp. 589-593]; «Sulla via di Emmaus», 795-801 [cap. 83, pp. 594-497] e «Pace a voi», 802-808 [cap. 84, pp. 598-602]. 
 
La sensibilità moderna si rifiuta di credere in un fenomeno come la risurrezione di Cristo. Tuttavia, le prove storiche sono così evidenti che anche chi non riesce ad accettare tale realtà è costretto ad ammettere che tante persone hanno creduto di aver visto il Cristo risorto. Gran parte dunque dell’apologetica anti-risurrezione è un tentativo di spiegare cosa potrebbe avere indotto quei testimoni a pensare di aver visto Cristo risorto. Per qualcuno, i discepoli ebbero delle allucinazioni; per altri, Gesù non era davvero morto ma aveva solo perso i sensi ed era tornato in vita dopo essere stato prelevato dalla croce; per questo, una volta riapparso, i suoi seguaci pensarono che fosse risorto. Addirittura c’è chi è arrivato a sostenere che Gesù avesse un fratello gemello e che i discepoli lo avrebbero scambiato per Cristo risorto. In altre parole, l’evidenza storica è talmente forte che è questo il genere di argomentazioni proposte per tentare di scardinarla.

«La voce che esclamò sulla croce: “È compiuto!” fu udita anche dai morti. Attraversò i muri del sepolcro e invitò coloro che dormivano ad alzarsi. Lo stesso avverrà quando la voce di Cristo si farà udire dal cielo. Quella voce penetrerà nei sepolcri, li spalancherà e i morti in Cristo risusciteranno. Al momento della risurrezione del Salvatore si aprirono solo poche tombe; ma al suo ritorno, tutti i giusti morti ascolteranno la sua voce e usciranno per una vita gloriosa e immortale. La stessa potenza che ha risuscitato Cristo dai morti farà risuscitare la sua chiesa, la glorificherà con lui al di sopra di ogni principato, di ogni potestà e di ogni nome che si può nominare non solo in questa vita, ma anche in quella futura» - DA, 787 [p. 588].

**Domande per la condivisione**
 
`1. «È compiuto!» (Gv 19:30) ed «Egli è risuscitato» (Mt 28:7) sono le due affermazioni più significative mai pronunciate. In che modo diventano complementari nel contesto della storia della salvezza? Quale speranza ci viene trasmessa con quelle parole?`

`2. Inizialmente, i capi religiosi vollero che dei soldati romani custodissero il sepolcro per impedire che i discepoli sottraessero il corpo di Gesù. In seguito, pagarono quegli stessi soldati perché dicessero che proprio i discepoli lo avevano trafugato. Perché quel sepolcro vuoto è così importante per noi cristiani?`