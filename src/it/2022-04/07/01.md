---
title:  Cristo ha sconfitto la morte
date:   05/11/2022
---

### Letture
Matteo 26:57-75; 26:62-66; Giovanni 10:17,18; 20:11-29; 1 Corinzi 15:5-8 
 
> <p></p>
> «Quando lo vidi, caddi ai suoi piedi come morto. Ma egli pose la sua mano destra su di me, dicendo: “Non temere, io sono il primo e l’ultimo, e il vivente. Ero morto, ma ecco sono vivo per i secoli dei secoli, e tengo le chiavi della morte e del soggiorno dei morti”» Apocalisse 1:17,18 
 
Il tema della risurrezione di Gesù si colloca al centro della fede cristiana e l’apostolo Paolo lo ha espresso con grande efficacia: «Difatti, se i morti non risuscitano, neppure Cristo è stato risuscitato; e se Cristo non è stato risuscitato, vana è la vostra fede; voi siete ancora nei vostri peccati. Anche quelli che sono morti in Cristo, sono dunque periti» (1 Co 15:16-18).

La prossima settimana affronteremo questo tema più nel dettaglio. A prescindere dall’enfasi posta da Paolo sulla morte di Cristo e sulla sua valenza - «poiché mi proposi di non sapere altro fra voi, fuorché Gesù Cristo e lui crocifisso» (1 Co 2:2) - se viene scissa dalla risurrezione, la morte non può avere niente di positivo. Ecco perché la verità di Gesù risorto è essenziale per l’intera fede cristiana e per il piano della salvezza.

È difficile però comprenderne l’importanza se, come molti credono, i morti in Cristo starebbero già godendo delle benedizioni del cielo, essendo tornati a casa con il Signore.

A parte tutto ciò, questa settimana parleremo della risurrezione di Cristo e delle prove convincenti che egli ci ha offerto a supporto della stessa.