---
title:  Le fiamme infernali
date:   26/11/2022
---

### Letture
Marco 9:42-48; Malachia 4:1; Giuda 7; 1 Timoteo 2:5; Atti 2:29,34,35; 1 Giovanni 5:3-12 
 
> <p></p>
> «Ma esaminate ogni cosa e ritenete il bene» 1 Tessalonicesi 5:21 
 
Il sommo poeta, Dante Alighieri (1265-1321), scrisse la Divina commedia immaginando un viaggio della sua anima dopo la morte. Anima che visiterà l’inferno, all’interno della terra, il purgatorio, dove lo spirito dell’uomo può purificarsi e acquisire il diritto di salire in cielo, e il paradiso, alla presenza di Dio.

Anche se si tratta solo di un poema immaginario, quello che ha scritto Dante ha finito per esercitare un notevole influsso sulla teologia cristiana, in particolare su quella cattolica. L’assunto dell’anima immortale destinata verso l’inferno, il purgatorio o il paradiso è fondamentale per questa chiesa. Anche tante denominazioni conservatrici protestanti credono in un’anima immortale che dopo la morte sale in paradiso oppure sprofonda all’inferno. In effetti, se l’anima dell’uomo non muore mai, dovrà pure andare da qualche parte dopo la morte del corpo. La comprensione sbagliata della natura umana ha provocato terribili errori teologici.

Questa settimana esamineremo alcune di queste teorie non bibliche relative a ciò che accade dopo la morte.