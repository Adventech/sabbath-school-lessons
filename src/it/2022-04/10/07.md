---
title:  Approfondimento
date:   02/12/2022
---

Leggere da _Il gran conflitto_: «Il mistero dell’immortalità», 531-550 [cap. 33, pp. 416-430]; «Lo spiritismo», 551-562 [cap. 34, pp. 431-439].

«La dottrina dello stato cosciente dei morti si basa sull’errore dell’immortalità naturale; essa, come quella delle pene eterne, è contraria all’insegnamento delle Scritture, ai dettami della ragione e ai nostri stessi sentimenti di umanità. Secondo la convinzione popolare, i giusti in cielo conoscono tutto ciò che accade sulla terra e in modo particolare quello che riguarda la vita dei loro amici rimasti quaggiù. Ma il defunto potrebbe essere felice vedendo le difficoltà nelle quali si dibattono i vivi, i peccati commessi dai loro cari, il dolore, i disinganni, le angosce della loro vita?

Di quale felicità celeste potrebbero godere coloro che seguono le vicende dei loro amici sulla terra? Come è brutto credere che appena l’alito vitale lascia il corpo, l’anima degli empi viene abbandonata alle fiamme dell’inferno! Che tortura devono provare coloro che vedono i loro amici non convertiti scendere nel sepolcro impreparati e quindi destinati a passare un’eternità di dolore e di peccato!» - GC, 545 [cap. 33, pp. 426,427].

**Domande per la condivisione**
 
`1. Chi ha avuto modo di dialogare con altri cristiani sullo stato dei morti e sulla natura dell’inferno, si sarà probabilmente reso conto di quanto le persone siano ferme e irremovibili sulle proprie convinzioni, secondo cui i salvati salgono immediatamente in cielo e i perduti sono destinati al tormento eterno dell’inferno. Secondo te, a cosa è dovuto un tale solido convincimento? Un conto è credere che i loro cari defunti si trovino «con il Signore» (per certi aspetti è anche comprensibile), un altro è questa strenua difesa dell’idea orribile di un tormento eterno per i perduti. Perché dimostra il peso enorme che può avere la tradizione?`

`2. Gran parte delle denominazioni cristiane proclamano l’immortalità dell’anima, teoria contraria alla Scrittura. Che cos’altro possiamo fare come chiesa per annunciare al mondo la visione biblica della morte e dell’aldilà?`

`3. Nonostante La divina commedia sia un’opera frutto dell’immaginazione, ha contribuito a cementare nella mente delle persone falsi insegnamenti relativi a ciò che accade all’«anima» dopo il decesso. Perché la teologia cristiana è così esposta a concetti provenienti dal mondo secolare? Quali sono le altre teorie estranee al contesto biblico che oggi continuano a influenzare il mondo cristiano? Come proteggersi da esse?`