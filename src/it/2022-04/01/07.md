---
title:  Approfondimento
date:   30/09/2022
---

Leggere da _Il gran conflitto_, «L’origine del male», 492-504 [cap. 29, pp. 385-394]; da _Patriarchi e profeti_, «L’origine del male», 33-27, [cap. 1, pp. 19-27].

«Non c’era alcuna speranza possibile per la redenzione di quelli (Satana e i suoi angeli) che erano stati testimoni, che avevano goduto dell’inesprimibile gloria del cielo e avevano visto la maestà di Dio; eppure, anche di fronte a quella gloria, gli si erano ribellati. Nessuna ulteriore e straordinaria manifestazione della potenza divina li avrebbe potuti impressionare più di quanto avessero già conosciuto. Essendosi ribellati in presenza di una gloria indescrivibile, non poteva esserci una condizione più favorevole per convincersi. Non c’era più alcuna riserva di forza aggiuntiva, altezza o profondità di gloria infinita per sopraffare i loro dubbi scatenati dalla gelosia e il loro ribelle mormorio. La loro colpa e la punizione conseguente dovevano essere proporzionate agli incredibili privilegi di cui avevano goduto nelle corti celesti» - _Confrontation_, p. 21. 

«Fin dal principio, il Padre e il Figlio sapevano che si sarebbe verificata l’apostasia di Satana e la caduta dell’uomo a causa delle sue tentazioni e dei suoi inganni. Dio non aveva voluto l’esistenza del peccato, ma in anticipo aveva previsto i mezzi per affrontare questa terribile situazione di emergenza. Era così grande il suo amore per il mondo, che egli offrì il suo unico Figlio, “affinché chiunque crede in lui non perisca, ma abbia vita eterna” (Gv 3:16)» - DA, 22 [cap. 1, p. 10]. 

**Domande per la condivisione**
 
`1. Dibattere nella classe il tema dell’origine del male e se Dio possa essere ritenuto responsabile dell’esistenza del male nel nostro mondo. Come possiamo cercare di rispondere a questa accusa?`

`2. Qual è la relazione tra la croce e la nostra comprensione della questione del male? Perché la croce è centrale rispetto a tale comprensione?`

`3. Dopo tanti millenni di peccato, malvagità e dolore che hanno contraddistinto la vita nel nostro mondo, Satana dovrebbe avere ormai la piena consapevolezza delle tragiche conseguenze della sua ribellione. Perché allora prosegue la sua azione malvagia contro Dio?`

`4. In Matteo 5:43-48, Cristo parla dell’amore incondizionato di Dio per tutti gli esseri umani come modello di riferimento di ogni nostra interazione. Come pensi di poterti avvicinare a quell’esempio nella tua famiglia e nella tua chiesa?`

`5. L’apostolo Pietro ci avverte che «il diavolo, gira come un leone ruggente cercando chi possa divorare» (1 P 5:8). Leggiamo anche Efesini 6:10-20. Come neutralizzare «le insidie del diavolo» (Ef 6:11)?`