---
title:  Approfondimento
date:   16/12/2022
---

Leggere da _La via della guarigione_, «La salute della mente», 241-257 [cap. 18, pp. 189-203].  
 
«Il gran conflitto sta giungendo alla fine. Ogni resoconto di calamità avvenute nei mari o sulla terra testimonia che la fine di tutte le cose è vicina. Guerre e rumori di guerre lo confermano. C’è un cristiano il cui polso non batta in fibrillazione al prefigurarsi dei grandi eventi che si aprono davanti a noi? Il Signore sta per tornare. Udiamo i passi di un Dio che si sta avvicinando» - _Maranatha_, p. 220. 
 
«Vivete una vita di fede giorno dopo giorno. Non diventate preda dell’ansia e della preoccupazione in vista dei tribolati tempi della fine, perché serve solo ad anticipare quelle tribolazioni. Non indugiare in pensieri del tipo: “Temo che nel gran giorno della prova non riuscirò a resistere”. Sei chiamato a vivere il presente, l’oggi. Il domani non ti appartiene. Oggi devi riuscire ad avere la supremazia sul tuo io. Oggi sei chiamato a vivere una vita di preghiera. Oggi devi combattere il buon combattimento della fede. Oggi devi essere certo che Dio ti benedice. Sconfiggendo incredulità e tenebre otterrai i requisiti richiesti dal Maestro e diventerai fonte di benedizione per le persone che ti sono accanto» - _Signs of the Times_, 20 ottobre 1887. 
 
«Il Signore verrà presto [...] e oggi dobbiamo prepararci e aspettare la sua apparizione. Che cosa meravigliosa sarà vederlo e ricevere il suo benvenuto in qualità di suoi redenti! Noi abbiamo atteso a lungo, ma la nostra speranza non si è affievolita. Quando vedremo il Re in tutta la sua bellezza, saremo benedetti per l’eternità. Dovremmo gridare: “Diretti verso casa!”. Sì, ci stiamo avvicinando al giorno in cui Cristo verrà con potenza e grande gloria per introdurre i suoi eletti nella loro dimora eterna» - 3TT, p. 163.

**Domande per la condivisione**
 
`1. Perché l’idea che la persona sia formata da corpo, mente e spirito e sia indivisibile ci aiuta a comprendere meglio l’importanza del nostro stile di vita?`

`2. Ogni vero risveglio e riforma sono teocentrici (centrati su Dio) e mai antropocentrici (centrati sul comportamento umano). In che modo la parabola del fariseo e dell’esattore delle tasse (Lu 18:9-14) illustra questo principio?`

`3. Torniamo alla domanda finale di giovedì. Come fai a sapere di essere pronto? Può esserci questa certezza senza scadere nella presunzione?`