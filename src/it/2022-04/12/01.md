---
title:  La visione biblica del mondo
date:   10/12/2022
---

### Letture
Luca 2:52; Matteo 4:23; 1 Corinzi 6:19,20; Salmi 24:3,4; Atti 8:4-24; 1 Giovanni 3:1-3 
 
> <p></p>
> «Or il Dio della pace vi santifichi egli stesso completamente; e l’intero essere vostro, lo spirito, l’anima e il corpo, sia conservato irreprensibile per la venuta del Signore nostro Gesù Cristo» 1 Tessalonicesi 5:23
 
Il libro dell’Apocalisse parla di due «globalizzazioni» principali che precedono il ritorno di Cristo. Al capitolo 13 descrive quella definita dell’errore, quando «il mondo intero» si meraviglierà e seguirà la bestia che viene dal mare (Ap 13:3,7,8,12,16). Al capitolo 14 si sottolinea invece la globalizzazione della verità, quando «il vangelo eterno» sarà predicato «a quelli che abitano sulla terra, a ogni nazione, tribù, lingua e popolo» (v. 6). Durante questi «tempi difficili» (2 Ti 3:1) soffierà «ogni vento di dottrina» (Ef 4:14) e le persone «distoglieranno le orecchie dalla verità e si volgeranno alle favole» (2 Ti 4:4).

«Satana farà cadere l’uomo nelle sue trappole tramite due grandi errori: l’immortalità dell’anima e l’osservanza della domenica. Mentre il primo è alla base dello spiritismo, il secondo stabilisce un legame con Roma» - GC, 588 [cap. 36, p. 459].

Fino a quando questi eventi finali non si manifesteranno, dobbiamo restare saldi nella nostra fede in tutta la verità che abbiamo, compresi i principi che riguardano la natura dell’umanità e la morte, lasciandoci guidare dallo Spirito Santo allo scopo di essere pronti quando ci sarà la gloriosa apparizione di Cristo.