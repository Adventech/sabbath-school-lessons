---
title:  Approfondimento
date:   21/10/2022
---

Leggere da Profeti e re, «Visioni della gloria futura», 722-733 [cap. 60, pp. 417-424].
 
La scienza moderna asserisce che la materia è composta da atomi, a loro volta formati da due particelle più piccole, quark e leptoni, ritenuti gli elementi costitutivi di tutta la realtà fisica. Se dunque alla base del mondo materiale ci sono i quark e i leptoni, il Dio che ha creato e che sostiene il mondo non è forse in grado di riconfigurare questi elementi quando arriverà il momento di farci risorgere? Facendosi beffe della risurrezione, il filosofo Bertrand Russell si domandò cosa accade a chi viene mangiato dai cannibali, dato che quel corpo è ora parte dei cannibali stessi. Supponiamo, però, che il Signore prenda quark e leptoni, elementi costitutivi dell’esistenza, ovunque si trovino e, basandosi sulle informazioni in suo possesso che riguardano ciascuno di noi, ci formi di nuovo a partire da quegli elementi. Non avrà certo bisogno di quelli originali, al limite gli basterà pronunciare una parola per crearne degli altri. A prescindere dal metodo cui ricorrerà, il Dio che ha creato l’universo può crearci di nuovo e ha promesso che lo farà alla risurrezione dei defunti.

«Colui che dona la vita chiamerà durante la prima risurrezione quelli che si è conquistato fino a quell’ora trionfante, quando suonerà l’ultima tromba e un esercito numeroso avanzerà verso la vittoria eterna, ogni santo che riposa sarà messo al sicuro e protetto come fosse un gioiello prezioso; Dio lo riconoscerà per nome. Grazie alla forza del Salvatore che ha dimorato in essi quando erano in vita ed essendo stati partecipi della natura divina, essi vengono sottratti alla morte» - 4BC, p. 1143.

**Domande per la condivisione**
 
`1. Si stima che vi siano circa duemila miliardi di galassie, ciascuna delle quali formata da miliardi e miliardi di stelle. Intorno ad alcune di queste orbitano dei pianeti, proprio come quelli del sistema solare. Pensiamo alla potenza indicibile di Dio, che ha creato tutte le stelle, le sostiene e le chiama per nome. Anche se questa straordinaria realtà non prova che egli farà risorgere i defunti, perché dimostra che un evento del genere non sarebbe certo al di fuori delle sue possibilità?`

`2. Ebrei 11 sottolinea la fedeltà e le aspettative di tanti dei cosiddetti «eroi della fede» dei tempi antichi. In che modo questo capitolo può arricchire la nostra comprensione della speranza che i personaggi in questione hanno dimostrato di avere, prima ancora della risurrezione di Gesù?`