---
title:  La speranza nell’antico testamento
date:   15/10/2022
---

### Letture
Giobbe 19:25-27; 1 Timoteo 6:16; Salmo 49; 71; Isaia 26:14, 19; Daniele 12 
 
> <p></p>
> «Per fede Abraamo, quando fu messo alla prova, offrì Isacco; egli, che aveva ricevuto le promesse, offrì il suo unigenito… era persuaso che Dio è potente da risuscitare anche i morti; e riebbe Isacco come per una specie di risurrezione» Ebrei 11:17,19 
 
La speranza dell’Antico Testamento non è riconducibile all’idea greca sull’immortalità dell’anima, ma al concetto biblico della risurrezione finale dei morti. Ma com’è possibile che un corpo ormai defunto da tanto tempo, magari cremato, quindi ridotto in cenere, possa essere riportato in vita? Come può la persona deceduta da secoli recuperare la sua identità?

Queste domande ci portano a riflettere sul mistero della vita. Siamo vivi e godiamo di quell’esistenza che il Signore, con la sua grazia, ci concede ogni giorno. Anche senza addentrarsi nei meandri dell’origine soprannaturale della vita, sappiamo che Dio, nel principio, la generò con la potenza della sua Parola (Ge 1; Sl 33:6,9). Se quindi ha potuto creare la vita sulla terra dal niente (dal latino ex nihilo), perché dubitare della sua capacità di ricrearla e di ripristinarne l’identità originale?

Questa settimana vedremo in che modo si sia piano piano dischiusa la verità della risurrezione finale al tempo dell’Antico Testamento e ci concentreremo in particolare sulle affermazioni presenti nel libro di Giobbe, nei Salmi e in quelli dei profeti Isaia e Daniele.