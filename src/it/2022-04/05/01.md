---
title:  Risurrezioni prima della croce
date:   22/10/2022
---

### Letture
Giuda 9; Luca 7:11-17; 9:28-36; 1 Re 17:8-24; Marco 5:35-43; Giovanni 11:1-44 
 
> <p></p>
> «Gesù le disse: “Io sono la risurrezione e la vita; chi crede in me, anche se muore, vivrà; e chiunque vive e crede in me, non morirà mai. Credi tu questo?”» Giovanni 11:25,26 
 
I riferimenti alla risurrezione nell’Antico Testamento che abbiamo esaminato finora erano ampiamente basati su aspettative personali (Gb 19:25-27; Eb 11:17-19; Sl 49:15; 71:20) e su promesse future (Da 12:1,2,13).

Ma conosciamo anche casi di persone risorte dalla morte. Il primo riguarda Mosè (Gd 9; Lu 9:28-36). Al tempo della monarchia in Israele, il figlio della vedova di Sarepta (1 R 17:8-24) e quello della Sunamita (2 R 4:18-37) risorsero. Cristo, quando era sulla terra, fece risorgere il figlio della vedova di Nain (Lu 7:11-17), la figlia di Iairo (Lu 8:40-56) e Lazzaro (Gv 11). Tranne nel caso di Mosè, tutte queste persone sono risorte in quanto esseri mortali che nel futuro avrebbero nuovamente conosciuto la morte.

Questi episodi confermano inoltre l’insegnamento biblico dell’incoscienza dei defunti (Gb 31:11-13; Sl 115:17; 146:4; Ec 9:5,10). Né nei racconti che li riguardano né in altre parti, nei quali la Bibbia parla di risurrezione, si ipotizza una presunta esperienza post-morte.

Questa settimana saremo chiamati a riflettere più da vicino sulle risurrezioni che hanno preceduto quella di Cristo.