---
title:  Approfondimento
date:   28/10/2022
---

Leggere da _Patriarchi e profeti_, «La morte di Mosè», 469-480 [cap. 43, pp. 391-398]; da _Profeti e re_, «Un profeta di pace», 235-243 [cap. 19, pp. 139-143]; da _La speranza dell’uomo_, «Lazzaro, vieni fuori!», 524-536 [cap. 58, pp. 386-396]. 
 
«Egli possiede la vita, una vita propria, non ricevuta. “Chi ha il Figlio ha la vita” (1 Gv 5:12). La divinità di Cristo è per il credente certezza di vita eterna. Gesù ha detto: “Chi crede in me, anche se muore, vivrà; e chiunque vive e crede in me, non morirà mai. Credi tu questo?” (11:25,26). Gesù alludeva al suo ritorno. Allora i giusti che saranno morti risusciteranno incorruttibili, mentre quelli viventi saranno portati in cielo, senza conoscere la morte. Il miracolo che Gesù stava per compiere doveva rappresentare la risurrezione di tutti i giusti morti. Con le sue parole e le sue opere, Gesù si è presentato come l’autore della risurrezione. Colui che stava per morire sulla croce possedeva le chiavi della morte, ne era il vincitore e riaffermava la sua potenza e il suo diritto di conferire la vita eterna» - DA, 530 [cap. 58, p. 391].

**Domande per la condivisione**
 
`1. Tante persone sono morte durante il ministero profetico di Elia ed Eliseo, ma anche al tempo di Cristo sulla terra. Solo poche sono risorte (Lu 4:24-27). Per quale motivo la risurrezione che davvero conta sarà quella del ritorno di Cristo?`

`2. Sono tanti gli autori che hanno scritto a proposito della futilità di una vita destinata a concludersi sempre con la morte. Tutti morremo, come ogni altra creatura vivente. Ma gli uomini, rispetto agli animali, conoscono la sorte che li attende. Perché diventa quindi fondamentale la promessa della risurrezione?`

`3. Se credi che l’anima sia immortale e che i defunti, soprattutto quelli giusti, vadano a vivere in cielo dopo il loro decesso, che bisogno c’è di una risurrezione alla fine dei tempi?`