---
title:  Approfondimento
date:   14/10/2022
---

Leggere da _Il gran conflitto_, «Il mistero dell’immortalità», 531-550 [cap. 33, pp. 416-430]. 
 
Se vi è capitato di subire un intervento chirurgico e siete stati sottoposti ad anestesia totale, avete una vaga idea di quella che può essere la condizione nella morte. Ma anche in quella circostanza, il vostro cervello continua a funzionare. Quando la persona muore ogni funzione cerebrale cessa, l’esperienza è quindi quella di chiudere gli occhi, che si riapriranno al ritorno di Gesù, oppure alla fine del millennio (Ap 20:7-15). Fino ad allora tutti i defunti, giusti e corrotti, riposeranno per quello che a loro parrà un attimo. Per chi resta in vita la sensazione è che la morte abbia una durata infinita. 
«Se fosse vero che tutte le anime andassero direttamente in cielo al momento del decesso allora potremmo desiderare la morte più della vita. Questa convinzione ha spinto molti a porre fine alla loro esistenza. Sopraffatti dalle difficoltà, dalle preoccupazioni e dalle delusioni sembra così facile recidere il tenue legame con la vita per lanciarsi verso la felicità eterna!» - GC, 538 [cap. 33, p. 422]. 
 
«In nessuna parte della Scrittura si legge che al momento della morte i giusti ricevono il loro premio o gli empi subiscono il loro castigo. I patriarchi e i profeti non hanno fatto nessuna affermazione del genere; Cristo e gli apostoli non vi hanno alluso minimamente. La Bibbia insegna in modo esplicito che i morti non vanno immediatamente in cielo: dormono fino alla risurrezione» - GC, 549,550 [p. 430].

**Domande per la condivisione**
 
`1. Perché il concetto biblico secondo cui l’essere umano è un’entità complessiva formata da corpo, anima e spirito inseparabili, ci aiuta a comprendere meglio la natura della morte?`

`2. Il mondo è stato invaso dalla teoria dell’immortalità dell’anima, con le sue varie ramificazioni. Perché il nostro messaggio sullo stato dei defunti diventa ancora più indispensabile? E come mai anche nel panorama cristiano si trova una forte resistenza a questo insegnamento?`

`3. Perché la corretta comprensione di questa verità ci protegge da quello che potrebbe «palesarsi» davanti ai nostri occhi, da presunte apparizioni di spiriti di parenti o persone care ormai defunte?`