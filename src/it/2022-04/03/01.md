---
title:  Comprendere la natura umana
date:   08/10/2022
---

### Letture
Genesi 1:24-17; 2:7,19; Matteo 10:28; Ecclesiaste 12:1-7; 1 Re 2:10; 22:40 
 
> <p></p>
> «Dio il Signore formò l’uomo dalla polvere della terra, gli soffiò nelle narici un alito vitale e l’uomo divenne un essere vivente» Genesi 2:7 
 
La tensione tra le parole di Dio «… certamente morirai» (Ge 2:17) e la promessa contraffatta di Satana - «non morirete affatto!» (3:4) - non si è limitata al contesto dell’Eden ma ha avuto ripercussioni in tutto il corso della storia.

C’è chi prova a trovare un’armonizzazione tra le due affermazioni, perché ritiene che il monito «certamente morirai» si riferisca solo alla morte fisica del corpo, mentre la promessa «non morirete affatto!» alluda a uno spirito o un’anima immortali.

Ma tale approccio non funziona. Domandiamoci: è mai possibile trovare sintonia tra parole contraddittorie pronunciate da Dio e da Satana? Esiste un’anima o uno spirito immateriale che sopravvive consciamente alla morte fisica? Esistono tentativi filosofici e scientifici che danno una risposta plausibile a queste domande. Ma, in quanto credenti cristiani che fondano la loro convinzione sulla Bibbia, dobbiamo riconoscere che solo il Dio onnipotente, colui che ci ha creati, ci conosce alla perfezione (Sl 139). Quindi, le risposte a questi dubbi cruciali le possiamo trovare solo nelle parole che ci ha rivolto attraverso la Scrittura.

Questa settimana analizzeremo in che modo l’Antico Testamento definisce la natura umana e la condizione dell’uomo nella morte.