---
title:  La speranza del nuovo testamento
date:   12/11/2022
---

### Letture
1 Corinzi 15:12-19; Giovanni 14:1-3; 6:25-51; 1 Tessalonicesi 4:13-18; 1 Corinzi 15:51-55 
 
> <p></p>
> «E la testimonianza è questa: Dio ci ha dato la vita eterna, e questa vita è nel Figlio suo. Chi ha il Figlio ha la vita; chi non ha il Figlio di Dio, non ha la vita» 1 Giovanni 5:11,12 
 
Seppure scrivendo in greco, gli autori del Nuovo Testamento (con l’eccezione di Luca) erano Ebrei e si accostavano alla natura dell’essere umano secondo la prospettiva olistica ebraica e non pagana, tipica del mondo ellenico. Per Cristo e per gli apostoli quella cristiana non era una speranza nuova ma, piuttosto, la rivelazione dell’antica speranza già nutrita da patriarchi e profeti. Per esempio, Cristo dice che Abraamo ha visto il suo giorno e se ne è rallegrato (Gv 8:56). Giuda afferma che Enoc aveva profetizzato il ritorno di Cristo (vv. 14,15), mentre nella Lettera agli Ebrei si parla di eroi della fede in attesa di una ricompensa celeste che non avrebbero ottenuto fin quando noi non avremmo ricevuto la nostra (Eb 11:39,40). Un’affermazione che non avrebbe senso se le loro anime fossero già in cielo con il Signore.

Sottolineando che solo chi è in Cristo avrà la vita eterna (1 Gv 5:11,12), Giovanni confuta la teoria dell’immortalità dell’anima. Non può esserci vita eterna al di fuori di una relazione salvifica con Cristo. La speranza del Nuovo Testamento, dunque, è centrata su Cristo e sulla promessa che questa esistenza mortale un giorno diventerà immortale.