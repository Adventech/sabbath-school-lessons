---
title:  Approfondimento
date:   18/11/2022
---

Leggere da _Gli uomini che vinsero un impero_: «Le lettere ai Tessalonicesi», 255-268 [cap. 25, pp. 160-168]; «Chiamati a raggiungere un ideale più elevato», 209-322 [cap. 30, pp. 194-202].

«I romani», scrive Stephen Cave, «sapevano bene che i cristiani credevano nella futura risurrezione fisica dalla tomba, e fecero tutto il possibile per ridicolizzare e ostacolare queste speranze. Il rapporto di un episodio di persecuzione avvenuto a Gaul, nel 177 d.C., racconta che i martiri vennero prima giustiziati, poi i loro cadaveri furono lasciati a decomporre all’aperto per sei giorni prima di essere bruciati. Le ceneri vennero gettate nel fiume Rodano. “Adesso vediamo se risorgeranno”, pare abbiano provocatoriamente detto i Romani» - S. Cave, _Immortality: The Quest to Live Forever and How It Drives Civilization_, New York, Crown Publishers, 2012, pp. 104,105.

Questa piccola lezione pratica dello scetticismo teologico, per quanto drammatica, è fuori luogo. Non dimostra nulla circa la promessa biblica della risurrezione. Il potere che ha risorto Cristo dalla morte potrà agire anche nei nostri confronti, indipendentemente dallo stato del nostro corpo. In fondo, se quella stessa forza ha potuto creare e sostenere l’intero cosmo, certamente Dio saprà utilizzarla per traslare i viventi e fare risorgere i defunti.

«Paolo scrisse: “Infatti, se crediamo che Gesù morì e risuscitò, crediamo pure che Dio, per mezzo di Gesù, ricondurrà con lui quelli che si sono addormentati” (1 Te 4:14). Molti interpretano questo versetto credendo che esso giustifichi l’idea che i morti ritorneranno con Cristo dal cielo; ma Paolo intendeva dire che come Cristo fu risuscitato dai morti, così Dio chiamerà dalle loro tombe i credenti che vi si trovano per condurli con sé nel cielo. Quale preziosa consolazione! Quale gloriosa speranza! Non solo per la chiesa di Tessalonica, ma per tutti i cristiani ovunque essi siano» - AA, 259 [pp. 162,163].

**Domande per la condivisione**

`1. Qualcuno ha detto: «La morte ti cancella del tutto… Cancellare ogni cosa contribuisce a distruggere il senso della vita di una persona». Su quale speranza possiamo contare per controbattere la presunta mancanza di senso della nostra vita?`

`2. Come conciliare la necessità di crescere verso l’obiettivo della perfezione (Fl 3:12-16) e il dato di fatto che solo al ritorno di Cristo riceveremo una natura pura e incorruttibile (1 Co 15:50-55)?`

`3. C’è chi crede al «rapimento segreto»; come aiutarlo a capire che non è vero?`

`4. Rileggere 1 Corinzi 15:12-19. Perché vi troviamo la prova che i defunti non si trovano in cielo con Gesù? Che senso avrebbero questi versetti se fosse vero il contrario?`