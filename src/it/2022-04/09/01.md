---
title:  Passaggi contraddittori?
date:   19/11/2022
---

### Letture
Luca 16:19-31; 23:43; Giovanni 20:17; Filippesi 1:21-24; 1 Pietro 3:13-20; Apocalisse 6:9-11 
 
> <p></p>
> «Voi investigate le Scritture, perché pensate d’aver per mezzo di esse vita eterna, ed esse son quelle che rendono testimonianza di me» Giovanni 5:39 
 
Pietro ammonisce: «ma glorificate il Cristo come Signore nei vostri cuori. Siate sempre pronti a rendere conto della speranza che è in voi a tutti quelli che vi chiedono spiegazioni» (1 P 3:15). E l’apostolo Paolo aggiunge: «predica la parola, insisti in ogni occasione favorevole e sfavorevole, convinci, rimprovera, esorta con ogni tipo di insegnamento e pazienza. Infatti, verrà il tempo che non sopporteranno più la sana dottrina…» (2 Ti 4:2,3). Stando così le cose, dovremmo considerare non solo quei passi che possono essere spiegati facilmente per dimostrare le nostre convinzioni, ma anche quelli comunemente usati per insegnare cose diverse rispetto alle nostre dottrine. Nel farlo, seguiamo l’esempio ispiratore di Gesù: «Cristo non ha mai nascosto una parte della verità, ma l’ha sempre detta con amore, mostrandosi prudente e pieno di tatto. Non è stato mai rude, non ha mai pronunciato senza ragione una parola severa né ha fatto soffrire inutilmente un’anima sensibile. Non ha censurato la debolezza umana, ma ha denunciato senza timore l’ipocrisia, l’incredulità e la malvagità» - DA, 353 [cap. 37, p. 256].

Questa settimana studieremo alcuni passaggi interessanti usati per giustificare l’immortalità dell’anima. Queste riflessioni dovrebbero consolidare le nostre convinzioni e aiutarci a rispondere in maniera rispettosa a chi mette in dubbio questo insegnamento cruciale.