---
title:  Approfondimento
date:   25/11/2022
---

Leggere da _Le parabole_: «Abisso incolmabile», 261- 272 [cap. 21, pp. 190-199]; da _La speranza dell’uomo_: «Calvario»,741-757 [cap. 78, pp. 554-566].
 
«Nella parabola dell’uomo ricco e del povero Lazzaro, Cristo dichiara che in questa vita gli uomini decidono del loro destino eterno. Durante questo periodo di prova la grazia di Dio è offerta a tutti. Ma se gli uomini perdono la propria opportunità perdendosi nei piaceri, si privano da soli della vita eterna. Non sarà loro concesso un altro periodo di prova. Con la loro scelta hanno stabilito un abisso incolmabile tra loro e Dio» - COL, 260 [cap. 21, p. 190].

«Quando quei primi cristiani erano esiliati sui monti o nei deserti; quando venivano gettati in carcere a morirvi di fame, di freddo o in seguito alle torture; quando il martirio sembrava l’unica via per sottrarsi alla distretta, essi si rallegravano di essere stati stimati degni di soffrire per Cristo che era stato crocifisso per loro. Il loro degno esempio sarà di conforto e d’incoraggiamento al popolo di Dio che dovrà affrontare un tempo di angoscia senza precedenti» - 2TT, p. 68 [45].

**Domande per la condivisione**
 
`1. In che modo la visione biblica complessiva sulla natura umana ci aiuta a comprendere meglio alcuni dei passaggi che abbiamo studiato questa settimana?`

`2. Riflettere sul contrasto tra la religione «non negoziabile» dei martiri e quella «flessibile» della nostra generazione postmoderna. In altri termini, per cosa vale la pena morire? In ogni caso, se si ritiene che ogni verità sia sostanzialmente relativa o culturale, perché mai qualcuno dovrebbe dare la vita per essa? Cosa ci insegnano invece le persone disposte a morire per cause che riteniamo sbagliate?`

`3. Torniamo alla parabola dell’uomo ricco e del povero Lazzaro. Quando Gesù risorse molti credettero in lui. Tanti altri, nonostante la stessa evidenza, non lo fecero. Quanto può essere duro il cuore dell’uomo di fronte alla verità? Cosa possiamo fare per proteggere noi stessi da una simile durezza?`

`4. Gesù parla del momento in cui i morti vivranno: «quelli che hanno operato bene, in risurrezione di vita; quelli che hanno operato male, in risurrezione di giudizio» (Gv 5:29). Questi due eventi sono separati da secoli, anche se sembra stiano avvenendo in contemporanea. In che modo quello che scrive Paolo in Filippesi 1:23 può aiutarci a interpretare le parole di Gesù?`