---
title:  È morto per noi
date:   29/10/2022
---

### Letture
Apocalisse 13:8; Matteo 17:22,23; Marco 9:30-32; Giovanni 19:1-30; Romani 6:23; 1 Corinzi 1:18,24 
 
> <p></p>
> «E, come Mosè innalzò il serpente nel deserto, così bisogna che il Figlio dell’uomo sia innalzato, affinché chiunque crede in lui abbia vita eterna» Giovanni 3:14,15 
 
Secondo un detto popolare sono due le cose che è impossibile evitare: le tasse e la morte. Non è del tutto vero; qualcuno riesce a eludere il pagamento delle tasse, ma con il trapasso non ce la può proprio fare. Si può riuscire a posticiparla di qualche anno, ma prima o poi si presenterà inesorabile. Sappiamo che tutti i defunti, giusti e malvagi, vanno a finire nello stesso posto, quindi la speranza della risurrezione per noi è tutto. Paolo ha scritto che «anche quelli che sono morti in Cristo, sono periti» (1 Co 15:18), affermazione piuttosto strana, se fosse vero che quanti «si sono addormentati in Cristo» stanno frequentando il cielo alla presenza di Dio.

La risurrezione di Cristo è l’elemento centrale della nostra fede, perché grazie a quella anche noi abbiamo la certezza di risorgere. Ma prima che Cristo vivesse quell’esperienza, anche lui ha dovuto sperimentare la morte. Ecco perché, nella penosa agonia del Getsemani, consapevole di andarvi incontro, pregò: «e che dirò? Padre, salvami da quest’ora? Ma è per questo che sono venuto incontro a quest’ora» (Gv 12:27). Lo scopo era proprio quello di morire.

Questa settimana ci concentreremo sulla morte di Cristo e sul suo significato relativo alla promessa della vita eterna.