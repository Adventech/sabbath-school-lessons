---
title:  Approfondimento
date:   04/11/2022
---

Leggere da _La speranza dell’uomo_, «Gesù nel Getsemani», 685-697 [cap. 74, pp. 511-518] e «Calvario», 741-757 [cap. 78, pp. 554-566]; da _La via migliore_, «Il primo passo: riconoscere i propri errori», 23-36 [cap. 3, p. 21-35]. 
 
«Ho visto che tutto il cielo si interessava alla nostra salvezza; e noi dovremmo rimanere indifferenti? Negligenti, come se essere o meno salvati fosse una questione di poco conto, svalutando il sacrificio compiuto da qualcun altro a nostro beneficio? Qualcuno lo ha fatto. Hanno scherzato della misericordia loro offerta e si sono attirati la disapprovazione divina. Lo spirito di Dio non si limiterà a rimanere corrucciato, ma si allontanerà nel caso venga ulteriormente rattristato. Dopo che Dio ha fatto tutto il possibile per salvare gli esseri umani, quando questi dimostrano con i fatti una mancanza di rispetto per l’offerta di Gesù, pagheranno con la morte questo atteggiamento. E sarà una morte terribile, perché dovranno soffrire l’agonia che Cristo ha sopportato sulla croce per ottenere quella salvezza che essi hanno rifiutato. E si renderanno conto di ciò che hanno perduto: la vita eterna e l’eredità immortale. Il grande sacrificio compiuto per salvare le persone ce ne rivela il valore. Quando un’anima preziosa è perduta, lo è per sempre - 1T, p. 124.

**Domande per la condivisione**
 
`1. «Perché è impossibile che il sangue di tori e di capri tolga i peccati» (Eb 10:4)? Come si salvavano gli individui al tempo dell’Antico Testamento? Forse ci può aiutare l’analogia con la carta di credito, usata per fare dei pagamenti che però saranno accreditati solo in futuro sul proprio conto.`

`2. Leggere 2 Corinzi 5:18-21. Se Cristo è morto per i peccati di tutto il mondo, perché non tutti verranno salvati? Perché la scelta personale ha un ruolo chiave nel determinare chi sarà salvo grazie alla croce e chi invece no?`

`3. La «saggezza del mondo» quali principi insegna che sono «pazzia» per Dio? Pensiamo all’idea secondo cui l’incredibile progettualità e bellezza del mondo sarebbero frutto del caso. Oppure a quella che vede l’universo sorto dal nulla. Quali altri esempi ti vengono in mente?`

`4. Torniamo sulla domanda finale della lezione di martedì. Perché la croce rende futile e fuorviante l’idea della salvezza per opere?`