---
title:  Il giudizio
date:   17/12/2022
---

### Letture
Matteo 25:31-46; Daniele 7:9-14; 1 Corinzi 6:2,3; 2 Pietro 2:4-6; Malachia 4:1; Apocalisse 21:8 
 
> <p></p>
> «Noi tutti infatti dobbiamo comparire davanti al tribunale di Cristo, affinché ciascuno riceva la retribuzione di ciò che ha fatto quando era nel corpo, sia in bene sia in male» 2 Corinzi 5:10
 
La Scrittura è molto chiara quando parla del giudizio. Dio giudicherà il mondo. I testi a questo proposito sono numerosi, sia nell’Antico che nel Nuovo Testamento, e mai ambigui. La giustizia, così carente in questo nostro mondo, anche nel momento preciso in cui stai leggendo, un giorno arriverà.

La Bibbia dice che Dio possiede la scienza perfetta (Gb 37:16) e conosce ogni cosa (1 Gv 3:20), comprese le nostre intenzioni più recondite (Ec 12:14; Gr 17:10). Ci possiamo nascondere agli uomini, ma non a lui.

La verità è che il Signore non ha bisogno di un giudizio per conoscere la vita di ogni singolo individuo. I suoi giudizi, in realtà, si possono definire una conciliazione, portata avanti per il bene delle sue creature, in cielo e sulla terra. Questo è un processo di natura cosmico-storica, perché Lucifero avviò la sua ribellione in cielo per poi diffonderla a tutto il nostro pianeta (Ap 12:7-9).

Nel corso di questa settimana esamineremo il meccanismo del giudizio finale nelle sue tre fasi principali: il giudizio investigativo, quello del millennio e quello esecutivo. L’intero processo terminerà con il riconoscimento dei giusti e la seconda morte dei malvagi.