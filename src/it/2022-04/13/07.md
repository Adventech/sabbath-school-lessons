---
title:  Approfondimento
date:   23/12/2022
---

Leggere da _Le parabole_, «Senza l’abito nuziale», 313-325 [cap. 24, pp. 229-238]; da _Il gran conflitto_ «Una terra desolata», 653-661 [cap. 41, pp. 511-517], «La fine del conflitto», 662-678 [cap. 42, 518-530]. 
 
«Nel giorno del giudizio ogni uomo perduto comprenderà che cosa significhi non aver accettato la verità. La croce verrà presentata e ogni mente, prima accecata dalla trasgressione, ne comprenderà il valore. Davanti alla visione del Calvario e al mistero della redenzione, i peccatori saranno condannati, ogni scusa apparirà priva di valore e sarà manifestata la vera natura dell’apostasia. Gli uomini comprenderanno il significato della loro scelta e ogni dubbio sorto durante il conflitto fra il bene e il male sarà chiarito. Nel giudizio dell’universo sarà evidente per tutti che Dio non ha avuto nessuna responsabilità per l’esistenza e la diffusione del male e che i decreti divini non hanno in nessun modo favorito il peccato.

Il governo di Dio era esente da difetti e non poteva esservi alcun motivo valido di malcontento. Quando saranno svelati i pensieri di tutti i cuori, i fedeli e i ribelli uniranno le loro voci per dichiarare: “Giuste e veritiere sono le tue vie, o Re delle nazioni. Chi non temerà, o Signore, e chi non glorificherà il tuo nome? Poiché… i tuoi giudizi sono stati manifestati” (Ap 15:3,4)» - DA, 58 [cap. 5, pp. 32,33]. 

**Domande per la condivisione**
 
`1. «Se amate voi stessi fino al punto di rinunciare a sottomettere la vostra volontà a Dio significa che state scegliendo la morte. Il Signore è un fuoco consumante e il peccato non può resistergli. Se scegliete il male, e rifiutate di separarvene, la presenza di Dio consumerà entrambi» - MB, 62 [cap. 3, p. 63]. Perché questo passaggio ci aiuta a capire la natura del giudizio esecutivo?`

`2. Alla fine della lezione di martedì è emersa l’idea secondo cui non un solo perduto affronterà il giudizio finale senza che i salvati abbiano partecipato al processo. Cosa possiamo dire circa la trasparenza dell’operato di Dio? Perché è importante per un universo nel quale regnerà l’amore?`

`3. In che modo la partecipazione dei santi al giudizio durante il millennio li consolerà per i loro cari che saranno giudicati perduti?`