---
title:  Approfondimento
date:   09/12/2022
---

Esiste una Fondazione secondo cui, grazie a una tecnologia adeguata, potremo entrare in contatto con i defunti «in forma scritta, via telefono o mediante videochiamata». Il suo sito web, nel quale i defunti sono definiti persone post-materiali, afferma che quando gli individui muoiono passano semplicemente a un’«altra fase dell’eternità», ma «conservano la loro coscienza, identità e i loro aspetti esteriori caratteristici». Ma, soprattutto, si annuncia lo sviluppo prossimo di una tecnologia che permetterà, in tre fasi, di comunicare tra persone materiali e post-materiali. La prima fase «consentirà il contatto testuale con familiari, amici ed esperti post-materiali in qualsiasi disciplina. La fase due si presume «permetterà di parlare con i propri cari che stanno vivendo in un’altra parte dell’eternità». Mentre la fase tre aprirà la strada «all’ascolto e al contatto visivo con quanti stanno sperimentando il campo di tutte le possibilità da un diverso punto d’osservazione».

Impressiona in particolare la metodologia attuata per testare l’effettiva corrispondenza del defunto con la persona che sostiene di essere: «Per esempio», si legge sul sito, «un genitore in lutto potrebbe porre la seguente domanda a un figlio o a una figlia che ha cambiato dimensione: “Per caso avevi un cane che si chiamava Snoopy quando eri piccolo/a? Ti abbiamo regalato un temperino quando hai compiuto dieci anni?”. Tutto molto significativo alla luce del seguente monito: «Questi esseri spirituali si manifestano alle persone con le sembianze dei loro amici deceduti, raccontano avvenimenti accaduti loro quando erano vivi, e compiono azioni che i defunti facevano quando erano in vita» - PP, 684 [cap. 67, p. 561].

**Domande per la condivisione**
 
`1. Diversi cristiani, accampando la giustificazione del «culturalmente accettabile», consumano qualsiasi cosa promossa dai media. Quali principi biblici dovrebbero guidare il nostro rapporto con i media, soprattutto quando sostengono apertamente principi che consideriamo sbagliati e ingannevoli?`

`2. Come aiutare il prossimo a sconfiggere gli imbrogli finali di Satana?`

`3. Ci sono non pochi credenti cristiani convinti che l’episodio di «Samuele» evocato dalla tomba sia la prova biblica che i defunti continuano a vivere. Perché ci insegna che dobbiamo imparare a non basarci su un unico versetto o episodio per costruire una dottrina, ma guardare piuttosto tutto quello che la Bibbia afferma su un dato argomento?`