---
title:  Gli inganni degli ultimi tempi
date:   03/12/2022
---

### Letture
Matteo 7:21-27; Giovanni 11:40-44; 1 Pietro 3:18; 1 Samuele 28:3-25; Efesini 6:10-18 
 
> <p></p>
> «Non c’è da meravigliarsene, perché anche Satana si traveste da angelo di luce. Non è dunque cosa eccezionale se anche i suoi servitori si travestono da servitori di giustizia; la loro fine sarà secondo le loro opere» 2 Corinzi 11:14,15 
 
La società contemporanea è diventata un crogiolo che mescola mistico e soprannaturale, aiutata in questo dalle produzioni di Hollywood, che non hanno problemi a girare film contenenti tematiche religiose e mistiche in un guazzabuglio che produce falsità e inganno.

L’antica menzogna, «non morirete affatto» (Ge 3:4), ha anche ispirato alcuni best seller editoriali degli ultimi decenni, così come certi videogiochi molto popolari. Una cosa è certa, siamo esposti e tentati dal terreno incantato di Satana, che può presentarsi in una miriade di forme e in certi casi anche nascondersi dietro la patina della scienza. Uno dei fenomeni più ingannevoli sono le cosiddette esperienze «ai confini della morte», dove chi le ha provate racconta storie dell’aldilà. Molti ritengono siano la dimostrazione che l’anima è immortale. Nel corso di questa settimana esamineremo alcuni inganni che compariranno negli ultimi tempi, tra i quali il misticismo, le esperienze ai confini della morte, la reincarnazione, la negromanzia, l’adorazione dei propri antenati e altri ancora. Sono temi pericolosi di cui dobbiamo avere consapevolezza, senza però esporci al loro influsso.