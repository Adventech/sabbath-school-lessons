---
title:  La morte in un mondo di peccato
date:   01/10/2022
---

### Letture
Genesi 2:16,17; Genesi 3:1-7; Salmi 115:17; Giovanni 5:28,29; Romani 5:12; 2 Corinzi 5:21 

> <p></p>
> «Perciò, come per mezzo di un solo uomo il peccato è entrato nel mondo, e per mezzo del peccato la morte, e così la morte è passata su tutti gli uomini, perché tutti hanno peccato» Romani 5:12 

Cristo è lo strumento divino mediante il quale Dio ha creato il mondo e l’universo (Gv 1:1-3,10; Co 1:16; Eb 1:2). Ma nel momento in cui Dio Padre conferì a Cristo un onore speciale e annunciò che insieme avrebbero dato vita alla creazione, «Lucifero si ingelosì e divenne invidioso di Gesù Cristo» (SR, p. 14), tramando contro di lui.

Scacciato dal cielo, Satana decise di «distruggere la felicità di Adamo ed Eva» sulla terra e di «causare dolore in cielo»; immaginava che «se fosse riuscito a sedurli in qualche modo [Adamo ed Eva] e a farli disubbidire, Dio avrebbe trovato il modo di perdonarli e, in quel caso, sia lui sia gli angeli si sarebbero trovati nella legittima posizione di condividere a loro volta la misericordia divina» - SR, p. 27. Pienamente consapevole della strategia di Satana, Dio ammonì Adamo ed Eva a non esporsi alla tentazione (Ge 2:16,17). Significa anche che in un mondo ancora puro e perfetto esistevano già precise restrizioni alle quali gli esseri umani dovevano attenersi.

Questa settimana rifletteremo sulla caduta di Adamo ed Eva, su come peccato e morte siano entrati nel mondo e sul seme di speranza per tutta l’umanità che Dio ha cominciato a seminare già nell’Eden.