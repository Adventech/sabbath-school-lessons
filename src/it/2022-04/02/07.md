---
title:  Approfondimento
date:   07/10/2022
---

Leggere da _Patriarchi e profeti_, «La tentazione e la caduta», 52-62 [cap. 3, pp. 35-44], e «Il piano della salvezza», 63-70 [cap. 4, pp. 45-52]; da _Principi di educazione cristiana_, «Conoscenza del bene e del male», 23-27 [cap. 3, pp. 15-17].
 
Negli ultimi anni ci sono stati diversi studi su quelle che vengono definite «esperienze di premorte». Capita che persone «muoiano», nel senso che il loro cuore smette di battere e cessano di respirare. Poi, improvvisamente, tornano in vita e raccontano storie fantastiche di voli in altri reami e di incontri con un essere luminoso. Qualcuno parla anche di contatti con parenti defunti da lungo tempo. Molte persone, tra cui cristiani che non comprendono la verità sulla morte, pensano che tali resoconti siano ulteriori prove dell’immortalità dell’anima. Tuttavia (e questa dovrebbe essere la prova più chiara che qualcosa viene omesso), la maggior parte di chi ha vissuto simili episodi afferma che gli esseri spirituali incontrati durante l’esperienza di premorte hanno pronunciato parole di consolazione, amore, pace e bontà. Ma non hanno sentito parlare di salvezza in Cristo, del peccato e del giudizio. Questo assaggio del dopo vita non dovrebbe contemplare almeno un cenno di insegnamento cristiano? Tutto ciò sembra somigliare più a un dogma del New Age, e forse così si spiega perché, in diversi casi, il «ritorno» in vita dei protagonisti ha coinciso con un progressivo distacco dal cristianesimo. E ancora, come mai nessun credente cristiano, coinvolto suo malgrado in questa esperienza, convinto di avere assistito a un’anticipazione del paradiso, ha mai pensato di contrastare la dose massiccia di sentimentalismo tipico del New Age con qualsiasi teologia cristiana?

La risposta è che sono stati ingannati dallo stesso essere che ha raggirato Eva nell’Eden, facendo ricorso sempre alla solita menzogna.

**Domande per la condivisione**

`1. Perché l’esperienza di Adamo ed Eva dimostra che il perdono di Dio non inverte necessariamente tutte le conseguenze del peccato?`

`2. L’albero della conoscenza del bene e del male fu il «terreno incantato» del nemico per Adamo ed Eva. Quali sono i «terreni incantati» nei quali potremmo essere tentati di entrare?`

`3. Satana sta cercando di portare il popolo di Dio a credere che «i requisiti richiesti da Cristo sono meno stringenti rispetto a quello che credevano un tempo e che, conformandosi al mondo, ci sono maggiori possibilità di esercitare un influsso sulle persone secolarizzate» Testimonies to Ministers and Gospel Workers, p. 474. Cosa dobbiamo fare per evitare questa subdola trappola?`