---
title:  Approfondimento
date:   11/04/2025
---

Leggere il capitolo tratto da Gli uomini che conquistarono un impero: “Il mistero svelato”, cap. 57; 578-592 [pp. 363-371].

Molte religioni del mondo si occupano semplicemente di idee; al contrario, le idee della religione cristiana sono saldamente ancorate agli eventi storici. La Bibbia è il racconto dell’interazione di Dio con l’umanità nel corso della storia e, studiando migliaia di anni di queste interazioni, possiamo imparare molto sulla coerenza del suo carattere. A volte, però, i cristiani si lamentano di essere stanchi di sentire sempre le stesse cose. Quando il nostro messaggio profetico distintivo viene predicato pubblicamente, crediamo di averlo già ascoltato e di non avere nulla di nuovo da imparare. Il fatto che il nostro messaggio sia immutato e coerente non significa però che sia semplicistico o poco impegnativo. Al contrario: quando si studiano informazioni trasmesse dalla mente di un Dio infinito, si realizza subito di non riuscire ad arrivare mai alla conclusione di un argomento.

Uno dei motivi che Ellen G. White individua per la stesura del libro dell’Apocalisse è di ancorare la chiesa cristiana al suo messaggio storico per ogni tempo. «Alcuni degli operai più giovani […] persero il loro entusiasmo per la verità. Molti di loro tentarono di introdurre delle dottrine più piacevoli anche se non erano in armonia con i fondamentali principi del vangelo» - AA, 580 [p. 364].

In questo senso, la Bibbia non è solo un libro sul futuro, ma anche sul passato, pensato per mantenerci radicati alla nostra fede storica, e non essere portati fuori strada dal desiderio di cercare l’originalità.

**Domande per la condivisione**

`La Scrittura non manca mai di fornire nuove informazioni e comprensioni. Come si concilia il desiderio di imparare qualcosa di nuovo con l’importanza di rimanere ancorati alle verità che ci sono già state date?`

`Come dovrebbe rispondere la chiesa davanti alle nuove interpretazioni della profezia? Pur sapendo che c’è sempre qualcosa di più da imparare, come discernere se la nuova luce è essenziale o solo una moda, o addirittura un errore?`

`Durante la Seconda guerra mondiale, mentre un marinaio nel Pacifico giaceva in fin di vita, gridò al medico: «Sono un orfano. Quando morirò, chi si ricorderà di me?». Il medico rispose: «Io mi ricorderò sempre di te. Quel medico poteva avere le migliori intenzioni, ma prima o poi anche lui sarebbe morto, e con lui la memoria del marinaio orfano. In che modo questo racconto ci aiuta a renderci conto dell’inutilità e del non senso di tutte le nostre vite nel caso la morte avesse l’ultima parola?`