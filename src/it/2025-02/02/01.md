---
title:  Il fondamento della Genesi
date:   05/04/2025
---

### Letture

Isaia 40:7,8; Genesi 22:1-13; Giovanni 3:16; Apocalisse 5:5-10; 12:1-9; 1 Corinzi 15:15-19

> <p></p>
> «Il giorno seguente Giovanni vide Gesù che veniva verso di lui e disse: “Ecco l’Agnello di Dio, che toglie il peccato del mondo”!» Giovanni 1:29

Uno dei principali problemi concernenti le moderne interpretazioni delle profezie bibliche, come nel caso dell’Apocalisse, è che non riconoscono le radici antiche di questo libro. Si deve presumere che l’autore avesse una conoscenza dell’Antico Testamento e abbia utilizzato concetti ben noti al suo pubblico.

Sebbene sia utile cercare nella Bibbia i passi che richiamano il testo oggetto di studio nell’Apocalisse, ci sono anche dei passi fondamentali che definiscono meglio di altri la comprensione del libro. Vale particolarmente per la Genesi, che descrive il percorso attraverso il quale il nostro mondo è piombato nel caos del peccato. Quasi tutti i concetti chiave citati nell’Apocalisse compaiono, in qualche forma, nei capitoli iniziali della Bibbia.

Questa settimana studieremo dei punti basilari centrali in Apocalisse. Ce ne sono molti, quindi ne selezioneremo alcuni per illustrare il punto fondamentale: la comprensione delle antiche fondamenta dell’Apocalisse consente a chi studia di cogliere innumerevoli sfumature nel testo, ciascuna delle quali può offrire insegnamenti importanti sulla natura dell’umanità, di Dio e del conflitto in atto nel nostro universo, quindi, anche nella nostra vita.