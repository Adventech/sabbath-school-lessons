---
title:  Alcuni princìpi della profezia
date:   29/03/2025
---

### Letture

Geremia 29:23,24; Salmo 139:1-6; Daniele 12:4; Apocalisse 22:10; 2 Timoteo 3:15-17; Ebrei 4:12

> <p></p>
> «“Ma chi si gloria si glori di questo: che ha intelligenza e conosce me, che sono il SIGNORE. Io pratico la bontà, il diritto e la giustizia sulla terra, perché di queste cose mi compiaccio”», dice il SIGNORE» Geremia 9:24

Come succede quasi sempre col resto della Scrittura, i cristiani sono in disaccordo anche sulla profezia, dando all’esterno la percezione che la profezia biblica sia una perdita di tempo. Dopotutto, se sono proprio i cristiani a litigare su ogni singolo dettaglio profetico, che validità può avere? Purtroppo, molti credenti iniziano anche a pensare che alcuni libri della Bibbia, come l’Apocalisse, siano semplicemente incomprensibili. Invece di leggerli, li evitano, a volte con l’incoraggiamento di pastori con le migliori intenzioni, ma convinti che lo studio delle profezie causi più problemi di quanti ne risolva. Non è stato sempre così. Per i primi diciotto secoli della storia cristiana, la maggior parte dei credenti si è trovata a proprio agio con la profezia biblica e c’era un sorprendente livello di accordo su quali fossero i messaggi chiave delle profezie. Dio voleva che fosse proprio così: «Ora, fratelli, vi esorto, nel nome del Signore nostro Gesù Cristo, ad aver tutti un medesimo parlare e a non aver divisioni tra di voi, ma a stare perfettamente uniti nel medesimo modo di pensare e di sentire» (1 Co 1:10). Questa settimana esploreremo alcuni princìpi che permettono una comprensione coerente e attendibile della profezia.