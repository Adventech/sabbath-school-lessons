---
title:  Approfondimento
date:   04/04/2025
---

Leggere il capitolo tratto da Il gran conflitto: “Un riformatore americano”, cap. 18; 317-342, [pp. 250-269].

«Pastori e membri dicevano che le profezie di Daniele e dell’Apocalisse erano misteri incomprensibili. Eppure Cristo aveva richiamato l’attenzione dei discepoli proprio sulle parole del profeta Daniele relative agli eventi che dovevano verificarsi ai suoi tempi, dicendo: “... chi legge vi ponga mente” (Mt 24:15). L’affermazione secondo cui l’Apocalisse è un mistero che non può essere capito, è in contrasto con il titolo stesso del libro: “La rivelazione di Gesù Cristo, che Dio gli diede per mostrare ai suoi servitori le cose che devono avvenire tra breve... Beato chi legge e beati quelli che ascoltano le parole di questa profezia e fanno tesoro delle cose che vi sono scritte, perché il tempo è vicino” (Ap 1:1,3). Tenendo conto delle testimonianze precedenti, come osano gli uomini insegnare che l’Apocalisse è un mistero che supera la portata della comprensione umana? È un mistero rivelato, è un libro aperto. Il suo studio richiama le menti alle profezie di Daniele in quanto i due libri (Daniele e Apocalisse) presentano le più importanti direttive impartite da Dio circa gli eventi che dovranno accadere alla fine della storia del mondo. A Giovanni furono rivelate scene di profondo interesse per l’esperienza della chiesa. Egli vide la posizione, i pericoli e la liberazione finale del popolo di Dio e registrò i messaggi conclusivi che devono permettere la maturazione e il raccolto sulla terra, sia per quanto riguarda i fedeli, cioè i covoni da raccogliere nei granai celesti, sia per quanto riguarda i nemici di Cristo, le zizzanie riservate al fuoco della distruzione. Gli furono rivelati soggetti di estrema importanza, specialmente per l’ultima chiesa, affinché coloro che abbandonano l’errore per rivolgersi alla verità possano essere avvertiti dei pericoli e delle lotte che li attendono» - GC, 341,342 [pp. 268,269].

**Domande per la condivisione**

`In che modo lo studio della profezia può aumentare notevolmente la tua fede? Quali profezie - alcune scritte migliaia di anni fa su eventi che sarebbero accaduti centinaia, se non migliaia di anni dopo - hanno contribuito a rafforzare la tua fiducia nella Bibbia e, soprattutto, nel Dio che l’ha ispirata? In che modo, per esempio, Daniele 2 ci dà potenti e logiche ragioni per credere non solo che Dio esiste, ma che conosce il futuro?`

`Quali sono i modi migliori per proteggerci dai molti tentativi rozzi e speculativi d’interpretare le profezie, a volte anche da parte di chi è all’interno della chiesa stessa? Perché dobbiamo seguire il consiglio di 1 Tessalonicesi 5:21: «ma esaminate ogni cosa e ritenete il bene; astenetevi da ogni specie di male»?`