---
title:  Approfondimento
date:   25/04/2025
---

Leggere Isaia 44:24 - 45:13.

«A poco a poco, prima in modo discreto e silenzioso, poi sempre più apertamente a mano a mano che acquistava potere, “il mistero dell’empietà” finì per dominare le menti degli uomini, con la sua azione malvagia e blasfema. In modo quasi impercettibile, le usanze pagane penetrarono nella chiesa cristiana. La tendenza al compromesso e al conformismo era stata controllata quando la chiesa subiva le più violente persecuzioni da parte del paganesimo. Però, quando queste cessarono e il cristianesimo penetrò nelle corti e nei palazzi reali, si abbandonò gradatamente l’umile semplicità di Cristo e degli apostoli, per accettare il lusso e l’orgoglio dei sacerdoti e dei governatori pagani. Alle richieste di Dio si sostituirono le teorie e le predizioni umane. La pretesa conversione di Costantino, all’inizio del IV secolo, fu accolta con grande gioia e lo spirito del mondo, sotto l’apparenza della giustizia, entrò nella chiesa. Da quel momento la situazione si aggravò rapidamente. Il paganesimo, apparentemente sconfitto, divenne il vincitore. Il suo spirito dominava ormai la chiesa. Le sue dottrine, le sue cerimonie e le sue superstizioni si mescolarono alla fede e al culto di coloro che si definivano discepoli di Cristo» - GC, cap. 3; 49,50 [p. 46].

**Domande per la condivisione**

`Quando Dio esiliò il suo popolo a Babilonia fu un momento particolarmente doloroso. Abramo era stato chiamato dalla Caldea per stabilire un popolo dell’alleanza che doveva rappresentare una luce per il pianeta, e ora veniva portato via in catene. Durante la prigionia, Dio mostrò a Israele cosa sarebbe potuto accadere se fossero stati fedeli. Nabucodonosor, il leader di un sistema totalmente opposto a Dio, va verso Cristo (Daniele 4). Alla fine della cattività, Dio suscita un re persiano che sarà un tipo di Cristo, liberando il suo popolo da Babilonia e riportandolo nella terra promessa. Ciro non era un Israelita, eppure Dio lo scelse per dimostrare al mondo il piano della salvezza, riportando il popolo dell’alleanza a Gerusalemme. Dio come considera l’umanità, visto che si è servito di persone estranee a Israele per raggiungere i suoi obiettivi?`

`Forse non siamo a Babilonia, ma quanto di lei potrebbe esserci in noi? Come riconoscere questo problema e prendere le adeguate contromisure?`