---
title:  Una luce per le nazioni
date:   24/04/2025
---

Lo scopo principale per cui Dio ha istituito la nazione d’Israele non era quello di condannare il resto del mondo, ma di salvarlo. Certo, la maggior parte di noi si sente condannata quando si trova di fronte ai comportamenti giusti di un altro individuo; l’esistenza d’Israele serviva anche a fare emergere il peccato e l’egoismo delle nazioni circostanti. I credenti che vivono in armonia con Dio ne evidenziano il carattere giusto, generando naturalmente persuasione. Idealmente, la vita di quelli che «osservano i comandamenti di Dio» (Ap 14:12) dovrebbe mostrare il suo carattere. E dunque, se gli Israeliti avessero agito come avrebbero dovuto, e fatto ciò che era stato detto loro di fare, le nazioni si sarebbero presentate da loro in pace, cercando di conoscere meglio quel popolo e il loro Dio. Tragicamente, come dimostra la cattività babilonese, vennero invece a fare la guerra.

La cartina di tornasole definitiva del carattere di Dio, naturalmente, è stato Gesù, unico essere umano ad averlo esibito perfettamente. Ma quell’esempio perfetto, che certamente ha portato convinzione nei cuori, fu inteso come un invito (cfr. Gv 3:16-21). Lo scopo ultimo della fondazione della nazione d’Israele era lo stesso che Dio si prefigge nell’istituire la chiesa: riuscire, per mezzo del suo popolo, ad attirare i peccatori verso Cristo. La chiamata del messaggio dei tre angeli, trasmessi attraverso la sua chiesa, non si rivolge a pochi eletti, ma a «ogni nazione, tribù, lingua e popolo» (Ap 14:6). Apocalisse 18:1 prevede che tutta la terra sarà illuminata dalla gloria di Dio prima del ritorno di Cristo.

**Che cosa ci dicono i seguenti passi in merito al ruolo che Dio intende affidare al suo popolo in questo mondo? Come possiamo applicare questi principi?**

`Numeri 14:17:21`

`Isaia 42:6; 49:6; 60:3`

`Apocalisse 18:1-4`

`Rileggere Apocalisse 18:1-4, la chiamata al «mio popolo», cioè al popolo di Dio, a uscire da Babilonia, in quale modo avverrà? In altre parole, come possiamo, in quanto chiesa che non si trova in Babilonia, essere a disposizione del Signore per lanciare un appello al suo popolo che invece è ancora in Babilonia?`