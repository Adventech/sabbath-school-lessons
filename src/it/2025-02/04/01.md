---
title:  "Le nazioni: Prima parte"
date:   19/04/2025
---

### Letture

Genesi 10:1-12; 12:1-9; 1 Samuele 8:4-18; Matteo 20:25-28; Apocalisse 18:1-4

> <p></p>
> «Gli furono dati dominio, gloria e regno, perché le genti di ogni popolo, nazione e lingua lo servissero. Il suo dominio è un dominio eterno che non passerà, e il suo regno è un regno che non sarà distrutto» Daniele 7:14

Il libro dell’Apocalisse ci mostra le soluzioni di Dio per il mondo caduto. Nei capitoli finali viene ripristinato l’accesso all’albero della vita, tolta la maledizione e riammessi alla presenza di Dio. L’Apocalisse, per certi versi, è il libro della Genesi al contrario, ed è per questo che quest’ultima resta una chiave di lettura importante per capire come si sono sviluppati i problemi del mondo.

Uno dei temi chiave sia in Daniele sia in Apocalisse è il governo del mondo, una serie di tentativi umani posti in essere per il controllo di un pianeta che appartiene di diritto a Dio, il quale - una volta terminato per sempre quest’orribile episodio di peccato e ribellione - regnerà infine nella giustizia. Il processo che porterà a questa soluzione è molto lungo e copre migliaia di anni caratterizzati da esperimenti umani di autogoverno. Non hanno mai funzionato; anche quelli che esprimevano i più alti ideali sono sempre rimasti al di sotto, spesso terribilmente al di sotto di quegli ideali. Gran parte della triste storia dell’umanità lungo i millenni non è altro che il resoconto della tragedia che questi tentativi infruttuosi hanno portato su di noi. E la situazione non potrà che peggiorare, fino a quando non sarà finalmente stabilito il «regno eterno» di Dio (Da 7:27).