---
title:  "Le nazioni: Seconda parte"
date:   26/04/2025
---

### Letture

Genesi 2:9-17; Daniele 2:31-35; 7:1-3; Isaia 17:12,13; Romani 3:10-19; Apocalisse 12:15,16; 10:1-11

> <p></p>
> «“Fermatevi”, dice, “e riconoscete che io sono Dio. Io sarò glorificato fra le nazioni, sarò glorificato sulla terra”» Salmo 46:10

Nel corso dei secoli alcuni hanno sostenuto che Dio abbia voluto la caduta, che era sua intenzione far precipitare gli esseri umani nel peccato e nella morte e costringere Gesù a salire sulla croce. Dopotutto, in quale altra forma avrebbe potuto mostrare, in modo così potente e vibrante, la profondità del suo amore per l’umanità se non morendo sulla croce per loro? In sostanza, Dio avrebbe avuto bisogno di un’umanità caduta.

Un punto di vista terribile. Non è mai stata intenzione di Dio che Satana o l’umanità cadesse. La ribellione di Lucifero, poi dell’umanità, è stata una tragedia dalle immani conseguenze, e la nostra gioia in lui si sarebbe preservata in modo assoluto se i nostri progenitori non fossero caduti.

Questa settimana continueremo ad analizzare i problemi causati dalla caduta e dal desiderio di un governo umano in contrapposizione a quello divino. Queste verità sono rivelate con forza nel libro di Daniele, da cui emerge che Dio aveva ragione quando avvertì il suo popolo di ciò che sarebbe accaduto nel caso si fosse allontanato da lui. Ed è esattamente ciò che ha ottenuto: monarchi terreni e peccatori che tiranneggiano su peccatori, mai una buona combinazione.