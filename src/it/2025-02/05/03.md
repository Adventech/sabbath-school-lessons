---
title:  Daniele 2
date:   28/04/2025
---

Fu durante la cattività babilonese, grazie al profeta Daniele, che Dio presentò le descrizioni più convincenti a noi disponibili sul rapporto tra il suo popolo e i regni di questo mondo. Israele non era più indipendente e ora avrebbe raccolto le conseguenze delle sue scelte (magari imparando da esse?).

`Daniele 2:31-35 offre un’ampia panoramica della storia del mondo fino alla fine dei tempi. Quali importanti verità ci svela questa sorprendente profezia?`

Alla fine del XIX secolo, tanti uomini e donne manifestavano una nuova fiducia nel progresso umano. L’Esposizione di Parigi (1900), per esempio, fu una straordinaria vetrina di ottimismo sul futuro. Sicuramente, con tutti i progressi tecnologici e scientifici, molti tra i più seri problemi dell’umanità sarebbero stati risolti! All’inizio del XX secolo, in seno a diversi pensatori c’era grande ottimismo sul fatto che gli ideali illuministici, come la perfettibilità umana e il potere della ragione, avrebbero inaugurato una nuova meravigliosa era per il genere umano. Ma la Prima guerra mondiale infranse rapidamente quei sogni e alla fine del XX secolo erano morte più di 200 milioni di persone a causa di quel conflitto. Forse siamo progrediti dal punto di vista tecnologico, non certo morale. Per parafrasare Martin Luther King Jr., abbiamo missili guidati ma uomini fuorviati. E questa è una combinazione davvero spaventosa.

Molti studiosi della profezia hanno notato che i metalli descritti in Daniele 2 passano dal più prezioso al meno pregiato: l’oro si svaluta in argento, l’argento in bronzo e il bronzo in ferro, finché alla fine rimangono solo ferro e argilla.

Charles Darwin, Karl Marx e altri pensatori del XIX secolo hanno tentato di convincerci che l’umanità stesse in qualche modo puntando verso l’alto, che ci stessimo evolvendo biologicamente e socialmente. E anche se per certi versi l’esistenza è migliorata (almeno da un punto di vista della salute), oggi, chi può guardare al futuro di questo mondo con ottimismo, pensando a temi come pace, sicurezza e prosperità?

`Gesù ha ammonito: «Voi udrete parlare di guerre e di rumori di guerre… perché insorgerà nazione contro nazione e regno contro regno; ci saranno carestie e terremoti in vari luoghi» (Mt 24:6,7). Nonostante questi avvertimenti, perché ci deve confortare sapere che siamo stati avvertiti in anticipo?`