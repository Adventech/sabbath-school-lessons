---
title:  Approfondimento
date:   02/05/2025
---

Leggere il capitolo tratto da Patriarchi e profeti, “La torre di Babele”, cap. 10; 117-124 [pp. 92-97].

«“Poi vidi un nuovo cielo e una nuova terra, perché il primo cielo e la prima terra erano passati...” (Ap 21:1). Il fuoco che consuma i malvagi purifica la terra. Ogni traccia della maledizione viene eliminata. Nessun inferno, che arde in eterno, ricorderà agli eletti le terribili conseguenze del peccato. Rimarrà un solo ricordo: il nostro Redentore porterà per sempre su di sé i segni della crocifissione. Sul suo capo ferito, sul suo costato, sulle sue mani e sui suoi piedi rimarranno le tracce dell’opera crudele compiuta dal peccato. Contemplando Cristo nella sua gloria, il profeta dice: “... dei raggi partono dalla sua mano; ivi si nasconde la sua potenza” (Ab 3:4). Quelle mani, quel fianco ferito, da cui sgorgò il sangue che ha riconciliato l’uomo con Dio, rappresentano la gloria del Salvatore, la sua potenza. “Potente per salvare” mediante il sacrificio della redenzione, egli ha anche la forza di eseguire la giusta sentenza su coloro che hanno disprezzato la misericordia di Dio. I segni della sua umiliazione sono i titoli più eccelsi del suo onore. Nell’eternità, le ferite del Calvario racconteranno le sue lodi e proclameranno la sua potenza» - GC, cap. 42; 674 [pp. 527,528].

**Domande per la condivisione**

`Alla fine, tutte le conquiste terrene, per quanto grandiose, impressionanti e gloriose, saranno ridotte in polvere e soppiantate per sempre. Compreso qualsiasi traguardo abbiate raggiunto. Perché è importante tenere sempre presente questa prospettiva? In che modo ci dovrebbe aiutare a mantenere le corrette priorità?`

`Osservare con attenzione la bestia del mare di Apocalisse 13:1-10. Perché è la naturale conseguenza della mentalità di Babele? Si tratta chiaramente della somma di tutte le «nazioni», da Babilonia fino al potere del piccolo corno. Quali caratteristiche si possono riscontrare in ciascun impero che si sono mantenute nel tempo? In che modo il mondo riflette ancora i valori di Babilonia o di Roma, per esempio?`

`In quanto avventisti, come trovare il giusto equilibrio tra seguire il Signore e rispettare le leggi di qualsiasi nazione o governo in cui viviamo? Cosa succede quando l’obbedienza all’uno porta alla disobbedienza all’altro?`