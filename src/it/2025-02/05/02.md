---
title:  Il primo comandamento
date:   27/04/2025
---

Il giardino di Eden fu una vera e propria palestra per il primo popolo di Dio, un luogo in cui l’interazione con il creato avrebbe insegnato loro e alla loro progenie sempre più cose sul Creatore. «… i nostri progenitori si univano a loro nel ringraziare il Padre e il Figlio. Dio li aveva circondati delle sue cure paterne: li istruiva personalmente con infinita saggezza […]. I misteri dell’universo visibile, “le meraviglie di colui la cui scienza è perfetta” (Gb 37:16)» - PP, cap. 2; 50,51 [pp. 33,34].

`Leggere Genesi 2:9-17. Qual è stato il primo comandamento, un divieto, che Dio ha definito per l’umanità, e perché era così importante?`

Genesi 2:16,17 rappresenta il primo caso in cui compare la radice del verbo tswh, «comandare», dove Dio ordina qualcosa agli esseri umani: si tratta del comandamento di non mangiare il frutto dell’albero della conoscenza del bene e del male. Com’è possibile che alcune conoscenze ci siano proibite? Non è sempre utile sperimentare e conoscere di più? Non secondo la Scrittura: Dio intendeva educare a fondo il suo popolo risparmiandogli le sofferenze a lungo termine che una certa conoscenza avrebbe causato, e che poi si sarebbe verificato in seguito, quando il popolo scelse di governarsi da solo piuttosto che essere guidato dal Signore.

Millenni dopo, quando Israele chiese un re, il Signore lo mise a conoscenza delle conseguenze, informandolo che la scelta di allontanarsi dalla sua diretta giurisdizione sarebbe durata fino alla fine dei tempi. Quando con il tempo i re d’Israele si fecero sempre più malvagi, il popolo dell’alleanza diventò talmente secolarizzato e lontano dal suo obiettivo, che il Signore concesse loro ancora di più di ciò che volevano: un governo umano.

Avvicinarsi al libro di Daniele, tenendo presente questo contesto, può essere illuminante: la marcia degli Imperi descritta nelle visioni del libro è un’accusa rivolta non solo alle nazioni, ma anche ai fallimenti d’Israele e al suo rifiuto di seguire i mitswot (comandamenti) di Dio. Secoli di sottomissione, al posto della libertà concessa per la prima volta nell’Eden, sarebbero diventati una nuova scuola di vita in cui i cuori volenterosi avrebbero potuto assistere allo stridente contrasto tra i regni di questo mondo e quello di Dio.

`Pensa alla conoscenza che anche oggi sarebbe meglio eludere. In che modo questo ci aiuta a capire ciò che era proibito nell’Eden e perché?`