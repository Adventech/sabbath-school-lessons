---
title:  Profetizza ancora
date:   01/05/2025
---

La Chiesa del rimanente è nata nel Nuovo mondo, proprio dove quelli che cercavano la libertà religiosa erano fuggiti nel XVII e il XVIII secolo. Dati gli ostacoli religiosi e politici di lunga data esistenti in altri Paesi, difficilmente la sua crescita sarebbe stata altrettanto rapida o potente in un altro luogo diverso dagli Stati Uniti.

`Apocalisse 10:1-11 descrive la nascita del movimento. Cercare alcuni degli elementi che abbiamo studiato, come le nazioni, la terra e il mare. Applicando la giusta cautela, per evitare di «leggere» cose che nel brano non ci sono, quali potenziali spunti di riflessione si possono trovare in questo racconto?`

L’angelo grida a gran voce, come i tre angeli di Apocalisse 14 e 18. È una fase incalzante della storia, in cui viene stabilita l’opera della Chiesa del rimanente per il bene di «molti popoli, nazioni, lingue e re» (Ap 10:11).

L’angelo ha in mano un «piccolo libro» - presumibilmente quello di Daniele (cfr. Da 12:4) - che viene aperto per la prima volta dopo molte generazioni. Quella creatura ha un piede sul mare e uno sulla terra, forse riferendosi al fatto che il messaggio copre il globo intero, vecchio e nuovo mondo. Potrebbe anche essere un riferimento all’idea che questo messaggio è per tutte le nazioni: quelle che vivono sulla terra e quelle che vivono nel mare «straniero». Il mondo, finalmente, sarà illuminato dalla gloria di Dio e i messaggi conclusivi di Apocalisse 14 saranno portati a tutti. Come per Israele, il nostro mandato in quanto chiesa è quello di predicare il vangelo «in tutto il mondo, affinché ne sia resa testimonianza a tutte le genti; allora verrà la fine» (Mt 24:14).

Dio sta spingendo la storia umana verso la grande conclusione: la fine degli Imperi umani e l’incoronazione permanente di Cristo. Leggiamo Daniele 2:34,35,44,45; la Bibbia rende chiaro, senza alcuna ambiguità, che tutti questi regni secolari saranno annientati e non rimarrà traccia di loro e delle loro orribili eredità, ma verranno sostituiti dal regno eterno di Dio, dove il peccato, la sofferenza, la malattia, il male e la morte non risorgeranno mai più.

`Osserviamo con quanta precisione le profezie di Daniele 2 e 7 hanno previsto l’ascesa e la caduta di tutti questi imperi mondiali. Perché questa certezza dovrebbe aiutarci a fidarci della promessa del regno finale ed eterno, quello che stabilirà Dio?`