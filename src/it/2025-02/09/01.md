---
title:  "Nei Salmi: Seconda parte"
date:   24/05/2025
---

### Letture

Salmi 46; 47:1-4; 75; Geremia 4:23-26; 1 Tessalonicesi 4:13-17; Apocalisse 14:6-12

> <p></p>
> «Ti lodino i popoli, o Dio, tutti quanti i popoli ti lodino! Le nazioni gioiscano ed esultino, perché tu governi i popoli con giustizia, sei la guida delle nazioni sulla terra» Salmo 67:3,4.

Quando pensiamo agli eventi finali, tendiamo a concentrarci sulle bestie e sulle potenze dell’Apocalisse che, effettivamente, hanno un ruolo importante, altrimenti Dio non le avrebbe inserite nella Bibbia per lasciarcele interpretare (cfr. Ap 1:3).

Ma la profezia tratta anche temi chiave associati al peccato e alla sofferenza, al giudizio, alla lotta tra il bene e il male, alla natura della giustizia e dell’ingiustizia, alla persecuzione e altro ancora.

Anche i salmi affrontano queste tematiche in modo molto approfondito, esplorando quasi tutte le possibili emozioni umane, dal cupo sconforto alla gioia entusiasta. Vediamo Israele prepararsi alla battaglia contro le forze delle tenebre. Sappiamo di persone che non accettano che Dio non affronti il problema del male in modo più diretto e immediato, quesito che tutti ci siamo posti. Veniamo indirizzati al santuario per avere delle risposte, poi troviamo anche ripetuti appelli allo status di Dio come Creatore. Non sono forse gli stessi argomenti e le stesse domande con cui anche noi, nel nostro contesto odierno, ci confrontiamo? Certo, ed è per questo che continueremo a sezionare i salmi, cercando di saperne di più su queste verità cruciali.