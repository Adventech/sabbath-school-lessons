---
title:  Approfondimento
date:   30/05/2025
---

Leggere Salmo 133; Atti 1:4-9 e Apocalisse 5:4-7.

«Durante il periodo dei patriarchi, l’influsso dello Spirito Santo si era spesso rivelato in maniera notevole, ma mai nella sua pienezza. Ora, ubbidendo alle parole del Salvatore, i discepoli invocavano questo dono. Alle loro preghiere, Cristo, in cielo, aggiungeva la sua personale intercessione. Egli chiedeva il dono dello Spirito per poterlo riversare sul suo popolo» - AA, cap. 4; 37 [p. 24].

I discepoli furono incaricati di rendere testimonianza di Cristo «fino all’estremità della terra» (At 1:8), un’opera che avrebbe annunciato il ritorno di Cristo (cfr. Mt 24:14). Dobbiamo proseguire ciò che loro avevano cominciato. Quando Cristo ci ha detto di portare il vangelo nel mondo, non ci ha lasciati soli a capire come fare. L’opera è coordinata dal santuario del cielo. Il nostro lavoro è intimamente legato a Cristo, il quale ci guida e ci conferisce il potere. Questa è la sua opera, non la nostra: ci viene chiesto di seguire la sua guida. Noterete che è così che ha funzionato con Israele: Dio ha chiesto loro di seguire le sue istruzioni e poi ha fatto accadere l’impossibile. Lo Spirito è già all’opera nei cuori dei nostri vicini; ci viene chiesto di essere presenti quando arriverà il momento della decisione, in modo da poterli invitare a unirsi al popolo di Dio mentre si trova a Sion con l’Agnello. Non ci dobbiamo inventare nuovi mezzi e nuovi metodi, perché non siamo mai stati i responsabili dell’opera.

**Domande per la condivisione**

`Ci sono milioni di persone che non sono state ancora raggiunte, anche se il messaggio dei tre angeli è arrivato in tutto il mondo. Dialogare insieme su come noi, come chiesa, possiamo adempiere meglio il compito che Cristo ci ha assegnato. Come imparare a non disperare sapendo che così tante persone non hanno ancora sentito parlare di queste verità degli ultimi giorni?`

`In Apocalisse 5, Giovanni assiste alla consegna del rotolo sigillato all’Agnello, perché degno. Quando i sigilli del rotolo vengono aperti, in Apocalisse 6, vediamo chiaramente predetta la storia della chiesa del Nuovo Testamento fino alla fine dei tempi. Secondo questa descrizione, quali insegnamenti trarre rispetto a come Dio intende portare a termine l’opera?`

`Quali sono gli eventi contemporanei che accadono nel mondo e che ci fanno presagire quello che si verificherà in base ad Apocalisse 13 e 14?`