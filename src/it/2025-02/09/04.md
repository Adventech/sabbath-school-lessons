---
title:  Sotto i suoi piedi
date:   27/05/2025
---

`Leggere Salmo 47:1-4. Che cosa dice a proposito del nostro posto nel regno di Cristo?`

A lungo termine il futuro è luminoso. Fino ad allora sappiamo che Lucifero ha usurpato il dominio dell’umanità; quando Satana è apparso al concilio celeste in Giobbe 1, si è vantato di possederla. «Il SIGNORE disse a Satana: “Da dove vieni?” Satana rispose al SIGNORE: “Dal percorrere la terra e dal passeggiare per essa”» (Gb 1:7). Satana stava dichiarando la sua proprietà; ai tempi antichi, il piede era usato proprio per rappresentare la proprietà: «Alzati, percorri il paese quant’è lungo e quant’è largo, perché io lo darò a te» (Ge 13:17).

`Mettere a confronto 1 Tessalonicesi 4:13-17 con Zaccaria 14:4, facendo attenzione ai piedi di Cristo. Che differenza c’è tra i due brani e cosa ci rivelano su questi due aspetti diversi, seppure correlati, della sovranità finale di Cristo su questo mondo?`

A proposito di quello che Cristo compirà alla fine del millennio, Ellen G. White scrisse: «Cristo scende sul monte degli Ulivi dal quale, dopo la risurrezione, era salito in cielo e dove gli angeli avevano ripetuto la promessa del suo ritorno. Dice il profeta: “... il SIGNORE, il mio Dio, verrà e tutti i suoi santi con lui… In quel giorno i suoi piedi si poseranno sul monte degli Ulivi, che sta di fronte a Gerusalemme, a oriente, e il monte degli Ulivi si spaccherà a metà... tanto da formare una gran valle... Il SIGNORE sarà re di tutta la terra; in quel giorno il SIGNORE sarà l’unico, e unico sarà il suo nome” (Za 14:5,4,9). La nuova Gerusalemme, nel suo radioso splendore, scende dal cielo e si posa sul luogo purificato e preparato per riceverla. Il Salvatore, con il suo popolo e con i suoi angeli, entra nella santa città» - GC, cap. 42; 662,663 [p. 518].

`Riflettiamo sulla speranza donataci in Gesù. Quanto la vita sarebbe più difficile se tutto finisse, per sempre, con la morte?`