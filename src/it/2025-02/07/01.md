---
title:  Le basi per la profezia
date:   10/05/2025
---

### Letture

Isaia 6:6-8; 14:12-14; Genesi 3:21-24; Ezechiele 1:4-14; Apocalisse 4:1-11; Numeri 2:3-25

> <p></p>
> «Poi udii la voce del Signore che diceva: “Chi manderò? E chi andrà per noi?” Allora io risposi: “Eccomi, manda me!”» Isaia 6:8

Dio ha diritto di governare l’universo, un diritto che si fonda sulla sua posizione di Creatore di tutte le cose (Ap 4:11) ma anche sul suo carattere. Scoprendo che egli è giusto si comprende come mai gli esseri umani peccatori non siano all’altezza della sua gloria (Ro 3:23). Questa settimana ci addentreremo nella visione della sala del trono ed esamineremo in che modo un Dio santo si rapporta con il genere umano. Capiremo inoltre perché il sacrificio di Cristo ci risana avvicinandoci al trono. Il progetto divino prevede la nostra restaurazione, non solo come individui ma anche come genere umano, in modo da rivelare ancora una volta la sua gloria al resto della creazione. Cercando nella Bibbia, si possono trovare indizi importanti che ci aiutano a capire e ad apprezzare l’elevata chiamata che Dio ha esteso a noi, peccatori perdonati e redenti. La ribellione umana finirà per sempre. E, soprattutto, il carattere amorevole di Dio, caratterizzato da abnegazione e sacrificio, risplenderà più di quanto non abbia fatto nel suo progetto originale per l’umanità. Sebbene il Signore non abbia mai voluto la sua caduta, mediante la croce il suo carattere amorevole è stato manifestato in modo straordinario.