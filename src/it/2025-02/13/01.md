---
title:  Immagini della fine
date:   21/06/2025
---

### Letture

Matteo 12:38-42; Giona 3:5-10; Apocalisse 18:4; 16:12-19; Daniele 5:1-31; 2 Cronache 36:22,23

> <p></p>
> «Egli rispose loro: “Sono Ebreo e temo il SIGNORE, Dio del cielo, che ha fatto il mare e la terraferma”» Giona 1:9

Questa lezione coinciderà con il nostro ultimo sguardo sui racconti che aiutano a chiarire la comprensione degli eventi finali. Esamineremo la missione di Giona a Ninive, la caduta di Babilonia e l’ascesa di Ciro, il re persiano che liberò il popolo di Dio consentendogli di tornare nella terra promessa.

Come nel caso degli altri episodi che abbiamo studiato, questi racconti storici hanno un significato profondo per ogni generazione. Ma hanno anche un’importanza particolare per le ultime, quelle che saranno in vita prima del ritorno di Cristo. Possiamo infatti trarre diversi elementi che ci aiutino a comprendere meglio quella che chiamiamo «verità attuale».

Allo stesso tempo, c’è una cosa che va ricordata in riferimento a tutte queste vicende che sembrano preannunciare gli eventi finali: facciamo attenzione a cogliere i temi generali e le allusioni, senza voler analizzare ogni singolo dettaglio fino a creare assurdità profetiche. Come nel caso delle parabole di Gesù, individuiamo i punti e i princìpi più rilevanti. Non spremiamo ogni particolare nella speranza di trovare qualche verità nascosta. Dobbiamo cercare i contorni, i princìpi, e da questi scoprire elementi importanti per quello che accadrà.