---
title:  Approfondimento
date:   27/06/2025
---

Leggere il capitolo tratto da Profeti e re: “Lo spettatore invisibile”, cap. 43; 522-538 [pp. 301-309].

«A ogni nazione apparsa sulla scena della storia è stato permesso di occupare il suo posto sulla terra per dimostrare quanto fosse in grado di attuare gli obiettivi dell’Onnipotente. La profezia ha tracciato l’apparizione e l’ascesa dei grandi imperi mondiali: Babilonia, Medo-Persia, Grecia e Roma. Con ognuno di essi, come con le nazioni di minore importanza, la storia si è ripetuta. Ogni paese ha avuto il suo periodo di prova; tutti hanno fallito, la loro gloria si è spenta e la loro potenza è svanita» - PK, 535 [p. 307].

In Geremia 18, il profeta osserva un vasaio che modella e plasma ciò su cui sta lavorando. Dio usa proprio quest’immagine per spiegare il principio di condizionalità nella profezia biblica. E per essere sicuri di capire, il Signore ci parla attraverso Geremia, dicendo: «A un dato momento io parlo riguardo a una nazione, riguardo a un regno, di sradicare, di abbattere, di distruggere; ma se quella nazione contro la quale ho parlato si converte dalla sua malvagità, io mi pento del male che avevo pensato di farle. In un altro momento io parlo riguardo a una nazione, a un regno, di costruire e di piantare; ma se quella nazione fa ciò che è male ai miei occhi senza dare ascolto alla mia voce, io mi pento del bene di cui avevo parlato di colmarla» (Gr 18:7-10).

**Domande per la condivisione**

`Pensa all’affermazione di Gesù secondo cui il giudizio sarà più magnanimo per Ninive che per il popolo di Dio allontanatosi dalla verità (cfr. Mt 12:39-42). Quale lezione può trarre la chiesa di Dio da quest’avvertimento?`

`Notare l’affermazione della White secondo cui «la storia si è ripetuta». Quali sono i punti in comune tra tutti gli Imperi elencati nella profezia? In che modo hanno seguito lo stesso percorso profetico? Come lo segue il nostro mondo contemporaneo?`

`Riflettere sull’idea che non è la mente, l’intelletto, a distogliere le persone dalla fede, ma il cuore. Che impatto potrebbe avere questa conoscenza sul modo in cui dai la tua testimonianza agli altri?`