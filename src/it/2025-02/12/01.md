---
title:  Eventi prefigurativi
date:   14/06/2025
---

### Letture

Daniele 2:31-45; 3:1-12,17,18; Apocalisse 13:11-17; Romani 1:18-25; Atti 12:1-17; Matteo 12:9-14

> <p></p>
> «Dio infatti ci ha dato uno spirito non di timidezza, ma di forza, di amore e di autocontrollo» 2 Timoteo 1:7

Questa settimana analizzeremo altre due storie bibliche che prefigurano in modo molto dettagliato gli eventi finali. Partiremo dal racconto di Sadrac, Mesac e Abednego, che presenta evidenti allusioni alle questioni illustrate in Apocalisse 13. Poi passeremo al Nuovo Testamento, che ci ricorda che anche l’esperienza dei primi cristiani può aiutarci a capire cosa ci aspetta da oggi fino al ritorno di Cristo. Entrambi gli esempi evidenziano un notevole coraggio e forniscono delle chiavi per trovare la pace mentale anche nelle circostanze più difficili. Più volte Gesù ha pronunciato frasi come «Non temere» o «Perché i tuoi pensieri ti turbano?».

Ricordiamoci che il fulcro della profezia è Cristo, pertanto occorre riuscire a trovare lo stesso consiglio in tutte le scene rappresentate nei momenti finali della terra: «Il vostro cuore non sia turbato», ha insegnato ai suoi discepoli a credere in Dio e anche in Gesù (cfr. Gv 14:1). In altre parole, sì, gli eventi finali saranno difficili e pesanti per chi cerca di rimanere fedele a Dio, ma in definitiva vi dobbiamo guardare con speranza, non con paura.