---
title:  Approfondimento
date:   20/06/2025
---

Leggere il capitolo tratto da Il gran conflitto: “La liberazione del popolo di Dio”, cap. 40; 635-652 [pp. 497-510].

«In ogni epoca Dio ha inviato i suoi angeli a soccorrere i suoi figli. Gli esseri celesti si sono impegnati attivamente negli affari umani. Si sono presentati in abiti splendenti come il fulmine; sono apparsi in forma umana a uomini di Dio; si sono avvicinati come semplici viandanti; si sono riposati sotto le querce a mezzogiorno come se fossero stanchi; hanno accettato l’ospitalità degli uomini; hanno fatto da guida a chi aveva smarrito la strada; hanno acceso con le loro mani il fuoco sull’altare; hanno aperto le porte del carcere per liberare i figli di Dio; rivestiti di gloria celeste hanno rotolato la pietra del sepolcro del Salvatore.

Gli angeli, in forma umana, spesso sono presenti nelle assemblee dei giusti, ma anche in quelle degli empi, come fecero quando si recarono a Sodoma, per prendere atto del loro modo di vivere e stabilire se avessero oltrepassato i limiti della pazienza di Dio. Nella sua misericordia e per amore dei pochi che realmente gli sono fedeli, il Signore impedisce il verificarsi delle calamità e assicura la tranquillità a milioni di persone. I peccatori non si rendono conto di essere debitori della loro vita proprio a quei pochi fedeli che essi amano deridere e opprimere» - GC, 631,632 [pp. 494].

**Domande per la condivisione**

`Leggere 2 Timoteo 1:7. Discutete gli aspetti della profezia che vi hanno più preoccupato. Come possiamo scrollarci di dosso lo spirito di paura e trovare il messaggio di speranza di Dio anche in quelle profezie che parlano di persecuzione?`

`Anche se in questo momento potrebbe essere difficile capire in che modo il sabato e la domenica saranno protagonisti degli eventi finali, prendiamo atto della velocità con cui il mondo può cambiare. Perché allora non si dovrebbe fondare la nostra fede sugli eventi attuali, che possono cambiare in un istante, ma solo sulla Parola di Dio rivelata?`

`Pensiamo a Daniele 2 (e anche a 7). Tutti gli Imperi sono sorti e crollati esattamente come previsto. Dal nostro punto di vista odierno, manca solo l’affermazione di un altro regno. Qual è e perché possiamo essere certi che avverrà come previsto?`