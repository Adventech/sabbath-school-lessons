---
title:  "Nei Salmi: Prima parte"
date:   17/05/2025
---

### Letture

Ebrei 9:11-15; Salmi 122; 15; 24; 5; 51:7-15; Esodo 33:18-23

> <p></p>
> «Poi guardai e vidi l’Agnello che stava in piedi sul monte Sion e con lui erano centoquarantaquattromila persone che avevano il suo nome e il nome di suo Padre scritto sulla fronte» Apocalisse 14:1

Come avventisti del settimo giorno, siamo abituati a cercare i simboli dell’Apocalisse nell’Antico Testamento per aiutarci a comprenderli, anche se non sono l’unica fonte valida attendibile. Una fonte d’informazioni particolarmente ricca è il Libro dei Salmi, una raccolta di poesie sacre che esplora molte esperienze umane e le possibili interazioni con Dio: dallo sconforto per il peccato e la sofferenza, alla gioia incredibile per la sua presenza e le ripetute promesse di perdono e di salvezza. Una lettura attenta di questo libro fornisce dettagli utili che rendono viva l’Apocalisse, in particolare il capitolo 14, quello che descrive l’opera finale della chiesa del rimanente di Dio sulla terra. Al popolo degli ultimi tempi è stato affidato lo stesso compito assegnato all’antico Israele: essere una luce per le nazioni, lanciare un ultimo accorato e pietoso appello a tutti i popoli affinché adorino e ubbidiscano al loro Creatore. Alcuni particolari forniti in questa raccolta di salmi possono stimolare nuovi modi per comprendere e apprezzare il nostro ruolo negli ultimi momenti della storia della terra.