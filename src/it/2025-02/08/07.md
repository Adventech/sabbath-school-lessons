---
title:  Approfondimento
date:   23/05/2025
---

«I salmi di Davide descrivono tutta l’esperienza del credente, dalla disperazione per una colpa commessa consapevolmente e dalla condanna di sé, alla fede più elevata e alla più sublime comunione con Dio. Il racconto della sua vita insegna che il peccato genera solo vergogna e dolore, e che l’amore di Dio incoraggerà il pentito che sarà adottato come figlio di Dio. Tra le rassicurazioni che la Parola divina contiene, questa è una delle più incisive testimonianze in favore della fedeltà, della giustizia e del patto di misericordia di Dio… “Io ho fatto un patto con il mio eletto; [...] la mia mano lo sosterrà saldamente e il mio braccio lo rafforzerà. […] La mia fedeltà e la mia bontà saranno con lui e nel mio nome crescerà la sua potenza. Stenderò la sua mano sul mare e la sua destra sui fiumi. Egli m’invocherà [...]. Io inoltre lo costituirò mio primogenito, il più eccelso dei re della terra. Gli conserverò la mia grazia per sempre, il mio patto con lui rimarrà stabile. Renderò eterna la sua discendenza e il suo trono come i giorni dei cieli” (Sl 89:3,21,24-29)» - PP, cap. 73; 754,755 [p. 618].

**Domande per la condivisione**

`L’umanità ha fallito miseramente nel tener fede al proprio impegno nel patto con Dio. Davide, l’«uomo secondo il cuore di Dio», nonostante alcuni errori madornali, è stato comunque impiegato in modo potente per comunicarci i termini della nostra salvezza. In che senso Davide prefigura Gesù, il quale ha onorato perfettamente l’alleanza di Dio a nostro beneficio? E perché ciò che Gesù ha fatto è la nostra unica speranza?`

`Quali passi dei salmi avete trovato particolarmente utili o significativi perché rispecchiano il tipo di esperienze che avete vissuto in prima persona?`

`Come mai i salmi fanno spesso riferimento al tempio? Cosa possiamo imparare dall’amore di Davide per il santuario? In che modo ci può aiutare ad apprezzare quanto ci viene donato in Gesù, il nostro sommo Sacerdote celeste che «è alla destra di Dio e anche intercede per noi» (Ro 8:34)? Perché, pur essendo redenti, abbiamo bisogno che Cristo interceda per noi in cielo?`