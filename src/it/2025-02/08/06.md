---
title:  Insegnate la vostra via ai trasgressori
date:   22/05/2025
---

Dopo che il Signore è apparso a Isaia nella scena della sala del trono (Is 6:1-8), e dopo che al profeta è stato detto che la sua «iniquità è stata tolta» e il suo «peccato purificato», egli risponde alla chiamata di Dio dicendo: «Eccomi! Manda me» (v. 8). Una volta saputo di essere giusto davanti a Dio, pur conoscendo le proprie colpe, Isaia è pronto a lavorare per lui. Non vale forse anche per noi? Come si annuncia la salvezza ad altri se non siamo noi i primi a possederla? Solo grazie alla fede in Gesù e in ciò che ha fatto per noi.

`Leggere Salmo 51:7-15. Davide, che cosa promette di fare dopo essere stato perdonato e purificato dal suo peccato?`

Essere chiamati alla presenza di Dio significa, in ultima analisi, essere rimandati fuori. Nella sua saggezza, il Signore ha incaricato i redenti di essere sua voce principale in un mondo caduto. A un certo punto, l’impatto di quel popolo sulla terra si farà sentire in modo potente. Apocalisse 18:1 dice che la sua supplica conclusiva al pianeta caduto illuminerà il mondo intero.

«Se siamo rivestiti della giustizia di Cristo, se proviamo una gioia profonda per la presenza dello Spirito, non potremo tacere; se sentiremo la bontà del Signore avremo certamente qualcosa da dire. Così come fece Filippo quando trovò il Salvatore, inviteremo altre persone, cercheremo di parlare loro della bellezza della figura di Cristo e delle realtà invisibili del mondo futuro» - SC, cap. 9; 78 [p. 79].

In Apocalisse 14, il messaggio dei tre angeli si fonda sul «vangelo eterno» (v. 6). Cioè, prima ancora che vengano proclamati l’adorazione di colui «che ha fatto il cielo e la terra, il mare e le sorgenti d’acqua» (v. 7), la caduta di Babilonia (v. 8) o l’adorazione della «bestia e della sua immagine» (v. 9), viene proclamato il fondamento del vangelo della salvezza in Gesù.

Questo perché i moniti e i messaggi dei tre angeli non significano altro se non la speranza e la promessa in Gesù e in ciò che ha fatto per loro, di quanti proclamano questi messaggi. Al di fuori del «vangelo eterno» non abbiamo nient’altro di realmente prezioso da annunciare al mondo.

`Soffermarsi sul fatto che, ancor prima che inizi la proclamazione del messaggio dei tre angeli, ci viene indicato il «vangelo eterno». Questa verità quanto è essenziale ai fini di tutto ciò che crediamo?`