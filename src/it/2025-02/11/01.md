---
title:  Rut ed Ester
date:   07/06/2025
---

### Letture

Rut 1:1-5; 2:5-20; Giobbe 1:6-11; Matteo 4:8,9; Ester 3:1-14; Apocalisse 12:14-17

> <p></p>
> «E quando il re vide la regina Ester in piedi nel cortile, lei si guadagnò la sua grazia; il re stese verso Ester lo scettro d’oro che teneva in mano; ed Ester si avvicinò, e toccò la punta dello scettro» Ester 5:2

Questa settimana proseguiamo con l’approfondimento di storie che prefigurano eventi degli ultimi tempi. Citando situazioni e persone reali, Dio ci aiuta a vedere le cose dal suo punto di vista e a capire come interpretare le profezie successive, che vengono trasmesse per rafforzare la nostra fede. La nostra attenzione si concentra su due importanti figure femminili, le cui storie hanno toccato il cuore di innumerevoli generazioni: Rut ed Ester. La prima è una vedova diseredata che ritrova la speranza dopo avere incontrato il buon Boaz, un suo parente che le permetterà di riscattarsi. Il loro matrimonio è diventato una delle storie d’amore preferite dai credenti per il modo in cui ricorda l’amore che Cristo ha per noi. L’altra è una giovane ragazza che vive in una terra straniera e che viene a conoscenza di un complotto per distruggere il suo popolo, ritrovandosi protagonista nella vicenda che si sviluppa e che porterà alla salvezza della sua gente. Nella profezia, la donna è un simbolo potente della chiesa di Dio, e questo sottolinea quanta considerazione abbia il Signore per il suo popolo. Esaminiamo i racconti biblici di queste due donne, le cui vicende sono state immortalate nella Parola di Dio, e cerchiamo di trarre dalle loro esperienze tutti gli insegnamenti possibili.