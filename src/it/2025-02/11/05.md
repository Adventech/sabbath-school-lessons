---
title:  Aman e Satana
date:   11/06/2025
---

Nella storia di Ester incontriamo Aman, avido di posizione e di potere. Gli viene concesso grande prestigio nell’Impero, al di sopra di tutti gli altri principi (Et 3:1).

Se leggiamo Ezechiele 28:11-15 e Isaia 14:12-15, passi che si riferiscono a Lucifero, possiamo trovare alcune analogie con Aman, un malvagio antagonista del popolo eletto, che rifiuta di piegarsi alla supremazia di Dio. Le intenzioni complessive di Satana sono rivelate nella storia della tentazione di Cristo, quando questi viene portato dal nemico su un luogo elevato per mostrargli i regni del mondo (Mt 4:8-11).

Cristo è venuto a redimere il mondo e a reclamarlo come suo - facendolo come uno di noi. Egli è il parente redentore, e naturalmente il prezzo che ha pagato per redimere il mondo è stato molto alto. Nel libro dell’Apocalisse, vediamo che la brama di potere e di adorazione di Satana conduce questo mondo verso la crisi finale. I suoi inganni convincono la terra a «meravigliarsi» e a seguire la bestia (Ap 13:3,4), tranne alcune eccezioni che si rifiutano di adorarla. Nei confronti di queste persone, egli ricorre alla forza.

Aman si accorge che Mardocheo, uno degli eletti di Dio, non gli si sottomette né riconosce quello che egli ritiene un suo diritto: doverlo «adorare». È «irritatissimo» (Et 3:5,6) e determinato a spazzare dalla faccia della terra il popolo di Mardocheo.

`Leggere Ester 3:1-14; Apocalisse 12:14-17 e 13:15. Quali analogie trovate tra questi passi? Perché la descrizione di Giovanni sulla chiesa del rimanente di Dio è simile a quella fatta da Aman in merito al popolo di Dio?`

«Il diavolo ha rivendicato questo mondo, ma la presenza di persone che rimangono fedeli a Dio e ne osservano i comandamenti, smentisce la sua pretesa di totale supremazia. Quando il sabato diventerà il tema specifico di controversia in tutta la cristianità, il persistente rifiuto di una piccola minoranza di cedere alle richieste della maggioranza la renderà oggetto di disprezzo universale» - Signs of the Times, 22 Febbraio 1910.

`Pensa alle «piccole» cose che mettono alla prova oggi la tua fede. Se scendi a compromessi su di esse, come farai quando arriverà la grande prova?`