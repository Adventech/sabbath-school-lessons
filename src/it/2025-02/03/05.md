---
title:  Isacco e Rebecca
date:   16/04/2025
---

Ormai anziano, Abramo pensava sicuramente alle promesse che Dio gli aveva fatto sui suoi posteri (cfr. Ge 15:5), allora affidò al suo servo più anziano e fidato un compito importante.

`Leggere Genesi 24:1-4. Perché per Abramo era importante che suo figlio non sposasse «figlie di Cananei» (v. 3)?`

Per quanto questo monito possa sembrare esclusivista, la questione per Abramo era di natura spirituale, non etnica, teologica, né legata alla nazionalità. Abramo conosceva molto bene la degenerazione morale delle pratiche religiose cananee, per non parlare della loro adorazione a falsi dèi, e sapeva quanto sarebbe stato facile per suo figlio cadere in queste pratiche se si fosse sposato con una di loro. In effetti, la storia di gran parte dell’antico Israele, come anche della chiesa cristiana nel corso dei secoli, ci racconta che il popolo di Dio - chiamato a testimoniare al mondo - si è invece lasciato assorbire dal mondo stesso, dai suoi falsi insegnamenti e credenze religiose. L’esempio forse più eclatante di questa triste realtà è stata l’introduzione della domenica, il giorno pagano del sole, che sostituì il sabato biblico del settimo giorno, una questione che negli ultimi giorni giocherà un ruolo di primo piano.

`Leggere Genesi 24:57-67. Alcuni dettagli di questa storia cosa ci rivelano a proposito di Cristo e la sua chiesa? Cosa ci insegna, per esempio, sul nostro stato di decadenza, che Rebecca fosse una lontana e separata parente d’Isacco?`

Siamo legati al nostro Creatore, essendo stati fatti originariamente a sua immagine e somiglianza. Il peccato ci ha separati da lui, eppure siamo ancora considerati la sua giusta sposa, anche se le nostre scelte possono rendere il matrimonio più turbolento del necessario.

`Sì, Dio ama noi, la sua sposa, più di quanto noi amiamo lui. Quali scelte possiamo e dovremmo fare ogni giorno per rafforzare l’amore per lui? Quali sono invece quelle che contribuiranno a spegnerlo?`