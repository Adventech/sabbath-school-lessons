---
title:  La prostituta subisce il giudizio
date:   17/04/2025
---

`Leggere Apocalisse 19:1-9. Si celebrano due eventi contemporaneamente: la fine della prostituta e le nozze di Cristo con la sua sposa. Possono entrambi essere dimostrazioni del carattere giusto e amorevole di Dio?`

L’infedeltà ha un prezzo da pagare molto alto. Le conseguenze si ripercuotono sulla vita dei figli e degli altri. Anche il più paziente dei coniugi che ha subito un torto scoprirà che esiste un momento di non ritorno, oltre il quale il matrimonio non può più essere recuperato. Quando il nostro mondo arriva a un punto in cui i cuori si sono talmente induriti da non lasciare spazio al pentimento, non ha senso continuare il rapporto e permettere che la sofferenza incontrollata del peccato prosegua.

Anche se proviamo strazio per i perduti, chi ha sofferto per il male dispensato da questo mondo, può finalmente festeggiarne la fine e una terra che sta per essere riportata allo stato originale progettato da Dio. Questa volta non ci allontaneremo da lui, perché abbiamo imparato, nel modo più duro, che aveva ragione sulla devastazione che quella separazione avrebbe provocato.

`Leggere Apocalisse 21:1-4. Che cosa significa qui l’immagine del matrimonio e perché è piena di speranza e di promesse? Che cosa ci garantisce la speranza presentata in questi versetti?`

«Il matrimonio, unione per la vita, è un simbolo dell’unione fra Cristo e la sua chiesa. Lo spirito che Cristo manifesta verso di essa è lo spirito che marito e moglie devono manifestare fra loro» - 7T, 46.

Cristo ha patito un dolore inimmaginabile quando l’umanità l’ha rifiutato, concedendo ad altre divinità l’affetto che gli appartiene. Eppure, nonostante ciò, ha dato se stesso per noi, pagando in prima persona per le nostre infedeltà e per i nostri adulteri affinché, pentendosi e astenendosi dal medesimo peccato, potessimo rivendicare la promessa della vita eterna.

`Leggere 1 Pietro 1:18,19. Perché le parole di questi versetti ci danno la certezza della fine descritta in Apocalisse 21:1-4?`