---
title:  Immagini dal matrimonio
date:   12/04/2025
---

### Letture

Genesi 2:23-25; 24:1-4; Efesini 5:29-32; Ezechiele 16:4-14; Apocalisse 18:1-4; 19:1-9

> <p></p>
> «E l’angelo mi disse: “Scrivi: Beati quelli che sono invitati alla cena delle nozze dell’Agnello”. Poi aggiunse: “Queste sono le parole veritiere di Dio”» Apocalisse 19:9

La Bibbia è piena di storie d’amore che rivelano in modo importante aspetti della salvezza e dell’amore di Dio per il suo popolo. Il più intimo dei rapporti, il matrimonio, si rivela una scuola grazie alla quale, se lo sappiamo vivere secondo il piano previsto da Dio, possiamo scoprire lezioni profonde sull’amore che prova per noi, sul nostro rapporto con lui e sul punto fino al quale si è spinto per redimerci.

L’attuale concezione del matrimonio e dell’amore nella società ha distorto la nostra capacità di apprezzare ciò che Dio sta cercando di insegnarci attraverso il vincolo matrimoniale. Sebbene la condizione umana corrotta abbia fatto pesantemente degenerare il matrimonio (e quasi tutto il resto), questo legame può ancora essere un modo efficace di rivelare la verità, persino quella profetica. Più che renderci felici, il matrimonio dovrebbe essere una scuola in cui imparare lezioni profonde su noi stessi e sul nostro rapporto con Dio.

Questa settimana esamineremo vari modi in cui la Parola di Dio parla dei matrimoni, virtuosi e cattivi. Da questi esempi potremo trarre insegnamenti per capire meglio come Dio si relaziona con il suo popolo, anche quando questo è inadempiente, e imparare alcune verità che ci possono aiutare a comprendere meglio gli eventi finali.