---
title:  Approfondimento
date:   18/04/2025
---

Leggere Giovanni 2:1-11; Matteo 22:1-14; 2 Corinzi 11:1-5; Matteo 25:1-13.

Quando ci si rende conto di quante informazioni sono disponibili nella Bibbia per aiutarci ad ampliare la comprensione della profezia, si rischia di volerle applicare in modo eccessivo. Nel corso dei secoli, alcuni cristiani hanno enfatizzato il simbolismo e le immagini presenti nelle storie bibliche al punto da trattare la narrazione storica come un mito. Nella Scrittura troviamo preziosi giacimenti; ricordiamoci che Dio prende eventi reali che coinvolgono persone vere e li usa per insegnarci qualcosa che riguarda le sue future interazioni con la chiesa. La festa delle nozze di Cana, per esempio, può offrire spunti di riflessione sulla metafora del matrimonio utilizzata dalla profezia, ma le nozze furono un evento letterale.

«La parola di Cristo provvide abbondantemente alle necessità della festa. La misura della sua grazia è tanto grande da cancellare i peccati dell’umanità e rinnovare e nutrire lo spirito» - DA, cap. 15; 149 [p. 100].

«“Poiché il Signore, DIO, non fa nulla senza rivelare il suo segreto ai suoi servi, i profeti” (Am 3:7). “Le cose occulte appartengono al SIGNORE nostro Dio, ma le cose rivelate sono per noi e per i nostri figli per sempre” (De 29:28). Dio ci ha concesso queste cose e la sua benedizione si poserà su coloro che studieranno con riverenza e preghiera le scritture profetiche» - Ivi, 234 [pp. 163,164].

**Domande per la condivisione**

`Leggere Giovanni 2:1-11. In questo Vangelo ci sono molti elementi che prefigurano l’opera futura di Cristo, e i commentatori hanno notato che l’autore guida intenzionalmente i suoi lettori fino alla croce. Dove vengono dimostrati i vari aspetti del carattere di Cristo e del suo regno futuro in questa storia? Cosa rivela tutto questo sul piano di salvezza o sul banchetto nuziale finale promesso al Figlio di Dio?`

`La parabola delle dieci vergini è molto conosciuta e amata da chi studia la Bibbia. Cosa ci insegna questa vicenda sugli eventi dell’ultimo giorno? È significativo il fatto che lo sposo sia in ritardo? Cosa potrebbe insegnare questa parabola sui nostri rapporti individuali con Cristo rispetto al modo in cui lui si relaziona con la chiesa a livello collettivo?`

`Pensiamo alle false pratiche che dall’esterno si sono insinuate nel cristianesimo. Oltre a quella più ovvia, la domenica, quali altre false credenze sono penetrate e in che modo? Come ci si protegge da esse? In che modo il messaggio dei tre angeli serve proprio a questo, aiutare le persone a individuare le false dottrine che si sono insinuate nella fede?`