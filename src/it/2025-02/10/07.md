---
title:  Approfondimento
date:   06/06/2025
---

Leggere il capitolo tratto da Patriarchi e profeti: “Il diluvio”, cap. 8; 90-104 [pp. 81-85].

«Il sommo sacerdote non poteva né difendersi né difendere Israele dalle accuse di Satana. Non poteva affermare che fosse esente da colpe. In abiti sporchi, simbolo dei peccati del popolo, che portava in quanto suo rappresentante, stava davanti all’Angelo confessando la colpa del popolo, ma affermandone nello stesso tempo il pentimento e l’umiliazione e confidando nella misericordia di un Salvatore che perdona. Con fede reclamava le promesse di Dio […]. Le accuse di Satana rivolte a coloro che cercano il Signore non sono dettate dall’odio per i loro peccati. Al contrario egli esulta per i loro difetti di carattere perché sa che solo mediante la trasgressione della legge di Dio potrà affermare il suo potere su di loro. Le sue accuse sono ispirate unicamente dal suo odio per il Salvatore. Ma tramite il piano della salvezza Gesù elimina l’influsso di Satana sulla famiglia umana e la libera dalla sua potenza […]. Con le sue forze l’uomo non può far fronte alle accuse del nemico. In piedi davanti a Dio, con gli abiti macchiati dal peccato, confessa le sue colpe. Gesù, nostro Avvocato, presenta forti argomentazioni in favore di tutti coloro che pentiti e con fede si sono affidati a lui. Egli difende la loro causa e con le potenti argomentazioni del Calvario vince il loro accusatore. La sua perfetta ubbidienza alla legge di Dio gli ha dato ogni potere in cielo e sulla terra e quindi può chiedere al Padre suo misericordia e riconciliazione per l’uomo colpevole» - PK, cap. 47; 583-586 [pp. 337,338].

**Domande per la condivisione**

`Gesù disse ai suoi discepoli che erano nel mondo, ma non del mondo (cfr. Gv 15:19; 17:14-16). Come bilanciare la nostra responsabilità di sconfiggerlo con la necessità di mantenerci «incontaminati dal mondo»? (Gm 1:27).`

`Che cosa ci insegna sul gran conflitto il ministero pubblico di Noè prima del diluvio? In che modo oggi svolgiamo lo stesso ruolo?`

`Secondo Ap 20:7-9, dopo il millennio Dio risusciterà anche i malvagi, e permetterà che Satana li seduca nuovamente, cosa che li condurrà alla morte seconda. Perché, secondo voi?`

`Considerando le storie che abbiamo studiato questa settimana, quali ammonimenti si trovano per la nostra vita?`