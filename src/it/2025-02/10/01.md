---
title:  Gli eventi finali
date:   31/05/2025
---

### Letture

Apocalisse 6:12-17; Matteo 24:36-44; 2 Pietro 2:4-11; Genesi 6:1-8; 18:17-32; Daniele 7:9,10

> <p></p>
> «Ora, queste cose avvennero loro per servire da esempio e sono state scritte per ammonire noi, che ci troviamo nella fase conclusiva delle epoche. Perciò, chi pensa di stare in piedi guardi di non cadere» 1 Corinzi 10:11,12

La Bibbia è ricca di racconti riguardanti il popolo di Dio che rimandano a eventi futuri e che ci aiutano a comprendere la «verità presente». Alcuni di questi prefigurano gli avvenimenti degli ultimi giorni con dettagli sorprendenti, fornendoci una base più ampia per comprendere le profezie di Daniele e dell’Apocalisse. Senza violare la libertà di coscienza dell’individuo, Dio può guidare gli eventi finali, che erano stati rivelati ai profeti. Alcune di queste storie importanti sono esplicite, perché il Nuovo Testamento vi fa riferimento in modo specifico quando parla degli eventi finali: Sodoma e Gomorra, il diluvio, ecc. Altre richiedono un’attenta riflessione e un’indagine per estrarre da esse le verità che ci sono state date nella Parola di Dio. Nelle prossime due settimane andremo alla ricerca di una serie di storie chiave per vedere come ci spiegano gli avvenimenti riguardanti il ritorno di Cristo, il giudizio investigativo, la crisi finale e altro ancora. Al centro di tutto questo troveremo Cristo, il fondamento e l’obiettivo finale di tutti i nostri sforzi d’interpretazione profetica.