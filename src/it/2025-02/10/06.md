---
title:  Il giudizio investigativo
date:   05/06/2025
---

La descrizione del giudizio di Daniele 7 ci consente di dare un’occhiata al di là del velo: un’opportunità impressionante di vedere come Dio stia risolvendo il problema del peccato, continuando a redimere coloro che desiderano vivere in un rapporto di alleanza con lui.

`Leggere la descrizione del giudizio investigativo in Daniele 7:9,10,13, 14,22,26,27. Qual è l’obiettivo principale del giudizio? Qual è il verdetto emesso alla fine del processo? Cosa ci dice questo sul piano di salvezza?`

Non ci sono dubbi sul fatto che il genere umano sarà giudicato da Dio. Ecclesiaste 12:16 ci assicura che «Dio farà venire in giudizio ogni opera», e Paolo ci ricorda che non dobbiamo giudicarci a vicenda, perché «tutti compariremo davanti al tribunale di Dio» (Ro 14:10). Dio, naturalmente, non ha bisogno di registri per sapere chi sarà salvato o perduto, ma gli angeli - che hanno sempre esaminato il piano di salvezza (1 P 1:12) - si porrebbero delle domande lecite. Sono stati testimoni della ribellione di Satana e hanno visto un terzo degli angeli espulsi dal cielo (Ap 12:4) e ora Dio sta portando noi uomini alla sua presenza.

Il Signore apre i libri e permette ai santi di vedere tutto. La supplica di Abramo per Sodoma e Gomorra - un tipo di giudizio - ci offre un’importante prospettiva dello stesso. I peccati di Sodoma furono ovviamente oggetto di indagine; Dio spiega che la malvagità della città le aveva dato una reputazione tale che il clamore contro di essa era grande (Ge 18:20). Ma non furono solo Sodoma e Gomorra a essere indagate prima della loro distruzione. Dio consentì ad Abramo di approfondire la giustizia o meno della decisione di distruggere i malvagi.

Nel frattempo, chi compare nella scena del giudizio celeste, in Daniele 7, se non «il Figlio dell’uomo», Gesù (Da 7:13, cfr. Mt 20:28), la cui apparizione è l’unica ragione per cui questo giudizio è fatto per rendere «giustizia ai santi dell’Altissimo» (Da 7:22, ND)? Solo la sua perfetta giustizia consente al suo popolo di passare indenne il giudizio.

`Immagina di essere giudicato e tutti i tuoi segreti vengono svelati davanti al Dio santo. Qual è la tua unica speranza in quel momento?`