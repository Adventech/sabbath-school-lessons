---
title: Approfondimento
date: 05/04/2024
---

«Allontanando Satana dal cielo, Dio manifestò la sua giustizia e salvaguardò l’onore del suo trono. Ma quando l’uomo peccò, cedendo all’inganno del grande apostata, Dio dimostrò il suo amore mandando il suo Figlio unigenito perché morisse per l’umanità decaduta. Il piano della salvezza rivelò il carattere di Dio: la croce dimostrò a tutto l’universo che la ribellione di Lucifero non era in nessun modo imputabile al governo divino» – GC, pp. 500 [p. 391].

«La croce del Calvario, mentre dichiara l’immutabilità della legge, proclama all’universo che “il salario del peccato è la morte”. Il grido del Salvatore morente – “È compiuto!” – ha rappresentato la campana a morto per Satana. L’esito del gran conflitto che continuava da secoli venne deciso in quel momento e venne garantita l’eliminazione finale del male. Il Figlio di Dio varcò la porta del soggiorno dei morti “... affinché, mediante la morte, distruggesse colui che aveva l’impero della morte, cioè il diavolo” (Eb 2:14)» – GC, 503 [p. 393].

**Domande per la condivisione**:

`Se Dio sapeva che Lucifero si sarebbe ribellato, perché proprio a lui concesse per primo la facoltà di scegliere? Perché non lo annichilì all’istante? Come avrebbe potuto reagire l’universo non caduto se Dio avesse scacciato subito Lucifero? Perché il concetto del coinvolgimento dell’universo è così rilevante per comprendere il gran conflitto?`

`Quali furono le motivazioni della morte di Cristo? Rivelare il carattere di Dio, pagare il prezzo di riscatto per il peccato? E pagarlo a chi?`

`Quando usiamo l’espressione «gran conflitto», che cosa intendiamo?`

`In che senso l’interpretazione avventista è unica nel panorama delle denominazioni cristiane?`