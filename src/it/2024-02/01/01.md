---
title: 'La madre di tutte le guerre'
date: 30/03/2024
---

### Letture
Apocalisse 12:7-9; Ezechiele 28:12-15; Isaia 14:12-14; Genesi 3:15; Giovanni 17:24-26

> <p></p>
> «E ci fu una battaglia nel cielo: Michele e i suoi angeli combatterono contro il dragone. Il dragone e i suoi angeli combatterono, ma non vinsero, e per loro non ci fu più posto nel cielo» Apocalisse 12:7,8

Se Dio è tanto buono, come mai il mondo è così malvagio? Come può un Dio d’amore permettere tutto questo male? Perché accadono cose terribili a brave persone? Nella lezione di questa settimana esamineremo il conflitto in atto da secoli tra il bene e il male. Dalla ribellione di Lucifero nel cielo, ripercorreremo l’origine del male e la pazienza di Dio nel gestire il problema del peccato.

L’amore di Dio è incredibile, la sua stessa essenza è amore (1 Gv 4:7,8). Ogni sua azione è guidata dall’amore (Gr 31:3). L’amore non può mai essere costretto, imposto o regolato per legge. Lo spiega bene Ellen G. White quando scrive «Solo l’amore suscita amore» DA, 22 [p. 10]. Negare la libertà di scelta significa distruggere la capacità di amare e di riuscire a essere davvero felici. Dio si conquista la lealtà delle sue creature con il suo amore. Sta gestendo il gran conflitto tra il bene e il male in maniera tale da impedire che, una volta distrutto, il peccato possa ripresentarsi nell’universo. Il suo scopo è dimostrare di fronte all’universo intero che egli ha sempre agito nel migliore interesse delle sue creature. Osservare il mondo attraverso le lenti dell’amore di Dio, alla luce del gran conflitto, ci rassicura perché vediamo che il bene trionferà per sempre.

Lo studio di questa settimana si basa sui capitoli 29 e 30 de Il gran conflitto.