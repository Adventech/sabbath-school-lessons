---
title: 'Il trionfo dell’amore di Dio'
date: 22/06/2024
---

### Letture
Apocalisse 22:11,12; 21:2; 20:11-15; Geremia 30:5-7; 25:33; Salmo 91:1-11

> <p></p>
> «Udii una gran voce dal trono, che diceva: “Ecco il tabernacolo di Dio con gli uomini! Egli abiterà con loro, essi saranno suoi popoli e Dio stesso sarà con loro e sarà il loro Dio. Egli asciugherà ogni lacrima dai loro occhi e non ci sarà più la morte, né cordoglio, né grido, né dolore, perché le cose di prima sono passate”» – Apocalisse 21:3,4

Possiamo guardare al futuro con speranza, nonostante i tempi difficili che stanno per arrivare, perché qualunque sarà la sofferenza che dobbiamo affrontare, le prove che dovremo sopportare, il dolore che proveremo, se abbiamo la speranza dell’arrivo di un giorno migliore, oggi possiamo vivere con un obiettivo e con serenità.

Franklin D. Roosevelt fu presidente dal 1933 al 1945, uno dei periodi più bui della storia americana. Era paralizzato per via della poliomielite e non poteva deambulare autonomamente. Una volta scrisse: «Abbiamo sempre conservato la speranza, la convinzione che esistono una vita e un mondo migliori oltre l’orizzonte». Albert Einstein, una delle menti più brillanti dell’umanità, disse: «Impariamo da ieri, viviamo per l’oggi e speriamo per il domani». Alfred Lord Tennyson, un famoso poeta inglese al tempo della regina Vittoria, affermò: «La speranza sorride sulla soglia dell’anno che verrà, sussurrando “sarà più felice”». Nell’ultima lezione di questo trimestre vedremo all’opera l’amore risoluto di Cristo nel periodo più entusiasmante della storia dell’universo e il suo trionfo assoluto. L’Apocalisse, ultimo libro della Bibbia, ci dona la speranza per l’oggi, il domani e l’eternità.

Lo studio della settimana si basa sui capitoli da 39 a 42 de Il gran conflitto.