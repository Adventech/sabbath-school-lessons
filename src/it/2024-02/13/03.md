---
title: 'Speranza nell’imminente ritorno di Gesù'
date: 24/06/2024
---

`Leggere Giovanni 14:1-3 e Tito 2:11-14. Alla luce delle sfide future e dei periodi turbolenti che ci attendono, perché questi sono versetti incoraggianti?`

«Il vostro cuore non sia turbato» sono le parole con cui Gesù ci rassicura che non ci abbandonerà mai e che presto verrà a prenderci per portarci a casa. Il mondo non è la nostra casa, un giorno migliore sta per manifestarsi. Il Nuovo Testamento, ogni 25 versetti, parla del ritorno del nostro Signore. Quando i giorni diventeranno bui e la promulgazione di leggi oscurantiste e oppressive da parte del potere Stato-Chiesa minaccerà le nostre vite, la promessa del ritorno di Cristo riempirà di speranza i nostri cuori. È questa la «beata speranza» che ha ispirato il popolo fedele di Dio in ogni generazione.

`Leggere Apocalisse 6:15-17 e Isaia 25:8,9. Metti a confronto gli atteggiamenti di salvati e perduti come emergono da questi passi. Che cosa può spiegare la differenza tra le due mentalità?`

I malvagi si rendono conto delle orribili conseguenze del peccato, mentre i giusti hanno accettato le meravigliose disposizioni della grazia. La ribellione contro Dio provoca paura, senso di colpa, condanna e morte eterna. Avere accettato la sua grazia salvifica significa ottenere perdono, pace e gioia eterna dal momento del suo ritorno in poi.

`Leggere Apocalisse 15:3,4 e 19:7. Come reagiranno i salvati davanti alla salvezza gloriosa che è stata loro gratuitamente offerta per mezzo di Cristo?`

«L’esperienza di Gesù sarà approfondita e cantata dai redenti nell’eternità. Nel Cristo glorificato, essi vedranno Cristo crocifisso [...]. Il pensiero che il Creatore di tutti i mondi, l’Arbitro di tutti i destini, abbia acconsentito a rinunciare alla sua gloria e umiliarsi per amore dell’uomo, susciterà sempre la meraviglia e l’adorazione dell’universo» – GC, 651 [p. 509].

`Leggere Apocalisse 12:17; 17:13,14; 19:11-16. Attenzione alla progressione dei versetti. Cosa ci dice a proposito dell’ultima guerra terrena e della vittoria definitiva di Cristo?`