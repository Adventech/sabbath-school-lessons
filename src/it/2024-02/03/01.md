---
title: 'La luce brilla nel buio'
date: 13/04/2024
---

### Letture
Giovanni 8:44; Proverbi 23:23; 16:25; Atti 20:27-32; 2 Tessalonicesi 2:7-12; Salmo 119:105,116,130,133,160; 2 Corinzi 4:3-6

> <p></p>
> «Gesù dunque disse loro: “La luce è ancora per poco tempo tra di voi. Camminate mentre avete la luce, affinché non vi sorprendano le tenebre; chi cammina nelle tenebre non sa dove va”» Giovanni 12:35

L’Apocalisse, ultimo libro biblico, raffigura il diavolo con le sembianze di un dragone e di un serpente (12:9). È un dragone perché intende distruggere il popolo di Dio, un serpente perché usa la menzogna per ingannarlo. Negli anni seguenti la morte di Cristo, migliaia di credenti furono torturati, gettati in pasto ai leoni e arsi vivi dalla Roma imperiale perché si erano rifiutati di adorare le sue divinità. Eppure, nonostante le feroci punizioni, molti rimasero fedeli, il vangelo continuò a diffondersi e la chiesa a crescere. Satana, allora, modificò la strategia. Furono battezzati tanti pagani senza però avere ricevuto una piena formazione nella verità biblica. L’errore iniziò a diffondersi nella chiesa dal momento in cui i capi mescolarono le verità della Scrittura con le abitudini popolari. Il quarto e il quinto secolo furono un’epoca di compromesso durante la quale i prelati della chiesa mischiarono le pratiche pagane con gli insegnamenti biblici.

Ma anche nei momenti più difficili, Dio rimase continuativamente accanto al suo popolo. Tanti scoprirono Gesù, «la via, la verità e la vita» e grazie alla potenza dello Spirito Santo restarono saldi nonostante la schiacciante pressione volta a modificare le loro consapevoli convinzioni. Rimasero leali alla volontà divina rivelata nella Scrittura e alla verità della sua Parola senza fare una piega, a dispetto di tutte le pressioni, fossero esse manifeste o subdole. Lo studio di questa settimana si basa sul capitolo 3 de Il gran conflitto.