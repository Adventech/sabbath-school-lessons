---
title: 'Il ragionamento umano a prescindere dalla Scrittura'
date: 17/04/2024
---

Lo Spirito Santo opera nelle nostre menti e ci invita a esplorare i misteri dell’universo. Come qualcuno ha affermato, «Come cristiani, non controlliamo il nostro cervello prima di entrare in chiesa». Nondimeno, la brillantezza del ragionamento umano da sola non è in grado di scoprire le verità divine della Scrittura, perché la verità non riguarda l’opinione dell’uomo, ma la rivelazione divina.

`Leggere Proverbi 16:25; Giudici 21:25 e Isaia 53:6. In cosa consiste la strategia di Satana incentrata sull’inganno?`

Uno dei raggiri più efficaci di Satana è quello di indirizzarci a confidare nel ragionamento umano, senza bisogno di aiuto da parte dello Spirito Santo né di informazione proveniente dalla Parola di Dio, e di convincerci che questo sia sufficiente per comprendere la volontà del Signore. Può succedere che s’individui una via che ci sembra giusta, a noi come a intere culture, ma che in realtà è completamente sbagliata agli occhi del Signore.

Qualche anno fa, con mia moglie, decidemmo di fare un’escursione nella foresta adiacente all’albergo in cui avremmo trascorso la notte. Generalmente ho un ottimo senso dell’orientamento e dopo aver camminato per un’ora abbondante e aver fatto vari percorsi ero certo di poter ritrovare la strada del ritorno senza grandi problemi. Improvvisamente, però, ci siamo sentiti del tutto smarriti in quel bosco. Grazie al cielo, abbiamo incontrato altri escursionisti che conoscevano la strada. La macchina degli escursionisti era parcheggiata lì vicino e si offrirono di riaccompagnarci all’albergo. Incontrare qualcuno che conosceva la strada e che era in grado di farci arrivare a destinazione ha fatto la differenza.

Dio non ci ha lasciati soli nel nostro percorso dalla terra al cielo. Lo Spirito Santo ci indirizza verso quella Scrittura che poi ci condurrà a casa. Verità ed errore, bene e male possono essere compresi correttamente solo alla luce della Parola di Dio. Tutto quello che contraddice Dio e la sua Parola va catalogato come errore, è sempre pericoloso; ciò che invece è in armonia con Dio è verità e bontà. Per noi sarà determinante affidare alla Parola di Dio il ruolo di arbitro ultimo della verità e della moralità.

`Come mai la mente umana non è capace di scoprire la verità divina se non con l’aiuto dello Spirito Santo? In che modo la ragione ci aiuta però a comprendere la rivelazione divina? Considera, per esempio, Daniele 2. Perché questa profezia fa appello alla ragione umana?`