---
title: Approfondimento
date: 19/04/2024
---

«In ogni epoca lo stesso spirito di odio e di opposizione alla verità ha ispirato i nemici di Dio. La stessa vigilanza e la stessa fedeltà sono sempre state importanti per i suoi figli. Le parole pronunciate da Cristo ai primi discepoli sono rivolte anche a quelli degli ultimi tempi: “Quel che dico a voi, lo dico a tutti: Vegliate” (Mr 13:37)» – GC, 56 [p. 51].

In molte parti del mondo, soprattutto là dove le persone hanno libero accesso alla Bibbia, Satana ha usato altri mezzi per indebolirne l’influsso. Uno molto efficace è stato quello di ricorrere a vari sforzi scientifici o all’erudizione biblica, la quale a volte prende posizioni che, se accolte, minerebbero la fiducia nella Parola di Dio. Per fare un esempio, anche se lo stesso libro di Daniele cita di risalire a circa 500 anni prima di Cristo, diversi studiosi biblici lo collocano invece alla metà del secondo secolo a.C., sostenendo che può essere stato scritto solo in quel periodo, altrimenti significherebbe che il profeta aveva accuratamente raccontato il futuro, idea «inaccettabile» per loro. Il libro di Daniele, quindi, non fu scritto nella data che esso stesso indica, ma alcuni secoli dopo. La menzogna a proposito della Bibbia è purtroppo una delle tante che la moderna erudizione cerca di imporci, e la cosa triste è che in tanti accolgono questo errore perché, dicono, sono gli studiosi biblici a insegnarlo. Non meraviglia l’avvertimento di Paolo: «ma esaminate ogni cosa e ritenete il bene» (1 Te 5:21).

**Domande per la condivisione**:

`Oggi quali sono i metodi usati da Satana per sabotare l’autorità della Scrittura?`

`Quali sono le nostre difese più efficaci contro l’interpretazione errata della Parola di Dio?`

`Il principale sforzo di Satana nel gran conflitto è di calunniare il carattere di Dio, presentandolo come tiranno dispotico e autoritario. Come reagisce il Signore davanti a simili menzogne?`

`L’apostolo Pietro sostiene che «nessuna profezia della Scrittura proviene da un’interpretazione personale» (2 P 1:20). Come si fa a essere certi di non distorcere il si3 gnificato della Scrittura per i nostri fini? Come ci si protegge da un simile pericolo?`