---
title: Approfondimento
date: 12/04/2024
---

«Il Vangelo continuò a essere predicato e il numero dei suoi aderenti aumentò sempre più. Esso penetrò anche nelle regioni che fino ad allora erano state inaccessibili perfino ai Romani. Un cristiano, nel corso di una discussione con governanti pagani che sostenevano la necessità di continuare le persecuzioni, affermò: “Voi potete ucciderci, torturarci, condannarci... La vostra ingiustizia è la dimostrazione della nostra innocenza... A nulla serve la vostra crudeltà”. Essa, infatti, non era altro che un efficace invito per convincere altri ad accettare il cristianesimo. “Più siamo falciati, più il nostro numero aumenta: il sangue dei martiri è come un seme!” (Tertulliano, Apologia, par. 50)» – GC, 41,42 [p. 40].

«Il fatto che Dio permetta che il giusto sia perseguitato a causa dei malvagi, ha suscitato la perplessità di molti cristiani deboli nella fede. Alcuni finiscono addirittura per perdere la loro fiducia in Dio perché egli lascia che i malvagi prosperino, mentre coloro che sono buoni e onesti sono spesso afflitti e tormentati dal crudele potere dei primi. Com’è possibile, si chiedono, che un Dio giusto, misericordioso e potente, possa tollerare tanta ingiustizia e tanta oppressione? Questa è una domanda alla quale non possiamo rispondere. Dio ci ha dimostrato il suo amore; non dobbiamo dubitare della sua bontà, anche se non sempre riusciamo a comprendere le sue vie» – GC, 47 [p. 44].

**Domande per la condivisione**:

`A cosa serve la persecuzione? Perché pensi che talvolta Dio consenta la sofferenza del suo popolo? E se, come nel caso della chiesa delle origini, dal male può sorgere il bene, spesso invece questo non succede. Perché allora l’esperienza personale dell’amore di Dio è fondamentale per conservare la fede?`

`Se un amico ti chiedesse: «Dov’è Dio nella mia sofferenza e perché sto vivendo questa prova terribile se mi ama...» cosa gli risponderesti?`

`In che modo la tua chiesa locale può diventare una comunità che assiste chi ha bisogno e avere un impatto sulla società?`