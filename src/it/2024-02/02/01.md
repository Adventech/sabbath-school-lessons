---
title: 'La questione nevralgica: amore o egoismo?'
date: 06/04/2024
---

### Letture
Luca 19:41-44; Matteo 23:37,38; Ebrei 11:35-38; Apocalisse 2:10; Atti 2:44-47; Giovanni 13:35

> <p></p>
> «Tu, non temere, perché io sono con te; non ti smarrire, perché io sono il tuo Dio; io ti fortifico, io ti soccorro, io ti sostengo con la destra della mia giustizia» Isaia 41:10

Immagina di essere un pastore intento a badare il suo gregge sul monte degli Ulivi, che sovrasta Gerusalemme. Odi delle voci e riconosci subito quella di Gesù. Mentre il sole al tramonto brilla dolcemente sul tempio, facendo risaltare la bianca magnificenza delle sue pareti di marmo, Gesù afferma enfaticamente: «Io vi dico in verità: non sarà lasciata qui pietra su pietra che non sia diroccata» (Mt 24:2).

I discepoli sono confusi, e tu altrettanto. Cosa vuol dire con quelle parole? Che cosa hanno a che vedere con la domanda sui tempi della fine che gli hanno appena posto? Ascolti rapito mentre il Maestro accorda magistralmente gli eventi che avrebbero portato alla distruzione di Gerusalemme con quelli precedenti il suo ritorno.

Nella distruzione di Gerusalemme troviamo una prefigurazione della strategia di Satana, che mira a ingannare e annientare il popolo di Dio nei tempi della fine. L’insegnamento di Gesù in Matteo 24 rivela con chiarezza gli eventi finali in parallelo con la caduta di Gerusalemme.

Studieremo questa duplice strategia di Satana. Ciò che l’avversario non riesce a ottenere mediante la persecuzione, spera di conseguirlo con il compromesso. Dio non si lascia mai cogliere di sorpresa e anche nelle situazioni più gravi preserva il suo popolo.

Lo studio di questa settimana si basa sui capitoli 1 e 2 de Il gran conflitto.