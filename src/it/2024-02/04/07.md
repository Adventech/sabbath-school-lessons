---
title: Approfondimento
date: 26/04/2024
---

«Dio illuminò la mente di questi uomini eletti, rivelando loro molti errori della chiesa di Roma. Essi, però, non ricevettero il messaggio completo che doveva essere presentato al mondo. Dio si servì di loro per liberare gli uomini dalle tenebre. Molti erano gli ostacoli che dovevano affrontare e il Signore li guidò gradualmente tenendo conto dei numerosi e seri problemi che avrebbero dovuto affrontare. Non essendo pronti a contemplare la verità in tutto il suo splendore se ne sarebbero allontanati, abbagliati come una persona che passa dall’oscurità al sole di mezzogiorno. Per questo Dio la rivelò a poco a poco, affinché potesse essere assimilata dagli uomini. Secolo dopo secolo, poi, altri fedeli messaggeri avrebbero guidato gli uomini sempre più avanti lungo il cammino della Riforma» – GC, 103 [p. 86].

«In un’altra lettera, indirizzata a un ex sacerdote cattolico, diventato discepolo del vangelo, Hus parlava con profonda umiltà dei propri errori e si scusava di avere “provato piacere nell’indossare ricchi abiti e di aver sprecato ore preziose in occupazioni frivole”. Poi aggiunge questa toccante esortazione: “Che la tua mente sia occupata dalla gloria di Dio e non dal desiderio di benefici e possedimenti. Guardati dall’adornare la tua casa più della tua anima e abbi la massima cura dell’edificio spirituale. Sii pio e umile con il povero, non sprecare le tue sostanze in occasione delle feste. Se non cambi e non ti astieni dalle cose superflue, temo sarai severamente punito come lo sono stato io”» – GC, 105,106 [p. 88].

**Domande per la condivisione**:

`Che cos’è la «luce progressiva»? Come mai il Signore rivela la verità in modo graduale? Come applicare questi princìpi alla chiesa contemporanea?`

`Perché le nuove scoperte che riguardano la verità devono collegarsi alle verità che il popolo di Dio ha già compreso? Perché una nuova luce non dovrà mai contraddire quella vecchia?`

`La cultura contemporanea, a prescindere dal luogo, sta promuovendo valori, idee e codici morali che in qualche modo confliggono con gli insegnamenti biblici. Come pensi che la chiesa debba porsi davanti a simili sfide? Si può rimanere bravi cittadini senza soccombere a valori distorti promossi dalla nostra società?`

`Che impatto ha la lettera di Jon Hus sul tuo modo di pensare? Che cosa ti colpisce maggiormente?`