---
title: 'In difesa della verità'
date: 20/04/2024
---

### Letture
Daniele 7:23-25; Apocalisse 12:6,14; 2:10; Giuda 3,4; Atti 5:2832; Salmo 19:7-11; 1 Giovanni 5:11-13

> <p></p>
> «Come Mosè innalzò il serpente nel deserto, così bisogna che il Figlio dell’uomo sia innalzato, affinché chiunque crede in lui abbia vita eterna» Giovanni 3:14,15

Smirne, città costiera nell’attuale Turchia, un tempo era una città di cui parla il libro dell’Apocalisse. Nel primo e secondo secolo dopo Cristo aveva circa 100mila abitanti ed era molto fiorente. Tra le altre cose, era fieramente leale nei confronti di Roma. Una volta l’anno, tutti i suoi abitanti avevano l’ordine di bruciare dell’incenso alle divinità romane. Sappiamo che Smirne ospitava, nel secondo secolo, anche una florida comunità cristiana e tanti suoi fedeli non si adeguarono all’ordinanza. Policarpo, uno dei primi capi di quella chiesa, morì da martire nella piazza pubblica della città, arso vivo per essersi rifiutato di tradire il suo Signore accendendo dell’incenso alle divinità romane. Quando gli fu chiesto per l’ultima volta di ripudiare Cristo, l’anziano replicò: «L’ho servito per ottantasei anni e non mi ha mai fatto del male. Come posso parlar male del mio Re che mi ha salvato?». Nel corso dei secoli, uomini e donne hanno preferito affrontare il martirio piuttosto che rinunciare alla fede in Cristo, e il loro sacrificio riaccende il nostro coraggio. Il racconto del loro impegno per Gesù rinnova la nostra dedizione.

Questa settimana studieremo alcuni principi biblici che hanno motivato riformatori valdesi, come Hus e Jerome, a restare fedeli al Signore a qualsiasi prezzo, anche davanti alla minaccia di morte proveniente dalla stessa forza che uccise Policarpo: Roma, nella sua fase papale.

Lo studio di questa settimana si basa sui capitoli da 4 a 6 de Il gran conflitto.