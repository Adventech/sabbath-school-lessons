---
title: 'Le conseguenze mortali dello spiritismo'
date: 02/06/2024
---

La favola secondo cui la morte sarebbe in realtà l’ingresso in una fase nuova della vita si basa sul concetto di immortalità dell’anima. Quest’idea pagana si è infiltrata nella chiesa non appena questa si è allontanata dalle sue radici bibliche per tentare di rendere comprensibile la sua fede al mondo romano. «La teoria dell’immortalità dell’anima è una di quelle dottrine che Roma, attingendola dal paganesimo, ha inserito nella religione cristiana» – GC, 549 [p. 429].

> <p></p>
> «E non temete coloro che uccidono il corpo, ma non possono uccidere l’anima; temete piuttosto colui che può far perire l’anima e il corpo nella geenna» (Mt 10:28).

`Cosa ci dice questo versetto circa la presunzione di immortalità dell’anima?`

Il Signore proibì al suo popolo ogni coinvolgimento nell’occultismo di qualsiasi genere. Non dovevano tollerare la presenza al loro interno di alcun «incantatore, né chi consulta gli spiriti, né chi dice la fortuna, né negromante» (De 18:11); persone di questa natura venivano condannate alla lapidazione (Le 20:27), una punizione che a prima vista pare eccessivamente crudele, ma che serviva a proteggere Israele dall’adorazione di false divinità. La stregoneria è demoniaca, seduce la gente ad abbandonare la vera adorazione per quella falsa e finge una relazione genuina con Dio, ma non potrà mai soddisfare le necessità più profonde del cuore. Lo spiritismo è al centro del piano satanico, ma Gesù, per mezzo della sua grazia e della sua potenza, libera i prigionieri dalle catene del male con cui sono stati legati.

`Leggere Ecclesiaste 9:5; Giobbe 7:7-9 e Isaia 8:19,20. Cosa dicono questi brani sul tema della morte e della comunicazione con i defunti?`

Seppure anti-biblica, l’idea che i defunti si rechino immediatamente in cielo al momento del trapasso esiste da tanto tempo ed è così radicata che è molto difficile convincere chi ce l’ha ad abbandonarla. Per giustificarla, vengono utilizzati alcuni passi estrapolati dal contesto. Ma questo falso insegnamento elimina ogni protezione contro gli inganni che Satana può escogitare, soprattutto nel periodo della crisi finale.

`Ti è mai successo di poter spiegare lo stato dei morti ad altri cristiani? Hai trovato un filo logico particolarmente efficace?`