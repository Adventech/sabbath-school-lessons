---
title: Approfondimento
date: 07/06/2024
---

The Case for Heaven, un libro piuttosto recente scritto da Lee Strobel, si fonda sul presupposto che, alla morte, i defunti restano vivi sotto una qualche forma di esistenza cosciente, e che le esperienze ai confini della morte (NDEs) servano come «prova» della teoria.

Un esempio: «Un’altra ragazza, che ha avuto un’esperienza NDEs durante un’operazione chirurgica al cuore, ha detto di avere incontrato suo fratello nell’aldilà, cosa che l’ha sorpresa, perché non aveva alcun fratello. Dopo avere recuperato e averlo raccontato al padre, questi le ha confessato che in effetti un fratello lo aveva, ma era morto prima di nascere» – Lee Strobel, The Case for Heaven, Zondervan Books, Grand Rapids, Mi, 2021, p. 69.

Strobel, tuttavia, cerca in ogni modo di armonizzare l’idea di un aldilà immediato con l’insegnamento biblico, secondo cui i salvati otterranno la loro ricompensa solo al ritorno di Cristo. Siamo stati avvertiti: «Molti saranno visitati da spiriti di demoni che raffigureranno congiunti o amici defunti e insegneranno le eresie più pericolose. Essi faranno appello ai loro affetti e compiranno miracoli per avvalorare le loro pretese. Dobbiamo essere pronti a respingerli con la verità biblica secondo la quale “i morti non sanno nulla”, quindi essere certi che si tratta di demoni. Davanti a noi si profila “l’ora della tentazione che sta per venire sul mondo intero, per mettere alla prova gli abitanti della terra” (Ap 3:10). Tutti coloro la cui fede non è fondata saldamente sulla Parola di Dio saranno sedotti e vinti. Satana opera “con ogni sorta d’inganno” per sopraffare i figli degli uomini e i suoi inganni aumenteranno. Egli però riesce a raggiungere il suo intento solo quando gli uomini cedono volontariamente alle sue tentazioni. Coloro che cercano sinceramente la verità e si impegnano per purificare la loro vita tramite l’ubbidienza troveranno nel Dio della verità una protezione sicura. “Siccome hai osservato la mia esortazione alla costanza, anch’io ti preserverò...” (v. 10), promette il Salvatore. Piuttosto che lasciare soccombere sotto i colpi di Satana un solo essere umano che confida in lui, egli non esiterà a mandare tutti gli angeli del cielo per aiutarlo» – GC, 560 [pp. 437,438].

**Domande per la condivisione**:

`Di quali sottili influssi spiritisti potrebbe servirsi Satana per influenzare la mente? Qual è il ruolo dei media in tutto questo?`

`Come parleresti della tua fede a un amico che ha appena perso una persona cara e crede che si trovi già in cielo? Cosa potrebbe essere appropriato dire e cosa no?`