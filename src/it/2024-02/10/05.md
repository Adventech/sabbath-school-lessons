---
title: 'Lo spiritismo negli ultimi giorni – I parte'
date: 05/06/2024
---

`Leggere Matteo 24:5,11,24; 2 Tessalonicesi 2:7-9; Apocalisse 13:13,14; 16:13,14. Quale genere di inganni minaccerà le persone negli ultimi giorni?`

Il diavolo userà «segni e prodigi» e compirà miracoli spettacolari per raggirare le moltitudini subito prima del ritorno di Gesù. Commentando la forza mentitrice degli spiriti demoniaci, Angel Rodriguez dice: «La loro forza persuasiva non sta tanto nel contenuto del messaggio quanto nella potenza di manifestazioni soprannaturali che saranno definiti “segni” o “miracoli”. Compiono/fanno (poieō) segni ammiccando così al lato affettivo dell’essere umano e non alla parte razionale. Il fatto che tali segni siano effettuati da demoni dimostra che la forza unificante del messaggio dei tre demoni (dragone, bestia e falso profeta) è di natura spiritica, la loro origine non proviene da Dio. Mentre il conflitto cosmico si avvicina all’epilogo, la potenza demoniaca entrerà nell’arena della storia umana come mai era capitato prima. Lo spiritismo, le cui basi poggiano sul concetto di immortalità dell’anima, totalmente anti-biblico, sarà a un passo dal prendere il mondo in ostaggio. “The Closing of the Cosmic Conflict: Role of the Three Angels ‘Messages’”, manoscritto non pubblicato, p. 6.

`Perché è pericoloso confidare nelle nostre emozioni? Quale ruolo svolgono nella nostra esperienza di fede? In che modo Satana potrebbe aggirare i nostri processi razionali e fare appello ai sentimenti?`

«Satana sta preparando da tempo l’ultimo assalto per sedurre il mondo [...] A poco a poco, egli ha preparato il terreno per realizzare il suo capolavoro di seduzione: lo spiritismo. Satana non ha ancora realizzato pienamente i suoi progetti, ma vi riuscirà negli ultimi tempi [...] A eccezione di coloro che sono protetti dalla potenza di Dio, mediante la fede nella sua Parola, il mondo intero sarà travolto da questa terribile seduzione. L’umanità si culla in una falsa sicurezza da cui sarà strappata dalla manifestazione della collera di Dio» – GC, 561,562 [pp. 438,439].

`Chi ha compreso correttamente la condizione dei morti, da quali inganni diffusi è già protetto?`