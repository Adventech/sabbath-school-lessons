---
title: 'L’immutabilità della legge di Dio'
date: 27/05/2024
---

`Leggere Matteo 5:17,18; Salmo 111:7,8; Ecclesiaste 12:13,14; 1 Giovanni 5:3 e Proverbi 28:9. Secondo questi passi, qual è il rapporto tra il cristiano e la legge?`

Gli avventisti seguono le orme dei riformatori protestanti che difesero la santità della legge di Dio. Leggiamo attentamente quest’affermazione di John Wesley: «La legge morale, contenuta nei dieci comandamenti e raccomandata dai profeti, non è stata abolita da Cristo. Lo scopo della sua venuta non era quello di revocarne neppure una minima parte, in quanto si tratta di una legge che non può essere infranta e che è “il fedele testimone che è nei cieli” ... Ogni parte di questa legge deve rimanere in vigore per l’intera famiglia umana e per sempre. Essa, infatti, non dipende né dal tempo né dallo spazio né dalle circostanze, ma dalla natura stessa di Dio e dell’uomo e dei loro immutabili rapporti reciproci» – «Upon Our Lord’s Sermon on the Mount», Discourse V, John Wesley’s Sermons: An Anthology – ABington Press, Nashbville, TN, 1991, pp. 208,209.

`Confrontare Esodo 34:5-7 con Romani 7:11,12; Salmi 19:7-11; 89:14 e 119:142,172. Secondo questi versetti, qual è la relazione tra la legge di Dio e il carattere di quest’ultimo?`

Satana odia la legge di Dio perché rappresenta la trascrizione del suo carattere, il fondamento del suo trono e la base morale di riferimento per l’umanità. «Nessuno, però, poteva fare a meno di rendersi conto che se il santuario terrestre era una rappresentazione o un modello di quello celeste, la legge collocata nell’arca del patto sulla terra era una trascrizione di quella che si trovava in cielo. L’accettazione della verità relativa al santuario celeste implicava il riconoscimento delle esigenze della legge di Dio e l’obbligo dell’osservanza del sabato del quarto comandamento. Questo suscitò un’amara e accanita opposizione nei confronti della spiegazione delle Scritture che rivelavano il ministero di Gesù nel santuario celeste» – GC, 435 [p. 340].

`Con quali motivazioni le persone affermano che non siamo più obbligati a osservare i dieci comandamenti? Secondo te, cosa si nasconde dietro questa presa di posizione?`