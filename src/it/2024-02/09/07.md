---
title: Approfondimento
date: 31/05/2024
---

«Non potendo contare sulla testimonianza biblica in loro favore, molti, con instancabile tenacia, dimenticando che lo stesso modo di ragionare era già stato usato contro Cristo e i suoi apostoli, insistevano: “Perché i nostri grandi uomini non capiscono la questione del sabato? Sono pochi quelli che la pensano come voi. È impossibile che abbiate ragione e che tutti gli uomini dotti del mondo sbaglino. Per confutare queste argomentazioni era sufficiente citare gli insegnamenti delle Scritture e la storia di ciò che il Signore aveva fatto per il suo popolo nel corso dei secoli”» – GC, 455 [p. 356].

«I cristiani delle generazioni passate osservavano la domenica, convinti che fosse il giorno di riposo prescritto dalla Bibbia. Anche oggi vi sono sinceri cristiani in ogni chiesa, compresa quella cattolica, i quali onestamente ritengono che la domenica sia il giorno di riposo designato da Dio. Il Signore accetta la loro sincerità e la loro onestà nei suoi confronti; ma quando l’osservanza della domenica verrà imposta per legge e il mondo sarà illuminato sull’importanza del vero sabato, allora chiunque trasgredirà il comandamento di Dio per ubbidire a un precetto sostenuto da Roma, onorerà il papato al di sopra di Dio, perché si piegherà a Roma e alla potenza che ne impone l’istituzione; adorerà la bestia e la sua immagine. Quando gli uomini rigettano l’istituzione che Dio definisce segno della sua autorità e onorano al suo posto quello che Roma ha scelto come pegno della sua supremazia, accettano il segno di sottomissione al papato, cioè “il marchio della bestia”. Quando tutto questo sarà stato chiaramente esposto al mondo e gli uomini saranno invitati a fare la loro scelta fra i comandamenti di Dio e i comandamenti degli uomini, chi persisterà nella trasgressione riceverà "il marchio della bestia". La più terribile minaccia che sia mai stata fatta nei confronti degli uomini è contenuta nel terzo messaggio» – GC, 449 [p. 351].

**Domande per la condivisione**:

`Il mondo sta cambiando in maniera estremamente rapida. Perché occorre essere vigili in modo da non farsi trovare impreparati quando arriveranno gli ultimi tempi?`

`Perché la comprensione del giudizio e della legge di Dio non è in contraddizione con il concetto di salvezza per sola grazia?`

`Quali possono essere dei modi efficaci per testimoniare l’importanza del vero sabato a chi osserva sinceramente la domenica?`

`Quali sono i pericoli inerenti all’unione tra Chiesa e Stato? Noi cristiani, che rapporto dobbiamo avere con chi ci governa?`