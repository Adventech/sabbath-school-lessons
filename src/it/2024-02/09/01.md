---
title: 'Le fondamenta del governo di Dio'
date: 25/05/2024
---

### Letture
Apocalisse 14:6-12; Ecclesiaste 12:13,14; Proverbi 28:9; Daniele 7:25

> <p></p>
> «Allora il dragone s’infuriò contro la donna e andò a far guerra a quelli che restano della discendenza di lei che osservano i comandamenti di Dio e custodiscono la testimonianza di Gesù» Apocalisse 12:17

Mediante uno studio approfondito della Bibbia, gli avventisti compresero l’importanza della legge nel luogo santissimo del santuario celeste. Scrutando nel cuore di quella legge di Dio, scoprirono anche la rilevanza del sabato, il quarto comandamento. In realtà, è esattamente questo comandamento, più di altri, a identificare chiaramente Dio come nostro Creatore, fondamento di ogni vera adorazione, tema che risulterà particolarmente dirimente nei giorni finali della storia terrena (Ap 14:6-12). Fin dal principio, l’intento di Satana è stato quello di contrastare l’adorazione di Dio compromettendo la sua legge. Lui sa che «trasgredirla» in un solo punto significa essere «colpevole su tutti i punti» (Gm 2:10); per questo incoraggia gli uomini a trasgredire la legge del Signore. Satana odia il sabato perché ricorda alle persone chi è il Creatore e come lo si deve adorare. Ma quel giorno è anche custodito nella legge di Dio all’interno del luogo santissimo, nel santuario celeste. Poiché la legge definisce cos’è il peccato, fin quando le persone cercano di rimanere fedeli a Dio quella stessa legge, compreso il comandamento sul sabato, deve continuare a essere considerata vigente. L’obiettivo di questa lezione è mostrare il collegamento tra il santuario, la legge di Dio, il sabato e l’imminente crisi che ruoterà intorno al marchio della bestia. Esamineremo inoltre l’importanza del sabato per la generazione finale.

Lo studio della settimana si basa sui capitoli da 25 a 27 de Il gran conflitto.