---
title: 'La promessa del suo ritorno'
date: 12/05/2024
---

I riformatori protestanti e i pellegrini che lasciarono l’Olanda per raggiungere New York anelavano il ritorno di Gesù; per loro si trattava di un evento gioioso che attendevano con impazienza. John Wycliffe aspettava quel ritorno in quanto speranza della chiesa. Calvino parlava a nome di tutti i riformatori quando definiva la seconda gloriosa venuta di Cristo il «più auspicabile tra gli avvenimenti». Per le donne e gli uomini fedeli di Dio, quel ritorno era qualcosa da adottare, non da temere.

`Leggere Giovanni 14:1-3; 1 Tessalonicesi 4:13-18; Tito 2:11-14. Perché questi brani hanno trasmesso tanta speranza ai credenti in ogni secolo?`

È facile comprendere come mai la convinzione nel ritorno di Cristo abbia significato tanta gioia e speranza per tutti i cristiani che credevano nella Bibbia. Quell’evento indica la fine della malattia, della sofferenza e della morte. Annuncia il termine della povertà, dell’ingiustizia e dell’oppressione, anticipa quello di contese, conflitti e guerre. Prevede un futuro mondo di pace, felicità e comunione continua ed eterna con Cristo e i redenti di ogni epoca. «La venuta del Signore ha rappresentato in tutti i tempi la speranza dei suoi veri discepoli. La promessa del ritorno, fatta dal Signore ai discepoli al momento della sua ascensione dal monte degli Ulivi, ha illuminato il futuro dei credenti e ha sempre riempito i loro cuori di una gioia e di una speranza che non sono state spente né dal dolore né dalle prove. Fra sofferenze e persecuzioni, “l’apparizione del grande Dio e Salvatore nostro Gesù Cristo” è stata “la beata speranza”. Quando i cristiani di Tessalonica erano rattristati, pensando ai loro cari scomparsi che avevano tanto desiderato di vivere fino al giorno dell’avvento di Gesù, l’apostolo Paolo, loro maestro, li consolò parlando loro della risurrezione che avverrà al ritorno del Salvatore. Allora “risusciteranno i morti in Cristo” e insieme con i viventi andranno incontro al “Signore nell’aria; e così” egli conclude “saremo sempre con il Signore”. Poi aggiunge: “Consolatevi dunque gli uni gli altri con queste parole” (1 Te 4:1618)» – GC, 302 [p. 239].

`Perché la seconda venuta è importante per la nostra fede? Sapendo che i defunti dormono, perché assume maggiore rilevanza? Perché, senza questa speranza, ci ritroveremmo in una condizione disperata?`