---
title: 'Motivati dalla speranza'
date: 11/05/2024
---

### Letture
1 Tessalonicesi 4:13-18; Matteo 24:27,30,31; 2 Pietro 1:19-21; Daniele 8:14; 9:20-27; Esdra 7:7-13

> <p></p>
> «In quel giorno, si dirà: “Ecco, questo è il nostro Dio; in lui abbiamo sperato ed egli ci ha salvati. Questo è il SIGNORE in cui abbiamo sperato; esultiamo, rallegriamoci per la sua salvezza!”» Isaia 25:9

Il ritorno di Gesù è uno dei temi centrali della Scrittura. È come un filo d’oro che scorre lungo le sue pagine sacre. Secondo uno studioso, ci sono 1.854 riferimenti legati a questo evento nell’Antico Testamento, mentre nei 260 capitoli del Nuovo ne troviamo oltre 300; un versetto su 25 lo cita e ben 23 dei 27 libri che compongono il Nuovo Testamento vi fanno riferimento. Dopo la Riforma, in un’Europa affondata e ostacolata da divisioni e lotte, il protestantesimo attecchì nel cosiddetto “nuovo mondo”, Stati Uniti compresi, dove tanti credenti cercarono di raccogliere il mantello della verità, incluso quello riguardante il ritorno di Cristo. Tra questi credenti c’era anche un agricoltore battista di nome William Miller. Lo studio della Bibbia lo aveva convinto che Gesù sarebbe tornato a breve, addirittura mentre lui era ancora in vita, e cominciò così a predicare quel messaggio. Miller fondò un movimento che, nonostante una grande delusione, dischiuse alla gente molte verità bibliche che ancora oggi sono molto importanti.

Questa settimana capiremo come mai, nel corso dei secoli, la convinzione del ritorno di Cristo abbia colmato di gioia i cuori dei credenti, e cercheremo di capire come farsi trovare pronti per quello straordinario evento.

Lo studio della settimana si basa sui capitoli da 18 a 21 de Il gran conflitto.