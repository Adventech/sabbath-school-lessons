---
title: Approfondimento
date: 17/05/2024
---

Ecco un grafico relativo alle profezie delle 70 settimane e dei 2.300 giorni.

![Chart](https://sabbath-school-resources-assets.adventech.io/it/ss/2024-02/07/chart.png)

«Come i primi discepoli, Miller e i suoi collaboratori non compresero completamente la portata di quanto annunciavano. Gli errori, che da tempo si erano insinuati nella chiesa, impedivano loro di giungere all’esatta interpretazione di un importante elemento della profezia. Quindi, pur proclamando il messaggio che Dio aveva loro affidato, a causa di una idea errata circa il suo significato, sperimentarono un’amara delusione» – GC, 351,352 [p. 276].

«Dio realizzò ugualmente l’obiettivo che si era prefisso in quanto l’annuncio del giudizio fu dato integralmente. Il gran giorno era imminente e, nella sua provvidenza, Dio fece in modo che gli uomini fossero avvertiti e messi in condizione di analizzare il proprio stato spirituale. Il messaggio doveva contribuire alla purificazione dei credenti, che si sarebbero resi conto se erano legati al mondo o a Cristo e al cielo. Siccome affermavano di amare il Salvatore, veniva loro offerta l’opportunità di dimostrare la vera essenza dei propri sentimenti.

Erano pronti a rinunciare alle speranze e alle ambizioni terrene per accogliere con gioia l’avvento del Signore? Il messaggio permetteva di rendersi conto del loro stato spirituale e Dio, nella sua misericordia, voleva che fosse proclamato proprio per suscitare in loro la volontà di cercare il Signore con spirito di umiliazione e pentimento» – GC, 353 [pp. 277,278].

**Domande per la condivisione**:

`Cosa ci insegna la vicenda di Willam Miller? Dio, a volte, può avvalersi di una nostra comprensione errata?`

`Perché l’interpretazione di Daniele 9:24-27 è fondamentale per stabilire l’integrità della Bibbia e la divinità di Cristo?`

`Nel piano della salvezza, che ruolo svolge la corretta interpretazione della profezia?`