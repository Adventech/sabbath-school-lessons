---
title: Approfondimento
date: 24/05/2024
---

Leggiamo queste parole relative al modo di operare di Gesù nel giudizio e al nostro ruolo: «Gesù non scusa i loro peccati, ma in virtù del loro pentimento e della loro fede, chiede il loro perdono. Mostrando le sue mani ferite davanti al Padre e agli angeli, dice: “Io li conosco per nome; li ho scolpiti sulle palme delle mie mani”. “Sacrificio gradito a Dio è uno spirito afflitto; tu, Dio, non disprezzi un cuore abbattuto e umiliato” (Sl 51:17). All’accusatore del suo popolo egli dice: “Ti sgridi il SIGNORE, Satana! ti sgridi SIGNORE che ha scelto Gerusalemme! Non è forse costui un tizzone strappato dal fuoco?” (Zc 3:2)» GC, 484 [p. 379].

«Il fatto che il popolo riconosciuto da Dio come suo sia raffigurato davanti al Signore in abiti sporchi, dovrebbe indurre all’umiltà e a un profondo esame di coscienza tutti quelli che professano il suo nome. Quanti realmente purificano la loro anima con l’ubbidienza alla verità avranno una modesta opinione di se stessi. Più considerano il carattere immacolato di Cristo, più forte sarà in loro il desiderio di ispirarsi alla sua immagine, e meno santità e purezza scopriranno in se stessi. Però nel renderci conto del nostro stato di colpevolezza dobbiamo fare affidamento su Cristo come nostra giustizia, nostra santificazione e redenzione» – 2TT, 174 [p. 118].

«Viviamo all’epoca del giorno dell’espiazione. Nel servizio cerimoniale terreno, mentre il sommo sacerdote compiva l’opera di espiazione per Israele, tutti erano invitati a pentirsi dei loro peccati e a umiliarsi davanti a Dio per non essere esclusi dal popolo. Allo stesso modo, tutti coloro che desiderano che i loro nomi rimangano scritti nel libro della vita dovrebbero ora, nei pochi giorni che ancora rimangono del tempo di grazia, rendersi conto del proprio stato nei confronti di Dio, provare un sincero dolore per i propri peccati e dimostrare un vero pentimento» – GC, 489,490 [p. 383].

**Domande per la condivisione**:

`Quali emozioni suscita in te il pensiero che Gesù alzi le sue mani ferite per noi davanti al Padre? Perché questa è la nostra unica speranza nel giudizio?`

`Viviano nell’epoca del giorno dell’espiazione, vale a dire l’opera che Dio compie per salvare i peccatori. Perché la dobbiamo considerare una bella notizia?`

`Ellen G. White ha scritto: «Solo Cristo può mediare efficacemente a nostro favore. Egli è in grado di silenziare l’accusatore con argomenti fondati non sui nostri meriti ma sui suoi» – Advent Review and Herald, 2 gennaio 1908. Cosa devi fare per rendere tua questa promessa?`