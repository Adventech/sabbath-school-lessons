---
title: 'Luce del santuario'
date: 18/05/2024
---

### Letture
Esodo 25:8,9,40; Ebrei 8:1-6; 9:23-28; Levitico 16:21,29-34; 23:26-32; Daniele 7:9,10

> <p></p>
> «Ora, il punto essenziale delle cose che stiamo dicendo è questo: abbiamo un sommo sacerdote tale che si è seduto alla destra del trono della Maestà nei cieli, ministro del santuario e del vero tabernacolo, che il Signore, e non un uomo, ha eretto» Ebrei 8:1,2

Poco dopo la delusione del 22 ottobre 1844, alcuni tra i milleriti capirono che la profezia dei 2.300 giorni non riguardava il ritorno di Cristo ma la sua opera nel santuario celeste. La purificazione di quel santuario rappresentava il compimento della purificazione di quello terreno. Per comprendere meglio questa verità importante, analizziamo il parallelismo tra Daniele 7 e Daniele 8:

| Daniele 7 | Daniele 8 |
| --- | --- |
| Babilonia | |
| Medo-Persia | Medo-Persia |
| Grecia | Grecia |
| Roma | Roma |
| Giudizio nel cielo | Purificazione del santuario |

La tabella espone la natura della purificazione del santuario: il giudizio investigativo. Questa settimana approfondiremo il ministero di Cristo nel cielo, basandoci sui capitoli da 22 a 24 e 28 de Il gran conflitto.