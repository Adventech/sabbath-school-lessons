---
title: 'Identificare la bestia – II parte'
date: 12/06/2024
---

Il popolo di Dio, invece di adorare la bestia, proverà grande gioia e delizia nell’adorare il Padre. Un’ubbidienza, la loro, che sgorgherà da un cuore colmo d’amore. Sono consacrati al Signore perché sanno che lui si dedica a loro.

`Leggere Apocalisse 13:5. Qual è questa caratteristica di identificazione?`

Dio ci dà una chiave interpretativa del tempo profetico: un giorno profetico equivale a un anno letterale (Nu 14:34; Ez 4:6). Calcolato l’arco di 42 mesi menzionato in Apocalisse 13:5, utilizzando il mese ebraico di 30 giorni si arriva a 1.260 giorni, ovvero anni letterali. Il papato esercitò un notevole influsso dal 538 al 1798 d.C., ma quando nel 1798 Berthier, generale di Napoleone, fece prigioniero il papa, il periodo profetico della supremazia papale terminò e la profezia di Apocalisse fu compiuta: «Se uno deve andare in prigionia, andrà in prigionia» (13:10). Il colpo ricevuto da questo potere è stato duro ma non fatale: la ferita mortale sarebbe guarita e l’influsso del papato si sarebbe nuovamente avvertito a livello globale (v. 12).

I leader del mondo accolgono il pontefice come ambasciatore della chiesa di Roma e gli fanno visita in Vaticano. In un mondo che sta conoscendo un’instabilità senza precedenti, è stata allestita la scena che consentirà al pontefice romano di diventare il leader morale del pianeta. Nel discorso del 6 giugno 2012, in piazza San Pietro a Roma, dove erano riunite 15 mila persone, papa Benedetto XVI ha dichiarato: «La domenica è il giorno del Signore, degli uomini e delle donne, un giorno nel quale tutti devono poter essere liberi, per la famiglia e per Dio. Difendendo la domenica noi difendiamo la libertà dell’essere umano» – https://www.catholicsun.org/2012/06/06/sundays-must-be-a-day-of-rest-dedicated-to-god-family-popesays/, visto il 25-10-2023.

«Coloro che onorano il sabato biblico saranno denunciati come nemici della legge e dell’ordine, come fautori di disordini, di anarchia morale e di corruzione nella società e causa dei castighi di Dio che si abbattono sulla terra [...] Saranno addirittura accusati di ostilità nei confronti del governo. I pastori che negano il carattere vincolante della legge di Dio, annunceranno dall’alto del pulpito, il dovere di ubbidire alle autorità civili, perché stabilite da Dio. Sia nelle assemblee legislative sia nei tribunali, gli osservatori dei comandamenti saranno messi in cattiva luce e condannati» – GC, 592 [p. 462].

`Per quanto difficile cogliere oggi uno scenario simile, consideriamo con quale rapidità cambia il mondo. Siamo certi che eventi come quelli appena descritti non potranno giungere prima di quanto pensiamo?`