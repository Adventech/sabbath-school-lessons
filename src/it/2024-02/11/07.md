---
title: Approfondimento
date: 14/06/2024
---

L’adorazione della bestia e della sua immagine richiama Daniele 3, dove il re di Babilonia ordina a Sadrac, Mesac e Abednego di inginocchiarsi davanti all’immagine dorata, pena la morte nella fornace ardente. Nell’antica e moderna Babilonia, il tema resta sempre lo stesso: l’adorazione. Quella vera proviene da una mente che si è formata sulla Parola di Dio, da un animo trasformato grazie al suo amore e da un cuore ripieno di Spirito Santo. Solo così non saremo conformi a questo mondo ma vivremo secondo la volontà di Dio, che si trova nella sua Parola. Ecco la nostra unica sicurezza.

«Dio non forza mai né la volontà né la coscienza dell’uomo. Satana, invece, ha fatto sempre ricorso alla forza per vincere coloro che non poteva sedurre. Mediante la forza, o la paura, egli cerca di dominare sulle coscienze e riceverne l’omaggio. Per riuscirvi si serve delle autorità civili e religiose sollecitandole a imporre delle leggi umane che sfidano la legge di Dio». [...] Coloro che si impegneranno a osservare tutti i comandamenti di Dio, incontreranno opposizione e derisione. Essi potranno resistere solo confidando in Dio. Per superare la prova che li attende, devono comprendere la volontà di Dio rivelata nella sua Parola. Essi potranno onorare il Signore solo tramite una corretta comprensione del suo carattere, del suo governo e dei suoi piani e agendo di conseguenza. Solo coloro che hanno fortificato la loro mente con lo studio delle verità bibliche potranno superare l’ultimo grande conflitto». [...]. Dio, però, avrà sulla terra un popolo che farà della Bibbia l’unica norma di ogni dottrina e la base di ogni riforma. Né l’opinione dei dotti né le seduzioni della scienza né il credo o le decisioni dei concili ecclesiastici, tanto discordi quanto numerosi, devono essere presi in considerazione in relazione a questioni di fede. Prima di accettare una qualsiasi dottrina o comandamento è necessario assicurarsi che sia sostenuto chiaramente da “Così dice il Signore”» – GC, 591,593,595 [pp. 462,464,465].

**Domande per la condivisione**:

`Come condividere la speranza del ritorno di Cristo senza diventare allarmisti?`

`La nostra routine quotidiana ci rivela chi o cosa è oggetto della nostra adorazione?`

`Come posso aiutare me stesso e gli altri a guardare al futuro fiduciosamente e non con paura?`

`Come cambia la mia vita nella pratica grazie alla comprensione degli eventi finali?`