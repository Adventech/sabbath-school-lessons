---
title: 'Il conflitto imminente'
date: 08/06/2024
---

### Letture
Apocalisse 14:7,9,12; 4:11; 13:1,2; 12:3-5,17; 13:11-18

> <p></p>
> «Santificali nella verità: la tua parola è verità» Giovanni 17:17

Esiste un dispositivo medico che si chiama VeriChip, è grande all’incirca come un chicco di riso e può essere impiantato in un paziente.

Il biochip contiene le informazioni concernenti la storia sanitaria della persona, che si possono ottenere passando con uno scanner sull’area nella quale è stato inserito. Alcuni cristiani ritengono sia parte di una cospirazione tesa a rinforzare il marchio della bestia. Altri, invece, credono che il marchio della bestia abbia a che fare con i codici a barre che troviamo sulle scatolette di prodotti alimentari. Altri ancora sostengono che sia legato all’ordine massonico degli Illuminati, a elicotteri di colore nero o alle Nazioni Unite. L’obiettivo della lezione di questa settimana è di rivelare l’imminente contesa che ha per oggetto l’adorazione. Satana sfiderà l’autorità di Dio tentando di scardinare la sua legge. Nello specifico, il sabato sarà al centro di un conflitto globale sull’adorazione. Satana odia il sabato perché odia il Creatore. Ricorrerà alla coercizione, alle pressioni e alla forza per spezzare il legame che ci unisce a Cristo. Ci sarà uno scontro di convinzioni sul vero e sul falso giorno di adorazione. L’appello finale di Dio è un’esortazione alla fedeltà verso Cristo nonostante la persecuzione, il boicottaggio economico, il carcere e le condanne a morte. Questo studio vuole evidenziare la forte determinazione di Gesù ad accompagnarci durante il conflitto finale della terra.

Lo studio di questa settimana si basa sui capitoli 35 e 36 de Il gran conflitto.