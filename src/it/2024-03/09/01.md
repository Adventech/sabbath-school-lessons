---
title:  Dispute a Gerusalemme
date:   24/08/2024
---

### Letture
Marco 11; 12:1-34; 1 Re 1:32-48; Zaccaria 9:9,10; Isaia 56:7; Geremia 7:11

> <p></p>
> «Quando vi mettete a pregare, se avete qualcosa contro qualcuno, perdonate; affinché il Padre vostro, che è nei cieli, vi perdoni le vostre colpe» Marco 11:25

Nei capitoli 2 e 3 di Marco si raccontano cinque dispute tra Gesù e i capi religiosi. Questa settimana studieremo l’arrivo di Gesù a Gerusalemme, dove vivrà sei contrasti sempre con le autorità religiose. Le due serie di controversie sono come registri del suo ministero sulla terra. Ciascuno di essi tratta temi importanti per la vita cristiana. Le istruzioni di Gesù, anche in queste situazioni polemiche, sono un prezioso manuale per i credenti sia di fronte ad argomenti fondamentali per la fede sia nelle questioni quotidiane.

I capi religiosi si presentano per scontrarsi, confondere e sconfiggere Gesù, ma non ci riusciranno mai. Parte della lezione sarà dedicata all’analisi delle cause che portano le persone a opporsi a Dio e a considerare le possibili contromisure che i cristiani possono adottare per rompere il pregiudizio e parlare al cuore di chi resiste alla chiamata dello Spirito.

Al capitolo 11, Gesù si trova a Gerusalemme per la Pasqua (da marzo ad aprile). I capitoli da 11 a 16 coprono poco più di una settimana; la narrazione rallenta in modo consistente. Nei primi dieci capitoli il periodo temporale coperto arriva a circa tre anni e mezzo; il rallentamento prelude l’importanza di queste scene finali.