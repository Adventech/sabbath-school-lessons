---
title:  Approfondimento
date:   30/08/2024
---

Leggere i seguenti capitoli tratti da _La speranza dell’uomo_: “La condanna di un popolo”; “La seconda purificazione del tempio”; “Contrasti”, 580-609 [pp. 443-449]

«La maledizione di Gesù contro il fico, che lui stesso aveva creato con la sua potenza, è un avvertimento per tutte le chiese e tutti i cristiani. Chi non vive per gli altri non può attuare la legge di Dio. Ma vi sono molti che non vivono una vita conforme a quella misericordiosa e disinteressata di Gesù. Molti, che si reputano ottimi cristiani ma non hanno ancora compreso che cosa significhi servire Dio, hanno come unico obiettivo soddisfare se stessi. Per loro, il tempo ha valore soltanto nella misura in cui possono trarne un profitto personale, e ciò costituisce la loro costante preoccupazione. Operano non in favore del prossimo ma di se stessi. Dio li ha creati per svolgere nel mondo un servizio disinteressato: egli vuole che aiutino il prossimo in tutti i modi possibili. Il loro egoismo è senza limiti e li assorbe completamente, essi vivono divisi dall’umanità. Chiusi in se stessi, sono simili al fico che era bellissimo ma privo di frutti. Curano le forme esteriori della religiosità, ma senza manifestare pentimento e fede. Professano di rispettare la legge di Dio, ma non vi ubbidiscono. Dicono, ma non fanno. La condanna del fico dimostra quanto fossero vane le loro pretese e odiose agli occhi di Dio. Gesù dice che il peccatore dichiarato è meno colpevole di chi professa di servire Dio senza portare nessun frutto alla sua gloria» - _DA_, 584 [p. 430].

**Domande per la condivisione**

`Che significato ha la purificazione del tempio da parte di Cristo? Come applicare quel principio alla chiesa di oggi? Come può avere luogo una purificazione?`

`Nei Vangeli, Gesù fa riferimento alla Scrittura e al suo adempimento. Quanto è centrale per la vita di fede? Perché dobbiamo respingere con forza ogni tentativo di sminuirne l’autorità, in particolare l’idea che la Scrittura rappresenti idee personali su Dio, sulla sua essenza e sul suo modo di operare?`

`Dove si colloca il legittimo confine tra Chiesa e Stato? In che modo l’insegnamento di Gesù in Marco 12:13-17 funge da linea guida?`

`Cerca i testi che parlano di risurrezione. Perché questa dottrina è così decisiva per la nostra fede, soprattutto in considerazione dello stato dei defunti?`