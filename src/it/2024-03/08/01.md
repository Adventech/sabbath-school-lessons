---
title:  Ammaestrare i discepoli - II parte
date:   17/08/2024
---

### Letture
Marco 10; Genesi 1:27; 2:24; Galati 4:1,2; Romani 6:1-11; Isaia 11:1-16

> <p></p>
> «Poiché anche il Figlio dell’uomo non è venuto per essere servito, ma per servire e per dare la sua vita come prezzo di riscatto per molti» Marco 10:45

Questa settimana sarà interamente dedicata allo studio del capitolo 10, a completamento della sezione speciale che vede Gesù insegnare ai discepoli in vista della croce. Quasi metà di questo capitolo si occupa dei discepoli stessi, il resto di questioni importanti relativi al discepolato, ma raccontate attraverso la lente di altre persone che interagiscono con Gesù. Arrivano i farisei e discutono con lui sul divorzio. I genitori portano i loro figli perché Gesù li benedica; un uomo ricco fa delle domande inerenti alla vita eterna, e un cieco chiede di riottenere la vista.

Troveremo anche insegnamenti importanti relativi a cosa significhi seguire Gesù, soprattutto per il presente: matrimonio, figli, il rapporto con la ricchezza, il premio e il prezzo da pagare per chi lo segue. Il tutto si conclude con la guarigione di un secondo uomo cieco (vv. 46-52; cfr. Mr 8:22-26), che costituisce il segnalibro finale della sezione (8:22-10:52) e una bella illustrazione raffigurante costi e benefici per chi sceglie di seguire Cristo.

Questi insegnamenti preparano il discepolo di Gesù (sia quello di duemila anni fa che quello del ventunesimo secolo) alle sfide legate al discepolato.