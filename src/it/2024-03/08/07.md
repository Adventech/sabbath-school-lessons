---
title:  Approfondimento
date:   23/08/2024
---

Leggere i seguenti capitoli tratti da _La speranza dell’uomo_: “Gesù benedice i bambini”, “Una cosa ti manca”, 511-523 [pp. 376-385].

«Gesù ha sempre amato i bambini e ne ha sempre gradito le manifestazioni di simpatia e l’affetto spontaneo. Le espressioni di riconoscenza che sgorgavano dalle loro labbra innocenti erano come una musica per le sue orecchie e lo consolavano delle amarezze provate a contatto con uomini ingannatori e ipocriti. Ovunque il Salvatore si recasse, riusciva a conquistare l’affetto e la fiducia dei bambini con la sua gentilezza e affabilità» - _DA_, 511 [p. 378].

«A coloro che, come quel giovane, si trovano in una posizione di prestigio e hanno molte ricchezze, può sembrare un sacrificio troppo grande rinunciare a tutto per seguire Gesù. Ma questo è richiesto a chi vuole diventare suo discepolo. Niente potrebbe sostituire l’ubbidienza. La rinuncia è la sostanza stessa dell’insegnamento del Cristo. Spesso questo insegnamento viene presentato con termini che sembrano autoritari; ma non vi è un altro modo per salvare gli uomini se non eliminare quei peccati che, se non vengono abbandonati, possono portare l’uomo alla rovina» - _DA_, 523 [p. 385].

**Domande per la condivisione**

`Come aiutare i bambini e i giovani a rimanere connessi con Cristo e con la comunità? Perché è importante farlo?`

`Spesso si sentono persone affermare di non essere interessate al denaro. Ma non è vero. Tutti hanno a cuore il denaro e non c’è niente di sbagliato. Quando possono sorgere problemi? Perché il cristiano deve usare prudenza nel suo rapporto con il denaro?`

`Se Gesù ti chiedesse «Cosa vuoi che faccia per te?», come risponderesti?`

`Riflettiamo sulle parole di Gesù in Marco 10:43-45. Cosa vuol dire vivere in quel modo? Come si impara a servire?`