---
title:  Approfondimento
date:   02/08/2024
---

Leggere i seguenti capitoli tratti da _La speranza dell’uomo_: «La tempesta calmata», 333-341 [pp. 242-248]; e «Il tocco della fede», 342-348 [pp. 249-252].

«Tutti coloro che collaborano con Dio devono distinguersi dal mondo, dalle sue abitudini e dal suo spirito. Ognuno deve imparare per esperienza personale qual è la volontà di Dio. Ognuno deve sentire Dio che parla al proprio cuore. Quella voce sarà udita distintamente quando ci sarà silenzio nell’animo e ci si sarà fermati davanti a Dio. “Fermatevi, ei dice, e riconoscete che io sono Dio” (Sl 46:10). Solo dove ci si prepara realmente a lavorare per Dio si può trovare il vero riposo. Nonostante la folla in tumulto e la tensione di un’attività intensa, lo spirito così rinvigorito vive in un’atmosfera di luce e di pace. Allora si sprigionerà una potenza divina capace di toccare i cuori» - _DA_, 363 [p. 265].

«Quei cuori insoddisfatti si chiedevano perché quel Gesù che aveva compiuto tante opere stupende non concedesse al suo popolo salute, forza, ricchezza, liberazione dagli oppressori e la gloria della potenza e dell’onore. Era un mistero impenetrabile che egli pretendesse di essere l’inviato di Dio e nello stesso tempo si rifiutasse di diventare re d’Israele. Il suo rifiuto fu frainteso. Molti ritennero che non osasse esporsi perché dubitava del carattere divino della sua missione. Così aprirono il cuore al dubbio, e il seme sparso da Satana portò frutti di malcontento e indifferenza» - _DA_, 385 [pp. 278,279].

**Domande per la condivisione**

`Se qualcuno ti chiedesse: Gesù da cosa ti ha liberato, cosa risponderesti?`

`Come mai Gesù consente che una brava persona, come lo era Giovanni il battista, sia arrestata e condannata a morte?`

`Per una congregazione con poche risorse, cosa insegna l’episodio relativo alla moltiplicazione dei pani e dei pesci?`

`Oggi c’è una percezione di Cristo nella società che urta con quanto scritto in Marco 5 e 6. Che dire di quanti lo usano per scopi di potere personale?`