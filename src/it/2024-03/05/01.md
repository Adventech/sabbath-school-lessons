---
title:  Miracoli nei pressi del lago
date:   27/07/2024
---

### Letture
Marco 4:35-41; 5:1-43; Salmo 104:1-9; Numeri 27:17

> <p></p>
> «Gesù non glielo permise, ma gli disse: “Va’ a casa tua dai tuoi, e racconta loro le grandi cose che il Signore ti ha fatte, e come ha avuto pietà di te”» Marco 5:19

Il ministero di Gesù si concentrò in massima parte nella Galilea, soprattutto intorno al mar di Galilea, un lago lungo 21 km e largo 13. Si tratta del bacino d’acqua più grande di quell’area, centro della vita per la popolazione che viveva in quei paraggi.

Marco 4 termina mostrando Gesù e i suoi discepoli che lo attraversano per spostarsi. Si scatena una tempesta che il Signore placa rivolgendosi al vento e alle onde. Il capitolo 6 si conclude con una scena simile, ma stavolta Gesù cammina sulle acque dirigendosi verso i discepoli intrappolati sulla barca. Nello spazio intercorso tra questi due eventi sull’acqua, Gesù compie diversi miracoli sulla terra ferma e inizia anche la prima attività missionaria dei discepoli. Questi episodi saranno il soggetto dello studio di questa settimana.

La caratteristica principale di questi racconti drammatici è far vedere al lettore chi sia Gesù: un essere in grado di placare una tempesta, scacciare i demoni, guarire una donna che gli tocca semplicemente i suoi vestiti, risuscitare una ragazza, predicare nella sua città natale, inviare i suoi discepoli a compiere una missione, sfamare i presenti con cinque pani e due pesci, camminare sull’acqua - manifestazioni di potenza incredibili che avvicinano i discepoli alla vera comprensione della sua identità di Figlio di Dio.