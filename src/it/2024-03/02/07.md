---
title:  Approfondimento
date:   12/07/2024
---

Leggere i seguenti capitoli tratti da _La speranza dell’uomo_: «A Capernaum», 252-161 [pp. 177-184]; «Tu puoi purificarmi», 262-271 [pp. 185-192].

Qual è l’immagine di Gesù presentata in Marco? Egli ha l’autorità di chiamare dei discepoli, i quali rispondono al suo appello. È santo, in contrapposizione con gli spiriti immondi agli ordini di Satana. È in atto una dura battaglia tra il bene e il male, e Gesù è più potente dei demoni; prova compassione per i malati e li aiuta, arrivando addirittura a toccarli quando tutti li scansano.

«Tutti erano vittime della confusione e della paura. Gli uditori non ascoltavano più la voce di Gesù. Satana voleva proprio questo quando aveva introdotto la sua vittima nella sinagoga. Ma Gesù sgridò il demonio, dicendo: “Ammutolisci, ed esci da quest’uomo! E il demonio, gettatolo a terra in mezzo alla gente, uscì da lui senza fargli alcun male” (v. 35). La mente di quell’infelice era stata ottenebrata da Satana, ma la presenza del Salvatore fece penetrare in lui un raggio di luce [...]. Colui che aveva vinto Satana nel deserto della tentazione si ritrovava di fronte al nemico. Il demonio cercò con tutti i mezzi di mantenere il controllo della sua vittima. Abbandonare il terreno significava lasciare a Cristo la vittoria… Ma il Salvatore parlò con autorità e lo liberò» - _DA_, 255,256 [p. 180].

Nel frattempo, Gesù svolgeva un ministero intenso, spostandosi di località in località, quasi sempre a contatto con molte persone. Come è riuscito a mantenere un approccio calmo e costante al ministero e alla gente? Senza dubbio grazie alla sua esperienza quotidiana con la preghiera.

Pensa a quello che potrebbe essere il tuo programma personale attuabile in relazione alla preghiera e allo studio della Scrittura. Scopri ciò che può funzionare meglio e dedica del tempo a sviluppare un animo pacifico, guidato dallo Spirito e dalla Parola di Dio.

**Domande per la condivisione**

`Dialogare in classe sulla rilevanza della preghiera nella vita cristiana. Quali sono alcuni dubbi che emergono in merito allo scopo e all’efficacia della preghiera?`

`Ci sono situazioni nelle quali potrebbe risultare opportuno non dire troppo della nostra fede. Quali possono essere e come dobbiamo comportarci per non compromettere la nostra testimonianza?`

`Chi sono i «lebbrosi» nella nostra cultura contemporanea? In che modo la chiesa li può raggiungere e «toccare» per portare loro il vangelo?`