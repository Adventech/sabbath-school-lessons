---
title:  Una giornata nel ministero di Gesù
date:   06/07/2024
---

### Letture
Marco 1:16-45; Giovanni 1:29-42; Marco 5:41; Luca 6:12; Levitico 13

> <p></p>
> «Gesù disse loro: “Seguitemi, e io farò di voi dei pescatori di uomini”» Marco 1:17

Ciascun Vangelo introduce a suo modo l’inizio del ministero di Gesù. Matteo parla di lui mentre chiama i discepoli e poi predica il sermone sul monte. Luca narra la storia del suo sermone sabatico inaugurale nella sinagoga di Nazaret. Giovanni racconta della chiamata di alcuni tra i primi discepoli e delle nozze di Cana, dove Gesù compie il primo miracolo.

Il Vangelo di Marco sceglie di parlare della chiamata di quattro discepoli e di raccontare un sabato a Capernaum con quello che seguì.

Questo «sabato con Gesù» trasmette al lettore l’idea della sua identità. Nell’intera sezione, oggetto dello studio di questa settimana, vedremo che vengono citate pochissime sue parole: un breve appello al discepolato, un ordine ai demoni, un progetto per visitare altre località e la guarigione di un lebbroso, con la raccomandazione di presentarsi davanti a un sacerdote per essere purificato. L’attenzione viene rivolta all’azione, in particolare alla guarigione della gente. L’autore ama l’utilizzo dell’avverbio “immediatamente” per raffigurare la tempestività del ministero di Gesù.