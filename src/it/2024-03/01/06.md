---
title:  Il vangelo secondo Gesù
date:   04/07/2024
---

`Leggere Marco 1:14,15. Quali sono le tre parti del messaggio evangelico proclamato da Gesù?`

Marco sintetizza il messaggio semplice e diretto di Gesù, che abbiamo voluto riassumere nella seguente tabella:

| Categoria | Contenuto |
| --- | --- |
| Tempo profetico | Il tempo è compiuto |
| Promessa del patto | Il regno di Dio è vicino |
| Appello al discepolato | Pentirsi e credere nel vangelo |

Il tempo profetico cui fa riferimento Gesù è quello della profezia delle 70 settimane di Daniele 9:24-27. Profezia che si compie al momento del battesimo di Gesù, dove egli viene unto dallo Spirito Santo e inizia il suo ministero (At 10:38).

Il grafico qui sotto illustra questa straordinaria profezia:

Le 70 settimane di Daniele 9

![Chart](https://sabbath-school-resources-assets.adventech.io/it/ss/2024-03/01/chart.png)

In questa profezia un giorno equivale a un anno (Nu 14:34; Ez 4:6). Il tempo inizia nel 457 a.C. con il decreto emanato da Artaserse, re di Persia, che prevede la restaurazione di Gerusalemme (cfr. Ed 7). 69 settimane profetiche arrivano al 27 d.C., quando Gesù viene battezzato e unto con lo Spirito Santo all’alba del suo ministero. La sua crocifissione sarebbe avvenuta tre anni e mezzo dopo. Infine, la profezia si completa con la settantesima settimana, che cade nel 34 d.C., quando Stefano viene lapidato e il messaggio evangelico inizia a diffondersi anche tra gli stranieri, non più solo tra i Giudei.

`Qual è l’ultima volta che ti è capitato di studiare la profezia delle 70 settimane? In che modo tale conoscenza ha contribuito a consolidare la tua fede nella Parola profetica, oltre che in Gesù?`

`Confronta il video di approfondimento relativo a questa profezia (vedi QRcode nella scheda guida).`