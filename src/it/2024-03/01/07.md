---
title:  Approfondimento
date:   05/07/2024
---

Leggere il capitolo tratto da _La speranza dell’uomo_: “La voce nel deserto”, 97-108 [pp. 60-69] e da _Gli uomini che vinsero un impero_: “Messaggeri del vangelo”, 166-176 [pp. 104-110].

È affascinante sapere che il messaggio del primo angelo di Apocalisse 14:6,7 corrisponde a quello di Gesù in Marco 1:15. Il primo angelo reca il vangelo eterno al mondo negli ultimi giorni in vista del ritorno di Cristo. Come nel caso del messaggio di Gesù, il vangelo finale dell’angelo contiene gli stessi tre elementi che emergono nella tabella sottostante.

| Marco 1 | Categoria | Apocalisse 14 |
| --- | --- | --- |
| Tempo compiuto (Daniele 9) | Tempo profetico | Ora del giudizio (Daniele 7,8) |
| Vangelo eterno | Regno imminente | Promessa del patto |
| Pentimento, fede | Appello al discepolato | Temere, glorificare, adorare Dio |

Il messaggio del primo angelo annuncia l’inizio del giudizio investigativo, che risale al 1844 e fu predetto nella profezia dei 2.300 giorni di Daniele 8:14. Il giudizio porta il regno di Dio al suo popolo perseguitato (7:22). L’invito a temere, glorificare e adorare Dio è un appello al discepolato, comunicato al mondo negli ultimi giorni, in corrispondenza della presentazione di una falsa divinità da adorare, temere e glorificare fatta dal potere della bestia.

Se il messaggio di Gesù in Marco 1 è strettamente collegato alle profezie di Daniele, anche quello del primo angelo si connette a Daniele nella fase conclusiva della storia terrena.

**Domande per la condivisione**

`Confrontate le figure di Giovanni il battista e di Gesù secondo i versetti di Marco 1:1-13. Che cosa ti insegna la modalità della loro presentazione?`

`Esaminate il significato del battesimo. Quali sono le analogie e le differenze tra Marco 1:9-13 (il battesimo di Gesù), Romani 6:1-4 e Giovanni 3:1-8?`

`In che modo il messaggio di Gesù, espresso in Marco 1:14,15, e quello del primo angelo di Apocalisse 14:6,7 ti aiutano a definire meglio la tua missione presente?`