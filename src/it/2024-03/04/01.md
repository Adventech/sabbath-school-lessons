---
title:  Parabole
date:   20/07/2024
---

### Letture
Marco 4:1-34; Giacomo 1:21; Isaia 6:1-13; Salmo 104:12; Daniele 4:10-12

> <p></p>
> «Diceva loro ancora: “Badate a ciò che udite. Con la misura con la quale misurate sarete misurati pure voi; e a voi sarà dato anche di più; poiché a chi ha sarà dato, a chi non ha sarà tolto anche quello che ha”» Marco 4:24,25

Lo studio di questa settimana è centrato sulle parabole di Marco 4. Questo è il Vangelo che contiene meno parabole rispetto agli altri sinottici.

Per molti anni gli studiosi hanno argomentato in merito al significato e all’interpretazione delle parabole di Gesù: come interpretarne il senso; perché erano utilizzate; quale genere di insegnamento avevano l’obiettivo di rivelare; fino a che punto erano da prendere alla lettera oppure da considerare puramente allegoriche, e così via.

Naturalmente non esamineremo tutti questi temi nello spazio di una lezione, piuttosto li analizzeremo e, con la grazia di Dio, trarremo delle lezioni di Gesù proprio da queste parabole.

Nel capitolo 4 troviamo le parabole del seminatore, della lampada, del seme che germoglia e cresce e del granello di senape. Buona parte del capitolo si occupa della parabola del seminatore, la prima narrata, cui segue la motivazione alla base di questi racconti e l’interpretazione della parabola stessa. Questo modello, composto da tre fasi, sarà al centro delle lezioni di domenica, lunedì e martedì. Mercoledì e giovedì ci occuperemo delle altre parabole.