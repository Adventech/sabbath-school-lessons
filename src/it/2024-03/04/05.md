---
title:  La lampada e la misurazione
date:   24/07/2024
---

`Leggere Marco 4:21-23. A cosa dedica particolare enfasi Gesù nella parabola della lampada?`

Ai tempi di Gesù, in quella parte del mondo, le case variavano per grandezza e materiali di costruzione, dipendeva tutto dal luogo e dalle disponibilità economiche. La loro edificazione seguiva un modello greco che prevedeva fossero erette attorno a un cortile, ma con livelli vari di raffinatezza. Oppure Gesù potrebbe parlare delle abitazioni più piccole dei contadini. Grandi o piccole che fossero, la questione è il principio: un giorno, la verità su Gesù sarà rivelata.

Egli pone due interrogativi al v. 21. Il primo presuppone una risposta negativa: «Si prende forse la lampada per metterla sotto il vaso o sotto il letto?». Gesù presenta uno scenario assurdo, quasi umoristico per esprimere il suo punto di vista. Le lampade servono a fare luce, altrimenti perdono il loro scopo. Il v. 22 spiega la parabola riferendosi al concetto dei segreti resi pubblici. Chiunque la cui mail o computer sia stato hackerato comprende bene il rischio che dati segreti diventino pubblici. Ma Gesù sta parlando del vangelo.

Leggere Marco 4:24,25. Quale insegnamento ci trasmette Gesù per mezzo della parabola sulla misurazione?

In molte località del mondo si vendono i prodotti freschi nei mercati all’aperto. I venditori dispongono generalmente di un apparecchio in grado di misurare la quantità del prodotto che stanno vendendo. È pratica comune da parte loro aggiungere una dose in più per far sì che l’acquirente capisca di essere stato trattato correttamente. Gesù si affida all’immagine dei bravi venditori per sottolineare l’apertura alla verità. Se una persona si dimostra aperta e segue la luce, otterrà ancora di più. Ma se invece quella luce la respinge, anche ciò che possedeva prima le sarà tolto.

`Come comprendere meglio il principio in base al quale anche noi verremo misurati secondo il metro di misura che utilizziamo?`