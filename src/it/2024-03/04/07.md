---
title:  Approfondimento
date:   26/07/2024
---

Leggere il seguente capitolo tratto da _Le parabole_: «Il seminatore uscì a seminare», 33-61 [pp. 16-138].

«La vera santità è totale servizio a Dio. Questa è la condizione della vera vita cristiana. Cristo chiede una consacrazione senza riserve, un servizio completo. Egli chiede il cuore, la mente, l’anima, l’energia. L’Io non deve essere accarezzato. Chi vive per se stesso non è un cristiano. L’amore deve essere il principio che sottende ogni azione. L’amore è il principio fondamentale del governo di Dio in cielo e sulla terra, e deve essere il fondamento del carattere del cristiano. Solo questo può renderlo e mantenerlo saldo. Solo questo può permettergli di resistere alla prova e alla tentazione. E l’amore si rivelerà nel sacrificio. Il piano di redenzione si fonda sul sacrificio - un sacrificio così ampio, profondo e alto che non si può misurare. Cristo ha dato tutto per noi, e coloro che accettano Cristo saranno pronti a sacrificare tutto per amore del loro Redentore. Il pensiero del suo onore e della sua gloria verrà prima di ogni altra cosa» - COL, 48,49 [p. 28].

**Domande per la condivisione**

`«L’amore deve essere il principio che sottende ogni azione. L’amore è il principio fondamentale del governo di Dio in cielo e sulla terra». Perché la croce ci rivela questa straordinaria verità? Come riflettere nella nostra vita questo genere di amore? Perché siamo chiamati a farlo?`

`Se qualcuno insistesse nell’affermare che Gesù si è espresso in parabole per tenere le persone all’oscuro, come ribatteresti?`

`Si presuppone che una lampada serva a fare luce e non debba essere nascosta (cfr. Mr 4:21). Applica il medesimo principio all’impegno della tua comunità nei confronti della società locale. Come si fa a tenere alta la luce?`

`Che cosa può fare l’uomo per aiutare il seme del vangelo a germogliare? Qual è invece il ruolo di Dio in tal senso?`