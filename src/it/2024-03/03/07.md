---
title:  Approfondimento
date:   19/07/2024
---

Leggere i seguenti capitoli tratti da _La speranza dell’uomo_: «Levi Matteo», 272-280 [pp. 193-200]; e «Il sabato», 281-289 [pp. 201-207].

«Quando fu chiesto a Gesù: “È lecito fare guarigioni in giorno di sabato?” egli rispose: “Chi è colui tra di voi che, avendo una pecora, se questa cade in giorno di sabato in una fossa, non la prenda e la tiri fuori? Certo un uomo vale molto più di una pecora! È dunque lecito far del bene in giorno di sabato” (Mt 12:10-12). Quelle spie non osarono rispondere a Cristo davanti alla folla, per paura di trovarsi in difficoltà. Ma si resero conto che aveva detto la verità. Piuttosto che violare le loro tradizioni, preferivano che un uomo continuasse a soffrire, ma soccorrevano un animale per non subire una perdita economica. Avevano più cura di una bestia che di un uomo creato all’immagine di Dio. Quest’atteggiamento è tipico delle false religioni che si fondano sul desiderio dell’uomo di innalzarsi al di sopra di Dio, ma che portano alla degradazione dell’uomo. Ogni religione in lotta contro la sovranità di Dio priva l’uomo della gloria che possedeva alla creazione e che gli viene restituita in Cristo. Ogni falsa religione insegna ai suoi seguaci a non curarsi delle necessità, delle sofferenze e dei diritti dell’uomo. Il vangelo, invece, attribuisce un valore immenso all’uomo riscattato dal sangue di Cristo e insegna ad avere una tenera considerazione per le sue necessità» - _DA_, 286, 287 [p. 205].

**Domande per la condivisione**

`In che modo tu e la tua chiesa potete dimostrarvi sensibili verso le persone che soffrono in silenzio, come il paralitico di Marco 2?`

`Pensa quanto erano acciecati dall’odio, dalla tradizione, dai dogmi e dalla religione i capi spirituali che respinsero Gesù, al punto che nemmeno i suoi miracoli fecero aprire le loro menti nei suoi riguardi. Cosa possiamo fare per evitare che ci succeda la stessa cosa?`

`In che modo la tua chiesa locale può diventare «famiglia» per chi è stato rinnegato, a causa della fede, dalla propria famiglia?`

`Torniamo sulla questione del «peccato imperdonabile»: dialogate in classe sul suo significato e come non commetterlo.`