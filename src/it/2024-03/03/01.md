---
title:  Conflitti
date:   13/07/2024
---

### Letture
Marco 2:1-3:6; 3:20-35; Michea 6:6-8; 1 Samuele 21:1-6; Luca 12:53; 14:26

> <p></p>
> «Poi disse loro: “Il sabato è stato fatto per l’uomo e non l’uomo per il sabato; perciò il Figlio dell’uomo è signore anche del sabato”» Marco 2:27,28

Marco 2:1-3:6 contiene cinque racconti che illustrano l’insegnamento di Gesù in contrasto con quello dei capi religiosi. Le storie seguono uno schema specifico nel quale ogni episodio successivo si collega al precedente mediante un argomento parallelo.

Ciascuna di esse descrive aspetti che caratterizzano l’identità di Gesù, come esemplificato nelle affermazioni di Marco 2:10,17,20,28. Le lezioni di domenica, lunedì e martedì approfondiranno il significato di questi racconti e delle dichiarazioni di Cristo in essi contenuti.

Marco 3:20-35 sarà il soggetto delle lezioni di mercoledì e giovedì. Vedremo anche l’esempio di una tecnica adottata dall’autore del vangelo definita «storia sandwich» (storie che s’intersecano l’una nell’altra per completarsi solo in seguito). Questo modello narrativo compare almeno sei volte in Marco e in ciascuna circostanza evidenzia alcuni aspetti importanti della natura di Gesù, del discepolato e del suo ruolo in quanto Messia.

Questa settimana leggeremo alcuni racconti su Gesù e scopriremo cosa imparare da essi.