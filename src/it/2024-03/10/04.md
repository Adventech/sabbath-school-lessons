---
title:  L’abominazione della desolazione
date:   03/09/2024
---

`Leggere Marco 13:14-18. Gesù quale indizio fornisce per capire a cosa fa riferimento l’«abominazione della desolazione»?`

In Marco 13:14, parlando di «abominazione della desolazione», Gesù arriva al punto centrale che riguarda la caduta di Gerusalemme. Il Signore afferma che il lettore dovrebbe comprendere. Così dicendo, rimanda i discepoli al libro di Daniele, perché la medesima terminologia compare in Daniele 9:27; 11:31 e 12:11, con un parallelismo in Daniele 8:13.

`Leggere Daniele 9:26,27. Chi è «l’unto» e chi il «capo che verrà»?`

L’unto di Daniele 9:26 deriva dalla parola ebraica māṧiah, ovvero Messia. Studiando con attenzione Daniele 9:24-27, è chiaro che quest’unto fa riferimento alla venuta di Gesù; ma chi è il «capo che verrà» e porterà alla desolazione della città di Gerusalemme? La città fu distrutta dal generale romano Tito, pare quindi logico che sia lui quel capo di cui si parla ai versetti 26,27. I due individui sono collegati perché il modo in cui il Messia è stato trattato ha segnato la rovina della città.

Cos’è dunque questa «abominazione della desolazione» di cui parla Gesù, riferendosi a Daniele? Purtroppo, diversi studiosi ritengono di identificarla nella dissacrazione del tempio a opera di Antioco Epifanio, compiuta nel secondo secolo a.C. Ma non è l’interpretazione corretta. Gesù parla di «abominazione della desolazione» riferendosi a qualcosa che avviene dopo la sua presenza sulla terra, difficile quindi presumere si tratti di un evento capitato due secoli prima del suo ministero terreno.

Quest’espressione indica, con ogni probabilità, l’esibizione dei vessilli pagani romani nel corso dell’assedio di Gerusalemme verso la fine del settimo decennio d.C. Quello era il segno per i cristiani di fuggire, e così fecero.

`Proprio come era stato predetto da Gesù, Gerusalemme cadde. Come s’impara a credere nella Bibbia e in tutte le sue predizioni?`