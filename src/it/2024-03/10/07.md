---
title:  Approfondimento
date:   06/09/2024
---

Leggere il seguente capitolo tratto da _La speranza dell’uomo_: “Sul monte degli Ulivi”, 627-636 [pp. 466-474].

Nel mondo stanno accadendo tante cose davvero inquietanti. La gente è realmente terrorizzata da quello che si va configurando. In quanto avventisti, che abbiamo una sorta di corsia preferenziale rispetto all’interpretazione degli eventi, in che modo possiamo servirci delle nostre conoscenze per indicare alle persone la speranza che coltiviamo in Gesù e la promessa del suo ritorno?

«Poiché non conosciamo il momento esatto della venuta del Signore, ci viene rivolto l’invito a vegliare. “Beati quei servi che il padrone, arrivando, troverà vigilanti” (Lu 12:37). Quanti vegliano in attesa del ritorno del Signore non lo fanno nell’ozio. Attendere la venuta di Cristo significa esortare gli uomini a temere sia il Signore sia i suoi giudizi, e aiutarli a diventare consapevoli del grande peccato che si compie nel respingere gli appelli della sua misericordia. Coloro che aspettano il Signore purificano la loro vita ubbidendo alla verità. All’attenta vigilanza uniscono un’intensa attività. Poiché sanno che il Signore è alle porte, moltiplicano il loro zelo nel lavorare con gli angeli per la salvezza degli uomini. Sono questi i servi fedeli e avveduti che provvedono ai domestici del padrone “a suo tempo la loro misura di viveri” (v. 42). Essi annunciano in modo particolare la verità che riguarda questo tempo, come Enoc, Noè, Abramo e Mosè l’hanno annunciata per il loro. Ogni discepolo annuncia il messaggio di Cristo per la propria generazione» - _DA_, 634 [p. 472].

**Domande per la condivisione**

`Donare all’opera del Signore è un conto, farlo superficialmente è un altro. Qual è la differenza e perché è così importante?`

`Perché Dio non ha impedito la persecuzione del suo popolo nei secoli e ancora oggi? Il contesto del gran conflitto come ci aiuta a dare un senso a questo interrogativo?`

`Quali sono i segni che annunciano il ritorno di Gesù e che oggi ti risultano molto evidenti?`

`Quando una persona muore chiude i suoi occhi; che cosa vedrà appena li riaprirà? Perché questo ci fa capire quanto sia vicino per ciascuno di noi il ritorno di Cristo?`