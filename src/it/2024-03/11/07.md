---
title:  Approfondimento
date:   13/09/2024
---

Leggere i seguenti capitoli tratti da _La speranza dell’uomo_: “Davanti ad Anna e Caiafa” e “Giuda”, 698-722 [pp. 520-538].

«Mentre quei vergognosi giuramenti erano ancora sulle labbra di Pietro, e il canto del gallo riecheggiava nelle sue orecchie, il Salvatore distolse lo sguardo dai suoi accusatori e guardò a lungo il povero discepolo. Gli occhi di Pietro s’incontrarono con quelli del Maestro. Il discepolo vi lesse non la condanna, ma solo una pietà e un dolore profondi. Quel viso pallido e sofferente, quelle labbra tremanti, quello sguardo di compassione e perdono, trafissero il cuore di Pietro. La sua coscienza si risvegliò, ed egli si ricordò che poche ore prima aveva promesso al Maestro di seguirlo in prigione e alla morte, e che si era offeso quando il Salvatore, nella camera alta, gli aveva detto che lo avrebbe rinnegato tre volte. Pietro aveva appena affermato di non conoscere Gesù, ma ora si rendeva conto che il Salvatore conosceva lui e leggeva con chiarezza nel suo cuore, in quel cuore del quale lo stesso Pietro non vedeva ancora tutta la falsità» - _DA_, 712,713 [pp. 529,530].

**Domande per la condivisione**

`Perché, leggendo ciò che Gesù ha predetto in Marco 14:9, vediamo realizzarsi un’altra delle previsioni di Gesù, altamente improbabile date le circostanze in cui è stata pronunciata?`

`Metti a confronto Giuda e Pietro. Quali similitudini e differenze rivela il loro modo di agire?`

`Parliamo della Cena del Signore. Come possiamo renderla più densa di significato e coinvolgere quanti più membri possibili nella sua celebrazione?`

`Dio non esaudisce la richiesta di Gesù nel Getsemani. Cosa significa quando egli non esaudisce le nostre preghiere?`