---
title:  Approfondimento
date:   16/08/2024
---

Leggere il seguente capitolo tratto da _La speranza dell’uomo_: “Una missione da compiere” e “Chi è il più grande”, 426-442 [pp. 314-327].

«L’umiltà precede la gloria. Per svolgere un compito importante davanti agli uomini, Dio chiama dei collaboratori che, come Giovanni il battista, scelgano un posto umile davanti a lui. Il discepolo il cui spirito è simile a quello dei fanciulli, è il più efficiente nel servizio per il Signore. Gli angeli collaborano con chi cerca di salvare gli uomini anziché esaltare se stessi» - _DA_, 436 [pp. 321,322].

«Noi siamo debitori verso i meno privilegiati per quello che abbiamo in più rispetto agli altri: nella cultura, nell’educazione, nel carattere, nel servizio cristiano, nell’esperienza religiosa e, per quanto ci è possibile, dobbiamo metterlo al loro servizio. Se siamo forti, dobbiamo sollevare le mani dei deboli. Gli angeli della gloria che contemplano continuamente il Padre nostro compiono con gioia il loro servizio in favore dei più deboli. Essi si occupano in particolare di coloro che sono incerti e hanno grossi difetti di carattere. Gli angeli sono sempre presenti dove c’è più bisogno, vicino a coloro che combattono le più dure battaglie e vivono nell’ambiente più difficile. Il vero discepolo di Cristo collaborerà a quell’opera» - _DA_, 440 [p. 333].

**Domande per la condivisione**

`Leggere nuovamente Marco 8:27-29. Ti capita spesso di confessare ad altri la tua fede in Gesù in quanto Cristo?`

`Qual è il giusto equilibrio tra il desiderio di comunione verticale con Cristo e la necessità del servizio orizzontale verso il prossimo?`

`Parliamo della domanda finale di mercoledì. Qual è, secondo te, la differenza tra la visione di grandezza del mondo e quella divina? Ti vengono in mente personaggi che il mondo ritiene grandi, ma forse non lo sono agli occhi del Signore? E il caso contrario? Perché questa differenza ci racconta di quanto siano distorti gli ideali del mondo?`

`In che modo saremo capaci di giudicare il peccato talmente grave, come disse Gesù, da preferire una mutilazione?`