---
title:  Salutate il re dei Giudei
date:   16/09/2024
---

`Leggere Marco 15:15-20. Cosa fanno i soldati a Gesù e qual è il significato del loro gesto?`

I Romani utilizzavano una crudele forma di percossa per preparare i prigionieri all’esecuzione. La vittima veniva spogliata, legata a un paolo e poi frustata con fruste di cuoio a cui erano attaccati pezzi di ossa, vetro, pietre e chiodi. Dopo aver frustato Gesù, i soldati incaricati della sua esecuzione continuano a umiliarlo facendogli indossare una tunica di colore viola e mettendogli in testa una corona di spine, per poi deriderlo chiamandolo re dei Giudei. Il gruppo di soldati è chiamato battaglione, che in genere contava da 200 a 600 uomini.

Al lettore non sfugge il senso ironico della scena: Gesù è realmente il Re, e le parole di scherno dei soldati confermano questa verità. Le loro gesta sono una parodia del saluto riservato all’imperatore: «Salutate Cesare, l’imperatore». Quindi, un paragone implicito con l’imperatore stesso. Per deridere Gesù, i soldati colpiscono la sua testa con una canna, gli sputano addosso e s’inginocchiano in segno di scherno. Tutte e tre queste azioni sono espresse in greco con il tempo imperfetto. In questo contesto, questo tempo dà l’idea di un’azione ripetitiva. Dunque, continuavano a colpirlo, a sputargli addosso e a inginocchiarsi in segno di scherno davanti a lui. Gesù subisce tutto ciò in silenzio, senza reagire.

Secondo lo schema classico dell’esecuzione romana mediante crocifissione, il condannato trasportava la croce nudo fino al luogo deputato per la punizione. L’intento, ancora una volta, era quello di umiliare e deridere completamente l’individuo davanti alla popolazione. Ma i Giudei aborrivano la nudità pubblicamente esposta, Marco 15:20 fa notare che gli tolsero la tunica viola e gli rimisero i suoi abiti. Questa, pare essere una concessione una tantum dei Romani ai Giudei.

L’elemento ironico? Inginocchiarsi per ossequiare Gesù aveva un senso di derisione, ma Gesù era davvero il Re, sia dei Giudei sia dei Romani.

`Quegli uomini non avevano idea di cosa stessero facendo. Perché la loro ignoranza non potrà essere giustificata nel giorno del giudizio?`