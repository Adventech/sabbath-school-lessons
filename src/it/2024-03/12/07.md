---
title:  Approfondimento
date:   20/09/2024
---

Leggere i seguenti capitoli tratti da _La speranza dell’uomo_: “Davanti a Pilato”; “Calvario”; “È compiuto!”, 723-764 [pp. 539-573].

«Pilato voleva liberare Gesù, ma non poteva farlo senza mettere a repentaglio la sua posizione e il suo onore. Piuttosto che perdere la sua potenza terrena, preferì sacrificare una vita innocente. Quante persone, per evitare perdite o sofferenze, sacrificano i princìpi nello stesso modo. La coscienza e il dovere indicano una strada, mentre l’interesse personale ne indica un’altra. La corrente spinge nella direzione sbagliata, e chi scende a compromessi con il male, precipita nelle fitte tenebre della colpa» - _DA_, 738 [p. 552].

«Cristo, il nostro sostituto e la nostra salvezza, prese su di sé la malvagità di noi tutti. Per poterci redimere dalla condanna della legge fu annoverato tra i peccatori. I peccati di tutti i discendenti di Adamo gravavano sul suo cuore; la collera di Dio contro il peccato, terribile manifestazione della sua disapprovazione, riempiva di costernazione il cuore di Gesù. Durante la sua vita, Cristo aveva fatto conoscere al mondo decaduto il buon annuncio della misericordia del Padre e del suo amore che perdona. Egli voleva salvare anche i più grandi peccatori. Ma in quel momento, portando sulle spalle il peso del male, non poteva godere della comunione con il Padre. Il distacco dal Padre in quell’ora suprema di angoscia straziava il cuore del Salvatore con un dolore che nessun uomo può comprendere pienamente. La sua sofferenza morale era tanto grande da non fargli quasi avvertire quella fisica» - _DA_, 753 [p. 563].

**Domande per la condivisione**

`Per la Bibbia ed Ellen G. White, la teoria della sostituzione è centrale (cfr. Is 53). Perché qualsiasi ipotesi teologica che ridimensioni il ruolo essenziale della sostituzione e della morte di Cristo al nostro posto deve essere considerata falsa teologia?`

`Chi o che cosa sono i “Barabba” del nostro tempo per i quali ci battiamo preferendoli a Gesù?`

`Perché la storia di Giuseppe d’Arimatea ci insegna che non dobbiamo giudicare dalle apparenze?`

`Leggere Daniele 9:24-27. Perché ciascuno di noi dovrebbe essere in grado di dare uno studio biblico su questi passi a chiunque lo chieda?`