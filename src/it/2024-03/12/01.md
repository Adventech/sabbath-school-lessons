---
title:  Processato e crocifisso
date:   14/09/2024
---

### Letture
Marco 15; Luca 13:1; Salmo 22:18; Giovanni 20:24-29; 1:1-3; Daniele 9:24-27

> <p></p>
> «All’ora nona Gesù gridò a gran voce: “Eloì, Eloì lamà sabactàni?” che tradotto vuol dire: “Dio mio, Dio mio, perché mi hai abbandonato?”» Marco 15:34

Marco 15 rappresenta il centro del racconto sulla Passione. Ci presenta il processo a Gesù, la sua condanna, la derisione da parte dei soldati, la crocifissione, la morte e la risurrezione. Gli eventi vengono esposti con crudi dettagli, probabilmente perché l’autore ha scelto che a parlare fossero i fatti.

In questo capitolo l’ironia svolge un ruolo importante, per questo è utile definire con precisione che cosa sia l’ironia. Essa spesso contiene tre componenti:

- due livelli di significato;
- questi due livelli sono in contrasto o in conflitto reciproco;
- qualcuno non comprende l’ironia e non riconosce ciò che sta accadendo e non sa che sarà lui/lei a pagarne le conseguenze.

Questa settimana, dalla domanda di Pilato, «Sei tu il re dei Giudei?», ai soldati che lo deridono, al segno sopra la croce e allo scherno dei capi religiosi: «Ha salvato altri, ma non può salvare se stesso», fino all’apparizione inaspettata di Giuseppe d’Arimatea, il capitolo è denso di dolorose ironie che tuttavia rivelano potenti verità sulla morte di Gesù e sul suo significato.