---
title:  Approfondimento
date:   09/08/2024
---

Leggere i seguenti capitoli tratti da _La speranza dell’uomo_: “La tradizione”; “Barriere infrante” e “Il vero segno”, 395-409 [pp. 288-301].

«Anche oggi fra i discepoli del Signore è ampiamente diffuso quello stesso peccato subdolo e ingannatore. Spesso, il segreto desiderio della propria esaltazione deturpa il nostro servizio verso Cristo e le nostre relazioni fraterne. Come si desiderano la lode e l’approvazione degli uomini! È proprio l’amore di sé, la ricerca di una via facile per giungere sino a Dio che induce a mettere teorie e tradizioni umane al posto dei comandamenti di Dio. Gesù rivolge ai suoi discepoli queste parole di avvertimento: “Guardatevi dal lievito dei farisei e dal lievito di Erode”.

La religione di Cristo è sincerità. Lo zelo per la gloria di Dio è il movente che lo Spirito Santo ci infonde e che solo lui può suscitare. Solo la potenza di Dio può allontanare l’amore per se stessi e l’ipocrisia. Questo cambiamento è il segno della sua opera. Quando la fede distrugge l’egoismo, quando induce a cercare la gloria di Dio e non la propria, si può essere certi di trovarsi sulla giusta strada. La nota dominante della vita di Cristo espressa nelle sue parole: “Padre, glorifica il tuo nome!” (Gv 12:28), deve essere anche la nostra. Egli ci ordina di camminare come lui stesso camminò. “E da questo sappiamo che l’abbiam conosciuto: se osserviamo i suoi comandamenti” (1 Gv 2:6,3)» - _DA_, 409 [p. 301].

**Domande per la condivisione**

`Nella tua esperienza, quali sono le abitudini cristiane che aiutano a conservare un cuore puro?`

`Chi sono le persone «impure» nella tua società? Cosa puoi fare per avvicinarle al vangelo?`

`Cosa si può fare per migliorare la condivisione del vangelo con i vicini, utilizzando metodi semplici?`

`Come proteggersi dall’innato desiderio di autoesaltarci?`