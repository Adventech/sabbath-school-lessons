---
title:  Dentro e fuori
date:   03/08/2024
---

### Letture
Marco 7; Isaia 29:13; Esodo 20:12; Marco 8:11-21

> <p></p>
> «Non c’è nulla fuori dell’uomo che entrando in lui possa contaminarlo; sono le cose che escono dall’uomo quelle che contaminano l’uomo» Marco 7:15

Questa settimana studieremo il capitolo 7 e la prima metà del capitolo 8 di Marco. All’inizio del capitolo 7, Gesù suscita polemiche per il suo rifiuto della tradizione religiosa. Ma lo fa in modo che supporta straordinariamente qualcosa di profondamente rilevante per la vita cristiana dei nostri giorni. Poi presenta un enigma che apre la porta alla vera comprensione dell’essenza della fede.

Dopo essersi recato a Tiro e Sidone, incontra una donna che si rivelerà l’unica persona nei Vangeli ad avere la meglio durante una discussione con il Maestro. Quell’incontro è davvero insolito: alla base ci sono alcuni messaggi segreti che la donna è riuscita a cogliere. Grazie alla sua fede, Gesù ne esaudisce la richiesta.

A seguire, un’altra guarigione rivela l’importante verità secondo cui, per quanto degni di nota, i miracoli da soli spesso non bastano ad aprire i cuori alla verità. In fondo, che effetto ebbero sui capi religiosi impegnati a respingere Gesù?

Al capitolo 8 viene evidenziata l’importanza del pane quale simbolo di insegnamenti e tradizioni. Queste storie contengono grandi lezioni sul significato e la pratica della vita religiosa.