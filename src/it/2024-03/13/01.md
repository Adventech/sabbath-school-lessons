---
title:  Il Signore è risorto
date:   21/09/2024
---

### Letture
Marco 15:42-47; 16; Colossesi 2:10-12; 1 Corinzi 15:1-8; Daniele 9:24-27; Giovanni 20:11-18

> <p></p>
> «Ma egli disse loro: “Non vi spaventate! Voi cercate Gesù il Nazareno che è stato crocifisso; egli è risuscitato, non è qui; ecco il luogo dove l’avevano messo”» Marco 16:6

La crocifissione di Gesù distrusse la speranza e la fede dei suoi discepoli. Fu un terribile fine settimana per loro, che li vide non solo alle prese con la disperazione per la morte del loro Maestro, ma anche con il timore di essere uccisi a loro volta (Gv 20:19).

Marco 16, l’ultimo capitolo, racconta gli eventi successivi alla sua morte.

Studieremo la tempistica della risurrezione di Gesù e il motivo che spinse le donne a recarsi presso la tomba la domenica mattina. Gli avventisti a volte si sono tenuti a distanza dal mattino della risurrezione, perché usato impropriamente al fine di sostenere la sacralità domenicale. Vedremo invece come sia possibile gioire per questa risurrezione, nonostante la falsa teologia che purtroppo ne è scaturita.

La lezione spiega i primi versetti del capitolo 16, mostrando il loro collegamento a un tema che attraversa l’intero libro. Gli studi di lunedì e martedì approfondiranno quei concetti. Mercoledì e giovedì studieremo il resto del capitolo e considereremo la missione che ci propone. Lo studio terminerà con la sfida posta a ogni lettore: portare il vangelo in tutto il mondo.