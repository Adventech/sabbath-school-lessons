---
title:  Approfondimento
date:   27/09/2024
---

Leggere i seguenti capitoli tratti da _La speranza dell’uomo_: “Il Signore è risorto” e “Ammaestrate tutti i popoli”, 779-787; 818-828 [pp. 583-588; 609-618].

«Per il credente, Cristo è la risurrezione e la vita. Attraverso il Salvatore viene ritrovata quella vita persa a causa del peccato, perché egli ha la vita in se stesso e può risuscitare chi vuole. Egli ha il diritto di conferire l’immortalità; egli riprende possesso di quella vita che come uomo ha deposto e la comunica all’umanità: “Io son venuto perché abbiano la vita e l’abbiano ad esuberanza” (Gv 10:10); “Chi beve dell’acqua che io gli darò, non avrà mai più sete; anzi, l’acqua che io gli darò, diventerà in lui una fonte d’acqua che scaturisce in vita eterna” (4:14); “Chi mangia la mia carne e beve il mio sangue ha vita eterna; e io lo risusciterò nell’ultimo giorno” (6:54). Per il credente la morte è un’esperienza marginale; il Cristo ne parla come di un fatto momentaneo: “Se uno osserva la mia parola, non vedrà mai la morte” (8:51). Per il cristiano la morte è soltanto un sonno, un riposo nel silenzio e nell’oscurità. La sua vita è nascosta con Cristo in Dio, e “quando Cristo, la vita nostra, sarà manifestato, allora anche voi sarete con lui manifestati in gloria” (Cl 3:4)» - _DA_, 786,787 [pp. 587,588].

**Domande per la condivisione**

`Perché i discepoli avrebbero dovuto mentire sulla risurrezione di Gesù? Da ciò che sappiamo hanno affrontato odio, emarginazione e persecuzione per la loro fede; cosa avrebbero guadagnato inventando questa storia?`

`Qual è la prova più convincente della risurrezione di Gesù?`

`Leggere 1 Corinzi 15. Quanta importanza Paolo attribuisce alla risurrezione di Cristo?`