---
title:  L’immagine di Dio
date:   22/09/2025
---

### inTerpret

Mosè voleva vedere la gloria di Dio, osservare il suo Creatore con i suoi occhi. Tuttavia, Dio voleva che Mosè vedesse qualcosa di più importante: «Io farò passare davanti a te tutta la mia bontà, proclamerò il nome del Signore davanti a te; farò grazia a chi vorrò fare grazia e avrò pietà di chi vorrò avere pietà» (Esodo 33:19). Ciò di cui Mosè e gli ebrei avevano più bisogno era comprendere il carattere di Dio. Dio conosce la nostra fragilità e debolezza verso il peccato, eppure il suo amore è eterno. Egli vuole che sappiamo che egli è un Dio di grazia e compassione. Nel contesto del grande peccato di Israele con il vitello d’oro, essi avevano particolarmente bisogno della misericordia di Dio.

Il desiderio di Dio è sempre stato di restaurare la sua immagine nel suo popolo, che ha soprattutto a che fare con il carattere. Quindi, quando Mosè salì un’altra volta sulla montagna per vedere Dio, Dio lo nascose in una grotta e passò davanti proclamando: «Il Signore! il Signore! il Dio misericordioso e pietoso, lento all’ira, ricco in bontà e fedeltà, che conserva la sua bontà fino alla millesima generazione, che perdona l’iniquità, la trasgressione e il peccato, ma non terrà il colpevole per innocente; che punisce l’iniquità dei padri sopra i figli e sopra i figli dei figli, fino alla terza e alla quarta generazione!» (34:6, 7). Sopraffatto dalla grandezza di Dio, «Mosè subito s’inchinò fino a terra e adorò» (v. 8). Poi, in risposta alle suppliche di Mosè per il suo perdono e continua presenza, Dio fece un patto di mostrare ulteriormente la sua potenza con «meraviglie, quali non sono mai state fatte su tutta la terra né in alcuna nazione» (v. 10), così che tutte le nazioni sapessero che egli è Dio.

Riflettendo sul libro dell’Esodo, ci ricordiamo molte storie che ci mettono alla prova. Dio miracolosamente proclamò e dimostrò la sua potenza contro gli dei egiziani. Il mar Rosso di aprì per lasciar fuggire un’intera nazione. Cibo e acqua apparvero miracolosamente nel deserto giorno dopo giorno. Gli eventi descritti in questo libro sono così incredibili che alcuni ebrei e cristiani oggi dubitano della loro storicità. Tuttavia, se liquidiamo queste storie come implausibili, scarteremo alcune delle verità più grandi che dobbiamo conoscere. Ci perderemmo la realtà che c’è un Dio che ci ama nonostante i nostri peccati. Ci perderemmo la grande verità che il perdono è disponibile attraverso il santuario di Dio. Ci perderemmo il fatto che Dio vuole abitare con noi, essere nostro vicino. E infine, ci perderemmo la straordinaria verità che riflettiamo l’immagine stessa di Dio.

`Dopo aver guardato il tuo testo scritto e annotato, i tuoi segni verso quali idee sembrano puntare?`

`Quali domande emergono dopo aver studiato questo brano? Quali parti sono difficili?`

`Quali altri principi e conclusioni trovi?`

`Comprendere che Dio ci ha creati a sua immagine come ci aiuta a renderci conto del nostro vero valore come individui?`