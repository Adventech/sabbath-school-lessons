---
title:  Domande sul libero arbitrio
date:   04/08/2025
---

### inTerpret

Le domande sul libero arbitrio che sono sollevate dalla storia dell’indurimento del cuore del faraone ricevono più attenzione nel Nuovo Testamento. Nell’epistola di Paolo ai Romani, quando discute l’apparente fallimento delle promesse di Dio, Paolo terminò la questione della conoscenza di Dio e del suo controllo delle azioni umane con la storia del faraone. Paolo prima ricordò al lettore di come Dio aveva detto a Rebecca a proposito dei gemelli che aveva in grembo che: «“Il maggiore servirà il minore”; com’è scritto: “Ho amato Giacobbe e ho odiato Esaù”» (Romani 9:12, 13). Rendendosi conto che i suoi lettori romani avrebbero potuto fraintendere queste affermazioni sulla relazione di Dio con Giacobbe ed Esaù, Paolo aggiunse: «Che diremo dunque? Vi è forse ingiustizia in Dio? No di certo!» (v. 14). Per sostenere questa conclusione, Paolo citò Esodo 33:19: «Io avrò misericordia di chi avrò misericordia e avrò compassione di chi avrò compassione». Qui Paolo sottolineò che Dio è al di sopra di tutti gli altri, attribuendo solo a lui la prerogativa di scegliere cosa fare con la sua misericordia e compassione.

Come menzionato in precedenza, Paolo introdusse la storia del faraone per concludere la sua argomentazione (Romani 9:17, 18). Basandosi su questi versetti, molti cristiani insegnano che gli esseri umani non hanno scelta riguardo la loro salvezza, che Dio decise a chi mostrerà misericordia e chi indurirà.

Diversi punti possono aiutare a chiarire ciò che intende dire Paolo. Primo, nel brano su Giacobbe ed Esaù, Paolo citò due brani diversi dell’Antico Testamento. Il primo è Genesi 25:23 e il secondo Malachia 1:2, 3; rispettivamente il primo e l’ultimo libro dell’Antico Testamento. Le affermazioni di Dio del maggiore che serve il minore e dell’amare l’uno e odiare l’altro erano separate da mille anni. Paolo lo sapeva, ma molti lettori no. Quando conosciamo la storia dell’Antico Testamento, ci rendiamo conto che l’affermazione di Dio sul suo odio per Esaù venne dopo secoli in cui Esaù e i suoi discendenti, gli edomiti, si erano comportati come nemici invece che come fratelli nei confronti di Giacobbe e dei suoi discendenti, gli israeliti.

Quando si cerca di comprendere il ruolo di Dio come lo ha descritto Paolo in Romani 9, è imperativo ricordare che il faraone era intenzionato a rifiutare il comando di Dio di lasciar andare il popolo di Israele. Dio intervenne e indurì il cuore del faraone solo dopo che il faraone dimostrò che non si sarebbe umiliato in nessuna circostanza e non avrebbe ammorbidito il proprio cuore a Dio, anche di fronte alla possibile distruzione della sua nazione e della sua famiglia.

Comprendere la storia in Esodo ci aiuta a vedere il senso di quello che Paolo stava dicendo in Romani. Paolo voleva chiarire che niente delle interazioni di Dio con gli esseri umani è casuale o al di fuori della sua conoscenza e del suo piano. Quando gli autori della Bibbia dicono che Dio ha il controllo, questo non diminuisce il nostro libero arbitrio personale nel rispondere ai suggerimenti di Dio.

`Dopo aver guardato il tuo testo scritto e annotato, i tuoi segni verso quali idee sembrano puntare?`

`Quali domande emergono dopo aver studiato questo brano? Quali parti sono difficili?`

`Quali altri principi e conclusioni trovi?`

`Ti piacerebbe conoscere il futuro? Perché?`

`Se Dio conosce il futuro, quanto pensi che lo controlli?`