---
title:  Ho voce in capitolo?
date:   02/08/2025
---

### inTro

**Leggi il brano di questa settimana:** Esodo 9

Una delle sfide più difficili che i cristiani fedeli affrontano è capire quale ruolo svolga Dio nella loro vita e nel mondo che li circonda. I cristiani credono universalmente che il nostro Dio è un Dio potente che può rispondere e che risponde alle preghiere dei suoi discepoli. Ma questo come avviene? Dio costringe forse le persone ad agire contro la loro volontà per rispondere alla preghiera di un’altra persona? Dio dirige forse le decisioni di un individuo? I cristiani spesso sono chiamati a esprimere quando e come Dio manifesta la sua potenza in relazione alla libertà individuale.

La questione di quanto controllo abbiamo sulla nostra vita e sulle nostre azioni è stato oggetto di intensi dibattiti. Molte chiese cristiane nel corso della storia hanno insegnato la dottrina della predestinazione in una maniera che lascia poco spazio al libero arbitrio umano. Agostino, il vescovo di Ippona in nord Africa sostenne che la predestinazione significa che Dio decide il destino dell’umanità: che la grazia di Dio, che egli dona a coloro che egli sceglie, è necessaria per convertire la volontà dell’umanità caduta in una volontà che sceglie Dio. Espresso così, Dio diventa l’unico arbitro di chi sia salvato.

La chiesa ai tempi di Agostino alla fine non accettò la sua interpretazione, ma durante la riforma protestante circa mille anni dopo, Martin Lutero e soprattutto Giovanni Calvino usarono le idee di Agostino per formulare alcune delle loro comprensioni sul ruolo di Dio nella salvezza dell’umanità. Calvino infine suggerì che Dio sceglie sia di salvare gli eletti che di dannare i malvagi, che predestina alcuni al cielo e altri all’inferno. Gli avventisti vedono molti problemi con questa idea di predestinazione. Questo dibattito è direttamente collegato al nostro brano di questa settimana, dove continuiamo il nostro studio del ruolo di Dio nel liberare gli ebrei dalla schiavitù.

### inScribe

Scrivi Esodo 9:29-35 con la traduzione di tua scelta. Puoi anche mettere a confronto questo brano con altri versetti che descrivono l’indurimento del cuore del faraone.

`Sul quaderno`