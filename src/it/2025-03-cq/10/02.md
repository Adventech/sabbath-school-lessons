---
title:  Non dimenticare!
date:   31/08/2025
---

### inGest

Nella lezione precedente, abbiamo esaminato il patto che Dio ha formato con il suo popolo al monte Sinai (chiamato anche monte Oreb) quando diede i dieci comandamenti. Questi comandamenti hanno costituito il nucleo delle tradizioni giuridiche occidentali fin dalla cristianizzazione dell’Impero Romano che iniziò durante il regno di Costantino nel quarto secolo. In qualche modo, nel corso dei secoli, il comandamento che inizia con la parola «Ricòrdati» è quello che i cristiani hanno per lo più dimenticato.

Dato che questo comandamento è spesso frainteso, dobbiamo scoprire perché questo giorno è così importante per Dio e, per estensione, per il suo popolo. Dopo che Dio ebbe pronunciato la legge dal monte Sinai perché tutti gli israeliti la sentissero, Mosè salì sulla montagna per ricevere da Dio le istruzioni su come costruirgli un santuario e le tavole di pietra su cui Dio aveva scritto i dieci comandamenti. Nell’antichità, scrivere qualcosa sulla pietra era un modo per garantire che ciò che era stato scritto non sarebbe stato cancellato dal passare del tempo. Oggi, gli scritti più antichi che conosciamo sono quelli che erano stati incisi nella pietra.

Mosè rimase sulla montagna per quaranta giorni. Prima che scendesse, Dio spiegò il quarto comandamento nei dettagli. Questo comandamento era già il più lungo dei dieci. Chiaramente, Dio voleva che fosse compreso. Disse a Mosè: «parla ai figli d’Israele e di’ loro: “Badate bene di osservare i miei sabati, perché il sabato è un segno tra me e voi per tutte le vostre generazioni, affinché conosciate che io sono il Signore che vi santifica”» (Esodo 31:13)

Un segno è un oggetto o un simbolo che ci ricorda qualcosa o qualcuno. Quando Dio volle spiegare il sabato più nei dettagli, disse a Mosè di descriverlo come un segno. Il sabato non è speciale semplicemente perché è un giorno di riposo; è speciale a causa di ciò che simboleggia. Quindi cosa simboleggia? Dio ha detto che è un segno che egli è colui che ci santifica, che egli è colui che ci rende santi.

Nel corso della storia, il sabato a volte è stato percepito come un segno delle nostre opere buone, sia dagli ebrei che dagli avventisti del settimo giorno. Ma è così? No! Da ciò che Dio ha detto è chiaro che è l’esatto opposto. È un segno che non siamo santi e che serviamo un Dio che può renderci tali. Il sabato è un segno della giustizia di Cristo che riceviamo per fede. Il sabato mostra che riposiamo in Cristo, confidiamo in lui e diamo la priorità alla nostra relazione con lui.

**Torna al testo che hai scritto e studia il brano.**

- [Cerchia] le parole/frasi/idee ripetute.
- [Sottolinea] le parole/frasi che sono importanti e hanno significato per te.
- Disegna [Frecce] per collegare parole/frasi ad altre parole/frasi associate o collegate.

`Impara a memoria il tuo versetto preferito di Esodo 20:8-11. Scrivilo più volte per aiutare la memorizzazione.`

`Qual è lo scopo del sabato?`

`In che modo il sabato ha arricchito la tua relazione con Cristo?`

`Sei mai stato tentato di pensare che ti stai guadagnando la via per il cielo osservando il sabato? Forse è un pensiero inconscio; come puoi cambiare o proteggerti da questo modo di pensare?`