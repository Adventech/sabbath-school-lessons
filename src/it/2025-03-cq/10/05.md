---
title:  Il Signore del sabato
date:   03/09/2025
---

### inVite

Uno dei cambiamenti più strani nella cultura ebraica fu la trasformazione riguardo il sabato che avvenne dopo il periodo dell’esilio babilonese. Prima della distruzione di Gerusalemme da parte di Nabucodonosor, gli ebrei non erano costanti nella loro osservanza del sabato (Ezechiele 22:8). Tuttavia, del tempo dopo il ministero di Esdra e Neemia (Neemia 13), trasformarono radicalmente la loro osservanza del sabato così che ai tempi di Gesù circa quattrocento anni dopo, i farisei avevano stabilito normative rigide per l’osservanza del sabato. Quest’osservanza del sabato eccessivamente rigida fu la fonte di molti conflitti tra Gesù e i capi ebrei.

Matteo 12 racconta una storia che esemplifica gli insegnamenti di Gesù riguardo il sabato. Poiché i discepoli di Gesù avevano fame un sabato, raccolsero del grano mentre passavano attraverso un campo, lo sgranarono con le mani e lo mangiarono. I farisei affrontarono Gesù a questo riguardo perché secondo la loro legge, credevano che queste azioni costituissero lavoro (Matteo 12:2). Con loro sorpresa, Gesù difese i suoi discepoli, e così facendo evidenziò diversi punti importanti.

Gesù citò Osea 6:6, «io desidero bontà, non sacrifici», indicando la priorità della compassione rispetto alle vuote routine religiose. Poi sostenne questa vecchia idea con una nuova affermazione audace: «perché il Figlio dell’uomo è signore del sabato» (Matteo 12:8). Con questa dichiarazione, Gesù pose se stesso al di sopra del sabato. Qui, dichiarò di essere il creatore del mondo. Matteo poi collega questa storia direttamente con una guarigione in giorno di sabato. Un uomo con una mano paralizzata si trovava alla sinagoga più tardi quello stesso sabato (vv. 9, 10). Gesù desiderava guarire l’uomo, ma sapeva che i farisei stavano aspettando per accusarlo di violare il sabato. Gesù ricordò ai suoi spettatori che tutti loro avrebbero aiutato una pecora che fosse caduta in una fossa in giorno di sabato. Da questo esempio, Gesù concluse: «È dunque lecito far del bene in giorno di sabato» (v. 12).

Molte persone oggi che vogliono santificare il sabato faticano nel decidere cosa può essere fatto di sabato. La dichiarazione di Gesù offre una guida. È legittimo fare del bene in giorno di sabato. Tuttavia, questo potrebbe non rispondere a tutte le domande riguardo ciò che dovrebbe essere fatto di sabato. Altri brani della Bibbia stabiliscono principi per l’osservanza del sabato, ma forse la Bibbia non spiega ogni dettaglio sull’osservanza del sabato perché il sabato è un segno. Se ricordiamo il principio del sabato che serve come simbolo o segno, allora quando incontriamo aree specifiche di cui la Bibbia non parla, possiamo chiedere: «Questa attività simboleggia la mia relazione con Dio?» Alla fine, ciò che Gesù desidera è una relazione con l’umanità, basata sulla fiducia in lui come Agnello di Dio. Il sabato fornisce un’opportunità settimanale per celebrare e rafforzare quella relazione.

**Medita ancora su Esodo 20:8-11 e cerca dov’è Gesù.**

`Quale significato vedi in Gesù che si identifica come il Signore del sabato?`

`Come vedi Gesù diversamente o nuovamente?`

`Risposta alla preghiera:`