---
title:  Inizia la resa dei conti
date:   28/07/2025
---

### inTerpret

Le piaghe furono un formidabile attacco coordinato contro gli dei egiziani. Il potere economico dell’Egitto derivava dal fiume Nilo, quindi Dio inizio lì la sua dimostrazione, trasformandolo in sangue. Tuttavia, i maghi del faraone imitarono questa prodezza, e ancora una volta il cuore del faraone si indurì. Sette giorni dopo avvenne il successivo segno e la terra fu ricoperta di rane. Ancora una volta i maghi egiziani compirono lo stesso segno (Esodo 8:7). Il faraone fu turbato dall’eccessivo numero di rane, quindi chiese a Mosè di liberarsene. Mosè accettò, ma disse al faraone di stabilire il momento in modo che sapesse che era stata la potenza di Dio ad annullare la piaga (vv. 9, 10). Tuttavia, quando le rane scomparvero, il cuore del faraone si indurì ancora una volta. Una terza piaga di zanzare si abbatté senza preavviso sulla terra, e questa volta i maghi del faraone non riuscirono a riprodurre la piaga. Potremmo aspettarci una reazione diversa da parte del faraone a causa di questo. I suoi maghi confessarono che si trattava del «dito di Dio» (v. 19), ma l’abitudine del faraone di resistere a Dio si era rafforzata con il tempo. Il faraone stava diventando sempre più testardo.

Dio mandò la quarta piaga, questa volta una specie di mosche in sciami. Per continuare a dimostrare la sua superiorità rispetto agli dei del faraone, egli protesse la terra di Goscen dove vivevano gli israeliti. Le piaghe successive arrivarono in rapida successione, con il faraone che cedeva e poi ritirava il suo permesso ogni volta. Il cuore del faraone diventò sempre più resistente con ogni piaga.

Dio si stava servendo della testardaggine del faraone per aiutare gli israeliti a vedere più chiaramente la sua potenza. Quando Mosè e Aaronne avvertirono il faraone dell’arrivo dell’ottava piaga delle cavallette, i servi del faraone lo esortarono a soddisfare le richieste dei fratelli. Stavano iniziando a fidarsi delle parole di Mosè. A causa della pressione, il faraone accettò di lasciare che gli uomini andassero mentre le donne e i bambini sarebbero rimasti indietro. Mosè insistette che tutto il popolo fosse lasciato andare, il faraone rifiutò e la piaga delle cavallette iniziò. Ancora una volta, il faraone confessò il suo peccato a Mosè a causa della distruzione provocata dalle cavallette e Mosè chiese a Dio di fermare la piaga. Ancora una volta il cuore del faraone si indurì e rifiutò di lasciar andare il popolo. Poi un’ultima piaga senza preavviso colpì il paese, la nona piaga delle tenebre, che ricoprì il paese per tre giorni. A questo, il faraone cedette ulteriormente, offrendo di lasciar andare tutto il popolo purché avessero lasciato lì tutti gli animali. Mosè ancora una volta rifiutò, affermando che gli animali erano necessari per i sacrifici quando adoravano il Signore. Con questo, un’ultima volta, il cuore del faraone si indurì, e scacciò Mosè dalla sua presenza, annunciando che non sarebbe mai più comparso alla sua presenza.

`Dopo aver guardato il tuo testo scritto e annotato, i tuoi segni verso quali idee sembrano puntare?`

`Quali domande emergono dopo aver studiato questo brano? Quali parti sono difficili?`

`Quali altri principi e conclusioni trovi?`

`Hai mai lottato contro Dio? Come si è risolta la situazione?`