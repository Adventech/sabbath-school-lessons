---
title:  Alla ricerca del controllo
date:   26/07/2025
---

### inTro

**Leggi il brano di questa settimana:** Esodo 7-10

A chi o a cosa ti rivolgi quando sei nei guai? Forse c’è qualcuno su cui sai di poter contare in caso bisogno, che si tratti di cibo, denaro, un rifugio o semplicemente di sostegno. Forse non chiedi assistenza molto spesso, ma sappi che se hai difficoltà, c’è un posto dove puoi andare per ricevere aiuto. Alcune persone si affidano ad amici o parenti illustri perché le aiutino ad aver successo nella vita, portare avanti la loro carriera o perché le proteggano dalle conseguenze delle loro azioni.

Cosa faresti se non avessi nessuno per aiutarti quando sei nei guai? Quando le difficoltà si moltiplicano e la pressione aumenta, le persone spesso creano le proprie «soluzioni». A seconda dalla persona e dal bisogno specifico, quando le persone sentono che la loro vita è fuori controllo, possono rivolgersi ai social media, alla pornografia, all’abuso di droghe o a relazioni tossiche, per citarne alcuni.

Anche le persone nell’antichità affrontavano difficoltà che erano al di fuori del loro controllo. In Egitto, una domanda ricorrente era: «Il fiume Nilo fornirà la quantità d’acqua necessaria quest’anno per avere un buon raccolto?» Il Nilo, uno dei fiumi più importanti dell’antichità, forniva l’irrigazione per tutto il paese ed era uno dei fattori chiave per la grandezza della civiltà egiziana. Tuttavia, il fiume poteva rivelarsi capriccioso. Era possibile che le acque straripate fossero troppo alte nella valle del Nilo, e allora non sarebbero riusciti a coltivare. Troppa poca acqua significava siccità, e ancora una volta non avrebbero avuto cibo da mangiare. Gli egiziani non avevano molte opzioni efficaci per controllare il fiume incostante, quindi si rivolgevano ai loro dei per chiedere il loro aiuto. Non era solo il Nilo; molte altre cose della natura avevano bisogno di essere controllate. Credere in dei che potessero regolare queste forze naturali fuori controllo era una pratica culturale fondamentale a quei tempi, una pratica che portò gli egiziani a un confronto diretto con il Dio degli ebrei. Il risultato, ovviamente, fu disastroso per le divinità egiziane.

### inScribe

Scrivi Esodo 7:1-5 con la traduzione di tua scelta. Puoi anche fare uno schema per ciascuna piaga e il suo significato come riportato in Esodo 7-10.

`Sul quaderno`