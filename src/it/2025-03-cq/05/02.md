---
title:  Serpenti vivi!
date:   27/07/2025
---

### inGest

Le piaghe d’Egitto sono uno degli eventi più famosi della Bibbia. Erano di natura epica, con la distruzione che aumentava man mano che si susseguivano. Per comprendere il motivo di questa devastazione, è importante esaminare come le piaghe rappresentino una competizione tra il Dio di Israele e gli dei egiziani.

Il rifiuto del faraone di permettere agli ebrei di fare un viaggio di tre giorni nel deserto per adorare Dio prepara il terreno per le dieci piaghe. Il faraone disse: «Chi è il Signore che io debba ubbidire alla sua voce e lasciare andare Israele? Io non conosco il Signore e non lascerò affatto andare Israele» (Esodo 5:2). Il faraone disse chiaramente che non credeva che il Dio degli ebrei fosse qualcuno a cui avrebbe dovuto ubbidire.

In risposta, Dio disse a Mosè: «Ora vedrai quello che farò al faraone; perché, forzato da una mano potente, li lascerà andare: anzi, forzato da una mano potente, li scaccerà dal suo paese» (6:1). La competizione iniziò con il bastone di Aaronne Dio disse a Mosè che quando il faraone avesse chiesto di vedere un miracolo, Aaronne avrebbe dovuto gettare in terra il suo bastone e guardarlo diventare un serpente (7:8). Tuttavia, quando Aaronne lo fece, gli incantatori del faraone fecero esattamente la stessa cosa (v. 11). Dio rispose facendo sì che il serpente di Aaronne ingoiasse i serpenti dei maghi. Ciò che viene reso evidente da questo scontro iniziale è che questa era una resa dei conti tra gli dei d’Egitto e il Dio degli ebrei. I maghi egiziani riuscivano a imitare la potenza soprannaturale di Dio, ed erano le persone a dover decidere da sole chi fosse il vero Dio. Questo spiega anche perché il cuore del faraone si fosse indurito ascoltando Mosè.

La lotta dei serpenti era solo l’inizio. Le piaghe che seguirono furono un disfacimento sistematico dell’intero pantheon egiziano. Mentre spesso sono chiamate piaghe, il testo ebraico le chiama segni e prodigi. Questo sottolinea il fatto che dietro le piaghe ci fosse una potenza soprannaturale. Non erano semplici incidenti della natura.

La narrazione è organizzata attentamente. Le prime nove piaghe sono raggruppate in gruppi di tre e sono separate dalla decima piaga. Ogni gruppo inizia con Mosè che incontra il faraone la mattina presto portando un messaggio di avvertimento (7:15; 8:20; 9:13) e poi la terza piaga in ogni gruppo avviene senza nessun preavviso.

**Torna al testo che hai scritto e studia il brano.**

- [Cerchia] le parole/frasi/idee ripetute.
- [Sottolinea] le parole/frasi che sono importanti e hanno significato per te.
- Disegna [Frecce] per collegare parole/frasi ad altre parole/frasi associate o collegate.

`Impara a memoria il tuo versetto preferito di Esodo 7-10. Scrivilo più volte per aiutare con la memorizzazione.`

`Ti piacciono i serpenti? Perché pensi che alla maggior parte delle persone non piacciano?`

`Hai mai assistito ad attività soprannaturali da parte di potenze demoniache? Com’è stata l’esperienza?`