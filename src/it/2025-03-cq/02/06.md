---
title:  L’esperienza di Mosè
date:   10/07/2025
---

### inSight

«Come furono importanti i risultati dell’educazione impartita da quella donna ebrea, benché schiava e in esilio! Tutta la vita di Mosè, la grande missione che egli realizzò come capo d’Israele, attestano il valore dell’opera di una madre cristiana. Questo è il più importante dei compiti. La madre è in gran parte responsabile del destino dei propri figli; occupandosi di formarne la mente e il carattere, la sua azione ha una portata che va al di là del tempo, perché coinvolge la salvezza dell’individuo. Ella getta un seme che germoglierà e porterà frutto, nel bene o nel male. La sua opera non consiste nel dipingere un bel ritratto su una tela, o ricavare una forma dal marmo, ma nell’imprimere nell’animo umano l’immagine della divinità».—Ellen G. White, Patriarchi e profeti, p. 203.

«Mosè era diventato, in tutti i sensi, un grande uomo. Come scrittore, come leader militare e come filosofo, non aveva eguali. L’amore della verità e della giustizia divenne il fondamento del suo carattere e produsse una fermezza d’intenti che non poteva essere influenzata dalla volubilità delle mode, delle opinioni o delle attività umane. Cortesia, diligenza e una fiducia salda in Dio segnavano la sua vita. Egli era giovane e vigoroso, traboccante di energia e forza. Aveva profondamente simpatizzato con i suoi fratelli nella loro afflizione, e dentro di lui si era acceso il desiderio di liberarli. Di certo, secondo la razionalità umana, sembrava che egli fosse in tutti gli aspetti pronto al suo compito».—Ellen G. White, The Signs of the Times, 19 febbraio 1880.

«Mosè uccise l’egiziano troppo velocemente. Immaginava che il popolo d’Israele capisse che la provvidenza speciale di Dio l’aveva elevato per liberarli. Ma Dio non intendeva liberare i figli di Israele attraverso la guerra, come pensava Mosè; ma con la potenza divina, così che la gloria potesse essere attribuita solamente a lui.

«Dio rigettò l’atto di Mosè di uccidere l’egiziano per realizzare i suoi scopi. Nella sua provvidenza aveva portato Mosè nella famiglia reale dell’Egitto, dove aveva ricevuto una formazione completa; eppure non era ancora pronto perché Dio gli affidasse la grande opera per la quale l’aveva innalzato. Mosè non poteva lasciare immediatamente la corte del re e le indulgenze che gli erano state concesse in quanto nipote del re per compiere l’opera speciale di Dio. Aveva bisogno di tempo per ottenere l’esperienza e per essere formato nella scuola delle avversità e della povertà. Suo suocero temeva Dio ed era onorato da tutte le persone che lo circondavano per il suo giudizio lungimirante. La sua influenza su Mosè fu grande».—Ellen G. White, Spiritual Gifts, vol. 3, pp. 186, 187.

`Dopo lo studio di questa settimana, quali sono delle applicazioni personali per la tua vita?`

`Quali sono alcune applicazioni pratiche che devi attuare nella tua scuola, famiglia, posto di lavoro o chiesa?`

`Ripassa il tuo versetto a memoria. Come si è applicato alla tua vita questa settimana?`