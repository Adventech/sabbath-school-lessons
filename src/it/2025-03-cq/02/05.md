---
title:  Dipendere da sé
date:   09/07/2025
---

### inVite

Come Mosè, Gesù si trovò davanti opportunità di prendere in mano la situazione e affidarsi alle proprie forze invece che confidare in suo Padre. Ogni tentazione che Gesù affrontò presentava un modo per aggirare il ministero difficile che era stato chiamato a svolgere. Quando il diavolo tentò Gesù dicendogli di trasformare le pietre in pane, lo stava tentando a fare le cose nel modo più semplice (Matteo 4:3). A dir la verità, non è così difficile giustificare la creazione di cibo quando stai per morire di fame. Questo sembrerebbe particolarmente vero per Gesù, quando sapeva che doveva restare in vita per completare la missione per cui Dio l’aveva mandato sulla terra. Quindi, per Gesù, la tentazione di creare il cibo era una questione reale. Come Mosè in Egitto, fu tentato di usare le sue capacità per fornire una soluzione logica al problema immediato. Tuttavia Gesù aveva imparato la lezione che Mosè nella sua storia doveva ancora imparare: quando hai una missione che Dio ti ha affidato, non devi dipendere dalle tue capacità. Devi aspettare che Dio agisca e ti guidi.

Quando Satana tentò Gesù dicendogli di adorarlo (Matteo 4:8, 9), Gesù fu posto ancora una volta in una situazione in cui dev’essere stato molto allettante accettare l’offerta di Satana. Gesù sapeva che l’avrebbe aspettato la sofferenza. Aveva letto le profezie della Bibbia ebraica. Sapeva che davanti a sé si trovava una vita di umiliazione nei suoi tentativi di compiere la sua missione. Ottenere l’adorazione del mondo intero tramite una strada più semplice dev’essere stata una tentazione legittima. Anche se la maggior parte dei cristiani moderni tipicamente non interpretano le tentazioni come una cosa molto seria per Gesù dato che egli è Dio, erano davvero prove difficili simili a quelle che affrontò Mosè quando vide l’egiziano che picchiava lo schiavo israelita.

Inoltre, alla fine del ministero di Cristo sulla terra, egli fu allettato da un modo diverso di ottenere le cose per conto suo. In questa tentazione, i racconti del vangelo non menzionano esplicitamente che Gesù fu tentato da Satana. Invece, troviamo da una parte nella preghiera di supplica di Cristo a suo Padre una frase semplice, quasi criptica: «Ma pure, non come voglio io» (Matteo 26:39). Qui, Gesù rivelò che non voleva completare la missione. Dev’esserci stato un altro modo, un modo più semplice. Ma aveva imparato a confidare nel piano del Padre. Si sottomise al Padre quando disse: «Ma pure, non come voglio io, ma come tu vuoi» (v. 39). Invece di scegliere di fare a modo suo, Gesù si sottomise al piano e al tempismo ricevuto da suo Padre.

**Medita ancora su Esodo 2 e cerca dov’è Gesù.**

`Come vedi Gesù diversamente o nuovamente?`

`In quali modi hai incontrato un padrone egiziano che percuoteva il suo schiavo ebreo? Dio cosa ti sta chiamando a fare?`

`Risposta alla preghiera:`