---
title:  Dio con noi
date:   10/09/2025
---

### inVite

Il vangelo di Giovanni presenta forse l’espressione più completa dell’identità di Gesù. Giovanni iniziò il suo vangelo con le parole: «Nel principio era la Parola, la Parola era con Dio, e la Parola era Dio» (1:1). L’apostolo Giovanni presentò Gesù al lettore in maniera unica. Non iniziò con una genealogia come Matteo o Luca per collegare il lettore all’identità di Gesù come il Figlio d’uomo. Giovanni invece si concentrò sulla Persona divina di Cristo.

I profeti avevano presentato la Parola di Dio nelle Scritture ebraiche. Con la venuta di Gesù, la Parola diventò carne. Dio era venuto a vivere con l’umanità, non nascosto dietro una cortina come nel santuario costruito da Mosè. Invece, mentre continuiamo a leggere l’introduzione di Giovanni, scopriamo che Dio ora si trova all’aperto. È venuto per interagire personalmente con noi. Divenne un uomo, uno di noi: «E la Parola è diventata carne e ha abitato per un tempo fra di noi, piena di grazia e di verità; e noi abbiamo contemplato la sua gloria, gloria come di unigenito dal Padre» (1:14).

Con questa potente affermazione, Giovanni riporta il lettore dalla storia di Gesù alla storia del desiderio di Dio di abitare con il suo popolo nel deserto. Giovanni ha detto che Gesù è diventato carne e ha abitato con noi. Il piano più completo di Dio è stato posto alla luce del sole. Egli non era qui solo per essere il nostro vicino, ma per diventare umano. Dio è diventato umano e ha abbattuto le barriere che dividono il Divino e l’umano.

Nel libro degli Ebrei, Paolo spiegò perché Dio doveva diventare umano: solo diventando uno di noi Gesù poteva identificarsi pienamente con noi. «Sia colui che santifica sia quelli che sono santificati provengono tutti da uno; per questo egli non si vergogna di chiamarli fratelli» (Ebrei 2:11). Diventando umano, Gesù è diventato uno di noi. Alcuni versetti dopo, aggiunge: «Perciò egli doveva diventare simile ai suoi fratelli in ogni cosa, per essere un misericordioso e fedele sommo sacerdote nelle cose che riguardano Dio, per compiere l’espiazione dei peccati del popolo. Infatti, poiché egli stesso ha sofferto la tentazione, può venire in aiuto di quelli che sono tentati» (vv. 17, 18). Dio si è abbassato al nostro livello per dimostrare il suo amore profondo in un modo che potessimo capire. Avendo sofferto il rifiuto, la tentazione e il dolore in prima persona, egli comprende davvero le difficoltà che affrontiamo.

**Medita ancora su Esodo 25 e cerca dov’è Gesù.**

`In che modo è significativo per te che Dio sia diventato uno di noi?`

`Come vedi Gesù diversamente o nuovamente?`

`Risposta alla preghiera:`