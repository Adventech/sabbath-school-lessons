---
title:  Siamo vicini
date:   06/09/2025
---

### inTro

**Leggi il brano di questa settimana:** Esodo 25

Avere un amico che abita nel vicinato è una delle cose più emozionanti che un giovane possa sperimentare. Sì, genitori, fratelli e sorelle sono fantastici, ma non c’è niente di meglio di avere un buon amico, soprattutto uno che abita abbastanza vicino da poter fare una corsa per arrivare a casa sua.

Le vere amicizie non possono essere forzate; devono essere date e ricevute liberamente. Sembrano accadere spontaneamente. Ciò che è straordinario è che Dio vuole instaurare quello stesso tipo di relazione con noi. Tuttavia ha un grosso problema: spesso non la pensiamo allo stesso modo. Viviamo la vita in modo diverso. Spesso ci blocchiamo sul fatto che non possiamo neanche vederlo.

Nonostante queste limitazioni, Dio ha lavorato nel corso della storia per diventare parte della nostra vita. Dopo aver mostrato la sua potenza attraverso le piaghe e la liberazione al mar Rosso, Dio rivelò i suoi valori e principi fondamentali attraverso i dieci comandamenti. Persino tutto questo non era sufficiente per lui. Aveva stabilito un patto, o relazione, con gli israeliti, e voleva un modo per mantenere quella relazione. Per realizzarlo, Dio disse a Mosè di dire al popolo che chi voleva avrebbe dovuto donare materiali per la costruzione della casa di Dio. Anche in questo comando iniziale, Dio mostrò il suo obiettivo nella costruzione del suo santuario: coltivare una relazione con il suo popolo. È per questo che non richiese che tutti gli israeliti partecipassero alla donazione. «Accetterete l’offerta da ogni uomo che sarà disposto a farmela di cuore» (Esodo 25:2). Donare era solo per coloro i cui cuori erano motivati a donare. Dio stava cercando di costruire una casa accanto a loro, e si sarebbe affidato alla sua relazione con gli israeliti per provvedere ai materiali di costruzione.

### inScribe

Scrivi Esodo 25:1-9 con la traduzione di tua scelta. Se hai poco tempo, scrivi i versetti 8 e 9. Puoi anche riscrivere il brano con parole tue, o fare uno schema o una mappa mentale del capitolo.

`Sul quaderno`