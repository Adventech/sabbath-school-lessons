---
title:  Discutere con Dio
date:   14/07/2025
---

### inTerpret

`Mosè cercò di discutere con Dio, senza molto successo. Mosè era scettico: «Ma ecco, essi non mi crederanno e non ubbidiranno alla mia voce» (Esodo 4:1). Sembra una preoccupazione valida. Dopotutto, perché i capi ebrei avrebbero dovuto credere a un’affermazione del genere, sopratutto da parte di qualcuno che li aveva abbandonati?`

La risposta di Dio fu di fornire a Mosè dei miracoli per convincere gli anziani degli israeliti che Dio si era ricordato di loro. Per prima cosa Mosè gettò a terra il suo bastone di pastore e guardò mentre diventava un serpente. Poi, si mise la mano dentro la veste e quando la tirò fuori era coperta di lebbra. Questi eventi erano impressionanti, ma non sarebbero stati necessariamente convincenti per gli egiziani. Dio riconobbe che forse la gente avrebbe continuato a non ascoltare Mosè: «Se non crederanno neppure a questi due segni e non ubbidiranno alla tua voce, tu prenderai dell’acqua del Fiume, la verserai sull’asciutto, e l’acqua che avrai presa dal Fiume diventerà sangue sull’asciutto» (v.9). Le preoccupazioni di Mosè non erano completamente insensate. Anche Dio riconobbe che i due miracoli potevano essere insufficienti a convincerli.

Mosè stava esaurendo le opzioni per evitare questa missione. Fece tornare l’attenzione su se stesso. «Dio», sembrava dire, «Hai scelto la persona sbagliata. Vuoi un leader e tutti sanno che i leader devono essere oratori capaci». Mosè era sicuro che questa scusa avrebbe funzionato. La risposta di Dio mostra che egli era consapevole del disturbo di Mosè e che l’aveva scelto comunque: «Chi ha fatto la bocca dell’uomo? Chi rende muto o sordo o veggente o cieco? Non sono io, il Signore?» (v.11). Dio si assume un bel po’ di responsabilità con questo. Dichiara di aver creato tutte le persone, a prescindere dalle loro limitazioni e dalle loro difficoltà fisiche. Dio dà uguale valore e dignità a tutte le persone, incluse quelle nate con corpi imperfetti. La storia di Mosè ci ricorda che le disabilità fisiche non impediscono a Dio di servirsi delle persone che le hanno nella sua opera.

Infine, in un ultimo tentativo disperato di evitare di essere coinvolto, Mosè semplicemente supplicò Dio di trovare qualcun altro, chiunque altro: «Ti prego, Signore, manda il tuo messaggio per mezzo di chi vorrai!» (v. 13). Non offrì nessuna scusa, solo una supplica accorata a Dio di non costringerlo a farlo. Poi scopriamo che anche Dio ha delle emozioni. Dio si arrabbiò quando praticamente gli disse: «Guarda! Tuo fratello ti sta già venendo incontro. Sta succedendo davvero. Vai. Egli parlerà per te e tu sarai come Dio per lui». Anche nella sua rabbia, Dio scese a compromessi con Mosè, fornendogli un modo per guidare senza dover sopportare il peso di parlare in pubblico.

A questo punto, Mosè cedette. Non offrì più scuse. Semplicemente tornò a casa e chiese a suo suocero il permesso di tornare in Egitto. Alla fine, Dio aveva ragione. Mosè fece i prodigi comandati da Dio e «Il popolo prestò loro fede. Essi compresero che il Signore aveva visitato i figli d’Israele e aveva visto la loro afflizione, e s’inchinarono e adorarono» (v. 31). Chi adorarono? Il Dio il cui nome è «IO SONO», il Dio creatore non creato che è la fonte della vita stessa.

`Dopo aver guardato il tuo testo scritto e annotato, i tuoi segni verso quali idee sembrano puntare?`

`Quali domande emergono dopo aver studiato questo brano? Quali parti sono difficili?`

`Quali altri principi e conclusioni trovi?`

`Se avessi una discussione con Dio, quale sarebbe la tua lamentela?`