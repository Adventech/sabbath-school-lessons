---
title:  Egli chi è?
date:   16/07/2025
---

### inVite

Nel leggere le storie dei prodigi e dei miracoli che Dio fece attraverso Mosè, potremmo chiederci quanto furono importanti quegli eventi soprannaturali in ultima analisi. Gesù fece molti miracoli per incoraggiare la fede dei suoi seguaci, ma spesso sembra che le persone, anche se felici di essere guarite, tornavano rapidamente alla loro vita di sempre. I miracoli sono il modo migliore per condurre le persone alla fede? Certo, la persona potrebbe essere costretta a concludere di essere in presenza del soprannaturale, ma questo compirebbe la missione di Dio? La risposta sembra essere no. In ogni caso, Gesù faceva miracoli quasi costantemente. A volte sembra che Gesù non potesse farne a meno, come quando riportò in vita il figlio della vedova di Nain (Luca 7:11-17). Gesù non aspettò che glielo chiedessero. Agì e basta, senza neanche aspettare se ci fosse qualcuno presente con la fede necessaria. Ma Gesù non mostrava le sue capacità soprannaturali solo per ottenere discepoli. Gesù stava mostrando chi era e, ancora più importante, chi è suo Padre.

Da questo punto di vista, la dichiarazione «io sono» di Gesù in Giovanni 8:58 forse è l’affermazione più diretta che fece riguardo alla sua identità. Citando Esodo 3:14, Gesù si identificò come il Dio dell’Antico Testamento. Tutti gli insegnamenti di Gesù dipendevano da questa identità. Tutto ciò che Gesù avrebbe compiuto durante i giorni finali del suo ministero sarebbe stato fondato sulla sua identità.

Tutti sembravano capire che la questione dell’identità di Cristo era fondamentale. Gli scribi contestarono l’identità di Gesù e la sua dichiarazione di perdonare i peccati (9:4). Giovanni il battista voleva essere sicuro di chi fosse Gesù (Matteo 11:2, 3). Gli ebrei richiesero un segno da parte di Gesù per dimostrare la sua identità (12:38). In un certo senso, tutti i miracoli di Gesù servivano a corroborare le sue dichiarazioni e la sua identità. Per esempio, Gesù guarì il paralitico «affinché sappiate che il Figlio dell’uomo ha sulla terra autorità di perdonare i peccati» (Matteo 9:6).

Quando Gesù chiese ai discepoli chi diceva la gente che egli fosse, la lista era lunga: «Alcuni, Giovanni il battista; altri, Elia; altri, Geremia o uno dei profeti» (16:14). Poi Gesù li spinse a dichiarare chi credevano che egli fosse. Pietro confessò: «Tu sei il Cristo, il Figlio del Dio vivente» (16:16). Il futuro della chiesa sarebbe stato edificato su questa comprensione che Gesù era stato mandato dal cielo. Gesù era nato nel nostro mondo per essere «Dio con noi» (1:23). Con questa conoscenza, comprendiamo finalmente il nostro vero valore per Dio. Dio ha dato se stesso per essere con noi e per salvarci.

**Confronta Esodo 3 con Giovanni 8:58 per capire cosa dice di Gesù.**

`Come vedi Gesù diversamente o nuovamente?`

`Come puoi aiutare le persone che hanno difficoltà a comprendere che Gesù è divino?`

`Risposta alla preghiera:`