---
title:  L’intercessore
date:   15/09/2025
---

### inTerpret

Una delle storie più straordinarie di intercessione umana sorge da questa caduta nell’idolatria e quasi estinzione. Le minacce di Dio di distruzione completa non sono vane o esagerate. Tuttavia, Mosè ricordava il profondo amore che Dio aveva mostrato quando aveva risparmiato Adamo ed Eva il giorno in cui avevano mangiato il frutto proibito. Credendo nelle promesse di Dio e nella sua misericordia, Mosè supplicò Dio di non distruggere il popolo ebraico.

Dio voleva chiaramente che Mosè facesse qualcosa dato che la prima cosa che fece fu comandargli: «Va’, scendi» (Esodo 32:7). Da questo sembra che Dio stesse chiedendo a Mosè di riparare la breccia e intercedere per il suo popolo. Mosè accettò la sfida, ma invece di lasciare la montagna come aveva ordinato Dio, restò e continuò la conversazione con Dio. Mentre intercedeva per la vita del popolo, Mosè evidenziò il fatto che la stessa reputazione di Dio tra gli egiziani sarebbe stata a rischio. Ricordò a Dio che egli stesso li aveva fatti uscire dall’Egitto e che erano il suo popolo (v. 11). Inoltre, la promessa di Dio ai patriarchi sarebbe stata infranta se li avesse distrutti (v. 13).

Mosè stava agendo per conto di Dio in questa storia, e quando scese dalla montagna e vide l’idolatria del popolo, la sua ira si infiammò come quella di Dio (v. 19). Mosè era inorridito dalla ribellione aperta contro Dio e il tradimento contro il suo governo che si stava svolgendo solo poche settimane dopo che Israele aveva stretto un patto solenne con lui. Mosè ridusse il vitello d’oro in polvere e lo fece bere agli idolatri per mostrare la completa inutilità del loro idolo. Quelli che si pentirono furono risparmiati, ma quelli che si ostinarono a restare nell’apostasia furono giustiziati (vv. 25-28). Mosè continuò la sua preghiera di intercessione il giorno dopo: «Ahimè, questo popolo ha commesso un grande peccato e si è fatto un dio d’oro; nondimeno, perdona ora il loro peccato! Se no, ti prego, cancellami dal tuo libro che hai scritto!» (vv. 31, 32).

Nel suo atto di intercessione finale, Mosè diventò un tipo di cui Cristo era l’antitipo. Mosè disse: «Non voglio il mio nome nel libro della vita se i loro nomi non sono inclusi». Avrebbe preferito morire al loro posto che vederli distrutti. Ma in quanto peccatore, Mosè non poteva morire al loro posto. La sua intenzione puntava a l’Unico che sarebbe potuto morire come nostro sostituto.

L’intercessione di Mosè tra Dio e il popolo ebbe successo, e mentre i leviti eliminarono i ribelli, la nazione sopravvisse. Le promesse di Dio ad Abraamo furono infine compiute.

`Dopo aver guardato il tuo testo scritto e annotato, i tuoi segni verso quali idee sembrano puntare?`

`Quali domande emergono dopo aver studiato questo brano? Quali parti sono difficili?`

`Quali altri principi e conclusioni trovi?`

`La storia dell’Antico Testamento come sarebbe diversa se Mosè non fosse riuscito a intercedere per gli israeliti?`