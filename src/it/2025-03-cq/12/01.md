---
title:  Lontano dagli occhi, lontano dal cuore
date:   13/09/2025
---

### inTro

**Leggi il brano di questa settimana:** Esodo 32:1—33:11.

Come perdi Dio? Questa potrebbe sembrare una domanda sciocca, ma stava rapidamente diventando una questione pressante per gli israeliti, che iniziarono a farsi prendere dal panico dopo che Mosè salì sul monte Sinai per incontrarsi con Dio... e scomparve. Mosè sembrava essere perduto. Ma il problema più grande era che Dio sembrava essere perduto. Gli israeliti pensavano di essere soli.

L’Esodo e le piaghe in Egitto erano accaduti mesi prima. Gli israeliti erano passati attraverso il mar Rosso e avevano miracolosamente ricevuto acqua da bere. Avevano sconfitto gli amalechiti e stavano mangiando il cibo miracoloso, la manna, da settimane. Avevano tremato quando Dio era apparso sulla cima della montagna e aveva personalmente dettato loro la sua legge. Mentre il popolo aspettava che Mosè scendesse dalla montagna, sembrava che si fossero abituati al prodigioso. La manna quotidiana, la nuvola di giorno e il fuoco di notte e i tuoni dalla vetta del Sinai erano diventate cose ordinarie, esperienze quotidiane intessute nelle loro vite banali.

Cosa facciamo quando non possiamo sentire Dio? Come gli israeliti, abbandoniamo la speranza quasi immediatamente? Puoi rispondere onestamente qui; ognuno di noi ha vissuto la transizione spiacevole dalla cima della montagna all’ordinario. Questa storia degli israeliti ci incoraggia a essere pazienti quando stiamo aspettando Dio e a confidare in lui quando non sentiamo immediatamente la sua presenza e non lo vediamo muoversi. Dopo aver aspettato quaranta giorni (Esodo 24:18), gli israeliti ancora non sapevano dove fosse Mosè. Forse immaginavano che fosse morto. In ogni caso, abbandonarono la loro fede la prima volta che Dio non si mosse con i loro tempi da quando avevano lasciato l’Egitto. Forse immaginavano che fosse come tutti gli altri dei, volubile nel suo favore e nei suoi doni. Non conoscevano veramente la sua natura paziente. Ad alta voce o nei loro cuori, dichiararono che Mosè era perduto, e Dio insieme a lui.

### inScribe

Scrivi Esodo 32:30-35 con la traduzione di tua scelta. Puoi anche riscrivere il brano a parole tue, con uno schema o una mappa mentale del capitolo.

`Sul quaderno`