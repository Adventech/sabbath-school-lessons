---
title:  La legge immutabile
date:   28/08/2025
---

### inSight

«La pretesa che Gesù con la sua morte abbia abolito la legge del Padre è priva di fondamento. Se fosse stato possibile cambiare la legge o sopprimerla, non sarebbe stata necessaria la morte di Cristo per salvare l’uomo dalla pena del peccato. La morte di Gesù invece di abolire la legge, ne dimostra l’immutabilità. Il Figlio dell’uomo venne per “... rendere la sua legge grande e magnifica” (Is 42:21)».—Ellen G. White, Il gran conflitto, p. 399.

«La legge di Dio così com’è presentata nelle Scritture è vasta nei suoi precetti. Ogni principio è sacro, giusto e buono. La legge impone agli uomini gli obblighi verso l’unico Dio. Raggiunge i nostri pensieri e i nostri sentimenti, e produce la convinzione dei peccati in chi è cosciente di aver trasgredito i comandamenti. Se la Legge fosse estesa solo al comportamento esteriore, gli uomini non sarebbero colpevoli dei loro pensieri, dei loro desideri e dei loro progetti. La legge richiede che l’anima sia pura che la mente sia santa, che i pensieri e i sentimenti possono essere in conformità con la norma d’amore e di giustizia».—Ellen G. White, Messaggi scelti, vol. 1, p. 170.

«Nei suoi insegnamenti, Cristo ha mostrato come raggiungere i principi della legge presentata al Sinai. Egli stesso applicò questa legge i cui principi rimasero per sempre come grande norma di giustizia — la norma secondo la quale tutti saranno giudicati nel giorno del giudizio, quando il giudice si siederà e i libri saranno aperti. Cristo venne per compiere ogni giustizia, e come Capo dell’umanità, ha dimostrato agli uomini di possedere i requisiti richiesti da Dio. Attraverso la sua grazia proporzionata agli agenti umani, nessuno deve perdere l’eternità. Coloro che s’impegnano e si sforzano possono raggiungere la perfezione del carattere. Questo si converte nel fondamento stesso del nuovo patto dell’Evangelo. La legge di Jehovah è come un albero, il Vangelo è composto da fragranti fiori e dai frutti che porta».—Ellen G. White, Messaggi scelti, vol. 1, p. 170.

«Per sua natura, la legge è immutabile. Essa è una rivelazione della volontà e del carattere del suo Autore. Dio è amore e anche la sua legge è amore. I suoi due grandi princìpi sono l’amore per Dio e l’amore per il prossimo. “... L’amore, quindi, è l’adempimento della legge” (Rm 13:10). Il carattere di Dio è contraddistinto dalla giustizia e dalla verità e questa è la natura della sua legge. Il salmista dice: “... la tua legge è verità”; “...tutti i tuoi comandamenti sono giustizia” (Sal 119:142,172). L’apostolo Paolo dichiara: “... la legge è santa, e il comandamento è santo, giusto e buono” (Rm 7:12). Questa legge, che è l’espressione del pensiero e della volontà di Dio, deve essere eterna come il suo Autore».—Ellen G. White, Il gran conflitto, pp. 399, 400.

`Dopo lo studio di questa settimana, in quali modi vuoi che la legge di Dio sia più pienamente scritta sul tuo cuore? (Ebrei 10:16)`

`Come spieghi la bellezza della legge a un cristiano che pensa che Gesù fosse contro la legge?`

`Ripassa il tuo versetto a memoria. Come si è applicato alla tua vita questa settimana?`