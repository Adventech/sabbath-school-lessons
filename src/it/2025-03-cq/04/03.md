---
title:  Le cose peggiorano
date:   21/07/2025
---

### inTerpret

La richiesta di un viaggio di tre giorni nel deserto per offrire sacrifici a Dio era ragionevole, ma il faraone mostrò il suo carattere duro in risposta anche a questa semplice proposta. Non aveva interesse a permettere agli schiavi ebrei di adorare il loro Dio o di dare loro una pausa dal loro lavoro. Il faraone esclamò con rabbia: «Siete dei pigri! Siete dei pigri!» (Esodo 5:17). Le cose andarono di male in peggio per gli israeliti. Il faraone comandò agli ispettori di smettere di fornire la paglia agli schiavi ma di continuare a richiedere lo stesso livello di produzione di prima. Il loro lavoro diventò più difficile e più impegnativo. I loro ispettori diventarono più crudeli che mai. Quando Dio arrivò promettendo la libertà, sembra che le loro vite peggiorarono.

I sorveglianti israeliti andarono da Mosè e da Aaronne ed espressero il loro sgomento: «Il Signore volga il suo sguardo su di voi e giudichi!» (v. 21). La reazione spiacevole e crudele del faraone aveva convinto i capi ebrei che Dio non stava operando attraverso Mosè. Attribuivano a Mosè la colpa di aver peggiorato la loro situazione. Temevano che il faraone li avrebbe uccisi perché la sua ira era stata stuzzicata. A questo punto, gli israeliti non rispettavano Mosè e non avevano intenzione di seguire le sue indicazioni (6:12).

Il popolo di Dio spesso arriva alle conclusioni sbagliate quando affronta delle prove. Quando non possiamo controllare gli eventi nella nostra vita, soprattutto quelli brutti, ci rivolgiamo a una Potenza superiore affinché ci aiuti. Se le cose peggiorano, la nostra conclusione spesso è che il nostro Dio è debole e non è capace di aiutarci. Tuttavia, il popolo di Dio non dovrebbe misurare quanto Dio è presente nella nostra vita sulla base di quanto ci vada bene la vita. Anzi, da questa storia, sembra che sia vero l’opposto. Se le cose stanno andando male per te, potrebbe essere un segno che Dio è vicino e che si sta adoperando per la tua salvezza. Il diavolo è un nemico impegnato che cerca sempre di disturbare e scoraggiare il popolo di Dio. Spesso le cose peggiorano prima di migliorare.

Dai confini della nostra vita pacifica è facile guardare le difficoltà degli israeliti e considerarli deboli nella loro fede. Avevano molte lezioni importanti da imparare sulla fiducia e sulla pazienza. Nella nostra vita, dobbiamo aspettarci resistenza e ostacoli quando seguiamo Dio. La parte più difficile di una gestazione è poco prima della nascita. La madre può sentire che sta per partorire quando il dolore aumenta. Fatti coraggio, perché la sofferenza potrebbe essere un segno della presenza di Dio piuttosto che un indicatore della sua assenza.

`Dopo aver guardato il tuo testo scritto e annotato, i tuoi segni verso quali idee sembrano puntare?`

`Quali domande emergono dopo aver studiato questo brano? Quali parti sono difficili?`

`Quali altri principi e conclusioni trovi?`

`Come ti senti quando fai ciò che Dio comanda e le cose peggiorano nella tua vita?`

`Come combatti la tentazione di misurare la presenza di Dio nella tua vita sulla base di quanto bene stanno andando le cose?`