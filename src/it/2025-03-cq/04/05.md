---
title:  Perché mi hai abbandonato?
date:   23/07/2025
---

### inVite

In Esodo 5:22, 23, Mosè gridò: «Signore, perché hai fatto del male a questo popolo? Perché dunque mi hai mandato? Infatti, da quando sono andato dal faraone per parlargli in tuo nome, egli ha maltrattato questo popolo e tu non hai affatto liberato il tuo popolo». Scoraggiato dalle avversità e dall’apparente fallimento della sua missione, mise in dubbio la presenza stessa di Dio.

Troviamo esperienze parallele nella vita di Gesù. Gesù, il nostro sommo sacerdote che può simpatizzare con le nostre debolezze «è stato tentato come noi in ogni cosa, senza commettere peccato» (Ebrei 4:15). Nella vita di Gesù, nei momenti cruciali quando sembrava che Dio il Padre avrebbe dovuto essere più vicino, sembrava molto lontano.

Il periodo che Gesù trascorse nel deserto ne è un esempio. Il vangelo di Matteo descrive il battesimo di Gesù da parte di Giovanni all’inizio del suo ministero. Suo Padre parlò dal cielo e lo Spirito Santo scese su di lui sotto forma di una colomba. Potremmo definirla un’esperienza di picco. Poi, quello stesso Spirito lo guidò direttamente nel deserto, dove Gesù fu esposto a terribili tentazioni da parte del diavolo. Rimase quaranta giorni senza cibo, e poi, quando il suo corpo non poteva essere più debole, arrivò il diavolo. Satana stesso venne a tormentare Gesù. Immagina se Gesù dovesse basare la sua relazione e la sua fiducia in suo Padre su quella che era la sua esperienza attuale!

Successivamente, quando la missione di Gesù lo portò a Gerusalemme e una croce romana, lo troviamo ancora una volta in una situazione in cui sarebbe stato molto facile essere scoraggiati e soccombere a pensieri di dubbio riguardo all’amore di Dio per lui. Nel Getsemani, egli disse ai suoi discepoli: «L’anima mia è oppressa da tristezza mortale» (Matteo 26:38). Invece di incoraggiarlo e sostenerlo, i suoi migliori amici lo abbandonarono.

Sulla croce, Gesù fu portato alla prova finale quando sembrava che tutto ciò che aveva tentato di fare fosse fallito. Uno dei suoi discepoli più rispettati lo aveva tradito, uno dei suoi discepoli più fidati lo aveva rinnegato e gli altri lo avevano abbandonato. Sulla croce, tutti lo vedevano come un messia fallito, «percosso da Dio» (Isaia 53:4). Alla fine, Gesù gridò: ««Dio mio, Dio mio, perché mi hai abbandonato?» (Matteo 27:46). Ci sono poche cose peggiori di sentirsi abbandonati. Un conto è essere puniti, un altro è essere abbandonati. Tutto sembrava dire a Gesù che era da solo. Nessuno era lì per lui. Eppure il Padre era lì, nascosto nelle tenebre.

Queste cose vissute da Gesù ci assicurano che quando affrontiamo situazioni di vita difficili, possiamo confidare che vicino a noi c’è più di quello che riusciamo a vedere. Possiamo confidare che Dio è ancora presente, anche nei nostri momenti più bui (Salmi 18:11). Possiamo essere certi che quelli che sono con noi sono più numerosi di quelli che sono contro di noi (2 Re 6:16). Non dobbiamo giudicare la nostra relazione con il nostro Dio basandoci su ciò che stiamo vivendo attualmente nella nostra vita.

**Medita ancora su Esodo 5 e 6 e cerca dov’è Gesù.**

`Come vedi Gesù diversamente o nuovamente?`

`Cosa pensi che stesse provando Gesù quando gridò a suo Padre: «Perché mi hai abbandonato?»`

`Risposta alla preghiera:`