---
title:  Cosa vuoi che faccia?
date:   19/07/2025
---

### inTro

**Leggi il brano di questa settimana:** Esodo 5, 6

A volte Dio chiama le persone a fare cose straordinarie, cosa che porta una maggiore responsabilità a vivere fedelmente per Dio. Prima di guidare gli altri, dobbiamo sistemare i nostri affari.

Mosè affrontò questa situazione. Dopo aver lasciato la casa di suo suocero per soddisfare il comando di Dio, Il Signore interruppe Mosè con un messaggio allarmante (Esodo 4:24). L’incontro fu completamente diverso da quello al pruno ardente. Mosè aveva ubbidito ed era partito per l’Egitto per condurre gli israeliti fuori dalla schiavitù, ma ciò non significava che Dio avesse benedetto tutto quello che Mosè stava facendo. Quando vediamo il Signore affrontare Mosè questa volta, è piuttosto scioccante scoprire che Dio intendeva ucciderlo.

Questa breve interruzione improvvisa nel flusso della storia non dovrebbe diminuirne l’importanza. Il brano non si ferma neanche per dire il motivo per cui Dio venne per uccidere Mosè. Tuttavia la moglie di Mosè, Sefora, sapeva quale fosse il problema e corse a porre rimedio circoncidendo suo figlio. Con il completamento di quel segno del patto, il Signore lasciò andare Mosè (vv. 25, 26). Mosè era ben consapevole di non aver adempiuto «alla condizione che avrebbe loro permesso [ai suoi figli] di partecipare alle benedizioni del patto di Dio con il suo popolo. Una negligenza simile da parte di colui che era stato scelto come guida d’Israele avrebbe limitato l’importanza di questa prescrizione agli occhi del popolo».—Ellen G. White, Patriarchi e profeti, pp. 211, 212. Il ruolo di Sefora in questo breve segmento suggerisce che forse fosse coinvolta nella scelta di non aver circonciso suo figlio. Lei e Mosè si trovarono davanti ai requisiti di Dio e all’importanza di seguire anche ciò che sembra essere in qualche modo irrilevante. Dio non poteva dare a Mosè la carica di leader del suo popolo mentre stava trascurando un dovere risaputo.

### inScribe

Scrivi Esodo 5:1-5 con la traduzione di tua scelta o scrivi il brano a parole tue. Puoi anche fare uno schema o una mappa mentale di tutto Esodo 5 e 6.

`Sul quaderno`