---
title:  La potenza del Cristo innalzato
date:   08/07/2023
---

### Letture
Efesini 1:15-23; 3:14-21; 1 Tessalonicesi 5:16-18; Deuteronomio 9:29; 1 Corinzi 15:20-22; Salmo 110:1

> <p></p>
> «E qual è verso di noi che crediamo l’immensità della sua potenza. Questa potente efficacia della sua forza egli l’ha mostrata in Cristo, quando lo risuscitò dai morti e lo fece sedere alla propria destra nei luoghi celesti» Efesini 1:19,20

Gli esseri umani sembrano sempre protesi alla ricerca di continua e ulteriore potenza. Per esempio, la Devel Motors, una casa automobilistica, ha presentato il prototipo della Devel Sixteen, un veicolo con un motore di 16 cilindri che sviluppa una potenza di 5.000 cavalli. Per non parlare poi di un semirimorchio che sfoggia motori usati sui jet. Grazie ai suoi 36.000 cavalli, questo veicolo può percorrere 400 metri in 6,5 secondi e toccare la velocità di 605 km/h prima di aprire i suoi due paracaduti.

In contrapposizione con questa ricerca ossessiva di potenza, Paolo prega affinché i credenti di Efeso, tentati di volgere la loro ammirazione alle varie forze e divinità della loro cultura, sperimentino grazie alla forza dello Spirito Santo l’immensità della potenza che Dio offre loro per mezzo di Gesù Cristo. Una potenza che non si può misurare in cavalli, ma che è ben visibile in questi quattro eventi di portata cosmica legati alla salvezza:

1. La risurrezione di Gesù;
2. La sua posizione alla destra del trono di Dio;
3. Tutte le cose vengono sottomesse a Cristo;
4. Cristo diventa capo della sua chiesa (Ef 1:19-23).

Nel considerare questi quattro capisaldi, i credenti possono iniziare a cogliere e a sperimentare il vasto scopo della potenza che Dio esercita a loro beneficio.