---
title:  Approfondimento
date:   14/07/2023
---

«Una volta arrivato nelle sedi celesti, Gesù fu posto sul trono e qui ricevette l’adorazione degli angeli. E quando questa cerimonia terminò, lo Spirito discese abbondantemente, e Cristo fu glorificato e ricevette gli stessi onori che aveva condiviso con il Padre sin dall’eternità. La discesa dello Spirito Santo nel giorno della Pentecoste era un segno dell’approvazione divina che aveva caratterizzato la consacrazione di Cristo come redentore dell’umanità. Secondo la sua promessa, egli aveva mandato lo Spirito Santo sui suoi discepoli. Egli aveva ricevuto tutta l’autorità che competeva al suo ruolo di re e sacerdote. Un’autorità che riguardava il cielo e la terra. Egli era il Messia che avrebbe diretto il suo popolo» AA, 38,39 [p. 25].

«Di nuovo, quando introduce il primogenito nel mondo, dice: “Tutti gli angeli di Dio lo adorino!”» (Eb 1:6).

«Con gioia indicibile, domini, principati e potestà riconoscono la supremazia del Principe della vita. Le schiere angeliche gli si prostrano davanti, mentre nelle corti del cielo risuona il lieto canto: “Degno è l’Agnello, che è stato immolato, di ricevere la potenza, le ricchezze, la sapienza, la forza, l’onore, la gloria e la lode” (Ap 5:12). Canti di trionfo si intrecciano con la musica delle arpe: tutto il cielo freme di esultanza e lode. L’amore ha vinto. Colui che era perduto è stato ritrovato. Il cielo proclama con accenti entusiasti: “A colui che siede sul trono, e all’Agnello, siano la lode, l’onore e la gloria e l’imperio, nei secoli dei secoli”» (v. 13) DA, 834,835 [p. 640].

**Domande per la condivisione**

`Riflettiamo sull’apparente dicotomia tra il concetto di «già» e «non ancora». In che senso Gesù è «già» il Signore «di ogni cosa», con le potenze demoniache che gli sono «già» sottomesse? E in quale altro senso il suo regno assoluto su tutte le cose guarda al futuro, dunque al «non ancora»? (cfr. 1 Co 15:24-28).`

`Fino a che punto senti di poter dire che stai vivendo alla luce del dominio di Cristo «su ogni cosa»? O fin dove ammetti che invece sei sotto scacco delle altre forze, quelle maligne? Come pensi di poterti affrancare da queste ultime le quali, pur sconfitte, sono onestamente ancora prevalenti nel nostro mondo?`