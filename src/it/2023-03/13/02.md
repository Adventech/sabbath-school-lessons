---
title:  La chiesa, un esercito unito
date:   17/09/2023
---

`Leggere Efesini 6:10-20. In quale tipo di guerra sarà coinvolta la chiesa? Paolo parla di una battaglia spirituale individuale per il credente, oppure di un combattimento collettivo della chiesa contro il male?`

Nei combattimenti di Greci e Romani la vittoria dipendeva dalla collaborazione tra i soldati che componevano un’unità militare, e soprattutto dal mutuo supporto che erano in grado di garantire nel cuore della battaglia. In quel frangente, l’individualismo veniva considerata una caratteristica dei guerrieri barbari destinati alla sconfitta.

Ci sono ragioni importanti a supporto dell’idea di Paolo, il quale, in linea con questa prevalente convinzione militare, si rivolge principalmente alla chiesa perché condivida il combattimento contro il male, in Efesini 6:10-20.

1\. Il passaggio è il culmine di una lettera tutta incentrata sulla chiesa. Sarebbe strano se terminasse con l’immagine di un combattente cristiano solitario mandato a lottare contro i nemici delle tenebre.

2\. Al termine del brano, Paolo esalta lo spirito di squadra cristiano nel suo appello alla preghiera «per tutti i santi» (vv. 18-20).

3\. Soprattutto, quando nella parte iniziale della lettera l’apostolo presenta le forze del male, le colloca in contrapposizione alla chiesa e non al singolo credente: «affinché i principati e le potenze nei luoghi celesti conoscano oggi, per mezzo della chiesa, la infinitamente varia sapienza di Dio» (3:10). Efesini 6:10-20 non descrive quindi un combattente solitario che si batte contro il male, ma l’autore si rivolge alla chiesa assimilandola a un esercito. Ci invita a indossare la piena armatura e a dimostrare di essere un esercito unito che affronta vigorosamente il conflitto. Paolo sceglie di concludere la sua esauriente sottolineatura sulla chiesa, durante la quale l’ha definita il corpo di Cristo (1:22,23; 4:1-16), il tempio di Dio (2:19-22) e la sposa di Cristo (5:21-33), con una metafora finale: la chiesa in quanto esercito del Dio vivente. Dal momento che ci stiamo avvicinando al «giorno malvagio» (6:13), alle ultime fasi di un lungo conflitto contro il male, non c’è tempo per essere confusi sul nostro impegno per Dio o sul garantirci lealtà reciproca come fedeli soldati di Cristo.

`In che modo la chiesa, intesa come collettivo, può svolgere la sua parte nel gran conflitto, unirsi e far sì che i suoi membri si aiutino a vicenda nella battaglia contro il male?`