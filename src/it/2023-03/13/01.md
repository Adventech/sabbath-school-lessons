---
title:  Portare la pace
date:   16/09/2023
---

### Letture
Efesini 6:10-20; 1 Pietro 4:1; 5:8; Isaia 59:17; 52:8-10; 1 Tessalonicesi 5:16-18

> <p></p>
> «Prendete oltre a tutto ciò lo scudo della fede, con il quale potrete spegnere tutti i dardi infocati del maligno. Prendete anche l’elmo della salvezza e la spada dello Spirito, che è la parola di Dio» Efesini 6:16,17

Nel classico Devotional di John Bubyan The Pilgrim’s Progress, scritto mentre si trovava in carcere, Christian viene scortato presso l’armeria del palazzo dove gli viene mostrata «tutta l’artiglieria che il loro Signore ha messo a disposizione dei pellegrini, come spade, scudi, elmetti, corazze, preghiere per tutti e calzature che non si consumano. E c’erano a sufficienza, per sistemare e predisporli al servizio del Signore, tanti uomini quante sono le stelle nel cielo». Prima di congedarsi, Christian viene nuovamente scortato nell’arsenale dove «fu rivestito dalla testa ai piedi con un’armatura impenetrabile nel caso avesse subito aggressioni lungo il cammino».

Lo scritto di Bunyan del 1678 richiama un documento scritto circa 1.600 anni prima dall’apostolo Paolo, la Lettera agli Efesini, anch’essa redatta da una prigione. Mentre scrive, il grande apostolo missionario immagina uno straordinario esercito, la chiesa, in visita presso l’arsenale di Dio, adattandosi alla panoplia divina (il termine greco indicava la piena armatura di Dio). Quell’arsenale contiene le armi migliori e sufficienti affinché ogni soldato del suo esercito sia «rivestito di acciaio dalla testa ai piedi», mentre avanza per portare la pace nel suo nome.