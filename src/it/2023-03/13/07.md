---
title:  Approfondimento
date:   22/09/2023
---

«Un esercito in battaglia si confonde e si indebolisce se tutti non agiscono all’unisono. Se i soldati combattono seguendo i propri impulsi, senza tenere conto delle rispettive posizioni, diventano una collezione di atomi indipendenti; non possono essere funzionali come un corpo organizzato. I soldati di Cristo devono agire armonicamente. Non devono essere apprezzate le iniziative in solitaria. Se così fosse, il popolo del Signore invece di dimostrare un’armonia perfetta, un’unica mente e un solo proposito consacrato al grandioso obiettivo, produrrà sforzi infruttuosi, sprecando tempo ed energie. L’unione fa la forza. Poche persone convertite che agiscono in armonia, unite sotto un unico capo, conquisteranno successi in ogni circostanza» Ellen G. White, Spalding and Magan Collection, p. 121.

Perché Paolo si definisce «ambasciatore in catene»? «Gli ambasciatori svolgevano spesso un ruolo decisivo nel corso di un conflitto, per questo la descrizione che Paolo fa di se stesso si adatta al contesto della sua metafora militare. L’ambasciatore doveva essere trattato col rispetto dovuto alla persona o al Paese che lo avevano inviato. Siamo davanti a un marcato contrasto tra lo status di Paolo, ambasciatore del Sovrano supremo del cosmo, e la palese mancanza di rispetto evidenziata dalle catene che lo imprigionano. Tuttavia, poiché gli ambasciatori indossavano la cosiddetta “catena cerimoniale”, la citazione di Paolo potrebbe essere condita da ironia, a voler dire che considera la propria catena una decorazione da indossare per distinguersi» David J. Williams, Paul’s Metaphors: Their Context and Character, Hendrickson, Peabody, Ma, 1999, p. 152.

**Domande per la condivisione**

`Nel tuo angolo di un mondo diviso e in guerra, cosa vuol dire per te e la tua comunità «portare la pace»? Come si diventa agenti di pace in un mondo sempre più caratterizzato dall’aggressione e dalla violenza?`

`Quali «dardi infuocati» particolari sono stati lanciati contro di te? Il tuo scudo è in grado di respingerli e disinnescarli?`

`Spesso parliamo di «guerrieri della preghiera». Come si può portare avanti un «ministero della preghiera» basandosi su Efesini 6:18-20?`