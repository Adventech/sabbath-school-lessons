---
title:  Approfondimento
date:   25/08/2023
---

Rivedendo Efesini 5:1-20 nel complesso, notiamo come Paolo prenda una posizione chiara contro il peccato e il male, in particolare contro ogni forma di immoralità sessuale e di linguaggio volgare. Non è disposto ad accettare la presenza di un comportamento immorale tra il popolo di Dio. Invita piuttosto i credenti di Efeso ad alti parametri di condotta e ad abbracciare l’identità di «figli benamati» di Dio e di «santi» (vv. 1,10). Egli osa credere che nel momento in cui i cristiani della comunità lo saranno, faranno risplendere la luce in mezzo alle tenebre, facendo ritrarre i loro vicini da quegli stili di vita autolesionisti, per condurli alla verità e alla grazia di Dio (vv. 11-14).

Paolo immagina una chiesa riunita in adorazione, sorretta da un rinnovato impegno a «comportarsi come figli della luce» mentre attende il ritorno di Cristo (v. 8, cfr. vv. 15,16) e benedetta dalla presenza di Gesù (v. 14). Motivati dallo status loro conferito di «figli... amati» da Dio, e dalla morte di Cristo per loro (vv. 1,2), ricolmi di Spirito (v. 18), la loro adorazione è caratterizzata da gioia ed energia, mentre tutti insieme cantano lodi di ringraziamento al loro Signore, Gesù Cristo, e a Dio Padre. Saldamente aggrappati alle realtà celesti, celebrano la speranza per il futuro, che trae linfa da ciò che Dio ha fatto, sta facendo e compirà per mezzo di Gesù Cristo loro Signore (vv. 18-20).

Compreso in tal modo, il passaggio assume tutta un’altra statura, che va ben oltre la serie di disposizioni slegate riguardanti il vivere cristiano. Diventa dunque una chiamata profetica che concerne l’identità, l’impegno, la comunità e l’adorazione cristiana negli ultimi giorni, un invito pieno di pathos ad «approfittare dell’affare» (v. 16).

**Domande per la condivisione**

`Di fronte alla realtà attuale di una cultura virale che predica i suoi valori h24, sette giorni la settimana attraverso il massiccio schieramento dei media, i credenti come possono fare ad adottare gli alti parametri sollecitati da Paolo?`

`Oggi quali strategie potrebbero impiegare i credenti per esaminare «cosa sia gradito al Signore» (Ef 5:10) e «capire quale sia la sua volontà» (v. 17)?`

`Qualcuno potrebbe obiettare che il divieto paolino contro il solo nominare le immoralità sessuali tra i cristiani (vv. 3,4) significa che non dovremmo nemmeno affrontare le tematiche legate all’abuso sessuale e ai comportamenti riprovevoli in tale ambito. Perché è una conclusione priva di fondamento?`

`In che misura la nostra società contemporanea riflette pratiche simili a quelle pagane dell’epoca di Paolo?`