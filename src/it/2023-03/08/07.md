---
title:  Approfondimento
date:   18/08/2023
---

«Fate in modo che le vostre conversazioni siano di natura tale da non dovervene pentire... Se avete amore nel vostro cuore, cercherete di condurre e consolidare nella fede più sacra vostro fratello. Se a qualcuno dovesse sfuggire una parola lesiva del carattere di un amico o di un fratello, non incoraggiate questa maldicenza, perché è opera del nemico. Ricordate garbatamente a chi l’ha pronunciata che la Parola di Dio proibisce questo modo di esprimersi» Advent Review and Sabbath Herald, 5 giugno 1888. Se tu e ciascun membro della tua chiesa adottaste un impegno sulla base delle seguenti affermazioni, quali cambiamenti genererebbe?

1\. Desidero che il mio apporto all’interno della famiglia avventista e oltre sia positivo, edificante e incoraggiante (Ef 4:28).

2\. Richiamandomi all’appello di Cristo all’unità e all’amore, dedicherò maggiori energie a lodare chi parla e agisce in modo positivo, piuttosto che a evidenziare gli errori di chi ritengo sia in errore (Gv 13:34,35; 17:20-23; Ef 4:1-6; 1 Te 5:9-11).

3\. Quando non sono d’accordo con qualcuno, esprimerò con chiarezza il mio rispetto per quella persona, dando per scontata la sua integrità e il suo impegno per Cristo. Offrirò la mia opinione dissenziente in maniera garbata e non conflittuale (Ef 4:31,32).

4\. Vivrò in modo gioioso, approfittando di ogni opportunità per sostenere i miei fratelli di chiesa, nell’attesa del ritorno di Cristo (Ef 4:29,30; Ga 6:2; Eb 10:24,25).

**Domande per la condivisione**

`Paolo parla per ben 11 volte nella Lettera agli Efesini dell’azione congiunta dei tre membri della divinità per la salvezza dell’umanità. In che misura questa enfasi ribadita ci aiuta nella nostra comprensione della Trinità (Ef 1:3-23; 2:11-22; 3:1-19; 4:4-6,17-32; 5:15-20; 6:10-20)?`

`Perché il consiglio di Paolo sul linguaggio cristiano (4:25-32) trova legittima applicazione nell’era della comunicazione digitale, troppo spesso arma del cyberbullismo e di aggressioni virtuali sui social network?`