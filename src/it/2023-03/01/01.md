---
title:  Paolo e gli Efesini
date:   24/06/2023
---

### Letture
Atti 18:18-21; 19:13-20:1; 20:17-38; Efesini 1:1,2; 6:21-24; 3:13; 1:9,10

> <p></p>
> «Facendoci conoscere il mistero della sua volontà, secondo il disegno benevolo che aveva prestabilito dentro di sé, per realizzarlo quando i tempi fossero compiuti. Esso consiste nel raccogliere sotto un solo capo, in Cristo, tutte le cose: tanto quelle che sono nel cielo, quanto quelle che sono sulla terra» Efesini 1:9,10

Ogni volta che scriviamo lo facciamo per un proposito, talvolta di alta portata. Abraham Lincoln, per esempio, scrisse nel 1863 il famoso discorso di Gettysburg, teatro di una devastante battaglia durante la Guerra civile americana costata la vita a 7.000 soldati. In quel discorso, evocando i padri fondatori, Lincoln espresse la convinzione che la guerra civile rappresentasse il test decisivo per capire se la nazione, fondata nel 1776, sarebbe sopravvissuta oppure «si sarebbe estinta».

Paolo ha un proposito profondo che motiva la sua lettera; vuoi per la sua condizione di carcerato (Ef 3:13; 6:20), vuoi per le crescenti persecuzioni e tentazioni, gli Efesini stavano perdendosi d’animo. Paolo ricorda loro cosa accadde quando si convertirono, accettando Cristo come loro Salvatore, ed entrarono a fare parte della chiesa. Sono diventati il corpo di Cristo (1:1923; 4:1-16), il materiale edile di un tempio (2:19-22), la sposa di Cristo (5:2133) e un esercito ben equipaggiato (6:10-20).

Hanno un ruolo strategico nel compimento del grande disegno divino: unire ogni cosa in Cristo (1:9,10). Paolo scrive ai credenti di Efeso per risvegliare in essi la consapevolezza della loro piena identità e dei privilegi di cui godono in quanto seguaci di Gesù.