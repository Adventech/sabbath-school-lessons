---
title:  Siamo la chiesa del Dio vivente
date:   26/09/2023
---

`Perché è entusiasmante e importante far parte della chiesa di Dio (Ef 3)?`

Quando altri membri parlano positivamente della chiesa ci sentiamo incoraggiati. Ma il più entusiasta tra noi non sarà mai all’altezza dell’esuberante testimonianza di Paolo sulla chiesa al capitolo 3 di Efesini. Egli inizia con un resoconto delle sue preghiere elevate per i cristiani di Efeso (3:1; cfr. 1:1523), ma poi si interrompe per parlare della creazione della chiesa da parte di Dio (vv. 2-13), per poi tornare al suo resoconto e completarlo (vv. 14-21). Lungo questo cammino capiamo alcune cose importanti relative al «piano» o «mistero» di Dio:

1\. Dio concepisce nell’eternità il «mistero» o «piano» che riguarda la chiesa (vv. 3-5,9,11).

2\. Quel piano tenuto a lungo nascosto si compie grazie alla vita e alla morte di Cristo (v.11; cfr. 2:11-22).

3\. Paolo, grazie alla rivelazione, viene a conoscenza del «mistero» della chiesa e del fatto sorprendente che gli stranieri ne faranno parte a pieno titolo (vv. 3-6).

4\. Partecipa alla diffusione di questa notizia relativa alle «insondabili ricchezze di Cristo» in qualità di predicatore agli stranieri (vv. 8,9).

5\. Con tante persone conquistate a Cristo, la chiesa, composta da Ebrei e stranieri, rivela la «infinitamente varia sapienza di Dio... ai principati e alle potenze nei luoghi celesti» (v. 10), annunciando la loro sorte imminente (cfr. 6:10-20). Il progetto di unire tutte le cose in Cristo (1:10) è in corso, e il loro tempo è breve.

Questa comprensione della chiesa motiva Paolo a pregare per i credenti. Perché non provi a immaginare l’apostolo mentre pronuncia le sentite parole di Efesini 3:14-21 per te? Perché non immaginarlo mentre ti dice che sarai «ricolmo di tutta la pienezza di Dio» (v. 19) e che parteciperai a pieno titolo allo straordinario mistero in divenire di una chiesa unita?

`Quali sono alcune delle barriere che oggi separano i credenti nella nostra chiesa e che, alla luce delle parole di Paolo, non dovrebbero esistere? Cosa possiamo fare per rimuoverle?`