---
title:  Salvati per la comunità
date:   25/09/2023
---

`Leggendo Efesini 2, cerca di rispondere a questa domanda: Che cosa ha fatto Dio per noi tramite suo figlio, Gesù Cristo?`

«Ma Dio...», due sole parole, che dovrebbero essere quelle più ricche di speranza che l’umanità abbia conosciuto. In Efesini 2:1-10, Paolo parla del passato doloroso dei suoi lettori. Condividendo la condizione di tutta l’umanità: erano votati alla ribellione contro Dio e le loro vite erano dominate dal peccato e da Satana (vv. 1-3). «Ma Dio, che è ricco in misericordia...». E che cosa ha fatto Dio per loro e per noi?

1. Ci ha resi vivi con Cristo la sua risurrezione è anche la nostra.
2. Ci ha fatti salire in cielo l’ascensione di Cristo è anche la nostra.
3. Nel cielo ci ha fatti sedere accanto a Cristo la sua incoronazione è anche la nostra (vv. 4-7).

Non siamo semplici spettatori degli eventi della vita di Cristo che hanno cambiato il cosmo. Dio compie queste azioni straordinarie non perché abbiamo dei meriti, ma per sua grazia (vv. 8,9) e la sua intenzione è che i credenti vivano in solidarietà con Gesù e pratichino «opere buone» (v. 10).

I primi 10 versetti di Efesini 2 ci insegnano che siamo solidali con Gesù, quelli che vanno da 11 a 22 ci spiegano invece che lo siamo anche con gli altri in quanto parte della sua chiesa. La morte di Gesù ha generato effetti positivi verticali creando la relazione del credente con Dio (vv. 1-10), ma anche orizzontali cementando le nostre relazioni umane reciproche (vv. 11-22). Mediante la croce, Gesù demolisce tutto ciò che separa i credenti stranieri dagli Ebrei, compreso l’uso improprio della legge per ampliare il divario (vv. 1118). Gesù edifica inoltre un meraviglioso nuovo tempio composto da credenti. Gli stranieri, un tempo esclusi dall’adorazione nei luoghi sacri del tempio, adesso si uniscono agli Ebrei per diventare un unico popolo. Anche noi entriamo a far parte della chiesa di Dio, «un tempio santo nel Signore» (v. 21). Per mezzo della grazia di Dio anche tu hai il privilegio di vivere questo giorno in solidarietà con Cristo e gli altri credenti.

Efesini 2:8-10 ha contribuito alla conversione di tante persone. Martin Lutero scoprì in questi versetti la grazia che conquistò il suo cuore e anche alcune affermazioni che poi risultarono centrali per la Riforma: la salvezza per sola fede, per mezzo di Cristo soltanto e solo per la gloria di Dio. Nel 1738, diciotto giorni dopo la sua conversione, avvenuta in Aldersgate Street, a Londra, John Wesley predicò presso l’università di Oxford, offrendo «un grido dal cuore» e «il manifesto di un nuovo movimento». Il testo di riferimento? Efesini 2:8 cfr. A. Skevington Wood, “Strangely Warmed: The Wealeys and the Evangelical Awaken”, Christian History (periodico), vol. 5, n° 1 [1984].