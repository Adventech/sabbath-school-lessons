---
title:  L’unità della fede
date:   27/09/2023
---

`In Efesini 4 Paolo chiede ai credenti di rinunciare a certi comportamenti e di garantirne altri. Quali?`

Il quarto capitolo della Lettera agli Efesini comincia e termina con degli appelli, come membri di chiesa, a prendersi cura gli uni degli altri (4:1-3,32). Inoltre, offre forte sostegno all’idea di dover alimentare l’unità della chiesa. Parte elencando sette elementi «unici»: c’è un unico corpo, un unico Spirito, un’unica speranza, un unico Signore (Gesù Cristo), un’unica fede, un unico battesimo, un unico Dio e Padre (vv. 4-6). Siamo tenuti insieme grazie a queste realtà spirituali. Nella realtà, siamo uniti.

Se l’unità rappresenta una certezza teologica, richiede altresì un duro impegno. Dovremmo dunque sempre sforzarci «di conservare l’unità dello Spirito» (4:3). Un modo per consentire a ciascuno di dare il suo contributo è quello di diventare parte attiva del corpo di Cristo (vv. 7-16). Ogni membro è una parte dotata di talento dell’intero corpo e deve contribuire alla salute di quest’ultimo (vv. 7,16). Tutti devono trarre beneficio dall’opera degli apostoli, dei profeti, degli evangelisti, dei pastori/dottori e dei maestri (vv. 11,12). Questi, come i legamenti e i tendini, hanno una funzione unificatrice e ci aiutano a crescere insieme in Cristo, capo del corpo (vv. 13,15).

A quel tempo Paolo disse che anche loro non sono «più come bambini sballottati e portati qua e là da ogni vento di dottrina per la frode degli uomini, per l’astuzia loro nelle arti seduttrici dell’errore» (v. 14), parole che rivelano come la chiesa delle origini affrontò alcune lotte interne per colpa della «frode degli uomini».

Mentre si avvia all’appello finale, «siate invece benevoli e misericordiosi gli uni verso gli altri, perdonandovi a vicenda come anche Dio vi ha perdonati in Cristo» (v. 32), Paolo chiede ai credenti di fuggire dalla loro vecchia durezza di cuore (vv. 17-24), di evitare la rabbia e il linguaggio sconveniente, optando piuttosto per un modo di esprimersi che edifica e impartisce grazia (vv. 25-31). Questo capitolo sull’unità non presenta problemi di lettura, quando le cose sono serene. Diventa più problematico (e importante) applicarlo quando siamo coinvolti in una qualche situazione conflittuale. Ti stai ricordando oggi di sperimentare l’unità del corpo di Cristo, quella per la quale egli è morto?

`In che modo possiamo contribuire all’unità della nostra chiesa, sia a livello locale che globale? Perché è importante fare tutto ciò che è nelle nostre possibilità?`