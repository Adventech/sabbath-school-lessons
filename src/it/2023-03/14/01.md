---
title:  Adorazione nell'educazione
date:   23/09/2023
---

### Letture
Efesini capp. 1-6

> <p></p>
> «Infatti è per grazia che siete stati salvati, mediante la fede; e ciò non viene da voi; è il dono di Dio. Non è in virtù di opere affinché nessuno se ne vanti; infatti siamo opera sua, essendo stati creati in Cristo Gesù per fare le opere buone, che Dio ha precedentemente preparate affinché le pratichiamo» Efesini 2:8-10

Chi visita Londra può salire sul London Eye, la grande ruota panoramica che rappresenta una notevole attrazione. Da un’altezza di 137 metri sopra il fiume Tamigi, è possibile vedere ogni cosa: il Big Ben, il Parlamento, tanti palazzi e le cattedrali storiche. Per Nicholas Thomas Wright, esperto studioso di Nuovo Testamento, «la Lettera agli Efesini si pone in relazione a tutte le altre epistole paoline, un po’ come se si trattasse del London Eye. Non è il più lungo o profondo dei suoi scritti, ma offre una visione mozzafiato dell’intero territorio circostante. Da qui, mentre la ruota gira, si possono osservare i temi rincorrersi uno dopo l’altro» Paul for Everyone: The Prison Letters, SPCK (Society for Promoting Christian Knowledge Publishing), London, 2004, p. 3.

Nella Lettera agli Efesini, Paolo non si concentra su questioni di interesse locale. È come se l’apostolo si rivolgesse ai credenti di tutto il pianeta e a ogni chiesa, ovunque essa sorga. L’atmosfera senza tempo di questa epistola consente la «vista mozzafiato» che invade il nostro mondo e i nostri pensieri. Nel rivedere ogni singolo capitolo, teniamo bene in mente questa domanda: quali importanti verità emerse in Efesini devono continuare a modellare la nostra esperienza di credenti?