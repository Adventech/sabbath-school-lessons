---
title:  Il mistero del vangelo
date:   29/07/2023
---

### Letture
Efesini 3; Giobbe 11:5-9; Ezechiele 43:13-16; Amos 7:7,8; Apocalisse 11:1,2

> <p></p>
> «Or a colui che può, mediante la potenza che opera in noi, fare infinitamente di più di quel che domandiamo o pensiamo, a lui sia la gloria nella chiesa e in Cristo Gesù, per tutte le età, nei secoli dei secoli. Amen» Efesini 3:20,21

Paolo apre il terzo capitolo della Lettera agli Efesini con un argomento cui aveva già accennato in precedenza: «vale a dire che gli stranieri sono eredi con noi, membra con noi di un medesimo corpo e con noi partecipi della promessa fatta in Cristo Gesù mediante il vangelo» (3:6).

Oggi non può certo sorprendere, essendo la chiesa contemporanea composta soprattutto da «gentili», ma per l’epoca si trattava di un concetto totalmente nuovo per la maggior parte dei lettori.

Paolo prosegue poi con parole ispirate, riflettendo sulla sua passione nel predicare il vangelo di Gesù agli stranieri. Veniamo così a conoscenza delle sofferenze del momento dovute all’ampliamento del suo ministero, tra cui la reclusione in un carcere romano. Leggiamo altresì della sua dedizione al mistero che è al centro del vangelo, secondo cui nella chiesa gli stranieri sono su un piano di parità con i loro fratelli e sorelle ebrei. Siamo partecipi del suo entusiasmo per la chiesa e per la sua missione universale. Lo ascoltiamo pregare e lodare Dio per avere espresso la sua grazia mediante la chiesa. In sintesi, siamo ispirati a unirci a Paolo nella sua passione per il vangelo.