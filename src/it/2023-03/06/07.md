---
title:  Approfondimento
date:   04/08/2023
---

Leggere il capitolo «Risvegli moderni» dal libro Il gran conflitto, 461-478 [pp. 361-374].

«In che modo possiamo armonizzare la nostra pallida condizione spirituale con la presentazione del nostro testo (Ef 3:14-19), secondo il quale abbiamo il privilegio di possedere la pienezza della conoscenza? Come può il cielo contare su di noi, che abbiamo goduto di ogni vantaggio spirituale e temporale per crescere nella grazia, ma che non abbiamo approfittato delle opportunità? L’apostolo non scrisse quelle parole per allettarci, ingannarci o suscitare le nostre aspettative, deluse poi dalla nostra esperienza. Le scrisse per mostrarci cosa potremmo e dovremmo fare se davvero siamo eredi del regno di Dio. Come possiamo collaborare con lui se la nostra è un’esperienza pallida? Se siamo consapevoli dei privilegi di essere cristiani, dovremmo ricercare quella profonda comprensione spirituale nelle cose di Dio che egli ha voluto elargirci.

Crediamo seriamente alla Bibbia? Crediamo davvero di potere raggiungere la conoscenza di Dio che ci viene presentata in questo testo? Crediamo al fatto che ogni parola procede dalla bocca del Padre? Crediamo alle parole pronunciate dai profeti, dagli apostoli, da Gesù Cristo, autore di ogni conoscenza e benedizione e nel quale dimorano ogni ricchezza e pienezza? Crediamo davvero a Dio e al Figlio?» E. G. White, The Advent Review and Sabbath Herald, 1 ottobre 1889.

**Domande per la condivisione**

`Confronta la dossologia paolina in Efesini 3:20, 21 con altre che troviamo nel Nuovo Testamento: Romani 11:33-36; 16:25-27; Filippesi 4:20; 2 Pietro 3:18 sp; Giuda 24,25. Quali concetti e argomenti attraversano questi passaggi? Come potremmo adottare l’atteggiamento di lodare e adorare ciò che essi illustrano?`

`Confronta l’uso che Paolo fa della parola plēroma («pienezza») in Efesini 1:10,23; 3:19; 4:13. Perché pensi che questo concetto gli stesse tanto a cuore?`

`Di tutti gli interventi divini cui Paolo rende lode in Efesini 3, quale ti ispira maggiormente e perché?`

`Paolo termina la prima metà della lettera così come l’aveva iniziata (1:3-21), utilizzando il linguaggio della preghiera e della lode. Esulta per la potenza di Dio che è presente nella vita dei credenti grazie a Cristo e allo Spirito (3:16-21). Secondo quanto scrive Ellen G. White nella citazione appena letta, come possiamo fare per sperimentare al meglio quella potenza?`