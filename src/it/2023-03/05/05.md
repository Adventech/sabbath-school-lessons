---
title:  Lezione
date:   26/07/2023
---

`Paolo, con quali parole riassume il ministero di Cristo? (Ef 2:17,18)`

Il concetto di pace è importante in questa lettera, come dimostrano l’apertura e la chiusura: «Grazia a voi e pace da Dio, nostro Padre, e dal Signore Gesù Cristo» (1:2) «Pace ai fratelli e amore con fede, da Dio Padre e dal Signore Gesù Cristo» (6:23). Al capitolo 2, nei versetti da 11 a 22, Paolo ha affermato che Cristo incarna la pace («Lui, infatti, è la nostra pace»), suggerendo anche che è la croce a crearla (2:14-16). Cristo non si limita a distruggere qualcosa la separazione tra Ebrei e stranieri ma crea una nuova umanità, contraddistinta da rapporti di riconciliazione e pace (vv. 14-17). Pace che non significa semplicemente l’assenza di conflitto, ma è pervasa dal concetto ebraico di shalom, l’esperienza dell’integrità e del benessere nella nostra relazione con Dio (Ro 5:1), come in quelle con gli altri nostri simili.

`In che modo Paolo immagina i credenti partecipare alla condivisione del messaggio di pace di Gesù (Ef 4:3; 6:14,15; cfr. Ro 10:14,15; Ef 2:17-19; Is 52:7; 57:19)?`

Nel vangelo ci sono vari esempi che parlano di Gesù predicatore di pace. Nel suo messaggio di addio ai discepoli, promette loro (e anche a noi): «Vi lascio pace; vi do la mia pace» (Gv 14:27) e conclude: «Vi ho detto queste cose, affinché abbiate pace in me. Nel mondo avrete tribolazione; ma fatevi coraggio, io ho vinto il mondo» (16:33). Dopo la sua risurrezione, quando appare ai discepoli, dice loro ripetutamente: «Pace a voi» (Gv 20:19,21,26). In Efesini 2:17,18, Paolo ha una gran voglia di sottolineare che la predicazione della pace da parte di Cristo va ben oltre il tempo del suo ministero terreno. Lui ha predicato la pace al presente tanto a chi era lontano (i credenti stranieri prima della conversione) quanto a chi era vicino (gli Ebrei; cfr. Ef 2:11-13). Avendo accettato questa proclamazione, tutti i credenti ricevono profonde benedizioni.

`Come si diventa predicatori di pace? Quali situazioni conflittuali puoi contribuire a sanare?`