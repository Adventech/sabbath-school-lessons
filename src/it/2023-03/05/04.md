---
title:  Abbattere i muri divisori
date:   25/07/2023
---

`Secondo Paolo, cosa fece Gesù nei riguardi della «legge fatta di comandamenti in forma di precetti»? Perché agì in quel modo (Ef 2:14,15)?`

Paolo allude probabilmente alla balaustra o allo steccato che circondava il cortile di Israele nel tempio di Erode, con annessa minaccia di morte. Immagina che queste mura crollino e che agli stranieri sia garantito il pieno accesso all’adorazione di Dio (Ef 2:18). Ogni muro del genere, ribadisce l’apostolo, viene rimosso grazie alla croce. Perché lì comprendiamo che questi due popoli, Ebrei e stranieri, diventano a tutti gli effetti uno. Per alcuni (vv. 14,15) attesterebbe l’abolizione dei dieci comandamenti, sabato compreso, «messi da parte» dalla croce. Paolo dimostra profondo rispetto per i dieci comandamenti, considerandoli una risorsa per modellare il discepolato cristiano. Cita il quinto (6:2,3) e accenna ad altri (il settimo in Ef 5:3-14,2133; l’ottavo in Ef 4:28; il nono al v. 25 e il decimo in Ef 5:5). Ciò in assoluta coerenza con le precedenti sue affermazioni che riguardavano la legge (Ro 3:31; 7:12). Egli fa riferimento all’uso improprio della legge, ma la onora e ne presuppone la continuità.

Quindi, l’utilizzo di questi versetti per sostenere l’abolizione dei dieci comandamenti, soprattutto alla luce di tutti gli altri versetti biblici che ne ribadiscono la perpetuità, è chiaramente un’errata interpretazione dell’intento di Paolo.

Piuttosto, ogni ricorso alla legge volto a creare discordia tra Ebrei e stranieri e, soprattutto, a escludere questi ultimi dalla piena appartenenza al popolo di Dio e dalla possibilità di adorare, Paolo lo considera anatema e uso sconveniente dell’intento originale divino. La «legge» di Efesini 2:14,15 può riferirsi o agli aspetti cerimoniali che dividevano le due parti, rappresentati da Paolo nell’espressione «la legge fatta di comandamenti in forma di precetti», oppure al modo di interpretare e utilizzare sconvenientemente l’intero sistema legale dell’Antico Testamento, al fine di creare una separazione tra Ebrei e stranieri.

`Quali sono le tensioni in seno agli avventisti o tra le parti del più ampio panorama cristiano sui quali occorre confrontarsi per superarli? Perché l’amore di Cristo che ci accomuna dovrebbe essere sufficiente a risolvere tali tensioni?`