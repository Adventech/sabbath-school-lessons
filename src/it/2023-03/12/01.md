---
title:  Invitati a rimanere saldi
date:   09/09/2023
---

### Letture
Efesini 6:10-20; Deuteronomio 20:2-4; Romani 13:11-14; 1 Tessalonicesi 5:6-8; 1 Corinzi 15:23,24

> <p></p>
> «Del resto, fortificatevi nel Signore e nella forza della sua potenza. Rivestitevi della completa armatura di Dio, affinché possiate stare saldi contro le insidie del diavolo» Efesini 6:10,11

Occhi appannati, il servo si trascina fuori dal suo alloggio e vede una scena preoccupante, un esercito ben armato e ostile con «soldati, cavalli e carri». Rivolgendosi al profeta Eliseo, balbetta la notizia unitamente alla tormentata domanda: «“Ah, mio Signore, come faremo?”. Quegli rispose: “Non temere, perché quelli che sono con noi sono più numerosi di quelli che sono con loro”». Ma quelle parole non sembrano tranquillizzare il servitore, allora Eliseo lo stringe a sé e prega per lui: «SIGNORE, ti prego, aprigli gli occhi, perché veda!». La risposta alla preghiera del profeta giunge immediatamente. Il servo torna a guardare i bastioni, ma stavolta il velo che separa il visibile dall’invisibile si alza e può osservare non un esercito, ma due. «E il SIGNORE aprì gli occhi del servo, che vide a un tratto il monte pieno di cavalli e di carri di fuoco intorno a Eliseo» (2 R 6:15-17).

Nel comporre Efesini 6:10-20, Paolo prega perché sia potenziata la vista dei credenti per metterli in condizione di vedere la piena realtà del gran conflitto, traendo speranza da ciò che sarà rivelato loro.