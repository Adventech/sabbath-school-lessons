---
title:  Approfondimento
date:   15/09/2023
---

«La nostra è un’opera intraprendente; siamo i fedeli soldati di Gesù e in quanto tali dobbiamo fare sventolare il vessillo macchiato di sangue nelle roccaforti del nemico. “Il nostro combattimento infatti non è contro sangue e carne ma contro i principati, contro le potenze, contro i dominatori di questo mondo di tenebre, contro le forze spirituali della malvagità, che sono nei luoghi celesti”. Se accetteremo di posare le armi, di abbassare il vessillo e diventare prigionieri e servi di Satana, saremo esentati dal conflitto e dal dolore. Ma il prezzo di questa pace sarà la perdita di Cristo e del cielo. Non possiamo accettare la pace a simili condizioni. Se deve essere guerra, guerra sia, fino alla fine della storia della terra, piuttosto che cedere all’apostasia e al peccato» The Review and Herald, 8 maggio 1888.

Che collegamento può esistere tra Efesini 6:10-20 e l’Apocalisse? Il brano rivela la medesima visione di fondo degli eventi finali, o escatologici, come nel caso del richiamo al combattimento nel libro dell’Apocalisse (12; 16:1216; 19:17-21; 20:7-10). Sia in Efesini sia nell’Apocalisse il popolo di Dio è sotto attacco da parte dell’avversario che si trova «nei luoghi celesti» ed è «potente e attivo nell’età presente». E in entrambi i libri «il popolo di Dio viene incoraggiato dalla prospettiva dell’età futura». Inoltre, «i due scenari indicano esplicitamente la battaglia finale quando il nemico sarà sconfitto definitivamente e il nuovo regno stabilito per sempre», un’era nella quale «la gloriosa condizione finale del popolo di Dio e la sorte eterna del nemico» saranno evidenti (cfr. Yordan Kalev Zhekov, Eschatology of Ephesians, Evangelical Theological Seminary, Osijek, Croazia, 2005, pp. 217,233-235).

**Domande per la condivisione**

`Quando ti è successo di scontrarti palesemente con le forze delle tenebre? Qual è stata la strategia più efficacie in quella circostanza?`

`Dopo aver letto Efesini 6:10-20, come aiuteresti una persona particolarmente oppressa dalle «forze spirituali della malvagità» (v. 12)?`

`Qual è il modo migliore per individuare e respingere «le insidie del diavolo» (v.11)? Per esempio, quante volte ti è successo di essere pronto ad abbandonare la fede perché ti sei sentito troppo peccatore e corrotto per essere salvato? Chi ti ha messo quell’idea in testa, Cristo o le forze delle tenebre?`