---
title:  Saldi sull’antico campo di battaglia
date:   13/09/2023
---

`Leggere Efesini 6:10-20 e fare caso a tutte le volte che Paolo usa il verbo restare saldi. Perché lo considera un concetto così importante?`

Dobbiamo calare la metafora militare di Paolo nel contesto dell’antico campo di battaglia. Cosa voleva dire «rimanere saldi» (Ef 6:11,13,14)? Il verbo indica un atteggiamento puramente difensivo? Il linguaggio marziale presente negli scritti di Tucidide, uno dei grandi autori classici della letteratura militare, evidenzia tre azioni in successione che si devono verificare perché una parte risulti vittoriosa:

1. I soldati devono «avvicinarsi al nemico», cioè marciare per affrontarlo;
2. Poi devono sferrare l’attacco e «rimanere fermi, saldi» e «mantenere la posizione», combattendo corpo a corpo contro i nemici;
3. Infine devono «respingere l’avversario» (Tucidide, The Peloponnesian War, Ae.p. Dutton, New York, 1910, 4.10. 1-5).

Il momento decisivo di un’antica battaglia giungeva quando si verificava la seconda delle azioni appena citate e le due falangi contrapposte venivano a contatto provocando una «terribile cacofonia di bronzo, legno e carne frantumata», che l’antico storico Senofonte definisce “uno schianto terribile”» Victor Davis Hanson, The Western Way of War, Oxford University Press, New York, 1989, pp. 152,153.

Rimanere saldi e mantenere la posizione in quel momento strategico erano le sfide di ogni battaglia dell’antichità. Nel combattimento corpo a corpo che sarebbe seguito, ciascuna delle due parti avrebbe cercato il momento giusto per «l’attacco a sorpresa».

La chiamata alle armi di Paolo fa venire in mente un combattimento in cui i soldati «si ammassano, dando e prendendo centinaia di colpi a distanza ravvicinata» Victor Davis Hanson, The Western Way of War, p. 152. È confermato proprio da Paolo quando, spiegando che la battaglia della chiesa è contro i suoi nemici, sembra descrivere un incontro di wrestling (Ef 6:12, cfr. la lezione di giovedì) e nell’uso di una forma intensiva del verbo «rimanere saldi» al v. 13: «affinché possiate resistere nel giorno malvagio, e restare in piedi dopo aver compiuto tutto il vostro dovere». Non si sta certo parlando di un atteggiamento rilassato! «Rimanere saldi» significa quindi lottare con vigore e usare ogni arma nel combattimento a distanza ravvicinata, un punto che Paolo aveva già evidenziato in una precedente esortazione: «state fermi in uno stesso spirito, combattendo insieme con un medesimo animo per la fede del vangelo» (Fl 1:27).

`Leggere Ebrei 12:4. Questo testo come condensa il senso dell’espressione rimanere saldi nel Signore? Come viverlo in comunità?`