---
title:  'Mariti e mogli: uniti alla croce'
date:   26/08/2023
---

### Letture
Efesini 5:21-33; Filippesi 2:3,4; Ezechiele 16:1-14; 2 Corinzi 11:1-4; Genesi 2:15-25

> <p></p>
> «Mariti, amate le vostre mogli, come anche Cristo ha amato la chiesa e ha dato se stesso per lei, per santificarla dopo averla purificata lavandola con l’acqua della parola, per farla comparire davanti a sé, gloriosa, senza macchia, senza ruga o altri simili difetti, ma santa e irreprensibile» Efesini 5:25-27

Paolo, in Efesini 5:21-33, elabora il concetto della sottomissione reciproca dei credenti (v. 21); poi offre dei consigli alle mogli (vv. 21-24) e ai mariti cristiani (vv. 25-32), per terminare con un distillato delle istruzioni rilasciate a entrambi (v. 33).

In questi consigli, gli studiosi moderni della Bibbia sentono parlare Cristo delle nostre relazioni. Saremo in grado di farlo quando comprenderemo che Efesini 5:21-6:9 è il metodo paolino di attualizzare il grande tema della lettera, cioè l’unità, che però adesso riguarda il nucleo domestico. Se da un lato è molto critico verso le strutture sociali imperfette dell’antico mondo (4:22), dall’altro celebra la creazione di una nuova umanità (2:15) incorporata nella più ampia umanità le cui strutture sociali sono fallaci. I credenti dimostrano, dall’interno di tali strutture, che sono state sprigionate una nuova forza, lo Spirito Santo (v. 22, 3:16, 5:18-21; 6:17,18) e una nuova etica modellata su Cristo, che mirano al compimento definitivo del piano divino per il suo popolo e per il mondo.