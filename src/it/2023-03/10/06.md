---
title:  «Una sola carne»
date:   31/08/2023
---

`Leggere Genesi 2:15-25. Cosa avviene prima che venga pronunciata la frase che stabilisce come moglie e marito diventeranno una sola carne?`

Una chiave per una possibile applicazione del consiglio di Paolo a mogli e mariti è capire la citazione di Genesi 2:24 (in Efesini 5:31), al culmine del suo discorso. Mentre medita sul racconto della creazione nella Genesi, l’apostolo prende in considerazione le necessità delle congregazioni cristiane e la salute delle relazioni familiari al loro interno. Egli coglie in Genesi 2:24 un messaggio che si diffonde nel tempo. Secondo il disegno divino, il matrimonio è inteso come una relazione che dà vita a una «carne sola», con un’unione sessuale che si rispecchi in un’unione emozionale e spirituale, che dia significato alla stessa relazione sessuale.

Scegliendo di citare Genesi 2:24, Paolo seleziona una frase sul matrimonio pronunciata prima della caduta e la applica alle relazioni tra mariti e mogli cristiane. Nel nostro mondo post-caduta, la dilagante strumentalizzazione dei rapporti sessuali tra uomo e donna rivela come sia intrinsecamente legato alla cultura moderna il concetto secondo cui l’unione sessuale rappresenti la sottomissione della “femmina”. Paolo sostiene che la relazione sessuale non prevede, come dice Genesi, alcuna sottomissione ma solo un’unione. Non simboleggia né sancisce il dominio del maschio ma l’unione tra marito e moglie, al punto tale da farli diventare una «carne sola». Possiamo quindi affidarci sia a Efesini 5:21-23 che a Genesi 2:24 per una teologia importante, contro culturale e correttiva sul matrimonio e la sessualità.

Al versetto 32, Paolo parla di un «mistero grande», che riguarda entrambe le componenti della doppia metafora che l’apostolo propone: il matrimonio cristiano compreso alla luce della relazione tra Cristo e la sua chiesa e la medesima relazione intesa alla luce del matrimonio cristiano. Quest’ultimo viene elevato quando paragonato alla relazione tra Cristo e la chiesa. Oltre a ciò, pensando a tale relazione indossando le lenti di un matrimonio cristiano denso di attenzione, il credente acquisisce ulteriore consapevolezza circa la propria personale relazione con Cristo.

`Perché Efesini 5:33 rappresenta un coinciso riassunto dei consigli elargiti ai versetti da 21 a 32? Per chi è sposato, come fare per implementare questi princìpi all’interno della propria esperienza coniugale?`