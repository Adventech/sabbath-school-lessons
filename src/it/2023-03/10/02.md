---
title:  Consigli alle mogli cristiane
date:   27/08/2023
---

Paolo attacca con un passaggio che fa da cerniera, Efesini 5:21, tra i precedenti 20 versetti e i successivi 12, dove auspica che i membri di chiesa si sottomettano gli uni agli altri (cfr. Mr 10:42-45; Ro 12:10; Fl 2;3,4).

I credenti devono farlo «nel timore di Cristo» (Ef 5:21); questa è la prima di tante circostanze in cui Paolo sancirà che la relazione con Gesù è quella più importante e decisiva per i credenti.

`Paolo cosa intende quando stimola i credenti a sottomettersi reciprocamente (Ef 5:21)?`

Paolo invita le mogli cristiane a sottomettersi «ai... mariti, come al Signore» (v. 22), chiarendo che parla della loro remissione ai rispettivi coniugi (cfr. 1 P 3:1,5). Quando Paolo dice che le mogli devono sottomettersi «come al Signore» intende affermare che una moglie deve asservire il marito come se fosse Cristo, oppure che Cristo è il più genuino ed elevato focus della sua sottomissione?

Alla luce di Efesini 6:7, dove agli schiavi viene chiesto di servire «come se serviste il Signore e non gli uomini», e di Colossesi 3:18, dove si chiede alle mogli di essere sottomesse ai mariti «come si conviene nel Signore», è preferibile la seconda opzione. Le mogli sono anch’esse delle credenti che, prima dei loro mariti, sono chiamate a onorare Cristo.

In Colossesi, come in Efesini, solo Cristo viene individuato quale capo supremo della chiesa, suo corpo (Ef 1:22; 5:23; Cl 1:18): «Cristo è capo della chiesa, lui, che è il Salvatore del corpo» (Ef 5:23). Per analogia, «il marito è il capo della moglie» e la fedeltà della chiesa nei confronti di Cristo è il modello di riferimento per la lealtà della sposa al suo coniuge. Il passaggio presume un matrimonio nel quale abbondano amore e attenzione reciproca, non un rapporto disfunzionale. Questo versetto non deve essere interpretato come giustificazione di una qualsiasi forma di abuso domestico.

`Secondo quello che abbiamo appena letto, perché è importante ricordare il seguente consiglio: se il marito «è un uomo grezzo, rude, violento, egoista, brusco e arrogante, non si esprima dicendo che il marito è il capo della moglie nel vero senso della parola...» AH, p. 117 [78].`