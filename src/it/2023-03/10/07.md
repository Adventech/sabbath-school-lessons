---
title:  Approfondimento
date:   01/09/2023
---

Ellen G. White sollecita coerentemente i coniugi a desistere dal tentativo di avere il controllo sull’altro/a. «Non cercate di obbligarvi reciprocamente a cedere ai vostri desideri. In questo modo non potrete conservare un amore reciproco. Siate buoni, pazienti, indulgenti, amabili e cortesi» AH, p. 118 [79].

Ecco il suo commento sull’interpretazione e l’applicazione di Colossesi 3:18 (ed Efesini 5:22-24).

«Spesso viene posta questa domanda: “La donna deve rinunciare a usare la propria volontà?”. La Bibbia afferma con chiarezza che l’uomo è il capo della famiglia: “Mogli siate sottomesse ai vostri mariti” (Cl 3:18). Se l’apostolo si limitasse a questo ordine, potremmo dedurre che la condizione della donna non è invidiabile... Molti mariti si soffermano sulla prima parte del versetto mentre bisogna leggere anche quello che segue: “come si conviene nel Signore». Ciò che viene chiesto alla donna è cercare in ogni momento di rispettare Dio e glorificarlo. Deve sottomettersi completamente solo al Signore Gesù Cristo, colui che al prezzo inestimabile della propria vita l’ha riscattata... Al di sopra di lei c’è il suo Redentore, la cui volontà supera quella del marito. L’ubbidienza al marito deve manifestarsi in conformità agli ordini di Dio, “come si conviene nel Signore”» AH, pp. 115, 116 [77, 78].

**Domande per la condivisione**

`Se qualcuno affermasse che Efesini 5:21-33 è un passaggio obsoleto che non riguarda più le relazioni cristiane, dal momento che costringe a un modello di matrimonio che si basa sull’autorità e il dominio del marito, cosa risponderesti?`

`Cosa potrebbe offrire il consiglio di Paolo in Efesini 5:21-33 a chi sta vivendo una complessa situazione coniugale?`

`Ci sono cristiani secondo i quali il racconto della creazione narrato in Genesi 1 e 2 è solo una metafora e non descrive quello che realmente accadde, ovvero miliardi di anni di evoluzione. Il ricorso di Paolo a quell’evento cosa ci suggerisce circa la sua letteralità?`

`Torniamo al tema di una «carne sola». In che modo ci aiuta a comprendere meglio la santità del matrimonio e perché la coppia matrimoniale deve fare di tutto per preservare questa santità?`