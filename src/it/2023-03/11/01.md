---
title:  Lealtà verso Cristo
date:   02/09/2023
---

### Letture
Efesini 6:1-9; Marco 10:13-16; Colossesi 3:21; 1 Pietro 2:18-25; 2 Corinzi 5:10; Colossesi 3:24,25

> <p></p>
> «Voi, padroni, agite allo stesso modo verso di loro astenendovi dalle minacce, sapendo che il Signore vostro e loro è nel cielo e che presso di lui non c’è favoritismo» Efesini 6:9

Nel 2018, un reperto del Museo della Bibbia di Washington attirò estrema attenzione. Si trattava di una Bibbia in versione abbreviata che mirava a insegnare punti essenziali della fede e cancellava ogni passo che incoraggiava la ribellione da parte degli schiavi. Pubblicato nel 1808, il testo non rimuove semplicemente un passaggio qua e là, manca il 90 per cento dell’Antico Testamento e il 50 per cento del Nuovo. Di 1.189 capitoli della Bibbia, ne conserva solamente 232.

Quei brani che in apparenza consolidano l’istituto della schiavitù, soprattutto venendo meno buona parte della narrativa legata alla «buona notizia», rimangono praticamente intatti, tra questi alcuni testi spesso fraintesi, tipo: «Servi, ubbidite ai vostri padroni secondo la carne con timore e tremore, nella semplicità del vostro cuore, come a Cristo» (Ef 6:5).

Oggi, per noi, dato il tempo e la società in cui viviamo, la sfida più importante è leggere Efesini 6:1-9 alla luce dell’intera storia della salvezza rivelata in tutta la Bibbia. Cosa possiamo imparare mentre osserviamo Paolo applicare i valori del vangelo all’imperfetta struttura sociale della sua epoca?