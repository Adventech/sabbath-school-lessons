---
title:  Approfondimento
date:   21/07/2023
---

Alla base della Lettera agli Efesini c’è una storia che parzialmente viene spesso ripetuta, o alla quale si allude: gli elementi principali della narrativa sono i seguenti:

1\. La scelta delle persone da parte di Dio «prima della creazione del mondo» (1:4,5,11).

2\. Il loro passato, la loro esistenza perduta (2:1-3,11,12; 4:17-19,22; 5:8).

3\. L’intervento di Dio per mezzo di Cristo allo scopo di salvarle (1:7,8; 2:46,13-19; 4:1,20,21; 5:2,8,23,25,26).

4\. L’accettazione da parte loro del vangelo (1:12,13 e implicita altrove). Un tempo «senza speranza» (2:12), possiedono adesso «una sola speranza» (4:4; cfr. 1:18).

5\. La vita presente dei lettori cui si rivolge la lettera, ora considerati discepoli. Pur vivendo in un tempo carico di pericoli e minacciati dall’opposizione delle forze del male, possono attingere alle risorse offerte da quel Signore che ora siede alla destra del Padre (1:15-23; 2:6; 3:14-21; 4:7-16; 6:10-20).

6\. Quando la storia arriverà al suo culmine, il ruolo di garante (1:13,14) o «sigillo» (4:30) svolto dallo Spirito giungerà a compimento. In quel momento cruciale i credenti saranno ricompensati per la loro fedeltà, entrando in possesso dell’«eredità» già assicurata loro in Cristo (2:7; 6:8,9); grazie alla loro fede in Gesù avranno un posto garantito nel suo regno futuro (1:21; 2:7,19-22; 4:13,15; 5:27).

**Domande per la condivisione**

`Alla base dell’epistola agli Efesini non troviamo solo il racconto di alcuni credenti del primo secolo, ma possiamo leggere la nostra stessa storia. Quale fase tra le tante elencate ti dona maggiore speranza in questo momento?`

`Secondo te, per quale motivo Paolo ricorda più volte il passato peccaminoso dei suoi lettori, invitandoli a riflettere sulle loro vite precedenti la conversione?`

`Metti a confronto la sintesi fatta da Paolo in Efesini 2:8-10 con quella precedente di Romani 1:16,17. Quali tematiche simili emergono? Quali differenze?`

`È vero che le opere buone non hanno alcun peso nella nostra redenzione, dal momento che non potranno mai farci acquisire dei meriti davanti a Dio. Perché, d’altra parte, hanno una funzione importante nel piano divino per i credenti (Ef 2:10)?`