---
title:  Il grande piano divino centrato su Cristo
date:   01/07/2023
---

### Letture
Efesini 1:3-14; 2:6; 3:10; Colossesi 1:13,14; Deuteronomio 9:29

> <p></p>
> «Benedetto sia il Dio e Padre del nostro Signore Gesù Cristo, che ci ha benedetti di ogni benedizione spirituale nei luoghi celesti in Cristo» Efesini 1:3

Venticinque anni dopo essere diventato il primo uomo a camminare sulla luna, Neil Armstrong scrisse una nota di ringraziamento al team di creativi che aveva progettato la tuta spaziale, l’unità di mobilità extraveicolare (EMU), con la quale mosse quegli storici passi. Definendola «la navicella spaziale più fotografata della storia» e, scherzando sul fatto che era riuscita a nascondere alla vista il suo «brutto occupante», Armstrong ringraziò la «EMU gang» presso il centro spaziale Johnson per la «tuta resistente, affidabile e coccolona» che aveva preservato la sua vita, inviando loro «un quarto di secolo di ringraziamenti e congratulazioni».

Paolo esordisce nella sua lettera agli Efesini con una formidabile nota di ringraziamento, rendendo lode a Dio per le benedizioni che aveva elargito, fondamentali per la sopravvivenza dei credenti esattamente come la tuta spaziale per chi cammina sulla luna. Paolo sottolinea che Dio si era adoperato per quelle benedizioni «prima della creazione del mondo» (Ef 1:4), e lo ringrazia per avere agito nei secoli a beneficio dei credenti.

L’apertura di Paolo rende questa lettera particolarmente preziosa per capire come adorare Dio e ringraziarlo per le tante benedizioni che ci concede.