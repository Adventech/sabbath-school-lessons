---
title:  Approfondimento
date:   11/08/2023
---

Due note ci possono aiutare ad ampliare il nostro studio su Efesini 4:7-10:

**1. La traduzione di Efesini 4:9.** Alcune versioni indicano che la discesa è avvenuta prima dell’ascesa. Altre sono invece più aderenti al testo greco, lasciando irrisolta la tempistica dell’ascesa e della discesa, il che consente, secondo la prospettiva indicata nella lezione di martedì, di seguire l’ordine narrativo del Salmo 68:18: prima l’ascesa di Cristo in cielo, poi la sua discesa mediante lo Spirito.

**2. Ha portato con sé dei prigionieri.** Citando il Salmo 68:18 dalla versione cosiddetta dei Settanta (antica traduzione in greco dell’Antico Testamento), Paolo usa in Efesini 4:8 un’espressione che dice letteralmente: «egli ha condotto prigioniera la prigionia» (come, per esempio, nella versione Nuova Diodati), ma che da opinione ampiamente condivisa significa «ha portato con sé dei prigionieri» (Nuova Riveduta).

Gli avventisti, spesso, hanno interpretato così quest’espressione: Cristo porta con sé in cielo coloro i quali furono risorti al tempo della sua stessa risurrezione (Mt 27:51-53). Essi rappresentano «una primizia», «un fascio di spighe» dei redenti che presenta al Padre tornando nelle corti celesti (vedi SDA Bible Commentary, vol. 6, p. 1.022). In alternativa, coerentemente con Colossesi 2:15, l’espressione potrebbe essere considerata un’immagine della vittoria di Cristo sui suoi nemici, Satana e i suoi angeli del male, ritratti come prigionieri sconfitti.

**Domande per la condivisione**

`Confronta l’elenco dei doni spirituali di Efesini 4:11 con quello di 1 Corinzi 12:411,27-30, di Romani 12:4-8 e di 1 Pietro 4:10,11. Quali differenze e analogie riesci a notare?`

`Discutere nella classe a proposito dei «venti di dottrina» che soffiano oggi nella chiesa. Paolo dice che essi non ci devono travolgere. Concretamente, come possiamo difenderci dai danni che possono provocare?`

`Mediante la Lettera agli Efesini, Paolo insiste molto sul tema dell’unità. Ma dobbiamo ricercarla a ogni costo? In altre parole, in quali casi il desiderio di inseguirla diventa controproducente?`