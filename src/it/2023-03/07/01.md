---
title:  Il corpo unito di Cristo
date:   05/08/2023
---

### Letture
Efesini 4:1-16; Filippesi 2:3; Salmo 68:18; Atti 2; 1 Corinzi 12:411,27-30; Isaia 5:4

> <p></p>
> «È lui che ha dato alcuni come apostoli, altri come profeti, altri come evangelisti, altri come pastori e dottori, per il perfezionamento dei santi in vista dell’opera del ministero e dell’edificazione del corpo di Cristo» Efesini 4:11,12

Una fiaba di Esopo, La pancia e i piedi, dice più o meno così: «La pancia e i piedi stavano litigando per imporre la rispettiva superiorità e quando i piedi dissero che erano molto più forti perché portavano in giro anche lo stomaco, questi replicò: “Miei cari amici, se io non assumessi il cibo voi non sareste in grado di portare un bel niente”» Lloyd W. Daly, Aesop Without Morals, Thomas Yoseloff, New York, 1961, p. 148.

Paolo usò l’immagine del corpo umano per ribadire un importante concetto spirituale: quel corpo e la chiesa in quanto corpo di Cristo è composto da varie parti che hanno funzioni diverse e tutte devono lavorare insieme perché il corpo rimanga sano.

In Efesini 4:1-16, l’apostolo impiega nuovamente la metafora del corpo già efficacemente utilizzata in precedenza (Ro 12:3-8; 1 Co 12:12-31). Cristo è il capo del corpo e mette a sua disposizione delle persone «talentuose» che aiutino a tenerlo unito, perché ogni singola parte ogni membro di chiesa offre le sue abilità per il bene di tutto l’insieme.

L’immagine di un corpo sano e unito ci aiuta a comprendere quale sia lo scopo che Dio ha in mente per noi: fare parte di una chiesa fruttuosa e unita in Cristo.