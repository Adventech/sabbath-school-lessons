---
title:  La promessa della presenza di Dio
date:   16/10/2025
---

### inVite

Giosuè deve essersi sentito solo quando si rese conto che avrebbe combattuto battaglie importanti senza la presenza e la guida di Mosè, il suo capo fidato per gli ultimi quarant’anni. Giosuè deve aver sentito terribilmente la mancanza del sostegno e della saggezza di Mosè! Perdere Mosè senza dubbio fece sentire a Giosuè un forte senso di dipendenza da Dio. Sapeva che tutta la sua forza doveva venire da lui.

Giosuè era stato incaricato della missione di conquistare i potenti cananei; impossibile con mezzi umani. Avere la benedizione e la presenza di Dio era l’unica speranza di successo. Giosuè trovò rifugio nella promessa della presenza di Dio quando Dio gli disse: «io non ti lascerò e non ti abbandonerò» (Giosuè 1:5). Giosuè ascoltò attentamente mentre Dio ripeteva la promessa: «il Signore, il tuo Dio, sarà con te dovunque andrai» (v.9). Non ci sarebbero storie su Giosuè e sulla conquista di Canaan se egli non avesse prima abbracciato la promessa della presenza di Dio e scelto di andare avanti con fede. Tutto dipendeva dalla fiducia di Giosuè nel fatto che Dio fosse con lui.

Come Giosuè, i discepoli di Gesù ricevettero una missione impossibile che non sarebbe mai stata compiuta con mezzi umani: portare il vangelo in tutto il mondo. Anche loro sarebbero stati completamente sopraffatti dall’enormità della loro missione se non si fossero affidati alla presenza di Dio con loro. Quando Gesù incaricò i discepoli, garantì loro la sua presenza con parole che ricordavano la promessa fatta a Giosuè: «Ed ecco, io sono con voi tutti i giorni, sino alla fine dell’età presente» (Matteo 28:20). La promessa di Cristo di continuare a essere presente era l’unica base su cui i discepoli potessero sperare di avere successo nel portare il messaggio di salvezza al mondo.

Mentre i discepoli andavano avanti con la loro missione, affrontarono incredibile opposizione. Nel corso dei loro viaggi, fecero affidamento sulla presenza di Dio che li sostenesse. All’apostolo Paolo, Gesù apparve in visione dicendo: «Non temere, ma continua a parlare e non tacere; perché io sono con te, e nessuno ti metterà le mani addosso per farti del male; perché io ho un popolo numeroso in questa città» (Atti 18:9, 10). La chiesa dei primi tempi trovò il coraggio di continuare a predicare a prescindere dai rischi quando credevano che Dio fosse con loro.

Il compito che Dio ci ha dato oggi — completare il grande mandato — non richiede meno fede in Dio. Potrebbe sembrare più semplice ritirarci nelle nostre case, aule e posti di lavoro, cercando di nasconderci dall’opera che Dio ci sta chiamando a svolgere. Ma come Giosuè e i discepoli, abbiamo la garanzia della presenza di Dio. Con la sua forza, dobbiamo afferrare la sua promessa, vincere le nostre paure e andare avanti con fede per compiere la sua chiamata.

**Medita ancora su Giosuè 1 e cerca dov’è Gesù.**

- Come vedi Gesù diversamente o nuovamente?
- Dio quando ti ha chiamato a fare qualcosa di impossibile? Cosa hai imparato?

` `

`Risposta alla preghiera:`