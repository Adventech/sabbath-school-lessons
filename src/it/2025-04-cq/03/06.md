---
title:  Il nuovo leader
date:   17/10/2025
---

### inSight

«Mosè era morto, ma non la sua autorità, che si sarebbe perpetuata nel cuore degli israeliti. Avrebbero ricordato quella vita santa e altruistica che in silenzio, ma con forza di persuasione, aveva trasformato perfino la vita di coloro che avevano ignorato le sue parole viventi...

Ora il capo riconosciuto d’Israele era Giosuè. Egli si era distinto soprattutto come guerriero, aveva delle qualità preziose per questa fase della storia del popolo d’Israele. Coraggioso, deciso, perseverante, sollecito, incorruttibile, pronto a trascurare gli interessi personali in favore di coloro che gli erano stati affidati e soprattutto ispirato da una profonda fede in Dio, quest’uomo, scelto dal Signore aveva il carattere adatto per guidare le schiere d’Israele nella terra promessa. Durante il soggiorno nel deserto, Giosuè era stato il primo ministro di Mosè. Era stato fedele, senza rivendicare nulla, e aveva dimostrato di essere degno di succedergli anche prima di essere chiamato a questo incarico da Dio stesso, dimostrandosi fermo nel sostenere la verità nei momenti di pericolo, quando gli altri tentennavano.

Giosuè era molto preoccupato per l’opera che l’attendeva e fu necessario un messaggio di Dio per fugare i suoi timori e le sue incertezze. “... Come sono stato con Mosè, così sarò teco...” (Giosuè 1:5) gli assicurò l’Eterno. “... Tu metterai questo popolo in possesso del paese che giurai ai loro padri di dare ad essi” (v. 6). “Ogni luogo che la pianta del vostro piede calcherà, io ve lo do come ho detto a Mosè” (v. 3). Tutto il territorio che si estendeva dalle lontane cime del Libano alla costa del mar Morto, e in oriente sino agli argini dell’Eufrate, doveva appartenere a Israele.

A questa promessa l’Eterno aggiunse un incoraggiamento e un ordine: “Solo, sii forte e fatti risolutamente animo, avendo cura di mettere in pratica tutta la legge che Mosè, mio servo, t’ha data... Questo libro della legge non si diparta mai dalla tua bocca, ma meditalo giorno e notte... non te ne sviare ne a destra né a sinistra... poiché allora riuscirai in tutte le tue imprese, allora prospererai” (vv. 7,8)».–Ellen G. White, Patriarchi e profeti, pp. 406, 407.

`Dopo lo studio di questa settimana, quali sono delle applicazioni personali per la tua vita?`

`Come possiamo istituire un’eredità o influenza che continui dopo la nostra morte?`

`Ripassa il tuo versetto a memoria. Come si è applicato alla tua vita questa settimana?`