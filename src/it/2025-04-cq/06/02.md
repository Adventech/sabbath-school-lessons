---
title:  Un patto violato
date:   03/11/2025
---

### inGest

Giosuè capiva che la sconfitta ad Ai era causata dal fatto che Dio aveva ritirato la sua benedizione dal popolo di Israele. Poiché essi avevano violato il loro patto, Dio non poteva continuare a benedirli. Questo non era semplicemente il peccato di un individuo, l’intero accampamento era collettivamente responsabile del loro patto con Dio. «Israele ha peccato; essi hanno trasgredito il patto che avevo loro comandato d’osservare; hanno perfino preso dell’interdetto, lo hanno rubato» (Giosuè 7:11, corsivo aggiunto). Questa era una crisi nazionale. Legalmente, gli israeliti avevano violato il loro accordo con Dio e perso i loro privilegi come popolo del patto di Dio. Inoltre gli israeliti avevano «attirato su di sé lo sterminio» (v.12, TILC) come i loro nemici, a meno che il patto non potesse essere riparato.

Prima che Gerico fosse presa Dio aveva detto inequivocabilmente che tutto ciò che era a Gerico era destinato a lui. Assolutamente nulla doveva essere preso come bottino o per uso personale. Giosuè lo aveva annunciato a tutti: «E voi guardatevi bene da ciò che è votato all’interdetto, affinché non siate voi stessi votati allo sterminio, prendendo qualcosa d’interdetto, e non rendiate maledetto l’accampamento d’Israele, gettandovi lo scompiglio» (Giosuè 6:18). Nessuno poteva fingere di non aver capito o sentito. Trascurare il comandamento di Dio significava banalizzare il suo miracolo a Gerico e rifiutare il suo patto con gli israeliti.

C’era un’unica soluzione: il Signore disse a Giosuè di alzarsi e santificare il popolo (7:13). La parola santificare significa anche «mettere da parte». Dio aveva separato il popolo di Israele dal mondo sia per quanto riguardava la loro identità che le loro pratiche. Scegliendo di portare una cosa maledetta nell’accampamento, avevano scelto ancora una volta di identificarsi con il mondo. Questa cosa maledetta doveva essere rimossa affinché potessero essere ristabiliti come popolo del patto di Dio. «Tu non potrai resistere ai tuoi nemici, finché non abbiate tolto l’interdetto di mezzo a voi» (v.13).

Giosuè si rivolse alla folla e diede a tutti una notte per esaminare la loro coscienza e confessare i loro peccati. Il giorno dopo tirarono a sorte e alla fine trovarono che il colpevole era un uomo chiamato Acan. Non avendo dove nascondersi, Acan riconobbe di aver visto, desiderato e preso oggetti proibiti dalle rovine di Gerico. Tra gli oggetti c’era un bel mantello importato da Babilonia, circa due chili d’argento e una sbarra d’oro che pesava circa mezzo chilo. Sperando di nascondere il suo bottino, Acan aveva portato di corsa gli oggetti nella sua tenda e li aveva nascosti in terra, ma non ci si può nascondere da Dio. Acan condannò se stesso, non solo con la sua testimonianza ma anche con le prove inconfutabili recuperate dalla sua tenda. Poiché si era identificato con le cose di Gerico, Acan doveva soffrire la stessa punizione degli abitanti di Gerico.

**Torna al testo che hai scritto e studia il brano.**

- [Cerchia] le parole/frasi/idee ripetute.
- [Sottolinea] le parole/frasi che sono importanti e hanno significato per te.
- Disegna [Frecce] per collegare parole/frasi ad altre parole/frasi associate o collegate.

` `

_Impara a memoria il tuo brano preferito di Giosuè 7, 8. Scrivilo più volte per aiutare con la memorizzazione._

`Come possiamo differenziare tra l’avidità e una buona amministrazione?`

`Come possiamo difenderci dalla tentazione di identificarci con le cose del mondo invece di separarci da esse?`