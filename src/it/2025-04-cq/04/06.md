---
title:  Dare garanzia
date:   24/10/2025
---

### inSight

«L’avanzata iniziò al momento stabilito; l’arca, portata a spalla dai sacerdoti, guidava l’avanguardia... Gli sguardi di tutti erano fissi sui sacerdoti che avanzavano verso la riva del Giordano. Videro che l’arca sacra veniva trasportata rapidamente verso il fiume tumultuoso, finché i piedi dei portatori furono ricoperti dall’acqua. Allora, all’improvviso, mentre a monte l’acqua veniva risucchiata, il resto fluiva a valle, e così apparve il letto del fiume.

Ubbidendo a un ordine divino, i sacerdoti avanzarono verso il centro e vi rimasero finché tutto il popolo attraversò il letto e raggiunse l’altra riva. Per tutti gli israeliti era chiaro che la potenza che tratteneva le acque del Giordano era la stessa che quarant’anni prima aveva aperto ai loro padri un varco nel mar Rosso. Alla fine, quando tutto il popolo ebbe attraversato il fiume, anche l’arca fu portata sulla riva occidentale e appena raggiunse un luogo sicuro “e i sacerdoti... stettero a piè fermo sull’asciutto” (v. 17), le acque, che erano state trattenute, furono liberate e ricoprirono il solco scavato dall’acqua.

In ricordo di questo miracolo, mentre i sacerdoti che sostenevano l’arca erano ancora nel mezzo del Giordano, dodici uomini scelti precedentemente, uno per ogni tribù, presero una pietra dal letto del fiume e la portarono sulla riva occidentale. Queste pietre dovevano formare un monumento per ricordare alle generazioni future il luogo in cui gli israeliti si erano accampati per la prima volta oltre il fiume. Il popolo ricevette da Giosuè l’ordine di ripetere ai figli, e ai figli dei loro figli, la storia della liberazione che Dio aveva compiuto per loro...

L’influsso che questo miracolo ebbe sia sugli ebrei sia sui loro nemici, fu molto importante. Per Israele rappresentava la certezza della continua presenza e protezione di Dio, una prova del fatto che egli avrebbe operato per loro attraverso Giosuè, come prima era avvenuto con Mosè. Gli israeliti, che ora stavano per conquistare il paese, avevano bisogno di essere rincuorati; li attendeva un’opera straordinaria che quarant’anni prima aveva fatto vacillare la fede dei loro padri».–Ellen G. White, Patriarchi e profeti, pp. 408, 409.

`Dopo lo studio di questa settimana, quali sono delle applicazioni personali per la tua vita?`

`Quali storie Dio ha dato a te, alla tua famiglia o alla tua chiesa che ti danno garanzia?`

`Ripassa il versetto che hai memorizzato. Come si è applicato alla tua vita questa settimana?`