---
title:  Controllo completo sulla natura
date:   20/11/2025
---

### inVite

La Bibbia presenta un Dio che ha un controllo completo sulla natura. La creazione è sottoposta all’autorità del suo Creatore. Dio non è legato dalle leggi della scienza come le comprendiamo noi. Il sole, che così tante culture antiche rispettavano profondamente come un dio, ubbidiva al Dio d’Israele. Come il miracolo del sole che si ferma per gli israeliti metteva alla prova la fiducia degli antichi pagani nel dio sole, anche gli altri miracoli della Bibbia contrastano la visione del mondo naturalistica in cui così tanti oggi credono. Il naturalismo rifiuta le spiegazioni soprannaturali o spirituali di qualsiasi cosa insegnando che esiste solo la natura. La creazione del mondo, gli eventi del diluvio, le piaghe che colpirono l’Egitto, il sole che si ferma per Giosuè e molti degli altri eventi soprannaturali riportati nella Bibbia non possono essere spiegati dalla scienza e sono rifiutati nella visione del mondo naturalistica.

Anche alcuni cristiani cercano di ignorare i miracoli della Bibbia, ma coloro che tentano di fornire una spiegazione naturalistica per ogni miracolo disonorano Gesù, le cui opere non si possono spiegare se non attraverso il soprannaturale. Gesù guarì i malati, riportò la vista ai ciechi, ripristinò l’udito ai sordi, purificò i lebbrosi, calmò la tempesta, camminò sull’acqua, fornì cibo per migliaia di persone con il pasto di un ragazzo e risuscitò i morti. Questi miracoli forniscono prove importanti dell’origine divina di Cristo e lasciano senza scuse le persone che lo rigettano (Giovanni 3:2; 6:36; 14:11). I miracoli di Gesù fecero sì che la sua fama si diffondesse rapidamente e diedero credibilità alle cose che insegnava.

Dove Giosuè indicava sempre Dio come sua unica fonte di potenza, Gesù affermava di essere la fonte della potenza. Disse: «Io sono la risurrezione e la vita» (Giovanni 11:25), «Io sono la via, la verità e la vita» (14:6). Gesù fece dichiarazioni che nessun altro vero profeta aveva mai fatto. «Per questo mi ama il Padre; perché io depongo la mia vita per riprenderla poi. Nessuno me la toglie, ma io la depongo da me. Ho il potere di deporla e ho il potere di riprenderla» (10:17, 18). L’apostolo Giovanni testimoniò: «In lei era la vita, e la vita era la luce degli uomini» (1:4). Ogni miracolo che Gesù ha compiuto serviva ad aiutare le persone a rispondere alla domanda più grande di tutte: chi è lui? Secondo Paolo, Gesù è il nostro creatore: «poiché in lui sono state create tutte le cose che sono nei cieli e sulla terra, le visibili e le invisibili... Egli è prima di ogni cosa e tutte le cose sussistono in lui» (Colossesi 1:16, 17). Egli è il nostro creatore, il nostro medico e il nostro redentore, colui che è venuto sulla terra per mostrarci una via migliore e per compiere il miracolo più grande di tutti: rigenerare i nostri cuori peccatori.

**Medita ancora su Giosuè 10, 11 e cerca dov’è Gesù.**

- Come vedi Gesù diversamente o nuovamente?
- In che modo ciò che crediamo sulla potenza di Dio ha un impatto sulla nostra comprensione del vangelo?

` `

`Risposta alla preghiera:`