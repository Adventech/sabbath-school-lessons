---
title:  Dammi questo monte
date:   25/11/2025
---

### inTerpret

Caleb era uno delle dodici spie inizialmente mandate a raccogliere informazioni sul territorio quando gli israeliti si accamparono a Cades-Barnea. Di quei dodici, solo Giosuè si unì a lui nel presentare un resoconto positivo della loro esplorazione. Il loro rapporto era così notevolmente discordante con i rapporti delle altre spie che gli altri dieci erano pronti a uccidere Caleb e Giosuè per essere in disaccordo con loro. Il dissenso di Caleb dipendeva dalla sua fede che Dio fosse in grado di consegnare i guerrieri più feroci di Canaan nelle mani degli israeliti. La sua fede fu sovrastata dalle rumorose proteste arrabbiate, che risultarono in una scarpinata non necessaria di quarant’anni nel deserto.

Dopo essersi unito al resto del popolo nel conquistare il territorio, Caleb si fece avanti per stabilire la sua rivendicazione originaria: «Dammi dunque questo monte del quale il Signore parlò quel giorno» (Giosuè 14:12). Caleb stava chiedendo la montagna più difficile di tutta la regione. Invece di cercare il compito più semplice, si offrì volontario per assumerne uno dei più difficili. Questo non era per presunzione o per superbia. Caleb aveva un’umile fiducia in Dio e affidava il successo della missione alle mani di Dio. Voleva che il mondo vedesse la sua fede in Dio e la sua fiducia nelle promesse di Dio.

Quando pensiamo all’opera missionaria, è naturale per noi scegliere il territorio più semplice, un posto con cuori ricettivi e grande apertura al messaggio del vangelo. Raramente siamo impazienti di avventurarci in territorio ostile, aree con una forte resistenza. Ma a volte Dio ci chiama ad andare dove i rischi sono alti e le difficoltà enormi. Dio non ci chiama a cercare la convenienza o l’agio. Paolo si avventurò in alcune delle città più difficili del mondo a predicare la buona notizia di Gesù: Atene, Corinto, Roma ed Efeso, tra le altre. Questi erano centri di fervente adorazione pagana, profondamente devoti alle loro rispettive divinità e alle loro filosofie pagane. Paolo entrò in questi territori dichiarando coraggiosamente: «non mi vergogno del vangelo di Cristo; perché esso è potenza di Dio per la salvezza di chiunque crede» (Romani 1:16). Anche se Paolo non vide migliaia di persone battezzate in un solo giorno come Pietro alla Pentecoste e spesso veniva scacciato dalla città, la sua opera fedele in questi campi difficili stabilì delle solide fondamenta di fede che continuarono a crescere successivamente. In questi ultimi giorni, Dio ci ha incaricato di portare il vangelo eterno a ogni nazione, tribù, lingua e popolo (Apocalisse 14:6), indipendentemente da quanto siano difficili gli ostacoli. Accettare questa chiamata richiede un coraggio irremovibile e una fede sincera.

`Dopo aver guardato il tuo testo scritto e annotato, i tuoi segni verso quali idee sembrano puntare?`

`Quali domande emergono dopo aver studiato questo brano? Quali parti sono difficili?`

`Quali altri principi e conclusioni trovi?`

`Quale montagna Dio ti sta chiamando a rivendicare, a prescindere dalla tua età o dalle aspettative della società?`