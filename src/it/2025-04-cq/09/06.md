---
title:  Un esempio di coraggio
date:   28/11/2025
---

### inSight

«Prima che si procedesse alla spartizione del paese, Caleb, accompagnato dagli anziani della sua tribù, avanzò una richiesta particolare. Dopo Giosuè, egli era l’uomo più anziano d’Israele; erano state le uniche due spie che avevano dato un rapporto positivo della terra promessa, incoraggiando il popolo ad avanzare per prenderne possesso nel nome dell’Eterno; e in segno di riconoscimento di questa loro fedeltà avevano ricevuto una promessa: “La terra che il tuo piede ha calcata sarà eredità tua e dei tuoi figliuoli in perpetuo, perché hai pienamente seguito l’Eterno, il mio Dio” (Giosuè 14:9). Caleb, ricordando a Giosuè questa promessa, chiedeva il territorio di Hebron, dove erano vissuti per tanti anni Abramo, Isacco e Giacobbe, sepolti poi nella caverna di Macpela. È vero che Hebron era abitata dai temibili Anakim, il cui aspetto aveva talmente spaventato le spie da scoraggiare tutto Israele. Ma era proprio il luogo che Caleb, confidando nella forza di Dio aveva scelto come sua eredità...

La richiesta fu immediatamente accolta; la conquista di quella roccaforte di giganti non si poteva affidare a mani più sicure... “perché aveva pienamente seguito l’Eterno l’Iddio d’Israele!” (vv. 14). La fede di Caleb era ancora quella che gli aveva permesso di contraddire con la sua testimonianza gli ingiusti rapporti delle spie. Egli credeva che Dio, come aveva promesso, avrebbe guidato il suo popolo a entrare in possesso di Canaan, e con il suo comportamento dimostrò di seguire il Signore completamente. Aveva inoltre sopportato insieme al popolo il lungo pellegrinaggio nel deserto, condividendo le delusioni e le difficoltà provocate dai colpevoli senza lamentarsi, e ricordando come Dio con misericordia lo aveva risparmiato a differenza dei suoi fratelli. Il Signore lo aveva protetto dai pericoli, dagli stenti del duro pellegrinaggio nel deserto e della guerra sino all’ingresso nella terra di Canaan; e ora, che a oltre ottant’anni aveva ancora una forza incontrastata, Caleb non chiedeva per sé un territorio già conquistato, ma il luogo che le spie avevano considerato inespugnabile. Con l’aiuto di Dio egli avrebbe conquistata la roccaforte dei giganti che aveva fatto vacillare la fede d’Israele. Alla base della richiesta di Caleb non c’era nessun desiderio di onori o grandezza. Questo vecchio guerriero coraggioso desiderava solo dimostrare al popolo cosa significasse onorare Dio, per incoraggiare le tribù a sottomettere quel paese che i loro padri avevano considerato inespugnabile».–Ellen G. White, Patriarchi e profeti, pp. 429, 430.

`Dopo lo studio di questa settimana, quali sono delle applicazioni personali per la tua vita?`

`Verso quale tipo di missioni difficili ti sta chiamando Dio?`

`Ripassa il versetto che hai memorizzato. Come si è applicato alla tua vita questa settimana?`