---
title:  L’appello
date:   08/12/2025
---

### inGest

Mentre considerava il futuro di Israele, Giosuè rifletteva sulle esperienze passate. Gli israeliti avevano ripetutamente dimostrato la tendenza allo scetticismo e all’infedeltà. Quando erano intrappolati tra gli egiziani e il mar Rosso si erano subito lasciati andare in accuse pesanti contro Mosè e per estensione a Dio per averli condotti fuori dalla schiavitù. Quando Mosè si era soffermato sul monte Sinai a comunicare con Dio, costruirono un vitello d’oro anche se Dio aveva espressamente proibito l’idolatria. Nel corso del loro soggiorno nel deserto, lottarono con i dubbi nonostante le chiare manifestazioni della potenza di Dio e la sua disponibilità a salvarli dalle situazioni più impossibili. Qui, una generazione dopo, stavano oziando e riposando indefinitamente. Invece di completare l’opera che Dio aveva affidato loro, scelsero di accontentarsi di un compito incompleto.

Amando gli israeliti e preoccupandosi profondamente per il loro futuro, Giosuè fece appello al popolo dal profondo del suo cuore. Ricordò loro di come Dio aveva guidato Abraamo, Isacco e Giacobbe. Ripeté la storia di come Dio aveva mandato Mosè a liberare i loro antenati dall’Egitto. Passò in rassegna come Dio li aveva condotti attraverso il deserto e li aveva portati al sicuro nella terra di Canaan. Sottolineò come Dio aveva scacciato i loro nemici. Riconobbe la potenza e la fedeltà di Dio in ogni parte del loro viaggio. Basandosi sulla bontà di Dio e sull’affidabilità delle sue promesse, Giosuè li supplicò di abbandonare tutti gli idoli e prendere l’impegno completo e irremovibile di servire Dio e solo Dio. Quattro volte nel capitolo 24 Giosuè fece un appello al popolo. Per quattro volte il popolo rispose promettendo la loro fedeltà a Dio. Conoscendo il loro passato di promesse infrante, Giosuè non accettò la loro risposta iniziale né la loro seconda risposta. Li esortò, come per mettere alla prova la forza della loro determinazione.

Giosuè non chiese un livello di impegno che lui e la sua famiglia non erano disposti a prendere: «quanto a me e alla casa mia, serviremo il Signore» (v. 15). La decisione che Giosuè chiedeva affrontava ogni dimensione dell’esistenza umana: azioni, pensiero, relazioni e cuore. Con le loro menti dovevano scegliere chi avrebbero servito. Scegliere Dio doveva portare all’abbandono completo dei loro idoli e un impegno assoluto a osservare la legge di Dio. Nessuna di queste decisioni o cambiamenti sarebbero durati se non avessero inclinato il loro cuore a Dio (v. 23). Questo era un rinnovo dell’impegno al patto che Dio aveva fatto con gli israeliti al monte Sinai.

Oggi Dio ha bisogno di leader come Giosuè che chiamino le persone a una decisione, leader che facciano un appello e chiedano un vero impegno. Giosuè non stava manipolando né obbligando le persone. Era un leader amorevole, sapendo che la strada migliore per la sua gente era dedicarsi al Signore e insistendo che considerassero veramente cosa avrebbe significavo prendere un tale impegno invece di permettere loro di fare una promessa superficiale che troppo facilmente avrebbero abbandonato più avanti.

**Torna al testo che hai scritto e studia il brano.**

- [Cerchia] le parole/frasi/idee ripetute.
- [Sottolinea] le parole/frasi che sono importanti e hanno significato per te.
- Disegna [Frecce] per collegare parole/frasi ad altre parole/frasi associate o collegate.

` `

_Impara a memoria il tuo brano preferito di Giosuè 23 e 24. Scrivilo più volte per aiutare con la memorizzazione._

`Ci sono persone che ti hanno chiamato a prendere una decisione spirituale? Come hai reagito?`

`Come possiamo evitare di fare promesse che non siamo completamente disposti a mantenere?`