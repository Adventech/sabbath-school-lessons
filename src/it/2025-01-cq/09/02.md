---
title:  La vera pace è possibile?
date:   23/02/2025
---

### inGest

L’ansia è il disordine mentale più comune al mondo. I sintomi fisici dell’ansia possono essere mal di testa o emicranie, palpitazioni cardiache o sentire un grosso peso nella gola o nello stomaco. La mente ansiosa dice: «Sono sopraffatto!» «Non ho il controllo della mia vita!» «Ho paura del mio futuro e di quello che succederà». Questi sentimenti, sensazioni fisiche e pensieri prendono il controllo della nostra vita e rimuovono la gioia da ogni giornata. La nostra attenzione si restringe e la paura aumenta. La strada dell’ansia spesso porta ad abitudini di isolamento e solitudine.

Per la mente ansiosa, Gesù, il Principe della pace (Isaia 9:5), offre una pace vera e duratura. La pace di Cristo non ha niente a che fare con la pace offerta da questo mondo. La pace che dobbiamo ricercare non è quella di questo mondo o persino la nostra, ma viene dall’alto, tramite la presenza dello Spirito Santo (Giovanni 14:27).

Gesù promise la pace ai suoi discepoli durante la notte più spaventosa della loro vita. Gesù aveva appena finito la cena di Pasqua con i suoi discepoli e sapeva che stava per essere arrestato, processato e condannato ingiustamente per crimini che non aveva commesso. Mentre Gesù avvertiva che la loro fede sarebbe stata messa duramente alla prova, Pietro dichiarò con fiducia che non avrebbe mai rinnegato Gesù, anche se fosse morto per questo. Cristo rispose che Pietro non conosceva il proprio cuore e che l’avrebbe rinnegato non solo una volta, ma tre. Quello che successe dopo è sorprendente! Gesù disse a Pietro: «Il vostro cuore non sia turbato... io vado a prepararvi un luogo... tornerò e vi accoglierò presso di me, affinché dove sono io, siate anche voi» (vv. 1-3). Gesù stava cercando di aiutare Pietro a concentrarsi non sui propri errori e fallimenti ma sul Salvatore.

Le parole di Cristo a Pietro ci garantiscono che quando la nostra situazione ci provoca ansia, possiamo trovare pace soffermandoci su ciò che Dio sta facendo per noi. Questa pace superiore viene attraverso «la via, la verità e la vita» (v. 6), concessa da Dio attraverso la preghiera (vv. 12-14), esprimendo amore a Dio tramite l’ubbidienza alla sua Parola (v. 15), riposando nella potenza e nella presenza dello Spirito Santo (vv. 16-18) e lasciando che la completezza della Deità dimori in noi (vv. 23-29). Mentre cresciamo in questa relazione intima con Dio, la sua pace allevia le nostre paure (v. 27). Questa pace è un mistero che il mondo non può spiegare. Più i nostri problemi peggiorano, più profonda è la pace di Dio.

**Torna al testo che hai scritto e studia il brano.**

- [Cerchia] le parole/frasi/idee ripetute.
- [Sottolinea] le parole/frasi che sono importanti e hanno significato per te.
- Disegna [Frecce] per collegare parole/frasi ad altre parole/frasi associate o collegate.

`Sul quaderno`

`Impara a memoria i tuoi versetti preferiti di Giovanni 14. Scrivili più volte per aiutare con la memorizzazione.`

`In che modo la pace del mondo è diversa dalla pace di Cristo?`

`Cosa ti impedisce di sperimentare più pienamente la pace che Cristo offre?`