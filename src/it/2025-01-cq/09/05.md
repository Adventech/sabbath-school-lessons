---
title:  Portare le nostre preoccupazioni a Gesù
date:   26/02/2025
---

### inVite

Nel corso della mia vita, la pace di Dio spesso sembrava fuori dalla mia portata. In quei periodi, anche se desideravo la pace di Dio, non riuscivo a trovarla. Guardando indietro, mi rendo conto che le mie scelte non mi stavano portando alla pace che desideravo. All’epoca, i miei occhi erano fissi su me stesso e suoi miei problemi. Il mio cuore era insoddisfatto e mi lamentavo per le mie circostanze. Facevo affidamento su me stesso per sfuggire alle difficoltà e al dolore. Sembrava che avessi dimenticato tutto quello che sapevo dell’amore di Dio, del suo interesse, preoccupazione e sovranità. Dio era ancora lì. Era con me e mi stava offrendo la sua pace. Avrei potuto scegliere di afferrare la sua pace. Semplicemente avevo scelto qualcos’altro. Da allora, sia lodato il Signore, sono cresciuto in Cristo e ora rispondo alle situazioni difficili in modo diverso.

Per trovare pace e libertà dall’ansia, dobbiamo prima portare i nostri problemi a Dio in preghiera. Chiamare il nome di Gesù è un modo eccellente per fermare i pensieri negativi nella nostra mente e iniziare a concentrarci nuovamente sulla Verità: Gesù! È questo che Filippesi 4:6 ci dice di fare: «Non angustiatevi di nulla, ma in ogni cosa fate conoscere le vostre richieste a Dio in preghiere e suppliche, accompagnate da ringraziamenti». Quando porti a lui le tue ansie, egli ti dà la sua pace. Oltre a portare le nostre preoccupazioni e richieste a Dio, le portiamo con un atteggiamento di ringraziamento, nonostante le nostre difficoltà. La gratitudine può portare pace nei momenti difficili. Addestrare il nostro cervello a riconoscere ciò che è buono e ringraziare Dio ci aiuta a ricevere la presenza di Dio e ad avere meno ansia.

Per sperimentare la benedizione della pace, la nostra mente deve imparare a meditare su ciò che è vero e buono (Filippesi 4:8). Quando ci concentriamo sulle cose che sono vere, nobili, giuste, pure e amabili, la pace riempirà il nostro cuore (v. 9). Gesù ha detto che la verità ci farà liberi (Giovanni 8:32). Sia l’ansia che la depressione possono essere alleviate quando viene pronunciata una «parola buona» (Proverbi 12:25). La Parola di Dio è la miglior parola per capovolgere i nostri pensieri ansiosi. Quando abbracciamo le promesse di Dio, poniamo la nostra fede in lui e affidiamo a lui il risultato.

La volontà di Dio è che troviamo gioia, pace e speranza abbondante (Romani 15:13). Oltre a cercare la guarigione da Dio, le persone con ansia clinica o disordine da stress post-traumatico dovrebbero cercare un aiuto medico professionale. Come i credenti con malattie fisiche uniscono le loro preghiere con le cure mediche, i cristiani con disturbi mentali dovrebbero altrettanto affidarsi all’aiuto professionale quando è necessario.

**Medita ancora su Giovanni 14 e cerca cosa Gesù vuole fare nella tua vita.**

`Come vedi Gesù diversamente o nuovamente?`

`Quali cambiamenti credi che Gesù ti stia chiedendo di fare così che tu possa ricevere la pace che ti vuole dare?`

`Risposta alla preghiera:`