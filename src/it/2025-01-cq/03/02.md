---
title:  Avere la mentalità di Cristo
date:   12/01/2025
---

### inGest

Avere la mente di Cristo è centrale al nostro cammino di cristiani. Il mondo sarebbe un posto migliore se più cristiani dichiarati esibissero davvero la mente di Cristo nei loro atteggiamenti e modi di pensare. Paolo invita i credenti ad avere «lo stesso sentimento che è stato anche in Cristo Gesù» (Filippesi 2:5). Lasciare che qualcosa accada significa permettere che sia così, o non impedire che accada. Questo richiede una scelta. Dobbiamo scegliere di lasciare che Dio faccia quello che noi non possiamo fare. Dio ci guida nella direzione giusta, e dobbiamo poi chiedergli di darci la capacità di seguirla. Dipendiamo interamente da Dio ad ogni passo del cammino. Come scrisse Paolo: «è Dio che produce in voi il volere e l’agire, secondo il suo disegno benevolo» (v. 13).

Paolo scrisse la sua lettera ai Filippesi in prigione, dove la sua libertà e i suoi movimenti erano molto limitati. Se qualcuno aveva il diritto di lamentarsi, era Paolo in una prigione romana, ma la sua lettera evidenzia l’importanza di gioire anche nelle situazioni più difficili, cosa che, ancora una volta, richiede una scelta. La fede di Paolo nella provvidenza di Dio rimase forte anche attraverso le condizioni più scoraggianti (Filippesi 1:12-14).

La chiesa di Filippi aveva alcune tensioni concrete tra i suoi membri (4:2). Magari sai com’è perché l’hai visto nella tua chiesa o università. Paolo fece appello perché avessero «un medesimo pensare, un medesimo amore» e fossero «di un animo solo e di un unico sentimento» (2:2). Solo se ognuno di noi riceve la mente di Cristo ci può essere unità di pensiero. Quest’unità può essere raggiunta solo se mettiamo da parte le ambizioni egoistiche e la superbia e consideriamo umilmente gli altri come più importanti di noi stessi (v. 3). Coloro che hanno la mente di Cristo non si preoccuperanno solo dei propri interessi ma considereranno gli interessi degli altri (v. 4). Avere la mente di Cristo significa che dovremmo avere lo stesso atteggiamento che aveva Gesù e dovremmo relazionarci con gli altri come faceva lui. La Bibbia afferma piuttosto semplicemente: «Abbiate in voi lo stesso sentimento che è stato anche in Cristo Gesù» (v. 5).

Come nostro esempio, Cristo rinunciò alla sua gloria e si abbassò alle profondità di questo mondo peccaminoso, diventando un uomo, vivendo come un servo e morendo accusato come un criminale sulla croce (vv. 6-8). Gesù è l’esempio supremo di amore e umiltà. In Cristo abbiamo il modello perfetto. Oggi la sfida per te e per me è di avere l’umile mentalità di Cristo e trattare gli altri con gentilezza e onore, stimandoci reciprocamente come Dio ci stima.

**Torna al testo che hai scritto e studia il brano.**

- [Cerchia] le parole/frasi/idee ripetute.
- [Sottolinea] le parole/frasi che sono importanti e hanno significato per te.
- Disegna [Frecce] per collegare parole/frasi ad altre parole/frasi associate o collegate.

`Sul quaderno`

`Impara a memoria il tuo versetto preferito di Filippesi 2:1-11. Scrivilo più volte per aiutare con la memorizzazione.`

`In che modo cambierebbe il tuo modo di pensare se avessi maggiormente la mentalità di Cristo?`

`Le tue relazioni come sarebbero diverse se avessi maggiormente la mentalità di Cristo?`