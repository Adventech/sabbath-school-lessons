---
title:  Può accadere davvero?
date:   15/01/2025
---

### inVite

A una sessione di counseling introduttiva, una nuova cliente si lamentò di essere stressata, ansiosa e di sentire dolori in tutto il corpo. Dopo aver pregato per iniziare la nostra sessione, la donna parlò di quanto la sua relazione con suo marito fosse in rovina. Lo Spirito Santo mi spinse a fare questa domanda: «Dimmi, quali sono i tuoi sentimenti verso tuo marito?» Alla quale lei rispose: «Lo odio!» Rimanemmo lì a sedere in silenzio per circa sessanta secondi mentre lei piangeva. Volevo darle del tempo per elaborare quello che aveva detto e per dare allo Spirito Santo il tempo di lavorare. Continuò a parlare della fonte della sua amarezza e degli eventi che avevano portato a questi sentimenti. Un suggerimento che condivisi con lei era di pregare per avere la mente di Cristo in modo che potesse vedere suo marito attraverso gli occhi di Cristo e si relazionasse con lui in un nuovo modo.

Al nostro appuntamento successivo due settimane dopo, chiesi come stessero andando le cose. Lei rispose che le cose andavano benissimo! Le chiesi cosa aveva fatto la differenza e lei disse: «Ogni mattina e a volte durante il giorno ho fatto quello che hai suggerito. Ho pregato per avere la mente di Cristo. Ho notato un cambiamento iniziare ad avvenire nel mio cuore e ho iniziato a vedere mio marito diversamente. Poi Gesù mi ha mostrato come rispondere con amore, pazienza e gentilezza verso mio marito. Alla fine della prima settimana, mio marito ha espresso che era profondamente commosso dal modo in cui lo stavo trattando. Poi ha iniziato a cambiare anche lui e sabato scorso, per la prima volta da anni, siamo andati in chiesa insieme. Pregare di avere la mente di Cristo era così semplice, ma così profondo!» Gloria a Dio!

Oggi, proprio adesso mentre leggi queste parole, Gesù sta guarendo i matrimoni della gente, riconciliando membri della famiglia separati, dando vittoria sulle dipendenze e cambiando la vita delle persone in modi straordinari. Non è sempre immediato. Non accade sempre entro due settimane. Dio non forza mai un cambiamento su nessuno. Non possiamo comandare l’atteggiamento o il destino di nessuno, ma possiamo scegliere Gesù per noi. Possiamo confessare i nostri peccati e abbracciare il suo dono di perdono. Possiamo accettare la sua offerta di vita eterna e permettergli di trasformare il modo in cui ci trattiamo reciprocamente. In situazioni più intense, se una relazione è fisicamente, emotivamente o sessualmente violenta, bisognerebbe anche implementare le necessarie misure per la propria protezione e sicurezza.

Avere la mente di Cristo è davvero possibile. La Scrittura insegna che «non avete, perché non domandate» (Giacomo 4:2). Oggi, ti invito a iniziare a pregare per la mente di Cristo. Grandi cose ti attendono, e possono avvenire cambiamenti meravigliosi.

**Medita ancora su Filippesi 2:1-11 e cerca dov’è Gesù.**

`Quali cambiamenti credi che Gesù possa attuare nella tua vita mentre preghi per avere la mente di Cristo?`

`Come vedi Gesù diversamente o nuovamente?`

`Risposta alla preghiera:`