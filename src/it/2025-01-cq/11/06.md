---
title:  Acqua amara di guarigione
date:   13/03/2025
---

### inSight

«A quelli che soffrono vorrei dire questo: “Abbiate fede nella speranza della risurrezione”. Le acque che state bevendo sono molto amare al vostro palato, come lo furono le acque di Mara per i figli d’Israele nel deserto ma Gesù le può addolcire col Suo amore...

Il Signore ha provveduto un balsamo per ogni ferita. C’è un balsamo in Galaad, e lì c’è anche un medico. Non vorreste studiare le Scritture come mai avete fatto prima d’ora? Cercate il Signore affinché vi dia la saggezza in ogni bisogno. Invocate Gesù in ogni prova, ed Egli vi mostrerà la via d’uscita per i vostri problemi, e i vostri occhi saranno aperti e troverete il rimedio e applicherete al vostro caso le promesse guaritrici scritte nella sua Parola. In questo modo il nemico non avrà spazio per indurvi a lamentarvi o a essere increduli, perché voi avrete fede, speranza e coraggio nel Signore. Lo Spirito Santo vi darà un chiaro discernimento, affinché vediate e vi appropriate di ogni benedizione che servirà da antidoto contro il dolore, come un’erba salutare per ogni goccia d’amarezza che verrà versata sulle vostre labbra. Ogni goccia d’amarezza sarà mescolata con l’amore di Gesù, e invece di lamentarvi a causa del dolore, comprenderete che l’amore e la grazia di Gesù sono così mescolate col dispiacere che questo si trasformerà in una gioia umile e santificata.

Quando Henry, il nostro figlio maggiore stava morendo, disse: “Il letto di dolore è un luogo prezioso quando abbiamo Gesù vicino a noi”. Se siamo costretti a bere le acque amare, allontaniamo l’amarezza e cerchiamo ciò che è prezioso e che irradia luce. Quando l’animo umano affronta la prova, la grazia può dargli la sicurezza, e quando siamo vicini alla morte vediamo come il cristiano sopporta la sofferenza e passa per la valle della morte. Riuniamo forza... e non indeboliamoci né scoraggiamoci nel compito di condurre le anime a Gesù».

«Si diressero insieme verso il sepolcro. La scena era commovente. Lazzaro era stato molto amato; le sue sorelle piangevano con il cuore spezzato e gli amici mescolavano le loro lacrime con quelle delle due sorelle affrante. Davanti a questo dolore, vedendo i presenti che piangevano mentre di fronte a loro c’era il Salvatore del mondo, “Gesù pianse” (v. 35). Sebbene fosse il Figlio di Dio, aveva rivestito la natura degli uomini e partecipava alla loro sofferenza. Gesù, compassionevole e affettuoso, prova sempre simpatia per chi soffre».

`Dopo lo studio di questa settimana, quali sono delle applicazioni pratiche per la tua vita? Quali sono alcuni primi passi che puoi intraprendere per attuare queste applicazioni?`

`Quali cose pratiche puoi fare per le persone in lutto che conosci?`

`Ripassa il tuo versetto a memoria. Come si applica alla tua vita questa settimana?`