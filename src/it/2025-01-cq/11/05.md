---
title:  Il viaggio di dolore di Cristo
date:   12/03/2025
---

### inVite

Anche Gesù, il Figlio di Dio, desiderava la compagnia e il sostegno dei suoi amici in quell’ora buia quando disse che la sua anima era «oppressa da tristezza mortale» (Matteo 26:38). Nella sua angoscia, Gesù cercò la compassione umana ed esclamò: «rimanete qui e vegliate con me» (v. 38). Gesù desiderava che le persone a lui più vicine fossero presenti e resistessero con lui mentre soffriva. Voleva che facessero attenzione a quello che stava accadendo e fossero pronti a offrire sostegno con la preghiera.

Qualcuno che ha la pazienza e l’attenzione per stare e vegliare con una persona in lutto sa che può volerci molto tempo prima che la persona stia bene. Tuttavia, poiché capiamo che per il dolore e il lutto ci vuole tempo, possiamo affrontare il viaggio con lei ed essere pronti, con la guida di Dio, a provvedere ai suoi bisogni o aiutare a trovare l’assistenza di cui potrebbe avere bisogno. Essere lì per la persona potrebbe voler dire rispondere a telefonate nel mezzo del giorno o della notte solo per ascoltarla. Potrebbe voler dire ascoltarla raccontare la stessa storia più volte. Raccontare la propria storia è terapeutico, permette di elaborare quello che è successo e come ci sentiamo. Essere lì per la persona può significare accompagnarla a un appuntamento o al supermercato. Potrebbe essere portare dei fazzoletti per asciugarsi le lacrime. Essere presenti per la persona le dà un luogo sicuro in cui riposare, dove può condividere le sue lacrime e, a volte, le sue risate. Significa aiutarla a cercare la compagnia di altri che possono edificare la speranza nel suo cuore attraverso l’operato dello Spirito Santo.

Il racconto di Gesù nel Getsemani ci insegna che la persona sofferente dovrebbe essere aperta a ricevere aiuto come parte del processo di guarigione. Cristo non respinse il dolore e la tristezza. Espresse quei sentimenti e chiese conforto e sostegno per attraversare quel momento. Non avere paura di chiedere aiuto quando ne hai bisogno. Fai una lista di persone e posti che trovi di sostegno e cercali, o chiedi a qualcuno di cui ti fidi di aiutarti ad attraversare il processo. Gesù espresse il suo desiderio di compagnia umana quando chiese ai suoi amici di vegliare e pregare con lui. Il peso dei dolori portati da Gesù lo avrebbe schiacciato se non fosse stato per un angelo del cielo che era stato mandato per dargli forza (Luca 22:43).

Infine, Gesù ci ha insegnato che la preghiera è fondamentale nel lutto. Come Gesù, anche Paolo chiese preghiere quando stava affrontando gli ultimi giorni della sua vita (Filippesi 1:19-21). A volte quando preghiamo con e per le persone che stanno soffrendo, potremmo non sapere per cosa pregare, ma quando lo facciamo, possiamo avere fiducia che lo Spirito Santo e gli angeli di Dio ci aiuteranno a offrire conforto.

**Medita ancora su 1 Tessalonicesi 4 e cerca dov’è Gesù.**

`Come rispose Gesù al dolore? Cosa possiamo imparare dal suo esempio?`

`Come vedi Gesù diversamente o nuovamente?`

`Risposta alla preghiera:`