---
title:  Il dono del silenzio
date:   10/03/2025
---

### inTerpret

Gli autori della Bibbia riconoscevano la realtà della morte, del dolore e della perdita. Tuttavia, capire fino a che punto Dio è responsabile per la morte può essere una domanda difficile da affrontare. Dio certamente ha il potere di impedire la morte. Il numero dei nostri giorni appartiene a Dio.

Quando lottava con la morte improvvisa dei suoi figli, la sottomissione di Giobbe alla volontà di Dio era completa: «il Signore ha dato, il Signore ha tolto; sia benedetto il nome del Signore» (Giobbe 1:21), anche se era Satana che aveva «tolto». Giobbe rifiutò di incolpare Dio o di accusarlo di avergli fatto un torto (v. 22). Nessuno, neanche sua moglie, poteva dissuaderlo dal continuare a confidare nella bontà di Dio nonostante le tragedie inspiegabili che aveva sopportato. «Ecco, mi uccida pure! Oh, continuerò a sperare», dichiarò Giobbe (13:15). Nonostante tutto, Giobbe non perse mai la sua fede nella speranza della resurrezione (19:26). Giobbe non capiva la battaglia spirituale che si stava svolgendo dietro le quinte (cap. 1, 2), ma si fidava che Dio vedeva il quadro più ampio e poneva il suo futuro nelle mani di Dio, anche dopo aver perso tutto.

In seguito alla sua perdita senza precedenti, gli amici di Giobbe fecero la cosa giusta finché si sedettero con lui in silenzio (2:13). Essere presenti in silenzio era il dono migliore che potessero fargli. Come molti di noi che parlano troppo presto o fuori luogo, gli amici di Giobbe fecero un errore non appena aprirono la bocca (42:7). A volte ci sforziamo troppo di offrire risposte quando in realtà non ne abbiamo. Il dolore più profondo avviene in silenzio. Quando parliamo troppo presto, interrompiamo l’opportunità che una persona ha di elaborare il suo dolore a un livello che va oltre le parole.

Il modo in cui proviamo un lutto spesso è diverso da quello di un’altra persona. Dobbiamo dare agli altri lo spazio di cui hanno bisogno per piangere. Quando lo fanno, semplicemente essere lì spesso è l’aiuto migliore che possiamo dare. Quando siamo presenti, possiamo essere pronti ad ascoltare e a dare il sostegno che chiedono, quando sono pronti. Non è così d’aiuto parlare così tanto che la persona che soffre non ha tempo per riflettere e pensare alla sua perdita finché non è sola.

Le risposte di cliché o persino il solito: «È un bene che non abbia sofferto a lungo», possono sembrare banali e indifferenti. Vorremmo che la persona non avesse sofferto affatto! Inoltre, vorremmo che la persona non fosse morta! Una risposta più utile potrebbe essere una cosa di questo genere: «È una cosa orribile perdere una persona cara. Non riesco a immaginare il dolore che stai provando. Sono qui per te quando sarai pronto». Poi aspetta in silenzio, mostrando il tuo sostegno non con le parole ma con le azioni e semplicemente con la tua presenza. A volte questo è tutto quello che la persona desidera sentire: che qualcuno riconosce la sua sofferenza, comprende il suo dolore e non la spingerà a finire di piangere prima che sia pronta. Quando il momento è giusto, ricordale che poiché Gesù è risorto, c’è la speranza che rivedremo la persona defunta.

`Guardando il tuo testo scritto e annotato, i tuoi segni verso quali idee sembrano puntare?`

`Quali domande emergono dopo aver studiato questo brano? Quali parti sono difficili?`

`Quali altri principi e conclusioni trovi?`

`Come riconcili le due idee che 1. Dio permette la morte e 2. la morte è una maledizione?`