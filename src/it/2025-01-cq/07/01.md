---
title:  La pandemia della rabbia
date:   08/02/2025
---

### inTro

Leggi il brano di questa settimana: Giacomo 1:19–21

La pandemia della rabbia è arrivata, ed è violenta. Come società stiamo affrontando livelli sempre crescenti di stress causati da tutto, dalla perdita del lavoro ai disordini sociali, dalle crescenti paure sulla direzione che sta prendendo questo mondo alla sensazione che la fine della vita per come la conosciamo è vicina. La frustrazione esplode in rabbia che viene scatenata a ritmi allarmanti. I feed dei social media e di altri canali mediatici sono pieni di sfuriate cariche d’odio verso i governi, le istituzioni e altri gruppi, persino rabbia contro quelli che sono arrabbiati! A casa, a scuola e a volte persino in chiesa, l’irascibilità, la mancanza di pazienza e gli scoppi esplosivi stanno diventando sempre più comuni.

La rabbia incontrollata comporta rischi enormi. Non solo danneggia le relazioni, le dinamiche familiari e il benessere mentale, ma ha anche un impatto negativo sulla salute fisica. È stato dimostrato che indebolisce il sistema immunitario, e uno studio sulla rivista Circulation ha scoperto che le persone che sono più inclini alla rabbia corrono il doppio del rischio normale di malattie coronariche. Una ricerca sullo European Heart Journal mostra che le persone corrono un rischio tre volte maggiore di avere un infarto nelle due ore seguenti a uno scoppio di rabbia. Cosa facciamo con la rabbia? Questo sarà il tema della lezione di questa settimana.

***Si prega di tenere presente che questa guida allo studio della Bibbia è intesa solo come guida spirituale e non dovrebbe essere considerata un sostituto di un trattamento della salute mentale professionale.***

### inScribe

Scrivi Giacomo 1:19-21 con la traduzione di tua scelta. Puoi anche riscrivere il brano a parole tue, con uno schema o una mappa mentale.

`Sul quaderno`