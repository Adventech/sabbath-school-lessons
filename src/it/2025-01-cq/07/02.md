---
title:  Sotto la superficie
date:   09/02/2025
---

### inGest

Scrivendo ai credenti della chiesa cristiana dei primi tempi, Giacomo offrì consigli su come gestire la rabbia. Stava affrontando una questione che presumibilmente aveva causato alcuni problemi tra la comunità di credenti del tempo. Li stava avvertendo di controllare la loro rabbia e li incoraggiava a diventare ascoltatori migliori, un consiglio di cui abbiamo ancora bisogno oggi!

La rabbia spesso rivela un problema più profondo. Quando esaminiamo il nostro cuore, potremmo trovare strati di tristezza, delusione, imbarazzo, impotenza, dolore, insicurezza, lutto, ansia, stress, esaurimento, gelosia, vergogna, disprezzo o amarezza che si trovano dietro la nostra rabbia. La rabbia può essere più facile da esprimere, quindi tende a mascherare altre emozioni che sono più difficili da identificare e comunicare. Utilizziamo la rabbia anche perché è un’emozione che ci fa sentire «potenti» e protetti rispetto alle emozioni più vulnerabili elencate qui sopra. Dato che la rabbia è solo la punta di un iceberg di problemi molto più grande nascosto sotto la superficie, dobbiamo prima arrivare al cuore del problema per affrontare in modo significativo la rabbia. Quando la nostra rabbia è sproporzionata rispetto a quello che sta succedendo, dovremmo chiederci: «A cosa è legata?» Spesso la rabbia deriva da un evento passato che potrebbe avere un legame poco evidente alla situazione attuale. A volte potrebbe essere utile lavorare con uno psicologo per scoprire da dove viene la rabbia e come affrontarla.

Non avremo mai il tempo di elaborare le nostre esperienze ed emozioni se non seguiamo il consiglio di Giacomo: «che ogni uomo sia pronto ad ascoltare, lento a parlare, lento all’ira» (Giacomo 1:19). Giacomo ci vuole risparmiare dalla reazione arrabbiata veloce di cui ci pentiremo profondamente più avanti. È importante applicare questo consiglio biblico a essere lenti appena riconosciamo i segni della rabbia: battito cardiaco accelerato, respirazione più rapida e meno profonda, mani sudate, muscoli tesi o sensazione di calore, essere sulla difensiva o sentire di voler ferire qualcuno.

È anche utile concentrarsi sulla regolazione della nostra respirazione accelerata facendo dei respiri profondi, anche se siamo nel mezzo di una conversazione. Se necessario, stacca del tutto per un po’ di tempo. Vai fuori, fai una passeggiata, schiarisciti le idee. Pensa a una pentola d’acqua che bolle. Devi toglierla dal fornello perché si raffreddi. Quando la tua respirazione si normalizza e il tuo battito cardiaco rallenta, il cervello ha un migliore apporto di ossigeno che consente di pensare più chiaramente e hai un migliore controllo di te. Prenderti del tempo per calmarti ti permette di iniziare a elaborare quello che sta succedendo e di rispondere in modo appropriato invece di limitarti a reagire alla situazione. E ancora più importante, prenditi del tempo per liberare la mente lascia spazio allo Spirito Santo di lavorare dentro di te. Quando sei più calmo, puoi tornare alla situazione per risolverla.

**Torna al testo che hai scritto e studia il brano.**

- [Cerchia] le parole/frasi/idee ripetute.
- [Sottolinea] le parole/frasi che sono importanti e hanno significato per te.
- Disegna [Frecce] per collegare parole/frasi ad altre parole/frasi associate o collegate.

`Sul quaderno`

`Impara a memoria il tuo versetto preferito di Giacomo 1:19-21. Scrivilo più volte per aiutare con la memorizzazione.`

`Perché la rabbia incontrollata è una cosa pericolosa? Come hai visto la rabbia avere un impatto sulle relazioni?`

`Ci sono persone che rispetti che riescono a gestire la rabbia bene? Come le hai viste gestirla?`