---
title:  Mai abbandonati
date:   09/01/2025
---

### inSight

«La speranza e il coraggio sono indispensabili per un perfetto servizio nei confronti di Dio. Essi sono il frutto della fede. Non è giusto e ragionevole scoraggiarsi. Dio può e desidera accordare ai suoi servitori la forza di cui hanno bisogno per affrontare le prove della vita. I piani dei nemici della sua opera possono sembrare ben elaborati, ma Dio può sventare anche quelli più efficaci. E lo fa al momento opportuno, quando vede che la fede dei suoi servitori è stata sufficientemente provata.

Per gli scoraggiati vi sono dei rimedi sicuri: la fede, la preghiera, l’azione. La fede e il lavoro generano certezza e soddisfazione che cresceranno giorno dopo giorno. Siete tentati di lasciarvi andare allo scoraggiamento o attribuire importanza a cupi presentimenti? Ebbene, nei giorni più bui, quando tutto apparentemente sembra andare storto, non temete. Abbiate fede in Dio che conosce le vostre necessità e dispone di un potere assoluto; il suo amore infinito e la sua compassione senza limiti non si stancano mai. Non abbiate timore che venga meno alle sue promesse: egli è l’eterna verità e non muterà mai il patto stabilito con coloro che lo amano. Ai suoi fedeli collaboratori Dio concederà quell’efficienza di cui hanno bisogno...

Elia era forse stato abbandonato da Dio nell’ora della prova? No! Dio amava il suo servitore, ora che si sentiva abbandonato da lui e dagli uomini, così come lo aveva amato quando aveva risposto alla sua preghiera, mandando il fuoco dal cielo che aveva incendiato la cima del Carmelo. Mentre dormiva, Elia fu svegliato da un tocco delicato e da una voce suadente. Tremante di paura, stava per scappare perché pensava di essere stato scoperto dal nemico, ma il volto chino su di lui non era quello di un nemico ma di un amico. Dio aveva mandato del cibo per il profeta tramite un angelo del cielo che gli disse: “Alzati e mangia”. Elia “guardò, e vide vicino alla sua testa una focaccia cotta su pietre calde e una brocca d’acqua”».

«Il cervello è l’organo e lo strumento della mente e controlla tutto il corpo. Perché le altre parti del sistema siano in salute, il cervello deve essere in salute. E perché il cervello sia in salute, il sangue deve essere puro. Se il sangue è mantenuto puro correggendo le abitudini alimentari e del bere, il cervello sarà nutrito adeguatamente».

`Dopo lo studio di questa settimana, quali sono alcune modifiche o cambiamenti alla tua vita che ritieni di dover attuare?`

`Quali sono delle applicazioni pratiche da attuare nel tuo uso della tecnologia, abitudini alimentari o routine del sonno?`

`Ripassa il tuo versetto a memoria della settimana. Come l’hai applicato alla tua vita questa settimana?`