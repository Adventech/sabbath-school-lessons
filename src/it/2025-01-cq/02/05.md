---
title:  Creare le condizioni giuste
date:   08/01/2025
---

### inVite

Dio vuole che godiamo di un’eccellente salute mentale e che sperimentiamo la vera felicità. Quando Cristo venne sulla terra, prestò particolare attenzione alle persone stanche e affamate che avevano bisogno di cibo e riposo (Matteo 14:20; Luca 8:55; Marco 6:31). Gesù si interessa a offrire le condizioni ottimali per la salute di mente e corpo.

Nel suo libro, The Hacking of the American Mind, il dottor Robert Lustig presenta quattro abitudini salutari che possono aiutare a migliorare la salute sociale, emotiva e mentale:

Relazionati con gli altri di persona e trova modi significativi per passare del tempo gli uni con gli altri che contribuiscano al benessere reciproco. Tenersi in contatto, parlare, ascoltare, risolvere problemi, giocare e godersi la vita insieme apporta al cervello umano gli stimoli sociali di cui ha bisogno. Metti via i dispositivi tecnologici e usali solo quando necessario. Soprattutto, proteggi del tempo per relazionarti con Dio (Genesi 3:8; Esodo 25:8).

Contribuire al benessere degli altri è una parte importante della buona salute mentale. La Bibbia ci dice che il vero cristianesimo salutare comporta prendersi del tempo per considerare i bisogni degli altri e cercare di offrire il nostro tempo, talenti e risorse per alleviare le sofferenze umane (Matteo 25:34-40).

Reagisci alle difficoltà della vita prendendoti del tempo per riposarti e godere delle semplici gioie della vita. Fare esercizio fisico, dedicarsi a hobby significativi, godersi l’aria aperta e dormire a sufficienza riequilibrano gli ormoni del cervello. Il cortisolo, la melatonina, la serotonina e la dopamina sono quattro ormoni importanti che possono perdere il loro equilibrio quando non ci prendiamo il tempo per riposare e rilassarci. Uno squilibrio di questi ormoni può portare a una mancanza di sonno, un aumento del livello di stress, un cervello annebbiato e un sistema immunitario compromesso. Abbiamo disperatamente bisogno di rallentare, adorare sinceramente il nostro Creatore, goderci al vita e riposare un po’ (Esodo 20:8–11; Marco 6:31).

Cucina con un gruppo di persone, parlando e godendo della compagnia reciproca. Questo tipo di legame dà vivacità alla vita. Inoltre, usa i cibi migliori a tua disposizione per promuovere una salute mentale e fisica ottimale (Genesi 1:29; 1 Corinzi 10:31). Un’alimentazione a base di cibi integrali e vegetali è ideale per fornire le necessarie vitamine, minerali e sostanze nutritive. Le culture più longeve del mondo prosperano seguendo un’alimentazione a base di frutta, verdure, frutta a guscio, semi e cereali.

Riconoscere la relazione stretta che Dio ha creato tra la mente e il corpo ci permette di creare abitudini che daranno alla nostra mente le migliori possibilità per prosperare. Molti di noi sono come il profeta Elia esausto e scoraggiato bisognoso dell’essenziale: riposo e alimentazione di qualità. Possiamo impegnarci a seguire il piano di Dio per una vita sana, a prescindere da quanto sia contrario alla nostra cultura circostante (Daniele 1:8). Quando presentiamo il nostro corpo come sacrificio vivente facendo scelte per uno stile di vita sano, Dio può riplasmare la nostra mente per riflettere la sua immagine (Romani 12:1).

**Medita ancora su 1 Re 19. Identifica alcuni princìpi in questo capitolo che Gesù seguì nel suo ministero.**

`Come vedi Gesù diversamente o nuovamente nel tuo studio questa settimana? In che modo ti sta parlando?`

`Qual è un’abitudine salutare che senti di dover migliorare? Qual è un passo che puoi intraprendere oggi per iniziare a migliorare in quell’ambito?`

`Risposta alla preghiera:`