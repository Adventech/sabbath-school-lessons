---
title:  Cristo che mi fortifica
date:   22/01/2025
---

### inVite

Potremmo avere successo nello sconfiggere alcune distorsioni cognitive con la forza del nostro autocontrollo, ma come credenti sappiamo che la nostra mente è un campo di battaglia spirituale. Non possiamo sconfiggere tutte le bugie del nemico senza la potenza di Cristo che vive dentro di noi. La pace che proviene da Dio «supera ogni intelligenza» (Filippesi 4:7). Sfugge a qualsiasi spiegazione. Per tutti quelli che sono tentati di pensare che questa pace sia fuori dalla loro portata, il brano promette: «Io posso ogni cosa in colui che mi fortifica» (v.13). Il trucco è avere fede che Cristo possa fortificarci. Dobbiamo avere fede che la potenza dello Spirito Santo possa trasformare i nostri pensieri.

Quando invitiamo Cristo nella nostra mente, egli parla alla nostra coscienza e ci plasma in modo graduale. Impariamo ad ascoltare la sua voce e poi a comportarci come egli ci dice di fare. Passiamo regolarmente del tempo in tranquillità con Dio, pregando e imparando ad ascoltare la sua voce. Ogni giorno, se preghiamo per avere la mente di Cristo, egli ce la darà (Filippesi 2:5). Per prendere nuove abitudini ci vuole tempo. Bisogna lavorare per ottenere un cambiamento genuino di abitudini. Serve risoluzione per resistere alle nostre vecchie abitudini e ai pensieri negativi.

Quando sorgono sentimenti indesiderati, notali e dai loro un nome. Permettiti di sentirli per un periodo, ma poi prega Dio, chiedendogli di aiutarti a rimuovere quei pensieri e sentimenti negativi dalla tua mente. Alcune delle emozioni negative più comuni che intrappolano le persone e provocano malattie gravi sono lo scoraggiamento, l’amarezza, il risentimento, la paura, l’ansia e la disperazione. A volte possiamo essere così abituati ai pensieri e agli umori negativi che non li notiamo neanche. Dobbiamo pregare Dio di liberarci, chiedendogli di aiutarci a renderci conto quando la nostra mente si sta muovendo in direzione negativa e chiedendo il suo aiuto nel dare un nome all’emozione.

Mentre preghiamo, dovremmo usare la Parola di Dio per confrontare le bugie con la verità. Dobbiamo dire la verità alla nostra mente per liberarci dalle menzogne che stanno cercando di insediarsi o che si trovano da tempo nella nostra mente (cfr. 2 Corinzi 10:4-6). Quando fu tentato da Satana nel deserto, Gesù rispose con la verità per scacciarlo, e dovremmo fare così anche noi (Matteo 4:4). Dobbiamo ricercare e meditare su versetti biblici che dicono verità confortati e liberatorie alla nostra mente.

La strada della guarigione può essere un viaggio difficile con molti alti e bassi. La guarigione spesso avviene quando hai un mentore, un allenatore, uno psicologo, un pastore o un dottore che ti aiuti. Le nostre preghiere dovrebbero essere sempre unite al nostro massimo, che dovrebbe includere cercare e utilizzare le risorse disponibili nella nostra chiesa e comunità.

**Medita ancora su Filippesi 4:6-13 e cerca ciò che Gesù vuole fare in te.**

`In quali modi hai sperimentato la pace di Dio? In quali aree ti piacerebbe sperimentarla più pienamente?`

`Come vedi Gesù diversamente o nuovamente?`

`Risposta alla preghiera:`