---
title:  Un mondo di dipendenze
date:   01/02/2025
---

### inTro

Leggi il brano di questa settimana: Matteo 4:1–11

Viviamo in un mondo di dipendenze. La tecnologia è ideata per favorire comportamenti di dipendenza che mantengono gli utenti in un costante cliccare e scorrere. Le app degli smartphone sono progettate per provocare il ritorno degli utenti nel corso della giornata senza che si rendano conto di aver sviluppato una smania per la scarica di dopamina che hanno quando interagiscono con l’app. Gli inserzionisti spendono miliardi di dollari per manipolare gli spettatori perché sentano di dover comprare certi prodotti per essere felici. Molti studenti hanno difficoltà con la scuola perché passano le notti a giocare ai videogiochi o a guardare le loro serie preferite invece di dormire in maniera adeguata. La carenza di sonno può creare una dipendenza dalla caffeina, che può essere considerata una droga d’ingresso che può portare ad altre forme di stimolanti. Inoltre, gli ingredienti dei cibi lavorati sono studiati in laboratorio per identificare il punto di piacere perfetto che massimizza il desiderio. Le aziende fanno tutto quello che possono per monetizzare i comportamenti di dipendenza e approfittarsi delle debolezze umane.

Gli smartphone ci hanno reso molto più semplice lo sviluppo di vite segrete su internet. I piccoli schermi rendono facile guardare video privatamente senza che nessun altro lo sappia. Questo nuovo livello di accessibilità significa che molti bambini possono sviluppare vite «sottomarine» di cui i loro genitori sono completamente inconsapevoli. Ma non si tratta solo dei bambini; i genitori nascondono la loro attività su internet, anche dai loro figli e dai loro coniugi. Come risultato, si stima che il 35% dei download siano collegati alla pornografia.

La tentazione è reale e viene in molte forme. Ciò che tenta me potrebbe essere diverso da ciò che tenta te. Questa settimana guarderemo la vita di Gesù e scopriremo dal suo esempio come rafforzare la nostra mente per resistere alla tentazione.

Ti incoraggiamo anche a familiarizzare con le risorse per aiutare te stesso e gli altri con la guarigione dalle dipendenze. Siti internet importanti da ricordare includono Youth Alive (youthaliveportal.org/learning/en/addiction-prevention), Gateway to Wholeness (gatewaytowholeness.com) e Adventist Recovery Ministries (adventistrecoveryglobal.org).

***Si prega di tenere presente che questa guida allo studio della Bibbia è intesa solo come guida spirituale e non dovrebbe essere considerata un sostituto di un trattamento della salute mentale professionale.***

[Youth Alive](https://youthaliveportal.org/learning/en/addiction-prevention)

[Gateway to Wholeness](https://gatewaytowholeness.com/)

[Adventist Recovery Ministries](https://www.adventistrecoveryglobal.org/)

### inScribe

Scrivi Matteo 4:1-11 con la traduzione di tua scelta. Se hai poco tempo, scrivi il versetto 4. Puoi anche riscrivere il brano a parole tue, con uno schema o una mappa mentale.

`Sul quaderno`