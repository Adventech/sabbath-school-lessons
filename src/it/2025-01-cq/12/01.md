---
title:  Cosa riempie l’anima?
date:   15/03/2025
---

### inTro

Leggi il brano di questa settimana: Isaia 58

Una persona potrebbe avere tutto quello che questo mondo può offrire eppure vivere comunque con una sensazione insistente che gli manca qualcosa. È la crisi del successo: raggiungere la vetta di questo mondo solo per rendersi conto che non soddisfa. Più una persona sale in questo mondo, più questa domanda gli arde nella mente: «E ora?» Queste due parole possono far sentire una persona come la cosa più vuota del mondo.

Il cibo può riempire la pancia. I soldi possono pagare le spese. La musica può soddisfare le orecchie. L’intrattenimento ci può far ridere. Ma a che serve? Sotto a tutto continua a esserci un cuore appesantito dal dolore (Proverbi 14:13). Nessuna quantità di musica, feste, viaggi o post online riempirà quel vuoto. Solo Dio può soddisfare la fame dell’anima (Salmi 107:9). Questo non vale a dire che Dio è l’unica cosa di cui abbiamo bisogno (dopo tutto dobbiamo comunque mangiare, dormire e socializzare). Piuttosto, Dio è la nostra necessità più centrale. Dovremmo anche riconoscere che molte persone cercano di riempire il vuoto dentro di loro con delle routine religiose che non fanno niente per guarirli. Non sono i rituali religiosi che soddisfano l’anima, ma un legame vivo con Dio.

Sapere che abbiamo bisogno di Dio più di ogni altra cosa porta alcune persone ad abbandonare altre forme di aiuto che sono necessarie per guarire e riprendersi. Lo studio di questa settimana potrebbe sorprenderti per la ricetta esauriente che la Bibbia fornisce per la guarigione e la felicità. Dovremmo essere incoraggiati a sapere che Dio vuole che riceviamo tutto l’aiuto che ci serve per avere successo spiritualmente, mentalmente ed emotivamente.

***Si prega di tenere presente che questa guida allo studio della Bibbia è intesa solo come guida spirituale e non dovrebbe essere considerata un sostituto di un trattamento della salute mentale professionale.***

### inScribe

Scrivi quello che spicca per te di Isaia 58 nella traduzione di tua scelta. Se hai poco tempo, scrivi i versetti 10 e 11. Puoi anche riscrivere il brano con parole tue, uno schema o una mappa mentale del capitolo.

`Sul quaderno`