---
title:  Scoprire uno scopo
date:   19/03/2025
---

### inVite

Nell’allontanarsi da Dio, molte persone hanno perso il loro senso dell’orientamento. Un universo senza Dio è un universo senza uno scopo. Il filosofo ateo Quentin Smith disse: «La credenza più ragionevole è che siamo venuti dal niente, con niente e per niente». Dal niente e con niente sono dichiarazioni che non c’è un Creatore nell’universo. Per niente è una dichiarazione filosofica che non c’è scopo nell’universo. Se questo è vero, le persone non hanno motivo per vivere. Potremmo anche vagare senza meta nella vita seguendo la strada più facile, che è quello che molti di noi fanno. Un’esistenza insignificante può spingere una persona alla depressione. Questo bisogno innato di avere uno scopo è il motivo per cui Isaia 58 ci invita a rendere le persone attorno a noi la nostra missione. Nessuno ha esemplificato lo scopo dell’esistenza meglio di Gesù. Abbracciare la missione di Cristo come la nostra cambierà il modo in cui il nostro cervello elabora ogni cosa.

Gesù espresse la sua missione, per così dire, mentre conversava con Zaccheo, un esattore delle tasse detestato. Gesù disse alla folla che la sua missione includeva un emarginato come Zaccheo quando disse: «perché il Figlio dell’uomo è venuto per cercare e salvare ciò che era perduto» (Luca 19:10). La missione e lo scopo di Gesù guidavano tutto quello che faceva. Essendo concentrato sulla salvezza di chi era perduto, era felice di cenare a casa di Zaccheo non importa quanto le folle si lamentassero del fatto che mangiava con gli esattori delle tasse.

Gesù cercava di ripristinare lo scopo che guidava i suoi discepoli. Essi erano indaffarati a competere su chi fosse superiore e a perseguire gli stessi obiettivi delle persone del mondo: cercare di vedere chi potesse raggiungere la vetta. Gesù li chiamò a rinunciare alle loro ambizioni egoistiche e abbracciare un nuovo scopo che è contrario alla natura umana: «Poiché anche il Figlio dell’uomo non è venuto per essere servito, ma per servire e per dare la sua vita come prezzo di riscatto per molti» (Marco 10:45). Non era facile per i discepoli iniziare a pensare come Gesù. Potremmo giudicare i discepoli per questo mentre facciamo la stessa cosa. Soprattutto come giovani, ci preoccupiamo di trovare il lavoro migliore, guadagnare abbastanza soldi, comprare una casa, sposarci, avere figli eccetera. In altre parole, anche noi stiamo perseguendo il successo senza scopo. Questi obiettivi sono buoni, ma molti di noi li cercano semplicemente per avere successo e non come i mezzi per raggiungere il vero obiettivo: trovare uno scopo in Cristo.

Gesù sta facendo appello a persone che abbracceranno la sua missione di servire quelli che li circondano con amore altruista. Invece di cercare prestigio, dovremmo cercare un campo missionario. Noi, la chiesa di oggi, siamo le sue mani, i suoi piedi e la sua bocca al mondo. La sua missione sarà compiuta attraverso di noi se siamo disponibili.

**Medita ancora su Isaia 58 e cerca dov’è Gesù.**

`Come vedi Gesù diversamente o nuovamente?`

`In quale misura lo scopo di Gesù dovrebbe essere anche il nostro? C’è un limite?`