---
title:  Il bisogno di sostegno umano
date:   17/03/2025
---

### inTerpret

A volte i cristiani possono essere un po’ confusi sul ricevere aiuto. Appoggiarsi al sostegno degli amici mostra forse una mancanza di fede in Dio? I vangeli ci dicono che Gesù benediceva coloro che si affidavano all’aiuto dei loro amici. Prendi ad esempio l’uomo paralizzato i cui amici lo portarono da Gesù. Senza i suoi amici, quest’uomo non avrebbe avuto l’opportunità di conoscere Gesù o di raggiungerlo. Gesù riconobbe immediatamente l’importanza degli amici dell’uomo. La Bibbia dice: «Gesù, veduta la loro fede, disse al paralitico: “Figliolo, i tuoi peccati ti sono perdonati”» (Marco 2:5). Gesù perdonò il paralitico non solo per la sua fede, ma anche grazie a quella dei suoi amici. Dio sa che non possiamo sempre farcela ad arrivare da lui con le nostre forze. Ci viene incontro dove ci troviamo, e a volte questo viene nella forma di mandarci persone che ci porteranno per il resto del cammino. Non c’è vergogna nell’aver bisogno del sostegno dei nostri amici.

Paolo voleva che i membri di chiesa si esortassero a vicenda ogni giorno, non solo una volta a settimana di sabato (Ebrei 3:13). Abbiamo bisogno di quel tipo di sostegno spirituale costante gli uni dagli altri. Analogamente, Ellen White una volta consigliò a una giovane sorella ad affidarsi ai suoi amici: «Se non puoi affidarti alla tua fede, affidati a quella degli altri. Noi crediamo e speriamo per te. Dio accetta la nostra fede per tuo conto». Quando abbiamo difficoltà, accettiamo la fede dei nostri amici per nostro conto.

Certo, alcuni di noi hanno esattamente il tipo opposto di amici: quelli che ci portano lontano da Gesù. Se vogliamo guarire veramente, dobbiamo tagliare fuori dalla nostra vita gli amici che impediscono la guarigione. La Bibbia avverte: «Il giusto indica la strada al suo compagno, ma la via degli empi li fa smarrire» (Proverbi 12:26) e «Chi va con i saggi diventa saggio, ma il compagno degli insensati diventa cattivo» (13:20). C’è un potere incredibile nell’avere amici che ci forbiscono ( 27:17).

Un altro motivo di preoccupazione è se la ricerca di un aiuto professionale, soprattutto per i problemi di salute mentale, dimostri una mancanza di fiducia in Dio. A volte i cristiani dimenticano che Dio si aspetta che usiamo le risorse che ha messo a nostra disposizione. Quando Mosè aveva bisogno di un segno, Dio chiese: «Che cos’è quello che hai in mano?» (Esodo 4:2) Quando una vedova era profondamente indebitata, Eliseo chiese: «Dimmi, che cosa hai in casa?» (2 Re 4:2). Rivolgersi a uno psicologo o a un dottore per le difficoltà con la salute mentale non è una mancanza di fede come non lo è vedere un dentista per curare i denti o un pastore per ricevere aiuto spirituale. Entrambe le cose significano prendersi cura del nostro corpo e sono utilizzare le risorse e le persone che Dio ci ha dato per la nostra guarigione e la sua gloria.

`Dopo aver guardato il tuo testo scritto e annotato, i tuoi segni verso quali idee sembrano puntare?`

`Quali domande emergono dopo aver studiato questo brano? Quali parti sono difficili?`

`Quali altri principi e conclusioni trovi?`

`Perché a volte i cristiani sembrano far fatica a cercare cure o terapie per la salute mentale quando ne hanno bisogno?`