---
title:  Perdono abbondante, traboccante
date:   16/02/2025
---

### inGest

Si dice che errare è umano, perdonare è divino. Questo è proprio vero. Per raggiungere lo standard di perdono stabilito da Gesù in Matteo 18:21, 22 serve sicuramente una potenza esterna a noi stessi. Qui Gesù non stava dicendo ai suoi discepoli di limitare il loro perdono esattamente a 490 volte (un numero che, in pratica, è incomputabile). Gesù stava ricordando ai suoi discepoli di non smettere mai di perdonare gli altri per le loro azioni sbagliate e che il perdono è incondizionato. Per grazia di Dio, i cristiani con un cuore indulgente non limitano il numero di volte in cui perdonano. Perdonano altrettanto liberamente la cinquecentesima volta come la prima. Il vero perdono non si può mai basare su un astuta gestione dei conti.

Ai tempi di Cristo, i rabbini ebrei insegnavano che non era necessario perdonare qualcuno più di tre volte. Usavano Amos 1:3-13 per giustificare la loro dottrina, in cui Dio perdonò i nemici di Israele tre volte, per poi punirli la quarta. Orrendo il perdono sette volte (più del doppio di quell’esempio dell’Antico Testamento), Pietro probabilmente si aspettava che Gesù gli facesse i complimenti dicendo: «Ottimo lavoro!» Pietro e tutti quelli che stavano ascoltando devono essere rimasti sbalorditi quando Gesù disse loro di perdonare ben più di sette volte! Anche se avevano guardato il perdono di Gesù in azione per un po’ di tempo, stavano ancora pensando nei termini limitati della legge invece che nei termini illimitati della sua grazia.

La parabola di Gesù del servo spietato, raccontata subito dopo il suo discorso di «settanta volte sette», reiterava che se Dio ci perdona il nostro enorme debito di peccati contro di lui, quanto più dovremmo essere desiderosi di perdonare quelli che peccano contro di noi (Matteo 18:23-25)? Efesini 4:32 fa un parallelo con questo esempio in cui Paolo ci invita a perdonarci a vicenda «come anche Dio vi ha perdonati in Cristo». Chiaramente il perdono non deve essere elargito in maniera limitata ma deve essere abbondante, traboccante e a disposizione di tutti, proprio come la grazia incommensurabile di Dio viene riversata su di noi.

Il perdono fu preparato per noi molto prima che il mondo fosse creato (Genesi 3:15; Efesini 1:3–6; Apocalisse 13:8). Ancora prima che Dio creasse te e me, sapendo che ci saremmo ribellati contro di lui e che avremmo avuto bisogno di essere riadottati nella sua famiglia, Dio ha provveduto attraverso la vita, la morte e la resurrezione di Gesù Cristo. Anche noi dovremmo prepararci a perdonare gli altri secondo l’amore e la misericordia che Dio ci ha mostrato. Prepararci a perdonare può essere una cosa difficile da fare e può sembrare un duro colpo per il nostro ego (ipocrita). Tuttavia, come Dio perdona la nostra moltitudine di peccati, desidera anche che noi estendiamo quella stessa misericordia agli altri.

**Torna al testo che hai scritto e studia il brano.**

- [Cerchia] le parole/frasi/idee ripetute.
- [Sottolinea] le parole/frasi che sono importanti e hanno significato per te.
- Disegna [Frecce] per collegare parole/frasi ad altre parole/frasi associate o collegate.

`Sul quaderno`

`Impara a memoria il tuo versetto preferito di Matteo 18. Scrivilo più volte per aiutare con la memorizzazione.`

`In che modo lo standard di perdono di Dio è diverso dal nostro?`

`In che modo il perdono di Dio verso di noi dovrebbe cambiare il modo in cui noi perdoniamo gli altri?`