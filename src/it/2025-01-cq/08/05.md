---
title:  Imparare a perdonare
date:   19/02/2025
---

### inVite

Imparare a perdonare non è facile. Come un bambino che impara a camminare, possiamo esercitarci a fare dei piccoli passi verso il perdono. Dei traguardi importanti lungo la strada per il perdono sono i seguenti:

Prega. Il primo passo quando si cerca di perdonare gli altri e/o di accettare le scuse di qualcuno è la preghiera. Dovremmo pregare Dio di intenerire il nostro cuore, di aiutarci a vedere noi stessi e la situazione dal suo punto di vista e di creare in noi un cuore puro e uno spirito o un atteggiamento retto (Salmi 51:10; 139:23, 24).

Ricorda. Il passo successivo è ricordare la trasgressione. Non accantonare niente, soprattutto se ti fa sentire rabbia. Dai un nome alla tua emozione, scrivilo e prendi nota in particolare di cosa ti fa provare quell’emozione. Porta quell’emozione a Dio e abbandona a lui la ferita (1 Pietro 5:7). Prendi in considerazione di parlare a un amico fidato o a uno psicologo. Poi chiedi a Dio in che modo, come cristiano, dovresti gestire queste emozioni.

Empatizza. Il passo successivo è cercare di comprendere il punto di vista dell’altra persona sul perché ti abbia ferito, senza sminuire o minimizzare il torto che è stato fatto. Spesso il torto era in parte dovuto a qualcosa che l’altra persona stava affrontando, un riflesso della sua fragilità. Comprendere quello che l’altra persona ha provato non scusa in nessun modo il torto, ma aggiunge una prospettiva. Chiedi a Dio di aiutarti a iniziare a vedere la persona attraverso i suoi occhi.

Valuta. Il passo successivo è valutare attentamente le tue mancanze e debolezze. Ricorda una volta in cui qualcuno ti ha perdonato. Come ti ha fatto sentire? Più di tutto, ricorda come il Signore ti ha perdonato. Abbracciare il perdono che hai ricevuto ti permette di estendere il perdono agli altri.

Impegnati. Il passo successivo è impegnarti a perdonare. Parla con un amico o scrivi del tuo perdono in un diario o una lettera che non invierai. Leggila e immagina la libertà che deriva dal perdono della persona e consegna i risultati a Dio.

Aggrappati. Il passo finale e tenerci aggrappati al Signore e al suo perdono. Quando il ricordo del torto ritorna, riporta il dolore emotivo a Gesù e chiedigli di prenderlo.

Ricorda questo: perdonare non significa dimenticare o cancellare. Perdonare significa lasciare la persona e la situazione a Dio in modo che tu possa liberartene. Possiamo sentirci feriti quando ricordiamo l’offesa, ma non dobbiamo permettere che quel dolore ci tenga schiavi della persona o del dolore che ci ha provocato. Gesù vuole liberarci aiutandoci a perdonare quelli che ci hanno fatto un torto.

**Medita ancora su Matteo 18 per vedere dov’è Gesù e come puoi applicare questo brano alla tua vita quotidiana.**

`Come vedi Gesù diversamente o nuovamente?`

`Cosa succede quando non perdoniamo?`

`Risposta alla preghiera:`