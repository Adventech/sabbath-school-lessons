### Un rinnovamento della mente

La vita nel nostro mondo è cambiata radicalmente negli ultimi anni. La pandemia da coronavirus, sommosse, malcontento civile e politico, l’erosione della famiglia e l’aumento dei disastri naturali provocano paura, ansia e depressione in molte persone. Le malattie mentali sono ai massimi storici. Il tasso di suicidi tra gli adolescenti sta aumentando. Le persone cercano pace e felicità dovunque pensano di poterle trovare. Purtroppo, molti stanno cercando nei posti sbagliati e attraverso strade debilitanti. L’uso della droga è fuori controllo. La promiscuità adesso è accettata in molti posti. La felicità che viene ricercata attraverso il denaro, l’intrattenimento, le dipendenze e la tecnologia spesso porta a un’infelicità maggiore.

Ecco la questione: l’umanità può davvero trovare la felicità e la pace? La risposta è sì! Un punto chiave da ricordare è che diventiamo ciò su cui ci concentriamo. Come menzionato prima, ciò su cui si è concentrata l’umanità ha portato solo al decadimento mentale, sociale, familiare e fisico. La vera risposta viene e si trova in Colui che ci ha creato: Dio. La soluzione può essere ricevuta e sperimentata attraverso il suo Spirito Santo.

Questo trimestre è pensato per guidarti a Colui che può dare la vera pace. Il mio desiderio è di raggiungere tre obiettivi questo trimestre. Il primo è di creare in te un’«invidia cerebrale» o instillare un profondo desiderio di prenderti cura della mente che Dio ti ha dato. Secondo, mi piacerebbe prepararti a proteggere la tua mente dalle influenze distruttive. Infine, voglio ispirarti a impegnarti in abitudini per mantenere un cervello sano.

Le lezioni di questo trimestre ti offrono l’opportunità di imparare come sperimentare un risveglio della vita attraverso un risveglio della mente. La mia speranza più grande è che i miei lettori applichino ciò che hanno imparato per poter andare da una semplice comprensione a una sperimentazione vera e propria di una vita di gioia duratura. La scelta è nostra! In Cristo, possiamo sperimentare un Dio che è «potente da far abbondare su di voi ogni grazia affinché, avendo sempre in ogni cosa tutto quello che vi è necessario, abbondiate per ogni opera buona» (2 Corinzi 9:8). Dio desidera di riempirci «di ogni gioia e di ogni pace nella fede, affinché abbondiate nella speranza, per la potenza dello Spirito Santo» (Romani 15:13).

Sono un counselor cristiano, pastore, marito e padre di quattro figli oltre che un essere umano che ha bisogno ogni giorno della grazia di Dio che mi aiuti ad alzarmi quando cado e che mi aiuti a vivere una vita sempre in maniera cristiana. Sono un tuo compagno in questo viaggio. Nel mio passato, non riuscivo a impedire ai miei pensieri negativi automatici di andare fuori controllo e di rovinare la mia giornata. A volte questo ha portato alla depressione. Grazie a Dio, non sono quello che ero in passato! Adesso ho più giornate positive che negative. Le mie ansie e le mie paure non mi dominano come prima. Ogni giorno, vedo sempre di più che la grazia di Dio può essere la potenza trasformatrice nella mia vita, dandomi gioia, speranza e la forza per abbondare per ogni opera buona. Mentre applichiamo ciò che impariamo insieme questo trimestre, la mia preghiera è che Dio ci aiuti a vivere un rinnovamento dinamico della nostra mente. La mia speranza è che Dio, attraverso il suo Spirito, dia a ognuno di noi il vero spirito di amore, forza e autocontrollo (2 Timoteo 1:7).

Qui in questo viaggio con te,

_David Guerrero_

Si prega di tenere presente che questa guida allo studio della Bibbia inVerse è intesa solo come guida spirituale e non dovrebbe essere considerata un sostituto di un trattamento della salute mentale professionale. Incoraggiamo i lettori a cercare aiuto spirituale da pastori, counselor e cappellani e aiuto medico da operatori sanitari qualificati. Molti dei capitoli di questo trimestre si occupano di argomenti su cui si potrebbe dire molto altro. Per ulteriori letture, podcast, testimonianze e altro, dai un’occhiata alle risorse disponibili qui sotto:

[Reminded](www.reminded.org)

[Youth Alive](www.youthaliveportal.org/mentalhealth)

Guarigione dalla pornografia: [Gateway to Wholeness](www.gatewaytowholeness.com/)

[Adventist Recovery Ministries](www.adventistrecoveryglobal.org/)

[One Team Mental Health](www.oneteammentalhealth.org)