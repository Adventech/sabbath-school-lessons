---
title:  Ripristinare l’immagine di Dio
date:   30/12/2024
---

### inTerpret

Hai mai desiderato di poter tornare indietro nel tempo ed essere di nuovo un bambino innocente e spensierato? Dio aveva desideri simili per la tua vita. Dio ha creato le persone perché riflettessero la sua immagine nella loro personalità e nel loro carattere. Nel libro Princìpi di educazione cristiana, Ellen White commenta: «Quando Adamo ed Eva uscirono dalle mani del Creatore somigliavano, nella loro natura fisica, mentale e spirituale, al loro Padre. “Dio creò l’uomo a sua immagine” (Gn 1:27), ed era suo proposito che, quanto più a lungo l’uomo e la donna fossero vissuti, tanto più pienamente avrebbero dovuto manifestare questa immagine, cioè tanto più compiutamente avrebbero dovuto riflettere la gloria del Creatore».  Dopo che il peccato corruppe la natura dell’umanità, lo scopo di Dio diventò la restaurazione della sua immagine nei suoi figli. Il progetto originale di Dio non può essere restaurato se non gli permettiamo di resettare il nostro pensiero e di rinnovare la nostra mente. La nuova mente diventa una realtà quando impariamo ad avere «la mente di Cristo» (1 Corinzi 2:16). Quando accettiamo Cristo come nostro personale Salvatore e Signore, diventiamo una nuova creazione (2 Corinzi 5:17), cercandolo quotidianamente e aspirando a crescere in lui impegnandoci nella preghiera, leggendo la Parola e cercando di essere come lui (ubbidienza). Attraverso la potenza dello Spirito Santo, i nostri processi mentali diventeranno un tutt’uno con il suo. I suoi desideri diventeranno i nostri desideri, e penseremo e ci comporteremo come Gesù.

La buona notizia è che la trasformazione è possibile con l’aiuto dello Spirito Santo. Come dice Ellen White: «restaurare nell’uomo e nella donna l’immagine del Creatore e ricondurli alla perfezione di quando erano stati creati. Questa doveva essere l’opera della redenzione. Questo è l’obiettivo dell’educazione, il grande obiettivo della vita».  La redenzione mira a restaurare e sviluppare l’essere umano affinché rifletta l’immagine divina! Questo avviene quando osserviamo con costanza «come in uno specchio la gloria del Signore» così che possiamo essere «trasformati nella sua stessa immagine, di gloria in gloria, secondo l’azione del Signore, che è lo Spirito» (2 Corinzi 3:18). Dobbiamo affidare la nostra vita allo Spirito Santo quotidianamente, a volte momento per momento, così che egli possa trasformare la nostra vita.

Non importa quanto i nostri pensieri possano essere fratturati o le nostre emozioni danneggiate, Dio ci offre il suo Spirito Santo per riedificarci, restaurarci e rinnovarci dall’interno. Dio è abbastanza grande da poter gestire tutti i nostri pesi, ferite, paure e sensibilità. Non c’è montagna mentale o emotiva così grande che Dio non sia in grado di aiutare e guarire. Si dovrebbe notare che il cervello non è distaccato dal corpo; il cervello fa parte del corpo. Come altre malattie fisiche, alcune condizioni mentali potrebbero non essere guarite in questa vita. Ma in ogni caso, la grazia di Dio è sufficiente.

`Dopo aver guardato il tuo testo scritto e annotato, i tuoi segni verso quali idee sembrano puntare?`

`Quali domande emergono dopo aver studiato questo brano? Quali parti sono difficili?`

`Quali altri principi e conclusioni trovi?`

`Cosa vuoi che Dio faccia con la tua mente?`