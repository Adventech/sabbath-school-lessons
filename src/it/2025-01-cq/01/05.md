---
title:  Passi iniziali
date:   01/01/2025
---

### inVite

Attraverso le Scritture che abbiamo studiato in questa lezione, Gesù ci invita a sperimentare una mente rinnovata dalla potenza dello Spirito Santo. Possiamo rispondergli oggi con tre passi semplici:

1. **Pregare ogni giorno per la mente di Cristo**. Non lasciare che i tuoi fallimenti passati ti definiscano. Lascia che Dio resetti il tuo pensiero e i tuoi impulsi. Invita Dio a darti la mente di Cristo attraverso la presenza e la potenza del suo Spirito Santo. Come scrive l’apostolo Paolo: «Abbiate in voi lo stesso sentimento che è stato anche in Cristo Gesù» (Filippesi 2:5). Questo significa pensare come pensa lui e vedere le cose dal suo punto di vista. Studiando la vita di Gesù possiamo imparare a pensare come pensava lui. Diventiamo ciò su cui ci focalizziamo.
2. **Cedere la mente**. Diamo a Dio lo spazio per operare dentro di noi e lasciamo andare tutto ciò che sbarra la strada. Chiediamo a Dio di aiutarci a dargli la nostra mente perché ci guidi e ci diriga. Dio non ci forzerà a dargli il nostro cuore; dobbiamo cederlo a lui volontariamente. Con amore e rispetto, dobbiamo metterlo al primo posto nella nostra vita ponendolo sul trono del nostro cuore e della nostra mente. Possiamo farlo pregando la preghiera di Salmi 51:10: «O Dio, crea in me un cuore puro e rinnova dentro di me uno spirito [o atteggiamento] ben saldo».
3. **Vegliare ed essere sobri**. Per vegliare dobbiamo essere spiritualmente svegli, sobri e vigili (1 Tessalonicesi 5:6). Questo significa mantenere un atteggiamento di preghiera dove ci affidiamo a Dio per essere vigili per percepire l’avvicinarsi del nemico. È importante proteggere le vie dello spirito, per essere consapevoli di ciò che entra dai nostri sensi e l’impatto che ha su di noi. Gli osservatori fedeli evitano tutto ciò che sarebbe dannoso per la loro mente. Si concentrano su ciò che è vero e buono.

È importante notare che intraprendere questi passi non garantisce che ci sentiremo immediatamente meglio o che non cadremo mai più. Dio potrebbe darci pace immediata, ma la nostra mente potrebbe rimanere nella nebbia o potremmo continuare a sentirci incerti della nostra fiducia in Dio. Non dobbiamo lasciare che la lentezza della crescita ci deluda o ci abbatta. Il progresso e la guarigione non sono lineari, e mentre continuiamo a fare ciò che è giusto, con il tempo, i sentimenti seguiranno. Quando ubbidiamo con fede, accadono cose soprannaturali. Giovanni ne parla quando dice: «chi osserva la sua parola, in lui l’amore di Dio è veramente completo» (1 Giovanni 2:5). Quando facciamo un passo con fede, radicati nella Parola di Dio e rafforzati dallo Spirito Santo, il suo amore ci trasforma. Egli assumerà responsabilità personale per noi, ci possiamo fidare di lui!

**Medita ancora su Romani 12:1-3 e cerca dov’è Gesù.**

`C’è qualche ostacolo che ti impedisce di ricevere la mente di Cristo più pienamente? Come puoi rimuovere l’ostacolo?`

`Risposta alla preghiera:`