---
title:  Orientare la mente verso le cose del cielo
date:   02/01/2025
---

### inSight

«Come salvaguardia contro il male, l’occupazione della mente con ciò che è buono costituisce una protezione ancora più valida di tante regole e tanta disciplina».

«L’osservanza formale non può mai sostituire una fede semplice e la totale rinuncia di sé. D’altra parte, nessuno può spogliarsi da solo del proprio Io: possiamo solo accettare che sia Cristo a farlo per noi. Allora, con tutta l’anima diremo: “Signore, prendi il mio cuore perché io non riesco a dartelo! Ti appartiene. Mantienilo puro, perché io non so farlo. Salvami da me stesso e dal mio carattere debole e così diverso da Cristo. Modellami, formami, elevami in un’atmosfera pura e santa in cui la corrente del tuo amore mi inondi l’anima!”».

«Facendo di Cristo l’oggetto di meditazione, egli diventerà argomento di conversazione; e guardandolo, saremo effettivamente trasformati a riflettere la sua immagine, di gloria in gloria, per mezzo dello Spirito del Signore. L’uomo, un essere caduto, può essere trasformato per effetto del rinnovamento della mente e dimostrare “la volontà di Dio, la buona, gradita e perfetta volontà” (Romani 12:2). Come lo dimostra? Con lo Spirito Santo che prende possesso della sua mente, del suo spirito, del suo cuore e del suo carattere. Dove viene effettuata questa dimostrazione? “Siamo diventati uno spettacolo al mondo, agli angeli e agli uomini” (1 Corinzi 4:9)».

«Più si ama il Cristo, più si può fare del bene. Non vi sono limiti all’utilità di colui che, avendo messo da parte il proprio io, lascia che lo Spirito Santo agisca nel suo cuore e consacra a Dio tutta la sua vita. Dio istruirà giorno dopo giorno e ora dopo ora tutti coloro che si sottomettono alla disciplina necessaria, senza lamentarsi né soccombere lungo la strada. Dio desidera impartire la sua grazia. Se il popolo allontana da sé gli ostacoli, egli farà scorrere in abbondanza, attraverso i canali umani, le acque della salvezza».

`Dopo lo studio di questa settimana, quali sono delle applicazioni pratiche per la tua vita?`

`Quali applicazioni pratiche puoi attuare nella tua scuola, famiglia, posto di lavoro o chiesa?`

`Ripassa il versetto a memoria. Come si applica alla tua vita questa settimana?`