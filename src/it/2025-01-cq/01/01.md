---
title:  Fuori strada
date:   28/12/2024
---

### inTro

Leggi il brano di questa settimana: Romani 12:1–3

Il mondo oggi ha sete di vera pace, gioia e amore. Troppi soffrono in silenzio attraversando dolore, solitudine, paura e tristezza, senza speranza o guarigione. Quando le ferite emotive si aggravano o non vengono affrontate, una persona può scivolare in uno stato di depressione o affrontare altre sfide mentali. Secondo l’organizzazione mondiale della sanità (OMS), una persona su otto vive con un disordine mentale.  Quando la condizione mentale di una persona va fuori controllo, può portare a varie forme di autolesionismo o suicidio. Ogni anno, 703.000 persone vengono perse globalmente col suicidio che è la quarta causa principale di morte nei giovani di età tra i 15 e 29 anni.  Per ogni suicidio, ne vengono tentati decine di più.

Queste statistiche sono particolarmente rilevanti per i giovani che sono colpiti sproporzionatamente dai problemi di salute mentale. Dei sondaggi compilati da quasi mezzo milione di utenti di internet di 64 paesi diversi indicano che i giovani (18-24 anni) hanno una probabilità da tre a quattro volte maggiore di avere difficoltà con la loro salute mentale rispetto alla generazione dei loro genitori.  Dando un’occhiata al mondo, e magari anche alla nostra vita, ci rendiamo conto che deve cambiare qualcosa. Abbiamo preso la direzione sbagliata a un certo punto, ed è ora di tornare sulla strada giusta.

Queste statistiche sono il risultato di un tentativo intenzionale da parte del nemico di impadronirsi della nostra mente. Mentre le industrie di oggi cercano di controllare la mente attraverso la tecnologia moderna e i media oltre che con il fast food e il cibo spazzatura (questo è stato ben documentato), c’è qualcosa di più grande all’opera dietro le quinte. Nel libro di Giobbe, in un incontro universale con Dio, viene chiesto a Satana da dove venisse, e la sua risposta è: «Dal percorrere la terra e dal passeggiare per essa» (Giobbe 1:7). Dietro le quinte, un avversario è all’opera, cercando di prendere il controllo della mente umana. Tuttavia, dobbiamo essere determinati a non conformarci al pensiero e alle condizioni di questo mondo. Dio sta aspettando con desiderio che ci rivolgiamo a lui e che gli permettiamo di trasformarci rinnovando la nostra mente.

***Si prega di tenere presente che questa guida allo studio della Bibbia è intesa solo come guida spirituale e non dovrebbe essere considerata un sostituto di un trattamento della salute mentale professionale.***

Mentre studiamo insieme per le prossime tredici settimane, incoraggiamo i lettori a familiarizzare con altre risorse utili che affrontano le sfide della salute mentale. Due ottimi posti in cui iniziare sono Youth Alive e Reminded:

[Youth Alive](www.youthaliveportal.org/mentalhealth)

[Reminded](www.reminded.org)

### inScribe

Scrivi Romani 12:1-3 con la traduzione di tua scelta. Puoi anche riscrivere il brano a parole tue, con uno schema o una mappa mentale del brano.

`Sul quaderno`