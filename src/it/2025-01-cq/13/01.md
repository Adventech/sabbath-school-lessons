---
title:  Una generazione solitaria
date:   22/03/2025
---

### inTro

Leggi il brano di questa settimana: Giovanni 20

Nel 2018 e 2019, il gruppo Barna ha condotto un sondaggio su oltre quindicimila giovani di età tra i 18 e i 35 anni di venticinque paesi del mondo. Degli intervistati, il 67% ha indicato che pensavano che la maggior parte delle persone attorno a loro non si preoccupavano profondamente per loro e il 68 % non era d’accordo con l’affermazione: «Spesso sento che qualcuno crede in me». Due terzi dei giovani su scala globale hanno sostenuto di sentirsi soli e non apprezzati. Molti di loro hanno indicato di essere «ansiosi delle decisioni importanti», avevano «paura di sbagliare» ed erano «incerti del futuro».

Se solo queste statistiche fossero solo un gruppo di numeri! Queste sono persone. Questo sei tu e io e i nostri amici che cerchiamo di fare del nostro meglio per attraversare la vita con un qualche livello di significato, scopo, legami e felicità; tutte cose che Gesù è venuto nel mondo per darci. Gesù non offre una soluzione veloce. Come un giardiniere che si prende cura delle sue piante, egli ci cresce e ci aiuta a fare progressi impercettibili ogni giorno.

L’abuso, l’abbandono e altri mali hanno provocato danni significativi alla vita di alcune persone più di altre. Alcuni di noi hanno ricevuto un’insieme di circostanze peggiori nella vita. Ma la buona notizia è che Gesù è uno specialista nel salvare le persone più distrutte e ci può trasformare da vittime a vincitori. Nei vangeli, sembra che Gesù gravitasse verso i casi più difficili. Gli dava enorme gioia salvare le persone più improbabili. È come se quando Gesù entrava in città, cercasse il caso più disperato della zona. Se Gesù poteva salvare i cittadini più ostracizzati e «insalvabili» della loro città, allora tutti potevano essere sicuri che Gesù potesse salvare anche loro. Lo stesso vale per noi oggi; Gesù può salvare anche te e anche me.

***Si prega di tenere presente che questa guida allo studio della Bibbia è intesa solo come guida spirituale e non dovrebbe essere considerata un sostituto di un trattamento della salute mentale professionale.***

### inScribe

Scrivi quello che spicca per te di Giovanni 20 usando la traduzione di tua scelta. Se hai poco tempo, scrivi i versetti 11-17. Puoi anche riscrivere il brano con parole tue, uno schema o una mappa mentale del capitolo.

`Sul quaderno`