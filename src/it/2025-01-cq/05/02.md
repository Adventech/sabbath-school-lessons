---
title:  Identificare e disarmare
date:   26/01/2025
---

### inGest

Quando Paolo scrisse la sua seconda lettera alla chiesa di Corinto, era profondamente consapevole dei tentativi di Satana di invadere la loro mente e di dirottare i loro pensieri (2 Corinzi 2:11; 11:3). Paolo si preoccupava che il nemico riuscisse a riempire la loro mente con «contese, gelosie, ire, rivalità, maldicenze, insinuazioni, superbie, disordini» (12:20). I pensieri distorti e gli atteggiamenti antagonistici avevano già reso alcuni corinzi sospettosi di Paolo e del suo ministero (11:5; 13:3, 6). Nonostante queste sfide, Paolo restava fiducioso della capacità di Dio di conquistare le fortezze mentali più forti. I cristiani semplicemente non possono permettere che i loro pensieri vadano in qualsiasi direzione. Gesù vuole liberarci dai pensieri che ci tengono in catene. Questo non significa che arriveremo a un tempo in cui la nostra battaglia sarà finita. Ci sarà sempre una battaglia nella mente finché c’è un conflitto tra il bene e il male, ma Gesù può aiutarci ad affrontare ogni nuova sfida.

Il nemico fa tutto quello che può per introdurre pensieri dannosi e intrappolare la nostra mente in spirali negative. Nessuno di noi ha la forza interiore per vincere questa battaglia. Poiché la nostra mente è stata spezzata con il peccato, abbiamo bisogno di qualcosa in più rispetto all’autocontrollo per catturare tutti i pensieri. Abbiamo bisogno della forza che viene dal cielo per disarmare e conquistare le roccaforti del nemico. Quando permettiamo a Cristo di riprendere, restaurare e ricostruire la nostra mente, scopriamo come Dio voleva che fossimo.

Quando la mia mente vaga e inizia a rimuginare su cose che non sono particolarmente utili né per la mia vita né per il mio cammino con Gesù, mi fermo e mi chiedo: «Questi pensieri vengono da Dio o da Satana?» Poi identifico i pensieri specifici che non sono in armonia con la mente di Cristo e sono contrari alla sua Parola. Quando iniziò a chiarire e a esaminare il mio modo di pensare, a volte scrivendo i miei pensieri, rallentare quei pensieri diventa più facile. Posso rivolgermi a Cristo e alla sua Parola per trovare delle soluzioni. Guidato dalla Scrittura, posso sostituire le bugie con la verità, i pensieri negativi con pensieri positivi e le lamentele con la gratitudine (Filippesi 4:8). Questo non è il tempo di scoraggiarsi o essere ossessionati dai nostri fallimenti, ma di confidare nel perdono di Dio ed essere pazienti con noi stessi quando la nostra crescita non è istantanea. Come una pianta, non è sempre facile misurare il progresso quotidiano, ma con il tempo la crescita avviene. Oggi ti incoraggio a seguire questi passi per vincere i pensieri che sembrano disturbare e rovinare la tua giornata. Potresti anche riuscire a dormire stanotte!

**Torna al testo che hai scritto e studia il brano.**

- [Cerchia] le parole/frasi/idee ripetute.
- [Sottolinea] le parole/frasi che sono importanti e hanno significato per te.
- Disegna [Frecce] per collegare parole/frasi ad altre parole/frasi associate o collegate.

`Sul quaderno`

`Impara a memoria il tuo versetto preferito di 2 Corinzi 10:3-5. Scrivilo più volte per aiutare con la memorizzazione.`

`Quali fortezze mentali nella tua mente vuoi conquistare?`

`Quali vittorie ti ha dato Dio in passato che ti danno speranza per il futuro?`