---
title:  Controllare i nostri pensieri
date:   30/01/2025
---

### inSight

«Sottomettete i vostri pensieri alla volontà di Dio e i vostri sentimenti alla ragione e alla religione. Non avete ricevuto in dono l’immaginazione per dare libero sfogo ai vostri istinti e per agire senza un freno o una disciplina. Se i pensieri sono cattivi, anche i sentimenti saranno cattivi. Il legame fra sentimenti e pensieri forma il carattere».

«La potenza del pensiero retto è più preziosa dell’oro di Ofir... Dobbiamo dare un grande valore al corretto controllo dei nostri pensieri, perché un tale controllo prepara la mente e l’anima a lavorare armoniosamente per il Maestro. È necessario per la nostra pace e per la nostra felicità in questa vita che i nostri pensieri siano incentrati su Cristo. Come un uomo pensa, così egli è.

Il nostro progresso nella purezza morale dipende da un modo di pensare e di agire corretto... I pensieri malvagi distruggono l’anima. La potenza trasformatrice di Dio cambia il cuore, raffinando e purificando i pensieri. Se non viene compiuto uno sforzo determinato per mantenere i pensieri incentrati su Cristo, la grazia non si può rivelare nella vita. La mente deve partecipare alla battaglia spirituale. Ogni pensiero deve essere fatto prigioniero fino a renderlo ubbidiente a Cristo. Tutte le abitudini devono essere portate sotto il controllo di Dio.

Abbiamo bisogno di un senso costante della potenza nobilitante dei pensieri puri e dell’influenza dannosa dei pensieri malvagi. Poniamo i nostri pensieri sulle cose sante. Che siano puri e onesti; perché l’unica sicurezza per ogni persona è il giusto pensiero. Dobbiamo usare ogni mezzo che Dio ha posto alla nostra portata per governare e coltivare i nostri pensieri. Dobbiamo portare la nostra mente in armonia con la sua. La sua verità ci santificherà, corpo, anima e spirito, e riceveremo la capacità di innalzarci al di sopra della tentazione.

Il controllo dei pensieri, in collaborazione con lo Spirito Santo, darà il controllo delle parole. Questa è la vera saggezza e garantirà la tranquillità mentale, l’appagamento e la pace. Ci sarà gioia nella contemplazione delle ricchezze della grazia di Dio».

`Dopo lo studio di questa settimana, quali sono delle applicazioni pratiche per la tua vita? Quali sono alcuni primi passi da intraprendere per portare sotto controllo i tuoi pensieri?`

`In che modo hai visto le persone liberate dalle loro roccaforti?`

`Ripassa il versetto a memoria. Come si applica alla tua vita questa settimana?`