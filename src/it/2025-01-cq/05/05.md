---
title:  Il ruolo dello Spirito
date:   29/01/2025
---

### inVite

Avere la mente di Cristo è un’esperienza soprannaturale che può accadere solo tramite la potenza dello Spirito Santo. Questo rinnovamento della mente avviene quando riceviamo «l’uomo nuovo che è creato a immagine di Dio» (Efesini 4:24) Quest’uomo nuovo è la restaurazione dell’immagine di Dio in noi. Possiamo diventare un uomo nuovo accettando la vita, la morte e la resurrezione di Cristo ogni giorno. Averlo significa che siamo una nuova creazione in Cristo con una nuova mente, pronti a pensare e a comportarci come Gesù (2 Corinzi 5:17). Rivestirsi dell’«uomo nuovo» comporta anche che respingiamo l’«uomo vecchio» (Efesini 4:22, 24). Questo significa che dobbiamo richiamare o sostituire ogni pensiero che sia contrario a ciò che Dio e la sua Parola dicono. La verità ci rende liberi, ed è lì che dobbiamo restare. Le bugie ci tengono in schiavitù, quindi continuiamo a respingere tutte le menzogne del nemico con la verità di Dio.

La mente può rimanere rinnovata finché rimaniamo in comunione con Dio tramite la preghiera costante. Dobbiamo aprirci al battesimo quotidiano dello Spirito Santo. Ogni mattina possiamo svegliarci e pregare per una nuova effusione dello Spirito Santo, invitandolo a restare nella nostra mente per tutto il giorno. La Bibbia ci dice di essere sempre gioiosi e di non cessare mai di pregare (1 Tessalonicesi 5:16, 17). Ogni giorno dovrebbe iniziare con del tempo focalizzato sulla preghiera per dare il tono all’intera giornata e dobbiamo poi mantenere un atteggiamento di preghiera. Le diverse decisioni e sfide che affrontiamo nel corso della giornata ci ricordano di sussurrare una preghiera a Dio affinché ci guidi con ciò che stiamo affrontando, e le benedizioni inaspettate, per quanto piccole, ci danno l’opportunità di ringraziarlo e lodarlo. Parlare a Dio come parleremmo a un amico è fondamentale per avere la mente di Cristo e implementare il suo piano per sconfiggere le roccaforti mentali.

Insieme alla preghiera, memorizzare le promesse della Scrittura può respingere l’avanzata del nemico nei momenti difficili. La Parola di Dio purifica la nostra mente e rafforza la nostra risolutezza a fare ciò che è vero e giusto (Salmi 119:9–16; Giovanni 17:17; Efesini 5:26). A chi piace cantare, anche i canti basati sulla Scrittura possono essere uno strumento potente! Dobbiamo cercare di agire in base a ciò che è giusto a prescindere da come ci sentiamo. I sentimenti vanno e vengono, ed è per questo che dobbiamo evitare di vivere secondo i nostri sentimenti e invece dobbiamo agire in base a ciò che sappiamo essere la verità immutabile. Con l’aiuto dello Spirito Santo, possiamo distruggere «le fortezze, poiché demoliamo i ragionamenti e tutto ciò che si eleva orgogliosamente contro la conoscenza di Dio, facendo prigioniero ogni pensiero fino a renderlo ubbidiente a Cristo» (2 Corinzi 10:5).

**Medita ancora su 2 Corinzi 10:3-5 e cerca dov’è Gesù.**

`Come vedi Gesù diversamente o nuovamente?`

`Con quali spirali di pensiero hai più difficoltà? Prendi un momento per chiedere a Dio di aiutarti a sostituirli con pensieri meno distruttivi.`

`Come puoi dare più spazio a Dio per agire nella tua vita?`

`Risposta alla preghiera:`