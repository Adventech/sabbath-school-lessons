---
title:  Un unione completa con Cristo
date:   06/03/2025
---

### inSight

«Indossare il giogo di Cristo significa lavorare nel suo piano, essere consoci con lui nelle sue sofferenze e nelle sue fatiche per l’umanità perduta».

«Nell’accettare il giogo di Cristo di moderazione e ubbidienza scoprirete che è di massimo aiuto per voi. Indossare questo giogo ti tiene vicino a Cristo, ed egli porta la parte più pesante del carico».

«La vostra opera non consiste nel portare i vostri pesi.... Spesso pensiamo di avere difficoltà nel portare i carichi, e troppo spesso è così, perché Dio non ha dato disposizioni che noi li portassimo; ma quando portiamo il suo giogo e portiamo i suoi pesi, possiamo testimoniare che il giogo di Cristo è dolce e il suo carico è leggero, perché egli ha provveduto a questo».

«Quel giogo non ci darà una vita di agio, libertà e compiacenza egoista. La vita di Cristo fu una vita di sacrificio e abnegazione a ogni passo; e con costante tenerezza e amore cristiano, il vero discepolo camminerà sulle orme del Maestro; e mentre avanza in questa vita, diventerà sempre più ispirato dallo spirito e dalla vita di Cristo».

«Dobbiamo portare il giogo di Cristo così da poterci trovare in completa unione con lui. “Prendete su di voi il mio giogo”, dice... Indossare il giogo unisce l’uomo limitato in comunione con l’amatissimo Figlio di Dio. Sollevare la croce separa l’ego dalla persona, e mette in condizioni di imparare come portare i carichi di Cristo. Non possiamo seguire Cristo senza indossare il suo giogo, senza sollevare la croce e portarla dietro di lui. Se la nostra volontà non è in sintonia con i requisiti divini dobbiamo respingere le nostre tendenze, rinunciare ai nostri desideri prediletti e camminare sulle orme di Cristo...

Gli uomini si fabbricano dei gioghi per il loro collo che sembrano leggeri e piacevoli da indossare, ma si dimostrano essere estremamente fastidiosi. Cristo vede questo e dice: “Prendete su di voi il mio giogo. Il giogo che mettereste sul vostro collo pensando che si adatti perfettamente non si adatta affatto. Prendete su di voi il mio giogo e imparate da me le lezioni essenziali per voi, perché io sono mansueto e umile di cuore; e voi troverete riposo per le anime vostre; il mio giogo è dolce e il mio carico è leggero”. Il Signore non fa mai stime errate sulla sua eredità. Egli misura gli uomini con cui lavora. Quando essi si sottomettono al suo giogo, quando rinunciano alla lotta che non era redditizia per loro e per la causa di Dio, essi troveranno pace e riposo. Quando diventano consapevoli delle loro debolezze e delle loro mancanze, troveranno gioia nel fare la volontà di Dio. Si sottometteranno al giogo di Cristo. Allora Dio potrà lavorare in loro secondo la sua volontà e il suo beneplacito, che spesso è del tutto contrario ai piani della mente umana. Quando riceviamo l’unzione celeste, impareremo la lezione sull’umiltà e sulla mansuetudine che porta sempre riposo all’anima».

`Dopo lo studio di questa settimana, quali sono delle applicazioni pratiche per la tua vita? Quali sono alcuni primi passi che puoi intraprendere per attuare queste applicazioni?`

`Quali applicazioni pratiche devi attuare nella tua scuola, famiglia, posto di lavoro o chiesa (o altre ambientazioni)?`

`Ripassa il tuo versetto a memoria. Come si applica alla tua vita questa settimana?`