---
title:  Passi pratici
date:   05/03/2025
---

### inVite

Siamo stati creati per essere in relazione con Dio e gli uni con gli altri. Tuttavia, le nostre agende piene d’impegni lasciano poco spazio per la salute, per gli amici o per passare del tempo di qualità con Dio. Spesso ci troviamo sopraffatti dalle responsabilità al lavoro, a scuola, in chiesa e a casa. Passiamo così tanto tempo a correre cercando di fare tutto, eppure così poco viene realizzato. Quando la nostra vita sta andando fuori controllo, non siamo aggiogati a Cristo; siamo aggiogati alle richieste degli altri e a volte al nostro orgoglio! Molto tempo viene assorbito da una frenesia inutile, incluso il tempo sprecato per l’intrattenimento e il consumismo. Con Cristo troviamo il coraggio di valutare i nostri valori, regolare le nostre priorità, stabilire limiti necessari e dosare le nostre energie.

Pregare e meditare sulla Parola di Dio migliora la nostra concentrazione e capacità di pianificare bene. Idealmente, dovremmo pregare e meditare ogni mattina, a metà giornata e la sera (Salmi 55:17). A casa, ti puoi sedere sul letto o inginocchiarti davanti a Dio quando ti svegli. Passa del tempo a calmare la tua mente mentre mediti e parli al Dio dell’universo. Se sei al lavoro, cerca di trovare un posto isolato, chiudi gli occhi e prega. A scuola, a volte puoi trovare un angolo tranquillo in biblioteca o all’aperto per fermarti e pregare in silenzio. Impara a passare del tempo in tranquillità con il Signore. Memorizzare le Scritture ci guida anche nel dare forma alla nostra vita e dà forza nel fare la cosa giusta. Invitare la Parola di Dio nella tua mente e recitare le sue promesse porta pace, gioia e tranquillità. «A colui che è fermo nei suoi sentimenti tu conservi la pace, la pace, perché in te confida» (Isaia 26:3). Meditare sulla Parola di Dio ci aiuta a rimanere ancorati per sopportare le situazioni più difficili. Anche quando siamo sdraiati a letto la sera, la Scrittura può calmare la nostra mente per dormire. «In pace mi coricherò e in pace dormirò, perché tu solo, o Signore, mi fai abitare al sicuro» (Salmi 4:8).

Elenca tutto quello che devi fare per aiutare a stabilire le priorità di obiettivi e i limiti. Inizia categorizzando le cose più importanti sulla tua lista, poi identifica le cose che possono aspettare. Una lista di cose da fare può anche aiutare a identificare le cose a cui dovresti dire «no». Dì di «sì» solo alle cose che sono in armonia con i princìpi biblici e che sai di poter realizzare realisticamente. Per ogni volta che dici «sì», ci sono mille volte in cui dirai «no», quindi scegli cosa accettare saggiamente. Ricorda di elaborare quello che ti viene chiesto di fare prima di dire sì. Una buona prima risposta è: «Lascia che ci pensi». Poi prenditi del tempo per valutare la richiesta per vedere se si adatta ai tuoi programmi, obiettivi e la tua chiamata. Inoltre ricorda che non siamo soli. Fai la tua parte, ma condividi il carico, delega alcuni compiti o affida alcune responsabilità agli altri: amici, famiglia, colleghi, compagni di servizio, eccetera. Non puoi sempre gestire tutto da solo.

Se fai queste cose, vedrai che la maggior parte delle cose sulla tua lista, se non tutte,alla fine saranno realizzate. Cerca la guida di Dio per sapere cosa egli ti ha chiamato a fare.

**Medita ancora su Matteo 11:25-30 e cerca dov’è Gesù. Come hai visto Gesù diversamente o nuovamente nel tuo studio questa settimana?**

`Quali cambiamenti Gesù ti sta chiedendo di fare nella tua vita per aggiogarti meglio a lui?`

`Risposta alla preghiera:`