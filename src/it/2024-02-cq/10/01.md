---
title:  Vittoria e sconfitta
date:   01/06/2024
---

#### inTro

**Vittoria e sconfitta**

**Leggi il brano di questa settimana**: Apocalisse 12:10–17

Durante l’invasione di Napoleone della Russia nel 1812, l’esercito russo impiegò la strategia che è conosciuta come politica di terra bruciata per privare di risorse la Grande Armée di Napoleone. Mentre si ritiravano sul loro territorio, le forze russe bruciavano i campi, distruggevano le infrastrutture ed evacuavano i paesi, lasciando niente da usare all’esercito francese. Questo approccio indebolì significativamente le forze francesi, portando poi alla loro ritirata disastrosa e sconfitta finale. Anche se questo è uno degli usi più noti di questa strategia, i russi non sono stati gli unici ad averla sfruttata.

Quando Gesù ottenne la vittoria sulla morte e obbligò Satana a ritirarsi, Satana impiegò la sua feroce politica di terra bruciata sulla chiesa. Il trionfo portato dalla vita, morte, resurrezione e ascensione di Gesù apportò un colpo fatale a Satana e alla sua ribellione; era un nemico sconfitto che diventò pieno di «gran furore, sapendo di avere poco tempo» (Apocalisse 12:12). Il cristianesimo si diffuse rapidamente in tutto il mondo conosciuto, ma non senza affrontare opposizione estrema. Satana non era disposto a cedere terreno senza una dura lotta, e quindi si concentrò sull’infliggere quanti più danni possibile al popolo di Dio e alla sua missione. Se doveva cadere, voleva bruciare tutto con sé - terra bruciata! Il libro degli Atti riporta alcuni degli episodi di lapidazione, prigionia e percosse che la chiesa dei primi tempi affrontò per mano di folle inferocite e autorità ostili. Satana fece tutto quello che poteva per impedire la diffusione del vangelo. Sa che Dio prova profonda tristezza e dolore per ogni persona perduta, perché ognuna di esse ha un posto speciale e insostituibile nel suo cuore.

Dovremmo essere grati che Dio non sia andato in vacanza dopo aver assicurato la salvezza al Calvario. Invece, Gesù continuò la sua opera sulla terra attraverso lo Spirito Santo. I molti conflitti durante i duemila anni che seguirono il Calvario sono la testimonianza della lotta intensa sul continuo successo e missione che Gesù iniziò sulla terra. Questa lezione si addentrerà tra le dinamiche del gran conflitto dopo il ritorno di Gesù in cielo, con l’obiettivo di comprendere come Dio abbia provveduto e continui a provvedere la vittoria per il suo popolo.

#### inScribe

**Sul quaderno**

Scrivi Apocalisse 12:10-17 con la traduzione di tua scelta. Se hai poco tempo, scrivi i versetti 11 e 17. Puoi anche riscrivere il brano a parole tue, con uno schema o una mappa mentale del capitolo.

` `