---
title:  Luce divina tra secoli bui
date:   02/06/2024
---

#### inGest

Apocalisse 12 avvertì il popolo di Dio che la vera chiesa avrebbe sofferto secoli di persecuzione e avrebbe dovuto fuggire in parti remote della terra per scampare all’annientamento totale. Tuttavia, promise anche che per quanto la persecuzione fosse diventata intensa, Dio avrebbe sempre salvato la sua chiesa dalla distruzione completa (v. 14).

La prima grande persecuzione contro i cristiani iniziò circa tre anni e mezzo dopo la Pentecoste. Saulo, poi conosciuto come Paolo, era famigerato per quanti cristiani avesse tormentato e arrestato in quel periodo (Atti 8:3; 9:13, 26), ma successivamente si convertì al cristianesimo e diventò il missionario di punta e il principale fondatore di chiese in Europa oltre che l’autore più prolifico del Nuovo Testamento. La sua predicazione zelante del vangelo lo fece bersaglio di grave ostilità e persecuzione, che alla fine portarono alla sua carcerazione ed esecuzione a Roma. Nel corso dei secoli seguenti, altri milioni di persone pagarono il prezzo più alto per la loro fede e «non hanno amato la loro vita, anzi l’hanno esposta alla morte» (Apocalisse 12:11).

Nel quarto secolo, i cristiani iniziarono a perseguitare altri cristiani per la prima volta. La chiesa di Roma affermò il diritto di dettare cosa le altre chiese in altre città potessero insegnare e praticare. In questo periodo, il dogma della chiesa era largamente imposto dallo stato e i dissidenti venivano stanati e puniti. Anche se questo periodo di dominazione romana fu molto difficile per i cristiani che credevano nella Bibbia, Dio fornì un modo affinché la verità fosse salvaguardata e tramandata attraverso gruppi come i cristiani irlandesi-scozzesi dei primi tempi e i valdesi. Nei primi giorni, i primi cristiani delle isole britanniche videro una scarsa influenza romana a causa della loro distanza dall’Italia e usarono questa relativa sicurezza per formare e mandare missionari nel resto d’Europa. Per secoli, i valdesi si rifugiarono nelle regioni montane remote dell’Italia del nord, isolati, e mandarono giovani missionari nei paesi circostanti. I valdesi subirono diversi massacri per mano degli eserciti cattolici, ma tali sacche di cristiani fedeli mantennero viva la verità biblica finché uomini coraggiosi come Wyclif, Hus, Girolamo, Lutero e Zwingli non diedero inizio alla Riforma. A questo punto, le persone iniziarono lentamente a riscoprire la verità biblica e l’influenza e il potere del papato diminuirono. Questi due cambiamenti culminarono nella ferita mortale del 1798 (Apocalisse 13:3), quando il papa Pio VI fu arrestato e imprigionato dal generale di Napoleone, Louis Berthier.

Come le Alpi italiane e le isole britanniche remote avevano fornito un rifugio disabitato ai credenti precedenti, la scoperta delle Americhe presentarono una nuova regione disabitata in cui i credenti perseguitati potevano trovare rifugio e libertà di religione lontano dalla portata del papato e della monarchia. «Ma la terra soccorse la donna: aprì la bocca e inghiottì il fiume che il dragone aveva gettato fuori dalla sua bocca» (Apocalisse 12:16). Dio mantenne la sua mano sulla sua Parola e sul suo popolo. Sì, molti pagarono il prezzo più alto, ma ancora oggi, il loro sangue fornisce l’opportunità a milioni di altre persone di sentire il vangelo.

**Sul quaderno**

Torna al testo che hai scritto e studia il brano.
- Cerchia le parole/frasi/idee ripetute
- Sottolinea le parole/frasi che sono importanti e hanno significato per te
- Disegna frecce per collegare parole/frasi ad altre parole/frasi associate o collegate

Impara a memoria il tuo versetto preferito. Scrivilo più volte per aiutare la memorizzazione.

` `

`Sapere che Dio può trasformare le prove in benedizioni come incoraggia la tua opera missionaria?`

`Cosa saresti disposto a rischiare per la Parola di Dio e il libero esercizio della fede?`