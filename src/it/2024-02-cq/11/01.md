---
title:  Trasparenza e giustizia
date:   08/06/2024
---

#### inTro

**Trasparenza e giustizia**

**Leggi il brano di questa settimana**: Levitico 16

Lo scandalo Watergate del 1970 espose la corruzione, lo spionaggio illegale e insabbiamenti all'interno dell'amministrazione del presidente statunitense Richard Nixon. Gli sforzi persistenti dei giornalisti investigativi di esporre lo scandalo dimostrò il ruolo svolto da una stampa libera nel portare le persone di potere di fronte alla giustizia, soprattutto quando c'è una carenza di trasparenza intorno alle loro attività. Questo scandalo portò all'imputazione e alla condanna di numerosi funzionari di alto rango. La giustizia prevalse, confermando che nessuno, incluso il presidente, è al di sopra della legge. Le dimissioni di Nixon nel 1974 segnarono il culmine dello scandalo, rinforzando l'importanza della trasparenza e della giustizia imparziale nel mantenere una società democratica.

Fin dall'inizio, il gran conflitto si è incentrato attorno all'equità della leadership di Dio. Il suo carattere è stato messo in dubbio; sono stati insinuati dubbi sulla sua integrità. Satana affermò di poter formare un governo che sarebbe stato più trasparente di quello di Dio, con leggi che sarebbero state più giuste. Queste accuse dovevano essere affrontate in maniera aperta e pubblica, in gran parte perché erano state fatte in maniera aperta e pubblica. Attraverso la morte di Cristo sulla croce, Dio scagionò il suo carattere davanti agli esseri celesti. Per loro, la sua morte mise a tacere ogni dubbio sulle sue intenzioni; la sua bontà smascherò le falsità e le menzogne di Satana. La morte di Cristo permette a Dio di restaurare legalmente l'umanità caduta al suo stato originale senza peccato, e il suo ruolo speciale nel regno di Dio mentre fornisce anche la giustizia dal male causato dal peccato e risponde alle numerose domande su Dio e sulle sue azioni. Quel monumentale atto d'amore dimostrò all'intero universo perché Dio solo è degno di essere Giudice di tutto.

Il giudizio, con le sue procedure complesse e poliedriche, garantirà che il peccato non sorga mai più e allo stesso tempo istituirà il libero arbitrio e il vero amore come le basi di tutte le relazioni eterne. I giudizi di Dio dimostreranno ancora una volta il carattere di Dio di giustizia e misericordia mescolate insieme. L'universo spettatore riconoscerà ancora una volta l'equità e la bontà della leadership di Dio. E con un giudizio a favore dei santi (cfr. Daniele 7:22), tutti quelli che confidano in Dio possono aspettare questo giudizio con sicurezza.

#### inScribe

**Sul quaderno**

Scrivi Levitico 16 con la traduzione di tua scelta. Se hai poco tempo, scrivi i versetti 29 e 30. Puoi anche riscrivere il brano a parole tue, con uno schema o una mappa mentale del capitolo.

` `