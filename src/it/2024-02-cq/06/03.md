---
title:  Perdono
date:   06/05/2024
---

#### inTerpret

Il vangelo documenta la vita, la morte e la resurrezione di Gesù. Quasi tutti hanno sentito la spesso ripetuta verità di Giovanni 3:16: che Dio ci ha amato così tanto da pagare il prezzo dei nostri peccati così che noi potessimo avere la vita eterna. È un’affermazione bellissima, e vale la pena analizzare più attentamente le dinamiche sottostanti in gioco all’interno del gran conflitto. Satana si oppone a quell’atto di amore divino; si pone come «l’accusatore dei nostri fratelli» (Apocalisse 12:10) e dichiara che i peccatori non hanno il diritto di essere salvati. Con questo in mente, ti incoraggio a riflettere sui prossimi paragrafi lentamente e in preghiera.

Scegliere il peccato ci lascia condannati alla morte eterna, perché la scelta di peccare significa scegliere di scollegarci da Dio, la fonte di tutta la vita. È letteralmente scegliere di morire. In sostanza, il peccato è superbia ed egoismo, due atteggiamenti in diretta opposizione alla legge della vita e dell’amore altruistico. La legge di Dio offre l’unico modo in cui l’universo può esistere in pace eterna, e in vera libertà. La sua legge è l’unico modo possibile perché la vita prosperi. Tutto ciò che la contraddice porta alla morte. Se la legge non fosse seria o importante, la morte di Cristo non sarebbe stata necessaria.

Per offrire ai peccatori una seconda opportunità alla fedeltà e alla vita eterna, Dio ha dovuto creare un modo per sostenere la legge di amore e giustizia perdonando il peccato e guarendo il peccatore. In parole povere, ha dovuto trovare un modo per applicare la legge e allo stesso tempo risparmiarci dalle conseguenze dell’averla infranta. La vita e la morte di Gesù realizzarono tutto questo, e come risultato, tutte le accuse di Satana contro i credenti possono essere legalmente respinte... alleluia!

Come legislatore, quando Gesù sperimentò la morte al posto di tutti i peccatori che sono esistiti e che esisteranno, prese su di sé il risultato dell’infrazione della legge. Egli morto a causa della consapevolezza devastante di tutti i peccati commessi, il verdetto di colpevolezza che hanno portato e la punizione per quei peccati, che è stata riversata su di lui totalmente. In tal modo ha confermato la giustizia e dimostrato la validità eterna della legge. Mediante questo trasferimento di punizione da tutti i peccatori su di sé, Cristo può legalmente offrire il perdono, la giustificazione, a tutti quelli che credono e confidano che la sua morte abbia compiuto tutto questo. Nella sua resurrezione, Gesù ha siglato l’accordo che garantisce questa salvezza per tutti quelli che credono. Satana è un nemico sconfitto; la vittoria di Cristo è tua!

Come uno di noi, Gesù è vissuto e ha esemplificato i princìpi di una fede salvifica: completo affidamento a Dio. Una delle dichiarazioni principali di Satana era che Dio è troppo esigente, che le sue leggi sono troppo difficili da seguire, ma Gesù ha mostrato che Adamo ed Eva avrebbero potuto resistere alla tentazione e vivere senza peccare. La vita di Gesù di ubbidienza perfetta è messa in conto a ogni peccatore che viene a lui per fede. Il nostro registro di peccato e ribellione è coperto con il suo registro di giustizia. Egli ha anche mostrato all’umanità che ora che siamo perdonati, se confidiamo nella grazia di Dio, possiamo seguire Gesù e imparare nuovamente come essere fedeli. Gesù offre la capacità di vivere una vita di fedeltà attraverso il pieno affidamento a lui.

**Sul quaderno**

`Dopo aver guardato il tuo testo scritto e annotato, i tuoi segni verso quali idee sembrano puntare?`

`Quali domande emergono dopo aver studiato questo brano? Quali parti sono difficili?`

`Quali altri principi e conclusioni trovi?`

`Sapendo che la morte di Gesù ti fornisce il suo perdono, come scegli di vivere oggi e ogni giorno?`