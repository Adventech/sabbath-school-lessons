---
title:  Che amore è questo?
date:   08/05/2024
---

#### inVite

Ci sono pochissimi dolori più strazianti della perdita di una persona cara a causa di una malattia o di un’altra tragedia. È difficile misurare o esagerare il dolore che deriva da una tale separazione o perdita. Ciò nonostante, il dolore totale di tutta l’umanità è come una piccola goccia rispetto all’oceano di dolore profondo provato da Dio durante la crocifissione e la morte di Cristo.

Gesù attraversò livelli estremi di dolore e sofferenza sulla croce. Dovette sopportare uno dei metodi di esecuzioni più orribili. La forma più crudele di crocifissione prevedeva dei chiodi che perforavano i polsi e le caviglie, infliggendo gravi danni ai nervi e provocando un tormento implacabile. Il corpo sospeso sopporta muscoli tesi, articolazioni lussate e forti crampi. Respirare diventa difficile e ogni rantolo aggrava il dolore. La sofferenza è prolungata dall’esposizione agli agenti atmosferici, dalla disidratazione, dalla perdita di sangue e dallo shock, culminando in una morte lenta e agonizzante.

Tuttavia, tutta la sofferenza fisica era solo una debole ombra rispetto all’intensa angoscia mentale che travolse Cristo. Nella sua completa purezza morale, non avendo commesso mai alcun peccato, egli sentì tutti i peccati mai commessi come se ne fosse stato l’autore. Portò il peso completo della vergogna e della disperazione di ogni atto di egoismo, abuso, violenza, sadismo, omicidio, orrore e male mai commesso. Sentì il senso di colpa che ne derivava fino al midollo. Bevve l’amara coppa della malvagità fino all’ultima goccia.

In quel momento di intenso tormento fisico, mentale e morale, non poteva nemmeno rivolgersi ai suoi Compagni divini, che erano stati suoi stretti confidenti per l’eternità passata. Il Padre e lo Spirito Santo dovettero separarsi da Gesù. Avvolto dalle tenebre, Gesù si sentì abbandonato e solo. Al culmine di questa lotta interiore Gesù gridò: «Dio mio, Dio mio, perché mi hai abbandonato?» (Matteo 27:46). Non sentì nessuna voce rassicurante in risposta. Il cielo era silenzioso. Invece di incoraggiarlo, gli spettatori che lo circondavano lo derisero. Gesù era schiacciato dalla punizione per i peccati, le conseguenze della disubbidienza scelta dall’umanità. A quel punto, non poteva più vedere la speranza di una resurrezione. Ogni speranza rimasta che potrebbe aver avuto scaturiva solo dalla fede, non dalla vista.

In un atto di sacrificio estremo di sé, Gesù che aveva il potere di scendere dalla croce in qualsiasi momento, scelse di restare per te; anche se ciò comportava una sofferenza prolungata e morte eterna. Gesù è letteralmente e spiritualmente morto per un cuore spezzato, e l’ha fatto perché ti ama. L’ha fatto così che tu non debba provare nessuna delle sofferenze che ha attraversato. L’ha fatto solo per la possibilità che una singola persona credesse nella sua salvezza.

Che amore è questo? Nessuna parola potrebbe mai descriverlo. Questo è l’amore di Dio per te. Alla luce della croce, il peccato perde il suo potere, la superbia si scioglie come cera e le tentazioni diventano offensive. Tutte le cose vengono viste per ciò che sono veramente, e ci rendiamo conto di quanto siamo amati, quanto abbiamo bisogno di Cristo, quanto egli è davvero prezioso, degno e amorevole. Il suo fascino incomparabile ci conquista, attirandoci a lui, e arrendendoci completamente a lui cadiamo in ginocchio in adorazione, pentimento e lode, esclamando: «Veramente costui [è] Figlio di Dio» (Matteo 27:54). Egli è il tuo personale salvatore, e con la potenza della resurrezione dichiara la vittoria sulla tua schiavitù al peccato: «È compiuto!» (Giovanni 19:30).

**Sul quaderno**

Medita ancora su Matteo 27:15-28:10 e cerca dov’è Gesù.

`La morte di Gesù che impatto ha sul modo in cui consideri te stesso e gli altri?`

`Come vedi Gesù diversamente o nuovamente?`

`Risposta alla preghiera:`