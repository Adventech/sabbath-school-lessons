---
title:  Un omicidio fin dall’inizio
date:   05/05/2024
---

#### inGest

Anche se i candidati politici potrebbero affermare di difendere certi valori durante la campagna elettorale, solo il tempo può rivelare le loro vere intenzioni. All’inizio, il messaggio potrebbe essere di aiutare e prendersi cura delle persone e del progresso generale della società. Tuttavia, il più delle volte, una volta che i candidati hanno guadagnato popolarità o sono stati eletti in certe posizioni di potere, le loro posizioni e atteggiamenti cambiano o addirittura si rivelano opposti. Resta da chiedersi se le loro posizioni originarie fossero quelle oneste.

La Scrittura ci dice che Lucifero desiderava essere «simile all’Altissimo» (Isaia 14:14); che «agitava i regni» (Isaia 14:16); che «Per l’abbondanza del [suo] commercio», che può essere interpretato come calunnia, «si è riempito di violenza» (Ezechiele 28:16). La Bibbia indica che Lucifero iniziò diffamando il nome di Dio e suggerendo di poter essere un sovrano migliore di Dio. All’inizio le sue intenzioni forse potevano sembrare pure e dovute alla preoccupazione per il benessere di tutte le creature. Dopo tutto, nessuno aveva mai peccato prima, quindi perché avrebbero dovuto sospettare obiettivi malvagi?

Nonostante quanto i suoi atti iniziali di ribellione potrebbero essere sembrati relativamente tenui, la malvagità del carattere di Satana fu smascherata dall’omicidio di Gesù sulla croce (Atti 5:30). Fu Satana a mettere nel cuore di Giuda di tradire Gesù consegnandolo a quelli che stavano cercando un modo per ucciderlo (Luca 22:3). Nella sua persecuzione del popolo di Dio nel corso dei secoli e con i suoi ripetuti tentativi di uccidere il Figlio di Dio (cfr. Matteo 2:16–18; 4:6; 27:15–26; Luca 4:16–30; Giovanni 5:1–18), le sue intenzioni e la sua identità di assassino originale diventarono chiarissime. «Egli è stato omicida fin dal principio e non si è attenuto alla verità, perché non c’è verità in lui. Quando dice il falso parla di quel che è suo, perché è bugiardo e padre della menzogna» (Giovanni 8:44).

Satana usò Giuda, i capi religiosi e il governo romano per realizzare il suo complotto omicida, ma anche se potrebbe aver influenzato il metodo dell’esecuzione, Gesù non morì a causa dei chiodi! Gesù disse: «io depongo la mia vita per riprenderla poi. Nessuno me la toglie, ma io la depongo da me. Ho il potere di deporla e ho il potere di riprenderla» (Giovanni 10:17, 18). Egli morì volontariamente, deponendo la sua vita, schiacciato dal peso dei peccati di tutta l’umanità (cfr. Isaia 53). La croce rivelò il profondo odio che Satana aveva per Dio.

È facile condannare tutti quelli che furono complici nella morte di Cristo, il Figlio di Dio, ma quanto spesso noi facciamo la stessa cosa? Ogni volta che pecchiamo, stiamo essenzialmente crocifiggendo di nuovo il Figlio di Dio (Ebrei 6:6). Incredibilmente, già allora, nella sua grazia abbondante, Gesù ci offre il perdono: «Padre, perdona loro, perché non sanno quello che fanno» (Luca 23:34).

**Sul quaderno**

Torna al testo che hai scritto e studia il brano.
- Cerchia le parole/frasi/idee ripetute
- Sottolinea le parole/frasi che sono importanti e hanno significato per te
- Disegna frecce per collegare parole/frasi ad altre parole/frasi associate o collegate

Impara a memoria il tuo versetto preferito. Scrivilo più volte per aiutare la memorizzazione.

` `

`Perché è così importante sapere che Gesù non fu ucciso da Satana, ma offrì liberamente la sua vita?`

`Sapere che peccare significa partecipare spiritualmente al complotto omicida di Satana come cambia il modo in cui pensi alla grazia di Dio?`