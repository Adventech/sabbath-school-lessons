---
title:  Dio è amore
date:   26/06/2024
---

#### inVite

Dio si contraddistingue per le relazioni. Il Dio trino,Padre, Figlio e Spirito Santo, è un’unità perfetta di tre Persone pari. Dio non solo mostra e dona amore, egli è amore. Tutto ciò che Dio pensa, dice, fa e crea scaturisce dall’amore. Egli definisce l’amore con la sua esistenza eterna. Gesù ha rinunciato a tutto per mostrare al mondo cos’è l’amore, chi è Dio: altruista, benevolo, solidale.

Nella Scrittura, Dio si riferisce a noi come suoi figli. Dall’Eden alla Nuova Gerusalemme, tutte le sue interazioni con l’umanità riflettono il suo desiderio di compagnia con noi. A Mosè disse: «Essi [gli israeliti] mi faranno un santuario e io abiterò in mezzo a loro» (Esodo 25:8). Disse a Isaia (7:14) che quando suo Figlio sarebbe venuto sulla terra, il suo nome sarebbe stato «Emmanuele», che tradotto significa «Dio con noi» (Matteo 1:23). Parlando del momento in cui la sua città santa scenderà sulla terra, egli ha detto: «Ecco il tabernacolo di Dio con gli uomini! Egli abiterà con loro, essi saranno suoi popoli e Dio stesso sarà con loro e sarà il loro Dio» (Apocalisse 21:3). L’amore di Dio è il filo che tiene insieme l’universo. È la melodia della sinfonia della vita, la frequenza della felicità, l’armonia della gioia e la forza che fa prosperare la vita e che rende l’eternità degna di essere vissuta.

La Bibbia ci promette un futuro di speranza in cui l’amore regna supremo ancora una volta dopo il disagio provocato dal gran conflitto. La pace totale tornerà a permeare l’universo. Ogni potenziale talento sarà esplorato, coltivato e liberato per la gloria di Dio. Tutte le creature cresceranno infinitamente nella loro conoscenza di Dio e nel loro amore per lui e gli uni per gli altri. Sarà un’eternità armoniosa di apprezzamento sempre crescente per il nostro Creatore, esplorando le sue poderose meraviglie e opere, e coltivando amicizie sempre più profonde. Niente sulla terra potrebbe paragonarsi a questo! La grande rete d’amore collegherà insieme tutte le specie create di ogni galassia.

Sfortunatamente, il gran conflitto non si è ancora concluso, ma sapendo quello che sai ora, dopo aver esplorato le sue dinamiche nel corso delle scorse tredici settimane, devi fare una scelta: da che lato starai in questo conflitto cosmico? Prenderai la mano di Gesù e camminerai dalle ombre del peccato verso la sua luce d’amore?

I nostri cuori sono il campo di battaglia di questa guerra. Solo arrenderci a Gesù ci fornirà la vittoria. «Chi vince erediterà queste cose, io gli sarò Dio ed egli mi sarà figlio» (Apocalisse 21:7). Dio ti ama. Desidera disperatamente che tu sia suo figlio e viva con lui per sempre.

**Sul quaderno**

Medita ancora su Apocalisse 20-22 e cerca dov’è Gesù.

`Conoscere Gesù in questa vita come sarà diverso rispetto a conoscerlo dopo la fine del gran conflitto?`

`Come vedi Gesù diversamente o nuovamente?`

`Risposta alla preghiera:`