---
title:  Il gran conflitto è finito
date:   23/06/2024
---

#### inGest

Il bagliore della seconda venuta di Gesù distruggerà gli empi (2 Tessalonicesi 2:8) e lascerà Satana e i suoi demoni bloccati su un pianeta desolato e distrutto (Apocalisse 20:3). I redenti saranno portati in cielo, dove come «sacerdoti di Dio» essi «regneranno con lui mille anni» (v. 6). È in questo periodo di tempo che avviene il giudizio del millennio (vedi la lezione 11). Possiamo solo immaginare quali esperienze e informazioni otterranno i redenti in questo periodo mentre crescono nella loro conoscenza e apprezzamento di Dio e dei suoi giudizi.

Dopo il millennio in cielo, i redenti si uniranno a Dio nella Nuova Gerusalemme e torneranno sulla terra per mettere in atto il giudizio su Satana e sui perduto, mettendo finalmente fine al gran conflitto. Dopo la discesa della città, gli empi saranno risuscitati e Satana «uscirà per sedurre le nazioni» (Apocalisse 20:8) ancora una volta. Egli porterà i perduti a confidare nel loro numero enorme e attaccare la città di Dio nel tentativo di uccidere Gesù e il suo popolo, ma incontreranno invece il loro giudizio finale. Con le loro vite di malvagità impenitente in bella mostra, saranno condannati alla morte seconda, finale.

In questa seconda morte, gli empi dovranno portare la loro colpa alla presenza visibile e penetrante del nostro santo Dio e della sua legge santa. Saranno pienamente consapevoli di tutti i peccati che hanno commesso e dovranno restare senza intercessore, perché avranno ripetutamente rifiutato le offerte di Dio di misericordia, grazia e amore. In quel momento in cui vedranno i redenti perfezionati nella città, si renderanno conto di ciò che hanno perduto. Soffriranno orribili rimpianti per tutti gli anni sulla terra che hanno sprecato aggrappandosi al peccato e tutte le volte che hanno scambiato la vita eterna per dei momenti effimeri di piacere vuoto. In ogni caso, non sentiranno un improvviso desiderio di essere giusti. In quel momento, il fuoco divino «mandato da Dio» (Apocalisse 20:9) li divorerà, purificando l’intero pianeta. L’angoscia, il dolore emotivo, e la consapevolezza dei loro peccati, il senso di colpa e la vergogna insieme alla disperazione di sapere che non c’è modo di tornare indietro probabilmente sarà più straziante della tortura fisica delle fiamme. Gli empi potrebbero addirittura rallegrarsi delle fiamme, perché la loro esistenza miserabile troverà finalmente una fine. Satana e le sue legioni di angeli caduti, che per migliaia di anni hanno terrorizzato e ingannato l’umanità, riceveranno finalmente la loro punizione L’ira e la giustizia di Dio si riverseranno in piena misura, potendo una fine eterna all’orribile ribellione. Allora, finalmente, la battaglia sarà conclusa. Il peccato e Satana non esisteranno più, la giustizia sarà servita, e dopo migliaia di anni, il gran conflitto sarà finito.

**Sul quaderno**

Torna al testo che hai scritto e studia il brano.
- Cerchia le parole/frasi/idee ripetute
- Sottolinea le parole/frasi che sono importanti e hanno significato per te
- Disegna frecce per collegare parole/frasi ad altre parole/frasi associate o collegate

Impara a memoria il tuo versetto preferito. Scrivilo più volte per aiutare la memorizzazione.

` `

`L’atteggiamento degli empi dopo il millennio cosa ti insegna sulla natura del peccato?`

`Perché nessuno dubiterà della giustizia di Dio dopo la fine del giudizio?`