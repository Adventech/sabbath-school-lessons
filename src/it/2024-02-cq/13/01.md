---
title:  Ecco il nostro Dio!
date:   22/06/2024
---

#### inTro

**Ecco il nostro Dio!**

**Leggi il brano di questa settimana**: Apocalisse 20–22

Le profezie ci ricordano che siamo alla vigilia dell’eternità. Tra poco, potremo finalmente andare a casa. Poche cose portano tanta speranza e commozione come pensare al momento esilarante in cui Gesù tornerà sulla terra. Una gioia inimmaginabile riempirà i cuori dei redenti quando il cielo finalmente si aprirà e Cristo apparirà nella gloria di suo Padre, accompagnato da milioni di angeli. Vedendo lo splendore del trono di Dio squarciare le nuvole, i figli di Dio grideranno: «Ecco, questo è il nostro Dio; in lui abbiamo sperato ed egli ci ha salvati» (Isaia 25:9). La sua voce vivificatrice tuonerà in tutto il pianeta; le tombe si apriranno e lasceranno andare i redenti per la vita eterna. Quelli che sono vivi saranno trasformati e glorificati in un istante, e i malvagi periranno alla luce della presenza di Cristo. Allora, il momento aspettato da tutti i credenti finalmente arriverà: la gravità ci lascerà e saremo sollevati amorevolmente da questo pianeta buio e distrutto. Ci muoveremo nell’aria verso il nostro amato Salvatore, e saremo accolti dagli angeli sulle nuvole con Cristo Gesù. Grida di gioia sfoceranno in canti di lode, unendosi ai cori estatici degli angeli. Pieni di gioia, amore, pace e gratitudine perfetta, sapremo che siamo salvi per sempre, perché «così saremo sempre con il Signore» (1 Tessalonicesi 4:17). L’eternità con Cristo ci aspetta.

Che gioia assoluta porterà quel giorno! Nessuna parola può coglierla, nessuna opera d’arte può raffigurarla adeguatamente. Mentre la seconda venuta segna la separazione fisica dei redenti dai malvagi, non è proprio la fine del gran conflitto. Questa settimana, ci concentreremo sulla distruzione finale degli empi e l’alba di un’eternità senza peccato.

#### inScribe

**Sul quaderno**

Scrivi Apocalisse 20-22 con la traduzione di tua scelta. Se hai poco tempo, scrivi Apocalisse 21:1-8. Puoi anche riscrivere il brano a parole tue, con uno schema o una mappa mentale del capitolo.

` `