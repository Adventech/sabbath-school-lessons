---
title:  Vulnerabile o vittorioso
date:   25/05/2024
---

#### inTro

**Vulnerabile o vittorioso**

**Leggi il brano di questa settimana**: Matteo 4:1–10

Bernie Madoff è infame per aver orchestrato una delle frodi finanziarie più grandi nella storia degli Stati Uniti, estorcendo miliardi di dollari a migliaia di persone. Molte delle vittime erano anziani o investitori inesperti che si fidavano delle promesse di Madoff di grandi profitti sui loro investimenti. Il suo schema Ponzi alla fine crollò, portando al suo arresto e alla sua reclusione. Con l’eccezione di alcuni piccoli pagamenti ordinati dal tribunale, le vittime soffrirono una perdita totale sui loro investimenti.

Come sanno la maggior parte delle persone, l’inganno è uno strumento comune usato per approfittarsi degli altri, soprattutto le persone svantaggiate, con una scarsa istruzione e vulnerabili. Questa pratica si può vedere in molte industrie. Per decenni, l’industria del tabacco dirigeva i suoi metodi di marketing ingannevoli alle popolazioni vulnerabili, come i giovani e le comunità a basso reddito. Tra queste pratiche venivano minimizzati i rischi alla salute del fumo e le sigarette venivano promosse come attraenti o alla moda. Questo ha portato a dipendenze diffuse e molti problemi di salute tra quei gruppi presi di mira. Analogamente, alcune aziende farmaceutiche hanno alimentato la crisi degli oppioidi attraverso la pubblicizzazione aggressiva degli antidolorifici da prescrizione medica, minimizzando il fatto che possano creare assuefazione e incoraggiando l’eccessiva prescrizione. Anche questo ha portato a dipendenza diffusa e molti casi di overdose e morti, in particolare tra le popolazioni più svantaggiate.

Queste tattiche peccaminose nacquero con l’arcingannatore, Satana, che ha perfezionato le sue tecniche e ha condotto miliardi di persone sulla cattiva strada. I credenti non sono immuni ai suoi attacchi; non siamo completamente protetti dalle sue tentazioni, quindi come dobbiamo affrontare i suoi piani e i suoi inganni? Come possiamo prevalere? Come otteniamo la vittoria mentre viviamo nel gran conflitto? La lezione di questa settimana si concentrerà sulla potenza della Parola di Dio mentre affrontiamo gli attacchi di Satana.

#### inScribe

**Sul quaderno**

Scrivi Matteo 4:1-10 con la traduzione di tua scelta. Se hai poco tempo, scrivi il versetto 4. Puoi anche riscrivere il brano a parole tue, con uno schema o una mappa mentale del capitolo.

` `