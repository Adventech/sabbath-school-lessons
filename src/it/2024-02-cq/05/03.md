---
title:  Un piccolo passo con conseguenze giganti
date:   29/04/2024
---

#### inTerpret

Eva aveva una decisione molto importante da prendere quando Satana le offrì il frutto dell’albero della conoscenza del bene e del male. Passo dopo passo, la portò a una scelta che risultò in una vita dolorosa e, alla fine, alla morte. Anche se ingannata da false promesse, Eva avrebbe potuto allontanarsi da Satana e consultare suo marito e Dio prima di prendere la decisione fatale di mangiare il frutto. Ellen White evidenzia la cospicua assenza di Adamo quando Eva stava conversando con il serpente sull’albero. Descrive gli angeli che avevano messo in guardia Adamo ed Eva «nei confronti di Satana consigliandoli di non allontanarsi l’uno dall’altra mentre compievano il loro lavoro» (Primi scritti, p. 143). Sfortunatamente, come sappiamo fin troppo bene, Eva scelse di mangiare il frutto. Basta solo un piccolo passo verso la tentazione perché inizi il quasi irresistibile effetto domino che porta al peccato. Purtroppo, quando Eva condivise il frutto con Adamo, egli scelse di unirsi a sua moglie nel suo destino. Guardare più attentamente il brano biblico di questa settimana rivela i passi esatti che portarono a mangiare il frutto oltre agli effetti conseguenti del peccato.

Passi che portarono al peccato (v. 6):

| 1. | «la donna osservò» | Vedere il peccato (rappresentato dal frutto) |
| 2. | «che l’albero era buono per nutrirsi» | Valutare l’esperienza |
| 3. | «che era bello da vedere» | Permettere ai sensi e alle sensazioni di guidare la decisione |
| 4. | «desiderabile per acquistare conoscenza» | Considerare i benefici dell’azione |
| 5. | «prese del frutto» | Impegnarsi per l’esperienza |
| 6. | «ne mangiò» | Commettere l’azione peccaminosa |
| 7. | «ne diede anche a suo marito» | Portare altri al peccato |

Risultati del peccato:

| 1. | «si aprirono gli occhi» (v. 7) | Consapevolezza di un cambiamento |
| 2. | «si accorsero che erano nudi» (v. 7) | Vergogna/senso di colpa |
| 3. | «unirono delle foglie di fico e se ne fecero delle cinture» (v. 7) | Autogiustificazione |
| 4. | «sul far della sera» (v. 8) | Rimandare la ricerca di Dio |
| 5. | «l’uomo e sua moglie si nascosero» (v. 8) «ho avuto paura» (v. 10) | Interruzione della relazione con Dio |
| 6. | «La donna che tu mi hai messa accanto» (v. 12) «Il serpente mi ha ingannata» (v. 13) | Incolpare Dio/gli altri |
| 7. | «moltiplicherò grandemente le tue pene» (v. 16) «il suolo sarà maledetto per causa tua» (v. 17) «in polvere ritornerai» (v. 19) | Gli effetti del peccato sulla natura umana e sulle relazioni, la natura e l’aspettativa di vita |

Satana è un esperto a rendere l’esperienza che porta al peccato il più piacevole e allettante possibile. Sappiamo che le sue tentazioni possono essere personalizzate per ognuna delle nostre personalità in modo che coincidano con le nostre inclinazioni personali. L’unica sicurezza si trova nell’evitare del tutto il terreno del tentatore e nel confidare completamente nella Parola di Dio.

**Sul quaderno**

`Dopo aver guardato il tuo testo scritto e annotato, i tuoi segni verso quali idee sembrano puntare?`

`Quali domande emergono dopo aver studiato questo brano? Quali parti sono difficili?`

`Quali altri principi e conclusioni trovi?`

`Quali sono le tentazioni con cui lotti maggiormente, e quali sono alcune cose di cui dovresti liberarti o a cui dovresti limitare accesso alla tua vita per evitare di avvicinarti a quella tentazione?`