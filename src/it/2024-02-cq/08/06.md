---
title:  La lotta poderosa
date:   23/05/2024
---

#### inSight

«Mentre Satana si impegnava a esercitare un influsso nei confronti dei personaggi più importanti dell’Impero medo-persiano e cercava di gettare il discredito sul popolo di Dio, gli angeli lavoravano in favore dei rimpatriati. Tutto il cielo era interessato a questo conflitto. Il profeta Daniele ci fa intravedere questa lotta gigantesca fra le forze del bene e quelle del male. Per tre settimane l’angelo Gabriele lottò contro le forze del male; cercò di contrastare le pressioni che venivano esercitate su Ciro. Prima della fine di questa lotta Cristo stesso decise di aiutare Gabriele. “Ma il capo del regno di Persia mi ha resistito ventun giorni; però Michele, uno dei primi capi, è venuto in mio soccorso e io sono rimasto là presso i re di Persia” (Da 10:13). Era stato compiuto tutto ciò che il cielo poteva fare in favore del popolo di Dio. La vittoria era stata conseguita; l’azione delle forze del male fu arginata durante il regno di Ciro e di suo figlio Cambise, che rimase sul trono per circa sette anni e mezzo».—Ellen G. White, _Profeti e re_, p. 329

«Gli esseri celesti sono incaricati di rispondere alle preghiere di quelli che si adoperano altruisticamente per gli interessi della causa di Dio. Gli angeli più eccelsi nelle corti celesti non incaricati di risolvere le preghiere che salgono a Dio per l’avanzamento della causa di Dio. Ogni angelo ha la sua particolare carica, che non gli è permesso lasciare per un altro luogo. Se dovesse andarsene, le potenze delle tenebre ne trarrebbero vantaggio...

Giorno dopo giorno il conflitto tra il bene e il male prosegue. Perché coloro che hanno avuto molte opportunità e vantaggi non si rendono conto dell’intensità di quest’opera? Dovrebbero essere intelligenti a questo riguardo. Dio è il sovrano. Con la sua potenza suprema egli tiene sotto controllo i potentati terreni. Attraverso i suoi agenti egli svolge l’opera che fu ordinata prima della fondazione del mondo.

Come popolo non comprendiamo come dovremmo il grande conflitto che infuria tra gli esseri invisibili, il conflitto tra gli angeli fedeli e quelli sleali. Gli angeli malvagi sono costantemente all’opera, preparando il loro piano d’attacco, controllando le forze umane sleali come comandanti, re e governanti... Esorto i ministri di Cristo a insistere sulla comprensione della verità del servizio degli angeli a tutti quelli che sono alla portata della loro voce. Non vi perdete in congetture fantasiose. La Parola scritta è la nostra unica sicurezza. Dobbiamo pregare come fece Daniele, affinché possiamo essere protetti dalle intelligenze celesti. Gli angeli vengono mandati a servire coloro che saranno gli eredi della salvezza. Pregate, fratelli miei, pregate come non avete mai fatto prima. Non siamo preparati per la venuta del Signore. Dobbiamo svolgere un’opera capillare per l’eternità. (S.D.A. Bible Commentary 4:1173)».—Ellen G. White, _Prayer_, pp. 254, 255

**Sul quaderno**

`Dopo lo studio del brano di questa settimana, quali sono alcune applicazioni personali, soprattutto riguardo la preghiera e la guerra spirituale?`

`Quali sono alcune applicazioni pratiche che devi attuare nella tua vita di preghiera per quanto riguarda le altre persone?`

`Ripassa il versetto a memoria. Come si applica alla tua vita questa settimana?`