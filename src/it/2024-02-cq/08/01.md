---
title:  Quando Dio ti lascia come «letto»
date:   18/05/2024
---

#### inTro

**Quando Dio ti lascia come «letto»**

**Leggi il brano di questa settimana**: Daniele 10

Nel 2014, un pescatore nel Baltico trovò un messaggio in una bottiglia di 101 anni prima. Usando il biglietto all’interno, i ricercatori riuscirono a rintracciare l’autore, Richard Platz, che era il figlio ventenne di un fornaio quando buttò la bottiglia in mare. Platz era morto, ma trovarono sua nipote, Angela Erdmann, che non aveva mai conosciuto suo nonno, e le presentarono la bottiglia e il suo contenuto. Anche se praticamente illeggibile, il messaggio al suo interno chiedeva a chi l’avesse trovata di riportarla all’indirizzo di casa di Platz a Berlino. Ci volle oltre un secolo perché la bottiglia fosse finalmente consegnata.

La tecnologia odierna di messaggistica istantanea ci permette di comunicare con le persone in tutto il mondo, o persino nello spazio, quasi istantaneamente. Con della tecnologia così, l’aspettativa di risposte immediate o per lo meno molto veloci è diventata la norma. Può essere particolarmente frustrante quando il mittente sa che il ricevente ha letto o aperto un messaggio o un’email ma non ha ancora risposto.

Quando comunichiamo con Dio, possiamo essere certi che le nostre preghiere vengono ascoltate in cielo nel momento in cui sono pensate o verbalizzate. Non c’è bisogno di mandare un messaggio in una bottiglia, sperando che arrivi a Dio a un certo punto il prossimo secolo. Tuttavia, Dio tipicamente non ci risponde immediatamente con voce udibile o con un messaggio di testo. A volte la sua risposta ci arriva tramite l’applicazione devota dei princìpi biblici nel nostro pensiero e nel nostro processo decisionale. Altre volte, la sua risposta potrebbe arrivare tramite il compimento di una preghiera specifica. A volte la mancanza di risposta è la risposta! Le risposte di Dio vengono nel loro tempo e spesso in modi inaspettati. Che l’attesa sia breve o lunga, possiamo avere fiducia che egli ci sente e che risponderà.

La preghiera fa una differenza profonda, perché colpisce direttamente il mondo soprannaturale. Come vedremo nel brano principale di questa settimana, le nostre preghiere a volte potrebbero scatenare intensi conflitti spirituali che provocano ritardi nella risposta di Dio. Spero che lo studio di questa settimana di Daniele 10 ti aiuti a distinguere meglio la lotta invisibile dietro le nostre preghiere.

#### inScribe

**Sul quaderno**

Scrivi Daniele 10 con la traduzione di tua scelta. Se hai poco tempo, scrivi i versetti 12-14. Puoi anche riscrivere il brano a parole tue, con uno schema o una mappa mentale del capitolo.

` `