---
title:  La preghiera significa guerra
date:   19/05/2024
---

#### inGest

Daniele era un uomo di preghiera. Non c’era minaccia di persecuzione o di morte che potesse impedirgli di adorare Dio e pregarlo. Conosceva il potere della preghiera e di una comunione profonda con Dio. Nel capitolo 10, scopriamo che Daniele pregava e digiunava per tre settimane nel primo mese dell’anno (vv. 2-4), che è quando gli ebrei celebravano la Pasqua. Questo evento è l’anniversario di quando Dio liberò gli israeliti dalla schiavitù in Egitto, generalmente un momento solenne ma felice, ma per Daniele, che viveva in esilio a Babilonia, la commemorazione serviva solo a ricordargli del bisogno di Israele di un’altra liberazione. Il peso sul suo cuore superava il suo desiderio di festeggiare. Fu questa consapevolezza solenne che lo spinse a impegnarsi in un periodo di tre settimane di preghiere di intercessione serie e intense. Capiva che la preghiera non influenzava solo il suo cuore spiritualmente ma che aveva anche un impatto reale sul mondo, sia visibile che invisibile.

Quando un messaggero celeste apparve infine a Daniele, fece un commento molto perspicace: «dal primo giorno che ti mettesti in cuore di capire e di umiliarti davanti al tuo Dio, le tue parole sono state udite e io sono venuto a motivo delle tue parole» (Daniele 10:12, corsivo aggiunto). Apprendiamo due cose da questa affermazione: (1) quando preghiamo, siamo uditi immediatamente, e (2) le nostre parole possono mettere in moto gli esseri celesti. Solo questo dovrebbe risvegliarci all’incredibile potere della preghiera.

Curiosamente, quando Daniele pregò nel capitolo 9, non incontrò praticamente alcun ritardo prima che arrivasse la risposta, ma dovette aspettare tre settimane nel capitolo 10. Fortunatamente, il versetto 13 dà una ragione per l’apparizione tardiva dell’angelo: «il capo del regno di Persia m’ha resistito ventun giorni». Anche se non ci vengono dati molti dettagli, possiamo concludere che gli angeli sono molti impegnati in questo gran conflitto. A volte devono superare varie lotte soprannaturali e resistenza demoniaca alle loro attività. È ragionevole supporre che la preghiera di Daniele nel capitolo 10 fosse simile a quella nel capitolo 9; entrambe erano probabilmente preghiere per il suo popolo e per l’adempimento delle intenzioni di Dio attraverso di loro. La battaglia soprannaturale per la mente del capo del regno di Persia e di conseguenza per le sue decisioni riguardo al popolo di Dio fu intensa. Daniele non poteva vedere la battaglia che si svolse a causa delle sue preghiere. Potrebbe non essersi aspettato che ci volesse tanto tempo, ma non smise di intercedere solo perché non ci fu una risposta immediata.

Come abbiamo notato, ci sono regole di ingaggio che governano il gran conflitto. Questa storia suggerisce che le preghiere di intercessione danno a Dio il diritto di dispiegare più forze soprannaturali per influenzare i cuori delle persone per cui si prega. Ci mostra l’importanza delle continue preghiere di intercessione per le persone e per le situazioni, e ci incoraggia a non arrenderci quando sembra che non ci siano risposte alle nostre richieste. Potrebbe essere in corso una battaglia più grande dietro le quinte. Con questo in mente, perché non preghi subito per le persone perdute che conosci?

**Sul quaderno**

Torna al testo che hai scritto e studia il brano.
- Cerchia le parole/frasi/idee ripetute
- Sottolinea le parole/frasi che sono importanti e hanno significato per te
- Disegna frecce per collegare parole/frasi ad altre parole/frasi associate o collegate

Impara a memoria il tuo versetto preferito. Scrivilo più volte per aiutare la memorizzazione.

` `

`Come possiamo imparare meglio la pazienza e la perseveranza nella preghiera?`

`Sapere che le tue preghiere permettono a Dio di fare di più cambia il modo in cui preghi? Come influisce sulla tua relazione con lui?`