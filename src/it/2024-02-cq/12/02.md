---
title:  La contesa finale
date:   16/06/2024
---

#### inGest

La tensione tra Cristo e Satana crescerà verso una contesa finale negli ultimi giorni della storia della terra. Usando l’immagine delle bestie, Apocalisse 13 illustra due importanti attori politico-religiosi che lavoreranno insieme per intimidire e perseguitare il popolo fedele di Dio nei giorni precedenti il ritorno di Gesù. Una bestia nelle profezie bibliche rappresenta un regno (Daniele 7:23). La prima bestia rappresenta una superpotenza ecclesiastica che acquisisce potere politico e religioso sul popolo. Durante il Medioevo, la chiesa cattolica romana — la struttura più potente dell’epoca — dichiarò che il papa era l’autorità suprema in ambito religioso e civile. La gerarchia della chiesa fondò organizzazioni crudeli come l’Inquisizione per punire implacabilmente tutti quelli che non erano d’accordo con le loro ideologie e pratiche. Per secoli, la chiesa cattolica esercitò il tipo di predominio religioso e politico descritto nella prima bestia di Apocalisse 13. Anche se attualmente è molto meno potente, il papato riacquisterà il suo dominio quasi universale negli ultimi giorni.

La seconda bestia di Apocalisse 13 rappresenta l’ultima superpotenza nella carrellata biblica di potenze globali elencati in Daniele e in Apocalisse. Questa nazione userà la sua influenza mondiale per ingannare il mondo intero e portarlo a una falsa adorazione appena prima della seconda venuta di Gesù. All’inizio, la seconda bestia appare simile a un agnello (cioè mite e simile a Cristo), ma poi «parlava come un dragone», imponendo l’adorazione obbligatoria della prima bestia e penalizzando quelli che non ubbidiscono. La nazione viene vista salire dalla terra invece che dal mare, vale a dire che questa nazione sorge in un’area meno popolata del mondo (Apocalisse 13:11; 17:15). Gli Stati Uniti d’America sono emersi in un deserto rispetto ai paesi affollati del Vecchio Mondo. L’America ha dato inizio a una nuova forma di governo fondata su princìpi protestanti e repubblicani: nessun papa e niente monarchia. I documenti fondativi della nazione proteggono la libertà religiosa, la separazione tra chiesa e stato e la libertà di espressione, oltre a vari altri diritti umani. Questi ideali assomigliano all’agnello in molti modi, ma la Bibbia predice che questi nobili princìpi lasceranno il posto a vecchie forme di tirannia religiosa. La nazione che parla come un dragone riprenderà le antiche persecuzioni ed erigerà un’immagine della bestia, costringendo tutti a riconoscere la sua autorità e a unirsi alla sua adorazione. «L’immagine della bestia rappresenta quella forma di protestantesimo apostata che si andrà gradatamente sviluppando quando le chiese protestanti cercheranno l’aiuto del potere civile per imporre i loro dogmi» (Ellen G. White, _Il gran conflitto_, p. 381). La chiesa otterrà nuovamente il controllo sullo stato per i propri fini, producendo un’«immagine», o imitazione, dell’unione tra chiesa e stato che caratterizzava il papato nel Medioevo.

Sanzioni economiche saranno imposte su quelli che resistono al «marchio della bestia» (Apocalisse 13:17). Anche se questo marchio non sarà letteralmente sulla mano destra o sulla fronte (v. 16), identificherà quelli che rispetteranno la legge sulla religione, una legge che sarà istituita dagli Stati Uniti e che poi sarà applicata globalmente. L’adesione a questa legge renderà omaggio al papato e sarà la manifestazione visibile dell’atteggiamento interiore di autosufficienza e autolatria. Questa legge costringerà le persone a osservare un sabato contraffatto, un giorno sostenuto solamente dalla tradizione umana. L’osservanza della domenica è in diretta violazione del quarto comandamento ed è un segno distintivo della tradizione e dell’autorità papale. La chiesa di Roma cambiò pubblicamente la Parola di Dio e si dichiarò quindi al di sopra di Dio.

Rifiutare il giorno santo scelto da Dio a favore di quello umano indica una mentalità che va molto più in profondità. Come un iceberg ha il 90% della sua massa nascosta sotto la superficie dell’acqua,l’osservanza della domenica diventerà una manifestazione visibile di qualcuno che sceglie volontariamente una falsità rispetto alla Parola di verità di Dio, che fa affidamento su se stesso piuttosto che confidare in Dio e la salvezza per opere rispetto alla salvezza per grazia. Detto questo, semplicemente andare in chiesa il sabato e conoscere le profezie dei tempi della fine non sarà sufficiente a superare la prova. Ciò che conta di più è una relazione personale e trasformatrice con Gesù che continua a crescere ogni giorno.

**Sul quaderno**

Torna al testo che hai scritto e studia il brano.
- Cerchia le parole/frasi/idee ripetute
- Sottolinea le parole/frasi che sono importanti e hanno significato per te
- Disegna frecce per collegare parole/frasi ad altre parole/frasi associate o collegate

Impara a memoria il tuo versetto preferito. Scrivilo più volte per aiutare la memorizzazione.

` `

`Come possiamo passare dalla semplice conoscenza di fatti su Dio, la Bibbia e le profezie per conoscerlo anche come personale salvatore e amico?`

`Come vedi già oggi nel mondo una crescita dello spirito di forza e controllo?`