---
title:  L’avvertimento finale
date:   17/06/2024
---

#### inTerpret

L’RMS Titanic, un transatlantico di lusso considerato «inaffondabile», intraprese il suo viaggio inaugurale all’inizio del 1912. Come sappiamo noi lettori moderni, però, incontrò la sua fine nel gelido nord Atlantico. Le segnalazioni di iceberg provenienti da altre navi, incluso un messaggio cruciale dalla vicina SS Californian, iniziarono ad arrivare. Tuttavia, gli operatori del Titanic, inondati dai messaggi dei passeggeri, ignorarono gli avvertimenti urgenti. Il messaggio preoccupante non raggiunse mai il capitano, e appena un’ora dopo, il Titanic colpì il famigerato iceberg. Seguì il caos, le procedure di emergenza erano state dimenticate. Le scialuppe di salvataggio furono calate semivuote nella notte gelida. Oltre 1.500 persone furono perdute nel mare quella notte.

Come i passeggeri del Titanic, le persone di questo mondo si sentono al sicuro mentre il pianeta sfreccia verso il disastro. Nei momenti finali della storia della terra, e sotto enorme pressione sociale, il popolo di Dio è costretto a proclamare gli avvertimenti finali a un mondo destinato alla morte. I messaggi dei tre angeli di Apocalisse 14 sono l’avvertimento finale di Dio al mondo. Apocalisse 18:1 promette un’effusione dello Spirito Santo per accompagnare questo avvertimento in maniera senza precedenti. La chiesa presenterà il vangelo eterno al mondo, innalzando il Salvatore crocifisso ed elevando Dio come il creatore degno della nostra lode. Come lo scroscio finale di pioggia prima del raccolto, lo Spirito Santo sarà riversato sulla chiesa, concedendole l’autorità profetica per condividere le prove bibliche che non c’è più tempo da perdere. Il giudizio investigativo è quasi finito; le porte della salvezza presto saranno chiuse.

Mentre l’osservanza della domenica diventa la norma accettata, il sabato diventerà un segno singolare sia della fedeltà di Dio verso di noi che della nostra verso di lui. Questo include la sua importanza più profonda come il sigillo del patto di Dio nella vita del credente. Babilonia, un sistema profetizzato di confusione religiosa, diventerà sempre più corrotta, ma i suoi peccati e le sue menzogne saranno esposti. In una potente effusione di Spirito Santo che supera anche la Pentecoste, il popolo di Dio chiamerà tutti i veri credenti a uscire da Babilonia e salire sulla scialuppa di salvataggio, che è il gruppo rimanente che osserva i comandamenti di Dio.

Durante questo tempo, i veri credenti illumineranno la terra con la gloria di Dio. La loro condotta, la loro fedeltà, il loro messaggio e le loro vite piene di Spirito testimonieranno all’intero pianeta che Dio è amore. Nel frattempo, il mondo affogherà in un mare di distrazioni sataniche, falsità e inganni. «Spiriti di demòni capaci di compiere dei miracoli. Essi vanno dai re del mondo intero» (Apocalisse 16:14) e creeranno falsi risvegli, appariranno come persone care defunte e useranno qualsiasi altro inganno possibile per unire il mondo religioso e politico contro il rimanente di Dio. Satana guiderà l’attacco trasformandosi «da angelo di luce» (2 Corinzi 11:14) e facendo addirittura finta di essere Gesù (Matteo 24:26). I perduti ignoreranno gli avvertimenti divini finché non ci sarà più niente da fare. «Chi è ingiusto continui a praticare l’ingiustizia;... chi è giusto continui a praticare la giustizia» (Apocalisse 22:11). Le porte della salvezza si chiuderanno.

Le profezie indicano che tutte queste cose presto si realizzeranno. Ciò che conta oggi è conoscere Cristo, amare Cristo e condividerlo con gli altri. Niente dovrebbe avere una priorità maggiore che un cammino genuino con lui.

**Sul quaderno**

`Dopo aver guardato il tuo testo scritto e annotato, i tuoi segni verso quali idee sembrano puntare?`

`Quali domande emergono dopo aver studiato questa lezione? Quali parti sono difficili?`

`Quali altri principi e conclusioni trovi?`

`Quanto bene comprendi i messaggi dei tre angeli e come condividerli attraverso le tue parole e le tue azioni?`