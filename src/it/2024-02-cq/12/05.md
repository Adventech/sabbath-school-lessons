---
title:  Fedeli fino alla fine
date:   19/06/2024
---

#### inVite

Nel 1915, l’Endurance, una nave esplorativa dell’Antartide, si incagliò nello spietato ghiaccio antartico, che successivamente la schiacciò e costrinse l’equipaggio a salire sulle scialuppe. Alla deriva sull’acqua ghiacciata, i ventisette uomini si rivolsero a Ernest Shackleton, il leader della loro spedizione, per dirigerli nella crisi. Lui raccolse la ciurma e implementò il piano migliore che gli venne in mente: lasciando i resti dell’Endurance, sarebbero partiti verso l’isola Elephant, la terra ferma più vicina. Questa roccia desolata offriva qualche rifornimento basilare ma non offriva un salvataggio, tuttavia, dato che era ed è ancora essenzialmente inabitabile. Shackletone cinque altri uomini poi si avventurarono approssimativamente per ottocento miglia in acque notoriamente burrascose per giungere all’isola Georgia del Sud, da dove era partita originariamente la spedizione e dove si trovava una stazione baleniera abitata. Combattendo contro venti impetuosi e onde mostruose, davvero contro ogni previsione, miracolosamente arrivarono più o meno indenni. Esausto ma imperterrito, Shackleton attraversò le montagne ghiacciate per raggiungere la stazione, e quattro mesi dopo soccorse l’equipaggio rimasto sull’isola Elephant. Non ci furono vittime.

Nel corso della storia, i discepoli di Gesù hanno dovuto affrontare circostanze difficili, persecuzioni e sfide apparentemente insormontabili. Il popolo rimanente di Dio dei tempi della fine è il bersaglio finale dell’odio di Satana. Come possiamo sopportare un attacco così intenso da parte del nemico?

Apocalisse evidenzia il popolo di Dio «che vengono dalla grande tribolazione» (Apocalisse 7:14, corsivo aggiunto. Questa descrizione offre speranza a tutti quelli che provano ansia per gli ultimi giorni. I fedeli di Gesù riusciranno a farcela! Apocalisse promette che un gruppo di credenti chiamati i centoquarantaquattromila manterranno la loro posizione durante l’ultima prova. Anche se c’è un dibattito se questo numero sia simbolico o letterale, resta il fatto che esso rappresenta un gruppo di persone che resteranno fedeli a Dio fino alla fine. Secondo Apocalisse, questo gruppo ha tre caratteristiche distintive: «hanno lavato le loro vesti e le hanno imbiancate nel sangue dell’Agnello» (Apocalisse 7:14), «non si sono contaminati con donne» (Apocalisse 14:4) e «seguono l’Agnello dovunque vada» (Apocalisse 14:4).

Le persone che saranno trovate fedeli alla sua seconda venuta sono quelle che hanno una relazione continuativa con Cristo nel presente. Per la loro fede nel sacrificio di Gesù, ricevono il perdono per i loro peccati e la forza per vincere. Rimangono costanti nell’aderire alle verità bibliche e non sono corrotti dalle idee profane, dalle filosofie popolari e dagli insegnamenti ingannevoli, che a volte sono molto seducenti. Infine, ma più importante, seguono e guardano Gesù, il loro capo, ogni giorno e ogni ora. Attraverso il deserto ghiacciato di questo mondo peccaminoso, attraverso le acque tempestose delle prove, attraverso gli uragani delle persecuzioni e stagioni di desolazione, i loro occhi rimangono fissi su Cristo. Dovunque egli vada, essi vanno. Ciò che egli promette, essi rivendicano. Gesù è il loro capitano, capo e salvatore. I loro caratteri riflettono il suo, e le loro vite di fedeltà saranno ricompensate con il sigillo di Dio. Egli ritornerà presto per soccorrere il suo popolo. Nessuno che sia dalla sua parte sarà perduto. Sta a noi scegliere se saremo salvati o meno.

**Sul quaderno**

Medita ancora su Apocalisse 13, 14 e cerca dov’è Gesù.

`Cosa vuol dire oggi seguire l’Agnello dovunque vada?`

`Come vedi Gesù diversamente o nuovamente?`

`Risposta alla preghiera:`