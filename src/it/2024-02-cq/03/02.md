---
title:  Due scelte, tre opzioni?
date:   14/04/2024
---

#### inGest

La Bibbia presenta la vita come un sistema binario: c’è il bene e il male, giusto e sbagliato, la vita e la morte. Anche se una singola scelta non determina necessariamente il nostro destino, essa influenza la traiettoria della nostra vita. Un cambiamento di traiettoria, però, alla fine può portare a un destino da cui non c’è ritorno.

Nel suo appello finale al popolo di Dio, Mosè dice che scegliere Dio e le sue vie risulterà nella vita (Deuteronomio 30:15), un aumento della popolazione (v.16), benedizioni generali (v. 16), longevità e appagamento (v.20) e proprietà immobiliare duratura (v.20). Benefici meravigliosi! Chi non vorrebbe tutto ciò? Per contro, una scelta contro Dio, che sia attraverso un rifiuto di ascoltare, essere allontanati o adorare e offrire servizio a qualunque cosa non sia Yahweh (v. 17), avrà come risultato la morte, una vita abbreviata (v. 18) e maledizioni (v. 19). Dio permette l’esistenza di entrambe le scelte. Una vita con Dio significa un impegno totale (v.10). Significa regolare la nostra direzione nella vita, calibrare la nostra attenzione allontanandola dall’egocentrismo e dalle influenze del mondo e rendendo Dio la priorità principale nella nostra vita; riconoscendolo come la vera fonte della vita e della verità.

Egli ha anche preso provvedimenti per quando il nostro percorso di vita ci porta lontano da lui. La traiettoria della nostra vita non è immediatamente il nostro destino. Precedentemente, in Deuteronomio 30:1-3, Dio dice chiaramente che ogni volta che le persone scelgono di tornare da lui, a prescindere da quanto si siano allontanate, egli accetterà il loro ravvedimento e le accoglierà a casa a braccia aperte. Egli è veramente il buon Padre della parabola del figlio prodigo (Luca 15:11-32).

Poiché Dio è il creatore e la fonte della vita, ci possono essere solo due scelte riguardanti l’eternità: l’esistenza perpetua con Dio o l’inesistenza senza Dio. Una terza opzione (cioè l’inesistenza eterna senza Dio) è logicamente impossibile perché in primo luogo Dio ha diritto alla sua creazione e niente si può nascondere dalla sua presenza, e in secondo luogo, in quanto sostenitore della vita, se egli rimuovesse la sua presenza, il risultato sarebbe una rimozione della forza vitale che renderebbe questa opzione impossibile.

Ciò nonostante, una gran parte dell’umanità sembra desiderare questa terza opzione impossibile. Sono state introdotte filosofie, religioni e concetti spirituali che suggeriscono vie alternative, promettendo una qualche forma di esistenza eterna o ricorrente senza il Dio della Bibbia. Ciò sarebbe possibile solo se noi stessi fossimo dèi e avessimo vita originale, non prestata — che ovviamente non abbiamo. Un modo di pensare del genere portò Lucifero a ribellarsi contro Dio, desiderando quella terza opzione; desiderando diventare Dio stesso e cambiare le regole che governano la vita nell’universo. Questo tentativo di ribellione sfida la logica e distrugge l’unico ambiente in cui l’amore può esistere e prosperare.

Come credenti, sappiamo che Dio, la sua Parola e le sue regole sono del tutto buone e formano i fondamenti dell’amore. Per attingere alla vita che egli desidera per noi qui sulla terra e per sempre nella nuova terra, dobbiamo semplicemente scegliere lui, perché egli è la nostra vita (Deuteronomio 30:20).

**Sul quaderno**

Torna al testo che hai scritto e studia il brano.
- Cerchia le parole/frasi/idee ripetute
- Sottolinea le parole/frasi che sono importanti e hanno significato per te
- Disegna frecce per collegare parole/frasi ad altre parole/frasi associate o collegate

Impara a memoria il tuo versetto preferito. Scrivilo più volte per aiutare la memorizzazione.

` `

`Qual è la traiettoria della tua vita al momento? Verso quale destino ti stai muovendo?`

`Perché la libertà di scelta è così importante per Dio? La vera libertà è limitata? Perché o perché no?`