---
title:  'Il suo regno: di già, ma non ancora'
date:   24/04/2024
---

#### inVite

Il Salmo 97 esalta il Signore come l’unico vero Dio, il Re dell’universo che governa con giustizia ed equità, amore e verità: qualità che la maggior parte delle persone vorrebbero vedere nei loro capi di stato e nelle leggi dei loro paesi. Dio chiama quelle persone fedeli al suo regno «santi», «giusti» e «retti di cuore» (vv.10, 11). Questi sono i cittadini che gioiranno per le sue decisioni (v. 8), che lo amano e che odiano il male (v.10). Se questo descrivesse tutti, potremmo avere una società perfettamente armoniosa!

Il regno di Dio non è ancora perfettamente unito. Gesù non è ancora tornato circondato da nuvole, preceduto dal fuoco, lampi e terremoti e accolto da monti che si sciolgono davanti alla sua presenza mentre tutta la terra vede la sua gloria (vv. 2-6). Mentre studiavi la lezione di questa settimana, potresti aver desiderato un luogo dove la verità e l’amore sono il fondamento della vita. Abbi fiducia: presto arriverà! Questa è la nostra grande speranza. Per fede, attendiamo quel momento, e per fede, oggi viviamo da questo lato dell’eternità. Tuttavia, Dio non ci ha comandato semplicemente di aspettare e sperare. Gesù ha annunciato con forza: «il regno di Dio è in mezzo a voi» (Luca 17:21). Quando ci affidiamo con gioia a lui e diventiamo cittadini del cielo (Filippesi 3:20), il suo Spirito opera una trasformazione del nostro cuore attraverso la quale non solo impariamo ad apprezzare sempre di più il governo e la legge di Dio, ma sviluppiamo anche un carattere in armonia con il suo, le nostre parole e azioni iniziano a riflettere il regno di giustizia ed equità di Dio già da adesso nella nostra sfera di influenza di peccato.

Lucifero voleva un regno di ordine diverso. Per chiunque si chieda come sarebbe l’universo con Satana sul trono, basta guardare le atrocità e gli orrori di questo mondo (Giovanni 8:44) mentre non si hanno speranze di giustizia, equità o vita eterna. Distruzione, caos e morte sostengono quel regno. Forza, menzogne e brutalità motivano quell’adorazione. Che contrasto con il nostro Dio amorevole, e che scelta facile quando Dio viene visto veramente!

Tutti quelli che amano il Signore e odiano il male (Salmi 97:10) possono avere la certezza che Gesù li libera e li salvaguarda. «La luce è spuntata» (v.11) dove prima c’erano solo le tenebre. In piena armonia con la sua giustizia ed equità, Gesù ci dichiara giusti, così che oggi e per tutta l’eternità possiamo continuare a gioire «nel Signore... e lodate il suo santo nome!» (v. 12). L’intero universo adorerà Dio per la sua bontà incredibile.

**Sul quaderno**

Medita ancora su Salmi 97 e cerca dov’è Gesù.

`In quali modi Salmi 97 descrive Gesù come il Re dell’universo?`

`Come vedi Gesù diversamente o nuovamente?`

`Risposta alla preghiera:`