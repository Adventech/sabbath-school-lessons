---
title:  Adorazione che vale
date:   22/04/2024
---

#### inTerpret

L’adorazione svolge un ruolo chiave nel gran conflitto tra Cristo e Satana. Isaia 14:13 ci dice che Satana desiderava il trono di Dio perché voleva usare quel simbolo di potere per ottenere l’adorazione e la fedeltà dei suoi sudditi, ma il trono di Dio da solo poteva fornire questa ambita lealtà? Salmi 97:7 invita tutte le persone ad adorare esclusivamente Dio. Cos’è l’adorazione, quindi, e cosa rende qualcuno degno di lode? Un aspetto magnifico, sbalorditivo e spettacolare da solo basterebbe?

Il dizionario statunitense Merriam-Webster definisce l’adorazione come «riverenza offerta a un essere divino o una potenza soprannaturale». Storicamente, la parola adorazione è collegata al concetto di mostrare onore, stimare, mostrare rispetto o riverire. In altre parole, adorare significa attribuire un valore speciale a qualcuno o qualcosa. In quanto unico Essere con la capacità di creare dal nulla, Dio è, di diritto, degno di lode (Apocalisse 4:11). Oltre a creare la materia e la vita nel passato, Dio continua anche a mantenere e sostenere la vita ogni giorno (Atti 17:28). Adorare Dio riconosce la totale dipendenza da lui per tutte le cose. Tutta la vita dipende dalla sua disponibilità quotidiana di fornire una continua forza vitale alle sue creature. Abbiamo visto che il regno di Dio è un regno di giustizia ed equità; una causa di grande gioia (Salmi 97:1, 2). Poiché Dio è il creatore e il sostentatore, egli può garantire che la vera giustizia ed equità siano stabilite in tutto il suo universo.

Se c’è un solo Creatore e quindi un solo Dio, adorare altri dei è uno sforzo insensato. Satana sul trono non potrebbe mai fornire giustizia, equità e vita per sostenere tutta la creazione. Semplicemente non ha niente da offrire che lo renda degno di vera lode, eppure esistono falsi dei e idoli fin dalla caduta dell’umanità. Li desideriamo perché non possiamo vivere senza adorazione. Che si tratti di statue scolpite, religioni distorte o false, persone iconiche, oggetti accattivanti o semplicemente l’esaltazione dell’io, Satana ha inventato molti modi per tenere l’umanità occupata in una falsa adorazione. Alla fine ci fa girare in tondo a vuoto alla ricerca di vita, scopo, guarigione, verità, direzione e aiuto, e sembra avere abbastanza successo nei suoi inganni.

Salmi 97 grida in queste tenebre, come un presagio del messaggio del primo angelo di Apocalisse 14: riconosci e adora l’unico che può fornirti tutto ciò di cui hai bisogno e altro! Solo il Signore è degno, perché solo lui è il Creatore!

**Sul quaderno**

`Dopo aver guardato il tuo testo scritto e annotato, i tuoi segni verso quali idee sembrano puntare?`

`Quali domande emergono dopo aver studiato questa lezione? Quali parti sono difficili?`

`Quali altri principi e conclusioni trovi?`

`Dove vai per un rimedio provvisorio o per un momento di sollievo? Queste fonti come sono rispetto alla Fonte suprema?`