---
title:  La più grande ispirazione di preziose verità
date:   25/04/2024
---

#### inSight

«L’apostolo Paolo esclama: “Oh, profondità della ricchezza, della sapienza e della scienza di Dio! Quanto inscrutabili sono i suoi giudizi e ininvestigabili le sue vie!” (Romani 11:33). Ma anche se “Nuvole e oscurità lo circondano; giustizia ed equità sono le basi del suo trono” (Salmi 97:2). Possiamo comprendere le sue interazioni con noi e le motivazioni che lo spingono, fino al punto da poter discernere l’amore e la misericordia sconfinati uniti per una potenza infinita. Possiamo comprendere i suoi propositi nella misura in cui ci è utile conoscerli; e oltre a questo dobbiamo continuare a confidare nella potenza dell’Onnipotente, nell’amore e nella saggezza del Padre e Sovrano di tutto».—Ellen G. White, _Testimonies for the Church, vol. 5_, p. 699

«Dio ha sempre trattato le sue creature con giustizia, rivelando la vera natura del peccato e dimostrando che esso porta sicuramente alla miseria e alla morte. Il perdono incondizionato non è mai esistito e mai esisterà perché esso implicherebbe l’abbandono della giustizia, vero fondamento del governo di Dio, che getterebbe nella costernazione i mondi che sono rimasti puri. Dio ha lealmente indicato le conseguenze del peccato, se non fosse così come potrebbero adempiersi le sue promesse? Una bontà che esclude la giustizia, non è più bontà, ma debolezza.

Dio è l’autore della vita, e sin dall’inizio le sue leggi avevano lo scopo di perpetuarla. Ma il peccato, infrangendo l’ordine che Dio aveva costituito, provocò la discordia. Finché il peccato esisterà, la sofferenza e la morte saranno inevitabili. L’uomo può cercare di sfuggire al suo terribile destino, solo perché il Redentore ha sopportato per lui la maledizione del peccato».—Ellen G. White, _Patriarchi e profeti_, p. 439

«Dobbiamo accettare Cristo come nostro personale Salvatore, è Lui che ci attribuisce la giustizia di Dio... “In questo è l’amore: non che noi abbiamo amato Dio, ma che egli ha amato noi, e ha mandato suo Figlio per essere il sacrificio propiziatorio per i nostri peccati” (1 Giovanni 4:10).

Nell’amore di Dio si è manifestata la più grande ispirazione contenente le preziose Verità. I tesori della grazia di Cristo sono dischiusi davanti alla chiesa e al mondo. Quel grande e meraviglioso amore dovrebbe condurci a Cristo, che morì per noi peccatori. Quale perdita è per un’anima che comprende le richieste della legge, ma che non riesce a capire la sovrabbondante grazia di Cristo!»

«Guardate la croce del Calvario, perché essa è dimostrazione dello sconfinato amore del Padre Celeste».

«Esiste in Israele un Dio presso il quale v’è liberazione per tutti gli oppressi. La base del suo trono è la giustizia».

**Sul quaderno**

`Dopo lo studio del capitolo di questa settimana, quali sono delle applicazioni personali per la tua vita?`

`Quali sono alcune applicazioni pratiche da attuare nella tua vita scolastica, famiglia, posto di lavoro e chiesa?`

`Ripassa il versetto a memoria. Come si applica alla tua vita questa settimana?`