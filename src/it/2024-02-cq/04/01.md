---
title:  La sovrastruttura multidimensionale
date:   20/04/2024
---

#### inTro

**La sovrastruttura multidimensionale**

**Leggi il brano di questa settimana**: Salmi 97

Il Burj Khalifa, situato a Dubai, è l’edificio più alto del mondo. È alto 828 metri ed è una vera meraviglia ingegneristica. Il peso e l’altezza straordinari richiedono delle fondamenta imponenti per sostenere la sovrastruttura contro terremoti e venti e per fornire una base solida sul terreno sabbioso. Le fondamenta consistono in un tappeto enorme di cemento e acciaio che è approssimativamente spesso 3,7 metri e si estende grossomodo per 4.500 mq. Oltre alla grande superficie, i pali delle fondamenta si estendono per 50 metri nel sottosuolo per appoggiarsi su uno strato di roccia molto duro. Ciò aiuta a distribuire uniformemente il peso dell’edificio e impedire alle fondamenta di affondare o spostarsi con il tempo.

Ogni edificio ha bisogno di fondamenta solide. Ciò vale anche per ogni organizzazione che desidera durare nel tempo. Le società in tutto il mondo sono costruite su una varietà di princìpi guida, ideali e concetti fondamentali, senza i quali non possono funzionare adeguatamente. Ciò nonostante, nessuna di esse si è dimostrata durare per sempre. Imperi, regni, governi e società sorgono e poi cadono.

Il governo dell’universo, il regno di Dio, è l’organizzazione esistente più grande e più importante. Il suo territorio include tutta la realtà in tutte le dimensioni, nell’eternità passata e nell’eternità futura. Come il Burj Khalifa ha bisogno di fondamenta imponenti per ergersi in sicurezza, una sovrastruttura di rilevanza così infinita come il governo di Dio ha bisogno di fondamenta altrettanto eterne, resistenti e potenti quanto Dio stesso per sopportare i «terremoti» delle accuse di Satana contro la sovranità di Dio. Gli ingredienti del cemento metaforico che forma queste super-fondamenta universali saranno il soggetto dello studio di questa settimana.

#### inScribe

**Sul quaderno**

Scrivi Salmi 97 con la traduzione di tua scelta. Se hai poco tempo, scrivi i versetti 1-6. Puoi anche riscrivere il brano a parole tue, con uno schema o una mappa mentale del capitolo.

` `