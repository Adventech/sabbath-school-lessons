---
title:  America e Babilonia
date:   02/06/2018
---

### Letture
Apocalisse 13:1-12; 14:9-11; 16:2; 18:1-4; 19:20; 20:4; Geremia 51:6-7,53,57

> <p></p>
> «In quel tempo sorgerà Michele, il grande capo, il difensore dei figli del tuo popolo; vi sarà un tempo di angoscia, come non ce ne fu mai da quando sorsero le nazioni fino a quel tempo; e in quel tempo, il tuo popolo sarà salvato; cioè, tutti quelli che saranno trovati iscritti nel libro» Daniele 12:1.

La settimana scorsa abbiamo esaminato il tema della «trinità contraffatta», con Satana (il dragone) e due poteri terreni che si uniscono per perseguitare il popolo di Dio. Uno di questi poteri, la bestia che viene dal mare (Ap 13:1-10), secondo la descrizione è un incrocio tra un leopardo, un orso e un leone (v. 2), immagini tratte direttamente da Daniele 7:4-6. Abbiamo visto, nella lezione 6, che dopo Babilonia (leone), Medo-Persia (orso) e Grecia (leopardo), sorge la potenza terrena finale: Roma. Si impone inizialmente come forza pagana per poi trasformarsi in papale, il piccolo corno di Daniele 7:7,8,19-21,23-25, che nasce direttamente dalla quarta bestia. Molte delle caratteristiche della Roma papale, descritte in Daniele 7, ricompaiono nella bestia che viene dal mare di Apocalisse 13:1-10. Di conseguenza, gli studiosi della Bibbia hanno individuato in Roma uno degli antagonisti chiave nello scenario escatologico di Apocalisse 13.

Roma, però, non è da sola: si affaccia all’orizzonte un altro potere. Questa settimana ci concentreremo particolarmente su Apocalisse 13, sugli eventi e le forze in esso descritti e cercheremo di rispondere ad alcune domande: cosa significano quegli eventi e come prepararvisi?