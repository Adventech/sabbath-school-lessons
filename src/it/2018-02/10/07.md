---
title:  Approfondimento
date:   08/06/2018
---

«L’attacco di Satana alla legge di Dio è un’aggressione al Signore stesso, alla sua autorità e al suo governo. Negli ultimi giorni, quando si manifesteranno gli eventi culminanti della crisi finale, Satana si scaglierà contro quelli che osservano i comandamenti di Dio (Ap 12:17; 14:12), perché saranno gli unici che si rifiuteranno di omaggiare i suoi delegati qui sulla terra. Il conflitto che egli aveva scatenato contro il Signore in cielo proseguirà sulla terra e così come è stato già sconfitto lassù, lo sarà altrettanto qui da noi. «Fin dalle origini del conflitto in cielo, lo scopo di Satana è stato quello di abolire la legge di Dio. Per questo egli si ribellò a Dio e, una volta espulso dal cielo, proseguì la sua lotta sulla terra. Ingannare gli uomini e indurli a trasgredire la legge divina è la mèta che persegue con ostinazione. Se ciò si realizza mediante il rifiuto di tutta la legge di Dio o il rigetto di uno dei suoi precetti, il risultato finale sarà identico. Colui che “avrà fallito in un sol punto” manifesta il disprezzo per tutta la legge; il suo influsso e il suo esempio fanno parte della trasgressione e “si rende colpevole su tutti i punti”» - GC, p. 582 [498].

**Domande per la condivisione**

`1. Secondo te, in che senso gli eventi che attualmente accadono nel mondo stanno andando nella direzione che ci aspettiamo? Quali cose dovranno ancora accadere prima degli ultimi tempi? Come si impara a essere vigili di fronte ai segni dei tempi, senza però scivolare nel fanatismo, stabilire date o fare predizioni su cose che né la Bibbia né lo spirito di profezia hanno mai insegnato?`

`2. Cosa significa adorare qualcosa?`

`3. Dio ha ancora delle persone a «Babilonia». Qual è la nostra interpretazione di questo nome (che ovviamente è un simbolo e non è letterale)? Per quale motivo dobbiamo continuare a predicare il nostro messaggio agli altri, indipendentemente dalle loro convinzioni religiose o politiche?`