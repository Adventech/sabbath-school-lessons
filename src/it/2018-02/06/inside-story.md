---
title:  Finestra sulle missioni
date:   11/05/2018
---

#### Un incubo ricorrente

Il sogno terrorizzò Helen Yenm, una vice amministratrice in pensione che viveva a Taipei, la capitale di Taiwan. Nel sogno la donna si recava in un certo luogo per poi rendersi conto di non sapere come fare per tornare a casa. L’incubo la tormentava tutte le notti. La luce del giorno era molto più gradevole; Helen passava molto tempo in compagnia del marito, dei figli grandi e della nipote. Iniziò a frequentare corsi gratuiti dedicati alle donne in menopausa, organizzati dall’ospedale avventista di Taiwan. Durante queste sessioni, Helen venne a sapere che l’adiacente Chiesa cristiana avventista del 7° giorno, di nome Sung Shan, cercava alcuni volontari per un nuovo programma di testimonianza da offrire alla collettività. La chiesa aveva in progetto di offrire seminari sulla gestione dell’Alzheimer, una delle principali problematiche della comunità locale, ma anche corsi di cucina e studi biblici nelle giornate di mercoledì e giovedì. «Avevo sempre desiderato fare la volontaria per la società civile» spiega Helen «ma non avevo mai sentito nominare prima gli avventisti. Entrai comunque in quella chiesa, dove fui accolta dal pastore, il quale mi chiese se potevo dare una mano in cucina». Helen si recava in quel luogo ogni martedì alle 6 della mattina per cuocere il pane che poi sarebbe stato venduto durante i seminari sull’Alzheimer, ma anche ai 180 membri avventisti. In questo modo viene finanziata l’opera di testimonianza nell’isola di Taiwan. Il volontariato ha dato a Helen nuove sensazioni di gioia e appagamento; iniziò a frequentare la chiesa tutti i giorni della settimana e in breve tempo partecipò agli studi biblici tenuti dalla moglie del pastore, Brenda Huang, sovrintendente dell’intero programma di testimonianza. Helen, da sempre osservante della domenica, sentì parlare per la prima volta della sacralità del sabato.

«Avvertii qualcosa di strano nel mio cuore; non potevo continuare a vivere come se nulla fosse dopo avere scoperto questa notizia». Iniziò a frequentare la Chiesa cristiana avventista del 7° giorno tutti i sabati e notò che la sua vita aveva subito tante trasformazioni da quando lavorava insieme ad altri venti volontari.

«Ho notato grandi cambiamenti in me» racconta « prima ragionavo così: “sono benedetta perché ho un marito, dei figli e una nipotina”. Poi ho capito che la vita è qualcosa di più; ho conosciuto Dio e da subito ho provato il desiderio di condividere quello che stavo apprendendo con chiunque».

Quasi due anni dopo avere iniziato il servizio di volontariato, Helen è ormai prossima al battesimo. «È il nostro primo frutto» commenta il pastore Raymond Ko.

«Complessivamente, 300 persone sono venute ad assistere al servizio di adorazione sabatica grazie al nostro programma».

Helen aveva il suo incubo ricorrente, «ma dopo avere conosciuto questa chiesa i brutti sogni sono cessati» ci dice «e ho compreso che la verità della Chiesa avventista è la strada per tornare a casa».

La vostra generosità contribuirà a sostenere programmi di testimonianza come quello che ha portato al battesimo Hellen Yenm.

_Andrew McChesney, Adventist Mission_