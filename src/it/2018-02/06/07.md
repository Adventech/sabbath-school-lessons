---
title:  Approfondimento
date:   11/05/2018
---

Il dragone (Satana) che ha sfidato Dio nel cielo (Ap 12:7) è lo stesso che dichiara guerra al popolo del Signore sulla terra, a quelli che «osservano i comandamenti di Dio (v. 17). Satana stesso diventa infatti oggetto di adorazione (13:4) e così il conflitto che ha inaugurato nel cielo cerca di proseguirlo sulla terra.

Al centro di questo conflitto c’è l’attacco alla legge di Dio.

«Nel quarto comandamento Dio è rivelato il Creatore dei cieli e della terra ed è distinto da tutti i falsi dei. Quale memoriale della creazione, il settimo giorno fu santificato come giorno di riposo per l’uomo. Esso era destinato a conservare sempre vivo nella sua mente il principio che Dio è la fonte della vita e l’oggetto del culto e dell’adorazione. Satana, che cerca sempre di distogliere gli uomini dalla fedeltà all’Eterno e dall’ubbidienza alla sua legge, orienta i suoi attacchi specialmente contro il comandamento che indica in Dio il Creatore» - GC, pp. 53,54 [53].

Noi adoriamo il Signore perché egli è il «Creatore dei cieli e della terra» e il sabato è il segno fondante della sua azione creatrice, che parte proprio da quella settimana in cui ha fatto ogni cosa (Ge 2:1-3). Non sorprende dunque che Satana, nel suo attacco mirato a destituire l’autorità divina, abbia come bersaglio primario il segno essenziale di quell’autorità: il sabato.

Negli ultimi giorni, Dio potrà contare su persone che saranno salde e decise nella fedeltà alla sua persona, già manifestata nell’osservanza a tutti i suoi comandamenti, compreso quello che indica specificatamente il Signore quale Creatore e unico essere meritevole della nostra adorazione.

**Domande per la condivisione**

`1. Ci sono persone che ribadiscono la realtà del peccato, eppure sostengono che la legge di Dio è stata annullata. Perché è un atteggiamento altamente incoerente?`

`2. Quali argomentazioni usi se e quando discuti con persone che vogliono affermare il primato della domenica? Si dimostrano efficaci? Come controbatti all’accusa di chi sostiene che l’osservanza del sabato è un tentativo di salvarsi per opere?`

`3. Quando parliamo ad altre persone del sabato, perché è bene chiarire che non siamo ancora nella fase che prevede il «marchio della bestia»?`