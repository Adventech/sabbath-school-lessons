---
title:  Il «cambiamento» della legge
date:   05/05/2018
---

### Letture
Romani 7:1-25, 8:1; Giovanni 20:19-23; Atti 20:6; Daniele 7:23-25; Apocalisse 13:1-17

> <p></p>
> «Egli parlerà contro l’Altissimo, affliggerà i santi dell’Altissimo e si proporrà di mutare i giorni festivi e la legge; i santi saranno dati nelle sue mani per un tempo, dei tempi e la metà d’un tempo» Daniele 7:25.

Per comprendere gli eventi finali è fondamentale la questione della legge di Dio. Più precisamente, quella relativa al quarto comandamento, il sabato inteso come settimo giorno. Pur consapevoli che la salvezza avviene per sola fede e che l’adempimento della legge, ivi compresa l’osservanza del sabato, non potrà mai garantirla, quella stessa osservanza diventa un segno esteriore, un sigillo che testimonia a chi siamo fedeli. Questa distinzione diventerà particolarmente esplicita negli avvenimenti che culmineranno con la fine della storia e che sono descritti in Apocalisse 13 e 14, quando un temibile e potente conglomerato di forze politiche e religiose si uniranno per imporre agli abitanti della terra una forma falsa di adorazione. Tutto ciò contrasta con Apocalisse 14:7, dove il popolo di Dio è chiamato ad adorare «colui che ha fatto il cielo, la terra, il mare e le fonti delle acque».

Questa settimana studieremo la legge di Dio, in particolare il sabato, e affronteremo il tema dei tentati cambiamenti di quella legge e il significato annesso, quando la fine sarà ormai prossima.