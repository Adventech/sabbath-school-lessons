---
title:  Gesù e il libro dell’Apocalisse
date:   14/04/2018
---

### Letture
1 Corinzi 1:10:1-11; Apocalisse 1:10-18; 11:19; 12:1-17; 19:11-15; Efesini 1:20

> <p></p>
> «Chi vince lo farò sedere presso di me sul mio trono, come anch’io ho vinto e mi sono seduto con il Padre mio sul suo trono» Apocalisse 3:21.

Anche una lettura veloce del Nuovo Testamento svela una verità importante, ovvero il legame diretto tra questa raccolta e l’Antico Testamento. Più e più volte, i vangeli e le epistole fanno riferimento ad avvenimenti veterotestamentari o addirittura ne contengono citazioni dirette o indirette. E quando si stratta di parlare di se stesso e del proprio ministero, quante volte Gesù parla di «Scrittura» che deve «compiersi» (Mt 26:54; Mr 14:49; Gv 13:18, 17:12)?

Lo stesso può dirsi per l’Apocalisse. In realtà, questo libro non avrebbe alcun senso se lo separassimo dall’Antico Testamento, in particolare da Daniele. Questa è una delle ragioni per cui spesso li studiamo assieme.

Uno degli aspetti determinanti dei riferimenti all’Antico Testamento presenti nell’Apocalisse, è che rivelano Gesù. Il libro è tutto incentrato sulla figura di Cristo, sulla sua essenza, su ciò che ha fatto per il suo popolo e su quello che farà per noi alla fine dei tempi. Per necessità, qualsiasi messa a fuoco sugli eventi finali deve collocare Gesù frontalmente e al centro della scena. Esattamente come fa l’Apocalisse. Questa settimana la dedicheremo proprio alla figura di Gesù che emerge in quest’ultimo libro della Bibbia.