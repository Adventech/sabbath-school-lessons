---
title:  L’immagine di Gesù
date:   16/04/2018
---

Leggere i testi indicati di seguito, nei quali vengono attribuiti vari nomi a Gesù, e in alcuni casi descrizioni della sua persona, di quello che ha fatto, sta facendo e farà. Che cosa ci insegnano?

`Apocalisse 1:5`

`Apocalisse 1:18`

`Apocalisse 5:8`

`Apocalisse 19:11-15`

`Apocalisse 21:6`

Sono solo alcuni dei testi dell’Apocalisse che descrivono Gesù nei suoi vari ruoli e funzioni. Egli è l’Agnello, richiamo alla prima venuta, e ha offerto se stesso in sacrificio per i nostri peccati. «Purificatevi del vecchio lievito, per essere una nuova pasta, come già siete senza lievito. Poiché anche la nostra Pasqua, cioè Cristo, è stata immolata» (1 Co 5:7); è anche Colui il quale è «morto, ma ecco sono vivo per i secoli dei secoli, e tengo le chiavi della morte e dell’Ades» (Ap 1:18), chiaro riferimento alla sua morte e alla conseguente risurrezione.

«Così è scritto, che il Cristo avrebbe sofferto e sarebbe risorto dai morti il terzo giorno» (Lu 24:46). In Apocalisse 19:11-15, viene descritto nella funzione che assolverà al suo ritorno sulla terra in potenza, gloria e giudizio. «Perché il Figlio dell’uomo verrà nella gloria del Padre suo, con i suoi angeli, e allora renderà a ciascuno secondo l’opera sua» (Mt 16:27).

`Come si impara, giorno dopo giorno, a mettere la vita, la morte, la risurrezione e il ritorno di Cristo al centro della nostra esistenza e a farne le basi di ogni nostra scelta morale?`