---
title:  Cristo nell’Apocalisse – II parte
date:   19/04/2018
---

`Leggere Apocalisse 1:10-18. Cosa dice Gesù a proposito di se stesso?`

In questi versetti, Gesù compare all’interno del luogo santo. La sua rivelazione in questo ruolo è talmente possente da far cadere Giovanni ai suoi piedi per la paura. Gesù, sempre confortante, gli dice di non temere e si definisce Alfa e Omega, primo e ultimo, tutti riferimenti alla sua esistenza eterna in quanto Dio. In seguito parla della propria morte e risurrezione e della speranza che questa determina. Gesù detiene le chiavi «della morte e dell’Ades» (v. 18). In altre parole, sta dicendo a Giovanni quello che aveva detto a Marta in occasione della morte del fratello, parole che lo stesso Giovanni aveva riportato: «Io sono la risurrezione e la vita; chi crede in me, anche se muore, vivrà, e chiunque vive e crede in me, non morirà mai. Credi tu questo?» (Gv 11:25,26).

Con Marta prima e con Giovanni ora, Gesù ci indica la speranza della risurrezione, culmine e apice della fede cristiana, senza la cui speranza saremmo disperati.

`Leggere Apocalisse 22:7,12,13. Cosa ci rivelano su Gesù questi passi?`

«Gesù Cristo è Alfa e Omega, la Genesi dell’Antico Testamento e l’Apocalisse del Nuovo. Entrambi si riuniscono in lui. Adamo e Dio sono riconciliati grazie all’ubbidienza del secondo Adamo, il quale ha portato a termine l’opera di vincere le tentazioni di Satana e di riscattare il disgraziato fallimento con annessa caduta da parte del primo Adamo» - 6BC, p. 1.092.

Ebbene sì, Gesù è il principio e la fine; ci ha creati all’inizio e ci creerà di nuovo a conclusione di ogni cosa.

L’Apocalisse, dal momento che ci parla dall’inizio alla fine non solo di eventi storici ma anche di quelli legati agli ultimi tempi, è ancora oggi Apocalypsis Iesou Christou, la rivelazione di Gesù Cristo. È bene ribadire che, qualunque cosa si studi legata agli eventi finali, al centro di ogni cosa deve esserci lui, Gesù Cristo.

`In che modo pratico si può mettere Gesù al centro, ogni giorno?`