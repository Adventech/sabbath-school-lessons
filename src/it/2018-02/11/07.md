---
title:  Approfondimento
date:   15/06/2018
---

«Non appena il popolo di Dio sarà segnato sulla fronte - non sarà un sigillo visibile ma un’esperienza quotidiana della verità che riguarda l’intelletto e lo spirito, in modo che non potrà più essere cancellato - sarà pronto per la prova e questa arriverà. In realtà questa fase è già incominciata. I giudizi di Dio stanno arrivando… e noi possiamo sapere quello che sta per accadere» - The Faith I Live By, p. 285.

«Il sabato sarà il grande banco di prova della fedeltà, perché è il punto della verità più contestato. Quando gli uomini saranno sottoposti alla prova finale, una linea di demarcazione sarà tracciata fra coloro che sono fedeli a Dio e coloro che non lo servono. Da un lato l’osservanza del falso giorno di riposo, in ottemperanza alla legge dello Stato e in opposizione al quarto comandamento, rappresenterà un atto di sottomissione al potere che si oppone a Dio, dall’altro l’osservanza del sabato, nel rispetto della legge di Dio, sarà una dimostrazione di fedeltà al Creatore. Mentre gli uni, accettando il segno di adesione al potere terreno, riceveranno il marchio della bestia, gli altri, scegliendo il segno dell’adesione all’autorità divina, riceveranno il suggello di Dio» - GC, p. 605 [517,518].

**Domande per la condivisione**

`1. Ci sono modi per rivelare agli altri le verità relative al marchio della bestia e al sigillo di Dio senza provocare inutili conflitti?`

`2. Qual è il collegamento tra il sabato e il sigillo dello Spirito Santo?`

`3.Cosa significa la frase che parla del sigillo e dice «sarà…un’esperienza quotidiana della verità che riguarda l’intelletto e lo Spirito»?`

`4. Parliamo dei valori e dei metodi che caratterizzano la Babilonia spirituale. In cosa differiscono dai valori del regno di Dio? In che modo alcuni dei valori di Babilonia potrebbero già oggi insinuarsi nella nostra chiesa? Come imparare a riconoscerli per gestirli in maniera cristiana, riflettendo dunque i valori del regno celeste?`