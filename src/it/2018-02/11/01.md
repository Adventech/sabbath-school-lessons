---
title:  Sigillo di Dio o marchio della bestia?
date:   09/06/2018
---

### Letture
Genesi 17:9-11; Esodo 31:13,17; Apocalisse 13:17; Efesini 1:13-14; Ebrei 4:9-10

> <p></p>
> «Grandi e meravigliose sono le tue opere, o Signore, Dio onnipotente; giuste e veritiere sono le tue vie, o Re delle nazioni» Apocalisse 15:3.

Il canto di Mosè e dell’Agnello inizia con le parole del versetto a memoria e viene cantato da «quelli che avevano ottenuto vittoria sulla bestia e sulla sua immagine e sul numero del suo nome. Essi stavano in piedi, avevano delle arpe di Dio» (Ap 15:2). Come farne parte anche noi?

Uno dei segnali più espliciti che rivelano il vero popolo di Dio negli ultimi tempi è l’annuncio, da parte sua, del messaggio del terzo angelo, che mette in guardia dal ricevere il marchio della bestia. Tuttavia, pur essendo in presenza di un avvertimento che non ha eguali nella Bibbia, negli anni sono fiorite idee molto confuse e varie rispetto all’essenza di questo marchio: un codice a barre stampato sulla fronte, un numero di carta di credito o addirittura qualche identificazione biometrica. Non sorprendiamoci se a Babilonia proliferano idee confuse, d’altronde il suo nome significa esattamente «confusione».

Ma il popolo di Dio del rimanente deve avere le idee chiare su questa materia per annunciare con potenza il messaggio del terzo angelo. Questa settimana tenteremo di comprendere meglio cosa sia il marchio della bestia e cosa fare per evitarlo e ricevere invece al suo posto il sigillo di Dio.