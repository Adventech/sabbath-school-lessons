---
title:  Conversione degli stranieri
date:   11/04/2018
---

Daniele 3 termina con il riconoscimento da parte di Nabucodonosor dell’esistenza e della potenza del vero Dio. Questa consapevolezza, però, non coincide con l’esperienza di rinascita che secondo Gesù è determinante ai fini della salvezza (Gv 3:7); in effetti, l’uomo descritto in Daniele 4:30 è tutt’altro che convertito.

`Leggere Daniele 4:30. Qual era il problema di quest’uomo? Leggi anche Giovanni 15:5, Atti 17:28 e Daniele 4:28-30.`

Ma prima che il capitolo termini, vedremo che Nabucodonosor dovrà arrendersi all’evidenza, anche se nel modo più duro, che ogni reale potenza risiede in Dio e che senza Dio lui era nulla.

«Il monarca, un tempo così fiero, era diventato un umile figlio di Dio; il sovrano tirannico e autoritario era diventato un re saggio e compassionevole. Colui che aveva sfidato e bestemmiato il Dio del cielo ora riconosceva il potere dell’Altissimo e si impegnava a trasmettere il suo rispetto per l’Eterno nel cuore dei suoi sudditi. “Perciò ora io, Nabucodonosor, lodo, esalto, glorifico il Re del cielo! Ogni sua azione è regale, ogni sua impresa è giusta. Egli ha il potere di umiliare quelli che si comportano con superbia» - PK, p. 521 [263,264].

`Leggere Daniele 4:35. Quale grande verità esprime in questo passo Nabucodonosor?`

Daniele 4 termina con il riconoscimento dell’autorità, del dominio e della potenza del Dio «ebraico» da parte di uno straniero. Per certi versi, questa scena anticipa quello che sarebbe avvenuto nella chiesa delle origini quando, grazie alla testimonianza degli Ebrei e alla potenza divina, gli stranieri avrebbero conosciuto la verità sul Signore e iniziato a proclamarla al mondo.

`Leggere Giovanni 3:7. Spesso associamo gli eventi degli ultimi giorni a decreti di condanna a morte, adorazione e persecuzioni. Ma in base alle parole di Gesù, come deve prepararsi il suo popolo per affrontare quella fase storica?`