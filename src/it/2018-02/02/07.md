---
title:  Approfondimento
date:   13/04/2018
---

> <p></p>
> «Nella misura in cui ci si avvicina alla fine della storia del mondo è necessario rivolgere un’attenzione speciale alle profezie di Daniele in quanto si riferiscono al tempo in cui viviamo. A esse sono collegati gli insegnamenti dell’ultimo libro del Nuovo Testamento. Satana ha indotto molti a credere, nel corso dei secoli, che le predizioni profetiche degli scritti di Daniele e di Giovanni siano incomprensibili. Invece fu detto a Daniele: “... i saggi comprenderanno quel che avviene”, a proposito delle visioni che sarebbero state riscoperte negli ultimi giorni. Questa è la promessa relativa alla rivelazione che Cristo diede a Giovanni per la guida del popolo di Dio nel corso dei secoli: “... beato dunque chi legge e chi ascolta questo messaggio profetico, e fa tesoro di quanto qui è scritto”» (Ap 1:3). - PK, p. 547 [276].

Nonostante la tendenza a considerare il libro di Daniele nel contesto dell’ascesa e della caduta delle nazioni, del giudizio (7:22,26; 8:14) e della liberazione finale del popolo di Dio nel tempo della tribolazione (12:1), questa settimana abbiamo notato che può anche offrirci esempi di cosa significhi prepararsi individualmente alle prove e alle persecuzioni, in qualsiasi momento si presentino. In questo senso, gli episodi letti ci presentano messaggi determinanti per gli ultimi giorni. Per quanto sia utile conoscere «il marchio della bestia», se non avremo vissuto un’esperienza personale con Dio, per noi necessaria, la conoscenza di cui disponiamo non farà altro che condannarci. Più di ogni altra cosa, abbiamo bisogno di sperimentare «la nuova nascita» che Daniele e altri (compreso Nabucodonosor) hanno vissuto.

**Domande per la condivisione**

`1. Leggi la preghiera di Daniele, al capitolo 9, versetti da 3 a 19. Perché rivela che Daniele aveva compreso il concetto di grazia? Perché questa grande verità non deve essere compresa, ma sperimentata individualmente?`

`2. A proposito della sfida affrontata dai tre Ebrei (cap. 3) e da Daniele (cap. 6) in merito alla resistenza alle autorità politiche, quali similitudini noti nei due episodi? Quali differenze? Perché entrambi ci dimostrano che rimanendo fedeli si possono offrire straordinarie testimonianze?`

`3. Cosa vuol dire «nascere di nuovo» e perché Gesù ce lo chiede (Gv 3:7)?`