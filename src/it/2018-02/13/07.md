---
title:  Approfondimento
date:   29/06/2018
---

Il ritorno di Gesù non sarà l’epilogo, l’appendice o la postfazione della triste storia del peccato e della sofferenza umane in questo mondo corrotto. Sarà piuttosto l’apice, il compimento della grande speranza della fede cristiana. Questa storia intanto prosegue, miseria dopo miseria, tragedia dopo tragedia, e tutto si conclude sempre con la morte. Al di là della speranza che il ritorno di Cristo ci offre, la vita, come scrisse William Shakespeare, è «un racconto narrato da un idiota, pieno di rumore e furore, che non significa nulla». Eppure, nutriamo questa speranza perché ce la conferma la parola di Dio, più e più volte. Ce l’abbiamo perché Gesù ci ha riscattati con la sua vita (Mr 10:45) e perché tornerà per riprendersi ciò che ha pagato.

Le stelle nei cieli non ci parlano della seconda venuta. Gli uccellini che cinguettano sugli alberi non l’annunciano. Sono cose che di per sé ci mostrano elementi positivi della realtà. Ma non ci insegnano che un giorno, quando Gesù tornerà, «la tromba squillerà, e i morti risusciteranno incorruttibili, e noi saremo trasformati» (1 Co 15:52). Non succederà che un giorno alzeremo gli occhi al cielo e vedremo «il Figlio dell’uomo, seduto alla destra della Potenza, venire sulle nuvole del cielo» (Mr 14:62). La realtà è che conosciamo queste cose perché ci sono state comunicate nella parola di Dio e ci fidiamo delle sue promesse.

**Domande per la condivisione**

`1. Per alcuni il ritorno di Cristo non sarà altro che la piena espressione dei principi cristiani nella vita di quelli che gli sono fedeli. Perché questa prospettiva, per quanto splendida, non ci lascerebbe alcuna speranza?`

`2. Perché l’idea che l’universo sia sorto dal nulla è da considerare non vera? Perché ci sono persone che la promuovono e molte che la sposano? Per quale ragione appare molto più logico e sensato credere in un Dio eterno, Creatore di tutte le cose?`