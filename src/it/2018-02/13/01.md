---
title:  Il ritorno del nostro Signore Gesù
date:   23/06/2018
---

### Letture
Isaia 13:6,9; Matteo 24:30,31; Daniele 2:34,35; 2 Timoteo 4:6-8; 2 Tessalonicesi 1:7-10.

> <p></p>
> «Infatti, come il lampo esce da levante e si vede fino a ponente, così sarà la venuta del Figlio dell’uomo» Matteo 24:27.

Il poeta T.S. Eliot iniziò uno dei suoi poemi con la frase «Nel mio inizio è la mia fine». Un concetto che, seppur stringato, contiene molto del vero.

Nell’origine è prevista anche la fine. Anche il nome della nostra chiesa richiama questa realtà, «avventisti del 7° giorno», dove sono veicolati due principi biblici basilari: «settimo giorno», ovvero il sabato dei dieci comandamenti, un memoriale settimanale della creazione della vita sulla terra avvenuta in sei giorni; e «avventisti», con un richiamo al ritorno di Cristo, con il quale si realizzeranno tutte le promesse e le speranze della Scrittura, compresa quella della vita eterna.

Per quanto creazione (nostro principio) e ritorno di Gesù (la nostra fine, almeno quella di questa esperienza contraddistinta dal peccato) siano due eventi temporalmente distanti, restano comunque collegati. Il Dio che ci ha creati (Gv 1:1-3) è lo stesso che ritornerà e, in un istante, «in un batter d’occhio, al suono dell’ultima tromba» (1 Co 15:52), porterà a compimento la nostra redenzione definitiva. Nel nostro principio troviamo davvero la nostra fine.

Questa settimana parleremo di quello che è da considerare, tra gli eventi finali, il conclusivo, almeno per quanto concerne il mondo attuale: il ritorno del nostro Signore Gesù.