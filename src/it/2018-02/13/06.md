---
title:  I viventi e i defunti
date:   28/06/2018
---

Prima di fare uscire l’amico Lazzaro dalla tomba, Gesù pronuncia queste parole: «Io sono la risurrezione e la vita; chi crede in me, anche se muore, vivrà» (Gv 11:25). Non si limita a pronunciare questa incredibile affermazione sperando che gli credano sulla parola, ma risuscita Lazzaro, ormai morto da diversi giorni come testimoniano le parole del testo (v. 39). Chi crede in Cristo muore ma, come lui ha promesso, vivrà per sempre. Ecco in che cosa consiste la risurrezione dei defunti ed ecco perché il ritorno di Gesù è così determinante per ogni nostra speranza.

`Secondo i passi di seguito indicati, cosa succederà ai defunti in Cristo quando lui tornerà? Romani 6:5; 1 Tessalonicesi 4:16; 1 Corinzi 15:42-44, 53-55.`

La grande speranza della seconda venuta consiste nella risurrezione dalla morte di tutti fedeli di Cristo di ogni epoca e che egli stesso ha sperimentato. La sua risurrezione è garanzia della loro.

`Cosa succederà ai viventi quando Gesù ritornerà? Filippesi 3:21; 1 Tessalonicesi 4:17.`

I fedeli viventi al momento del ritorno di Gesù conserveranno fisicamente un corpo, ma non quello fin lì posseduto, perché saranno trasformati in modo soprannaturale e dotati di un corpo incorruttibile, lo stesso che i defunti risorti avranno già ricevuto.

«I giusti viventi sono trasformati “in un momento, in un batter d’occhio”. Alla voce di Dio essi erano stati glorificati, ora sono resi immortali e, insieme con i santi risuscitati, innalzati a incontrare il Signore nell’aria» - GC, p. 645 [551].

`Ci sono cose di questo mondo che ritieni talmente importanti da essere disposto a sacrificare la vita eterna pur di conservarle?`