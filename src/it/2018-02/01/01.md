---
title:  Il conflitto cosmico
date:   31/03/2018
---

### Letture
Ezechiele 28:1-2; 11-17; Genesi 3:1-7; Apocalisse 12:1-7; 14:12; Romani 8:31-39.

> <p></p>
> «Allora il dragone s’infuriò contro la donna e andò a far guerra a quelli che restano della discendenza di lei che osservano i comandamenti di Dio e custodiscono la testimonianza di Gesù» Apocalisse 12:17

Il conflitto cosmico, noto anche come «gran conflitto», rappresenta la visione biblica del mondo. Va a formare lo sfondo sul quale si svolge il dramma del nostro pianeta e anche dell’universo. Peccato, sofferenza, morte, ascesa e caduta delle nazioni, divulgazione del vangelo, eventi finali: tutto ciò avviene nel contesto del conflitto cosmico.

Questa settimana esamineremo alcuni luoghi cruciali, sedi di tale conflitto, che ha misteriosamente avuto origine nel cuore di un essere perfetto, Lucifero, che trasferì sulla terra la sua ribellione grazie alla caduta di altri esseri perfetti, Adamo ed Eva. Da questi due snodi nevralgici, la caduta di Lucifero e in seguito quella dei nostri progenitori, è scoppiato quel gran conflitto tuttora in auge. Ciascuno di noi è parte di questo dramma cosmico.

La buona notizia è che non solo un giorno terminerà, ma lo farà in seguito alla vittoria totale di Cristo su Satana. La notizia ancora migliore è che grazie alla completezza di ciò che Gesù ha fatto sulla croce, tutti noi possiamo condividere quella vittoria, per la quale Dio ci chiama oggi alla fede e all’ubbidienza, nell’attesa che le promesse ricevute in Cristo, il cui ritorno è garantito, si adempiano.