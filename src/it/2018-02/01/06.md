---
title:  La legge e il vangelo
date:   05/04/2018
---

Avventisti del settimo giorno: nel nostro nome è già implicito ciò per cui ci battiamo. Il settimo giorno è il sabato, che sottolinea la nostra assoluta convinzione non tanto nello specifico comandamento, ma anche in tutti gli altri nove. L’attributo «avventista» rimanda invece alla nostra certezza nel ritorno di Cristo, una verità possibile solo perché Gesù, la prima volta che è sceso su questa terra, ha accettato di morire espiando al nostro posto. Tirando le somme, avventisti del settimo giorno comunica due componenti cruciali e inseparabili della verità presente: la legge e il vangelo.

`Perché i testi di seguito indicati dimostrano lo stretto legame tra la legge e il vangelo?`

`Geremia 44:23; Romani 3:20-26; Romani 7:7.`

Vangelo significa buona notizia, quella secondo cui malgrado il nostro peccato e la violazione della legge divina, possiamo essere perdonati per merito di quello che Gesù ha ottenuto alla croce. Abbiamo inoltre ricevuto tutti gli strumenti indispensabili per ubbidire alla legge, pienamente e fino in fondo.

Non stupisce quindi se, nel contesto dei tempi finali e della contingente ferocità del gran conflitto, al popolo di Dio viene ritagliata una descrizione del tutto specifica.

`Leggere Apocalisse 14:12. Perché questo passo svela il collegamento tra legge e vangelo?`

`In che modo noi avventisti possiamo mostrare al prossimo che ubbidire alla legge non significa essere legalisti, ma è una naturale maturazione motivata dall’amore di Dio e dalla consapevolezza di essere salvati? Perché passi come Deuteronomio 11:1 e 1 Giovanni 5:3 avvalorano questa tesi?`