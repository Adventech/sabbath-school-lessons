---
title:  La caduta di un essere perfetto
date:   01/04/2018
---

Se il conflitto cosmico rappresenta lo sfondo della visione biblica del mondo, allora sorgono diverse domande: «In che modo è cominciato tutto?». Considerato che un Dio d’amore ha creato l’universo, è logico presumere che il male, la violenza e la guerra non fossero presenti nel creato iniziale. Il conflitto deve essere sorto separatamente dalla creazione originale e non è stato certo un risultato della stessa. Non di meno, esso è reale, attuale, e coinvolge ciascuno di noi.

`Leggere Ezechiele 28:1,2, 11-17 e Isaia 14:12-14. Cosa ci dicono questi passi sulla caduta di Lucifero e la nascita del male?`

Nel cielo Lucifero era un essere perfetto. Che cosa ha fatto sorgere in lui l’iniquità, soprattutto in un contesto come quello? Non lo sappiamo. Forse è per questo che la Bibbia parla di «mistero dell’empietà» (2 Te 2:7).

Oltre la realtà del libero arbitrio che Dio ha concesso a ogni creatura intelligente, non esiste alcuna ragione per la caduta di Lucifero. Come ha scritto Ellen G. White: «Non è possibile spiegare l’origine del peccato né fornire una ragione che ne giustifichi la sua esistenza (…). Il peccato, perciò, è un intruso, della cui presenza non può essere fornita nessuna ragione; esso è misterioso e inspiegabile. Scusarlo significherebbe difenderlo. Se si potesse trovare una scusa o una causa per la sua esistenza, esso cesserebbe di essere peccato» - GC, p. 492 [422].

Sostituiamo la parola peccato con male e la dichiarazione funziona comunque.

`Pensa al libero arbitrio applicato alla tua esperienza. Per quale motivo occorre ponderare attentamente le scelte che prendiamo facendo leva sulla nostra libertà?`