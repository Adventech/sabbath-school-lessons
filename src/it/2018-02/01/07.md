---
title:  Approfondimento
date:   06/04/2018
---

«Fino a quando le creature riconobbero questo patto d’amore, vi fu un’assoluta armonia in tutto l’universo. Gli angeli erano pronti a soddisfare con gioia i desideri del loro Creatore: erano felici di riflettere la sua gloria e le loro lodi esprimevano questi sentimenti. L’amore per Dio era assoluto, l’altruismo e la fiducia caratterizzavano ogni rapporto; nessuna nota discordante turbava questo equilibrio. Ma qualcuno travisò la libertà che Dio aveva concesso alle sue creature. Il male si manifestò nell’essere più importante, glorioso e potente dopo il Cristo» - PP, p. 35 [22]. Da sottolineare l’espressione «patto d’amore», una frase densa di significato, che spiega come l’amore porti a un’alleanza, alla lealtà. Una sposa che ama il suo coniuge lo manifesterà anche con la fedeltà. Era così anche per gli angeli del cielo e dovrebbe essere altrettanto per noi nella nostra relazione con Dio.

**Domande per la condivisione**

`1. Di quali prove bibliche disponiamo per avvalorare la tesi dell’esistenza di Satana e del suo ruolo all’interno del gran conflitto? Come convincere gli altri che Satana non è il simbolo del male presente nel cuore dell’uomo ma un essere personale?`

`2. Noi avventisti siamo stati benedetti perché ci è stata affidata tanta conoscenza in merito alla verità biblica. Perché questa conoscenza non basta a salvarci? Di cosa abbiamo bisogno?`

`3. Quali esperienze testimoniano la presenza di Gesù nella tua vita? Ti possono aiutare ad affrontare più serenamente i momenti di prova?`

`4. Perché l’espressione «patto d’amore» ci può aiutare a comprendere meglio il rapporto tra fede e ubbidienza? Perché il concetto di libertà è intrinseco nell’idea stessa di amore? In che modo possiamo rivelare questo «patto d’amore»?`