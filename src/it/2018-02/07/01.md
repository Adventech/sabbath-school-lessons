---
title:  Matteo 24 e 25
date:   12/05/2018
---

### Letture
Matteo 7:24-27; 24:1-25; 25:1-30; Apocalisse 13:11-17; Luca 21:20; 2 Re 23:13

> <p></p>
> «Perché sorgeranno falsi cristi e falsi profeti, e faranno grandi segni e prodigi da sedurre, se fosse possibile, anche gli eletti» Matteo 24:24.

In Matteo 24 e 25 Gesù rivela verità importanti che riguardano gli ultimi tempi e la preparazione in funzione di quel periodo. Possiamo considerare questi due capitoli l’insegnamento che Gesù offre in merito agli eventi finali. Allo stesso tempo, guardando nel futuro più immediato, il Messia vede l’imminente distruzione di Gerusalemme, una tragedia di proporzioni catastrofiche per il suo popolo.

Ma con le parole rivolte ai discepoli, Cristo parla anche ai fedeli delle generazioni che seguiranno e in particolare a quelli dell’ultima, alle persone che al suo ritorno saranno ancora vive. Gesù non descrive un quadro esattamente piacevole: guerre, rumori di guerra, pestilenza, falsi cristi, persecuzioni, questa la sorte che attende il mondo e la sua chiesa. Se andiamo a ritroso nel tempo, è sorprendente cogliere l’assoluta accuratezza delle sue predizioni; questo significa che lo saranno altrettanto quelle non ancora realizzatesi.

Gesù non si limita ad avvertirci su quello che accadrà. In Matteo 25 racconta delle parabole che, se ascoltate, prepareranno il suo popolo per quando il «Figlio dell’uomo» ritornerà. È vero, tempi duri ci attendono, ma Gesù preparerà un popolo pronto ad accoglierlo il giorno che egli tornerà.