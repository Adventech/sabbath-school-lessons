---
title:  Resistere fino alla fine
date:   14/05/2018
---

`Leggere Matteo 24:9 e Apocalisse 13:11-17. Quali sono le analogie tra le parole di Gesù e quelle ispirate di Giovanni?`

La preoccupazione di Cristo per il suo popolo negli ultimi tempi comprende un inganno globale che convince le nazioni a opporsi alla vera fede e a imporre al mondo una falsa adorazione. Chi resterà fermo nelle proprie idee conoscerà l’odio, la tribolazione e persino la morte.

`Leggere Matteo 24:13. Quale sarà l’unico modo per salvarsi e rimanere fedeli nonostante un contesto così drammatico?`

«Solo coloro che hanno fortificato la loro mente con lo studio delle verità bibliche, potranno superare l’ultimo grande conflitto» - GC, pp. 593,594 [507].

Questa affermazione ci dice che chi consoliderà i propri pensieri con le verità della Bibbia non verrà travolto dagli inganni degli ultimi giorni. L’importante sarà essere ben fermi sulle verità che riguardano quei tempi, altrimenti il rischio è che gli imbrogli abbiano la meglio.

`Leggere Matteo 7:24-27. Qual è l’altro elemento determinante per conservare la fedeltà a Dio?`

Ribadita l’importanza di consolidarsi intellettualmente nella parola di Dio, secondo Gesù quello non basterà a resistere alle prove. Dovremo mettere in atto quello che abbiamo appreso, quindi ubbidire alla verità così com’è in Gesù. Nella parabola appena citata, entrambi i costruttori hanno udito le parole del Maestro, la differenza l’ha fatta l’ubbidienza a quegli insegnamenti.

`Perché chi ubbidisce resiste mentre chi non lo fa cade?`