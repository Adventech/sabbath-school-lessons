---
title:  Approfondimento
date:   18/05/2018
---

«Proprio colui che aveva ricevuto il dono più piccolo, lo lasciò inutilizzato. C’è in questo un avvertimento per tutti quelli che si sentono dispensati dal servire Cristo a causa della presunta modestia delle loro doti. Se ci fosse un grande progetto da realizzare, si sentirebbero sicuramente incoraggiati. Ma siccome possono essere utili e servire solo nelle piccole cose, si sentono autorizzati a non fare niente. Questo è un grande errore. Nel distribuire i talenti, il Signore mette alla prova il nostro carattere. L’uomo che trascurò l’unico talento ricevuto dimostrò di essere un servo infedele. Se ne avesse ricevuti cinque, li avrebbe comunque nascosti in una buca. Nel sottovalutare l’unico talento ricevuto e facendone un cattivo uso, egli dimostrò chiaramente il suo disprezzo per i doni del cielo.

“Chi è fedele nelle cose minime, è fedele anche nelle grandi” (Lc 16:10). Spesso si sottovaluta l’importanza delle piccole cose proprio perché sono piccole. Eppure, sono proprio queste a formare in modo significativo la disciplina nella nostra vita quotidiana. Per un cristiano, in effetti, le cose di poco conto non dovrebbero, in questo senso, neanche esistere. Se sottovalutiamo l’importanza dei particolari e delle piccole cose, riempiamo di insidie e pericoli lo sviluppo del nostro carattere» - COL, p. 356 [264,265].

**Domande per la condivisione**

`1. Quali sono alcune delle ideologie o degli ideali che per qualcuno avrebbero potuto far nascere sulla terra un’utopia? Per quale motivo hanno tutte fallito, senza eccezione?`

`2. Perché l’ubbidienza a Dio consolida la nostra fede? In sostanza, per quale ragione la fede senza le opere corrispondenti è «morta» (Gm 2:26)? Consapevoli delle prove che attendono quanti «osservano i comandamenti di Dio» (Ap 14:12), perché è fondamentale essere preparati, visto anche che arriveranno quando meno ci si aspetta?`

`3. Perché la parabola delle dieci vergini, che in apparenza sembrano tutte somigliarsi, rappresenta per qualunque credente un potente monito? Come evitare l’errore commesso da quelle stolte?`

`4. Cosa significa la frase che dice che, se ci fosse la possibilità, «anche gli eletti sarebbero ingannati»? (Mt 24:31; Ro 8:33; Cl 3:12).`