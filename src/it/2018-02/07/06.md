---
title:  Usare i tuoi talenti
date:   17/05/2018
---

`Leggere Matteo 25:13-30. L’uso dei nostri doni in che misura incide nella preparazione al ritorno di Cristo?`

Gesù narra una parabola diversa dalla precedente, ma anche questa parla del suo ritorno. Il tema di entrambe ruota attorno a chi è preparato e chi no e la morale dice che quanti dimostrano di aver trascurato la propria spiritualità andranno incontro alla morte eterna. Se l’olio rappresenta per le dieci vergini lo Spirito Santo, parimenti le quantità di denaro (v. 15) sono il simbolo dei talenti, che tra l’altro è il nome originale della parola greca (talanta). «I talenti rappresentano doni speciali dello Spirito, che si uniscono alle doti innate» - 5BC, p. 510.

Tutti i servi della parabola hanno ricevuto dei beni dal loro padrone. Si tratta di averi del padrone stesso affidati (v. 14) «a ciascuno secondo la sua capacità» (v. 15). Quei doni vengono elargiti in amministrazione fiduciaria, quei servi sono amministratori di qualcosa che non appartiene loro ma di cui sono responsabili. Ecco perché, quando il padrone torna, fa «i conti con loro» (v. 19).

I doni spirituali provengono dallo Spirito Santo (1 Co 12:1-11, 28-31; Ef 4:11).

È una buona notizia per chi pensa di averne meno degli altri. I doni non possono giungere senza il donatore, dunque queste persone li ottengono congiuntamente al dono più grande: lo Spirito Santo.

I doni sono già nostri in Cristo, ma li possediamo davvero solo se accogliamo lo Spirito Santo e ci rimettiamo a lui. È qui che il servo inutile ha commesso il suo sbaglio. Gli era stato affidato un dono, ma non ci ha fatto niente, non lo ha messo a frutto. Non ha fatto alcuno sforzo in tal senso e per questo Gesù lo definisce «malvagio e fannullone» (v. 26), una condanna molto forte.

`Gesù narra la parabola nel contesto degli ultimi giorni e del suo ritorno. Perché l’utilizzo dei talenti è fondamentale ai fini della nostra preparazione?`