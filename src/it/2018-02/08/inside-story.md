---
title:  Finestra sulle missioni
date:   25/05/2018
---

#### Un’altra domanda

Byongju Lee guardava perplesso il poema che qualcuno gli aveva inviato. Non conosceva il numero di telefono dal quale proveniva e molti avrebbero cancellato quel messaggio, ma non Byongju, il quale, anzi, rispose: «Chi sei?».

Il suo cellulare squillò: «Chi parla?» diceva una voce di donna. «È stata lei a mandarmi un messaggio per prima» replicò Byongju.

Si scoprì che la donna voleva inviarlo a un’amica ma aveva sbagliato a digitare una cifra del numero. Chissà quanti a quel punto avrebbero riattaccato, ma non Byongju, il quale le fece un’altra domanda: «È una poetessa?».

«No, sono semplicemente una maestra elementare, scrivo per diletto» rispose la donna. «Davvero?», gli parve di aver riconosciuto il suo accento e le chiese: «Vive a Busan?», la seconda città più grande della Corea del sud.

«No, vivo a Jinju» rispose l’insegnante.

«In realtà io mi sono diplomato in un liceo di Jinju» replicò Byongju.

La donna gli chiese quale fosse e così scoprì che anche lei aveva studiato a due passi da quella scuola. I due ricordarono studi per qualche minuto i tempi degli, poi la donna domandò: «Ora cosa fai?». «Sono un pastore» rispose Byongju. «Di quale denominazione?». Quella domanda gli fece supporre di non avere a che fare con una buddista, la seconda religione nella Corea del sud, ovvero il 15 per cento della popolazione. «Un cristiano non domanderebbe mai a un monaco presso quale tempio opera, e quindi la donna deve essere una cristiana» pensò. I cristiani rappresentano il 27 per cento su una popolazione di 51 milioni.

«Sono un pastore avventista» disse Byongju.

«Capisco» rispose la donna. «Conosce l’arca di Noè?». Byongju rimase sorpreso, quella storia era una colonna portante della Chiesa cristiana avventista del 7° giorno sudcoreana. La donna gli spiegò che una ventina di anni prima aveva frequentato per poco tempo un gruppo di fedeli che si rifaceva all’episodio dell’arca di Noè. Lo abbandonò perché era convinta che il sabato biblico non coincidesse con la domenica. Venti anni dopo aveva inviato un testo, per sbaglio, a un pastore avventista. Quella sera Byongju inviò alla donna un messaggio di risposta: «È stato fantastico conoscerla oggi».

Un anno dopo quella signora si è battezzata.

L’evangelizzazione è semplice» spiega Byongju «Se avessi ignorato quel messaggio forse lei non sarebbe mai diventata un membro di chiesa. Ma ho cercato di stabilire un rapporto semplicemente ponendo una domanda in più».

_Byongju Lee, 51 anni, è direttore del dipartimento Scuola del sabato e Ministeri Personali dell’Unione coreana a Seul._