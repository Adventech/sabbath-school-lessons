---
title:  Approfondimento
date:   25/05/2018
---

Gli studiosi della Bibbia da tempo hanno colto un collegamento tra la chiamata di Apocalisse 14:7 - «adorate colui che ha fatto il cielo, la terra, il mare e le fonti delle acque» - e il quarto comandamento, in Esodo 20:11: «poiché in sei giorni il Signore fece i cieli, la terra, il mare e tutto ciò che è in essi». Per quanto simile il linguaggio, vi è un cambiamento nel momento in cui il testo di Apocalisse si riferisce al Signore come colui il quale ha fatto «le fonti delle acque».

L’autore John Baldwin afferma: «Presumendo l’intenzionalità divina dietro l’affermazione “fonti delle acque”, perché Gesù fa interrompere al messaggero l’elencazione parallela delle cose citate in Esodo 20:11? Per quale motivo l’angelo menziona le “fonti delle acque” e non qualche altra categoria di cose create, per esempio gli alberi, gli uccelli, i pesci o le montagne?

Forse, il riferimento alle “fonti delle acque” nel contesto dell’annuncio divino che indica un tempo unico per il giudizio cerca di dirigere l’attenzione del lettore a un periodo precedente di giudizio divino… Forse Dio ritiene che la possibile allusione al diluvio per mezzo dell’espressione “fonti delle acque” debba sottolineare la verità che egli è realmente un Dio del giudizio, come anche di fedeltà e grazia eterne (entrambe evidenziate nella narrativa del diluvio). Se così fosse, le implicazioni personali e spirituali della connotazione apocalittica legata al diluvio, innescate dall’espressione “fonti delle acque” potrebbero essere un incoraggiamento al lettore a considerare seriamente l’importante arrivo di una nuova fase finale del giudizio divino individuale ora annunciata dal primo messaggero di Apocalisse 14 - John Baldwin ed., Creation, Catastrophe and Calvary: Why a Global Flood Is Vital to the Doctrine of Atonement, Hagerstown, Md.: Review and Herald Publishing Association, 2000, p. 27.

**Domande per la condivisione**

`1. «Noi tutti eravamo smarriti come pecore», dice Isaia 53:6. In ebraico il termine «noi tutti» è cullanu. Nello stesso versetto, Isaia aggiunge che il Signore ha fatto ricadere su Gesù «l’iniquità di noi tutti». Anche in questo caso, in ebraico si legge cullanu. Perché questo passo dimostra che la soluzione attuata per risolvere il problema del peccato è più che sufficiente?`

`2. Quale altro insegnamento apprendiamo dalla vicenda del ladrone sulla croce? Immaginiamo per un momento che avesse chiesto scusa, fosse stato tolto dalla croce e fosse sopravvissuto. Pensi che avrebbe vissuto una vita diversa?`