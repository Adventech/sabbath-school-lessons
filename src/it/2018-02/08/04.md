---
title:  Temi Dio e dagli gloria
date:   22/05/2018
---

Dopo aver parlato dell’annuncio del «vangelo eterno» a tutto il mondo, il messaggio del primo angelo amplia questo tema. Nell’annunciare il «vangelo eterno» si devono inserire tutte le verità che fanno parte di quel messaggio per questo tempo. Significa che la «verità presente» per gli ultimi giorni comprende Apocalisse 14:7.

`Leggere Apocalisse 14:7. Cosa vuol dire temere Dio e dargli gloria? Come siamo chiamati a farlo? In che modo questi concetti si integrano con il vangelo?`

Amare Dio e dargli gloria non sono concetti slegati. Se davvero temiamo Dio, nel senso biblico del termine, di conseguenza gli renderemo gloria.

`Leggere i passi indicati di seguito. In che modo ci aiutano a capire cosa significhi «temere Dio» e perché questo voglia dire automaticamente dargli gloria? Genesi 22:12; Esodo 20:20; Giobbe 1:9; Ecclesiaste 12:15; Matteo 5:16.`

L’idea del timore di Dio che emerge è collegata al fatto di ubbidirgli. Quando ubbidiamo a Dio, quando facciamo ciò che è giusto, gli portiamo gloria. Malgrado spesso ci si senta dire che temere Dio significhi averne soggezione e venerarlo, il concetto è più profondo. Noi siamo degli esseri caduti, siamo peccatori, meritiamo la morte. Cos’è il timore di Dio? È quel momento (prima o poi capita a tutti) nel quale si inizia a rendersi conto della malvagità delle proprie azioni e di quello che questo significa davanti a un Dio giusto ed equo. Proprio quel timore ci guida alla croce per chiedere per prima cosa perdono e poi a rivendicare la potenza di Dio capace di purificarci da quella malvagità che, non fosse stato per la croce, avrebbe significato la morte eterna (Mt 10:28).

`Cos’è, nella tua esperienza, il timore di Dio?`