---
title:  Adorate colui che ha fatto i cieli e la terra
date:   24/05/2018
---

`Rileggere Apocalisse 14:6,7. Quali sono gli elementi specifici che ritroviamo nell’intero messaggio del primo angelo e in che modo si legano tra loro?`

Oltre al vangelo, alla chiamata a testimoniare, temere Dio e rendergli gloria, c’è l’appello ad adorare Dio come Creatore. D’altronde, che senso avrebbero tutti questi altri aspetti della «verità presente» se Dio non fosse il nostro Creatore? Questa e tutte le altre derivano da un’unica verità fondamentale: il Signore ha fatto tutte le cose. Adorandolo in quanto Creatore torniamo ai principi base, che ci spiegano cosa significhi essere umano, vivo e, diversamente da tutte le altre creature della terra, creato a immagine di Dio. Adorandolo in quanto Creatore riconosciamo che la nostra esistenza e la nostra speranza dipendono da lui ed è per questo che è così importante osservare il sabato. In questo modo noi diciamo in maniera del tutto particolare che il Signore è anche il nostro Creatore e che adoriamo solo lui. Il primo messaggio sottolinea il vangelo, il giudizio e la chiamata ad adorare il Signore in quanto Creatore.

`Leggere Apocalisse 14:8-11. Quanto è importante adorare Dio come Creatore?`

Mano a mano che gli eventi finali incalzeranno, aumenterà la pressione ad adorare la bestia e la sua immagine, al posto del Creatore. Se consideriamo il terribile monito riguardante la sorte di chi sceglierà di cedere a quelle pressioni, forse potremo comprendere meglio l’insistenza nell’indicare l’adorazione di Dio Creatore. Nel corso della crisi finale, questa verità diventerà più decisiva che mai.

`Pensiamo alle tante meraviglie che ci offre il creato. Cosa ci rivelano a proposito della mano di chi le ha fatte?`