---
title:  L’amore dello Spirito
date:   24/04/2018
---

Lo Spirito Santo è stato mal compreso, quasi quanto il Padre. Alcuni teologi lo hanno inteso nel senso dell’amore che lega il Padre al Figlio. Detto altrimenti, lo Spirito è semplicemente quel sentimento di affetto che unisce i due, ridimensionandolo così a una relazione tra due membri della divinità ed escludendolo dalla divinità stessa.

Ma la Scrittura dimostra che egli è una persona a tutti gli effetti. I cristiani che si convertono vengono battezzati nel suo nome, oltre a quello del Padre e del Figlio (Mt 28:19). Lo Spirito glorifica Cristo (Gv 16:14), convince le persone (v. 8), si rattrista (Ef 4:30), consola (Gv 14:16), aiuta, consiglia. Insegna (Lu 12:12), intercede (Ro 8:26) e santifica (1 P 1:2). Cristo ha detto che lo Spirito guida le persone in tutta la verità (Gv 16:13).

In sintesi, lo Spirito Santo è Dio, proprio come lo sono il Padre e il Figlio. Insieme, formano un unico Dio.

`Lo Spirito non fa altro che rivelare l’amore divino. Quali sono alcuni dei suoi interventi peculiari? Leggi Luca 12:12, Giovanni 16:8-13 e Atti 13:2.`

La principale prova che attesta la divinità dello Spirito Santo è l’incarnazione di Cristo. Gesù è nato per mano dello Spirito Santo (Mt 1:20) e solo Dio poteva «creare» in quel modo. Lo Spirito Santo è stato in grado di compiere due miracoli opposti per Cristo. Per prima cosa lo ha collocato nel ventre di Maria. Il Salvatore è poi asceso fisicamente nel cielo con corpo di uomo, confinato all’interno di quel corpo. In secondo luogo, lo Spirito conduce il Cristo ristretto nella sua umanità e, in un altro miracolo inspiegabile, lo rende presente ai cristiani di tutto il mondo.

Lo Spirito Santo, dunque, insieme al Padre e al Figlio, agisce per il nostro bene. «La divinità si commosse per la pietà nei confronti del genere umano e il Padre, il Figlio e lo Spirito Santo si dedicarono all’elaborazione del piano della redenzione» - CH, p. 222.

`Il Padre, il Figlio e lo Spirito Santo ci amano tutti in egual misura e sono all’opera per salvarci e condurci nel regno eterno di Dio. Come facciamo a trascurare una cosa così grande come la salvezza?`