---
title:  Harmaghedon e il monte Carmelo – II parte
date:   21/06/2018
---

`Leggere 1 Re 18:18-40. Che cosa succede, come termina la storia e in che senso anticipa quello che avverrà (solo su più grande scala) alla fine dell’era presente?`

La battaglia sul monte Carmelo vede coinvolti Elia, profeta di Dio, e 450 sacerdoti di Baal (una sproporzione numericamente clamorosa a favore del male). Era una prova per dimostrare chi fosse il vero Dio, quello che ha creato i cieli e la terra, oppure Baal, il quale non è che un’ulteriore manifestazione del «dragone» e un altro strumento attraverso il quale egli cerca di ingannare il mondo (Ap 12:9).

I sacerdoti invocano Baal perché faccia scendere del fuoco per bruciare il toro sacrificato. Urlano il suo nome dalla mattina fino a mezzogiorno: «Gridate forte», li irride Elia, «può anche darsi che si è addormentato» (1 R 18:27).

I sacerdoti si adoperano fino alla frenesia, si percuotono con delle spade fino a sanguinare copiosamente. Nell’ora del sacrificio serale, stanchi e logori, si arrendono.

Il sacrificio allestito da Elia viene bagnato per tre volte con l’acqua, che scorre attorno all’altare e riempie anche il fosso. Il profeta pronuncia una preghiera semplice al Signore, il quale fa scendere istantaneamente del fuoco che brucia ogni cosa, compresi l’altare e il suolo circostante. La potenza del vero Dio a confronto con Baal adesso è inconfondibile.

`Leggere Apocalisse 16:13; 19:20,21 e confrontare questi passi con la sorte toccata ai falsi profeti di Baal. Che cosa vediamo?`

Se ancora intorno ad Harmaghedon permangono, almeno per ora, dei punti oscuri, l’esito lo conosciamo: la distruzione dei nemici di Dio e l’affermazione del Signore e dei suoi santi.

`Leggere 1 Corinzi 15:1,2. Non si parla esplicitamente di Harmaghedon, ma qual è la tesi avanzata da Paolo e perché è fondamentale ricordarla soprattutto alla luce di quello che ci riserverà il futuro?`