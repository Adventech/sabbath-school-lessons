---
title:  Babilonia e Harmaghedon
date:   16/06/2018
---

### Letture
Apocalisse 14:8; 16:12-16,19; 18:1-10; Isaia 52:9; 1 Re 18:1-40; 1 Corinzi 15:1-2

> <p></p>
> «Sulla fronte aveva scritto un nome, un mistero: Babilonia la grande, la madre delle prostitute e delle abominazioni della terra» Apocalisse 17:5.

Il libro dell’Apocalisse è ricco di immagini ed espressioni linguistiche tratte direttamente dall’Antico Testamento. Il nome «Babilonia», per esempio, compare sei volte nel Nuovo, ma non riferendosi all’antico regno di Nabucodonosor, scomparso dalla storia ormai secoli prima. Giovanni utilizza piuttosto un’immagine dell’Antico Testamento per esprimere una verità. In questo caso, Babilonia - un’enorme potenza politica e religiosa che aveva oppresso il popolo di Dio - ora diventa simbolo delle imponenti forze politico-religiose che cercheranno di fare la stessa cosa negli ultimi tempi. Qualcosa di analogo avviene per la parola Harmaghedon, che troviamo solo in Apocalisse ma deriva da un’espressione ebraica che pare volesse dire «monte di Meghiddo», in riferimento a una località dell’antico Israele. Si sono fatte molte speculazioni su Harmaghedon, quella più in voga prevede una terribile battaglia che si svolgerà a Meghiddo verso la fine dell’era umana.

Questa settimana ci concentreremo su Babilonia e Harmaghedon e cercheremo di capire cosa voglia dirci la Bibbia con queste immagini.