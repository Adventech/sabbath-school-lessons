---
title:  Approfondimento
date:   01/06/2018
---

Uno dei motivi che spinse Charles Darwin, ideatore della teoria, a promuovere l’evoluzione, fu il fatto che, ignaro del gran conflitto, faticava a conciliare il male e la sofferenza con l’idea di un Creatore benevolo. Questo errore di fondo lo ha portato a cercare risposte in un’altra direzione. Non è stato per coincidenza che verso la fine del diciannovesimo secolo, mentre Darwin stava rivisitando e affinando la sua teoria, Dio abbia suscitato un movimento, la Chiesa Cristiana Avventista del 7° Giorno, che si è contrapposta a tutti gli insegnamenti dell’evoluzionismo. Interessante come tale chiesa, i cui fondamenti creazionisti si ritrovano nel nome stesso, abbia iniziato a crescere ed espandersi quasi in contemporanea con la diffusione della teoria darwiniana. Chissà, forse il mondo si sarebbe risparmiato uno dei più grandi abbagli del genere umano, se Darwin avesse letto e creduto alle poche righe di Ellen G. White: «Per quanto la terra fosse stata guastata dal peccato, la natura continuava a essere il libro di testo dell’uomo, che ora però non poteva più parlare solo di bene, perché il male era presente ovunque. Là, dove una volta erano scritti solo il carattere di Dio e la conoscenza del bene, si leggeva ormai anche il carattere di Satana ed era evidente la conoscenza del male. Gli uomini avrebbero ricevuto d’ora in poi continui avvertimenti circa i risultati del peccato proprio da quella natura che ora rivelava la conoscenza del bene e del male» - ED, p. 26 [17].

Fatto è che Darwin ha ideato le sue speculazioni evoluzioniste basandole su una serie di falsi assunti riguardanti la natura e il carattere di Dio, come anche del mondo caduto nel quale viviamo. Purtroppo, le implicazioni di quella teoria, in particolare negli ultimi tempi, renderanno tante persone facili prede degli inganni satanici.

**Domande per la condivisione**

`1. Per quali motivi tanti cristiani respingono l’idea dell’esistenza letterale di Satana?`

`2. Se ti trovassi a dialogare con una persona che, vissuta personalmente l’esperienza della morte presunta, sostiene che continuiamo a vivere anche dopo essere defunti, quali argomenti le presenteresti per convincerla del contrario?`

`3. Ti vengono in mente altre ragioni per cui chi crede all’evoluzionismo sarà più suscettibile agli inganni negli ultimi giorni?`