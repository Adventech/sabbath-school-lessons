---
title:  I due grandi errori
date:   28/05/2018
---

`Leggere i seguenti passi: cosa ci dicono in merito al potere ingannatore di Satana? 2 Corinzi 11:13-15; 2 Tessalonicesi 2:9,10; Apocalisse 12:9; Apocalisse 20:10;`

Gesù ha messo in guardia i suoi fedeli dagli inganni cui saranno esposti negli ultimi tempi. Tra questi cita esplicitamente la nascita di falsi cristi e falsi profeti che «sedurranno molti» (Mt 24:5).

Tuttavia, non sono gli unici imbrogli dai quali occorrerà guardarsi. Il nostro nemico in questo conflitto globale ha pianificato tanti stratagemmi per fuorviare quante più persone possibile. Noi cristiani dobbiamo prenderne consapevolezza e possiamo riuscirci solo conoscendo la Bibbia e ubbidendo ai suoi insegnamenti.

Ellen G. White ci introduce in due di questi grandi inganni: «Satana farà cadere l’uomo nelle sue trappole tramite due grandi errori: l’immortalità dell’anima e l’osservanza della domenica. Mentre il primo è alla base dello spiritismo, il secondo stabilisce un legame con Roma. I protestanti degli Stati Uniti saranno i primi a stendere la loro mano, attraverso l’abisso, per stringere quella dello spiritismo e poi quella del potere di Roma. Così, sotto l’influsso di questa triplice unione, questo paese seguirà le orme di Roma e calpesterà i diritti della coscienza» - GC, p. 588 [503].

È incredibile, a distanza di molti anni dalla stesura di queste parole, constatare come i due «grandi errori» continuino a essere così prevalenti nel mondo cristiano.

`Perché la conoscenza delle verità bibliche e la volontà di osservarle sono lo strumento più efficace che abbiamo per rispondere agli inganni di Satana?`