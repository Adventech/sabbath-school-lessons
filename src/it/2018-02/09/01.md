---
title:  Inganni finali
date:   26/05/2018
---

### Letture
Apocalisse 2:13,24; 13:1-17; 2 Corinzi 11:13-15; Salmi 146:4; Genesi 1-2:3

> <p></p>
> «Il gran dragone, il serpente antico, che è chiamato diavolo e Satana, il seduttore di tutto il mondo, fu gettato giù; fu gettato sulla terra, e con lui furono gettati anche i suoi angeli» Apocalisse 12:9.

Persino in cielo, prima di essere espulso, Satana tentava di ingannare gli angeli. «Lasciando il suo posto alla presenza di Dio, Lucifero cominciò a diffondere fra gli angeli uno spirito di insoddisfazione. Agendo in segreto e mascherando per un certo tempo il suo vero scopo, sotto l’apparenza di un grande rispetto nei confronti di Dio, egli cercò di suscitare il malcontento contro le leggi che governavano gli esseri celesti, affermando che esse imponevano inutili restrizioni» - GC, p. 495 [424].

Nell’Eden si travestì da serpente e usò l’inganno contro Eva. La seduzione è la tattica che ha usato nel corso di tutta la storia, fino a oggi, e anche dopo il millennio, per cercare di raggiungere i suoi fini. Purtroppo, egli è molto più scaltro, potente e abile di qualunque essere umano; per questo la nostra unica salvezza dai suoi imbrogli è Cristo e la sua parola. «Ma voi, che vi teneste stretti al Signore vostro Dio, siete oggi tutti in vita» (De 4:4). Il principio qui enunciato è tutt’oggi valido.

Questa settimana esamineremo alcuni degli inganni più efficaci utilizzati da Satana, ma anche le possibili protezioni.