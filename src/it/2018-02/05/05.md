---
title:  Il Nostro intercessore
date:   02/05/2018
---

Sebbene il peccato abbia provocato una terribile separazione tra Dio e l’umanità, grazie alla morte di Cristo abbiamo nuovamente accesso al Signore (Ef 2:18; 1 P 3:18).

«Questa speranza la teniamo come un’àncora dell’anima, sicura e ferma, che penetra oltre la cortina, dove Gesù è entrato per noi quale precursore, essendo diventato sommo sacerdote in eterno secondo l’ordine di Melchisedec» (Eb 6:19,20).

`Cosa ha concretamente fatto Gesù per tutti gli uomini?`

`Leggere Ebrei 9:24. Che cosa include anche la sua opera?`

Gesù è il precursore, essendo entrato come nostro rappresentante nel santuario celeste, alla reale presenza di Dio. Gesù si trova davanti al Padre, sostenendo a nostro beneficio i meriti della sua espiazione, della redenzione eterna che ha ottenuto.

Quando abbiamo accettato Gesù i nostri peccati sono stati perdonati e ci siamo presentati a Dio purificati. Resta però un dato di fatto: anche dopo la conversione, talvolta continuiamo a peccare, malgrado le meravigliose promesse di vittoria. In questi casi Gesù intercede per noi nel santuario celeste. Egli rappresenta il peccatore pentito e non avoca davanti al Padre i nostri meriti (inesistenti) ma i suoi propri a nostro beneficio. «Perciò egli può salvare perfettamente quelli che per mezzo di lui si avvicinano a Dio, dal momento che vive sempre per intercedere per loro» (Eb 7:25).

`Può il cristiano che è nato di nuovo non avvertire il bisogno della misericordia e della grazia permanenti di Cristo? Perché è estremamente prezioso sapere che Gesù è il nostro sommo sacerdote?`