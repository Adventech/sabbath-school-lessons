---
title:  Cristo nel santuario celeste
date:   28/04/2018
---

### Letture
Romani 8:3; Giovanni 1:29; Apocalisse 5:12; Ebrei 7:1-28; 9:11-15, 20-23; Levitico 16:13

> <p></p>
> «Perciò Dio lo ha sovranamente innalzato e gli ha dato il nome che è al di sopra di ogni nome, affinché nel nome di Gesù si pieghi ogni ginocchio nei cieli, sulla terra, e sotto terra» (Fl 2:9,10).

A proposito di Gesù nel santuario celeste, nella Lettera agli Ebrei è scritto: «dove Gesù è entrato per noi quale precursore, essendo diventato sommo sacerdote in eterno secondo l’ordine di Melchisedec» (6:20).

La Scrittura, in particolare il Nuovo Testamento, è molto chiara in merito al ruolo di Cristo quale nostro sommo sacerdote nel santuario celeste – ruolo assunto dopo aver portato a termine la sua opera sulla terra, culminata con il sacrificio (10:12).

Questa settimana studieremo il ministero di Cristo all’interno del santuario celeste. La sua opera intercessoria è determinante per la preparazione del suo popolo ai tempi finali e il monito che citiamo va esattamente in tal senso: «Il popolo di Dio dovrebbe comprendere chiaramente il soggetto del santuario e del giudizio investigativo. Tutti hanno bisogno di conoscere personalmente la posizione e l’opera del loro grande Sommo Sacerdote. Diversamente, non potranno esercitare quella fede indispensabile per la nostra epoca od occupare la posizione loro assegnata da Dio» - GC, p. 488 [418, 419].

Cosa sta facendo Cristo per noi nel santuario del cielo e perché è così importante comprenderlo, soprattutto alla luce degli ultimi tempi?