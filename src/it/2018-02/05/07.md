---
title:  Approfondimento
date:   04/05/2018
---

La Lettera agli Ebrei rimanda al santuario terreno come modello, tipo di ciò che Cristo avrebbe fatto per noi tanto sulla terra quanto in cielo, come sommo sacerdote. Il santuario israelita è sempre stato inteso come dimostrazione pratica del vangelo. Doveva insegnare ai Giudei il piano della salvezza, che prevedeva sacrificio, intercessione, giudizio e fine definitiva del peccato. Il libro di Daniele contribuisce a fare maggiore luce e ad aiutare i lettori a comprendere la dimensione apocalittica dell’opera finale di Cristo nel santuario celeste. «Le visioni apocalittiche di Daniele, grazie all’enfasi sulla purificazione, sul giudizio e sulla rivendicazione, proiettano la raffigurazione del giorno dell’espiazione negli ultimi istanti della vita della terra. La purificazione è direttamente collegata al santuario celeste e all’opera del Messia nel ruolo di re e sacerdote. Le visioni introducono l’elemento temporale, consentendo così al lettore di identificare un momento specifico, all’interno della storia della salvezza, che coincide con l’inizio dell’opera finale di purificazione, giudizio e rivendicazione da parte di Dio nella dimora celeste» - Handbook of Seventh-day Adventist Theology, Md.: Review and Herald Publishing Association, Hagerstown, 2000, p. 394.

**Domande per la condivisione**

`1. «Come anticamente i peccati del popolo venivano deposti per fede sulla vittima espiatoria, e per mezzo del sangue trasferiti simbolicamente nel santuario terrestre, così nel nuovo patto i peccati di coloro che sono pentiti sono posti per fede sul Cristo e trasferiti nel santuario celeste. Come nella purificazione del santuario terrestre avveniva la rimozione dei peccati che lo avevano contaminato, così la purificazione del santuario celeste avviene con la rimozione o cancellazione dei peccati che vi sono stati registrati. Ma prima che questo possa essere effettuato in cielo devono essere esaminati i libri per stabilire chi, mediante il pentimento e la fede nel Cristo, può beneficiare della sua espiazione» - GC, pp. 421,422 [361]. Perché è importante capire quali sono i «benefici della sua espiazione?».`

`2. Leggere Levitico 16:15,16. Quale importanza assume il sangue? Che cosa rappresentava? Perché era così importante fino ad allora nel giorno dell’espiazione e cosa significa per noi oggi?`