---
title:  Approfondimento
date:   01/07/2022
---

Leggere da La speranza dell’uomo, «Il buon pastore», 476-484 [cap. 52, pp. 353-358].

«Coloro che alla fine vinceranno avranno vissuto momenti difficili e affrontato dubbi e perplessità nella loro esperienza spirituale. Nonostante questo, non devono perdere la fiducia perché essa è un elemento importante per la loro disciplina alla scuola di Cristo ed è essenziale per eliminare tutto ciò che è superfluo e di scarso valore. I servi di Dio devono resistere con fermezza agli attacchi del nemico e devono superare gli ostacoli che Satana pone sulla loro strada…

Ma se continuerete a guardare verso l’alto, non pensando continuamente alle vostre difficoltà, non vi perderete d’animo lungo il cammino. Presto Gesù vi tenderà la mano per aiutarvi e voi non dovrete fare altro che afferrarla con fiducia per farvi condurre da lui. Se ci crederete, la vostra speranza sarà sempre viva. […] Egli vi aiuterà a sviluppare un carattere forte ed equilibrato. Satana non può intaccare un carattere simile. […] Dio ci ha offerto il dono più bello, suo Figlio, per elevarci, nobilitarci e prepararci a vivere nel suo regno dopo averci rivestiti della perfezione del suo carattere» - MYP, 63,64 [pp. 42,43].

**Domande per la condivisione**

`1. Fino a che punto sei consapevole che «i momenti difficili, i dubbi e le perplessità» della tua vita fanno parte della tua «disciplina alla scuola di Cristo»?`

`2. In che modo l’aiuto, l’incoraggiamento e il conforto che possiamo dare a chi si trova nella valle dell’ombra della morte può essere considerata parte della strategia del pastore per aiutarci a superare i momenti critici?`

`3. Incoraggiate ogni persona della classe a parlare della propria esperienza in riferimento alla bontà e alla misericordia di Dio. Che cosa possiamo imparare dalle situazioni altrui?`

`4. Pensa alle ultime ore della vita di Cristo, quando entrò nella fase più dura della prova. Secondo quanto hai imparato dalla Bibbia o dagli scritti di Ellen G. White (La speranza dell’uomo è una grande sorgente in tal senso), in che modo Gesù, nella propria umanità, fu in grado di sopportarla? Che cosa possiamo imparare per i nostri momenti difficili?`