---
title:  Il crogiolo del pastore
date:   25/06/2022
---

### Letture
Salmo 23; Romani 12:18-21 

> <p></p>
> «Egli mi ristora l’anima, mi conduce per sentieri di giustizia, per amore del suo nome» Salmo 23:3

Sofia si appoggiò alla porta della sua stanza da letto e scivolò sul pavimento. Le lacrime le uscivano copiose e, singhiozzando, diceva: «Come ha potuto? Come?». Sofia aveva appena ricevuto una notizia che le aveva spezzato il cuore: una persona che credeva amica, della quale aveva rispetto e fiducia, aveva messo in giro delle insinuazioni malvagie sul suo conto per rovinarle la reputazione e tutto quello che aveva realizzato. Prese la Bibbia che era sul suo letto e si trovò a leggere delle parole molto familiari: «Egli mi ristora l’anima, mi conduce per sentieri di giustizia, per amore del suo nome. Quand’anche camminassi nella valle dell’ombra della morte, io non temerei alcun male, perché tu sei con me; il tuo bastone e la tua verga mi danno sicurezza» (Sl 23:3,4). «Non può essere!», disse tra sé senza riflettere. Ma era una logica dalla quale sembrava non si potesse sfuggire; il buon pastore del salmo guida il suo gregge per sentieri di giustizia, ma quel percorso attraversa anche la valle dell’ombra della morte. È possibile che persino il doloroso tradimento di un caro amico, la sua personale valle tenebrosa, possa essere utilizzata da Dio per prepararla alla giustizia?

**Uno sguardo alla settimana**

In quali fasi della vita sei più cresciuto da un punto di vista spirituale? Nei momenti più difficili o in quelli più facili?