---
title:  'Prima inaspettata deviazione: la valle'
date:   28/06/2022
---

> <p></p>
> «Quand’anche camminassi nella valle dell’ombra della morte, io non temerei alcun male, perché tu sei con me; il tuo bastone e la tua verga mi danno sicurezza» Salmo 23:4

Sarebbe bello se i sentieri di giustizia si snodassero solo lungo rive erbose di freschi ruscelli. Ma non è così! Davide descrive anche la valle dell’ombra della morte, un luogo che nessuno vorrebbe visitare! In certi periodi dell’anno, in Israele, i corsi d’acqua che scorrono nei guadi e nelle gole sono inclini a ingrossarsi rapidamente e a provocare alluvioni improvvise e inattese. Questi luoghi hanno la caratteristica di essere stretti, con pareti ripide che non lasciano filtrare la luce. Di qui l’espressione «l’ombra della morte», un’immagine per descrivere la «profonda oscurità». 

`Pensa alle volte che ti sei trovato nella tua personale «valle dell’ombra della morte». Hai avuto paura, anche se sapevi che il pastore ti era vicino? Quali sono i testi biblici che in quelle circostanze si sono rivelati più preziosi, e come mai? Perché le pecore sono finite nella valle? Ci sono arrivate con le proprie gambe o è stato il pastore stesso a condurle lì?`

Elizabeth Elliott scrive: «Un agnello che si ritrova nella valle dell’ombra della morte poteva ritenere di esserci stato condotto ingannevolmente. Era fondamentale per lui attraversare quell’oscurità per imparare a non temere. Il pastore gli è ancora accanto» - E. Elliot, Quests for Love, Revell Books, Grand Rapids, 1966, p. 218. 

`Hai mai provato la sensazione di essere stato condotto «ingannevolmente» nella valle? Come ti sei confrontato con Dio in quella fase? Perché ritieni che il pastore sia disposto a rischiare di essere frainteso permettendoti di entrare nella valle scura?`