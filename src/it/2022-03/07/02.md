---
title:  Il grande quadro
date:   07/08/2022
---

Quando soffriamo è molto facile ritenere che ciò che ci accade sia l’unica cosa importante. Ma oltre «me» c’è un quadro leggermente più vasto (leggere Apocalisse 12:7; Romani 8:22). 
 
`Abacuc cosa si trovava di fronte? Abacuc 1:1-4 `
 
Potremmo aspettarci che Dio abbia detto qualcosa del tipo: «È veramente terribile; lascia che venga e ti aiuti immediatamente». La risposta è esattamente l’opposta; il Signore dice ad Abacuc che le cose peggioreranno, come possiamo leggere dai versetti 5 a 11. 

Israele era stato fatto schiavo dagli Assiri, ma Dio assicura che il peggio deve ancora venire: i Babilonesi avrebbero catturato il popolo di Giuda. Nei versetti da 12 a 17 Abacuc si lamenta ancora, poi resta in attesa di vedere che cosa dirà il Signore. 
 
`Perché l’annuncio della distruzione promessa di Babilonia in Abacuc 2:2,3 è foriera di speranza? `
 
Abacuc 2 rappresenta la promessa del Signore circa la distruzione dei Babilonesi. Ebrei 10:37 cita Abacuc 2:3, accennando a un’applicazione messianica di questa promessa nel futuro. Con l’analoga certezza che fu promessa la distruzione di Babilonia, anche noi siamo sicuri della distruzione di «Babilonia la grande» (Ap 18:2). 

Abacuc era costretto tra la grande malvagità che vedeva intorno a sé e la promessa divina che il futuro sarebbe stato anche peggiore. Ecco, noi ci troviamo esattamente in questa fase della storia della salvezza; siamo circondati dal male, ma la Bibbia predice che sarà sempre peggio; la chiave della sopravvivenza di Abacuc fu quella di aver visto il quadro nel suo insieme. Per questo, nel capitolo 3, riesce a elevare un’incredibile preghiera di lode su ciò che Dio farà nel futuro. 
 
`Che cosa viene identificato dal profeta quale ragione di speranza? Qual è la speranza del popolo di Dio in attesa che si svelino gli ultimi scenari profetici? Come posso fare mia questa speranza? Abacuc 3:16-19 `