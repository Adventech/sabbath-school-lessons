---
title:  La disciplina del Padre
date:   11/08/2022
---

`Quale messaggio ci riservano questi versetti e qual è la sua attinenza con quanto studiato finora? Ebrei 12:5-13 `
 
Nei versetti appena letti, l’autore descrive alcune prove inserite nel contesto della disciplina. Nella versione biblica della Nuova Riveduta la parola, che ricorre circa 10 volte, è correzione. Nel mondo greco questo vocabolo era quello più abbinato a «istruzione» e capire cosa significhi «disciplina» equivale a capire come il Signore ci educhi alla scuola di fede che l’autore ha descritto in Ebrei 11. 

In tutto il capitolo vengono descritti ritratti di uomini e donne di fede, che proprio grazie a questa fede sono riusciti ad andare avanti, nonostante abbiano dovuto affrontare ogni genere di situazione penosa. All’inizio del capitolo 12, l’autore si rivolge a noi lettori e ci dice che se queste persone sono riuscite a perseverare nonostante tutto, anche noi abbiamo la possibilità di vivere e portare a termine un’esistenza di fede. Il segreto è riuscire a fissare il nostro sguardo su Cristo (v. 2) affinché possa essere nostro esempio quando le circostanze sono difficoltose (v. 3). Leggere il capitolo 12 è come dotarsi di un paio di lenti adatte alla lettura, senza le quali la nostra visione o comprensione degli affanni sarebbe sempre sfocata. Ma indossandoli, correggono la spiegazione confusa della sofferenza che ci impone la nostra cultura, e allora riusciamo a capire chiaramente e a reagire intelligentemente alle difficoltà. 
 
**Leggere Ebrei 12:1-13 dotandoti di quelle «lenti» di cui abbiamo appena parlato e concentrandosi sui versetti da 5 a 13. Che cosa sono:**
 
`1. La fonte della disciplina `

`2. La nostra risposta alla disciplina `

`3. Lo scopo della disciplina `

`Rileggere i versetti ed elencare tutte le motivazioni che potenzialmente sono fonte di speranza. Come hai vissuto questa speranza nella fase della tua personale «educazione» spirituale? `