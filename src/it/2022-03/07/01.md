---
title:  Speranza indistruttibile
date:   06/08/2022
---

### Letture
Giobbe 38-41; Isaia 41:8-14; Geremia 29:1-10; Abacuc 1:1-4; Ebrei 12:1-13 

> <p></p>
> «Or la speranza non delude, perché l’amore di Dio è stato sparso nei nostri cuori mediante lo Spirito Santo che ci è stato dato» Romani 5:5 

Quando ci troviamo in chiesa, circondati da volti sorridenti, è facile parlare e cantare di speranza. Ma quando siamo coinvolti in una prova, il discorso cambia e la speranza non pare più così scontata. Quando siamo pressati dalle circostanze, cominciamo a mettere in dubbio ogni cosa, in particolare la saggezza di Dio. 

In uno dei suoi libri, C.S. Lewis scrive di un leone immaginario. Volendo incontrarlo, una persona chiede se sia innocuo, gli viene risposto che non è sicuro, «ma è buono». Sebbene non sempre comprendiamo Dio, e a volte ci risulti imprevedibile, questo non significa che è contro di noi, ma semplicemente che non vediamo ancora il quadro generale. Ci dibattiamo nella convinzione che, per avere pace, fiducia e speranza, Dio debba essere comprensibile e prevedibile. Secondo la nostra idea deve essere «sicuro», ma in questo modo ci predisponiamo alla delusione. 

**Uno sguardo alla settimana**

Perché comprendere il carattere di Dio ci aiuta a conservare la fede durante la prova? 