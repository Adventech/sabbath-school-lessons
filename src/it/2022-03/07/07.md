---
title:  Approfondimento
date:   12/08/2022
---

Leggere da Principi di educazione cristiana, «La scuola del cielo», 301-309 [cap. 35, pp. 176-180]; Sulle orme del gran Medico, «Un aiuto nella vita quotidiana», 470,471 [pp. 255,256]. 

«Tutti possiamo vivere momenti di profonda depressione e di completo scoraggiamento, momenti in cui la tristezza invade l’animo ed è quindi difficile credere che Dio sia ancora il generoso benefattore dei suoi figli terreni, momenti in cui le difficoltà tormentano l’anima a tal punto che la morte è preferibile alla vita. In questi casi molti perdono la fiducia in Dio e diventano schiavi del dubbio e dell’incredulità. Se in quei momenti potessimo comprendere il significato delle scelte divine, vedremmo gli angeli impegnati a salvarci da noi stessi e ad aiutarci a consolidare le basi delle nostre convinzioni, in questo modo una fede e un ardore nuovi potrebbero trasformare tutto il nostro essere» - PK, p. 162 [p. 97]. 

**Domande per la condivisione**

`1. Secondo Ellen G. White «tutti possiamo vivere momenti di profonda depressione e di completo scoraggiamento». Siamo capaci di accorgerci che l’altro affronta momenti simili? In che modo possiamo imparare a essere motivo di speranza per chi vive tali amare delusioni?`

`2. Discutere in classe la domanda finale della lezione di giovedì: chi ha sperimentato la realtà della costante vicinanza di Dio e com’è cambiata da quel momento la sua esistenza?`

`3. La speranza che trasforma proviene dal cielo e ognuno può pregare per sperimentarla anche nella propria vita. Che cosa si può fare per quelle persone che stanno perdendo la battaglia?`

`4. Se qualcuno lo desidera può raccontare un’esperienza relativa alla perdita della speranza e della fede in seguito alla disperazione e alle difficoltà. `

`5. Se qualcuno è disponibile a farlo racconti alla classe un momento di prova e disperazione che ha provocato la perdita della fede e della speranza. Che cosa ha dato una svolta alla sua vita? In che modo la condivisione reciproca potrebbe risultare utile nei momenti più difficili che ciascuno di noi vive?`