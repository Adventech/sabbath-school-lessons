---
title:  Approfondimento
date:   23/09/2022
---

Leggere da La speranza dell’uomo, «Gesù nel Getsemani», 685-697 [cap. 74, pp. 511-519]; «Calvario», 741-757 [cap. 78, pp. 554-566]. 

«Tre volte ripeté questa preghiera. Per tre volte l’umanità di Gesù esitò davanti all’ultimo e supremo sacrificio. Ma ecco delinearsi allo Spirito del Redentore del mondo la storia della razza umana: egli vede i trasgressori della legge abbandonati a se stessi, destinati a perire; vede l’uomo in uno stato disperato; scorge la potenza del peccato e gli appaiono il dolore e i lamenti di un mondo condannato. La sua decisione è presa: salverà l’uomo a qualunque costo. Accetta il battesimo di sangue, perché con la sua morte milioni di esseri umani possano avere la vita eterna. Per salvare l’unica pecora perduta, il solo mondo caduto nel peccato, egli ha lasciato il cielo dove tutto è purezza, felicità e gloria; non rinuncerà alla sua missione e diventerà una vittima propiziatoria per una razza votata al peccato. La sua preghiera ora esprime solo sottomissione: «Se non è possibile che questo calice passi oltre da me, senza ch’io lo beva, sia fatta la tua volontà» - DA, pp. 690,693 [pp. 515,516] 

**Domande per la condivisione**

`1. Sapere che Dio, nella persona di Cristo, ha sofferto oltre ogni nostra comprensione, come può consolarci? Che cosa significano per noi le sofferenze che Cristo ha patito a nostro beneficio? Riflettere su questa affermazione di Ellen G. White: «Ogni sofferenza prodotta dal peccato è stata assorbita nel cuore del Figlio immacolato di Dio» 3SM, p. 129.`

`2. Discutere nella classe in merito alle sofferenze vissute da Gesù e analizzate nel corso di questa settimana. Cristo quali crogioli ha dovuto affrontare? In che cosa somigliano ai nostri e in cosa differiscono? Che cosa ci può insegnare la sua reazione davanti a quelle prove?`

`3. Quali sono alcune tra le promesse bibliche che preferite e che vi aiutano nei momenti di sconforto?`