---
title:  Il Dio crociﬁsso
date:   21/09/2022
---

La morte per mezzo della crocifissione era una delle pene più dure che i Romani infliggevano indiscriminatamente; era considerato il modo peggiore per morire; una prospettiva terribile per chiunque, figuriamoci per il Figlio di Dio! 

Non dimentichiamoci mai che venne su questa terra in carne e ossa, come noi. Il dolore fisico, tra le fustigazioni, le percosse, i chiodi conficcati nelle mani e nei piedi, lo straziante peso del proprio corpo che si lacerava per le ferite, deve essere stato insopportabile. Sarebbe stato eccessivo anche per il peggiore dei criminali, figuriamoci l’iniquità di questo trattamento rivolto a Gesù, innocente in assoluto, costretto ad affrontare una sorte così ingiusta. Eppure, come sappiamo, le sue sofferenze fisiche erano lievi a confronto di quello che stava realmente accadendo. C’era in ballo qualcosa di ben più grosso dell’omicidio di un innocente. 
 
**Quali eventi legati alla morte di Gesù mostrarono che stava accadendo qualcosa che andava ben oltre ciò che comprese la gente di quel tempo? Quale significato possiamo attribuire a ciascuno di questi eventi e in che modo l’importanza degli stessi ci può aiutare a comprendere che cosa accadde? **
 
`Matteo 27:45  `

`Matteo 27:51,52 `

`Marco 15:38 `
 
È evidente che accadde qualcosa che andava oltre la morte, per quanto iniqua, di un uomo giusto. Secondo la Scrittura, l’ira di Dio nei confronti del peccato fu riversata su Gesù, che sulla croce patì la legittima indignazione di un Dio giusto per il peccato, per i peccati del mondo intero. Per questo, Gesù soffrì una pena così profonda, tetra e dolorosa che nessun essere umano avrebbe mai potuto conoscere né sperimentare. 
 
`Quale consolazione e speranza può significare, quando ti trovi in una situazione difficile, il fatto che Gesù abbia sofferto sulla croce per te? `