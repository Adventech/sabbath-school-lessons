---
title:  Disprezzato e riﬁutato dagli uomini
date:   19/09/2022
---

`Leggere i seguenti passi, ricordando sempre che l’origine di Gesù era divina, che era il Creatore dei cieli e della terra venuto a offrire se stesso in sacrificio per i peccati del mondo. Leggere Matteo 12:22-24; Luca 4:21-30; Giovanni 8:58,59. Quali sofferenze affrontò il Salvatore sulla terra?`

La vita di Gesù, i suoi gesti e i suoi insegnamenti furono costantemente fraintesi dai capi religiosi, come anche dalla gente comune, e causarono l’odio e il rifiuto da parte di quelle persone che era venuto a salvare. In un certo senso è paragonabile al caso di un genitore il cui figlio è su una cattiva strada e necessita di aiuto; ma nonostante sia disposto a tutto, viene respinto dal figlio, sprezzante proprio nei confronti dell’unica persona in grado di salvarlo dalla rovina assoluta. Ecco che cosa trovò Gesù sulla terra e chissà quanto deve essere stato angoscioso per lui. 

`Come si sentiva Cristo per essere rifiutato dalla gente? Si sentiva male per se stesso (come accade a noi quando ci sentiamo respinti) o per un altro motivo? Quale, eventualmente? Matteo 23:37`

Tutti abbiamo vissuto probabilmente il tormento del rifiuto con una pena forse simile a quella provata da Cristo nella sua essenza altruistica: soffriamo non perché ci sentiamo respinti, ma per le implicazioni che questa scelta determina in chi esercita tale rifiuto. Ma pensiamo a come deve essersi sentito Cristo, che era pienamente consapevole di quello che avrebbe dovuto passare per salvare gli uomini, ma anche delle conseguenze derivanti da quel rifiuto. «Fu per la sua innocenza che egli (Cristo) avvertì così intensamente gli assalti di Satana» SM, vol. 3, p. 129.  

`Perché l’esempio lasciato da Cristo può aiutarci a gestire meglio il dolore derivante dal rifiuto?`