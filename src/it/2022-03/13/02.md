---
title:  I primi giorni
date:   18/09/2022
---

La Scrittura non ci dice molto a proposito dei primi anni di Gesù, ma pochi versetti ci rivelano alcune condizioni e il tipo di mondo nel quale entrò il Salvatore. 

`Che tipo di vita affrontò Gesù fin dall’inizio? Luca 2:7,22-24; Matteo 2:1-18; cfr. Levitico 12:6-8`

Gesù non fu naturalmente il primo a vivere nella povertà o a doversi rifugiare da persone che lo volevano uccidere fin dalla più tenera età; c’è però un altro elemento che ci aiuta a capire l’irripetibilità di quello che ha sofferto da subito. 

`Quali difficoltà si trovò ad affrontare Gesù fin da giovinetto? Giovanni 1:46`

A eccezione di Adamo ed Eva prima della caduta, Gesù è stata l’unica persona a vivere sulla terra senza peccare. Fu calato in un mondo corrotto con la sua purezza e innocenza; deve essere stata una tortura, fin da bambino, poiché il suo essere immacolato era costantemente a contatto con il peccato. Persino noi, anche se imperfetti, spesso indietreggiamo di fronte al male perché lo troviamo repellente; immaginiamo come deve essersi sentito Cristo, che aveva un animo puro e che nemmeno per un attimo cedette al peccato. Riflettiamo, a questo riguardo, sullo stridente contrasto tra lui e quelli che gli stavano intorno; siamo convinti che abbia vissuto una situazione estremamente penosa. 

`Qual è il tuo grado di sensibilità ai peccati che ti circondano? Se avverti una sorta di assuefazione, potrebbe essere causata dalle cose che leggi, vedi o che fai. Riflettici con attenzione.`