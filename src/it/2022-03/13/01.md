---
title:  Cristo nel crogiolo
date:   17/09/2022
---

### Letture
Matteo 2:1-18; 27:51,52; Luca 2:7,22-24; 22:41-44; Giovanni 8:58,59; Romani 6:23; Tito 1:2 

> <p></p>
>«E, verso l’ora nona, Gesù gridò a gran voce: “Elì, Elì, lamà sabactàni?” cioè: “Dio mio, Dio mio, perché mi hai abbandonato?”» Matteo 27:46 

Ogni volta che esaminiamo il tema della sofferenza il ritornello è sempre il solito: come sono nati il peccato e il dolore? La rivelazione divina ci offre delle buone risposte: sono nati perché degli esseri liberi hanno abusato della libertà che Dio aveva concesso loro. Sorge allora un’altra domanda: Dio sapeva in anticipo che questi esseri sarebbero caduti? Sì, ma ovviamente pensava, come scrisse C.S. Lewis, che «valesse la pena correre il rischio». Ne è valsa la pena? Per chi? Per noi? Non esattamente. La libertà di tutte le creature intelligenti era talmente sacra che, piuttosto che negarla, il Signore accettò di sostenere l’urto della sofferenza causata dall’abuso di quella libertà. Noi sappiamo che la sofferenza di Cristo in vita e nella morte ha creato legami tra cielo e terra che dureranno in eterno. 

**Uno sguardo alla settimana**

Che cosa ha sofferto Cristo per amore nostro? Che cosa ci insegna la sua sofferenza? 