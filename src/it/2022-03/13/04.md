---
title:  Gesù nel Getsemani
date:   20/09/2022
---

> <p></p>
> «E disse loro: “L’anima mia è oppressa da tristezza mortale; rimanete qui e vegliate“» Marco 14:34 

Qualunque sofferenza abbia sperimentato nei suoi 33 anni di vita terrena, nulla poteva essere paragonabile a quello che Gesù iniziò ad affrontare nelle ultime ore precedenti la croce. Il suo sacrificio, inteso come offerta per i peccati del mondo, era stato pianificato fin dall’eternità (Ef 1:1-4; 2 Ti 1:8,9; Tt 1:1,2) e adesso stava per compiersi. 

`Che cosa dicono i testi a seguire della sofferenza patita da Gesù nel Getsemani? Matteo 26:39; Marco 14:33-36; Luca 22:41-44`

«Si allontanò un po’, ma non così tanto che non lo potessero vedere e udire, e cadde a terra. Sentiva che il peccato lo separava dal Padre. Quell’abisso era così profondo, così oscuro e così immenso, che tutto il suo animo fremeva. Egli non si sarebbe servito della sua potenza divina per evitare quell’agonia, ma come uomo avrebbe sopportato le conseguenze del peccato e la collera di Dio contro la trasgressione. 

Ora Gesù era in una posizione diversa rispetto al passato. La sua sofferenza è ben descritta dal profeta: «Insorgi, o spada, contro il mio pastore, contro l’uomo che mi è compagno!» dice il SIGNORE degli eserciti (Zc 13:7). Gesù, come sostituto e garante del peccatore, soffriva a causa della giustizia divina, e ne comprendeva il significato. Colui che nel futuro sarebbe stato l’intercessore degli uomini, ora sentiva il bisogno di un intercessore per sé» - DA, p. 686 [512]. 

`Rifletti su quanto sta succedendo a Gesù nel Getsemani. Si sta già caricando i peccati del mondo; cerca di immaginare come doveva sentirsi; nessun essere umano ha mai dovuto sopportare qualcosa del genere prima di lui, a conferma del grande amore che Dio ha per noi; quale speranza puoi trarre da queste considerazioni?`