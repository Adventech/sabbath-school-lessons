---
title:  Il crogiolo della puriﬁcazione
date:   06/07/2022
---

> <p></p>
> «Perciò, così parla il Signore degli eserciti: “Ecco, io li fonderò nel crogiuolo per saggiarli; poiché che altro dovrei fare per la figlia del mio popolo?”» Geremia 9:7 

«Se lo Spirito di Dio fa giungere alla tua mente una parola del Signore che ti ferisce, puoi stare certo che c’è qualcosa in te che egli vuole colpire fino a farlo morire» - O. Chambers, My utmost for his highest, Barbour & Company, Urichsville, Ohio, 1963, p. 271. 

`Leggere Geremia 9:7-16. Come interpreti il testo e la citazione appena letti? Qual è stata la tua personale esperienza a proposito della sofferenza insita nel processo della purificazione? Dio dice «li fonderò nel crogiuolo per saggiarli», riferendosi al suo popolo (v. 7). Quali sono i due motivi addotti? Come avverrà tale purificazione? (vv. 15,16). `

L’azione purificatrice del Signore deve essere drastica. Può essere assimilata a un crogiolo per almeno tre motivi. Innanzitutto, la sofferenza scatta nel momento in cui Dio utilizza le circostanze per destare la nostra attenzione sul peccato commesso. Geremia scrive: «Il mantice soffia con forza, il piombo è consumato dal fuoco; invano si cerca di raffinare, perché le scorie non si staccano» (6:29). A volte sono necessarie misure drastiche per catturare la nostra attenzione. In secondo luogo, con la tristezza scopriamo l’angoscia, perché riusciamo a vedere il peccato con chiarezza. Infine, la frustrazione ci assale quando tentiamo di vivere in maniera diversa. Può essere scomodo e difficile continuare a decidere di abbandonare quelle cose che hanno rappresentato tanto per noi. 

`Pensa ai peccati contro i quali combatti. Se Dio dovesse saggiarti oggi, come lo potrebbe fare? Cosa puoi fare prima che il Signore sia costretto a usare nei tuoi confronti queste misure estreme, come accaduto con Israele?`