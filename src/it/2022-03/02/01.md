---
title:  I crogioli che verranno
date:   02/07/2022
---

### Letture
Geremia 9:7-16; Romani 1:21-32; 2 Corinzi 12:7-10; 1 Pietro 4:12-19, 5:8-11 
 
> <p></p>
> «Carissimi, non vi stupite per l’incendio che divampa in mezzo a voi per provarvi, come se vi accadesse qualcosa di strano» 1 Pietro 4:12 
 
Nei laboratori chimici è pratica usuale introdurre diversi materiali in un piccolo contenitore e poi riscaldarli a temperature molto elevate. Quando il contenitore si riscalda, o i materiali si sciolgono, schiumano e scoppiettano o diventano incandescenti, a seconda della loro composizione. Il contenitore viene chiamato crogiolo. Le definizioni di crogiolo secondo il dizionario della lingua italiana sono le seguenti: 1. «Recipiente di forma troncoconica di materiale resistente ad alte temperature per la fusione di metalli o leghe, di materiale poroso per filtrazioni»; 2. La parte inferiore di un altoforno o di un cubilotto, dove si raccoglie il materiale fuso mescolato alle scorie»; 3. «Ambiente in cui si realizzano l’incontro e la dinamica fusione di aspetti o di elementi culturali di diversa provenienza» (Dizionario Devoto-Oli). 

Queste definizioni ci aiutano a comprendere quello che accade nella nostra vita spirituale. Questa settimana analizzeremo da vicino alcune situazioni che improvvisamente ci possono mettere sotto pressione e simuleremo casi nei quali le circostanze potrebbero costringerci a cambiare, sviluppare e maturare il nostro carattere. In questo modo potremo essere consapevoli di ciò che Dio sta facendo nella nostra esistenza e, nel momento in cui ci trovassimo dentro un crogiolo, avere un’idea di come uscirne.  
 
**Uno sguardo alla settimana**

Quali sono le cause dei momenti difficili che passiamo durante il corso della nostra vita? 