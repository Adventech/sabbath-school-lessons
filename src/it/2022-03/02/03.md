---
title:  Il crogiolo di Satana
date:   04/07/2022
---

> <p></p>
> «Siate sobri, vegliate; il vostro avversario, il diavolo, gira come un leone ruggente cercando chi possa divorare» 1 Pietro 5:8 
 
`Quale messaggio contiene il testo appena letto? Fino a che punto dobbiamo prendere alla lettera quelle parole?  `
 
Avete mai osservato un leone affamato? Fa molta paura, perché sai che può afferrare e sbranare qualunque cosa. Pietro dice che Satana si aggira alla ricerca delle prede nella stessa maniera; è tragico osservare, quando ci guardiamo attorno, le conseguenze della sua sete di uccidere. La morte, la sofferenza, l’inganno, la perversione della moralità e dei valori sono visibili ovunque. Non possiamo far finta di non vedere l’opera satanica. 
 
`Come dovrebbe reagire il cristiano all’attacco furtivo di Satana? Dio che cosa promette di fare a favore di chi soffre? 1 Pietro 5:8-11 ` 
 
Pietro scrive queste parole nel contesto della sua reazione agli attacchi di Satana contro la fede cristiana. Come abbiamo già detto, il nemico agisce in modi svariati e distinti, ma, se anche dobbiamo essere consapevoli della sua forza e di questa realtà, non dobbiamo scoraggiarci perché sappiamo che Gesù lo ha vinto, che Satana è un nemico annientato e che fino a quando resteremo accanto a Cristo, fino a quando gli rimarremo fedeli non potremo mai essere sconfitti a nostra volta. Grazie alla croce la vittoria di Cristo è diventata la nostra vittoria. 
 
`Quali altri mezzi impiega Satana per provocarci sofferenza? In che modo la lettura dei testi di 1 Pietro 5:8-11 può aiutarci a gestire l’angoscia che deriva dal vivere in un mondo corrotto, dove Satana è libero di causare disastri? `