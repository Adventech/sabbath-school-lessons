---
title:  Nel tempo di Dio
date:   05/09/2022
---

`Cosa dicono questi versetti a proposito dei tempi di Dio? Romani 5:6 e Galati 4:4`

In questi versetti Paolo ci dice che Gesù è venuto a morire per noi proprio nel momento giusto, ma non spiega perché il momento era quello giusto. È comprensibile leggere questi brani e chiedersi: perché Gesù ha atteso migliaia di anni prima di venire sulla terra per affrontare il peccato? L’universo non aveva già compreso da tempo che era una cosa molto negativa? Potremmo anche domandarci per quale motivo Gesù stia aspettando per tornare la seconda volta, e perché debba aspettare a lungo prima che risponda alla mia preghiera. 

`Pensiamo per un istante alla profezia delle 70 settimane di Daniele 9:24-27, quella che indica Gesù come Messia. Quanto durava quel periodo? Perché ci insegna che dobbiamo saper aspettare i tempi di Dio, anche se a noi sembrano troppo lunghi? ` 

Ci sono molte ragioni spirituali importanti alla base della nostra attesa: 1. Aspettare può contribuire a rifocalizzare la nostra attenzione su Dio e non sulle «cose» transitorie; 2. Ci dà la possibilità di avere un quadro più chiaro delle nostre motivazioni e delle nostre aspirazioni; 3. L’attesa crea la perseveranza, vero vigore spirituale; 4. L’attesa favorisce la crescita di qualità spirituali come la fede e la fiducia; 5. Il periodo di attesa consente al Signore di mettere al loro posto altri pezzi nel puzzle di uno scenario più grande; 6. Potremmo non conoscere mai la ragione del nostro attendere, quindi impariamo a vivere per fede. Ti vengono in mente altri possibili motivi?  

`Quali esempi biblici che riguardano la tempistica di Dio possono aiutarti a confidare nel fatto che anche nel tuo caso egli farà la cosa giusta secondo i suoi tempi? Il tuo modo di agire può dilazionare la risposta a una preghiera che sarebbe già potuta arrivare?`