---
title:  Il Dio della pazienza
date:   04/09/2022
---

`Quale messaggio ci giunge da questi versetti? Romani 15:4,5`

La nostra impazienza si materializza davanti a quelle cose che desideriamo fortemente o che ci sono state promesse ma ancora non possediamo; spesso ci riteniamo soddisfatti solo quando le otteniamo. Ma visto che ci riusciamo raramente, siamo spesso dominati dall’irritazione e dall’impazienza; e quando ci troviamo in questo stato è quasi impossibile riuscire a conservare la pace e la fiducia nel Signore. Attendere è penoso per definizione; in ebraico, «attendere pazientemente» (Sl 37:7) deriva da un termine che può essere tradotto con «essere molto addolorato», «scuotere», «tremare», «essere ferito», «essere dispiaciuto». Imparare la pazienza non è semplice; a volte dà realmente il senso di cosa significhi essere nella prova. 

`Che cosa ci dicono questi versetti? A cosa porta la pazienza? Salmo 27:14; 37:7; Romani 5:3-5`

Mentre aspettiamo possiamo concentrarci sulle cose che stiamo attendendo oppure su colui che conserva queste cose nelle proprie mani. Nella fase dell’attesa non conta tanto il tempo che resta, quanto il nostro atteggiamento. Se confidiamo nel Signore, se abbiamo posto la nostra vita nelle sue mani, se abbiamo sottomesso a lui la nostra volontà, possiamo stare sicuri che egli agirà per il nostro bene nel momento più opportuno. 

`Ci sono cose che stai aspettando con ansia? Come imparare a mettere tutto nelle mani del Signore secondo i suoi tempi?`