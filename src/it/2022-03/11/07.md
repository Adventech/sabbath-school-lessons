---
title:  Approfondimento
date:   09/09/2022
---

Leggere da Patriarchi e profeti, «L’unzione di Davide», 637-682 [cap. 62, pp. 527-559]. 
 
I progetti che il Signore ha per noi possono implicare, per quanto ci riguarda, una lunga attesa e la cosa può sembrare una prova. Se concentriamo il nostro interesse su Dio e siamo fiduciosi che egli operi al meglio per noi, potremo riuscire a sviluppare quella pazienza che si rivelerà fondamentale in questo periodo. Ci sono molte ragioni che giustificano l’attesa, ma tutte collegate all’adempimento dei piani che il Signore ha stabilito. Se fuggiamo da lui rischiamo di perdere tutto, ma se conserveremo nei suoi confronti un atteggiamento di fiducia e gioia, guadagneremo ancora di più. «Ogni prova è pesata e misurata da Gesù Cristo e non è superiore alla capacità che l’uomo ha di sopportarla, mediante la grazia concessagli» - Manuscript Releases, vol. 12, p. 81 

«Non posso discernere il disegno di Dio nella mia afflizione, ma egli sa che cosa è meglio e io affido la mia anima, il mio corpo e lo spirito a lui che è il mio fedele creatore. “Perché so in chi ho creduto, e sono convinto che egli ha il potere di custodire il mio deposito fino a quel giorno” (2 Ti 1:12).  

Se volessimo insegnare e abituare il nostro animo ad avere più fede, amore, pazienza e una fiducia più perfetta nel nostro Padre celeste, sono certa che godremmo di una felicità e di una pace in abbondanza, giorno dopo giorno, mentre affrontiamo le battaglie che ci propone questa vita. Il Signore non è contento quando ci vede impazienti e distanti dall’abbraccio di Gesù. Non possiamo rimanere tranquillamente in attesa e vegliare contemporaneamente. Attribuiamo troppa importanza ai nostri sentimenti e chiediamo segni adatti alle circostanze; quello che conta non è il sentimento, ma la fede» - 2SM, p. 242  
 
**Domande per la condivisione**

`1. Cosa significa la frase: «Ogni prova è pesata e misurata da Gesù»? Come può aiutarci, nell’attesa, questa considerazione? `

`2. Invitare qualcuno nella classe a esprimere una testimonianza personale sul senso dell’attesa paziente. `

`3. Qual è il ruolo della preghiera nell’apprendimento della pazienza? Ci sono persone per le quali vorreste pregare perché lo Spirito possa operare in loro a questo proposito? `