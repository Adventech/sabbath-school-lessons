---
title:  Imparare a trovare la gioia nel Signore
date:   08/09/2022
---

> <p></p>
> «Trova la tua gioia nel SIGNORE, ed egli appagherà i desideri del tuo cuore» Salmo 37:4 

Quella appena letta è una promessa meravigliosa. Immaginiamo di essere riusciti a ottenere quello che abbiamo sempre desiderato; tale appagamento dipende da un cuore che trova gioia nel Signore. Ma cosa significa trovare la nostra gioia in lui? Leggere il Salmo 37:1-11. Il contesto del versetto 4 è probabilmente singolare; Davide scrive di persone intorno a lui che operano contro Dio e contro egli stesso; quando le persone ci sono ostili, la reazione naturale spesso è quella di adirarsi, ma Davide consiglia qualcosa di diverso. 

**Nei seguenti versetti, quale consiglio offre Davide a chi si trova in questa situazione?**

`v. 1`

`v. 5`

`v. 7`

`v. 8`

`Rileggere il versetto 4. Considerando anche il contesto degli altri versetti proposti, cosa significa «trovare gioia nel Signore»?`

Davide insiste, e lo fa in ogni modo, nel «confidare in Dio». Confidate nella sua azione; non adiratevi perché il Signore è il vostro Dio e opera per voi, anche in questo preciso istante. Non dovete farvi carico dei problemi e cercare di risolverli per conto vostro, perché sarà il vostro Padre celeste a pensarci. Confidate pienamente in lui. È in quest’ottica che Davide consiglia di trovare gioia nel Signore; trovare gioia in lui equivale a vivere in una condizione di fiducia assoluta, dove niente potrà increspare la nostra pace, perché il Signore c’è e opera. Rendiamogli gloria, sorridiamo, perché nessuno potrà mettere nel sacco il nostro Signore! Quando impareremo a farlo riceveremo per davvero ciò che il nostro cuore sogna, quello cioè che il Padre celeste vuole darci, nel momento più adatto, perché possiamo trarne beneficio noi e il suo regno. 

`Come imparare a «trovare gioia nel Signore»?`