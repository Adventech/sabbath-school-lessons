### Il Creatore crocifisso

«Ogni cosa è stata fatta per mezzo di lei; e senza di lei neppure una delle cose fatte è stata fatta» (Gv 1:3). «Ogni cosa» è stata fatta da Gesù e tut- tavia, secondo la Scrittura: «Gesù pianse» (Gv 11:35). Il Creatore pianse? Addirittura, egli fu «disprezzato e abbandonato dagli uomini, uomo di do- lore, familiare con la sofferenza» (Is 53:3). Il Creatore, uomo di dolore, di- sprezzato e abbandonato? È arrivato persino a supplicare: «Dio mio, Dio mio, perché mi hai abbandonato?» (Mt 27:46).

Come sono potute accadere simili cose? Gesù, nostro Creatore, è anche nostro Redentore e come tale è stato il Dio crocifisso, il Creatore che ha assunto una condizione umana e in quella umanità ha sofferto per una vita di privazioni e tribolazioni, terminate su una croce romana. Il nostro Creatore, colui nel quale ci muoviamo e siamo» (At 17:28), ha sofferto, come uomo, cose che nessuno di noi avrebbe potuto sopportare. Un individuo può vivere le sue proprie sofferenze e angosce, mentre alla croce Gesù si è fatto carico «dei nostri dolori, delle nostre malattie» (Is 53:4). È l’atto più straordinario mai compiuto nella storia di tutto l’universo. «Dio è amore» (1 Gv 4:8) e, nonostante il verificarsi di certe situazioni, possiamo confidare in lui e crescere nella grazia anche vivendo espe- rienze dolorose.

Questo trimestre vedremo altri esempi di uomini e donne che, sebbene permeati dalla fede, hanno dovuto affrontare la disperazione, il tradi- mento, la scomparsa dei cari, l’ingiustizia e l’abuso. Come hanno gestito questi drammi e che cosa hanno imparato? Quali insegnamenti pos- siamo trarne?

Il nostro è un Dio che soffre; persino Camus, che non si può certo definire cristiano, ha compreso alcune implicazioni legate alla croce e alla soffe- renza patita da Dio: «La notte sul Golgota è importante nella storia del- l’umanità solo perché, alla sua ombra, la divinità abbandonò i suoi tradizionali privilegi e sorseggiò fino all’ultima goccia, disperazione com- presa, il calice dell’agonia della morte» (A. Camus, The Rebel, Vintage In- ternational, New York, 1991, p. 33). Ellen G. White invece dice: «La croce è una rivelazione, per i nostri sensi intorpiditi, del dolore che il peccato, fin dalle sue origini, ha causato al cuore di Dio» Ed, 263 [p. 152].

Le nostre lezioni non trattano il tema della teodicea, la giustificazione di Dio davanti al male. Hanno piuttosto l’obiettivo di contribuire a soprav- vivere all’inevitabile sofferenza che tutti dobbiamo sopportare in un mondo nel quale peccare è facile come respirare. Cercheremo di dimo- strare che la sofferenza, l’angoscia e la morte non sono segnali di un ab- bandono da parte di Dio, ma l’inevitabile scotto che anche i credenti devono pagare quale parte di un’umanità decaduta.

Ma grazie alla speranza che Cristo ci offre possiamo trovare un signifi- cato anche in quelle cose che sembrano non averlo; e confidare nella pro- messa secondo la quale «tutte le cose cooperano al bene di quelli che amano Dio» (Ro 8:28).