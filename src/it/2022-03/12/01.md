---
title:  Morire come un seme
date:   10/09/2022
---

###Letture
1 Samuele 2:12-3:18; 13:1-14; Zaccaria 4:1-14; Romani 12:1,2; Filippesi 2:5-9 

> <p></p>
> «In verità, in verità vi dico che se il granello di frumento caduto in terra non muore, rimane solo; ma se muore, produce molto frutto» Giovanni 12:24 

L’immagine del granello di frumento che muore proposta da Gesù è un’analogia che richiama la nostra sottomissione alla volontà divina. Si comincia dalla caduta; il granello che si distacca dalla spiga non può sapere come e dove cadere e non può nemmeno scegliere il suolo che prima lo circonda e poi lo ricopre. Segue l’attesa. Mentre giace nella terra, il granello non sa che cosa gli riserverà il futuro. Non può «immaginare» cosa sarà per lui la vita da lì in avanti, perché è solo un chicco di grano. Infine, la morte. Il chicco non può diventare una spiga se non rinuncia alla propria comoda e sicura condizione di granello. Deve «morire», abbandonando quindi la sua condizione precedente per essere trasformato in una pianta che produca molti frutti. 

**Uno sguardo alla settimana**

Se sappiamo che Dio agirà al meglio per noi, perché ci risulta così ostico accettarlo? Quale esempio ci ha lasciato Cristo? Come ti sembra l’analogia del chicco di grano applicata alla tua vita? 