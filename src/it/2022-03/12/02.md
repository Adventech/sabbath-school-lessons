---
title:  Sottomissione e servizio
date:   11/09/2022
---

`Quale importante messaggio ci viene rivolto in questi versetti? Filippesi 2:5-9`

La cultura contemporanea ci richiede il rispetto e l’affermazione dei diritti, un fatto positivo che dovrebbe rappresentare la regola. Ma, come nel caso di Gesù, la volontà di Dio può richiederci una rinuncia volontaria a questi diritti, per servire il nostro Padre con modalità che saranno decisive in vista del regno eterno. Questo processo di rinuncia potrà risultare difficile e scomodo, fino a creare le condizioni per la prova; leggiamo come lo superò Gesù (Fl 2:5-8). In questi versetti troviamo la descrizione delle tre fasi che il Messia dovette affrontare prima di sottomettere se stesso alla volontà del Padre. All’inizio Paolo ci ricorda, allarmandoci: «abbiate in voi lo stesso sentimento che è stato anche in Cristo Gesù» (v. 5). Per poterci salvare Gesù ha rinunciato alla sua condizione paritaria con il Padre ed è venuto sulla terra assumendo forma e limiti degli esseri umani (vv. 6,7). Non si presentò con sembianze umane gloriose e solenni, ma come servo degli altri uomini (v. 7) e per questo non visse un’esistenza lunga e pacifica ma «umiliò sé stesso, facendosi ubbidiente fino alla morte, e alla morte di croce» (v. 8). 

`In quali ambiti della vita l’esempio di Gesù è un modello? Se i diritti e l’uguaglianza sono valori positivi da preservare, quale spiegazione si può dare alla logica di dovervi talvolta rinunciare? Leggere il versetto 9; perché ci aiuta a comprendere il concetto di sottomissione alla volontà del Padre?`

`Chiedi saggezza allo Spirito Santo con queste parole: «Quali sono i diritti ai quali mi sto appellando e che potrebbero impedirmi di sottomettere la mia volontà a quella di Gesù e di servire come si deve la mia famiglia, la mia chiesa e il mio prossimo? Fino a che punto sono disposto a vivere un disagio pur di servire l’altro con maggiore efficacia?`