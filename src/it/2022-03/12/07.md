---
title:  Approfondimento
date:   16/09/2022
---

Leggere da Patriarchi e profeti, «Eli e i suoi figli», 575-580 [cap. 56, pp.476-480]; «La presunzione di Saul», 616-626 [cap. 60, pp. 510-517]. 

Per sottometterci alla volontà di Dio occorre morire ai nostri desideri e alle nostre ambizioni, in questo modo siamo disponibili al vero servizio per gli altri. Non possiamo vivere per Dio senza diventare un sacrificio vivente costantemente disposto all’ascolto della sua voce. Se davvero desideriamo arrenderci alla volontà del Signore, occorre riconoscere il pericolo insito nel confidare in noi stessi e nei surrogati della potenza e della Parola di Dio. Questa è una prerogativa indispensabile per chi vuole avere Cristo come modello, e allora il Signore può permettere delle prove per mezzo delle quali sapremo imparare a dipendere da lui. 

«La negligenza di Eli viene mostrata esplicitamente a ogni madre e padre. Per la sua mancanza di santificazione o indisponibilità a compiere un dovere fastidioso, raccolse il frutto dell’iniquità materializzato nei suoi figli perversi. Davanti a Dio risultarono peccatori sia i genitori che permisero quella malvagità, sia i figli che la praticarono. Il Signore non accettò alcun sacrificio od offerta per la loro trasgressione» - Child Guidance, p. 276 

**Domande per la condivisione**

`1. Discutere in classe dell’incredibile accondiscendenza del Figlio di Dio, disposto a scendere sulla terra e farsi uomo allo scopo di morire per i nostri peccati. Cosa significa veramente rinunciare a se stessi ed essere disposti a un sacrificio per il bene degli altri? Naturalmente non potremo mai avvicinarci a quanto fatto da Gesù, ma resta il principio di base; in che modo, nel nostro piccolo, possiamo emulare la sottomissione e il senso di sacrificio mostrati da Gesù alla croce?`

`2. Molti considerano terrificante la sottomissione a Dio senza sapere cosa succederà dopo. Che consiglio daresti a un amico che preferisce confidare su se stesso piuttosto che nel Signore? Cosa diresti per rimuovere le sue paure legate all’incognita del futuro?`