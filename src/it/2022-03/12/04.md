---
title:  Disponibilità all’ascolto
date:   13/09/2022
---

> <p></p>
> «Il Signore venne, si fermò accanto a lui e chiamò come le altre volte: “Samuele, Samuele!” E Samuele rispose: ‘Parla, poiché il tuo servo ascolta’» 1 Samuele 3:10 

Ti è mai successo di udire il tenue sussurro dello Spirito Santo e di averlo ignorato, per poi ricordartene quando ti sei accorto che stava andandoti tutto storto? Samuele parte dalla storia di un uomo anziano e dei sue tre figli, due dei quali ignorano i richiami del Signore, mentre il terzo, più piccolo, gli dette invece ascolto. Nonostante i forti richiami di Dio, chi doveva tenerne conto non lo fece. 

`Leggere questo episodio in 1 Samuele 2:12-3:18. Quale contrasto è reso palese tra quelli che ascoltano il Signore e chi non lo fa?`

I figli di Eli avevano per la testa ben altre cose che quelle di Dio. Eli, dopo aver ascoltato la volontà di Dio, parlò con i suoi figli ma apparentemente non fece altro. Quei figli non erano pronti a sottomettere ogni particolare della loro vita alla volontà divina; che differenza con il giovane Samuele! 

Il predicatore Charles Stanley sostiene che è fondamentale coltivare un’apertura alla voce del Signore in quello che lui definisce «spostamento nella zona neutra». Dice a proposito: «Lo Spirito Santo… non parla solo per far circolare delle informazioni, ma per avere una risposta. Ed egli sa che quando la nostra attenzione è totalmente concentrata sui nostri affari sarebbe una perdita di tempo cercare di convincerci del contrario; allora resta in silenzio e aspetta che diventiamo abbastanza neutrali da poter ascoltare ed eventualmente ubbidire» C. Stanley, The Wonderful Spirit-Filled Life, Nashville, Tenn.,Thomas Nelson Publishers, 1992, pp. 179,180. 

`Che cosa vuole intendere Stanley con l’espressione «abbastanza neutrali»? Ritieni di essere sufficientemente aperto all’ascolto della voce di Dio e convinto di voler ubbidire alle sue direttive?`