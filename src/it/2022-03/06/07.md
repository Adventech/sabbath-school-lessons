---
title:  Approfondimento
date:   05/08/2022
---

Leggere da Patriarchi e profeti, «La lotta notturna», 195-203 [cap. 18, pp. 161-166]; La via migliore, «Donare se stessi», 43-48 [cap. 5, pp. 41-45]. 

«Per ricevere l’aiuto divino, l’uomo deve essere cosciente della propria fragilità e delle proprie lacune: le sue facoltà mentali si concentreranno sul grande cambiamento che si deve produrre in lui. Egli si sforzerà di pregare con costanza e sincerità: il suo impegno sarà infaticabile. Gli atteggiamenti e le abitudini negative devono essere respinti con decisione: solo attraverso una scelta personale, diretta a correggere i difetti e a ricercare un comportamento coerente con i principi della giustizia, sarà possibile ottenere il successo sul piano spirituale. Molti non raggiungono mai il livello al quale potrebbero arrivare, perché aspettano che Dio agisca su elementi del loro carattere per i quali ha concesso loro la forza per correggerli. Tutti coloro che desiderano prepararsi per un servizio utile devono esercitare su se stessi una severa disciplina mentale e morale, con la consapevolezza che l’aiuto divino potenzierà gli sforzi individuali» - PP, p. 248 [204]. 

«Questa volontà, che rappresenta un fattore importante per il carattere dell’essere umano, alla caduta fu consegnata al controllo di Satana; e da allora, egli sta operando nell’uomo perché questi agisca secondo i propri piaceri, determinandone la rovina e la miseria» - 5TT, p. 515. 

**Domande per la condivisione**

`1. Leggere il racconto del Getsemani (Mt 26:36-43). Quali erano i sentimenti e i desideri di Gesù e come contrastavano con quelli del Padre? Cosa possiamo apprendere da quest’esempio?`

`2. Discutere in classe sugli elementi tipici della nostra cultura in grado di determinare il crollo delle nostre difese e lasciarci più vulnerabili agli attacchi di Satana. Cosa possiamo fare per rendere gli altri fratelli di chiesa consapevoli di questi pericoli, e aiutare anche chi ha bisogno?`

`3. Conoscete dei fratelli che non frequentano da molto tempo e che potrebbero essere sul punto di cedere, se non lo hanno già fatto? Cosa potreste fare come classe per incoraggiare e sostenere queste persone?`

`4. Fino a che punto ritieni che si sia davvero consapevoli del fatto che la nostra volontà, dalla caduta, sia stata data al controllo di Satana? Perché solo concentrandosi sul carattere di Cristo possiamo comprendere il nostro livello di peccaminosità e la grandezza della grazia divina?`