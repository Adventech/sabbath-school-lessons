---
title:  Lottare con tutte le forze
date:   30/07/2022
---

###Letture
Genesi 32; Matteo 5:29; Giovanni 16:5-15; Colossesi 1:28,29; 1 Pietro 1:13 

> <p></p>
> «A questo fine mi affatico, combattendo con la sua forza, che agisce in me con potenza» Colossesi 1:29 

Un uomo e una donna erano seduti accanto durante un talk show. Li accomunava la perdita di un figlio. Quello della donna era stato ucciso 20 anni prima, ma la sua rabbia e la sua disperazione erano più grandi che mai. La situazione dell’uomo era completamente diversa; la figlia era stata assassinata da terroristi pochi anni prima, ma lui esprimeva parole di perdono verso i colpevoli e raccontava come Dio avesse trasformato il suo dolore. Anche se la pena era terribile, quest’uomo era diventato l’immagine di come Dio possa intervenire con la guarigione nei periodi più angosciosi della nostra esistenza. Perché due persone possono reagire in modi così differenti? In che modo il cambiamento spirituale che interviene nell’esistenza del cristiano permette la maturazione attraverso la prova ed evita che la stessa ci schiacci? 

**Uno sguardo alla settimana**

Quale ruolo svolgono i nostri desideri e la nostra forza di volontà nella battaglia contro l’io e contro il peccato? Come possiamo evitare che i nostri sentimenti prevalgano quando dobbiamo prendere delle decisioni? Perché occorre perseverare e non arrendersi quando siamo nella prova? 