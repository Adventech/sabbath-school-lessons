---
title:  «A sua immagine»
date:   17/07/2022
---

> <p></p>
> «Perché quelli che ha preconosciuti, li ha pure predestinati a essere conformi all’immagine del Figlio suo, affinché egli sia il primogenito tra molti fratelli» Romani 8:29 

Nel principio, Dio ci creò a sua immagine (Ge 1:27), ma quell’immagine è stata corrotta dal peccato. 

`Come si mostra questa deturpazione dell’immagine di Dio nell’umanità?`

Tutti siamo stati corrotti dal peccato, è evidente (Ro 3:10-19); tuttavia, il desiderio del Signore è quello di farci recuperare la nostra originale condizione. Questo è quanto dice il versetto di apertura odierno, che rivela il progetto di Dio secondo il quale quelli che sottoporranno la propria vita allo Spirito Santo potranno «essere conformi all’immagine del Figlio suo» (8:29). 

Ma esiste un’altra dimensione. «L’immagine di Dio deve essere riprodotta nell’umanità. L’onore di Dio e quello di Cristo si manifestano nella perfezione del carattere del suo popolo» - DA, 672 [p. 502]. 

`Come interpreti la citazione appena letta di Ellen G. White? Leggere anche Giobbe 1; Matteo 5:16; 1 Corinzi 4:9; Efesini 3:10.`

Noi cristiani, non dimentichiamolo, siamo nell’occhio di un dramma cosmico. Il gran conflitto tra Cristo e Satana si manifesta ovunque intorno a noi; le battaglie assumono svariate forme e si manifestano in modi diversi. E anche se buona parte rimane nell’ombra, ci rendiamo conto che ogni credente ha un ruolo assegnato e può rendere onore a Cristo mediante la propria esistenza. 

`Immagina di trovarti sul prato di un grande stadio. Seduti sulle gradinate, da una parte ci sono gli esseri celesti fedeli al Signore, dall’altro quelli che sono caduti insieme a Lucifero. Se nelle ultime 24 ore la tua vita si fosse dipanata su quel prato, quale lato dello stadio avrebbe maggiormente esultato?`