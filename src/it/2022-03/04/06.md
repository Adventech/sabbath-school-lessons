---
title:  Carattere e comunità
date:   21/07/2022
---

Una vecchia canzone di Simon & Garfunkel dice così: «I am a rock, I am an island (Sono una roccia, sono un’isola)». Avete mai provato una sensazione analoga? Desiderate rimanere da soli? Forse avete anche sentito qualcuno affermare: «Il mio cammino con Dio è una questione privata e non ne voglio parlare con te». 

`Paolo cosa sottolinea in questo brano? Quale ruolo conferisce alla comunità? Efesini 4:11-16`

Quando Paolo scrive agli Efesini descrive la chiesa come un corpo. Gesù è il capo, il suo popolo la parte restante. Se leggiamo il versetto 13, si potrà cogliere lo scopo ultimo del vivere in una tale comunità - sperimentare «l’altezza della statura perfetta di Cristo». Per questo abbiamo bisogno gli uni degli altri! Non è impossibile vivere da cristiano in perfetta solitudine; in effetti, come dimostrano molte persone che nel corso dei secoli sono state sbeffeggiate o perseguitate, restare da soli spesso è inevitabile. Il fatto che delle donne e degli uomini non cedano dinanzi alle pressioni delle quali sono oggetto, rappresenta una straordinaria testimonianza della potenza di Dio; ma se tutto ciò è vero Paolo vuole enfatizzare una verità critica: la pienezza di Cristo si può cogliere e rivelare solo quando lavoriamo uniti in comunione reciproca. 

`Nel testo odierno cosa deve accadere, secondo Paolo, prima che la pienezza di Cristo sia rivelata nella nostra comunità cristiana? ` 

`Perché la testimonianza della pienezza di Cristo resa da una comunità è diversa da quella resa individualmente? Quali sono le implicazioni di questo elemento alla luce del gran conflitto? Leggere Efesini 3:10. È facile essere cortesi quando si è da soli o in compagnia di estranei, ma è molto più difficile esserlo nei riguardi di persone che si conoscono bene o che non ci piacciono. Questo significa che se ci mostreremo cortesi nei loro confronti offriremo un’irresistibile testimonianza della verità sul Signore.`