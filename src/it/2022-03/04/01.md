---
title:  Vedere il volto dell’orafo
date:   16/07/2022
---

### Letture
Giobbe 23:1-10; Daniele 12:1-10; Matteo 5:16, 25:1-12; 1 Corinzi 4:9; Efesini 3:10, 4:11-16 
 
> <p></p>
> «E noi tutti, a viso scoperto, contemplando come in uno specchio la gloria del Signore, siamo trasformati nella sua stessa immagine, di gloria in gloria, secondo l’azione del Signore, che è lo Spirito» 2 Corinzi 3:18 
 
Amy Carmichael portò un gruppo di bambini a visitare la bottega di un orafo tradizionale in India. Dentro una stufa a carbone c’era una tegola curva; sulla tegola c’erano una miscela di sale, tamarindo e polvere di mattone. Incastonato in quella miscela c’era anche l’oro; mentre il fuoco divorava quel composto, l’oro diventava sempre più puro. L’orafo tirava fuori l’oro con una pinza e, se non era abbastanza puro, lo rimetteva nel fuoco con una nuova mistura. Ma ogni volta che l’oro veniva sostituito il calore aumentava. Il gruppo chiese: «Come fa a sapere quando l’oro diventa puro?» L’uomo rispose: «Quando riesco a specchiarci il volto» - A. Carmichael, Learning of God, Fort Washington, Pa., Christian Literature Crusade, 1989, p. 50.  

Il Signore sta tentando di purificarci, di affinarci come l’oro, di trasformarci a sua immagine. È un obiettivo sensazionale ed è ancora più sorprendente pensare che un carattere cristiano si forgia solo dopo avere attraversato i crogioli della vita. 
 
**Uno sguardo alla settimana**

Qual è il ruolo della sofferenza nel processo di purificazione? Come comprenderlo alla luce del gran conflitto? 