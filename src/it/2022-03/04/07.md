---
title:  Approfondimento
date:   22/07/2022
---

Leggere da Sons and Daughters of God, p. 100; Parole di vita, «Incontro allo sposo» 405-421 [cap. 29, pp. 283-293]; Il gran conflitto, «Tempi difficili», 613-634 [cap. 39, pp. 480-496]. 
 
«La formazione del carattere è l’opera più importante che sia mai stata affidata a esseri umani, e in nessun tempo il suo attento studio è stato così importante come oggi, visto che nessuna precedente generazione è stata chiamata ad affrontare avvenimenti di così grande importanza, e pericoli così gravi con i quali, ai nostri giorni, si devono confrontare ragazzi e ragazze» - Ed, 225 [p. 128]. 

«Le vergini stolte, nella parabola, implorano l’olio, ma la loro richiesta non viene accolta. È l’atteggiamento simbolico di chi non si è preparato alla formazione di un carattere in grado di sopportare un tempo di crisi, e per questo si rivolge ai propri vicini dicendo, datemi il vostro carattere o sarò perduto. Le vergini sagge non poterono dare il proprio olio alle tremolanti lampade delle dieci vergini stolte. Il carattere non è trasferibile, non si può né comprare né vendere; lo si deve acquisire. Il Signore ha concesso a ogni individuo l’opportunità di formarsi un giusto carattere mediante le ore della prova; ma non ha previsto un’alternativa grazie alla quale un essere umano riesca a trasferire a un suo simile il carattere formatosi nel corso di queste esperienze e dopo avere imparato gli insegnamenti del grande Maestro, che danno la forza di manifestare pazienza nella prova ed esercitare la fede in modo da rimuovere anche le montagne dell’impossibile» - E.G. White, The Youth’s Instructor, 16 gennaio 1896. 

**Domande per la condivisione**

`1. Che cosa significa «formazione del carattere»? Come la si ottiene? Ritieni questo obiettivo prioritario nella tua vita e in quella della comunità che frequenti? `

`2. La lezione di giovedì parla dell’importante ruolo della comunità nella vita di un cristiano. Ritieni che la tua chiesa sia riconoscibile quale corpo di Cristo? Siete validi rappresentanti del Signore come comunità? Discutere in classe gli aspetti che potrebbero essere migliorati. `

`3. Discutere sull’importanza della formazione del carattere, anche se la salvezza è raggiungibile solo mediante la fede in Gesù. Se ciò che ci salva sono la sua giustizia e il suo perfetto carattere, che bisogno abbiamo di doverci formare il carattere? `

`4. Helen Keller, cieca e sorda fin da piccola, scrisse: «Il carattere non può formarsi nell’agio e nella tranquillità. Solo passando attraverso la prova e la sofferenza l’animo può rinvigorirsi, la visione complessiva essere più nitida, l’ambizione ispirata e il successo raggiunto» - Leadership, vol. 17, n. 4. Sei d’accordo con quest’affermazione? Discutere della relazione esistente tra carattere, sofferenza e gran conflitto.`