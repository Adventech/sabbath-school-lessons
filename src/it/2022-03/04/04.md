---
title:  Le ultime parole di Gesù
date:   19/07/2022
---

Gesù si trovava a Gerusalemme e stava per morire. Secondo il Vangelo di Matteo passò gli ultimi istanti che precedevano la fine in mezzo ai discepoli, raccontando loro delle parabole, tra le quali quella delle dieci vergini e quella delle pecore e dei capri. Questi racconti indicano quale dovrebbe essere il nostro modo di attendere il ritorno di Gesù. La loro attualità, circondati come siamo da segni che indicano il prossimo ritorno di Cristo, non è mai stata così evidente. Nella parabola delle dieci vergini (Mt 25:1-12), molti commentatori sottolineano come l’olio sia un simbolo dello Spirito Santo. Ellen G. White concorda, ma dice che quest’olio è il simbolo del carattere e che è un qualcosa che nessuno potrà mai acquisire al posto nostro. 
 
**Leggere la parabola. In che senso il significato cambia a seconda delle due interpretazioni sul significato dell’olio? Che cosa implica nel tuo caso specifico?**
 
`Spirito Santo`
 
`Carattere`
 
`Leggere la parabola delle pecore e dei capri in Matteo 25:31-46. Quale criterio viene applicato per la separazione dei capri dalle pecore? `
 
Come possiamo notare il re separa le pecore dai capri sulla base delle opere, del loro carattere. Naturalmente Gesù non sta insegnando la salvezza per opere, ma capiamo quanto sia importante lo sviluppo del carattere nell’ambito del piano della salvezza e come chi è veramente salvato da Cristo rifletta tale salvezza con l’esempio concreto. 
 
`È stato detto: «Il carattere è ciò che una persona esprime al buio». Che tipo di persona ti ritieni quando nessuno ti guarda? `