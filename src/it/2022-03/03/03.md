---
title:  Acque amare
date:   11/07/2022
---

> <p></p>
> «Poi tutta la comunità dei figli d’Israele partì dal deserto di Sin, marciando a tappe secondo gli ordini del SIGNORE. Si accampò a Refidim, ma non c’era acqua da bere per il popolo» Esodo 17:1 

Non potremo certamente ottenere da Dio tutto quello che vorremmo, ma è lecito aspettarsi ciò di cui abbiamo bisogno? Non ciò di cui crediamo di avere bisogno, ma quello che è veramente indispensabile? Gli Israeliti avevano sicuramente bisogno di una cosa, l’acqua. Subito dopo essere stati condotti da Dio per mezzo di una nuvola attraverso il mar Rosso, lo seguirono nel deserto arido e bollente per tre giorni. La loro disperazione è comprensibile, soprattutto nel deserto, dove trovare acqua è cosa ardua e quasi impossibile. Quando avrebbero trovato quel bene primario? Dove li guida il Signore? La colonna si dirige verso Mara, dove finalmente avrebbero trovato l’acqua. Erano entusiasti, ma appena la sorseggiano la sputano perché è amara. «Allora il popolo mormorò contro Mosè, dicendo: “Che berremo?”» (Es 15:24). 

Poi, alcuni giorni più tardi, Dio interviene nuovamente; stavolta, in realtà, la colonna si ferma in una zona del tutto priva d’acqua (17:1). 

`Leggere Esodo 15:22-27 e 17:1-7. Il Signore quali tratti del proprio carattere rivelò al popolo a Mara e a Refidim? Cosa avrebbe dovuto capire Israele?`

`Quale quesito posero a Refidim i figli d’Israele? (17:7). Ti sei mai fatto la stessa domanda? `