---
title:  Approfondimento
date:   15/07/2022
---

Leggere da Patriarchi e profeti, «L’esodo», 281-302 [cap. 25, pp. 232-250]; «Dal mar Rosso al Sinai», 291-203 [cap. 26, pp. 236-246]; da La speranza dell’uomo, «La tentazione», 114-123 [cap. 12, pp. 74-82].  
 
«Ma nel passato Dio condusse il suo popolo a Refidim e può decidere di fare altrettanto con noi, per saggiare la nostra lealtà. Egli non sempre ci guida in luoghi piacevoli e se lo facesse, noi, nella nostra presunzione, dimenticheremmo che è il nostro aiuto. Il Signore desidera manifestarsi e rivelarci le abbondanti provviste a nostra disposizione, quindi permette che le prove e le delusioni ci colpiscano affinché ci rendiamo conto della nostra impotenza e impariamo ad affidarci a lui. Egli può far sì che dalla roccia silicea sgorgano acque fresche. Non lo sapremo mai fino a quando non ci troveremo faccia a faccia con lui, solo allora ci renderemo conto di quanti pesi egli abbia portato per amore nostro e quanti altri sarebbe stato felice di potersi accollare se, con fede genuina, li avessimo portati a lui» - E.G. White, «Refidim», Review and Herald, 7 aprile 1903. 

**Domande per la condivisione**

`1. Spesso parliamo di tentazione a livello individuale, ed è giusto; esiste però una qualche forma di tentazione collettiva, cose dalle quali ci dobbiamo guardare come chiesa e come gruppo? Eventualmente, quali? `

`2. Chi lo desidera può testimoniare la propria esperienza riguardante i «luoghi sgradevoli» nei quali è stato condotto. Perché si sono rivelati sgradevoli? Con gli occhi di oggi sarebbero da considerare ancora tali? `

`3. Comprendiamo tutti il principio in virtù del quale Dio permette che veniamo purificati e affinati dalle prove. Ma cosa dire quando queste paiono non avere alcun senso (per esempio, la persona che muore all’istante in un incidente stradale)? `

`4. Pregate nella classe l’uno per l’altro, affinché ognuno possa ricevere la forza per sopportare le prove e rimanere fedele. `