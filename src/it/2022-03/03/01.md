---
title:  La gabbia per uccelli
date:   09/07/2022
---

### Letture
Esodo 14; 15:22-27; 17:1-7; Proverbi 3; Luca 4:1-13; 1 Pietro 6:9 

> <p></p>
> «Perciò voi esultate anche se ora, per breve tempo, è necessario che siate afflitti da svariate prove» 1 Pietro 1:6 

«Alla luce del giorno e nel frastuono delle voci che risuonano nell’aria, l’uccello in gabbia non riesce a imparare la melodia che il padrone vuole insegnargli. Sente tanti altri suoni e riesce a coglierne solo dei frammenti, dei trilli, senza riuscire a ripeterla tutta. Ma se il padrone copre la gabbia e la colloca in un posto dove l’uccello sentirà solo la melodia che deve imparare, cercherà, nell’oscurità, di modulare la nuova aria: si ferma, ricomincia, poi riparte ancora fino a quando sarà capace di ripeterla senza esitazioni. A quel punto si può riportare l’uccello in piena luce: ora non dimenticherà più la melodia che ha imparato. Dio agisce nello stesso modo con i suoi figli. Ha un canto da insegnarci e quando lo abbiamo imparato, nei momenti oscuri della sofferenza, potremo sempre ricantarlo» - MH, 472 [pp. 256,257]. 

È il padrone stesso a portare l’uccello al buio. Satana genera il dolore e questo è evidente, ma è possibile che il Signore stesso ci guidi attivamente verso prove che ci provocheranno confusione o sofferenza? 

**Uno sguardo alla settimana**

In quali episodi biblici Dio conduce degli uomini a vivere situazioni che prevedevano anche la sofferenza? Quali nuove melodie desiderava che imparassero a cantare? 