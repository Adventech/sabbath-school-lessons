---
title:  Vedere l’invisibile
date:   13/08/2022
---

### Letture
Isaia 40:27-31; Giovanni 14:1-14; Romani 8:28-39; Efesini 1:18-23 

> <p></p>
«Per fede abbandonò l’Egitto, senza temere la collera del re, perché rimase costante, come se vedesse colui che è invisibile» Ebrei 11:27 

La definizione di fede nel libro degli Ebrei è sempre impegnativa: «Or la fede è certezza di cose che si sperano, dimostrazione di realtà che non si vedono» (11:1). Come si fa a essere certi delle cose che non si vedono? Eppure è proprio quello che fece Mosè, come leggiamo nel versetto iniziale, «perseverò perché vide l’Invisibile» (v. 27). 

Ancora più impegnativo è capire che siamo chiamati a vedere «l’Invisibile», non quando le cose vanno bene, ma soprattutto quando va tutto storto. Per farlo abbiamo bisogno della fede, una fede simile a quella di Cristo, che deve essere modellata dalla verità che riguarda Dio e il suo regno. La verità della bontà del Padre, la potenza nel nome di Gesù, quella della risurrezione e la compassione di Dio sono elementi essenziali che ci permetteranno di resistere nella prova proprio quando saremmo tentati di dubitare su tutto.  

**Uno sguardo alla settimana**

Quali sono le verità che riguardano Dio e che possono sostenerci anche nelle peggiori situazioni? 