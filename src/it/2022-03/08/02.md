---
title:  La prodigalità del nostro Padre
date:   14/08/2022
---

«Se davvero Dio mi ama, certamente farà questa cosa per me!». Quante volte questo pensiero è balenato nella nostra mente? Pensiamo ai nostri problemi e cominciamo a chiederci se davvero il Signore ci ami, perché se così fosse le cose andrebbero diversamente. Ci sono due fondamenti logici che spesso ci portano a dubitare della bontà di Dio; il primo, quando avvertiamo nel cuore e nella mente un ardente desiderio di qualcosa che riteniamo sia giusto, e allora l’idea che Dio possa volere per me qualcosa di diverso appare ridicola. Il secondo, quando dubitiamo della bontà divina perché quanto ci accade stride con le nostre convinzioni. Se una cosa sembra buona, se ha un bell’aspetto, se ha un buon sapore, deve per forza essere positiva. E se non la possiamo avere, allora ci arrabbiamo con Dio. È qui che entra in gioco la fede, nel momento esatto in cui diventiamo titubanti sul Signore e la sua bontà. 

`Romani 8:28-39 costituisce un efficace passaggio esplicativo della bontà di Dio nei nostri confronti. Nel testo appena letto quali motivazioni possono mettere in guardia la nostra mente dal dubitare della bontà divina? `

Al versetto 32 troviamo un importante ragionamento logico, estremamente utile per evitare di lasciarsi sopraffare dalle circostanze avverse: «Se Dio non ha esitato a mettere tutto in gioco per noi, fino ad abbracciare la nostra condizione ed esponendosi al peggio mandandoci il proprio Figlio, se ci fosse qualsiasi altro mezzo per aiutarci, non sarebbe ben felice di metterlo gratuitamente a nostra disposizione?». Come possiamo solo ipotizzare che il Signore abbia inviato Gesù a morire per noi per poi cambiare metodo e diventare improvvisamente avaro? La realtà della generosità di Dio, dimostratasi con la morte di Cristo, deve avere nel nostro pensiero un impatto più forte di tutti i dubbi che le prove possano generare. 

`Come permettere che una verità (la bontà di Dio) produca in noi un effetto più dirompente dei dubbi? Il Signore ha fatto in modo che Gesù morisse al tuo posto, è stato un atto di una generosità che prosegue ancora oggi in una miriade di modi diversi. Quale significato ha tutto ciò per la tua fede?`