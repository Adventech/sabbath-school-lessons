---
title:  Pregare per far crollare le mura
date:   22/08/2022
---

Immaginiamo di avere dipinto il pavimento di una stanza e realizzare poi di essere bloccati in un angolo dal quale non possiamo uscire se non calpestando la pittura fresca. Siamo costretti a rimanere lì fino a quando non sarà asciutta! A volte anche la fede ci stringe all’angolo; ci caliamo in una determinata situazione e, come la pittura fresca sul pavimento, la nostra fede ci «intrappola». Analizziamo le possibilità e ci restano solo due scelte: o rinneghiamo Dio, la fede e tutto ciò in cui abbiamo creduto, oppure la nostra fede ci costringe a credere in ciò che appare impossibile. Il Signore mise all’angolo gli Israeliti; dopo aver vagato per 40 anni nel deserto non condusse il suo popolo in terre fertili, pacifiche e libere, ma verso una delle città più fortificate dell’intera zona; così furono costretti a camminare in silenzio per sei giorni intorno a Gerico, ma il settimo giorno Dio disse loro di gridare e quelle urla, unite al suono delle trombe, determinarono la vittoria.  
 
`Che cosa cerca di insegnare Dio agli Israeliti? Giosuè 5:13 - 6:20 `
 
Grida a squarciagola non potevano provocare vibrazioni tali da innescare il crollo delle mura. Quando Dio disse agli Israeliti di gridare, parliamo dello stesso tipo di grido citato da Davide nel Salmo 66: «Fate acclamazioni a Dio, voi tutti, abitanti della terra! Cantate la gloria del suo nome, onoratelo con la vostra lode!» (vv. 1,2). Erano grida di lode! Dopo aver osservato quelle enormi mura per sei giorni, avevano forse concluso che non potevano avere la possibilità di abbatterle. 
 
`Perché questa idea ci aiuta a comprendere il significato di Ebrei 11:30? Quando Dio è sul punto di fare qualcosa di nuovo nella nostra vita, può darsi che ci guidi a Gerico, perché forse deve insegnarci che il trionfo non può derivare dalle nostre forze e dalle nostre strategie. Tutto quello di cui abbiamo bisogno ci viene dato da una forza esterna; anche se ci troviamo di fronte a un ostacolo che ci pare insormontabile, il nostro unico ruolo è rendere lode a Dio, la fonte dalla quale ci abbeveriamo. Ecco cosa significa fede in azione. `