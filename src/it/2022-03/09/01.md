---
title:  Una vita di lode
date:   20/08/2022
---

### Letture
Giosuè 5:13-6:20; 2 Cronache 20:1-30; Salmo 145; Atti 16:16-34; Filippesi 4:4-7 

> <p></p>
> «Rallegratevi sempre nel Signore. Ripeto: rallegratevi» Filippesi 4:4 

Quando siamo felici è facile rallegrarsi nel Signore; le cose cambiano quando ci troviamo nelle peggiori situazioni, quando la prova si inasprisce. Ma è proprio in quel preciso momento che forse abbiamo bisogno di lodare il Signore, perché la lode è un modo per riuscire a conservare la fede. La lode può trasformare anche le circostanze più negative, probabilmente non fino al punto da cambiare i fatti, ma ponendoci nella condizione di affrontare le sfide. La lode è la fede in azione; non sempre può risultare naturale, ma quando la pratichiamo fino a farla diventare un elemento normale della nostra vita, ha il potere di convertire e conquistare. 

**Uno sguardo alla settimana**

Che cos’è la lode? Come può diventare una formidabile arma spirituale nelle situazioni difficili? In che modo può trasformare noi e il contesto nel quale ci muoviamo? 