---
title:  Approfondimento
date:   26/08/2022
---

Leggere da Profeti e re, «Giosafat», 190-203 [cap. 15 , pp. 113-119]; Patriarchi e profeti, «La vittoria di Gerico», 487-498 [cap. 45, pp. 404-412]. 

«E mentre gli rendo lode e lo magnifico, desidero che lo magnifichiate con me. Date gloria a Dio anche quando vi trovate nelle tenebre; dategli lode anche quando siete vittime della tentazione. “Rallegratevi sempre nel Signore”, dice l’apostolo e io ribadisco, rallegratevi! Sarà questo motivo di tristezza nelle vostre famiglie? Al contrario, vi garantirà un raggio di sole, e potrete raccogliere i raggi della luce eterna proveniente dal trono della gloria e sparpagliati tutti intorno a voi. Lasciate che vi esorti a impegnarvi in questa opera, spargete in chi vi sta accanto questa luce e questa sorgente di vita, non solo lungo il vostro cammino ma anche lungo le strade delle persone con le quali entrerete in contatto. Ponetevi l’obiettivo di fare stare meglio le persone intorno a voi, di elevarle e di indicare loro il cielo e la gloria, affinché possiate condurle, oltre ogni realtà terrena, a ricercare la sostanza eterna, l’eredità immortale, le ricchezze che non possono perire» - 2T, pp. 593,594. 

«Impariamo a esprimere con il cuore e con le labbra le lodi a Dio per il suo amore senza limiti. Educhiamo il nostro animo ad alimentare una profonda speranza, a vivere nella luce che splende dalla croce del Calvario. Dobbiamo ricordare costantemente che siamo figli del Re del cielo, figli del Signore degli eserciti. È un vero privilegio poter conservare una serena tranquillità» - MH, 253 [p. 199]. 

**Domande per la condivisione**

`1. Quale ruolo ha la lode comunitaria nella vita del cristiano? Come descriveresti la lode nei servizi sabatici? È edificante? Incoraggia i membri a conservare la fede nonostante le prove e i traumi? In caso di risposta negativa, cosa può essere fatto?`

`2. Cosa significa rendere lode al Signore anche nei momenti più difficili o nelle tentazioni? Come può la lode aiutarci a superare queste situazioni?`

`3. Incoraggiate i partecipanti a offrire alcune testimonianze di come la lode abbia inciso nella loro esistenza.`

`4. Leggere in classe tutti insieme un qualsiasi salmo di lode e parlare poi del suo impatto sulla fede.`