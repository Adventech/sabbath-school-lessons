---
title:  Approfondimento
date:   02/09/2022
---

Leggere da Sulle orme del gran Medico (La via della guarigione), «Ricercare la vera conoscenza», 451,457 [pp. 352,357]; La speranza dell’uomo, «Il sermone sul monte», 298-314 [cap. 31, pp. 214-226]. 

«Le difficoltà che incontriamo possono essere alleviate da quella mansuetudine che ha caratterizzato Cristo. Se possediamo l’umiltà del Maestro non diamo importanza al disprezzo, ai rimproveri, ai fastidi a cui possiamo essere esposti ogni giorno. Questi contrasti non ci amareggiano più. La padronanza di sé è, in un cristiano, la maggior prova della nobiltà del carattere. Colui che di fronte alle ingiurie e ai maltrattamenti perde la calma e la fiducia, impedisce a Dio di rivelare in lui la sua perfezione. L’umiltà è la forza che assicura la vittoria ai discepoli di Cristo; è il segno che essi sono in comunione con il cielo» - DA, p. 301 [217]. 

**Domande per la condivisione**

`1. In che modo l’umiltà ci permette di «non dare importanza» al disprezzo e ai rimproveri? Quale caratteristica dell’umiltà innesca tale capacità?`

`2. Come vengono considerate dalla nostra cultura la mansuetudine e l’umiltà? Sono rispettate o disprezzate? Quale tipo di pressione esercita la nostra società contro lo sviluppo di queste qualità?`

`3. Esistono nel mondo di oggi grandi esempi di umiltà e mansuetudine? Fare qualche nome e dire in che modo esprimono tali peculiarità. `

`4. Perché spesso accostiamo umiltà e mansuetudine alla debolezza?`

`5. Davide cercava Dio come rifugio. Noi, in quanto chiesa, in che modo possiamo diventare rifugio per chi ne ha bisogno? Cosa fa in tal senso la tua chiesa locale? Cosa puoi fare tu personalmente per consolidare questa sua funzione?`