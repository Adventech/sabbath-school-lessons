---
title:  Mansuetudine nel crogiolo
date:   27/08/2022
---

### Letture
Esodo 32:1-14; Salmo 62:1-8; Ezechiele 24:15-27; Matteo 5:43-48; 1 Pietro 2:18-25 

> <p></p>
> «Beati i mansueti, perché erediteranno la terra» Matteo 5:5 

L’aggettivo mansueto non è comune, e forse ricorre più spesso in episodi della vita di Mosè o nelle Beatitudini. Non è difficile immaginarne il motivo; mansuetudine vuol dire «sopportare l’offesa con pazienza e senza risentimento». È logico che se ne senta parlare poco; è una caratteristica poco rispettata nella società presente; a volte la Bibbia traduce questa parola con «umile». Neanche l’umiltà è un tratto troppo ricercato dalla maggior parte delle realtà culturali. 

Ma la mansuetudine è una delle più formidabili caratteristiche di Gesù e dei suoi fedeli. Eppure non è un fine in sé: la mansuetudine dello Spirito può essere un’arma efficace nelle mani di chi attraversa un periodo difficile e di sofferenza. La prova è una palestra decisiva per imparare la mansuetudine del cuore, perché attraverso di essa possiamo essere straordinari testimoni per Dio. 

**Uno sguardo alla settimana**

Qual è il rapporto tra sofferenza e mansuetudine? Possiamo essere buoni testimoni dimostrandoci mansueti nei momenti difficili? Perché la mansuetudine può rappresentare una forza e non una debolezza per il cristiano? 