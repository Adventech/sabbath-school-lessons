---
title:  Pane spezzato e vino versato
date:   28/08/2022
---

`Dobbiamo diventare «Pane spezzato e vino versato» per gli altri. Cosa voleva intendere Oswald Chambers con quest’affermazione?`

La Bibbia è ricca di episodi che coinvolgono persone che sono state «distrutte» per servire gli altri. Mosè fu costretto a sopportare una scia infinita di critiche e pettegolezzi mentre conduceva il popolo verso la terra promessa; Giuseppe affrontò un viaggio che prevedeva il tradimento e la prigionia prima di arrivare a ricoprire una posizione di servizio in Egitto; in ciascun caso il Signore permise il verificarsi di quelle condizioni affinché le esistenze dei suoi servitori diventassero teatro della sua grazia e del suo interesse, non solo per il loro bene, ma per quello comune. Egli può utilizzare anche noi allo stesso modo; è comprensibile provare rabbia o delusione in determinate circostanze, ma come notavamo in precedenza, la mansuetudine è un dono di Dio grazie al quale possiamo sopportare certe pressioni con «pazienza e senza risentimento». 

`Leggere Ezechiele 24:15-27. Che cosa accade? Perché Ezechiele dovette affrontare questa prova? `

Al versetto 24 Dio dice: «Ezechiele sarà per voi un simbolo: tutto quello che fa lui, lo farete voi; quando queste cose accadranno voi conoscerete che io sono, il Signore, DIO». Grazie all’esempio del profeta, il popolo d’Israele si sarebbe convinto che Dio era il Signore sovrano, perché vide l’adempimento della profezia simboleggiata dalla vita di Ezechiele e dalla sofferenza che aveva affrontato per il bene del popolo stesso. Chi può sapere quante persone potranno vedere il «Signore sovrano» grazie alla testimonianza che renderemo nei nostri momenti più difficili? 

`Prima o poi la vita mette tutti a dura prova. Puoi descrivere la tua esperienza quando ti sei sentito «distrutto»? Che cosa hai imparato? In che modo un animo a pezzi può essere uno strumento nelle mani di Dio per aiutare altre persone? `