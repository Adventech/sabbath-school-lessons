---
title:  Una bocca chiusa
date:   31/08/2022
---

Gesù è l’esempio più straordinario di mansuetudine nella prova. Quando disse: «imparate da me, perché io sono mansueto e umile di cuore» (Mt 11:29), lo manifestò in modi che probabilmente non possiamo neanche immaginare. 

`Pietro offre alcuni sorprendenti consigli agli schiavi; racconta come Gesù reagì ai trattamenti dolorosi e ingiusti subiti e dice che il Salvatore ha lasciato loro «un esempio perché seguiate le sue orme» (1 P 2:21). Secondo quanto descritto da Pietro, quale esempio di umiltà e mansuetudine ci ha lasciato Cristo? Vv. 18-25`

È terribile vedere una persona trattare ingiustamente un’altra; ed è estremamente doloroso se siamo noi la vittima. Dato che di solito abbiamo un alto senso della giustizia, di fronte all’ingiustizia il nostro istinto immediato è quello di «mettere le cose a posto», esprimendo con una giusta e comprensibile rabbia ciò in cui crediamo. Non è semplice vivere in questo modo, forse è quasi impossibile, a meno che non si accolga una verità critica: in ogni situazione ingiusta, il nostro Padre celeste conserva il pieno controllo e agisce per il nostro bene, compatibilmente con la propria volontà. Dobbiamo quindi essere pronti anche all’ipotesi che, come Gesù, non sempre si possa essere risparmiati dall’ingiustizia. Ricordiamoci però che Dio è sempre accanto a noi e vigila. 

Il consiglio di Pietro, modellato dalla vita di Gesù, sorprende perché sembra che il silenzio di fronte alla sofferenza ingiusta rappresenti una testimonianza della gloria di Dio, certamente preferibile rispetto all’opzione di «mettere le cose a posto». Gesù, quando fu interrogato da Caiafa e Pilato, avrebbe potuto dire tante cose per correggere la situazione e giustificarsi, ma non lo fece. Il silenzio fu una testimonianza della sua mansuetudine.  

`Come ti comporti in circostanze che ti vedono trattato ingiustamente? In che modo puoi applicare al meglio alcuni dei princìpi analizzati oggi?`