---
title:  Nostra roccia e rifugio
date:   01/09/2022
---

Spesso gli individui più presuntuosi, arroganti e invadenti sono quelli affetti da poca autostima. La loro prepotenza e il loro orgoglio - e la totale mancanza di mansuetudine e umiltà - sono spesso solo una maschera, forse addirittura inconscia, che nasconde una carenza interiore; hanno bisogno di qualcosa di indispensabile: senso di sicurezza, valore, accettazione, soprattutto nei momenti di angoscia e sofferenza, cose che possiamo trovare solo grazie al Signore. In breve, mansuetudine e umiltà, ben lungi da essere attributi di debolezza, sono spesso la più formidabile manifestazione di un individuo saldamente radicato nella roccia. 

`Quale sembra essere lo sfondo di questo salmo? Che cosa evidenzia Davide? Quali principi spirituali si possono trarre dalle sue parole? Come pensi di poterli applicare nella tua vita? Salmo 62:1-8`

«Gli uomini diventeranno nostri nemici senza motivo. Le ragioni degli appartenenti al popolo di Dio saranno equivocate, non solo dal mondo ma dai loro stessi fratelli. I servi del Signore saranno messi in condizioni difficili… Mediante un travisamento dei fatti queste persone saranno rivestite di lugubri panni della disonestà, poiché circostanze estranee al loro controllo creeranno perplessità intorno al loro agire. Saranno additati come uomini dei quali non è possibile fidarsi e saranno proprio dei membri di chiesa a farlo. I servi del Signore devono dotarsi della mente di Cristo, senza pensare di fuggire davanti a insulti e false accuse. Saranno definiti entusiasti e fanatici, ma non permettiamo che si scoraggino. Le mani di Dio sono appoggiate sul timone della sua provvidenza e guidano la propria opera alla gloria del suo nome» - E.G. White in Spalding and Magan Collection, p. 370. 

`Fino a che punto ti ritieni immune dalle accuse e dall’asprezza degli altri? Probabilmente non molto, vero? Cosa puoi fare per restare fedele al Signore, per ancorare meglio la tua autostima a colui che ti ama fino a morire per i tuoi peccati e proteggerti dall’ostilità degli altri?`