---
title:  Ostinato Israele
date:   25/07/2022
---

La storia di Osea contiene alcuni profondi insegnamenti. La sua è una situazione non comune: Gomer, sua moglie, scappa e partorisce dei figli da un altro uomo; anche se è un’adultera, il Signore invita Osea a riprenderla e a dimostrarle di nuovo il suo amore incondizionato. Questo racconto è l’immagine del rapporto esistente tra Dio e Israele. Il popolo aveva abbandonato il Signore e si stava prostituendo spiritualmente con altri dei, ma Dio continuò ad amarlo desideroso di mostrargli il suo amore. Vediamo in che modo! 

**Leggere Osea 2:1-12. Dio annuncia che userà dei metodi per riportare a sé Israele, quali?**

`Osea 2:2,3`

`Osea 2:5-7`

`Osea 2:8,9`

`Osea 2:10`

L’episodio solleva due importanti questioni che riguardano il nostro modo di sentire Dio quando ci guida al pentimento.  

**Corriamo il rischio di non renderci conto che egli è all’opera.** Quando Israele visse situazioni difficili e dolorose deve essere stato arduo ammettere che Dio stava operando per la loro salvezza. Quando il nostro sentiero è bloccato da spine taglienti o è circondato da mura che ci impediscono di capire dove stiamo andando (v. 6) è opera di Dio? Quando vengono meno le nostre necessità basilari o siamo in difficoltà (vv. 9,10), può il nostro Dio essere responsabile di tutto ciò? La verità è che qualunque cosa avvertiamo Dio opera sempre per farci pentire, perché ci ama profondamente.  

**Il rischio di fraintendimento quando il Signore opera.** Lo abbiamo riconosciuto, ma non apprezziamo quello che sta facendo. Quando ci sentiamo feriti e indifesi è facile accusare Dio di essere crudele, di non intervenire o di non avere a cuore le nostre sorti. Ma egli è sempre in azione per rinnovarci attraverso il suo patto d’amore. 

`Leggere Osea 2:14-23. Cosa ci rivela questo brano sull’essenza di Dio? Chiedi allo Spirito Santo, nel caso tu ti sia allontanato da Dio in alcuni ambiti della vita, di indicartelo. Se sei convinto di averlo fatto, perché aspettare di dovere affrontare una prova? Cosa ti impedisce di arrenderti oggi al Signore?`