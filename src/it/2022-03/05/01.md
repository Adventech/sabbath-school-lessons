---
title:  Calore estremo
date:   23/07/2022
---

### Letture
Genesi 22; Giobbe 1:6 - 2:10; Isaia 43:1-7; Osea 2:1-12; 2 Corinzi 11:23-29 

> <p></p>
> «Ma piacque al SIGNORE di stroncarlo con i patimenti. Dopo aver dato la sua vita in sacrificio per il peccato, egli vedrà una discendenza, prolungherà i suoi giorni, e l’opera del SIGNORE prospererà nelle sue mani» Isaia 53:10 

Mentre la moglie era in punto di morte, il famoso scrittore cristiano C.S. Lewis scrisse: «Ora che rischio (credo) di smettere di credere in Dio, il vero pericolo è arrivare a pensare cose terribili che lo riguardano. La conclusione che mi terrorizza non è “In fin dei conti non c’è alcun Dio”, bensì “Ecco com’è davvero Dio”» - A Grief Observed, Harper Collins Publishers, New York, 1961, pp. 6,7. Quando le cose diventano veramente angosciose alcuni rigettano completamente Dio. Altri, come Lewis, sono scossi dalla tentazione di modificare la propria visione del Signore e immaginare ogni sorta di negatività a questo proposito. La domanda è: qual è la soglia di calore oltre la quale non si può resistere? Fino a che punto Dio è disposto a rischiare di mettere sotto pressione il suo popolo allo scopo di realizzare il proprio obiettivo ultimo, quello di forgiarci «a immagine del Figlio suo»? (Ro 8:29). 

**Uno sguardo alla settimana**

Perché credi che Dio sia disposto a rischiare di essere equivocato da chi vuole che lo conosca e lo ami? Fino a che punto credi che Dio accetti di essere frainteso pur di modellarti «a immagine del Figlio suo»? 