---
title:  Approfondimento
date:   29/07/2022
---

Leggere da Patriarchi e profeti, «Il sacrificio di Isacco» 145-155 [cap. 13, pp. 119-127]; Tesori delle testimonianze, vol. 2, «Lodate l’Eterno» pp. 73-75. 
 
«Dio ha sempre messo alla prova il suo popolo attraverso la sofferenza. È nel calore della fornace che le scorie vengono separate dall’oro puro, che rappresenta il carattere cristiano. Mentre noi affrontiamo le difficoltà, Gesù ci osserva: sa che è necessario purificare il prezioso metallo, affinché esso possa riflettere tutto il suo amore. Attraverso le prove, il Signore educa i suoi figli; egli sa infatti che alcuni hanno capacità che potranno essere utili perché il suo piano in favore dell’uomo si sviluppi. Nella sua bontà Dio pone i credenti in posizioni tali da esporre il loro carattere a una verifica […]. Dio ci indica le nostre debolezze e ci insegna ad affidarci completamente a lui […]. In questo veniamo educati, formati, corretti e preparati a realizzare il grande progetto per cui abbiamo offerto a Dio le nostre capacità e i nostri talenti» - PP, 129,130 [pp. 102]. 
 
«Se nella provvidenza divina siamo chiamati ad affrontare delle prove, accettiamo la croce e beviamo il calice amaro, ricordando che è la mano di un Padre a portarlo alle nostre labbra. Confidiamo in lui nell’oscurità e nella luce. Perché non credere che ci darà tutto quello che è per il nostro bene? [...] Persino durante la notte dell’afflizione, come possiamo rifiutare di levare il cuore e la voce in una lode frutto della riconoscenza, ricordando l’amore che ci è stato manifestato dalla croce del Calvario?» - 5TT, p. 316 (2TT, p. 73). 

**Domande per la condivisione**

`1. C’è qualcuno tra i presenti che desidera condividere la propria prova di fede? Cosa si può imparare da esperienze simili, nel bene e nel male? `

`2. Pensiamo alle ultime 24 ore della vita di Gesù. Quali situazioni estreme si trovò ad affrontare? In che modo resistette? Quali princìpi possiamo trarre dal suo esempio? `

`3. Discussione: in che modo, attraverso la nostra sofferenza, possiamo fare del bene ad altre persone afflitte dal dolore?  `

`4. Come abbiamo letto, la White ha scritto: «Confidiamo in lui, tanto nei momenti bui quanto in quelli sereni». Più facile a dirsi che a farsi. Come possiamo aiutarci vicendevolmente per sviluppare quel tipo di fede che ci permetterà di farlo? Perché è importante confidare in Dio nei momenti angosciosi? `