---
title:  Sopravvivere mediante la grazia
date:   27/07/2022
---

> <p></p>
> «Fratelli, non vogliamo che ignoriate riguardo all’afflizione che ci colse in Asia, che siamo stati molto provati, oltre le nostre forze, tanto da farci disperare perfino della vita. Anzi, avevamo già noi stessi pronunciato la nostra sentenza di morte, affinché non mettessimo la nostra fiducia in noi stessi, ma in Dio che risuscita i morti» 2 Corinzi 1:8,9 
 
Paolo, apostolo scelto del Signore, ha dovuto sopportare prove quasi uniche, eppure non è crollato; anzi, la gloria resa al Signore è aumentata. Leggere, in 2 Corinzi 11:23-29, l’elenco di tutti i suoi stenti, poi 2 Corinzi 1:3-11. 
 
`Al versetto 4, Paolo afferma che riceviamo da Dio consolazione e conforto affinché «possiamo consolare quelli che si trovano in qualunque afflizione». Fino a che punto la sofferenza potrebbe essere considerata un appello al ministero? Come diventare più attenti per cogliere questa possibilità? `
 
Il Signore vuole operare nelle persone che soffrono servendosi di noi, per questo motivo può permettere che viviamo noi per primi lo stesso genere di angosce. A quel punto saremo capaci di portare un incoraggiamento non teorico, ma frutto di una nostra esperienza personale che ci ha portato a provare la consolazione e il conforto di Dio. È un principio che ha trovato applicazione nella vita di Gesù (Eb 4:15). 

La lucida esposizione dei propri travagli fatta da Paolo non ci deve intristire per ciò che ha passato, ma ci deve servire sapere che se anche provassimo il dolore più lancinante, il Padre può sempre intervenire e recare il conforto e la sua consolazione. Se anche rischiassimo la vita, non temiamo, il Signore ci insegna a confidare in lui e lo possiamo fare, perché il nostro Dio «risuscita i morti» (2 Co 1:9). 

Mentre continua a concentrarsi sulla proclamazione del vangelo, Paolo sa anche che Dio lo soccorrerà in futuro. La sua capacità di restare saldo è sostenuta da tre cose che cita in 2 Corinzi 1:10,11:  

1. I precedenti di Dio: «Egli ci ha liberati e ci libererà» (v. 10); 

2. La determinazione di Paolo nel fissare la propria concentrazione su Dio: «e abbiamo la speranza che ci libererà» (v. 10); 

3. L’intercessione continua dei santi: «Cooperate anche voi con la preghiera» (v. 11). 
 
`Perché davanti a prove severe la lezione di Paolo ci evita la caduta nell’autocommiserazione? `