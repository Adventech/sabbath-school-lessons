---
title:  દાનીયેલને દેવદૂતની સૂચના
date:   02/05/2023
---

`વાંચો, દાનીયેલ ૯:૨૩. દેવદૂત દાનીયેલને કઈ ખાસ સૂચના આપે છે? દાનીયેલ ૮:૧૪ માં પરમપવિત્ર સ્થાનની સફાઈના અર્થને સમજવામાં આ શા માટે મહત્વપૂર્ણ છે?`

`દેવદૂતે દાનીયેલને સ્પષ્ટ સૂચના આપી “ માટે તું આ વાતનો વિચાર કર, ને સંદર્શન સમજ.” (દાની. ૯:૨૩) ગાબ્રીએલ દાનીયેલ ૯:૨૪-૨૭ માં આગળ જણાવે છે. ઈસુના જીવન અને સેવાકાર્યની આ કઈ ઘટનાઓ વિશે છે?`

આ સંદર્શનનો પહેલો ભાગ ઈશ્વરના લોકો, યહૂદીઓ સાથે સંબંધિત છે. “ સિત્તેર અઠવાડીઆં નિર્માણ કરેલાં છે. ”—યહુદી રાષ્ટ્ર (દાની. ૯:૨૪). બાઇબલની ભવિષ્યવાણીમાં, એક ભવિષ્યવાણીનો દિવસ એક શાબ્દિક ભવિષ્યવાણી વર્ષ સમાન છે (હ્ઝકીએલ ૪:૬ , ગણના ૩૪:૧૪) દાનીયેલ અને પ્રકટીકરણમાં, જ્યારે તમારી પાસે પ્રતીકાત્મક કલ્પના હોય છે, ત્યારે તમારી પાસે સામાન્ય રીતે પ્રતીકાત્મક ભવિષ્યવાણી તેમજ સમય હોય છે. ભવિષ્યવાણીના દિવસ-વર્ષનો સિદ્ધાંત અહીં લાગુ પડે છે તેની એક રીત એ છે કે જ્યારે આપણે દાનીયેલના સંદર્શનમાં તેનો ઉપયોગ કરીએ છીએ, ત્યારે સમયરેખા પરની દરેક ઘટના સંપૂર્ણ રીતે સ્પષ્ટ થાય છે (આવતી કાલનો પાઠ જુઓ). જો આપણે આ સિદ્ધાંતને લાગુ કરીએ, તો ૭૦ અઠવાડિયા ૪૯૦દિવસોથી બનેલા છે. એક ભવિષ્યવાણીનો દિવસ એક શાબ્દિક વર્ષ સમાન હોવાથી, ૪૯૦દિવસ ૪૯૦ શાબ્દિક વર્ષ છે.

ગાબ્રીએલ દાનીયેલને કહે છે કે ૪૯૦ વર્ષ "અલગ કરવાના " છે (હિબ્રુ શબ્દ ચાથકનો શાબ્દિક અર્થ, કેટલીકવાર "નિર્ધારિત" તરીકે ભાષાંતર થાય છે). શેમાંથી અલગ કરો? તે ફક્ત બીજી વખતની ભવિષ્યવાણી હોઈ શકે છે જેનો અહીં ઉલ્લેખ કરવામાં આવ્યો છે: દાનીયેલ ૮:૧૪ ના ૨,૩૦૦ દિવસો. આ ૪૯૦ વર્ષ, જે સમયની ભવિષ્યવાણી છે, તે દાનીયેલ ૮:૧૪ ના સમયની ભવિષ્યવાણી સાથે સીધી રીતે જોડાયેલા છે, જે સંદર્શનનો એકમાત્ર ભાગ દાનીયેલ ૮ માં અસ્પષ્ટ રહી ગયો છે અને દાનીયેલ ૮ માં સમયની એકમાત્ર ભવિષ્યવાણી પણ છે. આમ, આપણે જોઈ શકીએ છીએ કે આ ભવિષ્યવાણી સાથે ગાબ્રીએલ દાનીયેલ ને તે સમજવામાં મદદ કરવા આવી રહ્યો છે જે તે અગાઉના અધ્યાયના ૨,૩૦૦ દિવસો સમજી શક્યો ન હતો.