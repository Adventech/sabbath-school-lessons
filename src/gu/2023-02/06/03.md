---
title:  ૨,૩૦૦ દિવસો અને અંતિમ સમય
date:   01/05/2023
---

`દાનીયેલ ૮:૧૭, ૧૯, ૨૩ વાંચો. દેવદૂત કયા સમયગાળામાં ઘોષણા કરે છે કે દાનીયેલ ૯ અને ૨,૩૦૦ દિવસોનું સંદર્શન લાગુ પડે છે અને તે શા માટે સમજવું મહત્વપૂર્ણ છે?`

કેટલાક દલીલ કરે છે કે ૨,૩૦૦ દિવસો શાબ્દિક દિવસો છે. તેઓ એવું પણ માને છે કે દાનીયેલ ૮ નુ આ નાનું શિંગડું સેલ્યુસીડ લશ્કરી નેતા એન્ટિઓકસ એપિફેન્સ (૨૧૬ બી. સી. –૧૬૪ બી. સી)(ગ્રીસના રાજાને)ને લાગુ પડે છે. જેમણે યરુશાલેમ પર હુમલો કર્યો અને યહૂદી મંદિરને અશુદ્ધ કર્યું, તેમ છતાં ૨,૩૦૦ દિવસો તેની સમય મર્યાદામાં પણ બંધબેસતા નથી. આ અર્થઘટન, જોકે, દેવદૂતની સ્પષ્ટ સૂચનાની વિરુદ્ધ છે કે સંદર્શન "અંતના સમય" પર લાગુ થાય છે. એન્ટિઓકસ એપિફેન્સ ચોક્કસપણે અંત સમય સુધી જીવ્યા ન હતા.

દાનીયેલ ૮ માં, ગાબ્રીએલ તેની ૨,૩૦૦-દિવસની ભવિષ્યવાણીની સમજૂતી શરૂ કરે છે. તેમણે માદાય-ઈરાનના પ્રતિનિધિત્વ કરતા મેઢાનું નામ અને ગ્રીસનું પ્રતિનિધિત્વ કરતા રુંઆવાળા બકરાનું નામ આપ્યું (દાનીયેલ ૮:૨૦, ૨૧). તેમ છતાં નામ આપવામાં આવ્યું નથી, જેમ કે તેની પહેલાંની બે શક્તિઓ છે, પછીનું અસ્તિત્વ એ નાનું શિંગડું, દેખીતી રીતે રોમ છે (દાની. ૮:૯, ૨૩, ૨૪). તે પછી તે રોમમાં એક પ્રકારનો ધાર્મિક રાજકીય તબક્કો દર્શાવે છે, જે "સત્યને જળ મૂળથી નષ્ટ કરી દેછે. " (દાની. ૮:૧૦:૧૨, ૨૫). અને ખ્રિસ્તના સ્વર્ગીય સુવાર્તાના કાર્યમાં દખલ કરે છે (દાની. ૮:૧૦-૧૨). દાનીયેલ ૮:૧૪ માં પવિત્રસ્થાનની સફાઇ, અધ્યાયની પરાકાષ્ઠા, એ પૃથ્વી અને ધાર્મિક શક્તિઓના પડકારનો જવાબ છે જેણે દેવની સત્તા હડપ કરવાનો પ્રયાસ કર્યો છે. તે પાપની સમસ્યાના ઈશ્વરના દૈવી ઉકેલનો એક ભાગ છે.

ગાબ્રીએલ ઈશ્વરના ભવિષ્યવાણીના સમયપત્રકમાંની વિગતો સમજાવવા તૈયાર છે. દાનીયેલ ૮ના અંતમાં, આપણે સ્પષ્ટપણે જોઈ શકીએ છીએ કે દાનીયેલ ૨,૩૦૦ દિવસો (દાની. ૮:૨૭) વિશેના દ્રષ્ટિકોણના ભાગને સમજી શક્યા નથી. મેઢો, બકરો અને નાના શિંગડા વિશેનો અગાઉનો ભાગ સમજાવવામાં આવ્યો હતો, પ્રથમ બે શક્તિઓને નામથી સ્પષ્ટપણે ઓળખવામાં આવે છે (દાની. ૮:૨૦, ૨૧). પવિત્રસ્થાનની સાફાઈ ગમેતે રીતે પણ સમજાઈ નહિ.

દેવદૂત ગાબ્રીએલ, જે દાનીયેલ ૮ માં દેખાયો હતો, તે હવે દાનીયેલ ૯ માં દેખાય છે અને તેને કહે છે:” તેં વિનંતી કરવા માંડી તે વખતે પ્રભુની આજ્ઞા થઇ તેથી તને માહિતી આપવા સારું આવ્યો છું; કેમકે તું અતિ પ્રિય છે; માટે તું આ વાતનો વિચાર કર, ને સંદર્શન સમજ.” (દાની. ૯:૧૧) શું સંદર્શન? જેમ આપણે આવતીકાલે જોઈશું, તે ૨,૩૦૦ દિવસોનું સંદર્શન છે, જે અગાઉના દ્રષ્ટિકોણનો એકમાત્ર ભાગ છે, દાનીયેલ ૮ માં, જે તેણે દાનીયેલને હજુ સુધી સમજાવ્યું ન હતું.

`ગાબ્રીએલ દાનીયેલને “અતિ પ્રિય” કહે છે. આ આપણને સ્વર્ગ અને પૃથ્વી વચ્ચેની ઘનિષ્ઠ કડી વિશે શું કહે છે?`