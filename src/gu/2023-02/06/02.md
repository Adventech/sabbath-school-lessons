---
title:  પવિત્રસ્થાનની સફાઇ
date:   30/04/2023
---

જેમ આપણે પહેલેથી જ જોયું છે, ખ્રિસ્તના આગમન પહેલાં ચુકાદો હોવો જ જોઈએ. દેવદૂત મોટેથી ઘોષણા કરે છે કે “ તેમના ચુકાદાનો સમય આવી ગયો છે “ (પ્રકટી. ૧૪:૭). દાનીયેલનું પુસ્તક આપણને તે સમય જણાવે છે કે ક્યારે આ ચુકાદો શરૂ થાય છે.

`દાનીયેલ ૮:૧૪ વાંચો. પવિત્રસ્થાનની સફાઈ અંગે દાનીયેલ આપણને કયું ચોક્કસ સમયપત્રક આપે છે?`

દરેક યહૂદી પૃથ્વીના પવિત્રસ્થાનની શુદ્ધિનો અર્થ સ્પષ્ટપણે સમજી શક્યા. તે પ્રાયશ્ચિતના દિવસે થયું હતું, જે ચુકાદાનો દિવસ હતો. દાનીયેલ પવિત્રસ્થાનની સફાઇ અને ચુકાદાના ખ્યાલને સમજતો હોવા છતાં, તે ૨,૩૦૦ દિવસો વિશે મૂંઝવણમાં હતો.

`દાનીયેલ ૮:૨૭ અને દાનીયેલ ૯:૨૧, ૨૨ વાંચો. ૨,૩૦૦ દિવસના સંદર્શન માટે દાનીયેલનો શું પ્રતિભાવ હતો અને ઈશ્વરે તેમને શું જવાબ આપ્યો?`

દાનીયેલ ૮ ના અંતમાં, દાનીયેલ બેહોશ થઈ ગયો અને પછીથી બૂમ પાડી, "હું દર્શનથી આશ્ચર્યચકિત થઈ ગયો હતો, પરંતુ કોઈ તેને સમજી શક્યું નથી" (દાની, ૮:૨૭) એટલે કે, ૨,૩૦૦ દિવસનું સંદર્શન (બાકીનું સંદર્શન પહેલેથી જ સમજાવવામાં આવ્યું હતું [દાનીયેલ ૮:૧૯-૨૨જુઓ]). આગળનો અધ્યાય, દાનીયેલ ૯, દાનીયેલને ૨,૩૦૦-દિવસની ભવિષ્યવાણી સમજાવવા માટે ગાબ્રીએલ દેવદૂતના આવવાની નોંધ કરે છે " હે દાનીયેલ, હું હમણાં તને બુદ્ધિ તથા સમજ શક્તિ આપવા સારું આવ્યો છું.” (દાની. ૯:૨૨)

ગાબ્રીએલ દાનીયેલને આશ્ચર્યચકિત કરે છે કારણ કે તે તેની પ્રાર્થનાનો જવાબ તેણે ક્યારેય ધાર્યો હતો તેના કરતા વધુ વ્યાપક છે. દેવદૂત ગાબ્રીએલ દાનીયેલને સમયના પ્રવાહમાં નીચે લઈ ગયો અને આવનારા મસીહા વિશે સત્ય જાહેર કર્યું, તેમની સુવાર્તાની શરૂઆત અને તેમના ક્રૂર મૃત્યુની ચોક્કસ તારીખો આપી, દાનીયેલ ૮ માં, પવિત્રસ્થાન સાથે સીધી રીતે જોડાયેલી ઘટનાઓ. બીજા શબ્દોમાં કહીએ તો, ખ્રિસ્તનું મૃત્યુ અને ચુકાદો અવિભાજ્ય રીતે જોડાયેલા છે.

`દાનીયેલ ૯:૨૪-૨૭ માં પ્રગટ થયા મુજબ ઈસુનું મૃત્યુ, દાનીયેલ ૮:૧૪ માના ચુકાદા સાથે સીધું સંકળાયેલું છે તે શા માટે મહત્વપૂર્ણ છે? આ જોડાણ દ્વારા અહીં કયું મહાન સત્ય શીખવવામાં આવે છે?`