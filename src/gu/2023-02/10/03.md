---
title:  અમરતાનું જૂનું અસત્ય
date:   29/05/2023
---

`પ્રકટીકરણ ૧૬:૧૩, ૧૪ અને પ્રકટીકરણ ૧૮:૨, ૨૩ વાંચો. આ કલમોમાં તમને આધ્યાત્મિકતાના કયા સંકેતો મળે છે?`

"રાક્ષસોનું નિવાસ સ્થાન" અથવા "રાક્ષસોના આત્માઓ" અને "જાદુટોણા" જેવા શબ્દપ્રયોગો શૈતાની પ્રવૃત્તિ સૂચવે છે. અજાયબીની વાત નથી કે આપણને ચેતવણી આપવામાં આવી છે કે છેલ્લા દિવસોમાં બે મહાન છેતરપિંડીઓમાંની, એક "આત્માની અમરતા" હશે (એલેન જી. વ્હાઇટ, ધ ગ્રેટ કોન્ટ્રોવર્સી, પૃષ્ઠ. ૫૮૮).

ખ્રિસ્તી વિશ્વમાં પણ, આત્મા અમર હોવાનો વિચાર એ મુખ્ય ખ્રિસ્તી સિદ્ધાંત છે. અલબત્ત, તે આજે ખૂબ સરળ રીતે જોવા મળે છે. ખ્રિસ્તીઓ માને છે કે, મૃત્યુ સમયે, વિશ્વાસી સ્વર્ગમાં જાય છે, અને દુષ્ટ નરકમાં ઉતરે છે. દાખલા તરીકે, મહાન પ્રચારક બિલી ગ્રેહામ મૃત્યુ પામ્યા પછી, કેટલી વાર આપણે સાંભળ્યું કે "બિલી ગ્રેહામ હવે સ્વર્ગમાં, ઈસુના પ્રેમાળ હાથોમાં સુરક્ષિત છે, " અથવા તે પ્રભુની ગોદમાં છે? આ પ્રકારની બાબતો પુલપીટ પરથી ઘણી વાર શીખવવામાં આવે છે; વર્ગખંડોમાં; અને, ખાસ કરીને, અંતિમવિધિમાં પણ સાંભળવા મળે છે.

`વાંચો, સભાશિક્ષક ૯:૫; અયૂબ ૧૯:૨૫-૨૭; ૧ થેસ્સાલોનીકી ૪:૧૬, ૧૭; અને પ્રકટીકરણ ૧૪:૧૩. ઈશ્વરે તેમના લોકોને મૃત્યુ પછીના જીવન વિશે કઈ સ્પષ્ટ સૂચના આપી હતી અને આપણને આપણી આશા ક્યાંથી મળે છે?`

બાબેલોની છેતરપિંડીનો આધારસ્તંભ એ મૃત્યુની ખોટી સમજ છે, જે આત્માની અમરત્વના વિચારમાં કેન્દ્રિત છે, આધ્યાત્મિકતાના ભ્રામક પ્રભાવ માટે માર્ગ તૈયાર કરે છે. જો તમે માનતા હોવ કે મૃતકો, કોઈક સ્વરૂપે, જીવે છે અને આપણી સાથે વાતચીત કરવા માટે સક્ષમ પણ હોઈ શકે છે, તો પછી શેતાનની અસંખ્ય છેતરપિંડીમાંથી તમારી પાસે શું રક્ષણ છે? જો કોઈ વ્યક્તિ જેને તમે તમારી મૃત માતા અથવા બાળક અથવા અન્ય કોઈ પ્રિય વ્યક્તિ માનતા હો, તે અચાનક દેખાય અને તમારી સાથે વાત કરે, તો તમારી અંત:પ્રેરણા દ્વારા મૂર્ખ બનાવવું કેટલું સરળ હશે? ભૂતકાળમાં આવું બન્યું છે; હજુ પણ થાય છે; અને, ચોક્કસપણે, જેમ આપણે અંતિમ દિવસોની નજીક છીએ, ફરીથી થશે. આપણું એકમાત્ર રક્ષણ એ છે કે બાઇબલ જે શીખવે છે તેના પર દ્રઢપણે વિશ્વાસુ રહેવું અને ઈસુના બીજા આગમન સુધી મૃત્યુ વિશેના બાઈબલના શિક્ષણને એક ઊંઘ તરીકે વળગી રહેવું.

`આજે તમારી સંસ્કૃતિમાં આધુનિક આધ્યાત્મિકતાના કયા ઉદાહરણો છે? શા માટે દેવના વચનનું નિશ્ચિતપણે પાલન એ જ આપણું એકમાત્ર રક્ષણ છે?`