---
title:  'દેવની મુદ્રા અને શેતાનની છાપ: ભાગ-૨'
date:   10/06/2023
---

### આ સપ્તાહનો શાસ્ત્રાભ્યાસ
પ્રકટી. ૧૨:૬, ૧૪; દાની. ૭:૨૫; ૨ થેસ્સા. ૨:૩, ૪; પુર્ન. ૬:૮; પુર્ન. ૧૧:૧૮; નિર્ગમન ૨૦:૮-૧૧.

> <p>સ્મૃતિસૂત્ર</p>
> “જો કોઈ બીજાને દાસત્વમાં લઇ જાય, તો તે પોતે દાસત્વમાં જશે; જો કોઈ બીજાને તરવારથી મારી નાખે, તો તેને પોતાને તરવારથી માર્યા જવું પડશે. આમાં સંતોનું ધૈર્ય તથા તેઓનો વિશ્વાસ રહેલા છે.” (પ્રકટી. ૧૩:૧૦)

પંદરમી સદીમાં, ઉત્તર ઇટાલીના આલ્પ્સમાં ઉંચી પીડમોન્ટ ખીણોમાં, વાલ્ડેન્સીસનું ઘર હતું, જે લોકો બાઇબલ પ્રત્યેની તેમની સમજને વફાદાર રહેવા માટે મક્કમ હતા. ખ્રિસ્ત પ્રત્યેની તેમની અડગ વફાદારીના પરિણામે, તેઓની સખત સતાવણી કરવામાં આવી હતી. એ. ડી. ૧૪૮૮માં, લોયસની ખીણમાં વાલ્ડેન્સીસની રોમન ચર્ચ દ્વારા તેમના વિશ્વાસ માટે નિર્દયતાથી હત્યા કરવામાં આવી હતી.

સત્તરમી સદીમાં સતાવણીની બીજી લહેર આવી, જ્યારે સેવોયના ડ્યુકે તેમના પ્રદેશમાં ૮, ૦૦૦ નું સૈન્ય મોકલી અને સ્થાનિક લોકોને તેમના ઘરોમાં સૈનિકોને રાખવાની માંગ કરી. તેમણે વિનંતી કરી તેમ તેઓએ કર્યું, પરંતુ આ સૈનિકોને પીડિતો સુધી સરળ રીતે પહોંચ માટેની તેમની આ વ્યૂહરચના હતી. ૨૪ એપ્રિલ, ૧૬૫૫ ના રોજ સવારે ૪:૦૦ વાગ્યે, હત્યાકાંડ શરૂ થવાનો સંકેત આપવામાં આવ્યો હતો. આ વખતે મૃત્યુઆંક ૪, ૦૦૦ થી વધુ હતો.

કમનસીબે, ઇતિહાસ, વારંવાર પુનરાવર્તિત થાય છે. "શ્વાપદના ચિન્હ"વિશે ની ભવિષ્યવાણી એ ધાર્મિક સતાવણીની અધર્મ સાંકળની અંતિમ કડી છે, જે યુગોથી ચાલે છે. ભૂતકાળની સતાવણીઓની જેમ, તે દરેકને ચોક્કસ માન્યતાઓ અને ઉપાસનાની માન્ય પ્રણાલીનું પાલન કરવા દબાણ કરવા માટે રચાયેલ છે. તેમ છતાં, હંમેશની જેમ, દેવ પાસે એવા લોકો હશે જે શરણાગતિ સ્વીકારશે નહીં.