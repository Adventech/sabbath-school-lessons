---
title:  ખતરનાક ઝખમ
date:   11/06/2023
---

આપણે પહેલેથી જ અભ્યાસ કર્યો છે તેમ, પ્રકટીકરણ૧૩ અને ૧૪ ની શ્વાપદની શક્તિઓ જૂઠી ઉપાસનાની વિશ્વવ્યાપી પ્રણાલીનું પ્રતિનિધિત્વ કરે છે. પરંતુ તેથી પણ ઘણું વધારે છે.

`વાંચો, પ્રકટીકરણ ૧૩:૫; પ્રકટીકરણ ૧૨:૬, ૧૪; અને દાનીયેલ ૭:૨૫. પાછલી સદીઓના ધાર્મિક ઉછેર પર આ શક્તિ ક્યાં સુધી પ્રભુત્વ ધરાવશે?`

ઇતિહાસમાં શ્વાપદ ચોક્કસ સમયગાળા માટે ચાલુ રહેશે. સાંકેતિક સમયની ભવિષ્યવાણીઓમાં, ભવિષ્યવાણીનો દિવસ એક શાબ્દિક વર્ષ સમાન છે. ગણના ૧૪:૩૪ માં, આપણે વાંચીએ છીએ: "વર્ષના દરેક દિવસ માટે"-એક વર્ષ માટે એક દિવસ ગણવાના બાઇબલ સિદ્ધાંતને લાગુ પાડવામાં આવશે. ફરીથી, દેવ કહે છે, "મેં તમને એક વર્ષ માટે દરરોજ નિયુક્ત કર્યા છે" (હ્ઝ્કી. ૪:૬ ). બાઈબલના સમયની ભવિષ્યવાણીઓના અર્થઘટનમાં આ સિદ્ધાંત વારંવાર પોતાને સચોટ સાબિત કરે છે, જેમ કે દાનીયેલ ૯:૨૪-૨૭ ના ૭૦અઠવાડિયા. પ્રકટીકરણ ૧૩:૫ માં દર્શાવેલ ૪૨ મહિનાના સમયગાળાની ગણતરી કરીને, મહિનામાં ૩૦દિવસ સાથે, આપણે ૧, ૨૬૦ ના ભવિષ્યવાણીના દિવસો અથવા શાબ્દિક વર્ષોની ગણતરી પર પહોચીએ છીએ. પ્રાચીન કેલેન્ડરમાં દર વર્ષે નિયમિતપણે ૩૬૦ દિવસ હતા.

ચોથી સદીમાં, રોમન સમ્રાટ કોન્સ્ટેન્ટાઇને સમગ્ર સામ્રાજ્યમાં ખ્રિસ્તી ધર્મને કાયદેસર બનાવ્યો. જ્યારે તેણે ઈ. સ. ૩૩૦ માં તેના સામ્રાજ્યના પૂર્વ અને પશ્ચિમ ભાગોને એક કરવા માટે તેની રાજધાની બાયઝેન્ટિયમમાં ખસેડી, ત્યારે રોમમાં તેનું નેતૃત્વ શૂન્યાવકાશ થઇ ગયું. પોપે, પછી, આ શૂન્યતા ભરી દીધી. તેઓ માત્ર એક શક્તિશાળી ધાર્મિક નેતા જ નહીં પણ યુરોપમાં ગણનાપાત્ર રાજકીય બળ પણ બન્યા. એ. ડી. ૫૩૮ માં, જસ્ટિનિયન, મૂર્તિપૂજક રોમન સમ્રાટે, સત્તાવાર રીતે રોમન બિશપને વિશ્વાસના રક્ષકની ભૂમિકા આપી. મધ્યયુગીન ચર્ચે એ. ડી. ૫૩૮ થી એ. ડી. ૧૭૯૮ સુધી ખૂબ પ્રભાવ પાડ્યો. આ અઠવાડિયાના અભ્યાસની રજૂઆતમાં ઉલ્લેખિત ભયંકર સતાવણી સહિત. નેપોલિયનના જનરલ બર્થિયરે ઈ. સ. ૧૭૯૮ માં પોપને બંદી બનાવી લીધો. ભવિષ્યવાણી ચોક્કસ રીતે પરિપૂર્ણ થઇ. બર્થિયર અને તેની સેનાએ પોપ પાયસ છઠ્ઠા ને કબજે કર્યો અને તેને બિનસત્તાવાર રીતે પોપના સિંહાસન પરથી દૂર કર્યો. પોપપદ પરનો ફટકો ગંભીર હતો, પરંતુ, પ્રકટીકરણ ૧૩;૧૨ મુજબ, ખતરનાક ઝખમ રૂઝાઈ જશે, અને વિશ્વ આ શક્તિથી વધુ જાણશે(ભોગવશે)-ઘણું બધું.

`બાઈબલની ભવિષ્યવાણી કેટલી અદ્ભુત છે અને તે ભવિષ્યની ઘટનાઓ વિશેના ઈશ્વરના જ્ઞાનને કેવી રીતે પ્રગટ કરે છે તે વિશે વિચારો. આ હકીકત આપણને શું શીખવે છે કે આપણે શા માટે દેવના વચનો પર વિશ્વાસ રાખી શકીએ જેને આપણે હજુ પરિપૂર્ણ થતાં જોતા નથી?`