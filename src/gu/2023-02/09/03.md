---
title:  દ્રાક્ષારસનો ક્રોધ
date:   22/05/2023
---

`પ્રકટીકરણ ૧૭:૧, ૨ ૧૫ અને પ્રકટીકરણ ૧૮:૧-૪ વાંચો. બાબેલોનનો પ્રભાવ કેટલો વ્યાપક છે?`

મંડળીની પતિત અવસ્થા આંતરરાષ્ટ્રીય સ્તર સુધી પહોંચ ધરાવે છે, જે વિશ્વભરના લોકોને તેની છેતરપિંડીથી પ્રભાવિત કરે છે. શેતાન ગુસ્સે છે કે સુવાર્તા દરેક "રાષ્ટ્ર, જાતિ, ભાષા અને લોકો" ને જાહેર કરવામાં આવશે અને તે કે આ “ રાજ્યની સુવાર્તા આખી દુનિયામાં પ્રચાર કરવામાં આવશે, ” તેથી તે દરેક”પૃથ્વીના રહેવાસીઓ “ ના મનને મોહિત કરવા માટે સંભવિત છેતરપિંડી (પ્રકટી. ૧૪:૬, માત્થી ૨૪:૧૪, પ્રકટી. ૧૭:૨)કરવા પ્રયત્ન કરશે.

પ્રકટીકરણ ૧૭:૨ એ મહાન બાબેલોનના રહસ્યની તેની સમજૂતી જાહેર કરવાનું ચાલુ રાખે છે કે તેણીએ પૃથ્વીના રાજાઓ સાથે "વ્યભિચાર કર્યો" છે. વ્યભિચાર શું છે? તે એક ગેરકાયદેસર જૂથ છે. તે રાજ્ય સાથે એક થઈ ગયેલી મંડળીની વ્યવસ્થા છે. સાચી મંડળીની પ્રણાલીમાં, ઈસુ ખ્રિસ્ત સાથે મંડળી એકીકૃત છે. પતિત મંડળી પૃથ્વીના રાજકીય નેતાઓ તરફ સત્તા અને તાકાત માટે જુએ છે. તે રાજ્યને તેના હુકમનો અમલ કરાવવા માંગે છે. તેણીના(મંડળીના) સાચા વડા તરીકે ઈસુ પાસેથી પોતાની શક્તિ મેળવવાને બદલે, તે સમર્થન માટે રાજ્ય તરફ જુએ છે.

પ્રકટીકરણ ૧૭:૨ તેનું નાટકીય ચિત્રણ સ્પષ્ટ કરે છે: “અને તેના વ્યભિચારના દ્રાક્ષારસથી પૃથ્વી પર રહેનારા છાટકા થયા. ” દ્રાક્ષના શુદ્ધ રસના પ્રતીકવાદનો ઉપયોગ સમગ્ર નવા કરારમાં ખ્રિસ્તના નિર્દોષ, શુદ્ધ રક્તને રજૂ કરવા માટે કરવામાં આવે છે જે વધસ્થંભ પર આપણા તારણ માટે વહેવડાવવામાં આવેલ છે (માત્થી ૨૬:૨૭-૨૯). લુક ૨૨:૨૦ માં, ઈસુ કહે છે, ” આ પ્યાલો તમારે સારું વહેવડાવેલ મારા લોહીમાંનો નવો કરાર છે. ” જ્યારે સુવાર્તાનો શુદ્ધ, નવો દ્રાક્ષારસ વિકૃત થાય છે, અને ઈશ્વરના વચનો ને, ઉપદેશોને માનવ ધાર્મિક નેતાઓના ઉપદેશો સાથે બદલવામાં આવે છે, ત્યારે તે "બાબેલોનનો દ્રાક્ષારસ " બની જાય છે. (જુઓ માત્થી ૧૫:૯)

ધ્યાન આપો, એ પણ, કે દેવ તેમના લોકોને બાબેલોનમાંથી બોલાવે છે. બીજા શબ્દોમાં કહીએ તો, વ્યવસ્થા ગમે તેટલી ભ્રષ્ટ અને દુષ્ટ હોય, તેની પહોંચ એટલી વિશાળ હોવા છતાં તે એક ચોક્કસ સમય માટે, તેમના વફાદાર લોકો અથવા "મારા લોકો" (પ્રકટી. ૧૮:૪) ને સમાવે છે, જેમ કે તે તેમને બોલાવે છે. તેમ છતાં, એવો સમય આવી રહ્યો છે જ્યારે દેવ તેઓને તે ભ્રષ્ટ અને દુષ્ટ વ્યવસ્થામાંથી બહાર કાઢશે, જે તેના ભ્રષ્ટ અને દુષ્ટ સ્વભાવને કારણે પતન થવા જઈ રહી છે. “આ મલિન આત્માનું રહેઠાણ, અને દરેક અશુદ્ધ તથા ધિક્કારપાત્ર પક્ષીનો વારસો થયું છે.” (પ્રકટી. ૧૮:૨)

`જેઓ ત્રણ દૂતોના સંદેશાઓ જાહેર કરે છે તેઓની ભૂમિકા ઈશ્વર દ્વારા “મારા લોકો, ” તેમના લોકોને, બાબેલોનમાંથી બોલાવવા માટે કરવામાં આવી છે?`