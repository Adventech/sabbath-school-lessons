---
title:  લક્ષ્યાંકની ચળવળ
date:   13/04/2023
---

બાઇબલના અતિ ઊંડા અભ્યાસ દ્વારા, પ્રારંભિક એડવેન્ટિસ્ટોને આ સંદેશાઓના વધતા જતા મહત્વની સમજ હતી. તેઓને લાગ્યું કે ઈશ્વરે આ પેઢી માટે તૈયાર કરેલ સંદેશ છે-એક તાકીદનો, અંતિમ સમયનો સંદેશ જે દરેક રાષ્ટ્ર, જાતિ, ભાષા અને લોકો માટે જાહેર થવો જોઈએ, જેથી વિશ્વને ખ્રિસ્તના પુનરાગમન માટે તૈયાર કરી શકાય. ત્રણ દૂતોના સંદેશાઓ એડવેન્ટિસ્ટ મિશન માટે તેની શરૂઆતથી પ્રેરણા છે.

૧૮૭૪ માં, જનરલ કોન્ફરન્સે આપણા પ્રથમ મિશનરીને યુરોપ મોકલ્યા. એલેન જી. વ્હાઇટ યોહાન અને આન્દ્રીયાને "આપણા ગુણાંકમાં સૌથી સક્ષમ માણસ" કહે છે. આન્દ્રીયા ઓછામાં ઓછી સાત ભાષાઓ બોલતા હતા, નવા કરારને મોઢે પુનરાવર્તિત કરી શકતા હતા અને મોટાભાગનો જૂનો કરાર જાણતા હતા. તેઓ એક તેજસ્વી વિદ્વાન, પ્રખર લેખક, શક્તિશાળી ઉપદેશક અને સક્ષમ ધર્મશાસ્ત્રી હતા.

એવા માણસને એવી જગ્યાએ શા માટે મોકલ્યો કે જ્યાં બહુ ઓછા વિશ્વાસીઓ હતા? તમે અજાણ્યા મિશન ક્ષેત્રમાં "સૌથી સક્ષમ માણસ" શા માટે મોકલો? અને તે શા માટે જવા તૈયાર હોય? તેની પત્નીનું થોડાં વર્ષ પહેલાં અવસાન થયું હતું. તે શા માટે અમેરિકામાં કુટુંબ અને મિત્રોને છોડીને એકલા તેના બે બાળકો સાથે અજાણી ભૂમિ પર જવા માટે તૈયાર હશે, ખ્રિસ્તના કારણ માટે બધું જોખમમાં મૂકવા?

એક જ કારણ છે. તેઓ માનતા હતા કે ઈસુ ટૂંક સમયમાં આવી રહ્યા છે, એ અંતિમ સમયના સત્યનો સંદેશ સમગ્ર વિશ્વમાં જવો જોઈએ.

આપણા સમગ્ર ઈતિહાસમાં, આપણા સૌથી તેજસ્વી અને શ્રેષ્ઠ લોકોએ ઈશ્વરના અંતિમ દિવસના સંદેશની ઘોષણા કરવા માટે પૃથ્વીના છેડા સુધી પ્રવાસ કર્યો છે. તેઓ શિક્ષકો, તબીબી કર્મચારીઓ, પાળકો, ખેડૂતો, યંત્રવિદ્યાના જાણકાર, સુથારો અને તમામ પ્રકારના વેપારીઓ હતા. કેટલાક સાંપ્રદાયિક કર્મચારીઓ હતા, પરંતુ ઘણા ન હતા. તેઓ સામાન્ય લોકો હતા જેઓ માનતા હતા કે ઈસુ જલ્દી આવશે.

`પ્રકટીકરણ ૧૪:૬, પ્રેરિતોનાં કૃત્યો ૧:૮ અને માત્થી ૨૪:૧૪ વાંચો. તમે આ કલમોમાં કઈ સામ્યતા જોઈ શકો છો ?`

અનંત સુવાર્તાનો ઉપદેશ ભૌગોલિક સીમાઓને પાર કરે છે. તે પૃથ્વીના દૂરના વિસ્તારોમાં પ્રવેશ કરે છે. તે દરેક ભાષા અને સંસ્કૃતિના લોકો સુધી પહોંચે છે. છેવટે, તે સમગ્ર વિશ્વને અસર કરશે. એ જાણવું કેટલું રસપ્રદ છે કે આપણો સંદેશ, અત્યાર સુધી, સંયુક્ત રાષ્ટ્ર દ્વારા માન્યતા પ્રાપ્ત વિશ્વના ૨૩૫ દેશોમાંથી ૨૧૦ થી વધુ દેશો સુધી પહોંચ્યો છે.

`તમે કઈ ભૂમિકા ભજવી શકો છો, અને તમે તેને કેવી રીતે વધુ સારી રીતે ભજવી શકો છો, ત્રણ દૂતોના સંદેશાઓ દરેક "રાષ્ટ્ર, જાતિ, ભાષા અને લોકો" સુધી ફેલાવવામાં મદદ કરવા માટે?`