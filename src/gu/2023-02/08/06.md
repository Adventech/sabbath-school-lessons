---
title:  સાબ્બાથ અને અનંત આરામ
date:   18/05/2023
---

કંટાળાજનક વિશ્વમાં સાબ્બાથ એ આશ્રય સ્થાન છે. દર અઠવાડિયે આપણે આ દુનિયાની ચિંતાઓ છોડી દઈએ છીએ અને દેવના એકાંત કેન્દ્રમાં સાબ્બાથમાં પ્રવેશીએ છીએ-પ્રખ્યાત યહુદી લેખક અબ્રાહમ હેશેલ સાબ્બાથને “સમયનો મહેલ” કહે છે. સાબ્બાથ: તેનો અર્થ આધુનિક માણસ માટે (ન્યૂ યોર્ક: ફરાર, સ્ટ્રોસ અને ગીરોક્સ, ૨૦૦૫), પૃષ્ઠ. ૧૨ દરેક સાતમા દિવસે, દેવનો સ્વર્ગીય મહેલ સ્વર્ગમાંથી પૃથ્વી પર ઉતરે છે, અને દેવ આપણને તેમની સાથે ઘનિષ્ઠ સંગતનો સમય પસાર કરવા માટે આ૨૪-કલાકના સમયગાળા માટે તેમની હાજરીના મહિમામાં આમંત્રિત કરે છે.

હેશેલના સાબ્બાથની સુંદરતા અને ગૌરવ પરના પુસ્તકની પ્રસ્તાવનામાં, તેમની પુત્રી સુસાન્ના હેશેલ સાબ્બાથના મહત્વ વિશે આ શબ્દોમાં લખે છે: “સાબ્બાથ એ સ્વર્ગનું રૂપક છે અને આપણી પ્રાર્થનામાં દેવની હાજરીની સાક્ષી છે, અમે એક મસીહ યુગની અપેક્ષા રાખીએ છીએ જે સાબ્બાથ હશે, અને દરેક સાબ્બાથ આપણને તે અનુભવ માટે તૈયાર કરે છે: જ્યાં સુધી કોઈ વ્યક્તિ સાબ્બાથનો સ્વાદ કેવી રીતે લેવો તે શીખે નહીં. . . તે આવનારા વિશ્વમાં અનંતકાળનો સ્વાદ માણવામાં અસમર્થ હશે. ”—પૃષ્ઠ ૧૫.

સૃષ્ટિ સમયે, ઈસુએ આપણા માટે એક ખાસ ઘર બનાવ્યું. આપણે ત્યાં આશરો મેળવી શકીએ છીએ. આપણે ત્યાં સુરક્ષિત રહી શકીએ. તેમનું કાર્ય પૂર્ણ છે. તે પૂરું થઇ ગયું છે. જ્યારે આપણે સાબ્બાથે આરામ કરીએ છીએ, ત્યારે આપણે તેમની પ્રેમાળ સંભાળમાં આરામ કરીએ છીએ. આપણે નવા સ્વર્ગમાં અને ટૂંક સમયમાં આવનારી નવી પૃથ્વીમાં આપણા અનંત આરામની અપેક્ષાએ આરામ કરી રહ્યા હોઈએ છીએ.

`યશાયાહ ૬૫:૧૭, યશાયાહ ૬૬:૨૨, ૨પીત્તર ૩:૧૩ અને પ્રકટીકરણ ૨૧:૧વાંચો. સાબ્બાથ પાળવાથી આપણને અનંતકાળ તરફનો કેવી રીતે નિર્દેશ થાય છે?`

તે જ દેવ જેમણે પૃથ્વીને પ્રથમ વખત બનાવી તે તેને ફરીથી બનાવશે, અને સાબ્બાથ એ તેમનું સર્જનહાર તરીકેનું અનંત પ્રતીક રહેશે (જુઓ યશા. ૬૬:૨૩). વાસ્તવમાં, યહૂદીઓએ સાબ્બાથને પ્રતીક તરીકે જોયો હતો, જે હિબ્રુમાં ઓલામ હબા, આવનારી દુનિયા તરીકે ઓળખાય છે તેનું પૂર્વાનુમાન. સ્વર્ગથી પ્રગટ કરતાં ત્રણ દૂતોનો સંદેશ જે આપણને સર્જકની આરાધના કરવાની અપીલ કરે છે. તે એકવીસમી સદીમાં ઘણા લોકોની નિરાશાજનક પરિસ્થિતિમાં સ્વર્ગનો જવાબ છે. તે આપણને આપણા સર્જનહાર તરફ નિર્દેશ કરે છે, જેણે સૌ પ્રથમ બધી વસ્તુઓ બનાવી છે, અને આપણા ઉદ્ધારક તરફ, જે ચુકાદા પછી, પાપ નાબૂદ થયા પછી, બધુ જ નવું બનાવશે. ” રાજ્યાસન પર જે બેઠેલો છે તેણે કહ્યું, કે જૂઓ, હું સઘળું નવું બનાવું છું, વળી, તે કહે છે, કે તું લખ; કેમકે આ વાતો વિશ્વાસ યોગ્ય તથા સત્ય છે.” (પ્રકટી. ૨૧:૫)

`તમે વ્યક્તિગત રીતે તમારા પોતાના જીવનમાં અને તમારા પરિવારમાં સાબ્બાથને સ્વર્ગના પૂર્વાનુમાન કેવી રીતે બનાવી શકો?`