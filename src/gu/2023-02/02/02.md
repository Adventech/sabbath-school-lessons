---
title:  અનંત પસંદગીઓ
date:   02/04/2023
---

પ્રકટીકરણ ૧૪ એ પતન અને બળવાખોર વિશ્વ માટે ઈસુનો દયાનો અંતિમ સંદેશ છે, જે લગભગ છ હજાર વર્ષથી પાપ અને દુષ્ટતામાં ડૂબેલા માટે છે. એક દિવસ એવો આવશે જ્યારે પૃથ્વી પરનો દરેક માનવી ઈસુના પક્ષમાં કે વિરુદ્ધ અંતિમ, અટલ નિર્ણય લેશે. ખ્રિસ્તના ન્યાયીપણાના પ્રકટીકરણનો સંદેશ આપણને પાપની નિંદામાંથી તેમજ આપણા જીવનમાં પાપની પકડમાંથી બચાવે છે, તે સમગ્ર પૃથ્વી પર ગુંજશે અને ગાજશે.

`માત્થી ૨૪:૧૪ વાંચો અને પ્રકટીકરણ ૧૪:૬ સાથે તેની તુલના કરો. ઈસુએ તેમના પાછા ફરતા પહેલા સુવાર્તાના વિશ્વવ્યાપી પ્રસાર અંગે તેમના શિષ્યોને શું વચન આપ્યું હતું?`

ઇસુનું વચન કે "રાજ્યની આ સુવાર્તા આખા જગતમાં પ્રગટ કરાશે", માત્થી ૨૪:૧૪ માં આપવામાં આવ્યું છે, તેની અંતિમ પરિપૂર્ણતા ખ્રિસ્તના છેલ્લા દિવસના સંદેશમાં, પ્રકટીકરણ ૧૪:૬ માં જોવા મળે છે, જે કહે છે કે સુવાર્તા "દરેક રાજય, જાતિ, ભાષા અને પ્રજા" માટે જાહેર કરવામાં આવે છે.

પ્રકટીકરણ ૨૨માં ત્રણ વખત ઈસુ કહે છે કે તે ઝડપથી આવી રહ્યા છે (પ્રકટી. ૨૨:૭, ૧૨, ૨૦). તેમના ટૂંક સમયમાં પાછા ફરવાના સંદર્ભમાં, આપણા દેવ ઉમેરે છે, "જે અન્યાયી છે, તેને હજુ પણ અન્યાયી રહેવા દો; જે મલિન છે, તેને હજુ પણ મલિન રહેવા દો; જે ન્યાયી છે, તે હજુ ન્યાયી કૃત્યો કર્યા કરે; જે પવિત્ર છે, તે હજુ પણ પવિત્ર થતો જાય .“ (પ્રકટી. ૨૨:૧૧). પ્રકટીકરણ એક ભવ્ય પરાકાષ્ઠા તરફ આગળ વધે છે જેમાં દરેક વ્યક્તિ ખ્રિસ્ત માટે અથવા તેની વિરુદ્ધ નિર્ણય લે છે.


ખરેખર, દરરોજ, "નાની વસ્તુઓ" માં પણ આપણી પસંદગીઓ દ્વારા, આપણે ક્યાં તો ઈસુના પક્ષમાં અથવા તેમની વિરુદ્ધ પસંદગીઓ કરીએ છીએ. એવું સંભવ નથી કે કોઈ વ્યક્તિ તેના જીવનમાં સતત ખોટી પસંદગીઓ કરે છે તે હવે અચાનક, અંતિમ કટોકટીમાં, ઈસુની બાજુમાં આવશે, ખાસ કરીને જ્યારે સમગ્ર દુષ્ટ વિશ્વની શક્તિ તેમની વિરુદ્ધ છે. હવે, આજથી દરરોજ આપણે ખ્રિસ્ત અને તેમની આજ્ઞાઓને વફાદાર રહેવાનું પસંદ કરવું જોઈએ. “ કેમકે આપણે દેવની આજ્ઞાઓ પાળીએ, એજ દેવ પરનો પ્રેમ છે;” (૧ યોહાન ૫:૩) એલેન જી. વ્હાઇટે કહ્યું છે તેમ: “ઈસુ તેના આવતા સમયે પાત્ર બદલતા નથી. પરિવર્તનનું કામ હવે કરવું પડશે. આપણું દૈનિક જીવન આપણું ભાગ્ય નક્કી કરે છે. ”—એન્ડ ડેઝ ઇવેન્ટસ પાનું. ૨૯૫.

`દેવ આપણા વ્યક્તિત્વને કેવી રીતે આકાર આપે છે? કૃપામાં વૃદ્ધિ કરવા માટે તે આપણા માટે શેનો ઉપયોગ કરે છે? પવિત્ર આત્મા આપણને ઈસુ જેવા બનવા માટે વધુ સંપૂર્ણ રીતે તૈયાર કરે તે મંજૂરી આપવા માટે આપણે શું કરી શકીએ?`