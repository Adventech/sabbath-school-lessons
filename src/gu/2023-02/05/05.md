---
title:  સ્વર્ગની એક ઝલક
date:   26/04/2023
---

પ્રકટીકરણ ૪ માં, યોહાન સ્વર્ગમાં એક ખુલ્લો દરવાજો જુએ છે અને તે આમંત્રણ મેળવે છે, “ . . તેણે કહ્યું ઉપર આવ, અને હવે પછી જે જે થવાનું જ છે તે હું તને દેખાડીશ.” (પ્રકટી. ૪:૧) ઈસુએ પ્રેરિતને સારા અને અનિષ્ટ વચ્ચેના મહાન વિવાદના અનંત દ્રશ્યો જોવા માટે સ્વર્ગના પવિત્રસ્થાનના ખુલ્લા દરવાજામાંથી જોવાનું આમંત્રણ આપ્યું. આપણે પણ, યોહાન સાથે તે ખુલ્લા દરવાજામાંથી તારણની અનંત યોજનાની ઝલક મેળવી શકીએ છીએ, જોઈ શકીએ છીએ. આપણે એવા મુદ્દાઓના સાક્ષી છીએ જેનો નિર્ણય સ્વર્ગની આકાશી અદાલતમાં થઈ રહ્યો છે. સારા અને અનિષ્ટ વચ્ચેના મહાન વિવાદના મૂળભૂત મુદ્દાઓ આપણી નજર સમક્ષ વિકસે છે.

`વાંચો, પ્રકટીકરણ ૪:૨ અને દાનીયેલ ૭ માંના ચુકાદાના દ્રશ્ય સાથે તમે અહીં કઈ સમાનતા જોઈ શકો છો?`

આ દેખીતી રીતે સિંહાસન-રૂમનું દ્રશ્ય છે. દેવ પિતા સ્વર્ગીય માણસોથી ઘેરાયેલા સિંહાસન પર બિરાજમાન છે. ગર્જના અને વીજળી દેવના ચુકાદાઓનાં પ્રતીક છે. આપણે પ્રકટીકરણ ૪:૪ માં જોયું છે કે દેવના સિંહાસનની આસપાસ ૨૪ વડીલો હાજર છે.

કોણ છે આ ૨૪ વડીલો? પ્રાચીન ઇઝરાયેલમાં લેવિના યાજ્કોમાં ૨૪ વિભાગો હતા. આ પાળકો દેવ સમક્ષ લોકોનું પ્રતિનિધિત્વ કરતા હતા. ૧ પીત્તર ૨; ૯ માં પ્રેરિત જાહેર કરે છે કે નવા કરારના વિશ્વાસીઓ "પસંદ કરેલાં લોકો, એક રાજમાન્ય યાજક વર્ગ " છે. આ ૨૪ વડીલો, કદાચ, એક દિવસ દેવના સિંહાસનની આસપાસ આનંદ કરશે કે તમામ પસ્તાવો કરેલાઓનું પ્રતિનિધિત્વ કરી શકે છે; અથવા, કદાચ, તેઓ ખ્રિસ્તના પુનરુત્થાનમાં સજીવન થયેલા લોકોનું પ્રતિનિધિત્વ કરે છે, જેઓ તેમની સાથે સ્વર્ગમાં ગયા હતા (માત્થી ૨૭:૫૨; એફેસી. ૪:૭, ૮).

કોઈપણ રીતે, આ સમાચાર સારા છે. દેવના સિંહાસનની આજુબાજુ પૃથ્વી પરના પસ્તાવો કરાયેલા કેટલાક છે. જેમ આપણે પરીક્ષણનો સામનો કરીએ છીએ તેમ તેઓએ પણ સામનો કર્યો. ખ્રિસ્તની કૃપા અને પવિત્ર આત્માની શક્તિ દ્વારા, તેઓએ કાબુ મેળવ્યો. તેઓ "સફેદ ઝભ્ભો" પહેરે છે જે ખ્રિસ્તના ન્યાયીપણાને દર્શાવે છે જે તેમના પાપોને ઢાંકે છે અને શુદ્ધ કરે છે. તેઓના માથા પર સોનેરી મુગટ છે જે દર્શાવે છે કે તેઓ દુષ્ટતા સાથેના યુદ્ધમાં વિજયી છે અને વિશ્વાસથી ભરપૂર સ્વર્ગના વિશ્વાસીઓના રાજમાન્ય યાજક વર્ગના ભાગીદાર છે.

આપણે સ્વર્ગમાં એક સિંહાસન જોઈએ છીએ અને દેવ તેના પર બિરાજમાન છે. સિંહાસનની આજુબાજુ સ્વર્ગીય માણસો છે, અને ટૂંક સમયમાં જ આખું સ્વર્ગ ગાવાનું શરૂ કરે છે, અને સ્તુતિના સૂરોનો ધ્વનિ ઊંચો અને હજી પણ ઊંચો જાય છે:” ઓ અમારા પ્રભુ તથા દેવ, મહિમા, માન તથા સામર્થ્ય પામવાને તું જ યોગ્ય છે; કેમકે તેં સર્વને ઉત્પન્ન કર્યા, અને તારી ઈચ્છાથી તેઓ હતાં, ને ઉત્પન્ન થયાં.” (પ્રકટી. ૪:૧૧)