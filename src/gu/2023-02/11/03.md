---
title:  વૈશ્વિક સંઘર્ષ
date:   05/06/2023
---

`માત્થી ૨૭:૪૫-૫૦ વાંચો. ખ્રિસ્તે વધસ્થંભ પર જે અનુભવ કર્યો તે વિશે આ આપણને શું શીખવે છે? ઇસુએ દેવને  તેમને શા માટે છોડી દીધા તે પૂછવાનો અર્થ શું હતો, અને આ દ્રશ્ય આપણને "ઇસુ પર વિશ્વાસ" કરવાનો અર્થ શું છે તે સમજવામાં કેવી રીતે મદદ કરે છે?`

અંધકારની પળોમાં, વધસ્થંભ પર લટકેલ, વિશ્વના પાપોના અપરાધ, શરમ અને નિંદાને સહન કરીને, પિતાના પ્રેમથી જાણે વિખુટા પડેલ, ઈસુએ તેમના સમગ્ર જીવન દરમિયાન પિતા સાથેના સંબંધો પર આધાર રાખ્યો હતો. એટલે કે, પિતા પર સંપૂર્ણ નિર્ભર જીવન, સારા સમયમાં પણ, ઈસુનો તેમના પર આધાર, સૌથી ખરાબ સમય માટે તૈયાર-વધસ્થંભ પર જીવન આપવા પણ. તારણહારે વિશ્વાસ કર્યો, ભલે તેમની આસપાસના સંજોગો તેમને શંકા કરવા માટે મજબૂર કરતા હોય. જ્યારે એવું લાગતું હતું કે ઈશ્વરે તેમને છોડી દીધા છે, ત્યારે પણ ઈસુએ હાર માની નહિ.

“ભયંકર અંધકાર વચ્ચે, દેખીતી રીતે દેવ દ્વારા ત્યાગ કરવામાં આવ્યો હતો, એવા સમયે ખ્રિસ્તે માનવ દુ:ખનો પ્યાલો પીધો. તે ભયાનક કલાકોમાં તેમણે જેમ અગાઉ તેમના પિતાની સ્વીકૃતિના પુરાવા પર આધાર રાખ્યો હતો તેમ કર્યું . . . વિશ્વાસ દ્વારા, ખ્રિસ્ત વિજેતા હતા. ”-એલેન જી. વ્હાઇટ, ક્રાઇસ્ટ ટ્રાયમ્ફન્ટ, પાનું. ૨૨૭.

ઇસુનો વિશ્વાસ એટલો ઊંડો, એટલે ભરોસેમંદ, એટલો પ્રતિબદ્ધ વિશ્વાસ કે વિશ્વની તમામ શૈતાની શક્તિઓ અને પૃથ્વી પરની તમામ કસોટીઓ તેમને હલાવી શકી નહિ. તે વિશ્વાસ છે જે જોઈ શકતો નથી ત્યારે વિશ્વાસ કરે છે, જ્યારે સમજી શકતો નથી ત્યારે વિશ્વાસ કરે છે, જ્યારે થોભવાનું હોય ત્યારે થોભી જાય છે. આ "ઈસુનો વિશ્વાસ" પોતે એક ભેટ છે જે આપણે વિશ્વાસ દ્વારા પ્રાપ્ત કરીએ છીએ અને તે આપણને આગળની કટોકટીમાંથી પસાર કરશે. તે આપણા હૃદયમાં રહેલો "ઈસુનો વિશ્વાસ" છે જે આપણને શ્રેષ્ઠ એવા ખ્રિસ્તની ભક્તિ કરવા સક્ષમ બનાવે છે અને જ્યારે પ્રકટીકરણના શ્વાપદના ચિન્હને લાગુ કરવામાં આવે, ત્યારે સતત સહન કરી શકાય તેવા બનાવે છે.

અને તેમ છતાં, તે એવું કઈંક નથી જે બહાર ક્યાંયથી અચાનક આવી જાય છે. ઈશ્વરના લોકો હવે દિવસેને દિવસે વિશ્વાસથી જીવવાનું શીખી રહ્યા છે. સારા સમયમાં, ખરાબ સમયમાં, જ્યારે દેવ પાસે લાગે, જ્યારે દેવ દૂર લાગે -તે કોઈ વાંધો નથી. “ ન્યાયી લોકો વિશ્વાસથી જીવશે” (ગલાતી. ૩:૧૧; હેબ્રી. ૨:૪પણ જુઓ). તૈયારીનો સમય હવે છે. જો હવે દરેક કસોટી, વિશ્વાસથી સહન કરવામાં આવે તો, આપણા જીવનમાં અમૂલ્ય ફળ લાવી શકે છે.

`એવા સમય વિશે વિચારો જ્યારે તમારું જીવન જાણે ક્ષીણ થઈ ગયું હોય તેવું લાગતું હોય અને તમારી પાસે જે હતું તે તમારો વિશ્વાસ હતો. તમે કેવી રીતે પસાર કરી શક્યા? તમે કયા પાઠ શીખ્યા? તમે એવો કયો અનુભવ કર્યો છે જે અન્ય લોકોને મદદ કરી શકે કે જેઓ કદાચ સમાન સમયમાંથી પસાર થઈ રહ્યા હોય?`