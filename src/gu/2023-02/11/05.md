---
title:  જેઓ હલવાનને અનુસરે છે
date:   07/06/2023
---

`પ્રકટીકરણ ૧૩:૧, ૨ વાંચો. શ્વાપદ ક્યાંથી આવે છે અને શ્વાપદને તેની સત્તા કોણ આપે છે?`

પ્રકટીકરણ ૧૩ માં પ્રથમ શ્વાપદ સ્થાન, શક્તિ, અને મહાન સત્તા તેના અજગર પાસેથી મેળવે છે. પ્રકટીકરણ ૧૨:૯ અને પ્રકટીકરણ ૨૦:૨ અજગરને શેતાન તરીકે ઓળખાવે છે. શેતાન એક ઘડાયેલો શત્રુ છે અને પૃથ્વી પરની શક્તિઓ દ્વારા કામ કરે છે. પ્રકટીકરણ ૧૨:૩-૫ કહે છે કે આ "અજગરે "-શેતાને -"નર બાળક " તેનો જન્મ થતાંની સાથે જ તેનો નાશ કરવાનો પ્રયાસ કર્યો. આ " નર બાળકને" પાછળથી "દેવને તેમનું સિંહાસન આપવામાં આવ્યું. " આ, અલબત્ત, ખ્રિસ્તનો સંદર્ભ આપે છે. બાળક તરીકે ખ્રિસ્તનો નાશ કરવાની ઇચ્છા રાખીને, શેતાને હેરોદ અને શાહી રોમ દ્વારા કામ કર્યું. ઈસુના જીવનના અંતમાં, એક રૂમી ગવર્નર, પિલાતે, ખ્રિસ્તને મૃત્યુની સજા ફરમાવી , એક રૂમી જલ્લાદે તેમને ક્રૂર વધસ્થંભ પર ખીલ માર્યા, એક રૂમી સિપાઈએ તેમને ભાલાથી વીંધ્યા, અને રૂમી સિપાઈઓ એ તેમની કબરની રક્ષા કરી. પ્રકટીકરણ ૧૩:૨ મુજબ, અજગર, શેતાન, મૂર્તિપૂજક રોમ દ્વારા કામ કરી રહ્યો છે, તેની સરકારનું સ્થાન આ મોટા થતા શ્વાપદની શક્તિને આપશે. "મુખ્યત્વે શેતાનનું પ્રતિનિધિત્વ કરતો હોવા છતાં, અજગર, ગૌણ અર્થમાં, રૂમી સામ્રાજ્યનું પ્રતિનિધિત્વ કરે છે-રોમન(રૂમી) સામ્રાજ્ય પછીની સત્તા, જેને અજગર 'તેની શક્તિ, તેનું સ્થાન અને મહાન સત્તા' પ્રાપ્ત થાય છે, તે સ્પષ્ટપણે પોપનું રોમ છે. એસ. ડી. એ. બાઇબલ કોમેન્ટરી, વોલ્યુમ. ૭, પૃષ્ઠ. ૮૧૭. ઇતિહાસકાર એ. સી. ફ્લિક સમજાવે છે કે "રાજકીય રોમના ખંડેરમાંથી, રોમન ચર્ચના 'વિશાળ સ્વરૂપ'માં મહાન નૈતિક સામ્રાજ્ય ઉભું થયું. " ધ રાઈઝ ઓફ ધ મેદિવિઅલ ચર્ચ(મધ્યયુગીન ચર્ચનો ઉદય) (૧૯૦૦ ), પૃષ્ઠ. ૧૫૦, ધ એસ. ડી. એ બાઇબલ કોમેન્ટરી, વોલ્યુમ. ૭, પૃષ્ઠ. ૮૧૭.

`પ્રકટીકરણ ૧૩:૩ અને પ્રકટીકરણ ૧૪:૪ વાંચો. તમે આ કલમોમાં શું વિરોધાભાસ જુઓ છો?`

જે શ્વાપદને અનુસરે છે, "આખી દુનિયા"થી વિપરીત, દેવ પાસે એવા લોકો હશે જે તેના બદલે "હલવાનને અનુસરશે". હંમેશની જેમ, તે એક અથવા બીજી બાજુ, ઈસુ માટે અથવા ઈસુની વિરુદ્ધ હશે. અત્યારની જેમ, તે સમયે, કોઈ વચગાળાની સ્થિતિ નહિ, ફક્ત એક તટસ્થ સ્થિતિ હશે. ઈસુને નિશ્ચિતપણે પ્રતિબદ્ધ ન થવું એ, બીજી બાજુ પ્રતિબદ્ધ થવા બરાબર છે.

`“ અને મારા નામને સારું સહુ તમારો દ્વેષ કરશે, તો પણ જે કોઈ અંત સુધી ટકશે તે તારણ પામશે.” (માત્થી ૧૦:૨૨) શું તમે અંત સુધી સહન કરવા તૈયાર છો?`