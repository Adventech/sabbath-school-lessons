---
title:  'દેવની મુદ્રા અને શેતાનની છાપ: ભાગ-૧'
date:   03/06/2023
---

### આ સપ્તાહનો શાસ્ત્રાભ્યાસ
પ્રકટી. ૧૪:૧૨, એફેસી. ૨:૮-૧૦, માત્થી ૨૭:૪૫-૫૦, પ્રકટી. ૧૩:૧૫-૧૭, પ્રકટી. ૧૪:૪, લુક ૫:૧૮-૨૬.

> <p>સ્મૃતિસૂત્ર</p>
> “વળી, મે બીજા એક દેવ દૂતને ઊગમણી દિશાથી ચઢતો જોયો, તેની પાસે જીવતા દેવની મુદ્રા હતી; અને જે ચાર દૂતોને પૃથ્વી તથા સમુદ્રને ઉપદ્રવ કરવાની સત્તા આપવામાં આવી હતી, તેઓને તેણે મોટે ઘાંટે હાંક મારીને કહ્યું, કે જ્યાં સુધી અમે અમારા દેવના દાસોને તેઓનાં કપાળ પર મુદ્રા કરી ન રહીએ, ત્યાં સુધી તમે પૃથ્વીને અથવા સમુદ્રને અથવા ઝાડોને ઉપદ્રવ કરશો નહિ.” (પ્રકટી. ૭:૨, ૩)

જેમ જેમ આપણે શ્વાપદના ચિન્હના સંદર્ભમાં અંતિમ સમયની ઘટનાઓનો અભ્યાસ કરીએ છીએ, ત્યારે એક મહત્વનો મુદ્દો જે આવે છે તે એ છે કે દેવ કેવી રીતે કાર્ય કરે છે અને આત્માનો દુશ્મન કેવી રીતે કરે છે તે વચ્ચેનો તફાવત. જેમ આપણે અભ્યાસ કરીએ છીએ, ખ્રિસ્ત અને શેતાન વચ્ચેના મહાન વિવાદમાં મુખ્ય મુદ્દાઓ વફાદારી, સત્તા અને આરાધના આવે છે.

પ્રકટીકરણ ૧૩ માં શ્વાપાદની શક્તિનું વર્ણન કરતી ભવિષ્યવાણીઓ, દાનીયેલ ૭ માં નાનું શિંગડું અને ૨થેસ્સાલોનીકી ૨માં "વિનાશનો પુત્ર". બધા એક એવી શક્તિ વિશે વાત કરે છે જે દેવની સત્તા હડપ કરે છે, વફાદારીનો આદેશ આપે છે અને ઉપાસનાની નકલી પ્રણાલી રજૂ કરે છે. અને તે બળજબરી અને અમુક સમયે લાંચ તેમજ પુરસ્કારોના ઉપયોગ દ્વારા આમ કરે છે-આ બધું પૂજાને માટે ફરજ પાડવા.

તેનાથી વિપરીત, પ્રેમ એ ઈશ્વરના રાજ્યનું મહાન પ્રેરક બળ છે. શ્વાપદની ઉપાસના કરવાને બદલે, ઈશ્વરના લોકોને તેમની સ્તુતિ કરવામાં સૌથી વધુ આનંદ અને સૌથી વધુ હર્ષ પ્રાપ્ત થાય છે. તેઓ પ્રભુ માટે પ્રતિબદ્ધ છે કારણ કે તેઓ જાણે છે કે પ્રભુ તેમના માટે કેટલા પ્રતિબદ્ધ છે. ત્યાં ફક્ત એક જ મુખ્ય બાબત છે, જે આપણામાંના કોઈપણને અંતિમ સમયમાં શ્વાપાદના ચિન્હને પ્રાપ્ત કરવાથી રોકે છે-ઈસુ માટેનો પ્રેમ એટલો ઊંડો છે, કે કોઈ પણ તેના પરની આપણી પકડ તોડી શકે નહીં.

આ પાઠમાં, આપણે આ વિષયોનો વધુ અભ્યાસ કરીશું.