---
title:  વધુ વિચાર
date:   09/06/2023
---

"સ્વર્ગમાંના મહાન વિવાદની શરૂઆતથી જ શેતાનનો હેતુ દેવના કાયદાને ઉથલાવી દેવાનો છે. આ પરિપૂર્ણ કરવા માટે તેણે સર્જનહાર સામે બળવો કર્યો, અને તેને સ્વર્ગમાંથી ફેંકી દેવામાં આવ્યો હોવા છતાં તેણે પૃથ્વી પર સમાન યુદ્ધ ચાલુ રાખ્યું. માણસોને છેતરવા, અને આ રીતે તેઓને દેવના કાયદાનું ઉલ્લંઘન કરવા તરફ દોરી જવા, તે હેતુ છે જેનો તેણે સતત પીછો કર્યો છે. આ કાયદાને એકસાથે બાજુએ મૂકીને અથવા તેના એક ઉપદેશને નકારવાથી શું પરિપૂર્ણ થાય છે, પરિણામ આખરે એ જ હશે-દૈવી કાયદાઓ પર તિરસ્કાર કરવા માટે, શેતાને બાઇબલના સિદ્ધાંતોને વિકૃત કર્યા છે અને આમ હજારો લોકોના વિશ્વાસમાં ભૂલો સમાવિષ્ટ થઈ ગઈ છે જેઓ ધર્મગ્રંથોમાં વિશ્વાસ કરવાનો દાવો કરે છે. સત્ય અને ભૂલ વચ્ચેનો છેલ્લો મહાન સંઘર્ષ એ લાંબા સમયથી ચાલતો અંતિમ સંઘર્ષ, દેવના કાયદાને લગતો વિવાદ છે. આ યુદ્ધમાં હવે આપણે પ્રવેશી રહ્યા છીએ-મનુષ્યોના કાયદા અને યહોવાહના ઉપદેશો, બાઇબલના ધર્મ, દંતકથા અને પરંપરાના ધર્મ વચ્ચેની લડાઈ. ”— એલેન જી. વ્હાઇટ, ધ ગ્રેટ કોન્ટ્રોવર્સી, પૃષ્ઠ. ૫૮૨.

સમગ્ર પ્રકટીકરણ દરમિયાન, ભક્તિ અને સર્જન અવિભાજ્ય રીતે જોડાયેલા છે. સારા અને અનિષ્ટ વચ્ચેના વિવાદનો સાર અને શ્વાપદની નીશાનીના મુદ્દાઓ તેની આસપાસ-આજુ-બાજુ ફરે છે કે શું દેવ ભક્તિ કરવા યોગ્ય છે.

જેમ આપણે જોયું તેમ, સર્જક તરીકે ખ્રિસ્તનો ખ્યાલ સાબ્બાથની ભક્તિની ખૂબ જ નજીક છે. ઈસુ સતત તે દિવસના મહત્વને રેખાંકિત કરે છે કે જે તે પોતાને "પ્રભુ" કહે છે (માત્થી ૧૨:૮ માર્ક ૨:૨૮, લુક ૬:૫). સાબ્બાથ એ આપણી ઓળખનું અનંત સ્મરણ છે. તે આપણને યાદ અપાવે છે કે આપણે માણસ તરીકે કોણ છીએ. દરેક મનુષ્ય માટે તે મૂલ્યવાન છે. તે સતત આ વિચારને મજબુત કરે છે કે આપણને જીવંત કરવામાં આવ્યા છીએ અને આપણા સર્જક આપણી નિષ્ઠા અને ઉપાસનાને લાયક છે. આ જ કારણ છે કે શેતાન સાબ્બાથને ખૂબ નફરત કરે છે. તે સોનેરી કડી છે જે આપણને આપણા સર્જક સાથે જોડે છે, અને તેથી જ તે અંતિમ સંકટમાં આટલી મુખ્ય ભૂમિકા ભજવશે.

**ચર્ચા માટેના પ્રશ્નો**:

`દરિયાઈ શ્વાપદના સત્તાના દાવા પાછળના મૂળભૂત સિદ્ધાંતો શું છે? તે જ વલણ આપણા હૃદયમાં આપણા જ્ઞાન વિના કઈ રીતે સ્થાયી થઈ શકે?`

`જેઓ દલીલ કરે છે કે શેતાનનો વિચાર એ એક પ્રાચીન અંધશ્રદ્ધા છે, જેને શિક્ષિત અથવા લગભગ બુદ્ધિશાળી લોકો ગંભીરતાથી લઈ શકતા નથી તેમને તમે કેવી રીતે પ્રતિસાદ આપી શકો? જવાબમાં તમે કઈ દલીલોનો ઉપયોગ કરી શકો છો?`