---
title: 'વધુ અભ્યાસ'
date: 02/12/2022
---

વાંચો, એલેન જી. વ્હાઇટ, “ધ ફર્સ્ટ ગ્રેટ ડિસેપ્શન,” પૃષ્ઠ ૫૩૧-૫૫૦; “કેન અવર ડેડ સ્પીક ટુ અસ?” પીપી. ૫૫૧-૫૬૨ ધ ગ્રેટ કોન્ટ્રોવર્સી. 

“કુદરતી અમરપણાની મોટી ભૂલ મૃત્યુમાંની સભાન અવસ્થાના સિદ્ધાંત પર આધાર રાખે છે - એક સિદ્ધાંત, અનંત પીડાની જેમ, શાસ્ત્રના ઉપદેશો, આજ્ઞાના કારણો અને માનવતાની આપણી લાગણીઓથી વિરુદ્ધ છે. લોકપ્રિય માન્યતા અનુસાર, સ્વર્ગમાં મુક્તિ પામનારાઓ પૃથ્વી પર બનેલી બધી બાબતોથી પરિચિત છે અને ખાસ કરીને મિત્રોના જીવનથી પરિચિત છે જેમને તેઓ પાછળ છોડીને ગયા છે. પરંતુ મૂએલાંઓને જીવતા લોકોની મુશ્કેલીઓ જાણવી, તેમના પોતાના પ્રિયજનો દ્વારા કરાયેલા પાપોની સાક્ષી આપવી, અને જીવનના તમામ દુ: ખ, નિરાશાઓ અને વેદનાઓને સહન કરતા જોવું એ કેવી રીતે આનંદનો સ્ત્રોત હોઈ શકે? જેઓ પૃથ્વી પર તેમના મિત્રો પર મંડરાતા હતા તેઓને સ્વર્ગના આનંદનો કેટલો આનંદ થશે? અને એ માન્યતા કેટલી વિદ્રોહભરી છે કે શરીરમાંથી શ્વાસ છોડતાની સાથે જ પાપી આત્મા નરકની જ્વાળાઓમાં ભળી જાય છે! દુ:ખ અને પાપના અનંતકાળમાં પ્રવેશતા, તેમના મિત્રોને તૈયારી વિના કબર તરફ જતા જોનારાઓ વેદનાની કેટલી ઊંડાઈમાં ડૂબકી મારતા હશે!”-એલેન જી. વ્હાઇટ, ધ ગ્રેટ કોન્ટ્રોવર્સી, પૃષ્ઠ. ૫૪૫. 

**ચર્ચા માટેના પ્રશ્નો**:

`૧. જેમણે અન્ય ખ્રિસ્તીઓ સાથે મૃતકોની સ્થિતિ અને નરકની પ્રકૃતિ વિશે વાત કરી છે, તેઓએ સંભવતઃ, શોધી કાઢ્યું છે કે લોકો તેમની માન્યતામાં કેટલા અડગ અને મક્કમ છે, અને માને છે કે બચાવપામેલા લોકો તરત જ સ્વર્ગમાં જાય છે, અને ખોવાયેલા લોકો નરકની અનંત પીડા ભોગવે છે. તમને આવું કેમ લાગે છે? કંઈક અંશે સમજી શકાય તેવી એક બાબત કે, તેઓ માને છે કે તેમના મૃત પ્રિયજનો “પ્રભુ સાથે” છે (જોકે, આપણે જોયું તેમ, લોકોની નાજુક સ્થિતિ જોવી તેમના માટે કેટલું દુઃખ કારક હશે તે પ્રશ્ન હજુ પણ છે. અહિંયા નીચે). પરંતુ ભયાનક વિચાર માટે આટલું બધું જોડાણ શા માટે છે, કે નાશમાં ગયેલા લોકો નરકમાં સનાતન પીડા ભોગવે છે? પરંપરા કેટલી શક્તિશાળી હોઈ શકે તે વિશે આ હકીકત આપણને શું શીખવે છે? વર્ગમાં ચર્ચા કરો.`

`૨. મોટાભાગના ખ્રિસ્તી સંપ્રદાયો તેમના એકબીજા સાથે જોડાયેલ બીજા સિદ્ધાંતોને આત્માના કુદરતી અમરપણાના બાઈબલથી વિપરીત સિદ્ધાંતની ઘોષણા કરે છે. વિશ્વને મૃત્યુ અને પછીના જીવન વિશે બાઈબલમાં જણાવ્યા પ્રમણેની ઘોષણા કરવા માટે દેવળ તરીકે આપણે બીજું શું કરવું જોઈએ (આપણે પહેલેથી જ કરી રહ્યા છીએ તે ઉપરાંત)?`

`૩. દાન્તેની કવિતા, ધ ડિવાઈન કોમેડી, માત્ર કાલ્પનિક હોવા છતાં, તે મૃત્યુ પછી “આત્મા” નું શું થાય છે તે વિશેના ખોટા ઉપદેશોને લોકોના મગજમાં ઘર કરવામાં ખૂબ પ્રભાવશાળી બની હતી. ખ્રિસ્તી ધર્મશાસ્ત્રની બહારના ઉપદેશો કેટલી સરળતાથી અસર કરી શકે છે એ બાબતનો કયો પાઠ આપણે શીખી શકીએ? કયા બીજા બિન-ખ્રિસ્તી વિચારો આજે પણ ખ્રિસ્તી વ્યક્તિત્વને અસર કરે છે, અને આપણે તેમાંથી પોતાને કેવી રીતે સુરક્ષિત રાખી શકીએ?`