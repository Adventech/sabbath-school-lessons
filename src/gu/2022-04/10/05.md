---
title: નિર્દેહી આત્માઓ સાથે સ્વર્ગ
date: 30/11/2022
---

જોકે પ્રોટેસ્ટન્ટો શુદ્ધિકરણ સ્વીકારતા નથી, તેમ છતાં ઘણા માને છે કે ન્યાયી મૂએલાંઓના આત્માઓ પહેલેથી જ દેવની હજૂરમાં સ્વર્ગનો આનંદ માણી રહ્યા છે. કેટલાક દલીલ કરે છે કે તે “આત્માઓ” માત્ર વિખરાયેલા આત્માઓ છે; અન્ય લોકો માને છે કે તેઓ નિર્દેહી આત્માઓ છે પરંતુ મહિમાના આધ્યાત્મિક શરીર દ્વારા આવરી લેવામાં આવ્યા છે. 

જીવંત મૃતકોની માનવામાં આવતી આધ્યાત્મિક સ્થિતિ ગમે તે હોય, આ સિદ્ધાંતો મૃતકોના અંતિમ પુનરુત્થાન અને બાઈબલના ન્યાયના સિદ્ધાંતને નબળો પાડે છે. શા માટે પુનરુત્થાન અને ન્યાયકાળ છે (પ્રકટી. ૨૦:૧૨-૧૪) જો ન્યાયીઓના આત્માઓ પહેલાથી જ સ્વર્ગનો આનંદ માણી રહ્યા છે? 

`પ્રેરિતોનાં કૃત્યો ૨:૨૯, ૩૪, ૩૫ અને ૧ કોરીંથી ૧૫:૧૬-૧૮ વાચો. આ માર્ગો મૃતકોની સ્થિતિ અને પુનરુત્થાનની રાહ જોઈ રહેલા લોકો પર કેવી રીતે પ્રકાશ પાડે છે?`

બાઇબલ શીખવે છે કે સ્વર્ગમાં રહેલા તમામ મનુષ્યો કાં તો જીવંત રૂપાંતરિત કરવામાં આવ્યા હતા, જેમ કે હનોખ (ઉત્પત્તિ ૫:૨૪) અને એલિયાહ (૨રાજાઓ. ૨:૦-૧૧), અથવા મુસાની જેમ મૃત્યુમાંથી સજીવન થયા હતા. (યહુદા ૯) અને ખ્રિસ્ત સાથે ઉઠાડવામાં આવેલા લોકો (માત્થી ૨૭:૫૧-૫૭). 

જેમ આપણે પહેલાથી જ જોયું છે તેમ, “વેદીની નીચે” બદલો લેવા માટે દેવને પોકારતા આત્માઓ માટેનો સંકેત (પ્રકટી. ૬:૯-૧૧) એ ન્યાય માટે માત્ર એક રૂપક છે અને તે આત્માના કુદરતી અમરપણાના સિદ્ધાંતને સાબિત કરતો નથી. ભાગ્યે જ એવું લાગે છે કે જાણે, આ લોકો તેમના અનંત પુરસ્કારનો આનંદ માણી રહ્યાં છે. વાસ્તવમાં, કબર એ મૃતકો માટે આરામનું સ્થળ છે, જેઓ બેભાનપણે અંતિમ પુનરુત્થાનની રાહ જોઈ રહ્યા છે, ક્યારે તેમનું સભાન અસ્તિત્વ પુનઃસ્થાપિત કરવામાં આવશે. મૃતકો, અને પ્રામાણિક મૃતકો પણ, સ્વર્ગની આસપાસ ફરતા અવ્યવસ્થિત આત્માઓ નથી, તેઓ અંતિમ પુનરુત્થાન સમયે તેમના શરીર સાથે પુનઃમિલન થવાની ધીરજપૂર્વક રાહ જોતા હોય છે. 

ઉપરાંત, ૧ કોરીંથી૧૫:૧૮માં પાઉલ સંભવત શું વાત કરી રહ્યા છે, જ્યારે તે કહે છે કે જો મૃતકોનું પુનરુત્થાન ન થયું હોત, તો “જેઓ ખ્રિસ્તમાં ઊંઘી ગયા છે તેઓ નાશ પામ્યા છે.” જો તેઓ પહેલેથી જ સ્વર્ગના આનંદમાં હોય અને તેઓ મૃત્યુ પામ્યા ત્યારથી લાંબા સમય સુધી ત્યાં રહ્યા હોય તો તેઓ કેવી રીતે નાશ પામ્યા હશે? નવા કરારનો એક કેન્દ્રિય અને મુખ્ય સિદ્ધાંત, જ્યારે ખ્રિસ્ત પાછા આવેશે ત્યારે મૂએલાંનું પુનરુત્થાન, તે ખોટા શિક્ષણ દ્વારા રદબાતલ ગણી શકાય કે ન્યાયી મૂએલાં તેમના મૃત્યુ પછી તરત જ તેમના અનંત પુરસ્કાર માટે દેવની હજૂરમાં જાય છે. તેમ છતાં, દફનક્રિયા વખતે આપણે હંમેશા આવું સાંભળીએ છીએ. 

મૂએલાંઓ ભૂમિમાં સૂઈ ગયા છે તે વિચાર ખરેખર “સારા સમાચાર” છે, એ અર્થમાં કે તેઓ ખરેખર આરામ કરે છે અને તેઓને કોઈ દુઃખ અને વેદનાની ખબર નથી, એ સમજવામાં તમે લોકોને કઈ રીતે મદદ કરી શકો છો?