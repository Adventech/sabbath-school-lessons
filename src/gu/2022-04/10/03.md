---
title: નરકની આગ
date: 28/11/2022
---

ધી સાઈટ ઓફ હેલ (ડબલિન: જેમ્સ ડફી, [૧૮૭૪], પૃષ્ઠ ૨૪), અંગ્રેજી રોમન કેથોલિક ફાધર જ્હોન ફર્નિસ (૧૮૦૯-૧૮૬૫) નામના બાળકો માટેની તેમની પુસ્તિકામાં એક મહાન નક્કર-લોખંડના દડા જેવું, જે સ્વર્ગ અને પૃથ્વી કરતાં વિશાળ, ને તેની અનંત પીડાને સમજાવે છે. “પક્ષી લાખો વર્ષમાં એક વાર આવે છે અને તેની પાંખના પીંછાં વડે લોખંડના મહાન દડાને સ્પર્શે છે.” લેખક દલીલ કરે છે કે આવા પ્રસંગોપાત પીંછાંના સ્પર્શ દ્વારા લોખંડના દડાના જીર્ણ સ્વરૂપ પછી પણ નરકમાં પાપીઓનું બળવાનું ચાલુ રહે છે! 

દુઃખની વાત એ છે કે, ઘણા પ્રોટેસ્ટંટ આજે પણ ખોવાયેલા(નાશમાં ગયેલાં) લોકો માટે કંઈક એવું જ માને છે.

`માલાખી ૪:૧ અને યહુદા ૭ વાંચો. આ કલમો આપણને “અનંત અગ્નિ” ની કલ્પના અથવા વિચારને વધુ સારી રીતે સમજવામાં કેવી રીતે મદદ કરી શકે છે, જેમ કે ઈસુએ કહ્યું હતું, કે ખોવાયેલા લોકો “અનંત અગ્નિ” માં હશે (માત્થી ૧૮:૮) અથવા “અગ્નિમાં કે જે ક્યારેય હોલવાશે નહીં” ? (માર્ક ૯:૪૩)`

શબ્દ “અનંત” (હેબ્રી. ભાષામાં ‘ઓલામ; ગ્રીક એઓન્સ, એનોઈસ) શબ્દના સંદર્ભ પર આધાર રાખીને, વિવિધ અર્થો ધરાવે છે. ઉદાહરણ તરીકે, જ્યારે દેવ સાથે જોડાય છે (પુનર્નિયમ ૩૩:૨૭ “સદાકાળ”), આ શબ્દ તેમના અનંત વ્યક્તિત્વને દર્શાવે છે. જ્યારે મનુષ્ય સાથેનાં સંબંધની વાત હોય (નિર્ગમન. ૨૧:૬ “હંમેશાં”), શબ્દ તેમના જીવનકાળ માટે મર્યાદિત છે. જ્યારે અગ્નિને સળગાવવામાં આવે છે (માત્થી ૧૮:૮, માત્થી ૨૫:૪૧ “અનંત”), તેનો અર્થ એવો થાય છે કે જ્યાં સુધી તે સળગેલી વસ્તુને સંપૂર્ણ રીતે ભસ્મ ન કરે ત્યાં સુધી અગ્નિ હોલવાશે નહીં. આનો અર્થ એ છે કે “અનંત અગ્નિ” એ અર્થમાં અનંત હશે કે તે દુષ્ટોને સંપૂર્ણપણે અને એવી રીતે ભસ્મ કરશે, કે તેમના “ન તો મૂળ કે શાખા રહેશે” (માલ. ૪:૧). 

દુષ્ટની અનંત સજાનો સિદ્ધાંત ગંભીર અસરો ધરાવે છે. જો દુષ્ટોને હંમેશ માટે સજા કરવામાં આવે, તો દુષ્ટતા ક્યારેય નાબૂદ થશે નહીં. ઉપરાંત, સમગ્ર માનવ જીવન ઈશ્વર પાસેથી પ્રાપ્ત થયું છે. (પુનર્નિયમ ૩૨:૩૯, ગીતશાસ્ત્ર ૩૬:૯), જેમને “દુષ્ટના મૃત્યુમાં કોઈ આનંદ નથી” (હઝકીએલ ૩૩:૧૧). તો પછી શા માટે તે દુષ્ટોને અનંત યાતના ભોગવવા માટે જીવતા રાખશે? શું તેમના જીવનને સમાપ્ત કરવું વધુ વાજબી નથી? જો દુષ્ટોને “તેમના કાર્યો અનુસાર” સજા કરવામાં આવશે (પ્રકટી. ૨૦:૧), તો પછી શા માટે ટૂંકા માનવ જીવનની અવિરત સજા થવી જોઈએ?

“અનંત અગ્નિ” માટેના તમામ બાઇબલ સંદર્ભોને પ્રકટીકરણ ૨૦(પાઠ ૧૩ જુઓ) ના હજાર વર્ષ પછીના “અગ્નિની ખાઈ” ના સંકેત તરીકે જોવું જોઈએ. આમ, પહેલેથી જે અસ્તિત્વમાં છે, સદા સળગતા નરકની વાત કરવી એ બાઈબલની વિરુદ્ધ છે. 

`નરકની આગ અત્યંત દુર્ભાગ્યપૂર્ણ છે, નરક વિશેનું સત્ય આપણને ઈશ્વરના પ્રેમ વિશે શું જણાવે છે, ખાસ કરીને અનંત પીડાના વિચારથી વિરુદ્ધ?`