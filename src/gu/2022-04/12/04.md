---
title: ખ્રિસ્તનું મન
date: 13/12/2022
---

કેટલાક લોકો માને છે કે સ્થળ બદલવાથી વ્યક્તિમાં પરિવર્તન આવી શકે. ચોક્કસપણે, આપણે એવા સ્થળો અને સંજોગો ટાળવા જોઈએ જે આપણને લાલચ માટે વધુ લાગણીશીલ બનાવે (ગીત. ૧:૧, નીતિ. ૫:૧-૮) છે. પરંતુ લાલચ અને પાપ સાથેની આપણી સમસ્યા ફક્ત આપણા પોતાના હૃદય (અથવા મન) ના પરિવર્તન દ્વારા ઉકેલી શકાય છે. ખ્રિસ્તે સમસ્યાની જડને સમજાવતાં કહ્યું. “કેમકે માંહેથી એટલે છિનાળાં, ચોરીઓ, હત્યાઓ, વ્યભિચારો, લોભ, દુષ્ટતા, કપટ, કામાતુરપણું, અદેખાઈ, નિંદા, અભિમાન, મૂર્ખપણું.” (માર્ક ૭:૨૧, ૨૨) આનો અર્થ એ છે કે આપણું વર્તન બદલવા માટે આપણા મનને બદલવાની જરૂર છે. 

`નીચેની કલમો વાંચો: ૧ કોરીંથી ૨:૧૬; ગીતશાસ્ત્ર ૨૪:૩, ૪; રૂમી ૧૨:૨; ફિલિપી ૪:૮; અને કોલોસી ૩:૨. “ખ્રિસ્તનું મન” ધરાવવાનો શું અર્થ થાય છે?`

પ્રભુએ વચન આપ્યું હતું કે “‘નવા કરાર’” હેઠળ તે તેમના લોકોના મનમાં તેમનો કાયદો મૂકશે અને તેમના હૃદય પર લખશે (યિર્મે. ૩૧:૩૧-૩૩, હેબ્રી. ૮:૮-૧૦, ની સાથે તુલના કરો. હેબ્રી. ૧૦:૧૬). માટે, તે નવાઈ પમાડે તેવું નથી કે પહાડ પરના ભાષણમાં, ખ્રિસ્તે વિચારો અને ઇરાદાઓના સ્તર સુધી દેવની આજ્ઞાઓના અર્થને વિસ્તૃત અને ગહેરાઈથી સમજાવી(જુઓ માત્થી ૫:૧૭). તેથી, આપણે ફક્ત દેવની પરિવર્તનશીલ કૃપા દ્વારા લાલચ પર વિજય મેળવી શકીએ છીએ. વિચારો અને ઇરાદાઓના સ્તરે, દેવના વચનો દ્વારા આપણે પાપી વિચારોને રોકી શકીએ. 

જો કે, આ જીવનમાં, આપણે ગમે તેટલા વફાદાર રહીએ, આપણે ક્યારેય સંપૂર્ણપણે પાપ વગરનું જીવન નહીં જીવી શકીએ. પરંતુ જો આપણે ખ્રિસ્તમાં છીએ, તો આપણે તેમના સંપૂર્ણ ન્યાયીપણા નીચે હોઈએ છીએ. જો કે આપણે હજી સંપૂર્ણ નથી, પણ તેમનામાં આપણને સંપૂર્ણ માનવામાં આવે છે(ફિલિ. ૩:૧૨-૧૫). “જ્યારે આપણે ખ્રિસ્ત સાથે એક થઈએ છીએ, ત્યારે આપણી પાસે ખ્રિસ્તનું મન હોય છે. પવિત્રતા અને પ્રેમ ચારિત્રમાં ચમકે છે, નમ્રતા અને સત્ય જીવનને નિયંત્રિત કરે છે. ચહેરાનો દેખાવ બદલાઈ જાય છે. ખ્રિસ્ત આત્મામાં રહે છે તે પરિવર્તનશીલ શક્તિનો ઉપયોગ કરે છે, અને બાહ્ય સ્વરૂપ હ્રદયની અંદરની શાંતિ અને આનંદની સાક્ષી આપે છે.” —એલેન જી. વ્હાઇટ, સિલેક્ટેડ મેસેજીસ, પુસ્તક ૧, પૃષ્ઠ. ૩૩૭. 

ફક્ત દૈનિક શરણાગતિ દ્વારા, સ્વયંના નિત્ય સ્વાર્પણ દ્વારા, વિશ્વાસ દ્વારા, દૈનિક પ્રયત્નોથી, ઈસુને આજ્ઞાકારી બનવા માટે આપણે આપણા જીવનમાં આ પ્રકારનું પરિવર્તન લાવી શકીએ છીએ. 

`કલ્પના કરો કે જો તમે પાપી વિચારોને પણ રોકી શકો તો તમારું જીવન કેવું હોઈ શકે. તમારું જીવન કેટલું અલગ હોય? આને તમારો અનુભવ બનવવાનો એકમાત્ર સંભવિત રસ્તો શું છે?`