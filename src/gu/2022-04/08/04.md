---
title: “હું તેને ઉઠાડીશ”
date: 15/11/2022
---

તેમના એક ચમત્કારમાં, ઈસુએ પાંચ હજાર લોકોને થોડીક રોટલી અને માછલીથી જમાડ્યા હતા (યોહાન ૬:૧-૧૪). તે સમજીને કે ટોળાએ તેમને રાજા જાહેર કરવાનો ઈરાદો રાખ્યો હતો (યોહાન ૬:૧૫), ઈસુ તેમના શિષ્યો સાથે ગાલીલ સમુદ્રની બીજી બાજુએ ગયા. પરંતુ બીજા દિવસે લોકોનો સમુદાય ત્યાં તેમની પાછળ આવ્યો, જ્યાં તેમણે અનંત જીવનની ભેટ (યોહાન ૬:૨૨ -૫૯) પર વિશેષ ભાર આપીને જીવનની રોટલી પર શક્તિશાળી ઉપદેશ આપ્યો. 

`વાંચો, યોહાન ૬:૨૬-૫૧. ઇસુએ હંમેશ માટેની જીવનની ભેટને ન્યાયીઓના અંતિમ પુનરુત્થાન સાથે કેવી રીતે જોડી હતી?`

તેમના ઉપદેશમાં, ઈસુએ અનંત જીવનના સંદર્ભમાં ત્રણ મૂળભૂત ખ્યાલો રજૂ કર્યા. પ્રથમ, તેમણે પોતાની જાતને “રોટલી તરીકે ઓળખાવી જે સ્વર્ગમાંથી નીચે આવે છે અને જગતને જીવન આપે છે” (યોહાન ૬:૩૩, ૫૮). જાહેર કર્યું કે “હું [ગ્રીક ઇગો ઇમી] જીવનની રોટલી છું” (યોહાન ૬:૩૫, ૪૮), ઈસુએ પોતાને જૂના કરારના મહાન “હું છું” તરીકે રજૂ કર્યો (નિર્ગમન ૩:૧૪). બીજું, ઈસુએ સમજાવ્યું કે તેમનામાં અનંતજીવન સુરક્ષિત થઈ શકે છે: “જે મારી પાસે આવે છે” અને “જે મારામાં વિશ્વાસ કરે છે” તેને આ આશીર્વાદ મળશે (યોહાન ૬:૩૫). અને છેવટે, ઈસુએ અમરપણાની ભેટને અંતિમ પુનરુત્થાન સાથે જોડી, ત્રણ વખત તેમના સમુદાયને ખાતરી આપી, “અને હું તેને છેલ્લા દિવસે સજીવન કરીશ” (યોહાન ૬:૪૦, ૪૪, ૫૪). 

ઈસુએ આ અદ્ભુત વચન પણ આપ્યું હતું: “ખરેખર, હું તમને કહું છું, જે કોઈ વિશ્વાસ કરે છે તેને અનંત જીવન છે” (યોહાન ૬:૪૭). તેથી, અનંત જીવનની ભેટ પહેલેથી જ વર્તમાન વાસ્તવિકતા છે. પરંતુ આનો અર્થ એ નથી કે વિશ્વાસુ ક્યારેય મૃત્યુ પામશે નહીં, કારણ કે લખેલું છે કે “. . . હું તેને પાછો ઉઠાડીશ.” (યોહાન ૬:૪૦) પૂર્વધારણા કરી લે છે કે વ્યક્તિ મૃત્યુ પામ્યા પછી ફરીથી જીવે છે. 

વાત ખૂબ સ્પષ્ટ છે. ખ્રિસ્ત વિના, વ્યક્તિ પાસે અનંત જીવન નથી. પરંતુ, ખ્રિસ્તને સ્વીકાર્યા પછી અને અનંત જીવનની ખાતરી કર્યા પછી પણ, આપણે અત્યારે નાશવંત છીએ અને તેથી, કુદરતી મૃત્યુને આધીન છીએ. પુનરાગમન સમયે, ઈસુ આપણને સજીવન કરશે અને, ત્યાં ને ત્યાંજ, તે આપણને અમરપણાની ભેટ આપશે જે આપણી પહેલેથી જ હતી. ભેટની ખાતરી છે, આત્માના કુદરતી અમરતાને કારણે નહીં, પરંતુ, તેના બદલે, ઈસુના ન્યાયીપણાને લીધે જે તેમનામાં વિશ્વાસ દ્વારા આપણને મળે છે. 

`ઈસુના શબ્દો પર ધ્યાન આપો કે, જો તમે તેમનામાં વિશ્વાસ કરો છો, તો તમારી પાસે (અત્યારે પણ) અનંત જીવન છે! જો કે માત્ર થોડાં સમયની, મરણાંધીનતામાં, આ અદ્ભુત વચન તમને તમારી હાલની પીડાદાયક વાસ્તવિકતા સાથે વ્યવહાર કરવામાં કેવી રીતે મદદ કરી શકે છે?`