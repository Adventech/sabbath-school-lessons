---
title: સનાતન મુકાબલો
date: 17/11/2022
---

`૧ કોરીંથી ૧૫:૫૧-૫૫ વાંચો. પાઉલ કયું “રહસ્ય” (૧ કોરીંથી. ૧૫:૫૧માં) સમજાવી રહ્યો છે?`

કેટલાક લોકપ્રિય પ્રચારકો સૂચવે છે કે આ “રહસ્ય” (૧ કોરીથી. ૧૫:૫૧) દેવળનો “અજ્ઞાત હર્ષાવેશ” છે, જે ખ્રિસ્તના બીજા ભવ્ય આગમનના સાત વર્ષ પહેલાં થવાનો છે. આ “અજ્ઞાત હર્ષાવેશ” માં વફાદાર ખ્રિસ્તીઓ અચાનક, શાંતિથી અને ગુપ્ત રીતે, સ્વર્ગમાં રવાના થશે, જ્યારે બાકીના દરેક અહીં રહેશે અને વિચારશે કે તેઓને શું થયું છે. લોકો અચાનક પોતાની જાતને ડ્રાઇવર વિનાની કારમાં અનુભવશે, કારણ કે ડ્રાઇવરને સ્વર્ગમાં લઈ જવામાં આવ્યો હશે, અને જે “બાકી રહેશે તે તેમના કપડાં હશે.” ૧૬-વોલ્યુમની બેસ્ટ સેલિંગ લેફ્ટ બિહાઇન્ડ સિરિઝ(એક પુસ્તક જેને), ચાર ચલચિત્રમાં ફેરવાયુ, આ ખોટા શિક્ષણને પ્રોત્સાહન અપાયું અને લાખો લોકોને તેનો ખોટો ખુલાસો મળ્યો. 

અલબત્ત, કોઈ પણ બાઈબલની કલમો આવા હર્ષાવેશ અને બીજા આગમન વચ્ચેના આવા કૃત્રિમ ભેદને સમર્થન આપતું નથી. પાઉલ જે “રહસ્ય” નો ઉલ્લેખ કરી રહ્યો છે તે ફક્ત ખ્રિસ્તના બીજા આગમનમાં પુનરુત્થાન પામેલા ન્યાયીઓ સાથે જીવંત ન્યાયીઓનું જોડાવા માટેનું પરિવર્તન છે. આ ‘હર્ષાવેશ’ છે. ત્યાં કોઈ “ગુપ્ત હર્ષાવેશ” નથી કારણ કે બીજું આગમન તમામ જીવંત મનુષ્યો માટે નરી આંખે જોઈ શકાય તેવું હશે (પ્રકટી. ૧:૭), અને મૃતકોનું પુનરુત્થાન અને જીવંત લોકોનું પરિવર્તન બંને ખ્રિસ્તના પુનરાગમન વખતે રણશિંગડાના અવાજ સાથે થશે. (૧ કોરીંથી. ૧૫:૫૧, ૫૨). 

ખ્રિસ્તનું બીજું આગમન અત્યાર સુધીનો સૌથી અદ્ભુત મુકાબલો હશે. જીવંત ન્યાયી લોકો “એક ક્ષણમાં, આંખના પલકમાં” બદલાઈ જશે (૧ કોરીંથી. ૧૫:૫૨). દેવના અવાજથી, તેઓ મહિમાવાન થશે; હવે તેઓ અમરપણું ધારણ કરશે અને ઉત્થાન પામેલા સંતો સાથે પ્રભુને મળવા માટે વાદળામાં ઊંચકાઈ જશે. “પોતાના દૂતોને મોક્લશે, ને તેઓ ચારે દિશામાંથી, આકાશના એક છેડાથી તે બીજા છેડા સુધી તેમના પસંદ કરેલાઓને ભેગા કરે છે” (માત્થી ૨૪:૩૧). 

“નાના બાળકો પવિત્ર દૂતો દ્વારા તેમની માતાના હાથમાં જન્મે છે. લાંબા સમયથી મૃત્યુથી અલગ થયેલા મિત્રો એક થઈ જાય છે, અને હવે ક્યારેય છૂટા પડવાના નથી, અને આનંદના ગીતો સાથે દેવના શહેરમાં એકસાથે ઉપર લઇ લેવામાં આવશે.”—એલેન જી. વ્હાઇટ, ધ ગ્રેટ કોન્ટ્રોવર્સી, પૃષ્ઠ. ૬૪૫. 

`આ એક અદ્ભુત વચન છે, જે આપણે અનુભવ્યું છે તેનાથી કંઈક એટલું અલગ છે કે તેને સમજવું મુશ્કેલ છે. પરંતુ સૃષ્ટિની વિશાળતા, તેમજ અહીંના જીવનની આશ્ચર્યજનક આંટીઘૂંટીઓ વિશે વિચારો. આ સર્જન પોતે પરમેશ્વરની અદભૂત શક્તિની સાક્ષી આપે છે. આ બધું આપણને ઈસુના બીજા આગમન સમયે જીવતા લોકોનું રૂપાંતર કરવાની અને મૃતકોને સજીવન કરવાની પરમેશ્વરની શક્તિ વિશે શું શીખવે છે?`