---
title: રણશિંગડાંના અવાજ સાથે
date: 16/11/2022
---

થેસ્સાલોનિકીઓની એવી માન્યતા હતી કે અનંત જીવન ફક્ત તેઓને જ આપવામાં આવશે જેઓ પુનરાગમન સુધી જીવંત રહેશે. “તેઓએ કાળજીપૂર્વક તેમના મિત્રોના જીવનની રક્ષા કરી હતી, જેથી તેઓ મૃત્યુ પામી અને આશીર્વાદ ગુમાવે નહીં, જે તેઓ તેમના દેવના આગમનની રાહ જોઈ રહ્યા હતા. પરંતુ એક પછી એક તેમના પ્રિયજનોને તેમની પાસેથી છીનવી લેવામાં આવ્યા હતા, અને થેસ્સાલોનીકીઓ એ તેમના મૃતકોના ચહેરા છેલ્લી વાર જોયા હતાં, તેઓને ભવિષ્યના જીવનમાં મળવાની આશા રાખવાની ભાગ્યે જ હિંમત હતી.” -એલેન જી. વ્હાઇટ, ધ એક્ટ્સ ઓફ ધ એપોસ્ટલ્સ, પૃષ્ઠ. ૨૫૮. 

`૧ થેસ્સાલોનીકી ૩:૧૩-૧૮ વાંચો. પાઊલે આ ગેરસમજ કઈ રીતે સુધારી?`

આ બાબત એક ઐતિહાસિક વલણ ધરાવે છે, “જેઓ ઈસુમાં ઊંઘે છે તેઓને પણ દેવ તેમની સાથે લાવશે” (૧ થેસ્સા. ૪:૧૪) કલમ જણાવે છે તેના કરતાં વધુ કંઇક. ઘણા લોકો જેઓ આત્માના કુદરતી અમરપણાના સિદ્ધાંતને સ્વીકારે છે તે સૂચવે છે કે ખ્રિસ્ત, તેમના બીજા આગમન સમયે, સ્વર્ગમાંથી ન્યાયી મૃતકોના આત્માઓને પોતાની સાથે લાવશે જેઓ પહેલાથી જ દેવ સાથે સ્વર્ગમાં છે. આ રીતે તે આત્માઓ તેમના પુનરુત્થાનમાં સંબંધિત શરીર સાથે ફરીથી જોડાઈ શકે છે. પરંતુ આ વિષય પરનું આવું અર્થઘટન એકંદરે પાઉલના ઉપદેશો સાથે સુસંગત નથી.

આ કલમનો વાસ્તવિક અર્થ જેઓ એડવેન્ટિસ્ટ નથી એવા ધર્મશાસ્ત્રીના શબ્દો પ્રમાણે:- “થેસ્સાલોનીકાના ખ્રિસ્તીઓ એટલા માટે આશા રાખે છે, કે તેઓ તેમના દેવળના મૃત સભ્યો માટે શોક કરે છે, તે એ છે કે દેવ તેમને ‘લાવશે’, એટલે કે, તે આ મૃત વિશ્વાસીઓને સજીવન કરશે અને તેઓને ખ્રિસ્તના આગમન સમયે હાજર રહેવાનું કારણ મળશે, જેથી તેઓ ‘તેમની સાથે’ હશે. અર્થ એ છે કે આ મૃત વિશ્વાસીઓ ખ્રિસ્તના પુનરાગમનમાં કોઈ પ્રકારે નુકશાનમાં નહીં હોય પરંતુ ‘તેમની સાથે’ એવી રીતે હશે કે તેઓ તેમના આગમન સાથે સંકળાયેલા મહિમામાં જીવંત વિશ્વાસીઓ સાથે સમાન રીતે ભાગ લેશે.” - જેફરી એ. ડી. વેઇમા, ૧-૨ થેસ્સાલોનિકી, બેકર એક્ઝેટિકલ કોમેન્ટરી ઓન ધ ન્યૂ ટેસ્ટામેન્ટ (ગ્રાન્ડ રેપિડ્સ, એમ આઈ:બેકર એકેડેમિક, ૨૦૧૪), પૃષ્ઠ. ૩૧૯. 

જો ન્યાયી મૃતકોના આત્માઓ પહેલેથી જ સ્વર્ગમાં દેવ સાથે હોય, તો પાઊલે ખ્રિસ્તી આશા તરીકે અંતિમ પુનરુત્થાનનો ઉલ્લેખ કરવાની જરૂર નથી; તે ફક્ત ઉલ્લેખ કરી શક્યા હોત કે પ્રામાણિક લોકો પહેલેથી જ દેવ સાથે છે. પરંતુ, તેના બદલે, તે કહે છે કે “જેઓ ઈસુમાં ઊંઘે છે” (૧ થેસ્સા. ૪:૧૪) તેઓને અંત સમયે દેવ ઉઠાડશે. 

પુનરુત્થાનની અંતિમ આશાએ દુઃખી થેસ્સાલોનિકીઓને દિલાસો આપ્યો. એ જ આશા આપણને એ પીડાદાયક પળોમાં આત્મવિશ્વાસ સાથે સામનો કરવામાં મદદ કરી શકે છે જ્યારે મૃત્યુનો ડંખ આપણા પ્રિયજનોને આપણાથી છીનવી લે છે.