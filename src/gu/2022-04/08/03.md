---
title: “હું પાછો આવીશ”
date: 14/11/2022
---

`વાંચો, યોહાન ૧૪:૧-૩. ઈસુએ ફરીથી આવવાનું વચન આપ્યું તેને લગભગ ૨, ૦૦૦ વર્ષ થઈ ગયા છે. જોકે તે ઘણો લાંબો સમય થઇ ગયો છે. આ વચન આપણી પેઢી માટે પણ લાગુ પડે છે, તેમ છતાં આપણે બીજાઓને એ સમજાવવામાં કેવી રીતે મદદ કરી શકીએ? `

પ્રકટીકરણના પુસ્તકમાં ઈસુએ ચાર વખત કહ્યું, “જુઓ હું થોડીવારમાં આવું છું!” (પ્રકટી. ૩:૧૧; પ્રકટી. ૨૨:૭, ૧૨, ૨૦) તેમના ટૂંક સમયમાં આવવાની અપેક્ષાએ ધર્મ પ્રચારકોએ આ લક્ષ્યાંક ને આગળ ધપાવ્યું અને સદીઓથી અસંખ્ય ખ્રિસ્તીઓના જીવનને આશાથી ભરી દીધું. પરંતુ પેઢી દર પેઢી મૃત્યુ થતા રહ્યા, અને આ વચન પ્રમાણેની ઘટના હજુ સુધી બની નથી. અને આમ, ઘણા લોકો પૂછ્યા કરે છે: “ઈસુ ટૂંક સમયમાં આવી રહ્યાં છે” એવો પ્રચાર આપણે ક્યાં સુધી કરવો પડશે? શું આ શબ્દોએ અવાસ્તવિક અપેક્ષા પેદા કરી છે? (જુઓ ૨પીત્તર ૩:૪)

ઘણા ખ્રિસ્તીઓએ લાંબા “વિલંબ” વિશે ફરિયાદ કરી છે (સરખામણી કરો માત્થી ૨૫:૫). પરંતુ આપણે, હકીકતમાં, કેવી રીતે જાણી શકીએ કે તે લાંબો “વિલંબ” છે? ખ્રિસ્તના પાછા ફરવાનો “યોગ્ય” સમય શું હશે? શું તે ૫૦ વર્ષ પહેલા, ૧૫૦, ૦૦૦ હશે? જે ખરેખર મહત્વનું છે તે બાઈબલનું વચન છે કે “વિલંબનો જેવો અર્થ કેટલાએક લોકો કરે છે, તેમ પ્રભુ પોતાના વચન સંબંધી વિલંબ કરતો નથી; પણ કોઈનો નાશ ન થાય, પણ સઘળા પશ્ચાતાપ કરે, એવું ઈચ્છીને પ્રભુ તમારે વિષે ધીરજ રાખે છે.” (૨પીત્તર ૩:૯)

ઈસુના સ્વર્ગારોહણને લાંબો સમય થયો હોવા છતાં, તેમના આગમનનું વચન આજે પણ સુસંગત છે. શા માટે? કારણ કે આપણી પાસે જે કંઈ છે તે આપણું પોતાનું ટૂંકું જીવન છે (ગીત. ૯૦:૧૦), ત્યારબાદ કબરમાં બેભાન આરામ (સભા. ૯:૫, ૧૦), અને પછી, આપણું ભાગ્ય બદલવાની કોઈ તક વિના અંતિમ પુનરુત્થાન. (હેબ્રી. ૯:૨૭). જ્યાં સુધી દરેક મૂએલાંઓનો સંબંધ છે (પાઠ ત્રણમાં જણાવ્યા મુજબ), કારણ કે બધા મૂએલાં નિદ્રાધીન અને બેભાન છે, ખ્રિસ્તનું બીજું આગમન તેમના મૃત્યુ પછી એક કે બે ક્ષણ કરતાં વધુ નથી. તમારા માટે, તમારા પોતાના અંગત અનુભવમાં (દરેક ઉંમરના દેવના લોકો માટે), ખ્રિસ્તનું પુનરાગમન તમારા મરણ પછી એક ક્ષણ કરતાં વધુ નથી. તે ખૂબ જ જલ્દી છે, શું તે નથી? 

દરેક પસાર થતો દિવસ આપણને એક દિવસ સ્વર્ગના વાદળોમાં પ્રભુ ઈસુ ખ્રિસ્તના ભવ્ય દેખાવની નજીક લાવે છે. તેમ છતાં આપણે જાણતા નથી કે તે ક્યારે આવશે, આપણે ચોક્કસ કહી શકીએ કે તે આવશે, અને તે ખરેખર મહત્વનું છે. 

`એક પાળકે ઉપદેશ આપતાં, એવી દલીલ કરી કે ખ્રિસ્ત ક્યારે પાછા ફરશે તેનું કોઈ અગત્ય નથી. તેણે ફક્ત તેની કાળજી લીધી કે ખ્રિસ્ત પાછા આવવાના છે. તે તર્ક તમારા માટે કેવી રીતે કામ કરે છે, અને તે કેવી રીતે મદદ કરી શકે છે, જો તમે ખ્રિસ્તના હજુ સુધી પાછા ન ફરવાને કારણે નિરાશ થયા છો?`