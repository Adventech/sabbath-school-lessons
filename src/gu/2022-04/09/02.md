---
title: શ્રીમંત માણસ અને લાજરસ
date: 20/11/2022
---

`વાંચો લુક ૧૬:૧૯-૩૧. શા માટે આ વાર્તા મૃત્યુ પછીના જીવનનું શાબ્દિક વર્ણન નથી?`

કેટલાક વિદ્વાનો સૂચવે છે કે લુક૧૬:૧૯-૩૧નું શાબ્દિક અર્થઘટન કરવું જોઈએ, એટલે કે, મૃતકોની સ્થિતિનું વર્ણન કરવું. પરંતુ આ દૃષ્ટિકોણ ઘણા બાઇબલ વિરુદ્ધ નિર્ણયો તરફ દોરી જશે અને આપણે પહેલાથી જ જોયેલા ઘણા ફકરાઓનો વિરોધાભાસ કરશે. 

પ્રથમ, આપણે સ્વીકારવું પડશે કે સ્વર્ગ અને નરક બંને સ્થળોના રહેવાસીઓ વચ્ચે વાતચીતને મંજૂરી આપવા જેટલાં નજીક છે (લુક ૧૬:૨૩-૩૧). આપણે એમ પણ માની લેવું પડશે કે, મૃત્યુ પછીના જીવનમાં, જ્યારે શરીર કબરમાં રહે છે, ત્યાં “આંખો,” “આંગળી,” “જીભ” સાથે આધ્યાત્મિક આત્માનું સભાન સ્વરૂપ રહે છે. અને જે તરસ પણ અનુભવે છે (લુક ૧૬:૨૩, ૨૪). 

જો આ કલમો માનવીય મૃત્યુની સ્થિતિનું વર્ણન હોત, તો સ્વર્ગ ચોક્કસપણે આનંદનું સ્થાન ન હોત કારણ કે બચાવ પામેલાં તેમના ખોવાયેલા પ્રિયજનોની અનંત વેદનાઓને નજીકથી નિહાળીને દુઃખી થાત, અને તેમની સાથે સંવાદ પણ કરી શકત. (લુક ૧૬:૨૩-૩૧). નરકમાં તેના વહાલા બાળકની અવિરત યાતનાઓ જોતી વખતે માતા સ્વર્ગમાં કેવી રીતે ખુશ હોઈ શકે? આવા સંદર્ભમાં, દેવનું વધુ દુ:ખ, રુદન અને પીડા નહીં હોવાનું વચન પૂર્ણ થવું લગભગ અશક્ય હોય (પ્રકટી. ૨૧:૪). 

આવી અસંગતતાને લીધે, ઘણા આધુનિક બાઈબલના વિદ્વાનો શ્રીમંત માણસ અને લાજરસની વાર્તાને એક દૃષ્ટાંત તરીકે માને છે, જેમાંની દરેક વિગતનું શબ્દોમાં વર્ણન કરી શકાતું નથી. જ્યોર્જ ઇ. લેડ, જો કે એડવેન્ટિસ્ટ ન હોવા છતાં, ચોક્કસપણે અહીં એક જેવાં લાગે છે જ્યારે તે કહે છે કે આ વાર્તા સંભવતઃ “એક દૃષ્ટાંત હતું જેણે વર્તમાન યહૂદી વિચારસરણીનો ઉપયોગ કર્યો હતો અને તેનો હેતુ મૃતકોની સ્થિતિ વિશે કંઈપણ શીખવવાનો નથી.”- જી. ઈ. એલ. “એસકેટોલોજી” ધ ન્યૂ બાઇબલ ડિક્શનરીમાં, જે. ડી. ડગ્લાસ દ્વારા સંપાદિત (ગ્રાન્ડ રેપિડ્સ, એમ. આઈ. એડર્મન્સ), પૃષ્ઠ. ૩૮૮. 

શ્રીમંત માણસ અને લાજરસનું દૃષ્ટાંત સારા પોશાક પહેરેલા “શ્રીમંત માણસ” અને “લાજરસ નામનો એક ભિખારી, ફોલ્લાથી ભરેલો” વચ્ચે તીવ્ર વિરોધાભાસ રજૂ કરે છે (લુક ૧૬:૧૯, ૨૦). આ ઉદાહરણ શીખવે છે કે (૧) વર્તમાનમાં સ્થિતિ અને સામાજિક માન્યતા ભવિષ્યના પુરસ્કાર માટે માપદંડ નથી, અને (૨) દરેક વ્યક્તિનું અનંત ભાગ્ય આ જીવનમાં નક્કી કરવામાં આવે છે અને પછીના જીવનમાં તેને ઉલટાવી શકાતું નથી (લુક ૧૬:૨૫, ૨૬). 

`“પણ તેણે તેને કહ્યું,” જો મુસા તથા પ્રબોધકોનું તેઓ નહિ સાંભળે, તો જો મૂએલાંઓમાંથી કોઈ ઊઠે, તો પણ તેઓ માનવાના નથી. ““ (લુક ૧૬:૩૧) બાઇબલની સત્તા વિશે આપણે ઈસુના શક્તિશાળી શબ્દોમાંથી કયો સંદેશ લેવો જોઈએ અને આપણે તેને કેવો પ્રતિભાવ આપવો જોઈએ?`