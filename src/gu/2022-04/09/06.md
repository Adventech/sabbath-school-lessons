---
title: વેદી હેઠળ આત્માઓ
date: 24/11/2022
---

`વાંચો પ્રકટીકરણ ૬:૯-૧૧. મૃત શહીદોના “આત્મા” કેવી રીતે “વેદીની નીચે” રડી શકે છે?`

પાંચમી મુદ્રા તોડવામાં આવી ત્યારેનું એક અસામાન્ય દ્રશ્ય છે. શહીદોના આત્માઓ રૂપક સ્વરૂપે “વેદીની નીચે” દેવનાં વચનો ને લીધે જે સહન કર્યું હતું તેનો બદલો લેવા માટે રડતા જોવામાં આવ્યા હતા (પ્રકટી. ૬:૯-૧૧). કેટલાક ટીકાકારો આ “વેદી” ને સાતમી મુદ્રા તોડવામાં આવેલી તે સમયની ઉલ્લેખિત ધૂપની વેદી તરીકે દર્શાવવા પ્રયત્ન કરે છે (પ્રકટી. ૮:૧-૬). પરંતુ પ્રકટીકરણ ૬:૯-૧૧ માં “લોહી” (“ધૂપ” ને બદલે) નો સંદર્ભ આપણને અહીં દહનીયાર્પણની વેદી તરફ સંકેત કરે છે, જ્યાં બલિદાનનું લોહી રેડવામાં આવતું હતું (લેવીય ૪:૧૮:૩૦, ૩૪). જેમ તે બલિદાનોનું લોહી વેદીની આસપાસ છાંટવામાં આવતું હતું, તેમ શહીદોનું રક્ત પ્રતીકાત્મક રીતે દેવની વેદી પર રેડવામાં આવ્યું હતું જ્યારે, દેવના વચન અને ઈસુની સાક્ષીને વળગી રહેનારાઓ (પ્રકટી. ૬:૯ આ પણ જુઓ. પ્રકટી. ૧૨:૧૭, પ્રકટી. ૧૪:૧૨), પોતાના જીવ ગુમાવે છે. 

વેદી હેઠળના “આત્માઓ” પણ પ્રતીક છે. તેમને શાબ્દિક રીતે લેવાથી, કોઈ એક તારણ કાઢવું પડશે કે શહીદો સ્વર્ગમાં સંપૂર્ણ રીતે ખુશ નથી, કારણ કે તેઓ હજી પણ તેમણે ભોગવેલી સજા ના બદલા માટે પોકાર કરી રહ્યા છે. આ કદાચિત જ એવું લાગે છે કે તેઓ તારણના ઈનામનો આનંદ માણી રહ્યા છે. વેરની ઈચ્છા તમારા જીવનને દુઃખી બનાવી શકે છે. પરંતુ શું તમારા મૃત્યુને પણ?

ઉપરાંત, એ યાદ રાખવું અગત્યનું છે કે યોહાનને સ્વર્ગનું જે સંદર્શન કરાવવામાં આવ્યું હતું તેવું તે વાસ્તવમાં નથી. “ત્યાં કોઈ સફેદ, લાલ, કાળા કે આછા રંગના ઘોડાઓ નથી જેવાં લડાયક સવારો હોય છે. લોહી વહેતા છરીના ઘા સાથે ઘેટાંના રૂપમાં ઈસુ ત્યાં દેખાતા નથી. નોંધેલ ચાર જાનવરો એ ખરેખર પાંખોવાળા પ્રાણી જીવોનું પ્રતિનિધિત્વ કરતા નથી. . . . તેવી જ રીતે, સ્વર્ગમાં વેદીની નીચે કોઈ ‘આત્મા’ પડેલા નથી. આખું દ્રશ્ય એક ચિત્ર સ્વરૂપે અને પ્રતીક રૂપે રજૂ કરવામાં આવ્યું હતું.” —ધ એસડીએ બાઇબલ કોમેન્ટરી, વોલ્યુમ. ૭, પૃષ્ઠ. ૭૭૮. 

જ્યોર્જ ઇ. લેડ. કે જેઓ -એડવેન્ટિસ્ટ નથી તમણે, લખ્યું (પણ એક એડવેન્ટિસ્ટની જેમ): “હાલના કિસ્સામાં [પ્રકટી. ૬:૯-૧૧], વેદી સ્પષ્ટપણે બલિદાનની વેદી છે, જ્યાં બલિદાનનું લોહી રેડવામાં આવતું હતું. યોહાને વેદી હેઠળ શહીદોના આત્માઓને જોયા તે હકીકતને મૃતકોની સ્થિતિ અથવા મૃતકોની વચલી સ્થિતિ સાથે કોઈ લેવાદેવા નથી; તેઓ ઈશ્વરના નામે શહીદ થયા હતા તે હકીકતને ચિત્રિત કરવાની તે એક માત્ર આબેહૂબ રીત છે.”—એ કોમેન્ટરી ઓન ધ રેવેલેશન ઓફ જ્હોન (ગ્રાન્ડ રેપિડ્સ, એમઆઈ:એર્ડમેન્સ, ૧૯૭૨), પૃષ્ઠ. ૧૦૩. 

`કોણે (ખાસ કરીને જેઓ અન્યાયનો ભોગ બન્યા છે) ન્યાય માટે પોકાર કર્યો નથી, ને જે હજુ આવ્યા નથી? શા માટે આપણે આગ્રહથી વિશ્વાસ રાખવો જોઈએ કે આખરે આ દુનિયામાં ન્યાયનો જે અભાવ છે તે આવશે? આ અદ્ભુત વચનોમાંથી તમે શું દિલાસો મેળવી શકો છો?`