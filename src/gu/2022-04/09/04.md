---
title: વિદાય લેવી અને ખ્રિસ્ત સાથે રહેવું
date: 22/11/2022
---

`ફિલિપી ૧:૨૧-૨૪ અને ૧ થેસ્સાલોનીકી ૪:૧૩-૧૮ વાંચો. પાઊલે ક્યારે “પ્રભુ સાથે” (ફિલિપી. ૧:૨૩) અને “ખ્રિસ્ત સાથે” (૧ થેસ્સા. ૪:૧૭) રહેવાની અપેક્ષા રાખી હતી?`

પાઉલ હવે “ખ્રિસ્તમાં” જીવવાની ઉતેજનાથી પ્રેરિત હતો (૨ કોરીંથી. ૫:૧૭) અને તેમના બીજા આગમન પછી “ખ્રિસ્ત સાથે” (જુઓ૧થેસ્સા. ૪:૧૭). પ્રેરિત માટે, મૃત્યુ પણ તેમના તારણહાર અને દેવથી તેમને જુદાં પાડી શકશે નહીં તે ખાતરી છે. જેમ તેણે રૂમીઓને લખેલા પત્રમાં કહ્યું હતું તેમ, “ન તો મરણ કે જીવન” “આપણને ઈશ્વરના પ્રેમથી અલગ કરી શકતા નથી જે આપણા પ્રભુ ખ્રિસ્ત ઈસુમાં છે” (રૂમી. ૮:૩૮, ૩૯). “કારણકે જો જીવીએ છીએ, તો પ્રભુની ખાતર જીવીએ છીએ; તે માટે ગમે તો આપણે જીવીએ કે મરીએ, તો પણ આપણે પ્રભુના જ છીએ.” (રૂમી. ૧૪:૮) 

આ નિશ્ચિતતાને ધ્યાનમાં રાખીને, પાઊલે એવા વિશ્વાસીઓ વિશે વાત કરી કે જેઓ પહેલાથી જ “ઈસુમાં ઊંઘનારાઓ” તરીકે મૃત્યુ પામ્યા હતા (૧ થેસ્સા. ૪:૧૪) અને જેઓ અનંત જીવન પ્રાપ્ત કરવા માટે ખ્રિસ્તના બીજા આગમન સમયે ઊઠશે (૧ કોરીંથી. ૧૫:૧૬-૧૮, ૧ થેસ્સા. ૪:૧૩-૧૮). 

જ્યારે પાઉલે તેની “વિદાય લેવાની અને ખ્રિસ્ત સાથે રહેવાની ઇચ્છા” (ફિલિપી. ૧:૨૩) નો ઉલ્લેખ કર્યો, ત્યારે શું તે એમ સૂચવે છે કે મૃત્યુ પછી તેનો આત્મા ખ્રિસ્ત સાથે સભાનપણે જીવવા જશે? એમ નહિ. આ કલમમાં, “પાઊલ આ વર્તમાન મુશ્કેલીમાં રહેલા અસ્તિત્વને છોડીને ખ્રિસ્ત સાથે રહેવાની તેમની ઇચ્છાને મૌખિક રીતે વર્ણવે છે, બે ઘટનાઓ વચ્ચેના સમયના કોઈપણ વિરામનો સંદર્ભ લીધા વિના. આ કલમ શીખવતી નથી કે પાઊલ મૃત્યુ સમયે સ્વર્ગમાં જવાની અપેક્ષા રાખતા હતા. તે ખૂબ જ સ્પષ્ટ હતો કે બીજા આગમન સુધી તેને તેનો પુરસ્કાર પ્રાપ્ત થશે નહીં (૨ તીમોથી ૪:૮).” 

ટૂંકમાં, પાઉલ “કહે છે કે મૃત્યુ પછી અલગ થયા પછી જે વાત તે જાણશે તે ખ્રિસ્ત સ્વર્ગના વાદળોમાં મૃતકોને સજીવન કરવા આવશે, જ્યારે તે ‘પ્રભુ સાથે હશે’ (૧ થેસ્સા. ૪:૧૭). એ પણ નોંધવું જોઈએ કે બાઇબલના લેખકો અમુક સમયે એકસાથે બે ઘટનાઓનો ઉલ્લેખ કરે છે જે લાંબા સમયે અલગ થઈ શકે છે.” —એન્ડ્રુઝ સ્ટડી બાઇબલ, પૃષ્ઠ. ૧૫૫૫. 

પરંતુ શા માટે પાઉલ જીવવા કરતાં મરવાનું પસંદ કરે છે? કારણ કે તે પછી આખરે તે બધી મુશ્કેલીઓમાંથી આરામ કરી શકે, શારીરિક પીડા સહન કરવાની જરૂર વગર (૧ કોરીંથી. ૯:૨૭). અને તે સંપૂર્ણ ચોક્કસતા સાથે આમ કરશે કે બીજા આગમન સમયે તેને “ન્યાયપણાનો મુગટ” પ્રાપ્ત થાય (૨ તીમોથી ૪:૬-૮). જોકે પાઉલ ચોક્કસપણે મરવા માંગતા ન હતા, તે જાણતા હતા કે જ્યારે તે આમ કરશે ત્યારે શું થશે. 

`ખાસ કરીને મુશ્કેલ સમયમાં, કોણે નથી વિચારતું કે મૃત્યુમાં આંખો બંધ કરીએ તો કેટલું સારું અને, પછી જે વસ્તુ જાણીએ તે, “ખ્રિસ્ત સાથે હોઈએ” ? આ વિચાર આપણને કેવી રીતે એ સમજવામાં મદદ કરે છે કે પાઉલ ફિલિપીમાં શું કહેતા હતા?`