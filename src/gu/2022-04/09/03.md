---
title: “આજ તું મારી સાથે પારાદેશમાં હોઈશ. . .”
date: 21/11/2022
---

આત્માના અમરપણાને સાબિત કરવાનો પ્રયાસ કરવા માટે સૌથી વધુ ઉપયોગમાં લેવાતા બાઇબલના ફકરાઓમાંનો એક છે, લુક ૨૩:૪૩ — “તેમણે તેને કહ્યું, કે હું તને ખચીત કહું છું, કે આજ તું મારી સાથે પારાદેશમાં હોઈશ.” બાઇબલની લગભગ તમામ આવૃત્તિઓ (થોડા અપવાદો સાથે) આ લખાણનો સમાન રીતે અનુવાદ કરે છે, જે એવી છાપ આપે છે કે ખ્રિસ્તનું મૃત્યુ થયું તે જ દિવસે, ખ્રિસ્ત અને ચોર સ્વર્ગમાં સાથે હશે. આનાથી આપણને આશ્ચર્ય ન થવું જોઈએ કારણ કે તે અનુવાદો બાઈબલના વિદ્વાનો દ્વારા કરવામાં આવ્યા છે જેઓ આત્માના કુદરતી અમરપણાના સિદ્ધાંતમાં વિશ્વાસ કરે છે. પરંતુ શું આ લખાણનો શ્રેષ્ઠ અનુવાદ છે?

`લુક ૨૩:૪૩ ને યોહાન ૨૦:૭ અને યોહાન ૧૪:૧-૩ ની સાથે સરખાવો. ઈસુએ મગદલ્લાની મરિયમ અને શિષ્યોને આપેલા વચનના પ્રકાશ પ્રમાણે વધસ્તંભ પર પસ્તાવો કરનાર ચોરને કહેલા વચનને કેવી રીતે સમજવું?`

ધારો કે ખ્રિસ્ત અને ચોર તે જ દિવસે સ્વર્ગ ગયા હતા તો ઈસુના પુનરુત્થાન પછી મગદલ્લાની મરિયમને કહેલા શબ્દો વિરોધાભાસ કરે છે, જે ખાતરી આપે છે કે તે હજુ સુધી સ્વર્ગમાં તેમના પિતાની હાજરીમાં ગયા ન હતા (યોહન ૨૦:૧૭). આ ભૂલ, કે તે દિવસે ઈસુ અને પસ્તાવો કરનાર ચોર બંને સ્વર્ગમાં ગયા હતા, તે ઈસુના તેમના શિષ્યોને આપેલા વચનનો પણ વિરોધાભાસ કરે છે કે તેઓને તેમના બીજા આગમન સમયે જ સ્વર્ગમાં લઈ જવામાં આવશે (યોહાન ૧૪:૧-૩). 

લુક ૨૩:૪૩ માં મુદ્દો એ છે કે શું “આજે” એ ક્રિયાવિશેષણ (ગ્રીક સંદેશ)કે તે ક્રિયાપદ સાથે જોડાયેલું હોવું જોઈએ જે તેને અનુસરે છે (“બનવું”) અથવા તે ક્રિયાપદ સાથે જોડાયેલું હોવું જોઈએ જે તેની આગળ આવે છે (“કહેવું”). વિલ્સન પારોસચી તારણ કાઢે છે કે “વ્યાકરણના દૃષ્ટિકોણથી” સાચો વિકલ્પ નક્કી કરવો લગભગ અશક્ય છે. “લુક, જો કે, આ ક્રિયાવિશેષણને અગાઉના ક્રિયાપદ સાથે વાપરવાનું ચોક્કસ વલણ ધરાવે છે. લુક અને પ્રેરિતોના કૃત્યોમાં સંદેશાની ૨૦ ઘટનાઓમાંથી ૧૪ ઘટનાઓમાં આવું થાય છે.” —વિલ્સન પેરોસ્કી, “અલ્પવિરામનું મહત્વ ખૂબ રહેલું છે:લુક ૨૩:૪૩નુ વિશ્લેષણ, કરો.” ઇન ધ મીનીસ્ટ્રી, જૂન ૨૦૧૩, પૃષ્ઠ. ૭. 

`વાંચો (લુક ૨૩:૩૯-૪૩), પસ્તાવો કરનાર ચોરની વાર્તા, જાણીને કે પોતે પાપી છે, દેવને અર્પણ કરવા માટે કંઈ નથી તે હકીકત જાણવા છતાં, ખ્રિસ્ત દ્વારા અનંત જીવનનું વચન આપવામાં આવ્યું હતું. આ વાર્તા એકલા વિશ્વાસ દ્વારા તારણના મહાન સત્યને કેવી શક્તિશાળી રીતે પ્રગટ કરે છે? આપણે કઈ રીતે પેલા ચોર જેવા છીએ? આપણે કઈ રીતે અલગ છીએ?`