---
title: બંદીખાનામાં આત્માઓને ઉપદેશ
date: 23/11/2022
---

`વાંચો, ૧પીત્તર ૩:૧૩-૨૦. ખ્રિસ્તે કેવી રીતે “બંદીખાનામાં રહેલા આત્માઓને ઉપદેશ. . . નુહના દિવસોમાં” ? (ઉત્પત્તિ ૪:૧૦ પણ જુઓ.)`

ટીકાકારો કે જેઓ આત્માના કુદરતી અમરપણામાં માને છે તેઓ સામાન્ય રીતે નિર્દેશ કરે છે કે ખ્રિસ્તે “બંદીખાનામાં પડેલા આત્માઓને” ઉપદેશ આપ્યો (૧પીત્તર ૩:૧૯) જ્યારે તેઓ હજી પણ કબરમાં આરામ કરી રહ્યા હતા. તેઓ આત્મામાં સજીવન થયા, તેમણે જળપ્રલય પહેલાનાં મૃત્યુ પામેલાંના આત્માઓને ઉપદેશ આપ્યો. 

છતાં, આ કાલ્પનિક કલ્પના બાઈબલની દૃષ્ટિએ અસ્વીકાર્ય છે કારણ કે મૂએલાંઓ માટે તારણની બીજી કોઈ તક નથી (હેબ્રી. ૯:૨૭, ૨૮). તો, જેમની પાસે તારણની વધુ તક ન હતી તેઓને ઈસુ શા માટે પ્રચાર કરે?

તેમ છતાં સૌથી અગત્યનું, આ સિદ્ધાંત બાઈબલના શિક્ષણથી વિરુદ્ધ દર્શાવે છે કે અંતિમ પુનરુત્થાન સુધી મૃત લોકો કબરમાં બેભાન રહે છે (અયૂબ ૧૪:૧૦-૧૨; ગીતશાસ્ત્ર. ૧૪૬:૪; સભાશિક્ષક ૯:૫, ૧૦; ૧ કોરીંથી. ૧૫:૧૬-૧૮; ૧ થેસ્સા. ૪:૧૩-૧૫). 

ઉપરાંત, જો આ કલમ ખરેખર સ્પષ્ટ કરે છે કે ઈસુ, જ્યારે કબરમાં શારીરિક રીતે હતા, નરકમાં ગયા અને જળપ્રલય પહેલાંના દુષ્ટ મૂએલાંઓને ઉપદેશ આપ્યો, તો શા માટે ફક્ત તેઓએ જ તેમનો સંદેશ સાંભળ્યો? શું તેમની સાથે અન્ય કોઈ ખોવાયેલા આત્માઓ નરકમાં સળગતા ન હતા? શા માટે ફક્ત તેઓ જ તેમનો ઉપદેશ સાંભળી શક્યા?

એ સૂચવવું પણ અર્થ વગરનું છે કે ખ્રિસ્તે નુહના સમયમાં આજ્ઞાભંગ કરનારા દૂતોને ઉપદેશ આપ્યો હતો. જ્યારે “બંદીખાનામાં રહેલા આત્માઓ”નું વર્ણન “અગાઉ” પણ આજ્ઞાભંગ કરનારા (૧ પીત્તર ૩:૧૯, ૨૦) તરીકે કરવામાં આવ્યું છે, ત્યારે બાઇબલ દુષ્ટ દૂતો વિશે જણાવે છે જે આજે પણ અનઆજ્ઞાંકિત છે (એફેસી. ૬:૧૨, ૧પીત્તર ૫:૮). તદુપરાંત, પતન પામેલાં દૂતોને “અંધકારમાં રાખવામાં આવે છે, મોટા દિવસના ન્યાયકરણ સુધી સનાતન બંધનથી બંધાયેલા છે”તારણની કોઈ તક વિના. (યહુદા ૬)

આપણે નોંધવું જોઈએ કે ૧પીત્તર ૩:૧૯ મી કલમમાં “બંદીખાનામાં પડેલા આત્માઓ” કલમ ૨૦ માં “નુહના દિવસોમાં” (જળપ્રલય પહેલાનાં મૃત આત્માઓને) “અનાજ્ઞાકારી” વિરોધીઓ તરીકે ઓળખાયા છે. (ગ્રીક ન્યુમા) આત્મા શબ્દનો ઉપયોગ આ લખાણમાં અને અન્યત્ર નવા કરારમાં (૧કોરીથી. ૧૬:૧૮, ગલાતી ૫:૧૮), જીવંત લોકોના સંદર્ભમાં કરવામાં આવ્યો છે જેઓ તારણના આમંત્રણને સાંભળી અને સ્વીકારી શકે છે. “કેદખાનામાં” અભિવ્યક્તિ દેખીતી રીતે શાબ્દિક કેદખાનનો ઉલ્લેખ નથી, પરંતુ પાપ રૂપી કેદખાનનો ઉલ્લેખ કરે છે જેમાં અપરિવર્તિત માનવ સ્વભાવ જોવા મળે છે (રૂમી ૬:૧-૨૩; રૂમી ૭:૭-૨૫).

જળપ્રલય પહેલાનાં આજ્ઞાભંગ કરનારાઓને ખ્રિસ્તનો ઉપદેશ નુહ દ્વારા આપવામાં આવ્યો હતો, જેને ઈશ્વરે દૈવી રીતે સૂચના આપી હતી (હેબ્રી. ૧૧:૭) અને તેમના સમયના લોકો માટે “ન્યાયીપણાના ઉપદેશક” બન્યા (૨ પીત્તર ૨:૫). પીત્તરે જે કલમોમાં વફાદાર રહેવાનો અર્થ બતાવ્યો હતો તે વિશ્વાસુ રહેવું થાય છે, જે મૂએલાંની સ્થિતિમાં શક્ય નથી.