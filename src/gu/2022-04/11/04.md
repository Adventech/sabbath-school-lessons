---
title: પુનર્જન્મ
date: 06/12/2022
---

અમર આત્માની મૂર્તિપૂજક કલ્પના આત્માના પુનર્જન્મ અથવા (આત્માના)દેહપલટો બાઈબલની વિરુદ્ધના સિદ્ધાંત માટે પાયો પૂરો પાડે છે. આ સિદ્ધાંત વિશ્વના કેટલાક મુખ્ય ધર્મો દ્વારા અપનાવવામાં આવ્યો છે. જ્યારે મોટાભાગના ખ્રિસ્તીઓ અમર આત્માના અસ્તિત્વમાં માને છે જે મૃત્યુ પછી કાયમી સ્વર્ગ અથવા નરકમાં રહે છે, જેઓ પુનર્જન્મમાં માને છે તેઓના મત પ્રમાણે અમર આત્મા પૃથ્વી પર મૃત્યુ અને પુનર્જન્મના ઘણા ચક્રમાંથી પસાર થાય છે. 

કેટલાક લોકો માટે, પુનર્જન્મ એ આધ્યાત્મિક ઉત્ક્રાંતિની પ્રક્રિયા હોવાનું માનવામાં આવે છે જે આત્માને સંપૂર્ણતા તરફની તેની સફરમાં જ્ઞાન અને નૈતિકતાના વધુ ઊંચા સ્તરો પ્રાપ્ત કરવાની મંજૂરી આપે છે. હિન્દુઓ માને છે કે અનંત આત્મા જીવનના છ વર્ગોમાં સભાનતા અથવા “સંસાર” ની પ્રગતિમાંથી પસાર થાય છે: જળચર, વનસ્પતિ, સરિસૃપ અને જંતુઓ, પક્ષીઓ, પ્રાણીઓ અને મનુષ્યો, જેમાં સ્વર્ગના રહેવાસીઓનો સમાવેશ થાય છે. 

`હેબ્રી. ૯:૨૫-૨૮ અને ૧પીત્તર ૩:૧૮ વાંચો. જો ઈસુ ફક્ત “એકવાર” મૃત્યુ પામ્યા (હેબ્રી. ૯:૨૮ ૧ પીત્તર ૩:૧૮) અને તેવી જ રીતે બધા મનુષ્યો ફક્ત “એકવાર” મૃત્યુ પામે છે (હેબ્રી. ૯:૨૭), તો કેટલાક કહેવાતા ખ્રિસ્તીઓ પણ કેમ પુનર્જન્મના અમુક સ્વરૂપમાં માને છે ?`

ઘણા લોકો શું માને છે તેના પર નહિ પણ તેઓ જે માનવા માંગે છે તેના પર વિશ્વાસ કરે છે. જો કોઈ સિદ્ધાંત તેમને જીવનમાં શાંતિ અને આરામ આપે, તો તે તેમના માટે ચર્ચાનું સમાધાન કરવા માટે પૂરતું છે. પરંતુ જેઓ બાઇબલને ગંભીરતાથી લે છે, તેમના માટે પુનર્જન્મના સિદ્ધાંતને સ્વીકારવાનો કોઈ રસ્તો નથી. 

પ્રથમ, આ સિદ્ધાંત “આત્મા”ના મૃત્યુ અને શરીરના પુનરુત્થાનના બાઈબલના ઉપદેશોનો વિરોધ કરે છે (૧ થેસ્સા. ૪:૧૩-૧૮). 

બીજું, તે ઇસુ ખ્રિસ્તના ઉદ્ધાર કાર્યમાં વિશ્વાસથી કૃપા દ્વારા તારણના સિદ્ધાંતને નકારી કાઢે છે (એફેસી. ૨:૮-૧૦) અને માનવ કાર્યોથી તેની ફેરબદલી કરે છે. 

ત્રીજો, સિદ્ધાંત બાઈબલના શિક્ષણનો વિરોધાભાસ કરે છે કે અનંત જીવન એ આ જીવનમાં વ્યક્તિના નિર્ણયો દ્વારા કાયમ માટે નક્કી કરવામાં આવે છે (માત્થી ૨૨:૧-૧૪, ૨૫:૩૧-૪૬). 
આ ચોથો સિદ્ધાંત ખ્રિસ્તના બીજા આગમન (યોહાન ૧૪:૧-૩) ના અર્થ અને સંગતતાના મૂલ્યમાં ઘટાડો કરે છે. 

અને પાંચમો, આ રીત મૃત્યુ પછીથી કોઈ વ્યક્તિ માટે હજુ પણ પોતાના જીવનની મુશ્કેલીઓને દૂર કરવાની તક આપે છે, જે બાઈબલની માન્યતાથી વિરુદ્ધ છે (હેબ્રી. ૯:૨૭). 

ટૂંકમાં, ખ્રિસ્તી વિશ્વાસમાં પુનર્જન્મના વિચાર માટે કોઈ સ્થાન નથી. 