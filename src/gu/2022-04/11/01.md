---
title: અંતિમ સમયની છેતરપિંડી
date: 03/12/2022
---

### આ સપ્તાહનો શાસ્ત્રાભ્યાસ
માત્થી ૭:૨૧-૨૭; યોહાન ૧૧:૪૦-૪૪; ૧પીત્તર ૩:૧૮;૧ શમૂ. ૨૮:૩-૨૫;એફેસી. ૬:૧૦-૧૮. 

> <p>સ્મૃતિસૂત્ર</p>
> “અને એમાં કંઈ આશ્ચર્ય નથી; કેમકે શેતાન પોતે પ્રકાશના દૂતનો વેશ લે છે. તેથી જો તેનાં સેવકો પણ ન્યાયપણાના સેવકોનો વેશ લે તો તે કંઈ મોટી વાત નથી; તેઓનાં કામ પ્રમાણે તેઓનો અંત થશે.” (૨ કોરીંથી. ૧૧:૧૪, ૧૫) 

આપણું વર્તમાન વિશ્વ અલૌકિક અને રહસ્યવાદમાં ઓગળી જતાં દ્રવ્ય સમાન બની ગયું છે, જેને હોલીવુડ(અમેરિકન સિનેમા સંસ્થા)આવું કરવામાં મદદ કરી રહી છે, જેઓને ભૂલ અને છેતરપિંડીનાં શંભુમેળામાં ધાર્મિક અને રહસ્યવાદી વિષયવસ્તુ સાથે ફિલ્મો બનાવવામાં કોઈ મુશ્કેલી નથી. જૂનું જૂઠ, “તમે નહીં જ મરશો!” (ઉત્પત્તિ ૩:૪) એ છેલ્લા દાયકાઓમાં સૌથી વધુ વંચાયેલા પુસ્તકો અને સૌથી વધુ જોવાયેલ ચલચિત્રો અને ઘણી લોકપ્રિય વિડિયોગેમ્સને પણ પ્રેરણા આપી છે. નિર્વિવાદપણે, આપણે શેતાનના સંમોહિત ભૂમિના સંપર્કમાં આવીએ છીએ અને લાલચમાં પડીએ છીએ, જે અસંખ્ય સ્વરૂપોમાં આવી શકે છે અને કેટલાક કિસ્સાઓમાં, વિજ્ઞાનના બહારના દેખાવમાં છુપાઈને પણ આવી શકે છે. 

સૌથી વધુ છેતરપીંડીની ઘટનાઓમાંની એક એવી છે કે જેને “મૃત્યુની નજીક” ના અનુભવો (NDEs) કહેવામાં આવે છે, જ્યાં “મૃત્યુ પામેલા” લોકો મૃત્યુ પછીના જીવનની વાર્તાઓ સાથે પાછા જીવનમાં આવ્યા છે. ઘણા લોકોએ આ ઘટનાઓને અમર આત્માના પુરાવા તરીકે જોઈ છે!

આ અઠવાડિયા દરમ્યાન આપણે રહસ્યવાદ, મૃત્યુ નજીકના અનુભવો, પુનર્જન્મ, પ્રેત વિદ્યાનો જાણકાર અને પૂર્વજોની પૂજા, સહિત અન્ય કેટલાક અંતિમ સમયની છેતરપિંડીઓનો વિચાર કરીશું. આ એવા ખતરનાક વિષયો છે કે જેનાથી આપણે વાકેફ હોવું જોઈએ પરંતુ તેમના પ્રભાવોથી પોતાની જાતને છતી કર્યા વિના. 