---
title: હવે, કોઈ મરણ નહિ કે રુદન નહિ
date: 28/12/2022
---

અમર આત્મા હંમેશ માટે સળગતા નરકમાં પીડાય છે, તે માન્યતા બાઈબલના શિક્ષણનો વિરોધાભાસ કરે છે કે, નવા સ્વર્ગ અને નવી પૃથ્વીમાં “હવે મૃત્યુ, દુ:ખ કે રુદન હશે નહીં” (પ્રકટી. ૨૧:૪). જો અનંત અગ્નિનો નરકનો સિદ્ધાંત સાચો હોત, તો “બીજું મૃત્યુ” સૃષ્ટિમાંથી પાપ અને પાપીઓને નાબૂદ કરે નહીં, પરંતુ તેમને ફક્ત દુ: ખ અને રડતા નરકમાં જ બંધ કરે. અને વધુ: આ માન્યતા પ્રમાણે સૃષ્ટિ ક્યારેય તેની મૂળ પૂર્ણતામાં સંપૂર્ણ રીતે પુનઃસ્થાપિત થાય નહીં. પરંતુ દેવની સ્તુતિ કરો કે બાઇબલ સંપૂર્ણપણે અલગ ચિત્ર પ્રગટ કરે છે!

`યશાયાહ ૨૫:૮, પ્રકટીકરણ ૭:૧૭ અને પ્રકટીકરણ ૨૧:૪ વાંચો. વર્તમાન વિશ્વની કસોટીઓ અને વેદનાઓ વચ્ચે આ કલમો આપણને કેવી રીતે આરામ અને આશા આપી શકે છે? `

જીવન ખૂબ જ કઠિન, અન્યાયી, ક્રૂર હોઈ શકે છે. કેટલાક લોકો, આપણા માટે ખૂબ જ પ્રિય હોય, અને મૃત્યુની ઠંડી નિષ્ઠુરતા તેમને ઘેરી વળે છે, ને આપણી પાસેથી તેમને છીનવી લે છે. અથવા અમુક લોકો આપણા જીવનમાં રહસ્યમય રીતે આવે છે, આપણી લાગણીઓ સાથે રમત રમે છે અને પછી જાણે કંઈ જ થયું નથી તેમ ચાલ્યા જાય છે. આપણે જેને પ્રેમ કરીએ છીએ અને વિશ્વાસ કરીએ છીએ તેમના દ્વારા દગો મેળવવો કેટલું દુઃખ કારક, આઘાતજનક હોય છે!

એવી ક્ષણો આવે છે જ્યારે, ભંગીત હૃદય સાથે, વિચારીએ છીએ કે શું જીવન જીવવા યોગ્ય છે?તેમ છતાં, આપણા દુ:ખને ધ્યાનમાં લીધા વિના, દેવ હંમેશા શક્ય તેટલા આંસુ આપણા ગાલ પરથી લૂછવા આતુર છે. પરંતુ આપણા કેટલાંક ભારે આંસુ તે ભવ્ય દિવસ સુધી વહેતા રહેશે જ્યારે મૃત્યુ, દુ: ખ અને રડવાનું અસ્તિત્વ બંધ થઈ જશે (પ્રકટી. ૨૧:૧-૫). 

આપણે વિશ્વાસ કરી શકીએ છીએ કે અંતિમ ચુકાદામાં દેવ દરેક મનુષ્ય સાથે ન્યાયી અને પ્રેમથી વર્તશે. આપણા બધા પ્રિયજનો જેઓ ખ્રિસ્તમાં મૃત્યુ પામ્યા છે, તેઓ અનંતજીવન જીવવા, આપણી સાથે રહેવા માટે મૃત્યુમાંથી સજીવન થશે. જેઓ અનંત જીવન માટે અયોગ્ય છે તેઓ “અપ્રિય” સ્વર્ગમાં અથવા હંમેશા સળગતા નરકમાં જીવ્યા વિના, અંતે તેઓનું અસ્તિત્વ સમાપ્ત થઈ જશે. દેવ દરેક સાથે જે રીતે વર્તે છે તેમાંથી સૌથી વધુ આરામ આપણને મળે છે. જ્યારે મર્ત્ય અમરપણું ધારણ કરશે, ત્યારે મુક્તિ મેળવનાર આનંદથી બૂમ પાડશે, “અરે! મરણ તારો જય ક્યાં? અરે, મરણ, તારો ડંખ ક્યાં?’’ (૧ કોરીંથી. ૧૫:૫૪, ૫૫)

પ્રભુએ વચન આપ્યું હતું કે તે નવું સ્વર્ગ અને નવી પૃથ્વી બનાવશે, “ . . અને આગલી બીનાઓનું સ્મરણ કરવામાં આવશે નહિ, તેઓ મનમાં આવશે નહિ.” (યશાયાહ ૬૫:૧૭) આનો અર્થ એ નથી કે સ્વર્ગ સ્મૃતિવિસ્મરણનું સ્થાન હશે, પરંતુ ભૂતકાળ સ્વર્ગના કાયમી આનંદને નબળો પાડશે નહીં. 

`અહીં માનવ અસ્તિત્વની અન્યાયી બરબાદી કોણે અનુભવી નથી? ખાસ કરીને ખરાબ સમયમાં, આપણે કેવી રીતે વિશ્વાસ કરવાનું શીખી શકીએ, અને શક્ય હોય ત્યાં સુધી, ઈશ્વરની ભલાઈ અને પ્રેમમાં આનંદ કરવાનું?`