---
title: '“તમે નહિ મરો”'
date: 04/10/2022
---

`વાંચો  ઉત્પત્તિ 3:4, યુગોથી આ જૂઠાણું પુનરાવર્તિત કરવાની કઈ અનેક જુદી જુદી રીતો છે?`

આ જુઠાણાની  એક શક્તિશાળી અભિવ્યક્તિ આત્માના  અમરત્વની  માન્યતામાં જોવા મળે છે. આ ખ્યાલ ઘણા પ્રાચીન ધર્મો અને તત્વજ્ઞાન પર આધારીત હતો. પ્રાચીન મિસરમાં તે શબપરીરક્ષણ પ્રથાઓ અને દફનની બાંધકામશૈલીને  પ્રેરિત કરે છે, જેમ કે પિરામિડમાં જોવા મળે છે. 

આ સિદ્ધાંત પણ ગ્રીક તત્વજ્ઞાનના મુખ્ય સ્તંભોમાંનો એક બન્યો. ઉદાહરણ તરીકે, પ્લેટો રિપબ્લિકમાં, સોક્રેટીસ ગ્લુકોનને પૂછે છે: “શું તમે જાણતા નથી કે આપણો આત્મા અમર છે અને ક્યારેય નાશ પામતો નથી?” પ્લેટોના ફેડોમાં(આત્માઓ પર લિખિત પુસ્તક), સોક્રેટીસ સમાન સ્વરમાં દલીલ કરે છે, કહે છે કે “આત્મા અમર અને અવિનાશી છે, અને આપણા આત્માઓ ખરેખર નરકમાં હશે.” આ દાર્શનિક ખ્યાલો મોટાભાગની પશ્ચિમી સંસ્કૃતિ અને  પ્રેરીતો પછીના ખ્રિસ્તી ધર્મને પણ આકાર આપશે. પરંતુ આ બધાની શુરુઆત, પહેલેથી જ એદન વાડીમાં, શેતાન સાથે થઇ હતી. 

એદન વાડીમાં લાલચના મૂળમાં, શેતાને હવાને ખાતરી આપી, “તમે ચોક્કસપણે મૃત્યુ પામશો નહીં!” (ઉત્પત્તિ 3:4). આ ભારપૂર્વકના નિવેદન સાથે, શેતાન તેના પોતાના શબ્દને દેવનાં વચન ઉપર મૂકે છે. 

`આત્માની અમરતાથી વિપરીત, આ કલમો શું શીખવે છે અને આ જૂઠાણાનો સામનો કરવા માટે તેનો ઉપયોગ કેવી રીતે કરી શકાય? (ગીત. 115:17; યોહન 5:28, 29; ગીત. 146:4; માત્થી 10:28; 1 કોરીંથી. 15:51-58).`

આત્માના કુદરતી અમરત્વનો શેતાની સિદ્ધાંત આપણા આધુનિક વિશ્વમાં પણ ચાલુ છે. પુસ્તકો, ચલચિત્રો અને ટીવી કાર્યક્રમો બધાએ આ વિચારને પ્રોત્સાહન આપવાનું ચાલુ રાખ્યું છે કે, જ્યારે આપણે મરીએ છીએ, ત્યારે આપણે ફક્ત બીજી સભાન અવસ્થામાં જઈએ છીએ. કેટલું દુર્ભાગ્યવશ  કે આ ભૂલ ઘણા ખ્રિસ્તીઓ પુલપીટ પરથી  પણ જાહેર કરે છે. વિજ્ઞાન પણ સામેલ થઈ ગયું છે. અમેરિકામાં એક સંસ્થા એવી ટેક્નોલોજી બનાવવાનો પ્રયાસ કરી રહ્યું છે અને તે દાવો કરે છે કે, અમને મૃતકોનો સંપર્ક કરવામાં સક્ષમ બનાવશે. તેઓ માને છે કે તેઓ(મૃતકો) હજી પણ જીવિત છે પરંતુ, “પોસ્ટમટીરિયલ વ્યક્તિઓ” તરીકે અસ્તિત્વ ધરાવે છે. આ ભૂલ આટલી પ્રચલિત હોવાથી, તેમાં કોઈ આશ્ચર્ય નથી કે આ છેતરપિંડી માનવ ઇતિહાસની અંતિમ ઘટનાઓમાં નિર્ણાયક ભૂમિકા ભજવશે. 

`આ અસત્ય તમારી પોતાની સંસ્કૃતિમાં કઈ રીતે પ્રગટ થાય છે? આપણી ઇન્દ્રિયો આપણને જે કહે છે તેના માટે આપણે શા માટે દેવનાં વચનો પર આધાર રાખવો જોઈએ?`