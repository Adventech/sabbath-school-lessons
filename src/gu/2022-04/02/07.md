---
title: 'વધુ અભ્યાસ'
date: 07/10/2022
---

વાંચો, એલેન જી. વ્હાઇટ, “ધ ટેમ્પટેશન એન્ડ ફોલ,” પૃષ્ઠ 52-62 અને “ધ પ્લાન ઑફ રિડેમ્પશન,” પૃષ્ઠ 63-70, પેટ્રિયાર્ક્સ એન્ડ પ્રોફેટ્સમાં; “ધ નોલેજ ઓફ ગુડ એન્ડ ઈવિલ, ના શિક્ષણમાં.” પૃષ્ઠ 23-27.

તાજેતરના વર્ષોમાં, ‘મૃત્યુની નજીકના અનુભવો’ (NDEs) કહેવાય છે, તેના પર અભ્યાસ કરવામાં આવ્યો છે. શું થાય છે કે લોકો “મરી જાય છે”, જેમાં તેમનું હૃદય ધબકતું બંધ થઈ જાય છે, અને તેઓ શ્વાસ લેવાનું બંધ કરે છે. જો કે, તેઓ પછી જીવનમાં પાછા આવે છે, પરંતુ  બીજા ક્ષેત્રના પ્રકાશમાં તરતા અસ્તિત્વને મળવાની વિચિત્ર વાતો  સાથે. કેટલાક લાંબા સમયથી મૃત એવાં સ્વજનોને મળવાની વાત પણ કરે છે. ઘણા, ખ્રિસ્તી લોકો પણ, જેઓ મૃત્યુ વિશેના સત્યને સમજતા નથી, તેઓ  માને છે કે આ વાતો આત્માના  અમરત્વનો વધુ પુરાવો છે. જો કે (આ અંગે સ્પષ્ટ ચેતવણી હોવી જોઈએ કે આ કંઈક ખોટું છે), આ અનુભવો ધરાવતા મોટાભાગના લોકો દાવો કરે છે કે NDEs દરમિયાન તેઓ જે આધ્યાત્મિક માણસોને મળ્યા હતા, તેઓએ તેમને દિલાસાના શબ્દો, પ્રેમ, શાંતિ અને ભલાઈ વિશે સરસ નિવેદનો આપ્યા હતા. પરંતુ તેઓએ ખ્રિસ્તમાં તારણ  વિશે, પાપ વિશે, અને ન્યાય વિશે કશું જ સાંભળ્યું  નથી.  ખ્રિસ્તીઓએ મૃત્યુ પછીના જીવનનો આનંદ માણતી વખતે, શું તેઓની સાથે સૌથી મૂળભૂત ખ્રિસ્તી ઉપદેશોનો થોડાંમાં થોડો આનંદ તો મેળવવો ન જોઈએ? તેમ છતાં, તેઓને જે શીખવવામાં આવે છે તે મોટે ભાગે નવા યુગના અંધવિશ્વાસ જેવું લાગે છે, અને સમજી શકાય છે કે, ઘણા કિસ્સાઓમાં, તેઓ “મૃત્યુ પામ્યા” તે પહેલા ખ્રિસ્તી ધર્મ તરફ ઓછું વલણ ધરાવતા હતાં. ઉપરાંત, શા માટે કોઈ પણ ખ્રિસ્તીને ખાતરી ન હતી કે તેમના NDEs એ ખ્રિસ્તી સ્વર્ગનું પૂર્વાવલોકન છે, અને ત્યાં નવા યુગની ભાવુકતાના મોટા ભાગના વિરોધમાં ક્યારેય કોઈ ખ્રિસ્તી ધર્મશાસ્ત્ર પ્રાપ્ત થયું નથી? જવાબ એ છે કે તેઓ એ જ દ્વારા છેતરવામાં આવી રહ્યા હતા જેમણે એદનમાં હવાને છેતરી હતી  અને તે જ જૂઠાણાથી પણ.  (જુઓ, પાઠ 11)
    
**ચર્ચા માટેના પ્રશ્નો**:

`1. આદમ અને હવાનો અનુભવ કેવી રીતે સ્પષ્ટ કરે  છે કે ઈશ્વરની માફી  પાપના તમામ પરિણામોને ઉલટાવી દેતી નથી? શા માટે આ એક મહત્વપૂર્ણ સત્ય હંમેશા યાદ રાખવું જોઈએ?`

`2. ભલુંભૂંડું જાણવાનું વૃક્ષ આદમ અને હવા માટે દુશ્મનની “જાદુઈ ભૂમિ” હતી. અમુક “જાદુઈ ભૂમિ” કઈ  છે કે, જેમાં પ્રવેશવા માટે આપણે પોતાને લલચાવી શકીએ?`

`3. શેતાન ઈશ્વરના લોકોને એવું માનવા તરફ દોરી જવાનો પ્રયાસ કરી રહ્યો છે કે “ખ્રિસ્તની જરૂરિયાતો તેઓ એક વખત માનતા હતા તેના કરતાં ઓછી કડક છે, અને દુનિયાદારીને અનુરૂપ થવાથી તેઓ વિશ્વના લોકો પર વધુ પ્રભાવ પાડશે.”—એલેન જી. વ્હાઇટ,   ટેસ્ટીમનીઝ ઓફ મીનીસ્ટર એન્ડ  ગોસ્પેલ વર્કર્સ, પાનું. 474. આ સૂક્ષ્મ જાળમાં ન ફસાવા  માટે આપણે શું કરવું જોઈએ?`