---
title: 'પાપી વિશ્વમાં મૃત્યુ'
date: 01/10/2022
---

### આ સપ્તાહનો શાસ્ત્રાભ્યાસ
ઉત્પત્તિ 2:16, 17; ઉત્પત્તિ 3:1-7; ગીતશાસ્ત્ર 115:17; યોહાન 5:28, 29; રૂમી. 5:12; 2 કોરીંથી. 5:21. 

> <p>સ્મૃતિસૂત્ર</p>
> “તે માટે જેમ એક માણસથી જગતમાં પાપ પેઠું, ને પાપથી મરણ; અને સઘળાંએ પાપ કર્યું, તેથી સઘળાં માણસોમાં મરણનો પ્રસાર થયો.” (રૂમી. 5:12)

ખ્રિસ્ત એ દૈવી પ્રતિનિધિ હતા. જેમના દ્વારા દેવ આખી સૃષ્ટિને અસ્તિત્વમાં લાવ્યા (યોહાન 1:1-3, 10; ક્લોસી. 1:16; હેબ્રી. 1:2). પરંતુ જ્યારે દેવ પિતાએ ખ્રિસ્તને વિશેષ સન્માન આપ્યું અને જાહેરાત કરી કે તેઓ સાથે મળીને આ વિશ્વ બનાવશે, “લ્યુસિફરને અદેખાઈ આવી અને ઇસુ ખ્રિસ્તની ઇર્ષ્યા કરી” (એલેન જી. વ્હાઇટ,  સ્ટોરી ઓફ  રીડેમ્પશન પૃષ્ઠ 14) અને તેમની વિરુદ્ધ કાવતરું ઘડ્યું.

સ્વર્ગમાંથી હાંકી કાઢવામાં આવ્યા પછી, શેતાને પૃથ્વી પર “આદમ અને હવાના સુખનો નાશ કરવાનો” નિર્ણય કર્યો અને એ રીતે “સ્વર્ગમાં શોક” કરાવવાનું નક્કી કર્યું. તેણે કલ્પના કરી કે “જો તે કોઈપણ રીતે તેઓને [આદમ અને હવાને] આજ્ઞાભંગ કરવા માટે ફસાવી શકે, તો દેવ  કેટલીક જોગવાઈ કરશે જેના દ્વારા તેઓને માફી મળી શકે, અને પછી પોતે અને બધા પતન પામેલા  દૂતો તેમની સાથે દેવની કૃપાની વહેચણી કરવા યોગ્ય બનશે.” —એલેન જી. વ્હાઇટ, ધ સ્ટોરી ઓફ રિડેમ્પશન, પૃષ્ઠ. 27. 

શેતાનની વ્યૂહરચનાથી સંપૂર્ણપણે વાકેફ, દેવે આદમ અને હવાને ચેતવણી આપી કે તેઓ પોતાને લાલચમાં ન પાડે (ઉત્પત્તિ 216, 17). આનો અર્થ એ છે કે જ્યારે વિશ્વ હજુ પણ સંપૂર્ણ અને દોષરહિત હતું, ત્યારે પણ મનુષ્યો માટે આજ્ઞાપાલન કરવા માટે પહેલાથી જ સ્પષ્ટ પ્રતિબંધો હતા. 

આ અઠવાડિયે આપણે આદમ અને હવાના પતન પર, પાપ અને મૃત્યુએ આપણા વિશ્વને કેવી રીતે કબજે કર્યું. તેના પર અને કેવી રીતે ઈશ્વરે એદનમાં પણ માનવતા માટે આશાનું બીજ રોપ્યું તેના પર વિચાર કરીશું.