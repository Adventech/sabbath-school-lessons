---
title: 'પ્રથમ સુવાર્તા વચન'
date: 06/10/2022
---

`વાંચો ઉત્પત્તિ 3: 15, 21. આ કલમોમાં સમગ્ર માનવતા માટે કઈ આશા મળી શકે છે?`

ઉત્પત્તિ 3 એ ભયાનક દુર્ઘટનાનું વર્ણન કરે છે જેણે પતન પછી વિશ્વને કબજે કર્યું હતું. બધું બદલાઈ ગયું, અને આદમ અને હવા દુનિયા પહેલા જે હતી અને તે શું બની ગઈ તે વચ્ચેનો તફાવત જોઈ શક્યા.

પરંતુ તેમની નિરાશા અને હતાશાઓ વચ્ચે, દેવે  તેઓને વર્તમાન માટે ખાતરી આપી અને ભવિષ્ય માટે આશા આપી. પ્રથમ, તેમણે મસીહાની આશાના વચન સાથે સર્પને શાપ આપ્યો. તેમણે જાહેર કર્યું, “અને તારીને સ્ત્રીની વચ્ચે તથા તારાં સંતાનની ને તેનાં સંતાનની વચ્ચે હું વૈર કરાવીશ; તે તારું માથું છુંદશે, ને તું તેની એડી છુંદશે.” (ઉત્પત્તિ 3:15)

“દુશ્મન” (હિબ્રુ. 'એબાહ) શબ્દનો અર્થ માત્ર સારા અને દુષ્ટ વચ્ચેના લાંબા ગાળાના વૈશ્વિક વિવાદનો જ નહીં, પણ પાપ પ્રત્યેનો વ્યક્તિગત દ્વેષ પણ છે, જે માનવ મનમાં ઈશ્વરની કૃપાથી રોપવામાં આવ્યો છે. સ્વભાવથી, આપણે સંપૂર્ણપણે પતીત  છીએ (એફેસી. 2:1, 5) અને “પાપના ગુલામો” (રૂમી. 6:20). જો કે, દરેક માનવ જીવનમાં ખ્રિસ્ત જે કૃપા પ્રદાન કરે છે તે આપણામાં શેતાન સામે દુશ્મનાવટ પેદા કરે છે. અને તે આ “દુશ્મનાવટ,” એદન વાડીથી એક દૈવી ભેટ છે, જે આપણને તેમની કૃપાની બચતને સ્વીકારવા દે છે. આ રૂપાંતરિત કૃપા અને નવીકરણ શક્તિ વિના, માનવતા શેતાનનો બંદી બની રહેત, અને એક નોકરની જેમ તેનું કહેલું પાળવા માટે માનવ  હંમેશા તૈયાર રહેત. 

પછી દેવે મસીહના આ વચનને સમજાવવા માટે પ્રાણી બલિદાનનો ઉપયોગ કર્યો (જુઓ. ઉત્પત્તિ 3:21). “જ્યારે આદમ, દેવનાં વિશેષ નિર્દેશો અનુસાર, પાપ માટે અર્પણ કરે છે, ત્યારે તે તેના માટે સૌથી પીડાદાયક વિધિ હતી. જીવન લેવા માટે તેનો હાથ ઊંચો કરવો પડ્યો જે એકલા દેવ કરી શકે છે, અને પાપ માટે બલિદાન(પ્રાણી) આપવું પડ્યું. તે પ્રથમ હતું જ્યાં મૃત્યુને નિહાળ્યું હતું. જ્યારે તેણે મૃત્યુની વેદનામાં પડી રહેલા પીડિતના રક્તસ્ત્રાવને  જોયો, ત્યારે તેને વિશ્વાસથી દેવના પુત્રની રાહ જોવી પડી, જેને પીડિતાએ પૂર્વસ્વરૂપ આપ્યું હતું, જે માણસના બલિદાન માટે મૃત્યુ પામનાર હતો.” -એલેન જી. વ્હાઇટ, ધ સ્ટોરી ઓફ રીડેમશન, પાનું 50. 

`2 કોરીંથી 5:21 અને હેબ્રી 9:28 વાંચો. આ કલમો એદનવાડીમાં પ્રથમ જે પ્રકટ થયું હતું તેના વિશે શું શીખવે છે? `

એ જાણીને કે તેઓ આખરે મૃત્યુ પામશે (ઉત્પત્તિ 3:19, 22-24), આદમ અને હવાએ એદન વાડી  છોડી દીધી. પરંતુ તેઓ નગ્ન અવસ્થામાં કે તેમના પોતાના અંજીરનાં પાનનાં આચ્છાદન સાથે ન ગયાં (ઉત્પત્તિ 3:7). ઈશ્વરે પોતે તેમના માટે “ચામડાના વસ્ત્ર બનાવ્યા” અને તેમને પહેરાવ્યા પણ (ઉત્પાતિ 3:21), જે તેમના આછાદનનું સચ્ચાઈનું પ્રતીક  છે. (જુઓ યશા. 3:1-5, લુક 15:22). તેથી, તે સમયથી જ એદનમાં પણ માનવતા માટેની સુવાર્તા પ્રગટની શરૂઆત થઈ હતી. 