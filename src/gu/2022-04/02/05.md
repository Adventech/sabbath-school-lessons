---
title: 'પાપના પરિણામો'
date: 05/10/2022
---

`ઉત્પત્તિ 3:17 અને રૂમી. 5:12 પર આધારિત, પાપના મુખ્ય પરિણામો ક્યા હતાં?`

સર્પની સમજાવટભરી વાણીથી મોહિત થઈને, હવા તે જે રસ્તા પર ચાલતી હતી, તેના હાનિકારક પરિણામોની ધારણા તેને નહોતી. પ્રતિબંધિત ફળ ખાવાનું કાર્ય એટલું નોંધપાત્ર નહોતું જેટલું તે ખરેખર રજૂ કરે છે. આજ્ઞાભંગના આવા કૃત્ય દ્વારા, હવાએ દેવ પ્રત્યેની તેની વફાદારી તોડી નાખી અને શેતાન પ્રત્યે નવી વફાદારી ધારણ કરી. 

ઉત્પત્તિ 3 આદમ અને હવાના પતન અને તેના કેટલાક સૌથી દુ:ખદ પરિણામોનું વર્ણન કરે છે. ધાર્મિક દ્રષ્ટિકોણથી, બંને દેવના ડરથી નાસી ગયા હતા અને પોતાને તેમનાથી સંતાડવાનો પ્રયત્ન કરતાં હતાં. (ઉત્પત્તિ 3). મનો-સામાજિક મૂલ્યાંકનથી, તેઓ પોતાની જાત પર શરમ અનુભવતા હતા અને એકબીજા પર આરોપ મૂકવા લાગ્યા (ઉત્પત્તિ 3:7, 9-13). શારીરિક દૃષ્ટિકોણથી, તેઓ પરસેવો પાડશે, પીડા અનુભવશે અને અંતે મૃત્યુ પામશે (ઉત્પત્તિ 3:16-19). અને પરિસ્થિતિ આધારિત દ્રષ્ટિકોણથી, કુદરતી વિશ્વ અધોગતિ પામ્યું હતું (ઉત્પત્તિ 3:1). 

એદન વાડી,  હવે પહેલાં  જેવી સુંદર અને સુખદ સ્થળ નહતી. “તેઓ ખરતા  ફૂલ અને પાંદડા ને સડતાં જોનાર પ્રથમ સાક્ષી હતાં, અત્યારે લોકો તેમનાં મૃતકો માટે શોક કરે છે, તેનાં કરતાં આદમ અને તેના સાથીઓએ તેમના મૃતકો માટે વધુ ઊંડો શોક કર્યો હતો. નાજુક, નાજુક ફૂલોનું મૃત્યુ ખરેખર દુ:ખનું કારણ હતું; અને જ્યારે સુંદર વૃક્ષોનાં પાંદડા ખરવા લાગ્યા એ દર્દનાક દ્રશ્ય હતું. ત્યારે આ દ્રશ્યએ કઠોર હકીકતની યાદને જીવંત બનાવી દીધી, કે મૃત્યુ એ દરેક જીવંત વસ્તુનો ભાગ છે.” —એલેન જી. વ્હાઇટ, પેટ્રિયાર્ક્સ એન્ડ પ્રોફેટ્સ, પૃષ્ઠ 62.   
જીવનના સંદેર્ભે  આદમ અને હવા તરત જ મૃત્યુ પામ્યા ન હતા, પરંતુ તે જ દિવસે તેઓને મૃત્યુદંડની સજા મળી. પ્રભુએ આદમને કહ્યું, “તું ભૂમિમાં પાછો જશે ત્યાં સુધી તું તારા મોંનો પરસેવો ઉતારીને રોટલી ખાશે; કેમકે તું તેમાંથી લેવાયો હતો; અને તું ધૂળ છે, ને પાછો ધૂળમાં મળી જશે” (ઉત્પત્તિ 3:19). પતન ખરેખર સમગ્ર માનવતા માટે દુ:ખદ પરિણામો લાવ્યું. પ્રેરિત પાઊલ સમજાવે છે કે “જેમ એક માણસથી જગતમાં પાપ પેઠું, ને પાપથી મરણ; અને સઘળાંએ પાપ કર્યું, તેથી સઘળાં માણસોમાં મરણનો પ્રસાર થયો.” રૂમી. 5:12. 

દુઃખદ અને પીડાદાયક હકીકત એ છે કે જેમ માનવતાએ તમામ યુગો દરમિયાન સહ્યું, તેમ આજે આપણે એદનમાં જે બન્યું તેના પરિણામો ભોગવીએ છીએ. આપણે કેટલા આભારી હોવું જોઈએ કે ઈસુ અને વધસ્તંભને લીધે આપણને એવી દુનિયામાં અનંત  જીવનની આશા છે જ્યાં પાપ ફરી ક્યારેય નહીં હોય. 

`જેમ જેમ આપણે હવાના દુ:ખદ અનુભવ પર વિચાર કરીએ, તેમ આપણે આપણા પોતાના પાપી કૃત્યોના પરિણામો વિશે તેમાંથી કયો પાઠ શીખી શકીએ?`