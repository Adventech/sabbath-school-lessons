---
title:  સર્જન, પ્રેમની અભિવ્યક્તિ
date:   25/09/2022
---
 
કુદરત તેની વર્તમાન સ્થિતિમાં એક અસ્પષ્ટ સંદેશ રજુ  કરે છે જે સારા અને ખરાબ બન્નેથી મિશ્રિત છે. ગુલાબના છોડવાઓ સુંદર અને સુગંધિત ગુલાબ પેદા કરી શકે છે પરંતુ હાનિકારક અને પીડાદાયક કાંટા પણ પેદા કરી શકે છે. ટુકન(ઉષ્ણકટીબંધનું લાંબીચાંચ વાળું પક્ષી) તેની સુંદરતાથી આપણને પ્રભાવિત કરી શકે છે અને પછી અન્ય પક્ષીઓના માળાઓ પર હુમલો કરીને  તેમના નાના બચ્ચાઓને ખાઈને આપણને ડરાવી શકે છે. એક ક્ષણે દયા કરવા સક્ષમ માનવી  બીજી ક્ષણે દુષ્ટ, દ્વેષી અને હિંસક બની શકે છે. નવાઈની વાત નથી કે ઘઉં અને કડવા દાણાના  દૃષ્ટાંતમાં નોકરોએ ખેતરના માલિકને પૂછ્યું, “સાહેબ, તમે તમારા ખેતરમાં સારું બીજ વાવ્યું ન હતું? તો તેમાં  કડવા દાણા ક્યાંથી આવ્યાં?” (માત્થી ૧૩:૨૭) અને માલિકે જવાબ આપ્યો, “કોઈ વૈરીએ એ કર્યું છે”  (માત્થી ૧૩:૨૮). તેવી જ રીતે, ઈશ્વરે સૃષ્ટિને સંપૂર્ણ બનાવી, પરંતુ એક દુશ્મને તેને પાપના રહસ્યમય બીજ વડે અશુદ્ધ કરી. 

`વાંચો ૧ યોહાન ૪:૮, ૧૬. “ઈશ્વર પ્રેમ છે” તેની સર્જનાત્મક પ્રવૃત્તિઓના સ્વભાવ વિશે આપણને શું ખાતરી આપી શકે?`

હકીકત એ છે કે “દેવ  પ્રેમ છે” (૧ યોહાન ૪:૮, ૧૬) ઓછામાં ઓછા ત્રણ મૂળભૂત સૂચિતાર્થો આ દર્શાવે છે. સૌપ્રથમ, પ્રેમ તેના સ્વભાવથી બંધ રહી શકતો નથી પરંતુ વ્યક્ત થવો જોઈએ. (કેવા પ્રકારનો પ્રેમ વ્યક્ત થતો નથી?) દેવનો  પ્રેમ દેવની  ત્રણ વ્યક્તિઓ વચ્ચે આંતરિક રીતે વહેંચાયેલો છે, અને બાહ્ય રીતે તેમના તમામ જીવો સાથેના સંબંધમાં. બીજું, દેવ જે કરે છે તે તેમના બિનશરતી અને નહિ બદલાનાર પ્રેમની અભિવ્યક્તિ છે. આમાં તેમના સર્જનાત્મક કાર્યો, તેમની તારણની યોજનાઓ અને તેમના ન્યાયી ચુકાદાઓની અભિવ્યક્તિઓનો પણ સમાવેશ થાય છે. વાસ્તવમાં, “ઈશ્વરનો પ્રેમ તેમના ન્યાયમાં તેમની કૃપા કરતાં ઓછો નથી. ન્યાય તેમના સિંહાસનનો પાયો છે, અને તેમના પ્રેમનું ફળ છે.”—એલેન જી. વ્હાઇટ, ધ ડિઝાયર ઓફ એજીસ, પૃષ્ઠ. ૭૬૨. અને ત્રીજું, કારણ કે દેવ પ્રેમ છે અને તે જે કરે છે તે તેમના પ્રેમને વ્યક્ત કરે છે, તે પાપનો જન્મદાતા હોઈ શકે નહીં, જે તેના પોતાના ચારીત્ર્યનો સીધો વિરોધ છે.

પરંતુ શું ખરેખર ઈશ્વરે સૃષ્ટી બનાવવાની જરૂર હતી? તેમના સર્વોચસત્તાના  દેખાવમાં, તે “ના” કહી શકત  કારણ કે તે તેમની સ્વતંત્ર ઇચ્છાનો નિર્ણય હતો. પરંતુ તેમના પ્રેમાળ સ્વભાવમાં, તેઓ તેમના પ્રેમને વ્યક્ત કરવાના સાધન તરીકે સૃષ્ટિ ઇચ્છતા હતા. અને તે કેટલું અદ્ભુત છે કે તેમણે જીવનના કેટલાક સ્વરૂપો બનાવ્યા, જેમ કે મનુષ્યો, માત્ર દેવના  પ્રેમને પ્રતિસાદ આપવા માટે સક્ષમ નથી,  પરંતુ અન્ય લોકો સાથે પણ પ્રેમ દર્શાવવા અને વ્યક્ત કરવામાં સક્ષમ છે. (માર્ક ૧૨:૩૦, ૩૧ પણ જુઓ. )

`બનાવેલ વિશ્વમાં આસપાસ જુઓ. પાપના વિનાશ છતાં, તમે તેમાં કઈ રીતે ઈશ્વરના પ્રેમનું પ્રતિબિંબ જોઈ શકો છો? સૃષ્ટિમાં પ્રગટ થયેલા ઈશ્વરના પ્રેમની અભિવ્યક્તિમાંથી આશાના પાઠ આપણે કેવી રીતે શીખી શકીએ?`