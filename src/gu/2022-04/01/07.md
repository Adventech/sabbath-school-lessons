---
title:  વધુ અભ્યાસ
date:   30/09/2022
---

વાંચો,  એલેન જી. વ્હાઇટ  લિખિત,  પેટ્રિયાર્ક અને પ્રોફેટ્સમાં; “વાય વોઝ સીન પરમીટેડ?” પાનું. ૩૩-૪૩:  ધ ગ્રેટ કોન્ટ્રોવર્સી “ધ ઓરિજિન ઓફ ઈવલ,” પાના. ૪૯૨-૫૦૪.

“તેઓ [શેતાન અને તેના દૂતો] ના ઉદ્ધારની કોઈ સંભવિત આશા ન હતી, જેમણે સ્વર્ગના અવિશ્વસનીય મહિમાને જોયો હતો અને તેનો આનંદ માણ્યો હતો, તથા દેવનો અવર્ણનીય મહિમા જોયો હતો, અને આ બધી કીર્તિની હાજરીમાં, તેમની સામે બળવો કર્યો હતો. ઈશ્વરની ઉત્કૃષ્ટ શક્તિના કોઈ નવા અને અદ્ભુત પ્રદર્શનો નહોતા જે તેમને એટલા ઊંડે પ્રભાવિત કરી શકે કે, જેટલાં તેઓ પહેલેથી અનુભવી ચૂક્યા હતા. જો તેઓ અવિશ્વસનીય ગૌરવની હાજરીમાં બળવો કરી શકે, તો તેઓને  સાબિત કરવા માટે વધુ અનુકૂળ સ્થિતિમાં મૂકી શકાય નહીં. તેમની ઈર્ષાળુ શંકાઓ અને બળવાખોર બડબડાટ પર કાબૂ મેળવવા માટે સત્તાનું કોઈ અનામત બળ નહોતું, કે અનંત કીર્તિની કોઈ મોટી ઊંચાઈ અને ઊંડાઈ નહોતી. તેમનો અપરાધ અને તેમની સજા સ્વર્ગીય અદાલતોમાં તેમના ઉચ્ચ વિશેષાધિકારોના પ્રમાણમાં હોવી જોઈએ.”—એલેન જી. વ્હાઇટ, કોન્ફ્રન્ટેશન, પૃષ્ઠ. ૨૧.

“શરૂઆતથી, દેવ અને ખ્રિસ્ત શેતાનના ધર્મત્યાગ અને ધર્મત્યાગીની ભ્રામક શક્તિ દ્વારા માણસના પતન વિશે જાણતા હતા. ઈશ્વરે પાપનું અસ્તિત્વ હોવું જોઈએ એવો આદેશ આપ્યો ન હતો, પરંતુ તેમણે તેના અસ્તિત્વની આગાહી કરી હતી, અને ભયંકર કટોકટીને પહોંચી વળવા માટે જોગવાઈ કરી હતી. જગત પ્રત્યેનો તેમનો પ્રેમ એટલો મહાન હતો કે તેમણે પોતાનો એકના એક પુત્રને આપવાનો કરાર કર્યો, “જે કોઈ તેના પર  વિશ્વાસ કરે તેનો નાશ ન થાય, પણ તેને અનંતજીવન મળે.” યોહાન ૩:૧૬ .”—એલેન જી. વ્હાઇટ, ધ ડિઝાયર ઓફ એજીસ, પાનું. ૨૨. 
    
**ચર્ચા માટેના  પ્રશ્નો**:

`૧. આપણા વિશ્વમાં દુષ્ટતાની ઉત્પત્તિ અને અસ્તિત્વ માટે દેવ આખરે જવાબદાર છે કે કેમ તે અંગેના પ્રશ્નની વર્ગમાં ચર્ચા કરો. આપણે એ આરોપનો જવાબ કેવી રીતે શોધી શકીએ?`

`૨. દુષ્ટતાના સમગ્ર પ્રશ્નની આપણી સમજ સાથે વધસ્તંભ કેવી રીતે બંધબેસે છે? શા માટે વધસ્તંભ અને ત્યાં જે થયું તે દુષ્ટતાની ઉત્પત્તિની કોઈપણ સમજણ માટે કેન્દ્રિય હોવું જોઈએ?`

`૩. આપણા વિશ્વમાં હજારો વર્ષોના પાપ અને દુઃખ પછી, શેતાન હવે તેના બળવાના દુ:ખદ પરિણામોથી સંપૂર્ણપણે વાકેફ હોવો જ જોઈએ. તો પછી શા માટે તે હજી પણ દેવ સામે બળવો ચાલુ રાખે છે?`

`૪. માત્થી ૫:૪૩-૪૮ માં, ખ્રિસ્ત બધા મનુષ્યો માટે દેવના  બિનશરતી પ્રેમની વાત કરે છે જે આપણી પોતાની ક્રિયાપ્રતિક્રિયાઓ માટેના નમૂના તરીકે છે. તમે તમારા કુટુંબ અને દેવળમાં આ રીતને(નમૂનાને) વધુ નજીકથી કેવી રીતે દર્શાવી  શકો છો?`

`૫. પ્રેરિત પીત્તર આપણને ચેતવણી આપે છે કે “શેતાન ગાજ્નાર સિંહની પેઠે કોઈ મળે તેને ગળી જવાને શોધતો ફરે છે” (૧ પીત્તર ૫:૮). એફેસી ૬:૧૦, ૨૦ પણ વાંચો. આપણે કેવી રીતે “શેતાનની કુયુક્તિઓ” સામે જીતી શકીએ (એફેસી. ૬:૧૧)?સાબ્બાથ મધ્યાન્હ: આ સપ્તાહનો શાસ્ત્રાભ્યાસ:  ૧ યોહાન ૪:૮, ૧૬; ૧ યોહાન ૪:૭-૧૬;  હઝકીએલ ૨૮:૧૨-૧૯; યશાયા ૧૪:૧૨-૧૫; પ્રકટીકરણ ૧૨.`