---
title: 'અભિમાનની કિંમત'
date: 28/09/2022
---

કોઈ પણ, વચનની અંદર, બે  મુખ્ય ઉદ્દેશો જોઈ શકીએ છીએ, જે એકબીજા સાથે હરીફાઈ  કરે છે. એક શાલેમ, સિયોન પર્વત, યરુશાલેમ અને નવા યરુશાલેમનો ઉદેશ્ય  છે, જે ઈશ્વરના રાજ્યનું પ્રતિનિધિત્વ કરે છે. બીજું, બાબેલ બુરજ અને બાબેલનો ઉદેશ્ય છે, જે શેતાનના નકલી વર્ચસ્વ માટે વપરાય છે. ઘણી વખત દેવે તેમના લોકોને મૂર્તિપૂજક બાબેલમાંથી વચનના દેશમાં તેમની સેવા કરવા માટે બોલાવ્યા.

ઉદાહરણ તરીકે, અબ્રામ (પાછળથી તે ઈબ્રાહીમ કહેવાયો)ને કાસ્દીઓના ઉરમાંથી કનાન દેશમાં જવા માટે કહેવામાં આવ્યું હતું (ઉત્પત્તિ 11:31-12:9). યહૂદીઓ તેમના લાંબા દેશનિકાલના અંતે, બાબેલ છોડીને યરૂશાલેમ પાછા ફર્યા (એઝરા 2). અને પ્રકટીકરણના પુસ્તકમાં, દેવના લોકોને અંતિમ સમયના બાબેલ(પ્રકટી. 14:8) માંથી આખરે સિયોન પર્વત અને નવા યરુશાલેમ પર તેમની સાથે રહેવા માટે બોલાવવામાં આવ્યા છે. (પ્રકટી. 14:1; પ્રકટી. 21:1-3, 10).

`યશાયા 14:12-15 વાંચો. સ્વર્ગમાં રહેતા લ્યુસિફરના અભિમાનથી સૃષ્ટી અને આ સમગ્ર દુનિયામાં કયા દૂરગામી પરિણામો આવ્યા?`

બાઇબલમાં, બાબેલનું  શહેર દેવ અને  તેમના સામ્રાજ્યના સીધા વિરોધમાં એક શક્તિ માટે વપરાય છે; અને બાબેલનો રાજા (નબૂખાદનેસ્સાર વિશેષ સંકેત સાથે) ગૌરવ અને અભિમાનનું  પ્રતીક બની જાય છે. દેવે રાજા નબૂખાદનેસ્સારને  જાહેર કર્યું હતું, કે બાબેલના અનુગામી સામ્રાજ્યોની મહાન મૂર્તિમાં તે  માત્ર સોનાનું માથું જ હતું (દાની. 2:37, 38). દેવના  ખુલાસાને પડકારતા, રાજાએ સંપૂર્ણ સોનાની એક મૂર્તિ બનાવી - એક પ્રતીક કે તેનું સામ્રાજ્ય હંમેશ માટે ટકી રહેશે - અને દરેકને તેની પૂજા કરવાની પણ ફરજ પાડવામાં આવી. (દાનીયેલ 3). જેવી રીતે  તૂરના રાજાના કિસ્સામાં (હઝકી. 28:12-19), તેમ બાબેલનો રાજા પણ લ્યુસિફરનું પ્રતીક બની ગયો.

યશાયા 14:3-11 બાબેલના અભિમાની અને જુલમી રાજાના પતનનું વર્ણન કરે છે. પછી, યશાયા 14:12-15 ઐતિહાસિક ક્ષેત્રની સ્વર્ગીય અદાલતો તરફ આગળ વધે છે અને રજૂ  કરે છે કે સમાન ગર્વ અને ઘમંડી ભાવનાએ લ્યુસિફરના પતનના મૂળને જન્મ આપ્યો હતો. વચન સમજાવે છે કે લ્યુસિફરે તેના સિંહાસનને તમામ સ્વર્ગીય યજમાનો ઉપર ઉચ્ચ બનાવવા અને પોતાને  “સૌથી ઉચ્ચ જેવા” બનાવવાની યોજના બનાવી હતી (યશાયાહ 14:14). આ એક નવી અને પ્રતિકૂળ પરિસ્થિતિની શરૂઆત હતી, જેમાં દેવના પરોપકારી પ્રેમ અને સહકારને લ્યુસિફરના સ્વાર્થ અને સ્પર્ધા દ્વારા પડકારવામાં આવી. દુશ્મન પોતે જે છે તેનો  દેવ પર આરોપ લગાવવામાં અને અન્ય દૂતોને તેના જૂઠાણા ફેલાવવામાં ડરતો ન હતો. અહીં, સૃષ્ટિમાં દુષ્ટતાની રહસ્યમય ઉત્પત્તિ છે.

`આપણો હોદ્દા અથવા સિદ્ધિઓ અથવા બંને પર ગર્વ અને બડાઈ મારવી આટલું સરળ કેમ છે? વધસ્તંભને   આપણી સમક્ષ  રાખવાથી આપણે આવી જાળમાં ફસાતાં કેવી રીતે અટકી શકીએ?`