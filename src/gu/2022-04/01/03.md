---
title: 'સ્વતંત્ર  ઇચ્છા, પ્રેમનો આધાર'
date: 26/09/2022
---

`1યોહાન 4:7-16 વાંચો. પ્રેમ કેળવવાની સ્વતંત્ર ઇચ્છા શક્તિ  વિશે આ કલમો આપણને શું કહે છે?`

કૃત્રિમ ફૂલો ખૂબસૂરત હોઈ શકે છે, પરંતુ તે વાસ્તવિક ફૂલોની જેમ વધતા નથી અને ખીલતા નથી. રોબોટ્સ વાત કરવા અને ઘણા કાર્યો કરવા માટે પ્રી-પ્રોગ્રામ કરેલા છે, પરંતુ તેમની પાસે ન તો જીવન છે કે ન તો લાગણીઓ. વાસ્તવમાં, જીવન અને સ્વતંત્ર ઇચ્છા એ કોઈ વ્યક્તિ માટે પ્રેમ પ્રાપ્ત કરવા, કેળવવા અને વહેંચવા માટે અનિવાર્ય પરિસ્થિતિઓ છે. તેથી, આપણા પ્રેમાળ ઈશ્વરે દૂતો  (લ્યુસિફર સહિત) અને મનુષ્યોને તેમની પોતાની પસંદગીઓ કરવાની સ્વતંત્રતા સાથે બનાવ્યા, જેમાં ખોટા માર્ગને અનુસરવાની સંભાવના પણ સામેલ છે. બીજા શબ્દોમાં કહીએ તો, દેવે  સમગ્ર સૃષ્ટિમાં  તેમના જીવો પ્રેમ અને શાણપણમાં વૃદ્ધિ કરે માટે એક સંપૂર્ણ અને સુમેળભર્યા વાતાવરણ તરીકે બનાવી. 

1 યોહાન 4:7-16 માં પ્રેરિત યોહાન ભારપૂર્વક જણાવે છે કે “ઈશ્વર પ્રેમ છે” અને તેમણે આપણા પાપો માટે તેમના પોતાના પુત્રનું બલિદાન આપીને  આપણા પર પોતાનો પ્રેમ પ્રગટ કર્યો. પરિણામે, આપણે એકબીજાને પ્રેમ કરીને તેમના અનંત પ્રેમ માટે કૃતજ્ઞતા વ્યક્ત કરીએ. આવો પ્રેમ, દૈવી રીતે ઉદ્ભવ્યો છે, તે સૌથી ખાતરીપૂર્વકનો પુરાવો હોઈ શકે કે દેવ આપણામાં રહે છે અને આપણે તેનામાં રહીએ છીએ. એકબીજા પ્રત્યેના ઈશ્વરના પ્રેમને પ્રતિબિંબિત કરવાની આ અપીલ માત્ર ત્યારે જ અર્થપૂર્ણ બને છે, જ્યારે જીવોને સંબોધવામાં આવે કે જેઓ તે પ્રેમ કેળવવાનું અને વ્યક્ત કરવાનું પસંદ કરી શકે. અને તેનાથી વિપરીત, સ્વ-કેન્દ્રિત જીવન જીવવાનું પસંદ કરે. જો કે, પસંદગીની સ્વતંત્રતાનો સરળતાથી દુરુપયોગ કરી શકાય છે, સ્વર્ગમાં લ્યુસિફર દ્વારા દર્શાવવામાં આવેલી બળવાની દુ:ખદ ઘટના. 

`સ્વતંત્ર ઇચ્છાના મહત્વને સમજીને પણ, કેટલાક લોકો હજુ પણ આશ્ચર્ય કરે છે, જો દેવ જાણતા હતા કે લ્યુસિફર બળવો કરશે, તો દેવે તેને શા માટે બનાવ્યો? શું લ્યુસિફરની રચના પાપની ઉત્પત્તિ માટે આખરે દેવને જવાબદાર ઠરાવતી નથી?`

આ અંગે અનુમાન લગાવવું એ ખૂબ જ મુશ્કેલ પ્રશ્ન છે, કારણ કે તે ઘણા પરિબળો પર આધારિત છે, અને તેમાં “જવાબદાર” શબ્દનો ચોક્કસ અર્થ શું છે. પાપની ઉત્પત્તિ અને પ્રકૃતિ એવા રહસ્યો છે કે જેને કોઈ સંપૂર્ણ રીતે સમજાવી શકતું નથી. 

તેમ છતાં, ઈશ્વરે પાપને અસ્તિત્વમાં રાખવા માટે નિયુક્ત કર્યું ન હતું; તેમણે ફક્ત તેના અસ્તિત્વને મંજૂરી આપી, અને પછી, વધસ્તંભ પર,  તે પાપ માટે અંતિમ સજા પોતાના પર લીધી. આમ તેઓ આખરે, પાપને  નાબૂદ કરવામાં સક્ષમ બન્યા. દુષ્ટતા વિશેના આપણા બધા દુઃખદાયક વિચારોમાં, આપણે ક્યારેય ભૂલવું જોઈએ નહીં કે ઈશ્વરે પોતે જ પાપ અને દુષ્ટતાના અસ્તિત્વ માટે સૌથી વધુ કિંમત ચૂકવી છે (જુઓ માત્થી 5:43-48, રૂમી. 5:6-11), અને તેમણે  આપણામાંના કોઈપણ ક્યારેય વેઠશે. તેનાં કરતાં અતિ ઘણી પીડા ભોગવી છે. 

`સ્વતંત્ર ઇચ્છા, દેવની, પવિત્ર ભેટ છે, પણ ભારી શક્તિશાળી પરિણામો સાથે લાદવામાં આવે છે, પરંતુ તે ફક્ત તમારા માટે જ નહીં પરંતુ અન્ય લોકો માટે પણ. આ ભેટનો ઉપયોગ કરીને, તમે કયા મહત્વના નિર્ણયો લેવાના છો અને તમે જે પણ પસંદગી કરશો તેના પરિણામો શું હશે?`