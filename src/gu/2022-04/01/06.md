---
title:  અવિશ્વાસનો ફેલાવો
date:   29/09/2022
---

`વાંચો, પ્રકટીકરણ ૧૨-આ અધ્યાય સ્વર્ગના બળવાના પૃથ્વી પરના ફેલાવવા વિશે શું શીખવે છે?` 

લ્યુસિફરનું પતન એ વિરોધાભાસી વિચારોની સરળ અથડામણ ન હતી. પ્રકટીકરણ ૧૨ આપણને કહે છે કે એક તરફ લ્યુસિફર અને તેના દૂતો અને બીજી બાજુ ખ્રિસ્ત અને તેના દૂતો વચ્ચે સ્વર્ગમાં એક મોટું યુદ્ધ ફાટી નીકળ્યું. આ કલમોમાં, લ્યુસિફરને “મહાન અજગર,” “જૂનો સર્પ,” “દુષ્ટ આત્મા તથા  શેતાન” અને “આપણા ભાઈઓ પર દોષ  મૂકનાર” (પ્રકટી. ૧૨:૯, ૧૦) કહેવામાં આવે છે. ખ્રિસ્તને “મીખાએલ” (પ્રકટી. ૧૨:૭) તરીકે ઓળખવામાં આવે છે, જેનો અર્થ થાય છે “જે દેવ સમાન છે.”

“મીખાએલ પ્રમુખ  દૂત” (યહુદા ૯) ના સંકેતના આધારે, કેટલાક દુભાષિયા માને છે કે તે માત્ર એક દેવદૂત છે. પરંતુ દાનીયેલના પુસ્તકમાં, દરેક મુખ્ય દ્રષ્ટિ ખ્રિસ્ત અને તેના અનંત સામ્રાજ્ય સાથે સમાપ્ત થાય છે - જેમ કે હાથ વિના પથ્થર કાપી નાખવામાં આવે છે (દાની. ૨:૩૪, ૪૫), માણસના પુત્ર તરીકે (દાની. ૭:૧૩), સૈન્યના સરદાર  અને સરદારોના સરદારની (દાની. ૮:૧૧, ૨૫), અને મીખાએલ મહાન રાજકુમાર તરીકે (દાની. ૧૨:૧). 

પ્રકટીકરણ ૧૨ એ આ ચાલી રહેલા વિવાદની સામાન્ય ઝાંખી પૂરી પાડે છે, જે (૧) સ્વર્ગમાંનો લ્યુસિફરનો  બળવો એક તૃતીયાંશ સ્વર્ગીય દૂતો સાથે શરૂ થયો હતો, (૨)વધસ્તંભ પર ખ્રિસ્તના નિર્ણાયક વિજય સાથે પરિણમ્યો હતો, અને (૩) દેવમાં અંત સમય સુધી ટકી રહેનારા લોકો સાથે હજુ પણ ચાલુ છે. 

આ વિવાદની શરૂઆત પર પ્રકાશ પાડતાં, એલેન જી. વ્હાઇટ સમજાવે છે કે “દેવ  તેમની મહાન દયા લ્યુસિફર સાથે લાંબા સમય સુધી ટકાવી રાખે છે. જ્યારે તેણે પ્રથમ અસંતોષની ભાવનાની શરૂઆત કરી ત્યારે તે તરત જ તેના ઉચ્ચ સ્થાનેથી અધોગતિ પામ્યો ન હતો, અને જ્યારે તેણે વફાદાર દૂતો સમક્ષ તેના ખોટા દાવાઓ રજૂ કરવાનું શરૂ કર્યું. તોપણ લાંબા સમય સુધી તેને સ્વર્ગમાં રાખવામાં આવ્યો હતો. ભૂલ અને પસ્તાવાની  શરતે તેને વારંવાર માફી આપવામાં આવી હતી.”—એલેન જી. વ્હાઇટ, ધ ગ્રેટ કોન્ટ્રોવર્સી, પૃષ્ઠ ૪૯૫, ૪૯૬. 

સ્વર્ગીય સ્થાનમાં તે યુદ્ધ કેટલો સમય ચાલ્યું તે આપણે જાણતા નથી. તેની તીવ્રતા અને સમય અવધિને ધ્યાનમાં લીધા વિના, સમગ્ર સંઘર્ષનું સૌથી મહત્વનું પાસું એ છે કે શેતાન અને તેના દૂતો “પરાજય પામ્યા હતા, અને સ્વર્ગમાં તેમના માટે હવે કોઈ સ્થાન નથી” (પ્રકટી. ૧૨:૮, અને જુઓ લુક ૧૦; ૧૮ પણ). અલબત્ત, સમસ્યા હવે, એ છે કે તેઓ અહીં આ પૃથ્વી પર આવ્યા છે.

`આ  યુદ્ધની વાસ્તવિકતા આપણે  પૃથ્વી પર  કેવી રીતે  જોઈ શકીએ છીએ? આ યુદ્ધમાં આપણા દુશ્મન પર કાબુ મેળવવાની આપણી એકમાત્ર આશા શું છે?`