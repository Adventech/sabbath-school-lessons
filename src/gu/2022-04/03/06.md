---
title:  પૂર્વજો સાથે આરામ
date:   13/10/2022
---

`વાંચો  ઉત્પત્તિ ૨૫:૮; ૨ શમૂએલ ૭:૧૨; ૧ રાજાઓ ૨:૧૦; અને ૧ રાજાઓ ૨૨:૪૦  આ કલમો  મૃત્યુ અંગેની  તમારી સમજમાં શું વધારો કરે  છે?`

જૂનો કરાર મરણ અને દફન કરવાના વિચારોને જુદી જુદી રીતે વ્યક્ત કરે છે. એક છે પોતાના લોકો પાસે ભેગા થવાની કલ્પના. ઉદાહરણ તરીકે, ઈબ્રાહીમ વિશે, આપણને  કહેવામાં આવે છે કે તેણે “. . ઇબ્રાહીમે પ્રાણ મૂક્યો, અને ઘરડો તથા પાકી વયનો થઈને તે બહુ ઘડપણમાં મરણ પામ્યો; અને તે પોતાના પૂર્વજોની સાથે મળી ગયો.” (ઉત્પત્તિ ૨૫:૮). હારુન અને મુસા પણ પોતપોતાના લોકો પાસે ભેગા થયા હતા(પુનર્નિયમ ૩૨:૫૦). 

`મૃત્યુ સમયે સારા અને ખરાબ બંને રાજાઓ એક જ જગ્યાએ ગયા એ હકીકત આપણને મૃત્યુની પ્રક્રિયા  વિશે શું શીખવે છે? (૨ રાજાઓ ૨૪:૬, ૨ કાળ. ૩૨:૩૩).`

મૃત્યુનું વર્ણન કરવાની બીજી રીત એ ગણાય છે કે કોઈ સહન કરનારાઓ સાથે આરામ કર્યો છે. દાઉદ રાજાના મૃત્યુ વિશે, બાઇબલ કહે છે કે તે “દાઉદ પોતાના પિતૃઓ સાથે ઊંઘી ગયો, ને તેને દાઉદનગરમાં દાટવામાં આવ્યો” (૧ રાજાઓ ૨:૧૦). આ જ શબ્દપ્રયોગ અન્ય કેટલાક હેબ્રી રાજાઓ વિશે પણ થાય છે, બંને વફાદાર રાજાઓ અને બેવફા રાજાઓ. 

આપણે સહન કરનારાઓ સાથે આરામ કરવાના ઓછામાં ઓછા ત્રણ અર્થપૂર્ણ પાસાઓને ઓળખી શકીએ છીએ. એક વિચાર એ છે કે વહેલા કે મોડા એવો સમય આવશે. જ્યારે આપણે આપણી પોતાની વેદનાઓ અને  થાકથી આરામ કરવાની જરૂર પડશે. બીજો વિચાર એ છે કે, અનિચ્છનીય માર્ગને અનુસરનારા આપણે પ્રથમ અને એકમાત્ર નથી, કારણ કે આપણા પૂર્વજો પણ આમ જ આપણી આગળ થઈ ગયા છે. ત્રીજો વિચાર એ છે કે, તેમની નજીક દફન થવાથી, આપણે એકલા નથી, પરંતુ મૃત્યુની બેભાન અવસ્થામાં પણ સાથે રહીએ છીએ. કેટલીક આધુનિક વ્યક્તિવાદી સંસ્કૃતિઓ માટે આ કદાચ વધુ અર્થપૂર્ણ ન હોય, પરંતુ તે પ્રાચીન સમયમાં ખૂબ જ અર્થપૂર્ણ હતું. 

જેઓ ખ્રિસ્તમાં મૃત્યુ પામે છે તેઓને તેમના પ્રિયજનોની નજીક દફનાવી શકાય છે, તેમ છતાં તેમની વચ્ચે કોઈ વાતચીત નથી. તેઓ તે ભવ્ય દિવસ સુધી બેભાન રહેશે. જ્યારે તેઓ ખ્રિસ્તમાં મૃત્યુ પામેલા તેમના પ્રિયજનો સાથે ફરી જોડાવા માટે તેમની ગાઢ નિંદ્રામાંથી ઉઠાડવામાં આવશે. 

`કલ્પના કરો કે જો મૂએલાં વાસ્તવમાં સભાન હોય અને તે જોઈ શકે કે અહીં જીવન કેવું છે, ખાસ કરીને તેમના પ્રિયજનો માટે, જેઓ ઘણીવાર તેમના મરણ પછી ખૂબ દુખી થાય છે. તો પછી, “મૃત ઊંઘ” જીવતા લોકો માટે આટલી   દિલાસો આપનાર સત્ય તરીકે  કેમ પુરવાર થાય છે?`