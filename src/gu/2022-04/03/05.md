---
title: '“મૃતકો કંઈ જાણી શકતા નથી”'
date: 12/10/2022
---

`વાંચો  અયૂબ3:11-13; ગીતશાસ્ત્ર 115:17; ગીતશાસ્ત્ર 164:4; અને સભાશિક્ષક 9:5, 10. મૃત્યુ સમયની  મનુષ્યની સ્થિતિ વિશે આપણે આ કલમોમાંથી શું શીખી શકીએ?`

કેટલાક બાઇબલ ટીકાકારો દલીલ કરે છે કે આ કલમો  (અયૂબ 3:11-13; ગીત. 115:17; ગીત. 146:4; સભા. 9:5, 10), કાવ્યાત્મક ભાષામાં લખાયેલા છે, તેનો ઉપયોગ માનવની મૃત્યુની સ્થિતિને વ્યાખ્યાયિત કરવા માટે કરી શકાતો નથી. એ સાચું છે, કે ક્યારેક કવિતા અસ્પષ્ટ અને સરળતાથી ગેરસમજ પેદા કરી  શકે છે, પરંતુ આ પંક્તિઓ સાથે એવું નથી. તેમની ભાષા સ્પષ્ટ છે, અને તેમનો આ વિષયનો ખ્યાલ એકંદરે આખા જૂના કરાર સાથે સુસંગત છે. 

સૌપ્રથમ, અયૂબ 3 માં, પૂર્વજની તમામ વેદનાઓને લીધે, તેના પોતાના જન્મની નિંદા કરે છે. (વધુ વિકટ ક્ષણોમાં, કોઈ ઈચ્છતું નથી કે તે અથવા તેણી ક્યારેય જન્મ્યા ન હોત) તે જાણે છે કે જો તે તેના જન્મ સમયે મૃત્યુ પામ્યો હોત, તો તે ઊંઘમાં અને આરામમાં રહેત (અયૂબ 3:11, 13).

ગીતશાસ્ત્ર 115 એ સ્થાનને વ્યાખ્યાયિત કરે છે જ્યાં મૃતકોને મૌન સ્થાનમાં રાખવામાં આવે છે, કારણ કે “મૃતકો દેવની સ્તુતિ કરતા નથી” (ગીત. 115:17). આ ભાગ્યે જ સંભળાય છે કે મૃત, વિશ્વાસુ (અને આભારી) મૃત લોકો સ્વર્ગમાં દેવની સ્તુતિ  કરતા હોય છે. 

ગીતશાસ્ત્ર 146 મુજબ, વ્યક્તિની માનસિક પ્રવૃત્તિઓ મૃત્યુ સાથે બંધ થઈ જાય છે: “તેનો પ્રાણ નીકળી જાય છે, તેનું શરીર ભૂમિમાં પાછું મળી જાયછે; તે જ દિવસે તેની ધારણાઓનો નાશ થાય છે.” (ગીત. 146:4). મૃત્યુ સમયે શું થાય છે તેનું બાઈબલનું આ એક સંપૂર્ણ નિરૂપણ છે. 

સભાશિક્ષક 9 ઉમેરે છે કે “મૂએલાં કંઈ જાણતા નથી” અને કબરમાં” કંઈ પણ કામ, યોજના, જ્ઞાન અથવા બુદ્ધિ નથી” (સભા. 9:5, 10). આ કલમો બાઈબલના શિક્ષણની પુષ્ટિ કરે છે કે મૃતકો બેભાન છે. 

મૃત્યુમાં બેભાન થવાના બાઈબલના શિક્ષણથી ખ્રિસ્તીઓમાં કોઈ ગભરાટ પેદા થવો જોઈએ નહીં. સૌ પ્રથમ, જેઓ બચાવ પામ્યા વિના મૃત્યુ પામે છે તેમના માટે કોઈ કાયમી નરકની આગ અથવા અસ્થાયી શુદ્ધિકરણની રાહ નથી. બીજું, ખ્રિસ્તમાં મૃત્યુ પામેલા લોકો માટે એક અદ્ભુત ઈનામ છે. આશ્ચર્યની વાત નથી કે “આસ્તિક માટે મૃત્યુ એક નાની બાબત છે. . . . ખ્રિસ્તીઓ માટે, મૃત્યુ એ ઊંઘ છે, મૌન અને અંધકારની ક્ષણ છે. જીવન ખ્રિસ્ત પરમેશ્વરમાં સંતાડાયેલું છે, અને “જ્યારે ખ્રિસ્ત, જે આપણું જીવન છે, તે પ્રગટ થશે, ત્યારે આપણે પણ તેમની સાથે મહિમામાં દેખાઈશું.” યોહાન 8:51, 52; ક્લોસી. 3:4.” —એલેન જી. વ્હાઇટ, ધ ડિઝાયર ઑફ એજીસ, પૃષ્ઠ. 787. 

`ખ્રિસ્તમાં જેઓ મૂએલાં છે તે વિશે વિચારો. તેઓ મૃત્યુમાં તેમની આંખો બંધ કરે છે અને, કબરમાં 1500 વર્ષ  હોય કે 5  મહિના, તે બધું તેમના માટે સમાન છે. તે પછીથી તેઓ  એટલું જાણે છે ખ્રિસ્ત આવવાના છે. તો પછી, કોઈ એવી દલીલ કેવી રીતે કરી શકે કે, એક અર્થમાં, મૂએલાં પાસે આપણા જીવતા કરતાં વધુ સારું છે?`