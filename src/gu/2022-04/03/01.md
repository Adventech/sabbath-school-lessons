---
title:  માનવીય  સ્વભાવને સમજવો
date:   08/10/2022
---

### આ સપ્તાહનો શાસ્ત્રાભ્યાસ:
ઉત્પત્તિ ૧:૨૪-૨૭; ઉત્પત્તિ ૨:૭, ૧૯; માત્થી ૧૦:૨૮; સભાશિક્ષક ૧૨:૧-૭; ૧રાજાઓ ૨:૧૦; ૧રાજાઓ ૨૨:૪૦. 

> <p>સ્મૃતિસૂત્ર</p>
> “અને યહોવા દેવે ભૂમિની માટીનું માણસ બનાવ્યું, ને તેનાં નસકોરામાં જીવનનો શ્વાસ ફૂંકયો; અને માણસ સજીવ પ્રાણી થયું.” (ઉત્પત્તિ ૨:૭)

દેવનો  શબ્દ, “રખેને તમે મરો” (ઉત્પત્તિ ૨:૧૬, ૧૭) અને શેતાનના નકલી વચન વચ્ચેનું ખેંચાણ, “તમે નહીં જ મરશો!” (ઉત્પત્તિ૩:૪) માત્ર એદન વાડી પૂરતું મર્યાદિત ન હતું. સમગ્ર ઇતિહાસમાં તેનો પડઘો પડયો છે.  

ઘણા લોકો શેતાનના શબ્દોને ઈશ્વરના શબ્દો સાથે સુમેળ સાધવાનો પ્રયત્ન કરે છે. તેમના માટે, ચેતવણી, “રખેને તમે મરો“ ફક્ત નાશવંત ભૌતિક શરીરનો સંદર્ભ આપે છે, જ્યારે વચન, “તમે નહીં જ મરશો!” એ અમર આત્મા અથવા આત્માનો સંકેત છે. 

પરંતુ આ અભિગમ કામ કરતો નથી. દાખલા તરીકે, શું ઈશ્વર અને શેતાનના વિરોધાભાસી શબ્દો એકરૂપ થઈ શકે? શું કોઈ અભૌતિક આત્મા અથવા ભાવના છે જે સભાનપણે ભૌતિક મૃત્યુથી બચી જાય છે? આ પ્રશ્નોના જવાબો મેળવવા માટે ઘણા દાર્શનિક અને વૈજ્ઞાનિક પ્રયાસો છે. પરંતુ, બાઇબલ-આધારિત ખ્રિસ્તીઓ તરીકે, આપણે યાદ રાખવું  જોઈએ કે ફક્ત સર્વશક્તિમાન ઈશ્વર, જેણે આપણને બનાવ્યા છે, તે જ આપણને સંપૂર્ણ રીતે જાણે છે (જુઓ ગીતશાસ્ત્ર ૧૩૯). આમ, ફક્ત તેમના આપણા માટેના વચનો, અને બાઈબલમાંથી જ આપણે આ નિર્ણાયક પ્રશ્નોના જવાબો મેળવી શકીએ છીએ. 

આ અઠવાડિયે આપણે વિચારણા કરીશું કે જૂનો કરાર  માનવ સ્વભાવ અને મનુષ્યની મૃત્યુ સ્થિતિને  કેવી રીતે વ્યાખ્યાયિત કરે છે. 