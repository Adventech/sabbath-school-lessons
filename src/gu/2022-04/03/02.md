---
title:  “સજીવ પ્રાણી”
date:   09/10/2022
---

`વાંચો, ઉત્પત્તિ ૧:૨૪-૨૭ અને ઉત્પત્તિ ૨:૭, ૧૯. પરમેશ્વરે જે રીતે પ્રાણીઓ અને માનવજાતની રચના કરી છે, તેમાં તમે કઈ સામ્યતા અને તફાવતો જોઈ શકો છો? ઉત્પત્તિ ૨:૭  આપણને માનવ સ્વભાવ વિશે તે શું કહે છે?`

ઉત્પત્તિનાં પુસ્તકમાં જણાવ્યું છે કે, સૃષ્ટિ સપ્તાહના છઠ્ઠા દિવસે દેવે ભૂમિનાં પ્રાણીઓ અને પ્રથમ મનુષ્ય, એક યુગલને જીવંત બનાવ્યું (ઉત્પત્તિ ૧:૨૪). આપણને  કહેવામાં આવ્યું છે કે  “અને યહોવા દેવે ખેતરના હરેક જાનવરને તથા આકાશના હરેક પક્ષીને ભૂમિમાંથી ઉત્પન્ન કર્યાં” (ઉત્પત્તિ ૨:૧૯). “અને યહોવા દેવે  ભૂમિની માટીનું માણસ બનાવ્યું” (ઉત્પત્તિ ૨:૭). 

જો કે પ્રાણીઓ અને માણસ બંને એકસરખા “ભૂમિમાંથી” બનેલા હતા, તેમ છતાં માણસની રચના બે મુખ્ય રીતે પ્રાણીઓ કરતાં અલગ હતી. પ્રથમ, દેવે માણસને શારીરિક રીતે આકાર આપ્યો, અને પછી “તેના નસકોરામાં જીવનનો શ્વાસ ફૂંક્યો, અને માણસ સજીવ  પ્રાણી થયું” (ઉત્પત્તિ ૨:૭). તે જીવંત વ્યક્તિ બન્યા તે પહેલાં તેનું ભૌતિક અસ્તિત્વ હતું. બીજું, દેવે મનુષ્યને પુરુષ અને સ્ત્રીને પોતાનાં સ્વરૂપ પ્રમાણે બનાવ્યાં. (ઉત્પત્તિ ૧:૨૬, ૨૭). 
 
ઉત્પત્તિ ૨:૭  સ્પષ્ટ કરે છે કે આદમના ભૌતિક શરીરમાં “જીવનના શ્વાસ”ની  પ્રેરણાએ તેને “સજીવ  પ્રાણી”  અથવા શાબ્દિક રીતે “જીવંત આત્મા” માં પરિવર્તિત કર્યો. તેનો અર્થ એ છે કે આપણામાંના દરેકમાં આત્મા નથી જે શરીર સિવાય અસ્તિત્વમાં આવી  શકે. તેના બદલે, આપણામાંના દરેક એક સજીવ પ્રાણી અથવા સજીવ  આત્મા છે. દાવો છે કે આ “આત્મા” એક સભાન અસ્તિત્વ  છે જે માનવ શરીરથી અલગ રહી શકે છે, તે મૂર્તિપૂજક વિચારધારા છે, બાઈબલની વિચારધારા નથી. માનવતાના સાચા સ્વભાવને સમજવો જેથી તે  આપણને અભૌતિક આત્માની લોકપ્રિય કલ્પના અને તે માન્યતા પર બનેલી બધી ખતરનાક ભૂલોને સ્વીકારતા અટકાવે. 

વ્યક્તિથી વિખૂટા પડી ગયેલા મનુષ્યના કોઈ અલગ ભાગનું  સભાન અસ્તિત્વ નથી. પરમેશ્વરે આપણને ભયાનક અને અદ્ભુત રીતે બનાવ્યા છે, અને આ ચોક્કસ બાબત વિશે બાઈબલના વચનો ખરેખર જે કહે છે, તેનાથી આગળ આપણે અનુમાન ન કરવું જોઈએ. હકીકતમાં, માત્ર જીવનની પ્રકૃતિ એક રહસ્ય જ નથી. (વૈજ્ઞાનિકો હજુ પણ એ વાત પર સહમત નથી થઈ શકતા કે કોઈ વસ્તુ જીવંત હોવાનો અર્થ શું છે), તેનાથી પણ વધુ રહસ્યમય ચેતનાની પ્રકૃતિ છે. આપણા માથામાં અમુક  ભૌતિક પેશીઓ કુટીને (કોષો અને રસાયણો) કેવી રીતે મગજ, વિચારો અને લાગણીઓ જેવી અભૌતિક વસ્તુઓને પકડી રાખે છે અને બનાવે છે? જેઓ આ વિચારનો અભ્યાસ કરે છે તેઓ સ્વીકારે છે કે આપણે ખરેખર એ પામી શકતાં નથી. 

`જીવન કેવું ચમત્કારીક છે! શા માટે આપણે ફક્ત જીવનની જ નહીં, પણ અનંત  જીવનની ભેટમાં પણ આનંદ કરવો જોઈએ, જે તેનાથી પણ મહાન ચમત્કાર છે?`