---
title:  “જે આત્મા પાપ કરે છે તે મરણ પામે છે”
date:   10/10/2022
---

`હઝકીએલ ૧૮:૪, ૨૦ અને માત્થી ૧૦:૨૮ વાંચો. આ કલમો આપણને માનવ આત્માના સ્વભાવને સમજવામાં કેવી રીતે મદદ કરી શકે?`

આ પાપી વિશ્વમાં માનવ જીવન નાજુક અને ક્ષણિક છે (યશા. ૪૦:૧-૮). પાપ દ્વારા સંક્રમિત કોઈપણ પ્રકૃતિ અનંત  હોઈ શકે નહીં. “તે માટે જેમ એક માણસથી જગતમાં પાપ પેઠું, ને પાપથી મરણ; અને સઘળાંએ પાપ કર્યું, તેથી સઘળાં માણસોમાં મરણનો પ્રસાર થયો.” (રૂમી. ૫:૧૨). મૃત્યુ એ પાપનું કુદરતી પરિણામ છે, જે અહીંના તમામ સજીવને અસર કરે છે. 

આ બાબતે, બાઈબલ બે મહત્વપૂર્ણ ખ્યાલો ધરાવે  છે. એક તો મનુષ્ય અને પ્રાણીઓ બંને મૃત્યુ પામે છે. રાજા સુલેમાને કહ્યું તેમ, “કેમકે માણસને જે થાય છે તેજ પશુઓને થાય છે; તેઓની એકજ દશા થાય છે: જેમ એક મરે છે તેમ બીજું પણ મરે છે:તે સર્વને એક જ પ્રાણ હોય છે . . . . સર્વ ધૂળનાં છે ને, સર્વ પાછાં ધૂળમાં મળી જાય છે” (સભા. ૩:૧૯, ૨૦)  
બીજો ખ્યાલ એ છે કે વ્યક્તિનું શારીરિક મૃત્યુ તેના જીવંત આત્મા  તરીકેના અસ્તિત્વનો અંત સૂચવે છે. ઉત્પત્તિ ૨:૧૬, ૧૭ માં, દેવે આદમ અને હવાને ચેતવણી આપી હતી કે જો તેઓ ક્યારેય ભલું ભૂંડું જાણવાના ઝાડનું ફળ ખાશે તો પાપમાં પડશે અને તેઓ મૃત્યુ પામશે. 

આ ચેતવણીનો પડઘો પાડતા, પ્રભુએ હઝકીએલ ૧૮:૪, ૨૦ માંની કલમને  મજબૂત બનાવતા જણાવ્યું: “જે જીવ પાપ કરશે તે માર્યો  જશે.”  આ નિવેદનમાં બે મુખ્ય સુચિતાર્થ છે. એક એ છે કે તમામ મનુષ્યો પાપી હોવાથી, આપણે બધા વૃદ્ધત્વ અને મૃત્યુની અનિવાર્ય પ્રક્રિયા હેઠળ છીએ (રૂમી. ૩:૯-૧૮, ૨૩). અન્ય સૂચિતાર્થ એ છે કે આ આત્માની માનવામાં આવતી કુદરતી અમરત્વની લોકપ્રિય કલ્પનાને બાઈબલ રદબાતલ બનાવે છે. જો આત્મા અમર છે અને મૃત્યુ પછી બીજા ક્ષેત્રમાં જીવંત છે, તો પછી ખરેખર, શું આપણે મૃત્યુ પામતા નથી, ?

તેનાથી વિપરીત, મૃત્યુની મૂંઝવણ માટે બાઈબલનો ઉકેલ એ શારીરિક આત્મા નથી કે જે સ્વર્ગમાં અથવા શુદ્ધિકરણમાં અથવા તો નરકમાં સ્થળાંતર કરે છે. ખ્રિસ્તમાં મૃત્યુ પામેલા લોકોનું પુનરુત્થાન થશે એ ખરેખર અંતિમ  ઉકેલ છે. જીવનની રોટલી વિશેના તેમના ઉપદેશમાં ઈસુએ કહ્યું તેમ, “ . . જે કોઈ દીકરાને જોઇને તેના પર વિશ્વાસ કરશે, તેને અનંતજીવન મળશે, અને છેલ્લે દહાડે હું તેને પાછો ઉઠાડીશ.” (યોહાન ૬:૪૦) 

`ફરી આવવાની ખાતરી શા માટે છે, જે ખ્રિસ્તના પ્રથમ આગમન દ્વારા નિશ્ચિત છે (અને છેવટે, બીજા વિના ખ્રિસ્તનું પ્રથમ આવવાનું શું ફળદાયી?), આપણે જે માનીએ છીએ તે બધા માટે એટલું મહત્વનું છે શું? તેમના પાછા આવવાનાં વચન વિના આપણી પાસે કઈ આશા હોય?`