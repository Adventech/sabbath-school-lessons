---
title: 'વધુ અભ્યાસ'
date: 14/10/2022
---

વાંચો  ધ ગ્રેટ કોન્ટ્રોવર્સીમાં એલેન જી. વ્હાઇટ, “ધ ફર્સ્ટ ગ્રેટ ડિસેપ્શન,” પૃષ્ઠ 531-550.

જો  ક્યારેય તમારા શરીર પર શસ્ત્રક્રિયા કરવામાં આવી હોય અને સામાન્ય એનેસ્થેસિયા સાથે બહાર કાઢવામાં આવ્યા હોય, તો તમને કદાચ મૂએલાંઓ માટે તે કેવું હશે  તેનો અસ્પષ્ટ ખ્યાલ આવી શકે. પરંતુ  જ્યારે તમે  એનેસ્થેસિયા હેઠળ હો છો, તમારું મગજ કાર્યવિન્ત હોય  છે. કલ્પના કરો કે મૃતકો માટે તે કેવું હશે, જ્યારે મગજના તમામ કાર્ય, બધુંજ સંપૂર્ણપણે બંધ થઈ ગયું હોય. મૃત્યુમાં તેમનો અનુભવ, ત્યારબાદ, તેમની આંખો બંધ થઈ જાય  છે અને, જ્યાં સુધી દરેક મૃત વ્યક્તિ તે જીવંત થાય, પછીની વસ્તુ તેઓ જાણશે  તે તો કાં તો ઈસુનું બીજું આગમન છે અથવા હજારોવર્ષ  પછી તેમનું પુનરાગમન  (જુઓ પ્રકટી. 20:1-15). ત્યાં સુધી, બધા મૃત, પ્રામાણિક અને દુષ્ટ, આરામ કરે છે, જે તેમને ક્ષણિક લાગશે. આપણામાંના જેઓ જીવતા રહે છે, તેઓને એવું લાગે છે કે મૃત્યુ લાંબા સમય સુધી રહે છે. એવું જીવંત  લોકો માટે  છે; પરંતુ મૃતકો માટે તે માત્ર એક ક્ષણ જ હોય  તેવું  રહે છે.

“જો તે સાચું હોત કે વિસર્જનની ઘડીએ બધા માણસોના આત્માઓ સીધા સ્વર્ગમાં જતા હોત, તો પછી આપણે જીવનને બદલે મૃત્યુની ઇચ્છા રાખી શકત. ઘણા લોકો તેમના અસ્તિત્વને સમાપ્ત કરવા માટે આ માન્યતા દ્વારા દોરાય  છે. જ્યારે મુસીબત, મૂંઝવણ અને નિરાશાથી ડૂબેલા હોય ત્યારે, બરડ દોરા રૂપી જીવનને  તોડીને અનંત  વિશ્વના આનંદમાં ઉડી જવું સરળ બાબત લાગે છે.”—એલેન જી. વ્હાઇટ, ધ ગ્રેટ કોન્ટ્રોવર્સી, પૃષ્ઠ. 539

“પવિત્ર શાસ્ત્રોમાં ક્યાંય એવું વિધાન જોવા મળતું નથી કે ન્યાયીઓ તેમના ઈનામ તરફ જાય  છે અથવા દુષ્ટોને મૃત્યુ સમયે તેમની સજા મળે છે. પિતૃઓ અને પયગંબરોએ આવી કોઈ ખાતરી છોડી ગયા નથી. ખ્રિસ્ત અને તેમના પ્રેરિતોએ પણ તેનો કોઈ સંકેત આપ્યો નથી. બાઇબલ સ્પષ્ટ રીતે શીખવે છે કે મૃત લોકો તરત જ સ્વર્ગમાં જતા નથી. તેઓને પુનરુત્થાન સુધી ઊંઘતા દર્શાવવામાં આવે છે.”—પીપી. 549, 550. 
  
**ચર્ચા માટેના પ્રશ્નો**:

`1. બાઈબલની સમગ્ર માનવીની કલ્પના - જે ફક્ત અવિભાજિત વ્યક્તિ તરીકે સભાન રહે છે – મૃત્યુની પ્રકૃતિને વધુ સારી રીતે સમજવામાં આપણને કેવી રીતે મદદ કરે છે?`

`2. આત્માના કુદરતી અમરત્વના સિદ્ધાંત દ્વારા વિશ્વને તેની અસંખ્ય અસરો  સાથે કબજે કરવામાં આવ્યું  છે. તો પછી મૂએલાંઓની સ્થિતિ વિશે આપણો સંદેશો આટલો મહત્વપૂર્ણ  કેમ છે? આ ખરેખર એક અદ્ભુત શિક્ષણ  છે, તેનો આટલો સખત વિરોધ શા માટે  ખ્રિસ્તીઓમાં પણ, થાય છે?`

`3. આપણી નજર સમક્ષ જે આપણા મૂએલાં “દેખાય”છે અથવા વિચારો આવે છે, તેવા આત્માઓથી આપણે આપણી જાતને કેવી રીતે સુરક્ષિત રાખી શકીએ?`