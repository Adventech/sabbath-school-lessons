---
title: '“આત્મા પરમેશ્વર પાસે પાછો જાય છે”'
date: 11/10/2022
---

`ઉત્પત્તિ 2:7 અને સભાશિક્ષક 12:1-7 વાંચો. આ બે બાઈબલની કલમો વચ્ચે તમે કયો વિરોધાભાસ જોઈ શકો છો? તેઓ  માનવીના મૃત્યુની સ્થિતિને વધુ સારી રીતે સમજવામાં કેવી રીતે મદદ કરી શકે? ઉત્પત્તિ 7:22 પણ જુઓ`

પહેલેથી જ જોયું તેમ, બાઇબલ શીખવે છે કે સજીવ પ્રાણી આત્મા છે (ઉત્પત્તિ 2:7), અને જ્યારે શરીર મૃત્યુ પામે છે ત્યારે આત્માનું અસ્તિત્વ બંધ થઈ જાય છે (હઝકી. 18:4, 20). 

પરંતુ “આત્મા” વિશે શું? શું દેહના મૃત્યુ પછી પણ એ સભાન નથી રહેતો? ઘણા ખ્રિસ્તીઓ એવું માને છે, અને તેઓ સભાશિક્ષક 12:7 ને ટાંકીને તેમના મતને ન્યાયી ઠરાવવાનો પ્રયાસ પણ કરે છે, જે કહે છે, “અને જેવી અગાઉ ધૂળ હતી તેવી જ પાછી ધૂળ થઇ જશે, અને દેવે જે આત્મા આપ્યો તે તેની પાસે પાછો જશે.” પરંતુ આ નિવેદન મૃતકોનો આત્મા પરમેશ્વરની હાજરીમાં સભાન રહે એવું સૂચન કરતું નથી. 

સભાશિક્ષક 12:7 ખૂબ નાટકીય શબ્દોમાં વૃદ્ધાવસ્થાની પ્રક્રિયાનું વર્ણન કરે છે, જે મૃત્યુ સાથે પરિણમે છે. કલમ 7 મૃત્યુને ઉત્પત્તિ 2:7 માં ઉલ્લેખિત સર્જન પ્રક્રિયાની વિરુદ્ધ તરીકે દર્શાવે છે. પહેલેથી જ કહ્યું તેમ, સર્જન સપ્તાહના છઠ્ઠા દિવસે “યહોવા દેવે ભૂમિની માટીમાંથી માણસની રચના કરી, અને તેના નસકોરામાં જીવનનો શ્વાસ ફૂંક્યો; અને માણસ એક સજીવ  પ્રાણી થયું” (ઉત્પત્તિ 2:7) પરંતુ હવે, સભાશિક્ષક 12:7 આપણને કહે છે કે “અને જેવી અગાઉ ધૂળ હતી તેવી જ પાછી ધૂળ થઇ જશે, અને દેવે જે આત્મા આપ્યો તે તેની પાસે પાછો જશે.” તેથી, જીવનનો શ્વાસ જે પરમેશ્વરે આદમના નાકમાં ફૂંક્યો, અને તે તેણે અન્ય તમામ મનુષ્યોને પણ પ્રદાન કર્યો છે, તે  દેવ પાસે પાછો  ફરે છે અથવા, બીજા શબ્દોમાં કહીએ તો, તેમનામાં અને તેમના દ્વારા વહેવાનું બંધ કરે છે. 

આપણે ધ્યાનમાં રાખવું જોઈએ કે સભાશિક્ષક 12:7  તમામ મનુષ્યોની મૃત્યુ પ્રક્રિયાનું વર્ણન કરે છે અને તે ન્યાયી અને દુષ્ટ વચ્ચેનો ભેદ રાખ્યા વિના કરે છે. જો મૃત્યુ પામેલા તમામના ખાસ આત્માઓ દેવની હાજરીમાં સભાન અસ્તિત્વ  તરીકે જીવે છે, તો પછી દુષ્ટોના આત્માઓ શું દેવ સાથે છે? આ વિચાર બાઈબલના  શિક્ષણ સાથે સુસંગત નથી. કારણ કે સમાન મૃત્યુ પ્રક્રિયા મનુષ્યો અને પ્રાણીઓ બંનેમાં થાય છે (સભા. 3:19, 20), મૃત્યુ એ જીવંત માણસો તરીકે અસ્તિત્વને બંધ કરવા સિવાય બીજું કંઈ નથી. ગીતકર્તાએ કહ્યું તેમ, “તું તારું મુખ સંતાડે છે ત્યારે તેઓ ગભરાઈ જાય છે; તેઓનો પ્રાણ તું લઇ લે છે, એટલે તેઓ મરે છે અને પાછાં ધૂળમાં મળી જાય છે.” (ગીત. 104:29). 

`આપણે વારંવાર કહીએ છીએ કે મૃત્યુ જીવનનો એક ભાગ છે. તે આટલું ખોટું કેમ છે? આપણે વારંવાર કહીએ છીએ કે મૃત્યુ જીવનનો એક ભાગ છે. તે આટલું ખોટું કેમ છે? મૃત્યુ એ જીવનનો વિરોધી છે, જીવનનો દુશ્મન છે. તો પછી, આ કલમમાં કઈ મોટી આશા જોવા મળે છે: “છેલ્લો દુશ્મન જેનો નાશ થશે તે મૃત્યુ છે” (1 કોરીંથી. 15:26)?`