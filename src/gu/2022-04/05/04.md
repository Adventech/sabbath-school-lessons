---
title: 'નાઈનની વિધવાનો પુત્ર'
date: 25/10/2022
---
 
બાઇબલ કહે છે કે ઇસુએ “સારું કર્યું અને શેતાન દ્વારા જુલમ કરાયેલા બધાને સાજા કર્યા, કારણ કે યહોવાહ બાપ તેમની સાથે હતા” (પ્રેરિતોનાં કૃત્યો 10:38). ખરેખર, બધી સુવાર્તાઓ ઘણા જરૂરિયાતમંદ અને દુઃખી આત્માઓની સેવા કરતા ઈસુના અહેવાલોથી ભરેલી છે, તેથી જ પાછળથી ઘણા યહૂદીઓ એવું માનતા આવ્યા કે ઈસુ વચન આપેલા મસીહા હતા. 

“ત્યાં આખા ગામો એવા હતા જ્યાં કોઈ પણ ઘરમાં માંદગી કે શોક ન હતો, કારણ કે તેઓ ત્યાંથી પસાર થતા અને   બધા બીમારોને સાજા કરતા હતા. તેમનું કાર્ય તેમના દૈવી અભિષેકનો પુરાવો આપે છે. પ્રેમ, દયા અને કરુણા તેમના જીવનના દરેક કાર્યમાં પ્રગટ થયા હતા; તેમનું હૃદય માનવીય  બાળકો પ્રત્યે કોમળ સહાનુભૂતિથી ભરેલું હતું. તેમણે મનુષ્ય સ્વરૂપ  લીધું, જેથી તે માણસની જરૂરિયાતો સુધી પહોંચી શકે. સૌથી ગરીબ અને નમ્ર લોકો તેમની પાસે જતા ડરતા ન હતા. નાના બાળકો પણ તેમના તરફ આકર્ષાયા હતા.” —એલેન જી. વ્હાઇટ, સ્ટેપ્સ ટુ ક્રાઈષ્ટ પૃષ્ઠ 11, 12. 

`વાંચો, લુક 7:11-17. આ પુનરુત્થાનમાં જે બન્યું હતું અને ગઈકાલે આપણે જે જોયું હતું તેમાં શું મહત્વપૂર્ણ તફાવત છે?`

ગાલીલમાં તેમના સેવાકાર્ય દરમિયાન, ઈસુએ બીમાર લોકોને સાજા કર્યા અને ભૂતોને હાંકી કાઢ્યા. એક સમયે તે અને તેમના અનુયાયીઓ નાઈનના  દરવાજા પાસે આવી રહ્યા હતા ત્યારે  એક અંતિમયાત્રા તે દરવાજાઓમાંથી પસાર થઈ રહી હતી. ખુલ્લી શબપેટીમાં એક વિધવાનો એકમાત્ર પુત્ર હતો, જેના માટે માતા કલ્પાંત કરી રહી . દુઃખી માતા માટે કરુણાથી ભરપૂર, ઈસુએ તેને કહ્યું, “રડો નહિ.” પછી ઈસુ શબપેટીમાં મૃત પુત્ર તરફ વળ્યા અને તેને આદેશ આપ્યો, “જુવાન, હું તને કહું છું, ઊઠ.” ઈસુની હાજરીએ સમગ્ર દૃશ્યને સંપૂર્ણપણે બદલી નાખ્યું, અને લોકો કે જેમણે ચમત્કાર જોયો હતો તેઓ જાણતા હતા કે કંઈક આશ્ચર્યજનક બન્યું હતું, પરંતુ એક મહાન (જેઓ તેમને “મહાન પ્રબોધક” કહેતા હતા) તે તેમની વચ્ચે હતા. 

સારફાથની વિધવા (1 રાજાઓ 17:8-24) અને શૂનામી સ્ત્રી (2 રાજાઓ 4:18-37) બન્નેએ અનુક્રમે એલીયાહ અને એલિશા પાસેથી મદદ માંગી હતી. પરંતુ નાઈનની  વિધવાને પૂછ્યા વિના પણ મદદ કરવામાં આવી. આનો અર્થ એ છે કે જ્યારે આપણે અસમર્થ હોઈએ અથવા તેમની પાસે મદદ માટે પૂછવા માટે અયોગ્યતા અનુભવીએ ત્યારે પણ દેવ આપણી સંભાળ રાખે છે. ઈસુએ સમસ્યા જોઈ અને તેની સાથે વ્યવહાર કર્યો -  ઈસુના સુવાર્તાના તમામ કાર્યમાં આ લાક્ષણિકતા પ્રદર્શિત થઇ છે. 

`સાચા ધર્મમાં આપણી આસપાસના અનાથ અને વિધવાઓની સંભાળનો સમાવેશ થાય છે (યાકૂબ 1:27). જો કે, દેખીતી રીતે, આપણે ઈસુ જેવા ચમત્કારો કરી શકતા નથી, પરંતુ, જેઓ આપણી આસપાસ દુઃખી છે તેમની સેવા કરવા આપણે શું કરી શકીએ?`