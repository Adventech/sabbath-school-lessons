---
title: 'જૂના કરારના બે કિસ્સાઓ'
date: 24/10/2022
---

`વાંચો, 1 રાજાઓ 17:8-24 અને 2 રાજાઓ 4:18-37 આ બે પુનરુત્થાનમાં તમે કઈ સામ્યતા અને અલગતા જોઈ શકો છો?`

હેબ્રી. 11 માં, આપણે વાંચીએ છીએ કે વિશ્વાસ દ્વારા “સ્ત્રીઓને પોતાના મરી ગયેલા સજીવન થઈને પાછા મળ્યા.” (હેબ્રી. 11:35). પુનરુત્થાનના આ બે કિસ્સા આજની કલમમાં દર્શાવવામાં આવેલા હતાં. 

પ્રથમ કિસ્સો (જુઓ 1 રાજાઓ 17:8-24) ઇઝરાયેલમાં મહાન ધર્મત્યાગ દરમ્યાન થયો હતો, જ્યારે રાજા આહાબ તેની મૂર્તિપૂજક પત્ની ઇઝેબેલના પ્રભાવ હેઠળ થયો હતો. ભયંકર દુષ્કાળ દેશને તબાહ કરી રહ્યો હતો ત્યારે, ઈશ્વરે એલીયાહને ઈઝરાયેલની બહારના સારફાથ શહેરમાં જવાની આજ્ઞા આપી. ત્યાં તે એક ગરીબ  વિધવાને મળ્યો જે પોતાના અને તેના પુત્ર માટે આખરી  ભોજન રાંધવા જઈ રહી હતી અને પછી મૃત્યુ માટે તૈયાર હતી. પરંતુ લોટ અને તેલના ચમત્કારથી તેઓનો જીવ બચી ગયો, જે  દુકાળ પૂરો થયો ત્યાં સુધી પૂરાં થયાં નહીં. થોડા સમય પછી તેનો દીકરો બીમાર પડ્યો અને મૃત્યુ પામ્યો. નિરાશામાં, માતાએ એલિયાહને વિનંતી કરી, અને એલીયાહે  દેવને પોકાર કર્યો. “અને યહોવાએ એલિયાહની વિનંતી સાંભળી; અને છોકરાનો જીવ તેનામાં આછો આવ્યો, ને તે જીવતો થયો.” (1 રાજાઓ 17:22)   

બીજું પુનરુત્થાન (જુઓ 2 રાજાઓ 4:18-37) ગિલ્બોઆ પર્વતની દક્ષિણે એક નાનકડા ગામ શૂનેમમાં થયું હતું. એલિશાએ એક ગરીબ વિધવાને તેલથી ઘણા વાસણો ભરવાના ચમત્કાર દ્વારા તેનું દેવું ચૂકવવામાં મદદ કરી હતી (2 રાજાઓ 4:1-7). પાછળથી, શુનેમમાં, તે એક અગ્રણી પરિણીત સ્ત્રીને મળ્યો, જેને કોઈ સંતાન ન હતું. પ્રબોધકે તેણીને કહ્યું કે તેણીને એક પુત્ર થશે, અને તે આગાહી મુજબ થયું. બાળક મોટો થયો અને સ્વસ્થ હતો, પરંતુ એક દિવસ બીમાર પડ્યો અને મૃત્યુ પામ્યો. શૂનામ્મી સ્ત્રી કાર્મેલ પર્વત પર ગઈ અને તેણે એલિશાને તેના પુત્રને જોવા માટે તેની સાથે આવવા કહ્યું. એલિશાએ સતત પ્રભુને પ્રાર્થના કરી અને અંતે બાળક ફરીથી જીવતો થયો. 

આ મહિલાઓની પૃષ્ઠભૂમિ અલગ હતી પરંતુ  વિશ્વાસ એક જ હતો. સારફાથની વિધવાએ પ્રબોધક એલીયાહને  અત્યંત મુશ્કેલ સમયમાં મહેમાન તરીકે આદર આપ્યો હતો, જ્યારે ઇઝરાયેલમાં તેમના માટે કોઈ સલામત સ્થાન ન હતું. શૂનામી સ્ત્રી અને તેના પતિએ એક ખાસ ઓરડો બનાવ્યો,  જ્યાં પ્રબોધક એલિશા તેમના પ્રદેશમાંથી પસાર થતો હતો ત્યારે રહી શકતો. જ્યારે બન્ને  બાળકો મૃત્યુ પામ્યા, ત્યારે તેમની વિશ્વાસુ  માતાઓએ દેવના  તે પ્રબોધકોને વિનંતી કરી અને તેમના બાળકોને ફરીથી જીવતા જોઈને આનંદ થયો.

`આ મહન ઘટનાઓ છે, પરંતુ આ બે કિસ્સા બધા સાથે બનતા નથી. કેટલા આવા લોકો છે જેમની સાથે  કંઈક આવું  ચમત્કારિક બન્યું નથી?આ દુઃખદ હકીકત આપણને શું શીખવે છે કે  અંતે સમયનું આપેલું પુનરુત્થાનનું વચન આપણી આશાનું કેટલું મહત્વનું કેન્દ્ર છે? `