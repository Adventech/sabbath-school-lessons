---
title: 'મુસાનું પુનરુત્થાન'
date: 23/10/2022
---

`યહુદા 9 અને લુક 9:28-36 વાંચો. મુસાના શારીરિક પુનરુત્થાન માટે તમને આ કલમોમાં કયા પુરાવા મળે છે?`

એલેક્ઝાન્ડ્રિયાના કેટલાક ગ્રીક દેવળના  ફાધરોએ દલીલ કરી હતી કે, જ્યારે મુસાનું અવસાન થયું, ત્યારે બે મુસા જોવા મળ્યા: એક આત્મામાં જીવંત, બીજો શરીરમાં મૃત; એક મુસા સ્વર્ગમાં દૂતો સાથે ચડતો, બીજો ભૂમિમાં  દફનાવવામાં આવ્યો. (જુઓ ઓરિજેન, હોમિલીઝ ઓન જોશુઆ 2. 1; ક્લેમેન્ટ ઓફ એલેક્ઝાન્ડ્રિયા, સ્ટ્રોમાટા 6. 15) આત્માની ધારણા અને શરીરની દફનવિધિ વચ્ચેનો આ તફાવત કદાચ અમર આત્માની ગ્રીક ભાવનાઓમાં  માનનારાઓને સમજાય છે, પરંતુ આ બાબતો બાઇબલમાં નથી. યહુદા 7 એ મુસાના શરીરના પુનરુત્થાનના બાઈબલના શિક્ષણની પુષ્ટિ કરે છે, કારણ કે વિવાદ “મુસાના શરીર વિશે” હતો અને કોઈ જીવિત માનવામાં આવેલા આત્મા વિશે નહીં. 

પુનર્નિયમ 34:5-7 આપણને જણાવે છે કે મુસા 120 વર્ષની ઉંમરે મૃત્યુ પામ્યા હતા, અને દેવે  તેને મોઆબની ભૂમિમાં એક ખીણમાં સંતાડેલા સ્થાને દફનાવ્યો હતો. પરંતુ મુસા કબરમાં બહુ લાંબો સમય રહ્યો નહિ. “ખ્રિસ્ત પોતે, જેમણે મુસાને દફનાવ્યો હતો દૂતો સાથે, ઊંઘેલા સંતને બોલાવવા સ્વર્ગમાંથી નીચે આવ્યા. . . . પ્રથમ વખત ખ્રિસ્ત મૂએલાંને  જીવન આપવાના હતા. જેમ જેમ જીવન આપનાર  રાજકુમાર અને પ્રકાશથી ભરપૂર  કબરની નજીક આવ્યા તેમ, શેતાન તેની સર્વોચ્ચતા માટે ગભરાઈ ગયો. . . . ખ્રિસ્ત શેતાન સાથે વિવાદમાં પ્રવેશવા માટે ઝૂક્યો ન હતો. . . . પરંતુ ખ્રિસ્તે બધાને તેમના પિતાનો ઉલ્લેખ કરીને કહ્યું, “પ્રભુ તને ધમકાવો.” યહુદા 9 . . . . પુનરુત્થાન કાયમ માટે નિશ્ચિત કરવામાં આવ્યું હતું. શેતાનના  શિકારનો નાશ કરવામાં આવ્યો હતો; ન્યાયી મૃત ફરીથી જીવશે.” —એલેન જી. વ્હાઇટ, પેટ્રિયાર્ક્સ એન્ડ પ્રોફેટ્સ, પૃષ્ઠ 478, 479. 

મુસાના પુનરુત્થાનનો સ્પષ્ટ પુરાવો  રૂપાંતર વખતે જોવા મળે છે. ત્યાં મુસા, એલીયાહ પ્રબોધક સાથે દેખાયા, જેનું મૃત્યુ જોયા વિના રૂપાંતર કરવામાં આવ્યું હતું (2 રાજાઓ 2:1-11). મુસા અને એલિયાએ ઈસુ સાથે સંવાદ પણ કર્યો (જુઓ લુક 9:28-36). “ત્યારે જુઓ બે પુરુષ, એટલે મુસા તથા એલીયાહ, તેમની સાથે વાત  કરતા હતાં.  તેઓ મહિમાવાન દેખાતા હતા, અને યરુશાલેમમાં તેમનું જે મરણ થવાનું હતું તે સંબંધી વાત કરતાં હતા” લુક 9:30, 31) મુસાનું પ્રગટ થવું એ પાપ અને મૃત્યુ પરની  ખ્રિસ્તની આવનારી જીતનો પુરાવો છે. અહીં, ગેરસમજ દૂર કરવા દર્શાવવામાં આવ્યું છે કે તેઓ મુસા અને એલિયાહ હતા, તેમના “આત્માઓ” નહીં (છેવટે, એલિયાહ મૃત્યુ પામ્યા ન હતા), જેઓ ત્યાં ઈસુને દેખાયા હતા. 

`મુસા કનાનની ભૂમિમાં પ્રવેશી શક્યો ન હતો  (પુનર્નિ. 34:1-4) પરંતુ તેને સ્વર્ગીય કનાનમાં લઈ જવામાં આવ્યો હતો. આ શું શીખવે છે કે કેવી રીતે દેવ “આપણામાં કામ કરતી શક્તિ અનુસાર, આપણે જે કંઈ માગીએ છીએ અથવા વિચારીએ છીએ તે કરતાં પુષ્કળ પ્રમાણમાં બક્ષવા સક્ષમ છે” (એફેસી. 3:20)?`