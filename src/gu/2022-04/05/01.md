---
title:  વધસ્તંભ  પહેલાં પુનરુત્થાન
date:   22/10/2022
---

### આ સપ્તાહનો શાસ્ત્રાભ્યાસ
યહુદા ૯, લુક ૯:૨૮-૩૬, ૧ રાજાઓ ૧૭:૮-૨૪, લુક  ૭:૧૧-૧૭, માર્ક ૫:૩૫-૪૩, યોહાન ૧૧:૧-૪૪. 

> <p>સ્મૃતિસૂત્ર</p>
> “ઈસુએ તેને કહ્યું કે પુનરુત્થાન તથા જીવન હું છું; જે મારા પર વિશ્વાસ કરે છે તે જો કે મરી જાય તો પણ જીવતો થશે; અને જે કોઈ જીવે છે અને મારા પર વિશ્વાસ રાખે છે તે કદી મરશે નહિ જ; તું શું એવો વિશ્વાસ રાખે છે?” (યોહાન ૧૧:૨૫, ૨૬)

જૂના કરારમાં પુનરુત્થાનના સંદર્ભો આપણે અત્યાર સુધી જે જોયું  છે તે મોટાભાગે વ્યક્તિગત અપેક્ષાઓ પર આધારિત હતું  (અયૂબ ૧૯:૨૫-૨૭, હેબ્રી. ૧૧:૧૭-૧૯, ગીત. ૪૯:૧૫, ગીત. ૭૧:૨૦) અને તેના પર ભવિષ્યના વચનો (દાની. ૧૨:૧, ૨, ૧૩). જો કે, આપણી પાસે એવા પ્રેરિતોના કિસ્સાઓના પણ છે કે જેમાં લોકો ખરેખર મૃતમાંથી સજીવન થયા હતા. 

પ્રથમ પુનરુત્થાન મુસાનું  હતું (યહુદા ૯, લુક ૯:૨૮-૩૬). ઇઝરાયેલની રાજાશાહી દરમિયાન, સારફાથની વિધવાનો  પુત્ર (૧ રાજાઓ ૧૭:૮-૨૪) અને શૂનામ્મીના પુત્ર (૨ રાજાઓ ૪:૧૮-૩૭)નું પણ પુનરુત્થાન થયું હતું. ખ્રિસ્ત, જ્યારે અહીં દેહમાં હતા, ત્યારે નાઈનની વિધવાનો  પુત્ર (લુક ૭:૧૧-૧૭), યાઐરસની દીકરી  (લુક ૮:૪૦-૫૬), અને પછી લાઝરસ (યોહાન ૧૧)ને સજીવન કર્યા હતાં. મુસા સિવાય, આ બધા લોકોને નશ્વર તરીકે ઉઠાડવામાં આવ્યા હતા જેઓ આખરે ફરીથી મૃત્યુ પામશે. આ કિસ્સાઓ મૃતકોની બેભાનતા, બાઈબલના શિક્ષણની પુષ્ટિ પણ  કરે છે (અયૂબ ૩:૧૧-૧૩; ગીત. ૧૧૫:૧૭; ગીત. ૧૬૪:૪; સભા. ૯:૫, ૧૦). આમાંના કોઈ પણ અહેવાલમાં, કે અન્ય કોઈ બાઈબલના પુનરુત્થાનના વર્ણનોમાં, દર્શાવેલ કિસ્સાઓમાં  તેમના પછીના જીવનના અનુભવનો કોઈ ઉલ્લેખ નથી. 

આ અઠવાડિયે આપણે ખ્રિસ્તના પોતાના મૃત્યુ અને પુનરુત્થાન પહેલાં થયેલા પુનરુત્થાન પર વધુ ઝીણવટથી અભ્યાસ કરીશું.