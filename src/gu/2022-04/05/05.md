---
title:  યાઐરસની દીકરી
date:   26/10/2022
---

ઈસુના પોતાના મૃત્યુ અને પુનરુત્થાન પહેલાના પુનરુત્થાનએ કોઈ ચોક્કસ વંશીય જૂથ અથવા સામાજિક વર્ગ પૂરતા મર્યાદિત ન હતા. મુસા કદાચ ઈશ્વરના લોકોનો સૌથી મહાન માનવ નેતા હતો (પુન. ૩૪:૧૦-૧૨). તેનાથી વિપરીત, ગરીબ સારફાથની વિધવા પણ ઇઝરાયેલી ન હતી (૧ રાજાઓ ૧૭:૯). શૂનામી સ્ત્રી તેના સમુદાયમાં અગ્રણી હતી (૨ રાજાઓ ૪:૮) પરંતુ તે, હેબ્રી ન હતી. નાઈનની વિધવાને એક જ પુત્ર હતો, જેના પર તે કદાચ નિર્ભર હતી (લુક ૭:૧૨). તેનાથી વિપરીત, યાઐરસએ સ્ભાસ્થાનનો અધિકારી હતો, કદાચ કાપરનાહુમમાં (માર્ક ૫:૨૨). તેમની વિવિધ સાંસ્કૃતિક પૃષ્ઠભૂમિ અથવા સામાજિક સ્થિતિને ધ્યાનમાં લીધા વિના, તે બધાએ દેવની  જીવન આપતી શક્તિ દ્વારા આશીર્વાદ મેળવ્યો હતો. 

`વાંચો. માર્ક ૫:૨૧-૨૪, ૩૫-૪૩  ખ્રિસ્તના શબ્દોમાંથી આપણે મૃત્યુ વિશે શું શીખી શકીએ, “છોડી તો મરી નથી ગઈ, પણ ઊંઘે છે”? (માર્ક ૫:૩૯)`

યાઐરસની ૧૨વર્ષની દીકરી ઘરમાં ગંભીર માંદગીમાં પડી હતી. તેથી, તે ઈસુ પાસે ગયો અને તેમને વિનંતી કરી કે તેઓ તેના ઘરે આવે અને તેના પર પોતાનો હાથ મૂકે. પરંતુ તેઓ ત્યાં પહોંચે તે પહેલાં, કોઈએ આગળથી જ દુઃખદ સમાચાર આપ્યાં, “તારી દીકરી તો  મૃત્યુ પામી છે. ઉપદેશકને તસ્દી શું કરવા  આપે છે?” (માર્ક ૫:૩૫). પછી ઈસુએ શોકગ્રસ્ત પિતાને કહ્યું, “બીહોમા, માત્ર  વિશ્વાસ કર” (માર્ક ૫:૩૬). ખરેખર, પિતા મારફતે દેવ જે કરી શકે તે માટે સંપૂર્ણ વિશ્વાસ હતો. 

ઘરે આવીને ઈસુએ ત્યાં ભેગા થયેલા લોકોને કહ્યું, “તમે કેમ ગડબડ કરો છો અને રડો છો? છોડી તો  મરી નથી ગઈ, પણ ઊંઘે છે” (માર્ક ૫:૩૯). તેઓએ તેની મજાક ઉડાવી કારણ કે (૧) તેઓ જાણતા હતા કે તેણી મરી ગઈ હતી, અને (૨) તેઓ તેમના શબ્દોનો અર્થ સમજી શક્યા ન હતા. “દિલાસાદાયક શબ્દ  “ઊંઘ” જેની સરખામણી “મૃત્યુ” માટે વપરાય છે તે આ અનુભવનો ઉલ્લેખ કરવાની ખ્રિસ્તની પ્રિય રીત હોવાનું જણાય છે ([માત્થી ૯:૨૪; લુક ૮:૫૨;] અને  જુઓ, યોહાન ૧૧:૧૧-૧૫) કારણ કે કબરની ચાવી તેમની પાસે જ છે (જુઓ પ્રકટી. ૧:૧૮; યોહાન ૩:૧૬; રૂમી. ૬:૨૩).” —એસ. ડી. એ. બાઇબલ કોમેન્ટરી, વોલ્યુમ. ૫, પૃષ્ઠ. ૬૦૯. 

આ છોકરીના પુનરુત્થાન પછી, જેમણે તેને જોઈ તેઓ “ઘણાં વિસ્મિત થયા” (માર્ક ૫:૪૨). નવાઈ નહીં. અત્યારે મૃત્યુ અંતિમ, નિરપેક્ષ અને દેખીતી રીતે બદલી ન શકાય તેવું છે. તેમની પોતાની આંખોથી આવું કંઈક જોવું એ ચોક્કસપણે એક અદ્ભુત, જીવન બદલી નાખનાર અનુભવ રહ્યો હશે. 

`ઈસુના શબ્દો, “બીહોમા, ફક્ત વિશ્વાસ કરો” (માર્ક ૫:૩૬), આજે પણ આપણા માટે અર્થપૂર્ણ છે. આપણે તે કેવી રીતે શીખી શકીએ, ભયાનક પરિસ્થિતિઓમાં પણ, જે વિશ્વાસ રાખવાનો સૌથી મહત્વપૂર્ણ સમય છે?`