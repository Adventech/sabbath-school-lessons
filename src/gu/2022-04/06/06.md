---
title: વધસ્તંભનો અર્થ
date: 03/11/2022
---

`૧ કોરીંથી ૧:૧૮-૨૪ વાંચો. વધસ્તંભ વિશે પાઉલ શું કહે છે, અને તે તેને “જગતના જ્ઞાન” સાથે કેવી રીતે વિપરીત બતાવે છે? શા માટે, આજે પણ, જ્યારે “નાસ્તિકવાદ” (એ વિચાર કે બધી વાસ્તવિકતા ફક્ત ભૌતિક છે, જેનો અર્થ છે કે દેવના અસ્તિત્વનું કોઈ અલૌકિક ક્ષેત્ર નથી) “દુન્યવી જ્ઞાન” પર પ્રભુત્વ ધરાવે છે, ત્યારે વધસ્તંભનો સંદેશ આટલો મહત્વપૂર્ણ કેમ છે?`

ખ્રિસ્તનો વધસ્તંભ અને તારણ ઇતિહાસનું ખૂબ જ મહત્વનું કેન્દ્ર છે. “કાલવરીના વધસ્તંભ પર પ્રગટ થયેલા પ્રેમની ઊંડાઈને અનંતકાળ ક્યારેય સમજી શકતું નથી. ત્યાં જ ખ્રિસ્તનો અનંત પ્રેમ અને શેતાનનો અમર્યાદ સ્વાર્થ સામસામે હતો.”—સ્ટીફન એન. હાસ્કેલ, ધ ક્રોસ એન્ડ ઇટ્સ શેડો (સાઉથ લેન્કેસ્ટર, એમએ: બાઇબલ ટ્રેનિંગ સ્કૂલ,૧૯૪ ૧), પૃષ્ઠ ૫. 

જ્યારે ખ્રિસ્ત નમ્રતાપૂર્વક માનવ જાતિ માટે તારણ આપવા પોતાને અર્પણ કરી રહ્યાં હતાં, ત્યારે શેતાન સ્વાર્થી રીતે તેમને દુઃખ અને યાતનામાં ઘેરી રહ્યો હતો. ખ્રિસ્ત માત્ર કુદરતી મૃત્યુ નથી પામ્યા, જે મૃત્યુનો દરેક માનવીએ સામનો કરવો પડે છે. તે બીજા મૃત્યુમાં મૃત્યુ પામ્યા, જેથી જેઓ તેમને સ્વીકારે છે તેઓને ક્યારેય તેનો અનુભવ ન કરવો પડે.

વધસ્તંભના અર્થના સંદર્ભમાં, ઘણા મહત્વપૂર્ણ પાસાઓ છે જે આપણે યાદ રાખવા જોઈએ. પ્રથમ, વધસ્તંભએ પાપ સામે ઈશ્વરના ન્યાયનું ઉત્તમ પ્રગટીકરણ છે (રૂમી.૩:૨૧-૨૬). બીજું, વધસ્તંભએ પાપીઓ માટેના ઈશ્વરના પ્રેમનું ઉત્તમ પ્રગટીકરણ છે (રૂમી.૫:૮). ત્રીજું, વધસ્તંભએ પાપની સાંકળો તોડવાની શક્તિનો મહાન સ્ત્રોત છે (રૂમી.૬:૨૨,૨૩; ૧ કોરીંથી. ૧:૧૭-૨૪). ચોથું, વધસ્તંભએ અનંત જીવનની આપણી એકમાત્ર આશા છે (ફિલિપી. ૩:૯-૧૧; યોહાન ૩:૧૪-૧૬; ૧ યોહાન ૫:૧૧,૧૨).

વધસ્તંભ વિશેના આ મહત્વના સત્યોને કોઈ પણ “દુન્યવી જ્ઞાન” દ્વારા શોધી શકાતાં નથી.તો પછી,હવે તેનાથી વિપરિત, વધસ્તંભનો ઉપદેશ એ દુન્યવી ડહાપણવાળા માટે “મૂર્ખતા” છે, જે ઘણીવાર સૌથી સ્પષ્ટ સત્યને પણ સ્વીકારતાં નથી: કે સર્જનહાર અસ્તિત્વમાં છે (જુઓ રૂમી.૧:૧૮-૨૦).

“મૂર્ખતા” માટેનો ગ્રીક શબ્દ અંગ્રેજી શબ્દ “મોરોન” સાથે જોડાયેલો છે; એટલે કે, “દુન્યવી શાણપણ” અનુસાર વધસ્તંભનો ઉપદેશ “મોરોનિક” છે. દુન્યવી શાણપણ ઈસુને અથવા તારણને જાણી શકતાં નથી, જે આપણને વધસ્તંભ પરના તેમના આપણા માટેના મૃત્યુ દ્વારા પ્રદાન કરે છે. 

`અમુક “દુન્યવી શાણપણ” ગમે તેટલું મૂલ્ય આપી શકે તેમ હોય છતાં,આપણે ઈસુ વિશે જે માનીએ છીએ અને “સુવાર્તા પ્રગટ કરવાની મૂર્ખતા” વડે આપણે જે વિશ્વાસ રાખીએ છીએ તેમાં આપણે તેને ક્યારેય શા માટે દખલગીરીકરવા ન દેવી જોઈએ (૧ કોરીંથી.૧:૨૧)?`