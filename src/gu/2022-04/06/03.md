---
title: વધસ્તંભની ભૂમિકા
date: 31/10/2022
---

**ઈસુના પોતાના દુઃખો અને મૃત્યુ વિશેની આગાહીઓ પ્રત્યે શિષ્યોની પ્રતિક્રિયાઓ શું હતી, અને તેમની પ્રતિક્રિયાઓ આપણને બાઈબલને ગેરસમજ કરવાના જોખમો વિશે શું શીખવે છે?**

`માત્થી ૧૬:૨૧-૨૩`

`માત્થી ૧૭:૨૨,૨૩; માર્ક ૯:૩૦--૩૨; લુક ૯:૪૪,૪૫ `

`લુક ૧૮:૩૧-૩૪ `

ઈસુ મૃત્યુ પામવા માટે જન્મ્યા હતા, અને તે મરવા માટે જીવ્યા હતા. તેમણે લીધેલું દરેક પગલું તેમને કાલ્વરીના વધસ્તંભ પરના તેમના મહાન પ્રાયશ્ચિતના બલિદાનની નજીક લઈ ગયું. તેમના લક્ષ્યાંક વિશે સંપૂર્ણ રીતે સભાન, તેમણે કોઈને અથવા કોઈપણ વસ્તુને તેમનાથી વિચલિત કરવાની મંજૂરી આપી ન હતી. વાસ્તવમાં, “તેમનું સમગ્ર જીવન વધસ્તંભ પરના તેમના મૃત્યુની પ્રસ્તાવના હતી.”—એલેન જી. વ્હાઇટ, ફન્ડામેન્ટલ્સ ઑફ ક્રિશ્ચિયન એજ્યુકેશન, પૃષ્ઠ. ૩૮૨.

પૃથ્વી પરના સુવાર્તાના છેલ્લા વર્ષમાં, ઈસુએ તેમના આગામી મૃત્યુ વિશે તેમના શિષ્યો સાથે વધુ અને વધુ સ્પષ્ટપણે વાત કરી. પરંતુ તેઓ તેમની રજૂઆતોની વાસ્તવિકતાને સ્વીકારવા અસમર્થ અને નારાજ જણાતા હતા. મસીહાની ભૂમિકા વિશે ખોટી ધારણાઓથી ભરપૂર, છેલ્લી વસ્તુ જેની તેઓએ ઈસુ, માટે અપેક્ષા રાખી હતી તે તો ખાસ કરીને મસીહા તરીકે, મૃત્યુ પામશે. ટૂંકમાં, ધર્મશાસ્ત્રની તેમની ખોટી ધારણાઓ તેમને બિનજરૂરી પીડા અને વેદના તરફ દોરી ગઈ.

પહેલેથી જ નિકોદીમસને ઈસુએ જાહેર કર્યું હતું, “ને જેમ મુસાએ રાનમાં સર્પને ઊંચો કર્યો, તેમ માણસના દીકરાને પણ ઊંચો કરવામાં આવશે, કે જે કોઈ તેનામાં વિશ્વાસ કરે, તેનો નાશ ન થાય પણ તે અનંત જીવન પામે” (યોહાન ૩:૧૪,૧૫). કાઈસારીઆ ફિલીપ્પીની સીમમાં હતા ત્યારે, ઈસુએ તેમના શિષ્યોને કહ્યું કે “તેમણે યરૂશાલેમ જવું, ને વડીલો અને મુખ્ય યાજકો અને શાસ્ત્રીઓ પાસેથી ઘણું વેઠવું, ને માર્યા જવું,ને ત્રીજા દિવસે સજીવન થવું” (માત્થી ૧૬:૨૧). ગાલીલમાંથી એકાંતમાં પસાર થતા (માર્ક ૯:૩૦-૩૨) અને યરુશાલેમની તેમની અંતિમ યાત્રા દરમિયાન (લુક ૧૮:૩૧-૩૪), ઈસુએ તેમના શિષ્યો સાથે તેમના મૃત્યુ અને પુનરુત્થાન વિશે ફરીથી વાત કરી. કારણ કે તેઓ જે સાંભળવા માંગતા હતા તેતો એ ન હતું, ને તેઓએ સાંભળ્યું નહીં. આપણા માટે પણ એવું કરવું કેટલું સરળ છે.

`લોકો, ખાસ કરીને દેવના પસંદ કરેલા લોકો, મસીહના પ્રથમ આગમનને માટે ખોટા ખ્યાલો ધરાવતા હતા. આજે ઈસુના બીજા આગમનને લગતી કેટલીક ખોટી માન્યતાઓ શું છે?`