---
title: વિશ્વના પાયામાંથી
date: 30/10/2022
---

`પ્રકટીકરણ ૧૩:૮, પ્રેરિતોનાં કૃત્યો ૨:૨૩, અને ૧ પીત્તર ૧:૧૯,૨૦ વાંચો. ખ્રિસ્તને “જગતના પાયામાંથી માર્યા ગયેલા” તરીકે કેવી રીતે ગણી શકાય?`

“જેઓનાં નામ સૃષ્ટિના મંડાણથી મારી નંખાએલા હલવાનના જીવનપુસ્તકમાં લખેલા નથી, એવાં પૃથ્વી પર રહેનારાં સર્વે તેની આરાધના કરશે.” (પ્રકટી.૧૩:૮). આપણા માટે અહીં જે અગત્યનું છે તે છે ખ્રિસ્તના “જગતના પાયામાંથી માર્યા ગયેલા” હોવાનો વિચાર. દેખીતી રીતે, આપણે આને સાંકેતિક અર્થમાં સમજવો જોઈએ(પ્રકટીકરણનું પુસ્તક પ્રતીકોથી ભરેલું છે), કારણ કે પૃથ્વીની રચનાના હજારો વર્ષો સુધી ખ્રિસ્તને વધસ્તંભ પર જડવામાં આવ્યા ન હતા. આ કલમ જે કહે છે તે એછે કે તારણની યોજના વિશ્વની રચના પહેલા નક્કી કરવામાં આવી હતી. અને તે યોજનાના કેન્દ્રમાં ઇસુનું મૃત્યુ હશે, દેવનું હલવાન,અને તેમનું વધસ્થંભે જડાવું. 

`વાંચો.તીતસ ૧:૨ આ કલમ આપણને શું શીખવે છે કે તારણની યોજના, જે ખ્રિસ્તના મૃત્યુ પર કેન્દ્રિત છે, તે કેટલા સમય પહેલા અમલમાં હતી?`

“આપણા તારણ માટેની યોજના કોઈ વિચારસરણી ન હતી, આદમના પતન પછી ઘડવામાં આવેલી યોજના. … તે એવા સિદ્ધાંતોનો ખુલાસો હતો કે જે અનંત યુગોથી દેવના સિંહાસનનો પાયો છે.”—એલેન જી. વ્હાઇટ, ધ ડિઝાયર ઑફ એજીસ, પૃષ્ઠ ૨૨.

તે યોજના એદન વાડીમાં (ઉત્પત્તિ ૩:૧૫,૨૧) આદમ અને હવાને પ્રથમ જાહેર કરવામાં આવી હતી, અને તે જૂના કરારમાં દરેક રક્ત બલિદાન દ્વારા દર્શાવવામાં આવી હતી. દાખલા તરીકે, ઈબ્રાહીમની વિશ્વાસની કસોટી કરતી વખતે, ઈશ્વરે ઇસહાકને બદલે બલિદાન આપવા માટે ઘેટાને મોકલ્યું (ઉત્પત્તિ ૨૨:૧૧-૧૩). આ તેનાં બદલામાં વધસ્થંભ પર ખ્રિસ્તના પ્રાયશ્ચિત માટેના બલિદાનની અવેજી પ્રકૃતિને વધુ સ્પષ્ટ રીતે દર્શાવે છે.

આમ, તારણની આખી યોજનામાં ઇસુનું અવેજી મૃત્યુ કેન્દ્રિય સ્થાને છે, જે સદીઓથી પ્રાણીઓના બલિદાન દ્વારા રજૂ થયું છે, “દેવનું હલવાન,કે જે જગતનું પાપ હરણ કરે છે” આ વધસ્થંભ પરના ઈસુના મૃત્યુનું પ્રતીક છે. (યોહાન ૧:૨૯).

`પ્રાણીઓના બલિદાન ભયાનક અને લોહિયાળ હોય છે - તે સાચું છે. પરંતુ શા માટે આ ભયંકરતા અને લોહિયાળતા ચોક્કસ મુદ્દો છે, જે આપણને આપણા સ્થાને ખ્રિસ્તના મૃત્યુ વિશે શીખવે છે અને પાપની ભયંકરતાની કિંમત શું હતી?`