---
title: 'જૂના કરારની આશા'
date: 15/10/2022
---

### આ સપ્તાહનો શાસ્ત્રાભ્યાસ:
અયૂબ ૧૯:૨૫-૨૭; ૧તીમોથી. ૬:૧૬; ગીતશાસ્ત્ર ૪૯; ગીતશાસ્ત્ર ૭૧; યશાયા ૨૬: ૧૪, ૧૯; દાનીયેલ ૧૨.

> <p>સ્મૃતિસૂત્ર</p>
> “વિશ્વાસથી ઇબ્રાહીમે, જ્યારે તેની કસોટી થઇ ત્યારે ઇસહાકનું બલિદાન આપ્યું; એટલે જેને  વચનો આપવામાં આવ્યાં હતાં ને જેને કહેવામાં આવ્યું હતું. . . . . . કેમકે મૂએલાંઓને પણ ઉઠાડવાને દેવ સમર્થ છે, એમ તે માનતો હતો; અને પુનરુત્થાનના દ્રષ્ટાંત પ્રમાણે તે તેને પાછો મળ્યો પણ ખરો.” (હેબ્રી. 12:17, 19) 

જૂના કરારની આશા આત્માના કુદરતી અમરત્વ વિશેના ગ્રીક વિચારો પર નહીં, પરંતુ મૂએલાંઓનું પુનરુત્થાન થશે એવાં બાઈબલના શિક્ષણ પર આધારિત છે.  

પરંતુ લાંબા સમય સુધી અસ્તિત્વમાં ન હોય તેવા, માનવ શરીર રાખમાં, અગ્નિસંસ્કાર કરવામાં આવ્યા હોય, અથવા અન્ય માધ્યમથી નાશ પામ્યાં હોય, તેને ફરીથી કેવી રીતે જીવંત કરી શકાય? કદાચ સદીઓથી અથવા તો હજારો વર્ષ પૂર્વે  મૃત્યુ પામેલી વ્યક્તિ તેની ઓળખ કેવી રીતે પુનઃપ્રાપ્ત કરી શકે? આ પ્રશ્નો આપણને જીવનના રહસ્ય પર વિચાર કરવા તરફ દોરી જાય છે. આપણે જીવિત છીએ અને દેવ જે  કૃપાથી આપણને દરરોજ આપે છે તે જીવનનો આનંદ માણીએ છીએ. જીવનના અલૌકિક મૂળને સમજવાની શરૂઆત કર્યા વિના પણ, આપણે જાણીએ છીએ કે શરૂઆતમાં પરમેશ્વર તેમના શબ્દની શક્તિ દ્વારા જીવનને નિર્જીવમાંથી અસ્તિત્વમાં લાવ્યા (ઉત્પત્તિ 1; ગીતશાસ્ત્ર 33:6, 9). 

તેથી, જો દેવ  પૃથ્વી પર પ્રથમ વખત કશા વગર જીવન બનાવવા માટે સક્ષમ હતા, તો આપણે શા માટે માનવ જીવનને ફરીથી બનાવવાની અને તેમની મૂળ ઓળખ પુનઃસ્થાપિત કરવાની તેમની ક્ષમતા પર શંકા કરવી જોઈએ? 

આ અઠવાડિયે આપણે અયૂબ, કેટલાક ગીતકારો અને પ્રબોધકો યશાયા  અને દાનીયેલના નિવેદનો પર વિશેષ ધ્યાન કેન્દ્રિત કરીને જૂના કરારના સમયમાં પુનરુત્થાનની અંતિમ  કલ્પના કેવી રીતે પ્રગટ થઈ તેના પર વિચાર કરીશું. 