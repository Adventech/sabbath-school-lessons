---
title:  “તમારાં મૂએલાંઓ જીવતાં થશે”
date:   19/10/2022
---

`યશાયા ૨૬:૧૪ અને ૧૯ વાંચો. જેઓ હંમેશ માટે નાશ પામશે  (યશા. ૨૬:૧૪; માલાખી ૪:૧ પણ જુઓ) અને જેઓ અનંત જીવન પ્રાપ્ત કરશે (યશા. ૨૬:૧૯) તેમની વચ્ચે શું તફાવત છે?`

યશાયાનું  પુસ્તક દેવની  ભવ્યતા અને આપણી માનવીય નાજુકતા વચ્ચેનો મોટો તફાવત રજૂ કરે છે (જુઓ યશાયા ૪૦). જો કે આપણે સુકાઈ ગયેલા ઘાસ અને ચીમળાઈ ગયેલા ફૂલ જેવા છીએ, તોપણ પરમેશ્વરના વચનો  કાયમ રહે છે (યશા. ૪૦:૮). આપણો માનવીય સ્વભાવ પાપી હોવા છતાં,  દેવની બચાવ કૃપા બધા મનુષ્યો માટે ઉપલબ્ધ છે અને વિદેશીઓ માટે પણ અસરકારક બને છે, જેઓ તેમના કરારને સ્વીકારે છે અને સાબ્બાથનું  પાલન કરે છે (યશાયા ૫૬).

યશાયાના પુસ્તકમાં, પુનરુત્થાનની આશા નોંધપાત્ર રીતે વિસ્તૃત છે. જ્યારે પુનરુત્થાન માટેના અગાઉના બાઈબલના સંકેતો વ્યક્તિગત દ્રષ્ટિકોણથી વધુ વ્યક્ત કરવામાં આવ્યા હતા (અયૂબ ૧૯:૨૫-૨૭; ગીત. ૪૯:૧૫, ગીત. ૭૧:૨૦), પ્રબોધક યશાયાહ તેનો  પોતાનો અને વિશ્વાસીઓના કરારના સમુદાયનો સમાવેશ કરે છે. (યશા. ૨૬:૧૯). 

યશાયા ૨૬ અધ્યાય દુષ્ટ અને ન્યાયી લોકોના અલગ-અલગ ભાગ્યનો વિરોધાભાસ  રજૂ કરે છે. એક બાજુ, દુષ્ટો મૃત જ રહેશે, ઓછામાં ઓછા “બીજા મૃત્યુ” પછી (પ્રકટી. ૨૧:૮). તેઓ સંપૂર્ણપણે નાશ પામશે, અને તેમની બધી સ્મૃતિ કાયમ માટે નાશ પામશે (યશાયા ૨૬:૧૪). આ કલમો એ શિક્ષણને રેખાંકિત કરે છે કે ત્યાં કોઈ જીવિત આત્મા અથવા આત્માઓ નથી જે મૃત્યુ પછી જીવંત રહે છે. ત્યારબાદ,  દુષ્ટોના અંતિમ વિનાશ વિશે બોલતા, દેવે  અન્યત્ર જણાવ્યું હતું કે દુષ્ટોને સંપૂર્ણપણે બાળી નાખવામાં આવશે, તેમને “ન તો મૂળ કે ડાળી” (માલાખી ૪:૧) હશે. 

બીજી બાજુ, ન્યાયી મૂએલાં તેમના આશીર્વાદનું ઇનામ મેળવવા માટે મૃત્યુમાંથી સજીવન કરવામાં આવશે. યશાયાહ ૨૫ રજૂ કરે છે કે પ્રભુ યહોવાહએ “સદાને માટે મરણને રદ કર્યું છે” અને “સર્વના મુખ પરથી આંસુ લૂછી નાખશે” (યશા. ૨૫:૮)યશાયાહ ૨૬ માં આ વચનો જોવા મળે છે “તારાં મરેલાં જીવશે; મારાં મુડદાં ઊઠશે. હે ધૂળમાં રહેનારા, તમે જાગૃત થાઓ, ને હર્ષનાદ કરો; કેમકે તારું ઝાકળ પ્રકાશનું ઝાકળ છે, ને પૃથ્વી મૂએલાંને બહાર કાઢશે.” (યશા. ૨૬:૧૯) બધા પુનરુત્થાન પામેલાં ન્યાયી લોકો આનંદકારક તહેવારમાં ભાગ લેશે જે યહોવા દેવ  બધા લોકો માટે તૈયાર કરશે (યશા. ૨૫:૬). અંતિમ પુનરુત્થાન તમામ ઉંમરના તમામ ન્યાયી લોકોને એકસાથે લાવશે, જેમાં તમારા પ્રિયજનોનો સમાવેશ થાય છે જેઓ ખ્રિસ્તમાં પહેલાથી જ મૃત્યુ પામ્યા છે. 

`કલ્પના કરો કે કદાચ આપણી પાસે કોઈ આશા, કોઈ ખાતરી, કે વિચારવા માટે કોઈ કારણ નથી કેવળ આપણું મૃત્યુ આપણા માટે દરેક વસ્તુનો અંત છે. અને પછી, તેનાથી પણ ખરાબ, જે કોઈ પણ વ્યક્તિથી  આપણે પરિચિત છીએ છે તે દૂર થઈ જાય, અને ટૂંક સમયમાં એવું થાય કે જાણે આપણે ક્યારેય અસ્તિત્વમાં જ નહોતા અને આપણા જીવનનો કોઈ અર્થ નથી. આ ભાગ્ય આપણી પાસે રહેલી આશાથી કેવી રીતે વિપરીત છે ?`