---
title: '“પૃથ્વીના ઊંડાણમાંથી”'
date: 18/10/2022
---

`ગીતશાસ્ત્ર 71 વાંચો. ગીતકર્તાએ જ્યારે દેવને  “પૃથ્વીના ઊંડાણોથી તું અમને પાછા કાઢી લાવશે” (ગીત. 71:20) જણાવ્યુ ત્યારે તે શું  સૂચવે છે?`

ગીતશાસ્ત્ર 49 માં આપણને પુનરુત્થાનમાં આશાની એક લાગણીસભર અભિવ્યક્તિ જોવા મળે છે, જે મૂર્ખની ખોટી ખાતરીથી વિપરીત છે જેણે તેની સંપત્તિમાં વિશ્વાસ કર્યો હતો. ગીતશાસ્ત્ર 71 માં, ગીતકર્તા પરમેશ્વર પાસેથી સલામતી અને આશા માંગે છે, જ્યારે દુશ્મનો અને ખોટા આરોપ કરનારાઓથી ઘેરાયેલા હોય છે. જેઓ કહે છે કે, પરમેશ્વરે તેને છોડી દીધો છે. (ગીત. 71:10, 11).    

તેમની કસોટીઓ વચ્ચે, ગીતકર્તાને એ યાદ કરીને દિલાસો અને ખાતરી મળે છે કે ભૂતકાળમાં પરમેશ્વરે તેમની કેવી કાળજી લીધી હતી. પ્રથમ, તે સમજે છે કે, દેવે તેને જન્મથી જ સમર્થન આપ્યું હતું અને તેને તેની માતાના ગર્ભમાંથી પણ બહાર કાઢ્યો હતો. (ગીત. 71:6). પછી, તે સ્વીકારે છે કે પરમેશ્વરે તેને તેની યુવાનીથી શીખવ્યું હતું (ગીત. 71:17).  

દેવ  તેનો ખડક અને તેનો ગઢ હતો. તે નિશ્ચિતતા સાથે, ગીતકર્તા તેની સાથે વિનંતી કરે છે, “મારો મજબૂત આશ્રય બનો, જેનો હું સતત આશરો લઈ શકું” (ગીત. 71:3).” હે ઈશ્વર મારાથી દૂર ન થા; હે મારા દેવ, મને મદદ આપવા ઉતાવળ કર!” (ગીત. 71:12) અને પછી ગીતકર્તા ઉમેરે છે, “તેં અમને ખેદજનક ઘણાં સંકટો દેખાડ્યાંછે, તું અમોને ફરીથી સજીવ કરશે, અને પૃથ્વીનાં ઊંડાણોથી તું અમને પાછા કાઢી લાવશે.” (ગીત. 71:20)

“પૃથ્વીના ઊંડાણમાંથી” સમજૂતી શાબ્દિક રીતે ગીતકર્તાના ભાવિ ભૌતિક પુનરુત્થાનના સંકેત તરીકે સમજી શકાય છે. પરંતુ તે સાથે ગીતકર્તાની ઊંડા હતાશાની સ્થિતિના રૂપક વર્ણનની તરફેણ કરે છે, જાણે કે પૃથ્વી તેને ગળી રહી હોય (ગીત. 88:6 અને ગીત. 130:1 સાથે સરખામણી કરો). તેથી, આપણે કહી શકીએ કે “તે મુખ્યત્વે અલંકારિક સંદેશ  છે, પણ શારીરિક પુનરુત્થાનનો  સંકેત પણ આપે છે.” —એન્ડ્રુઝ સ્ટડી બાઇબલ નોંધ પર ગીત. 17:20. 

અંતે, જે સમજવું અગત્યનું છે તે એ છે કે, આપણી પરિસ્થિતિ ગમે તે હોય, દેવ આપણી સાથે  છે, તે ધ્યાન રાખે છે, અને છેવટે, આપણી આશા આ જીવનમાં નહીં, પણ આવનારા જીવનમાં જોવા મળે છે - જે અનંત  જીવન આપણને ઈસુમાં છે. તેમના પુનરાગમન પર પુનરુત્થાન પછી. 

`આપણે બધાએ નિરાશાની કેટલીક ભયંકર ક્ષણો અનુભવી છે. જો કે, ભૂતકાળમાં દેવ  તમારી સાથે જે રીતે હતા તેના પર ધ્યાન કેન્દ્રિત કરવાથી તમને વિશ્વાસ સાથે આગળ વધવામાં મદદ મળી શકે છે, પણ તે હવે  દૂર લાગે છે- આવું કેવી રીતે બને?`