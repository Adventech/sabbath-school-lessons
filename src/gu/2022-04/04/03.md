---
title:  કબરની શક્તિમાંથી
date:   17/10/2022
---

`ગીતશાસ્ત્ર ૪૯  વાંચો. ગીતકર્તાને તેના અંતિમ પુનરુત્થાન (ગીત. ૪૯:૧૫) વિશે આટલી ખાતરી હોવાનું  કારણ શું હતું, તફાવતમાં જેઓ તે ખાતરી વિના મૃત્યુ પામ્યા હતા (ગીત. ૪૯:૬-૧૪)?`

ગીતશાસ્ત્ર ૪૯  મૂર્ખ લોકોના ખોટા આત્મવિશ્વાસ વિશે જણાવે છે “જેઓ પોતાના ધન પર ભરોસો રાખે છે; અને પોતાના પુષ્કળ દ્રવ્યુંનું અભિમાન કરે છે.” (ગીત. ૪૯:૬), જેઓ “પોતાની જાગીરોને પોતાનાં નામ આપે છે.” (ગીત. ૪૯:૧૧) , અને જેઓ ફક્ત પોતાને આશીર્વાદ આપવા માટે જીવે છે (ગીત. ૪૯:૧૮). તેઓ એવી રીતે વર્તે છે કે જાણે તેમના ઘરો અને તેમની પોતાની કીર્તિ કાયમ રહેશે (ગીત. ૪૯:૧૧, ૧૭). 

પરંતુ મૂર્ખ લોકો ભૂલી જાય છે કે તેમનું સન્માન અદૃશ્ય થઈ જાય છે અને તેઓ પ્રાણીઓની જેમ નાશ પામે છે (ગીત. ૪૯:૧૨). તેઓને શેઓલમાં લઇ જવાનાં ટોળા જેવા ઠરાવવામાં આવશે. મૃત્યુ તેઓનો ઘેટાંપાળક થશે; . . . . . . તેઓનું સૌન્દર્ય શેઓલમાં એવું નાશ પામશે, કે કંઈ બાકી ન રહે. (ગીત. ૪૯:૧૪) 

અયૂબે સદીઓ પહેલા કહ્યું હતું તેમ, “મારી માના ઉદરમાંથી હું નાગો આવ્યો હતો, અને નાગો પાછો જઈશ.” (અયૂબ ૧:૨૧; ૧ તીમોથી ૬:૭). ગીતકર્તા નિર્દેશ કરે છે કે મૂર્ખ અને જ્ઞાની બંને મૃત્યુ પામે છે, “પારકાઓને વાસ્તે પોતાનું ધન મૂકીને જાય છે.” (ગીત. ૪૯:૧૦). 

પરંતુ તેમની વચ્ચે આમૂલ વિરોધાભાસ છે. એક બાજુ મૂર્ખ છે જે પોતાની ક્ષણિક સંપત્તિ અને સિદ્ધિઓમાં ખાતરી શોધવાનો પ્રયાસ કરવા છતાં પણ નાશ પામે છે. તેનાથી વિપરિત, જ્ઞાનીઓ માનવ ગાથા, અને જેલ રૂપી કબરની બહાર, દેવે તેમના માટે સુરક્ષિત કરેલ ભવ્ય પુરસ્કાર જુએ છે (૧. પીત્તર ૧:૪). આ ખ્યાલને ધ્યાનમાં રાખીને, ગીતકાર આત્મવિશ્વાસ સાથે કહી શકે છે, “પણ દેવ મારા આત્માને શેઓલના કબજામાંથી છોડાવી લેશે; કેમકે તે મારો અંગીકાર કરશે.” (ગીત. ૪૯:૧૫)

જૂના કરારની  આશા સાથે સુસંગત, આ નિવેદન એવું સૂચન કરતું નથી કે તેમના મૃત્યુ સમયે ગીતકર્તાનો આત્મા તરત જ સ્વર્ગમાં જશે. ગીતકર્તા ફક્ત એમ કહી રહ્યા છે કે તે કબરમાં કાયમ રહેશે નહિ. એક સમય એવો આવશે જ્યારે દેવ તેને મૃત્યુમાંથી છોડાવશે અને તેને સ્વર્ગીય ધામોમાં લઈ જશે. 

ફરી એકવાર, પુનરુત્થાનના ભવિષ્યની નિશ્ચિતતા દર્શાવવામાં આવી છે, જે આ વર્તમાન અસ્તિત્વમાં આશા, ખાતરી અને અર્થ લાવે છે. તેથી, આ ટૂંકા જીવન દરમિયાન મૂર્ખ લોકો પોતાને માટે ભેગું કરી શકે છે તેના કરતાં જ્ઞાનીઓ વધુ ભવ્ય અને અનંત પુરસ્કાર મેળવશે. 

`જેઓ પોતાની સંપત્તિ અને સિદ્ધિઓ પર ભરોસો કરે છે તેમની મૂર્ખાઈ તમે કઈ રીતે જોઈ શક્યા છો? તમારી આંખો વધસ્તંભ પર રાખવાથી તમને પણ એ જ ભૂલમાં પડવાથી કેવી રીતે બચાવી શકાય?`