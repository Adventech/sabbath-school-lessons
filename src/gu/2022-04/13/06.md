---
title: બીજું મરણ
date: 22/12/2022
---

પ્રભુ માનવ ઇતિહાસને તેના અંતિમ સમયની પરાકાષ્ઠા તરફ દોરી રહ્યા છે. હજાર વર્ષના અંતે તમામ દુષ્ટ મૃતકોને તેમની અંતિમ શિક્ષાત્મક સજાઓ પ્રાપ્ત કરવા માટે તેમની કબરોમાંથી સજીવન કરવામાં આવશે. (પ્રકટી. ૨૦:૫, ૧૧-૧૬). પછી, જ્યારે સંપૂર્ણ ન્યાય પ્રક્રિયા પૂર્ણ થઈ જશે અને તેમાં બીજો કોઈ ફેરફાર કરી શકાશે નહીં, ત્યારે દુષ્ટ લોકો ઈશ્વરના ન્યાયને સ્વીકારશે. “મહાન વિવાદની તમામ હકીકતોને ધ્યાનમાં રાખીને, સમગ્ર વિશ્વ, બંને વફાદાર અને બળવાખોરને, એક સંમતી સાથે જાહેર કરે છે: “તમે સંતોના રાજા, તમારા માર્ગો ન્યાયી અને સાચા છે.” અને શેતાન પોતે “નમીને તેની સજાના ન્યાયની કબૂલાત કરે છે.” -એલેન જી. વ્હાઇટ, ધ ગ્રેટ કોન્ટ્રોવર્સી, પૃષ્ઠ ૬૭૦-૬૭૧. 

`માલાખી ૪:૧; પ્રકટીકરણ ૨૦:૧૪, ૧૫; અને પ્રકટીકરણ ૨૧:૮ વાંચો. “ગંધકથી બળતી ખાઈ” અને “બીજું મરણ” કેટલું અસરકારક રહેશે?`

શેતાન, તેના દૂતો અને બધા દુષ્ટોનો અંતિમ વિનાશ સૃષ્ટિને પાપ અને તેના પરિણામોથી શુદ્ધ કરશે. અને તેમ છતાં, દુષ્ટોનો અંતિમ વિનાશ પણ દેવના પ્રેમનું કાર્ય છે, માત્ર સંતો માટે જ નહીં પણ દુષ્ટો માટે પણ. પાપીઓ દેવની હાજરીમાં જીવે કરતાં મૃત્યુ પામે, કેમકે દેવ ‘ભસ્મ કરી નાખનાર દેવ’ છે. (હેબ્રી. ૧૨:૨૯). 

“તેઓ [હારી ગયેલા] તે પવિત્ર સ્થાનમાંથી ભાગી જવા ઈચ્છશે. તેઓ વિનાશને આવકારશે, જેથી તેઓ તેમના ચહેરા છુપાવી શકે જેણે (ઈસુએ) તેમને છોડાવવા માટે મૃત્યુ સહન કર્યું હતું. દુષ્ટોનું ભાગ્ય તેમની પોતાની પસંદગી દ્વારા નક્કી કરવામાં આવે છે. , દેવ તેમનાં પ્રત્યે ન્યાયી અને દયાળુ છે, પણ સ્વર્ગમાંથી બાકાત રહેવું તે તેમની (હારી ગયેલાની) પોતાની પસંગી છે.”—એલેન જી. વ્હાઇટ, ધ ગ્રેટ કોન્ટ્રોવર્સી, પૃષ્ઠ. ૫૪૩. 

આમ, પાપ અને પાપીઓનો અંતિમ વિનાશ - નરકમાં તેમની અનંત વેદનાના બાઈબલના સિદ્ધાંતથી વિપરીત - દુષ્ટ લોકોએ જે કંઈ પણ કર્યું છે તેના માટે યોગ્ય અને પ્રમાણસર સજા પૂરી પાડે છે. તે એ સાબિત કરે છે કે પાપની શરૂઆત હતી અને તેનો અંત પણ હશે. પછી આખું વિશ્વ રહસ્યમય રીતે ઉદ્ભવેલું હતું તેવું બચીને તેની મૂળ સંપૂર્ણતામાં પાછું આવશે, પાપ, દુષ્ટતા, આજ્ઞાભંગ વિનાનું. 

દેવની સ્તુતિ કરો કે તે, આપણા “ન્યાયી ન્યાયાધીશ” (૨ તીમોથી ૪:૮), દુષ્ટોને વિનાશન અને ન્યાયીને અનંત અમરપણું આપવાનો ન્યાયી નિર્ણય કરશે. 

`અંતમાં દેવ બધાને બચાવે છે એ વિચારમાં ખોટું શું હશે? શા માટે તે આટલો ખરાબ વિચાર છે?`