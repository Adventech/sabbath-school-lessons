---
title: ઘણા તેમની સાથે સજીવન થયા
date: 08/11/2022
---

> <p></p>
> “ત્યારે જુઓ મંદિરનો પડદો ઉપરથી તળે સુધી ફાટીને તેના બે ભાગ થઇ ગયા, ને ધરતી કાંપી, ને ખડકો ફાટી ગયા, ને કબરો ઉઘડી ગઈ, ને ઊંઘેલા સંતોના ઘણાં શરીર ઉઠ્યાં, ને તેનાં પાછા ઊઠયા પછી તેઓ કબરોમાંથી નીકળીને પવિત્ર નગરમાં ગયાં, ને ઘણાંઓને દેખાયાં.” (માત્થી ૨૭:૫૧-૫૩)

`આ અદ્ભુત સમાચાર આપણને ઈસુના પુનરુત્થાન વિશે શું શીખવે છે અને તેમણે શું પરિપૂર્ણ કર્યું?`

ધરતીકંપ ઈસુના મૃત્યુને ચિહ્નિત કરે છે (માત્થી ૨૭:૫૦, ૫૧), અને અન્ય એક તેમના પુનરુત્થાનને ચિહ્નિત કરે છે (માત્થી ૨૮:૨). ઈસુ મૃત્યુ પામ્યા તે ક્ષણે; “ને ધરતી કાંપી, ને ખડકો ફાટી ગયા, ને કબરો ઉઘડી ગઈ, ને ઊંઘેલા સંતોના ઘણાં શરીર ઉઠ્યાં, ને તેનાં પાછા ઊઠયા પછી તેઓ કબરોમાંથી નીકળીને પવિત્ર નગરમાં ગયાં, ને ઘણાંઓને દેખાયાં.” (માત્થી ૨૭:૫૧-૫૩) આ સંતોને ઉઠાડીને ખ્રિસ્તના પોતાના પુનરુત્થાનના સાક્ષી તરીકે અને અંતિમ પુનરુત્થાન સમયે જેઓ ઉઠાડવામાં આવશે તેમના પ્રતિક રૂપ જીવિત કરવામાં આવ્યા હતા. આમ, ઈસુના પુનરુત્થાન પછી તરત જ, ઘણા યહૂદી લોકોને તેમના પુનરુત્થાનમાં વિશ્વાસ કરવા અને આ રીતે ખ્રિસ્તને તેમના તારણહાર તરીકે સ્વીકારવા માટે શક્તિશાળી પુરાવા આપવામાં આવ્યા હતા, જે ઘણા યાજ્ક સહિતે કર્યું હતું (જુઓ એક્ટ ૬, ૭). 

“તેમના સેવાકાર્ય દરમિયાન, ઈસુએ મૃતકોને સજીવન કર્યા હતા. તેણે નાઈનની વિધવાના પુત્ર અને શાસકની પુત્રી અને લાજરસને સજીવન કર્યા હતા. પરંતુ તેઓ અમરત્વથી સજ્જ ન હતા. તેઓને ઉઠાડયા પછી, તેઓ હજુ પણ મૃત્યુને પાત્ર હતા. પરંતુ જેઓ ખ્રિસ્તના પુનરુત્થાન સમયે કબરમાંથી બહાર આવ્યા હતા તેઓને હંમેશ માટેના જીવન માટે સજીવન કરવામાં આવ્યા હતા. તેઓ મૃત્યુ અને કબર પર તેમની જીતના ઇનામ તરીકે તેમની સાથે ઉપર ચડ્યાં. . તેઓ શહેરમાં ગયા, અને ઘણાને દેખાયા, અને જાહેર કર્યું કે, ખ્રિસ્ત મૃત્યુમાંથી સજીવન થયા છે, અને આપણે તેમની સાથે સજીવન થઈશું. આ રીતે પુનરુત્થાનના પવિત્ર સત્યને અમર કરવામાં આવ્યું હતું.” —એલેન જી. વ્હાઇટ, ધ ડિઝાયર ઑફ એજીસ, પૃષ્ઠ ૭૮૬.

માનવીય રીતે કહીએ તો, મુખ્ય યાજકો અને વડીલોને ઘણા ફાયદા હતા. તેઓ રાષ્ટ્રની ધાર્મિક શક્તિ ધરાવતા હતાં અને રૂમી સત્તાવાળાઓ અને સમુદાયને તેમની યોજનાઓમાં મદદ કરવા માટે સમજાવવામાં પણ સક્ષમ હતા. પરંતુ તેઓ ભૂલી ગયા કે “સૌથી ઉચ્ચ માનવજાતિ પર દેવ છે અને તે જેને ઈચ્છે તેને આપે છે.” (દાની. ૪:૩૨). તેમના જૂઠાણાંનો વિરોધાભાસ તે, સંતોના પુનરુત્થાનના અસ્તિત્વ દ્વારા અમાન્ય કરવામાં આવ્યો હતો. 

`હવે પરિસ્થિતિ ગમે તેટલી ખરાબ હોય, આપણે આ પતન પામેલી દુનિયામાં હજુ પણ સંઘર્ષ કરી રહ્યા છીએ ત્યારે આપણે પોતા માટે દેવની અંતિમ જીતમાં શા માટે વિશ્વાસ રાખી શકીએ?`