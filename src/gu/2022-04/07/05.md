---
title: પુનરુથાન પામેલા ખ્રિસ્તના સાક્ષીઓ
date: 09/11/2022
---

`યોહાન ૨૦:૧૧-૧૯ અને ૧ કોરીંથી. ૧૫:૫-૮ વાંચો. જ્યારે શિષ્યો પ્રથમ વખત સજીવન થયેલા ખ્રિસ્તને મળ્યા ત્યારે તેઓનો પ્રતિભાવ કેવો હતો?`

ખાલી કબર પરના બે દૂતોએ મરિયમ માગદાલેણ અને અન્ય કેટલીક સ્ત્રીઓને કહ્યું કે ઈસુ સજીવન થયા છે (માત્થી ૨૮:૧, ૫-૭; માર્ક ૧૬:૧-૭; લુક ૨૩:૫૫; લુક ૨૪:૧-૧૧). પરંતુ ટૂંક સમયમાં જ ઈસુ પોતે તેમને દેખાયા, અને તેઓએ તેમની ભક્તિ કરી (માત્થી ૨૮:૧, ૯, ૧૦; યોહાન ૨૦:૧૪-૧૮). તેઓ પીત્તરને પણ દેખાયા (લુક૨૪:૩૪, ૧કોરીથી. ૧૫:૫) અને બે શિષ્યો ઐમ્મોસ તરફ જતા હતા, ત્યારે તેઓ તેમની સાથે વાત કરતા હતા, જેમના હૃદય ઉદાસ થઇ રહ્યા હતા (માર્ક ૧૬:૧૨, લુક ૨૪:૧૩-૩૫). જ્યારે ઈસુ મેડી ઉપર આવ્યા, ત્યારે શિષ્યો પહેલાંતો ગભરાઈ ગયા અને પછી જે બન્યું તેનાથી તેઓ આનંદવિભોર થઇ ગયા અને આશ્ચર્ય પામ્યા (લુક ૨૪:૩૩-૩૯, યોહાન ૨૦:૧૯-૨૩). એક અઠવાડિયા પછી, ઇસુ દરવાજો ખોલ્યા વિના ફરીથી તે જ મેડી ઉપર આવ્યા, અને પછી થોમાએ પણ તેમના પુનરુત્થાનમાં વિશ્વાસ કર્યો (યોહાન ૨૦:૨૪-૨૯). 

તેમના પુનરુત્થાન અને તેમના સ્વર્ગારોહણ વચ્ચેના ચાલીસ દિવસ દરમિયાન, ઈસુએ “એકસાથે પાંચસોથી વધુ ભાઈઓને દર્શન દીધું હતું” (૧ કોરીંથી. ૧૫:૬) અને યાકૂબને પણ (૧ કોરીંથી. ૧૫:૭). ઈસુ ગાલીલ સમુદ્રના કિનારે કેટલાક શિષ્યો સાથે જોડાયા અને તેમની સાથે નાસ્તો કર્યો, ત્યારબાદ પીત્તર સાથે વાત કરી (યોહાન ૨૧:૧-૨૩). તેમના સ્વર્ગારોહણના અંતિમ સમય પહેલાં (લુક ૧૪:૫૦-૫૩, પ્રેરિતોનાં કૃત્યો ૧:૧-૧૧) ઈસુએ અન્યને પણ દર્શન(પ્રેરિતોનાં કૃત્યો ૧:૩) દીધું હોઈ શકે છે. પાઊલ પોતાને પણ પુનરુત્થાન પામેલા ખ્રિસ્તના પ્રત્યક્ષ સાક્ષી માનતા હતા, જે તેને દમાસ્કસના રસ્તા પર દેખાયા હતા (૧ કોરીંથી. ૧૫:૮ની પ્રેરિતોનાં કૃત્યો ૯:૧૯ સાથે સરખામણી કરો). 

જ્યારે અન્ય શિષ્યોએ પ્રથમ ગેરહાજર થોમાને કહ્યું કે તેઓએ ઉત્થાન પામેલા દેવને જોયો છે, ત્યારે તેણે પ્રતિક્રિયા આપી, “જ્યાં સુધી હું તેમના હાથમાં ખીલાઓના વેહ જોયા વિના તથા મારી આંગળી ખીલાઓના વેહમાં મૂક્યા વિના. . . . . . . હું વિશ્વાસ કરવાનો જ નથી.” (યોહાન ૨૦:૨૫,) એક અઠવાડિયા પછી, જ્યારે ઈસુ શિષ્યોને ફરીથી દેખાયા, હવે તેઓની વચ્ચે થોમા પણ હતો, ત્યારે ઈસુએ તેને કહ્યું, “તારી આંગળી અહીં સુધી પહોંચાડીને મારા હાથ જો; અને તારો હાથ લાંબો કરીને મારી કૂંખમાં ઘાલ; અને અવિશ્વાસી ન રહે, પણ વિશ્વાસી થા.’’ (યોહાન ૨૦:૨૭). પછી થોમાએ કબૂલ કર્યું, “મારા પ્રભુ અને મારા દેવ!” અને ઈસુએ તેને કહું” તેં મને જોયો છે, માટે તેં વિશ્વાસ કર્યો છે; જેઓએ જોયા વિના વિશ્વાસ કર્યો છે તેઓને ધન્ય છે.’’ (યોહાન ૨૦:૨૯)

`“આશીર્વાદિત તે લોકો છે જેમણે જોયા નથી અને છતાં પણ વિશ્વાસ કર્યો છે.” જો તમે તમારા માટે પુનરુત્થાન પામેલા ખ્રિસ્તને જોયા નથી, તો પણ તમારી પાસે ઈસુ પર વિશ્વાસ કરવા માટે અન્ય કયા કારણો છે?`