---
title: મહોરબંધ કબર
date: 06/11/2022
---

ખ્રિસ્તનું લક્ષ્યાંક વધસ્તંભ પર તેમના મૃત્યુ સાથે સમાપ્ત (અને નિષ્ફળ પણ) થયું હોય તેવું લાગતું હતું. શેતાન યહુદાને તારણહાર સાથે દગો કરાવવામાં(લુક ૨૨:૩, ૪; યોહાન ૧૩:૨૬, ૨૭) અને મુખ્ય યાજ્કો અને સરદારોના હાથમાં પરસ્વાધીન કરી તેમના મૃત્યુની માંગ કરવા માટે ઉશ્કેરવામાં સફળ થયો (માત્થી ૨૬:૫૯, માત્થી ૨૭:૨૦). ઈસુની ધરપકડ કરવામાં આવ્યા પછી, “બધા શિષ્યો તેમને છોડીને ચાલ્યા ગયા” (માત્થી ૨૬:૫૬) અને પીત્તરે ત્રણ વખત તેમનો ઇનકાર કર્યો (માત્થી ૨૬:૬૯-૭૫). હવે ઈસુ એક ખડકમાંથી બનાવેલી કબરમાં પડેલા હતા, જે એક મોટા અને મહોરબંધ પથ્થરથી બંધ હતા, જે રૂમી રક્ષકો દ્વારા સુરક્ષિત હતા (માત્થી ૨૭:૫૭-૬૬), અને અદ્રશ્ય શૈતાની શક્તિઓ દ્વારા નિહાળવામાં આવી રહ્યાં હતા. “જો તે કરી શક્યો હોત, તો તેણે [શેતાને] ખ્રિસ્તને કબરમાં બંધ રાખ્યા હોત.”—એલેન જી. વ્હાઇટ, મેન્યુસ્ક્રિપ્ટ રિલીઝ, વોલ્યુમ. ૧૨, પૃષ્ઠ. ૪૧૨. 

તેમના પૃથ્વી પરના સુવાર્તા સમય દરમિયાન, ખ્રિસ્તે માત્ર વધસ્તંભ પર તેમના મૃત્યુની જ નહીં, પણ તેમના પુનરુત્થાનની પણ આગાહી કરી હતી. પૂર્વીય સર્વસમાવેશક ભાષાનો ઉપયોગ કરીને- ઈસુએ ઉલ્લેખ કરેલો કે “જેમ યૂના ત્રણ દિવસ અને ત્રણ રાત મોટા માછલાના પેટમાં હતો, તેમ માણસનો દીકરો પણ ત્રણ રાતદહાડા પૃથ્વીના પેટમાં રહેશે” (માત્થી ૧૨:૩૯, ૪૦) અન્ય પ્રસંગોએ ઈસુએ ભારપૂર્વક જણાવ્યું હતું કે તેમને મારી નાખવામાં આવશે પણ ત્રીજા દિવસે તે ફરી ઊઠશે (માત્થી ૧૬:૨૧; માત્થી ૧૭:૨૨, ૨૩; માત્થી ૨૦:૧૭-૧૯). મુખ્ય યાજકો અને ફરોશીઓ તે નિવેદનોથી વાકેફ હતા અને તેમના પુનરુત્થાનને અટકાવી શકશે તેવી આશા રાખતા પગલાં લીધા હતા. 

`માત્થી ૨૭:૬૨-૬૬ વાંચો. આ ક્રિયાઓએ જગતને ઈસુના પુનરુત્થાનના વધુ પુરાવાઓ સાથે કેવી રીતે મદદ કરી?`

ઈસુને કબરમાં મહોરબંધ રાખવા માટે લેવામાં આવેલા તમામ સુરક્ષા પગલાંઓએ મૃત્યુ અને અનિષ્ટના સમુદાય પર તેમની જીતને વધુ નોંધપાત્ર બનાવી, કારણ કે તે ક્યારેય ન બને તેની ખાતરી કરવા માટે તેઓએ લીધેલા તમામ સાવચેતીઓ અને પગલાંને કારણે. 

ઉપરાંત, આ માણસોએ ચોક્કસ ઈસુના ચમત્કારો વિશે સાંભળ્યું હતું; તેઓએ તેમાંના કેટલાકને જોયા પણ હતા. અને તેમ છતાં, તેઓ વિચારે છે કે કબર પર રક્ષક તેને રોકી શકશે, કે જે ઘણા ચમત્કારો કરવા સક્ષમ હતા, તેમને સજીવન થવાથી? 

ઉપરાંત, કબરની આસપાસ રક્ષક મૂકવો - શા માટે? કે કદાચ શિષ્યો શરીર ચોરી શકે, અને પછી દાવો કરે કે ઈસુ મૃત્યુમાંથી સજીવન થયા હતા? જ્યારે લોકો પૂછશે કે, સજીવન થયેલા ઈસુ ક્યાં છે? તેઓ કહી શકે: તેના માટે ફક્ત અમારા શબ્દો જ પૂરતા છે. 

બીજું તો કંઈ નહિ, તેઓની ક્રિયાઓ દર્શાવે છે, કે મુખ્ય યાજકો ઈસુના મૃત્યુ પછી પણ કેટલા ડરતા હતા. ઊંડે સુધી, તેઓને ડર હતો કે કદાચ શું તે ફરીથી સજીવન થશે.