---
title: 'વધુ અભ્યાસ'
date: 11/11/2022
---

વાંચો, એલેન જી. વ્હાઇટ “જોસેફસ ટુમ્બ,” પૃષ્ઠ ૭૬૯-૭૭૮; “ધ લોર્ડ ઈઝ રિઝન,” પૃષ્ઠ ૭૭૯-૭૮૭; “વાય વિપેસ્ટ ધાઉ (તું શા માટે રડે છે)?”, પૃષ્ઠ ૭૮૮-૮૦૧.; ધ વોક ટુ એમ્માસ, પૃષ્ઠ ૭૯૫-૮૦૧; “પિસ બી અન ટુ યુ(તમને શાંતિ થાઓ,)” પૃષ્ઠ ૮૦૨-૮૦૮; ડીઝાયર ઓફ એજીસ. 

આધુનિક લાગણી પ્રધાન લોકો ઈસુના પુનરુત્થાન જેવી કોઈ બાબતમાં માનતા નથી. જો કે, ઐતિહાસિક પુરાવા એટલા મજબૂત છે કે જેઓ પુનરુત્થાનની વાસ્તવિકતાને સ્વીકારી શકતા નથી તેઓને પણ કબૂલ કરવાની ફરજ પડે છે કે ઘણા લોકો માનતા હતા કે તેઓએ પુનરુત્થાન પામેલા ઈસુને જોયા છે. આમ, પુનરુત્થાન-વિરોધી માફી એ સમજાવવાનો પ્રયાસ છે કે આ બધા જુદા જુદા લોકો એવું માને છે કે તેઓએ સજીવન થયેલા ખ્રિસ્તને જોયો છે. કેટલાકે દલીલ કરી છે કે બધા શિષ્યોને સજીવન થયેલા ઈસુની એક ભ્રમણા હતી; અન્ય લોકો કે ઈસુ ખરેખર મૃત્યુ પામ્યા ન હતા, પરંતુ માત્ર હોબાળો મચાવ્યો હતો અને પછી તેમને વધસ્તંભ પરથી નીચે લાવવામાં આવ્યા પછી તે પાછા સજીવન થયા હતા. અને જ્યારે તે ફરીથી દેખાયા ત્યારે તેમના શિષ્યો માનતા હતા કે તે મૃત્યુમાંથી સજીવન થયા છે. અને (માનો કે ના માનો) કેટલાકે એવી દલીલ કરી છે કે ઈસુને એક જોડિયા ભાઈ હતા જેને શિષ્યોએ ઉત્થાન પામેલા ખ્રિસ્ત તરીકે રજૂ કરતા હતાં. બીજા શબ્દોમાં કહીએ તો, ખ્રિસ્તના પુનરુત્થાન માટે ઐતિહાસિક પુરાવા એટલા મજબૂત છે કે લોકો તેને નકારી કાઢવાનો પ્રયાસ કરવા માટે આ પ્રકારની દલીલો કરે છે. પુનરુત્થાન પોતે ખૂબ જ મહત્વપૂર્ણ છે, તેથી આપણે તેમના પર વિશ્વાસ કરવા માટે આપેલા તમામ સારા કારણોથી આશ્ચર્ય પામવું જોઈએ નહીં. 

“વધસ્તંભપરથી જે અવાજ સંભળાયો હતો, ‘સંપૂર્ણ થયું,’ મૃતકોમાં સંભળાયું. તે કબરોની દિવાલોને વીંધી નાખે છે, અને પડી ગયેલાઓને ઉભા થવા માટે બોલાવે છે. જ્યારે સ્વર્ગમાંથી ખ્રિસ્તનો અવાજ સંભળાશે ત્યારે આવું જ થશે. તે અવાજ કબરોમાં પ્રવેશ કરશે અને કબરો ખુલશે, અને ખ્રિસ્તમાં મૃત્યુ પામેલાઓ ઉત્થાન પામશે. તારણહારના પુનરુત્થાન સમયે થોડી કબરો ખોલવામાં આવી હતી, પરંતુ તેમના બીજા આગમન સમયે તમામ કિંમતી મૃત લોકો(સંતો તેમનો અવાજ સાંભળશે, અને ભવ્ય, અમર જીવન માટે બહાર આવશે. તે જ શક્તિ જેણે ખ્રિસ્તને મૃત્યુમાંથી ઉઠાડ્યા તે જ તેના દેવળને ઉઠાડશે અને તેની સાથે, તમામ હકૂમતોથી ઉપર, બધી શક્તિઓથી ઉપર, દરેક નામથી ઉપર, માત્ર આ જગતમાં જ નહીં, પણ આવનારી દુનિયામાં પણ તેનો મહિમા પ્રગટ કરશે.” -એલેન જી. વ્હાઇટ, ધ ડિઝાયર ઓફ એજીસ, પૃષ્ઠ. ૭૮૭. 

**ચર્ચા પ્રશ્નો**:

`૧. “‘સંપૂર્ણ થયું’” (યોહાન ૧૯:૩૦) અને “‘તે ઊઠયો છે’” (અતથી ૨૮:૬) એ અત્યાર સુધીના બે સૌથી અર્થપૂર્ણ નિવેદનો છે. તારણના ઇતિહાસમાં તેઓ કેવી રીતે એકબીજાના પૂરક છે? આ શબ્દોમાં આપણા માટે કઈ મોટી આશા જોવા મળે છે?`

`૨. શરૂઆતમાં યાજ્કો અને વડીલો ઇચ્છતા હતા કે શિષ્યો ઈસુના શરીરની ચોરી ન કરે તે માટે કબર પર ચોકીદારો રાખવા. પાછળથી તેઓએ ચોકીદારો એમ કહેવા માટે નાણા ચૂકવ્યાં કે શિષ્યોએ શરીરની ચોરી કરી છે. આ સમાચાર કેવી રીતે ખ્રિસ્તની ખાલી કબરની વાસ્તવિકતા જાહેર કરવામાં મદદ કરે છે, અને તે ખાલી કબર ખ્રિસ્તીઓ તરીકે આપણા માટે શા માટે એટલી મહત્વપૂર્ણ છે?`