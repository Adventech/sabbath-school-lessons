---
title:  વધુ અભ્યાસ
date:   09/02/2024
---

વાંચો, એલેન જી. વ્હાઇટ, “ધ બીએટીટ્યુડ્સ, ” થોટ્સ ફ્રોમ ધ માઉન્ટ ઓફ બ્લેસિંગમાં પૃષ્ઠ ૬-૧૩, ૨૯-૩૫.

ગીતશાસ્ત્રના કર્તાઓ અન્યાય પ્રત્યે, માનવ ઉદાસીનતા સામે વિરોધ દર્શાવે છે; તેઓ દુષ્ટતા સ્વીકારવાનો ઈનકાર કરે છે. તેઓ બદલો લેવાની ઈચ્છાથી નહિ પણ ઈશ્વરના નામને મહિમા આપવાના ઉત્સાહથી પ્રેરિત થાય છે. તેથી, ન્યાયીઓ માટે આનંદ કરવો યોગ્ય છે જ્યારે તેઓ દુષ્ટતા પર દેવનું વેર જોશે કારણ કે આ રીતે દેવનું નામ અને તેમનો ન્યાય વિશ્વમાં પુનઃસ્થાપિત થાય છે (ગીત. ૫૮:૧૦, ૧૧). ગીતશાસ્ત્ર લોકોને દુષ્ટતા સામે અવાજ ઉઠાવવા અને દેવના સામ્રાજ્યની પૂર્ણતામાં આવવાની માંગ કરવા માટે ફરજ પાડે છે. ગીતશાસ્ત્રમાં, આપણને દૈવી આરામ અને તારણની ખાતરી આપવામાં આવી છે. દેવ ઉત્થાન પામશે!

ઈસુએ કહ્યું, 'જ્યારે લોકો તમારી નિંદા કરશે, અને તમારી સતાવણી કરશે, ' ત્યારે ઈસુએ કહ્યું, 'આનંદ કરો, અને અતિશય આનંદ કરો. ' અને તેમણે તેમના શ્રોતાઓને દેવ દ્વારા બોલેલા પ્રબોધકો તરફ ધ્યાન દોર્યું, 'દુઃખ, દર્દ અને ધીરજના ઉદાહરણ તરીકે. . . ' યાકૂબ ૫:૧૦. હાબેલ, આદમના બાળકોમાંનો પ્રથમ ખ્રિસ્તી, શહીદ થયો. હનોખ દેવ સાથે ચાલ્યો, અને વિશ્વ તેને ઓળખતું ન હતું. નુહને કટ્ટરપંથી અને ચેતવણી કરનાર તરીકે ઉપહાસ કરવામાં આવ્યો હતો. 'અન્ય લોકો પર ક્રૂર ઉપહાસ અને કોરડાના પરીક્ષણો હતા, હા, ઉપરાંત બેડીઓ અને કેદ. ’ ‘અન્યને ત્રાસ આપવામાં આવ્યો, છૂટકારો સ્વીકાર્યો નહીં; જેથી તેઓ વધુ સારૂ પુનરુત્થાન મેળવી શકે. ’ હેબ્રી. ૧૧:૩૬, ૩૫. ”—એલેન જી. વ્હાઇટ, થોટ્સ ફ્રોમ ધ માઉન્ટ ઓફ બ્લેસિંગ, પૃષ્ઠ. ૩૩.

**ચર્ચા માટેના પ્રશ્નો**:

`કારણ કે વિશ્વમાં દુષ્ટતાની પીડાદાયક અનુભૂતિ વ્યક્તિને આશ્ચર્યમાં મૂકે છે કે શું દેવ ખરેખર શાસન કરે છે, આપણે કેવી રીતે અચળ વિશ્વાસ કેળવી શકીએ જે પરીક્ષણમાં પણ મજબૂત રહેશે? એટલે કે, ઈશ્વરના પ્રેમ અને ભલાઈ અને શક્તિમાં આપણો વિશ્વાસ જાળવી રાખવા આપણે શાના પર ધ્યાન કેન્દ્રિત કરવું જોઈએ? દેવ અને તેમના વ્યક્તિત્વ વિશે વધસ્થંભ આપણને શું સ્પષ્ટ કરે છે?`

`માનવ માધ્યમો (આગેવાનો, સંસ્થાઓ અને સામાજિક ચળવળો) પર અંતિમ શાણપણ અને ઉકેલ માટે આધાર રાખવો કેમ મહત્વપૂર્ણ નથી પરંતુ, વિશ્વમાં ન્યાય સંપૂર્ણપણે દેવના વચનો અને ચુકાદા પર આધાર રાખે છે?`

`પવિત્રસ્થાન એ દૈવી ચુકાદાનું સ્થાન છે એ સત્યની વ્યવહારિક અસરો શું છે?`

`ગીતશાસ્ત્રની અમુક કઠોર ભાષા આપણે કઈ રીતે સમજી શકીએ? તે જેમણે તેમને લખ્યું છે તેમની ભાષા માનવતા સાથે કેવી રીતે સંબંધિત છે?`