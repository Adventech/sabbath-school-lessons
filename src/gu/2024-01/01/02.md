---
title:  પ્રાચીન ઈઝરાયેલની સ્તુતિમાં ગીતશાસ્ત્ર
date:   31/12/2023
---

`વાંચો, ૧ કાળવૃત્તાંત ૧૬:૭, નહેમ્યા ૧૨:૮, ગીતશાસ્ત્ર ૧૮:૧, ગીતશાસ્ત્ર ૩૦:૧, ગીતશાસ્ત્ર ૯૨:૧, ગીતશાસ્ત્ર ૯૫:૨, ગીતશાસ્ત્ર ૧૦૫:૨, કોલોસી ૩:૧૬ અને યાકૂબ ૫:૧૩. એવા કયા પ્રસંગો હતા કે જેનાથી અમુક ગીતો લખવા પ્રેરર્યા? ઈશ્વરના લોકોએ ગીતશાસ્ત્રનો ઉપયોગ ક્યારે કર્યો?`

ગીતશાસ્ત્ર ખાનગી અને સાંપ્રદાયિક સ્તુતિના ઉપયોગ માટે રચવામાં આવ્યા હતા. તેઓને મંદિરની ભક્તિમાં સ્તોત્રો તરીકે ગાવામાં આવ્યા હતા, જેમ કે સંગીતની નોધ દ્વારા સૂચવવામાં આવ્યું હતું જેમાં વાદ્યોનો ઉલ્લેખ કરવામાં આવ્યો હતો (ગીત. ૬૧:૧), ધૂન (ગીત. ૯:૧) અને સંગીત આગેવાનો(ગીત. ૮:૧).

હેબ્રી બાઇબલમાં, ગીતશાસ્ત્રના પુસ્તકનું શીર્ષક, તેહિલીમ, “સ્તુતિ” તેનો મુખ્ય હેતુ દર્શાવે છે—એટલે કે, ઈશ્વરની સ્તુતિ. આ અંગ્રેજી શીર્ષક (બુક ઓફ સાલમ) ગીતશાસ્ત્રનું પુસ્તક એ ગ્રીક સાલ્મોઈ પરથી ઉતરી આવ્યું છે, જે સેપ્ટુઆજીંટ(જૂના કરારની પ્રાચીન આવૃત્તિ) માં જોવા મળે છે, જે હેબ્રી બાઇબલનો પ્રારંભિક (બીજી અને ત્રીજી સદી બી. સી. ) ગ્રીક અનુવાદ છે.

ગીતશાસ્ત્ર ઈઝરાયેલની સ્તુતિનો અનિવાર્ય ભાગ હતો. દાખલા તરીકે, તેઓનો ઉપયોગ મંદિરના સમર્પણ, ધાર્મિક તહેવારો અને સરઘસોમાં તેમજ યરૂશાલેમમાં કરારકોશની સ્થાપના દરમ્યાન કરવામાં આવતો હતો.

"ધ સોંગ્સ ઓફ એસેન્ટ્સ"ઉત્થાનના ગીતો (ગીતશાસ્ત્ર ૧૨૦ -૧૩૪), જેને તીર્થયાત્રાના ગીતો તરીકે પણ ઓળખવામાં આવે છે, પરંપરાગત રીતે મુખ્ય ત્રણ વાર્ષિક તહેવારો (નિર્ગમન ૨૩:૧૪-૧૭) પર યરુશાલેમની યાત્રા દરમ્યાન ગાવામાં આવતા હતા. "ઇજિપ્તીયન હૅલેલ" (યહુદી સેવાનો ભાગ) (ગીતશાસ્ત્ર ૧૧૩-૧૧૮) અને "ગ્રેટ હૅલેલ" (ગીત. ૧૩૬) ગાવામાં આવ્યા હતા. નવા ચંદ્રના તહેવારો અને મંદિરના સમર્પણ સહિત મુખ્ય ત્રણ વાર્ષિક તહેવારો. ઈજિપ્તીયન હેલેલને નોંધપાત્ર સ્થાન મળ્યું. પાસ્ખાપર્વ સમારોહમાં ગીત. ૧૧૩ અને ૧૧૪ પાસ્ખા ભોજનની શરૂઆતમાં અને ગીતશાસ્ત્ર ૧૧૫−૧૧૮ અંતે ગાવામાં આવ્યા હતા (માત્થી ૨૬:૩૦). "દૈનિક હલેલ" (ગીતશાસ્ત્ર ૧૪૫-૧૫૦) સભાસ્થાનની સવારની સેવાઓમાં દૈનિક પ્રાર્થનામાં સામેલ કરવામાં આવ્યાં હતાં.

ગીતશાસ્ત્ર ફક્ત લોકોની સ્તુતિ સાથે જ નહોતું, પરંતુ તેઓએ તેમને પવિત્રસ્થાનમાં દેવની સ્તુતિ કેવી રીતે કરવી તે વિશે પણ સૂચના આપી હતી. ઈસુએ ગીતશાસ્ત્ર ૨૨ (માત્થી ૨૭:૪૬) ના શબ્દો સાથે પ્રાર્થના કરી. ગીતશાસ્ત્રને પ્રારંભિક ચર્ચના જીવનમાં પણ નોંધપાત્ર સ્થાન મળ્યું (કોલોસી. ૩:૧૬, એફેસી. ૫:૧૯).

`જો કે આપણે, અલબત્ત, મંદિર જેવા પૃથ્વી પરના પવિત્રસ્થાનમાં દેવની ભક્તિ કરતા નથી, તો પણ આપણે આપણી પોતાની સ્તુતિમાં ગીતશાસ્ત્રનો ગમેતે, ખાનગીમાં કે જાહેરમાં કેવી રીતે ઉપયોગ કરી શકીએ?`