---
title:  વધુ અભ્યાસ
date:   01/03/2024
---

ધી ડિઝાયર ઓફ એજીસમાં એલેન જી. વ્હાઇટ, "ગોડ વિથ અસ, " પૃષ્ઠ ૧૯-૨૬ વાંચો.

ખ્રિસ્તની પ્રાર્થનાઓ અને ખ્રિસ્ત વિશેની પ્રાર્થના બંને હોવાને કારણે, ગીતશાસ્ત્ર ખ્રિસ્તના વ્યક્તિત્વનો અનોખો સાક્ષાત્કાર પૂરો પાડે છે અને "દેવ આપણી સાથે છે" (માત્થી ૧:૨૩) તરીકે સેવાકાર્યનો ઉદ્ધાર કરે છે. ત્યાગ અને વેદના સામે લડતી પ્રાર્થનામાં ઈસુ " દેવ આપણી સાથે " છે. તે આપણા દેવ છે " ન્યાય અને ઉદ્ધાર માટે રડે છે. આપણી ખોટ અને નિરાશા માટે આપણને છોડીને નહિ પરંતુ વિશ્વાસનો વિજયી માર્ગ બતાવીને ઈસુ “ દેવ આપણી સાથે” છે. તે આપણા માટે અનંત પાળક અને રાજા બન્યા, આપણને પાપના અનંત વિનાશમાંથી બચાવવા માટે. દાઉદ રાજા, ખ્રિસ્તમાં, સંપૂર્ણ તારણના દેવના તમામ ગૌરવપૂર્ણ વચનોની તેમની પરિપૂર્ણતા શોધે છે (૨ કોરીંથી. ૧:૨૦).

એલેન જી. વ્હાઈટ માનવતા સાથે ખ્રિસ્તની એકતાનું સમજપૂર્વક વર્ણન કરે છે: “તેમની માનવતા દ્વારા, ખ્રિસ્તે માનવતાને સ્પર્શ કર્યો; તેમની દિવ્યતા દ્વારા, તે દેવના સિંહાસનને પકડી રાખે છે. મનુષ્ય પુત્ર તરીકે, તેમણે આપણને આજ્ઞાપાલનનું ઉદાહરણ આપ્યું; દૈવી પુત્ર તરીકે, તે આપણને આજ્ઞાપાલન કરવાની શક્તિ આપે છે. તે ખ્રિસ્ત હતા, જેણે હોરેબ પર્વત પરના ઝાડવામાંથી મુસા સાથે વાત કરી, 'હું જે છું તે હું છું. . . . આ રીતે તું ઈઝરાયલના બાળકોને કહે કે, હું છું તેણે મને તમારી પાસે મોકલ્યો છે. ’ નિર્ગ. ૩:૧૪. આ ઈઝરાયેલની મુક્તિની પ્રતિજ્ઞા હતી. તેથી જ્યારે તે ‘માણસોના રૂપમાં’ આવ્યા, ત્યારે તેમણે પોતાને હું છું કહીને જાહેર કર્યા. બેથલહેમનું બાળક, આજ્ઞાંકિત અને નમ્ર તારણહાર દેવ, ‘દેહમાં પ્રગટ થાય છે. ’ ૧ તિમોથી. ૩:૧૬. અને તે આપણને કહે છે: ‘હું ઉત્તમ ઘેટાંપાળક છું. ’ ‘હું જીવનની રોટલી છું. ’ ‘ માર્ગ, સત્ય તથા જીવન હું છું. ’ ‘આકાશ તથા પૃથ્વી પર સર્વ અધિકાર મને આપવામાં આવ્યો છે . ’ યોહન ૧૦:૧૧; ૬:૫૧; ૧૪:૬; માત્થી ૨૮:૧૮. હું દરેક વચનની ખાતરી છું. હું છું; ડરશો નહીં. ”—ધ ડિઝાયર ઑફ એજીસ, પૃષ્ઠ ૨૪, ૨૫.

**ચર્ચા માટેના પ્રશ્નો**:

`લોકો બેવફા હોવા છતાં દેવે તેમના કરાર પ્રત્યે તેમની અતૂટ વફાદારી કેવી રીતે દર્શાવી છે? આજે દેવના સંઘર્ષ કરતા બાળકો માટે તે શું આશ્વાસન લાવે છે?`

`મેલ્ખીસેદેકના ધારા પ્રમાણે ખ્રિસ્તનું અદ્વિતીય અને શ્રેષ્ઠ યાજકપદ કેવી રીતે ઈશ્વરના લોકો માટે તારણની નિશ્ચિતતાને મજબૂત કરે છે?`

`સુવાર્તાઓ બતાવે છે કે ગીતશાસ્ત્રમાં મસીહના ઘણા વચનો ઈસુના વચનની સત્યતા દર્શાવે છે? શા માટે આપણે કોઈપણ અને દરેક લાગણીઓનો પ્રતિકાર કરવો જોઈએ જે ઈશ્વરના વચનોમાં આપણો વિશ્વાસ નબળો પાડે છે?`

`ખ્રિસ્તના વચનોમાંથી આપણે શું મહાન આશ્વાસન મેળવી શકીએ, "'આકાશમાં અને પૃથ્વી પર સર્વ અધિકાર મને આપવામાં આવ્યો છે'" (માત્થી ૨૮:૧૮)? આ વચનને આપણે આપણા પોતાના અનુભવમાં કેવી રીતે લાગુ પાડી શકીએ?`