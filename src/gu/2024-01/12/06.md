---
title:  જ્યારે દેવને બલિદાનથી આનંદ થતો નથી
date:   21/03/2024
---

`ગીતશાસ્ત્ર ૪૦:૬-૮, ગીતશાસ્ત્ર ૫૦:૭-૨૩ અને ગીતશાસ્ત્ર ૫૧:૧૬-૧૯ વાંચો. આ કલમો કયા મહત્વના મુદ્દાને સંબોધિત કરે છે? શા માટે દેવ બલિદાનોથી આનંદ નથી પામતા જે તેમણે તેમના વચનમાં સૂચવ્યું છે (નિર્ગમન ૨૦:૨૪)?`

પ્રબોધકોની જેમ, ગીતશાસ્ત્રના લેખકો પણ સ્તુતિના વિવિધ દુરુપયોગની નિંદા કરે છે. આ કલમોમાં તેમનો મુખ્ય મુદ્દો ઈઝરાયેલના બલિદાનો અને તહેવારો પ્રત્યે દેવનો અણગમો નથી પરંતુ આવા અણગમાના કારણો છે: આધ્યાત્મિકતા અને સ્તુતિ વચ્ચેનું જીવલેણ અંતર.

દેવ તેમના લોકોને તેમના બલિદાનો અને અર્પણો માટે ઠપકો આપતા નથી પરંતુ તેમની દુષ્ટતા અને અન્યાયના કાર્યો માટે, જે તેઓએ તેમના અંગત જીવનમાં કર્યા હતા (ગીત. ૫૦:૮, ૧૭-૨૧). ગીતશાસ્ત્ર બલિદાન અને સ્તુતિની સામે ઉપદેશ આપતા નથી પરંતુ નિરર્થક બલિદાન અને પોકળ સ્તુતિની વિરુદ્ધ, આ ભક્તોની અનીતિ દર્શાવવામાં આવી છે.

જ્યારે ભક્તિની બાહ્ય ભાવના અને સ્તુતિ માટેની સાચી આંતરિક પ્રેરણા વચ્ચેની એકતા તૂટી જાય છે, ત્યારે ધાર્મિક વિધિઓ સામાન્ય રીતે દેવની નજીક જવાના વાસ્તવિક અનુભવ કરતાં વધુ મહત્વપૂર્ણ બની જાય છે. એટલે કે, સ્તુતિના સ્વરૂપો પોતે જ અંત બની જાય છે, તે દેવના વિરોધમાં જેમને તે ધાર્મિક વિધિઓ નિર્દેશ કરે છે અને પ્રગટ કરે છે.

`વાંચો, યોહાન ૪:૨૩, ૨૪. આજના ગીતશાસ્ત્રમાં જે ચેતવણી આપવામાં આવી છે તેની સાથે બરાબર બંધબેસતો ઈસુએ અહીં કયો મુદ્દો રજૂ કર્યો છે?`

એકલા બલિદાન પૂરતા નથી. જો આ બલિદાનો અર્પણ કરનારાઓના પસ્તાવિક હૃદય, વિશ્વાસ અને પાપ માટેના દુઃખથી ભરેલા ન હોય તો શું સારું હતું? પસ્તાવો અને નિષ્ઠા સાથે હોય ત્યારે જ આભારસ્તુતિના ગોધાનું બલિદાન "ન્યાયીપણાના બલિદાન" તરીકે દેવને ખુશ કરી શકે છે (ગીત. ૫૧:૧૯, ગીત. ૫૦:૧૪ પણ જુઓ). ઈસુએ, યશાયાહને ટાંકીને, તેને આ રીતે વ્યક્ત કર્યું: "આ લોક પોતાના હોઠોથી મને માન આપે છે, પરંતુ તેઓનાં મન મારાથી વેગળાં જ રહે છે" (માત્થી ૧૫:૮). ગીતશાસ્ત્રના લેખકોએ જે સમસ્યાઓ જોઈ હતી તે જ સમસ્યાઓ હતી જેનો સામનો કેટલાક લોકો સાથે, ઈસુએ કર્યો હતો. ખાસ કરીને આગેવાનો સાથે, તેમના પૃથ્વી પરના સુવાર્તાના કાર્ય દરમ્યાન.

`આપણે કેવી રીતે ખાતરી કરી શકીએ કે આપણે, એડવેન્ટિસ્ટ તરીકે, આ બધા પ્રકાશ અને જ્ઞાન સાથે, ફક્ત સત્યને જાણવું અને સત્યની ધાર્મિક વિધિઓમાંથી પસાર થવું તે પૂરતું છે તે વિચારવાની જાળમાં ન આવીએ?`