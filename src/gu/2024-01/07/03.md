---
title:  મારામાં સ્વચ્છ હૃદય ઉત્પન કરો
date:   12/02/2024
---

`ગીતશાસ્ત્ર ૫૧:૧-૫ વાંચો. શા માટે ગીતકર્તા ઈશ્વરની દયાની અપીલ કરે છે?`

દાઉદ રાજા તેના જીવનની આધ્યાત્મિક રીતે સૌથી અંધકારમય ક્ષણો દરમ્યાન પાપની ક્ષમા માંગીને પ્રભુ સમક્ષ પોતાનું હૃદય ઠાલવે છે (૨ શમૂએલ ૧૨). ક્ષમા એ દેવની કૃપાની અસાધારણ ભેટ છે, જે "તમારી પુષ્કળ રહેમ "નું પરિણામ છે (ગીત. ૫૧:૧). દાઉદ રાજા દેવને વિનંતી કરે છે કે તે તેની સાથે તેના પાપને પાત્ર છે તે મુજબ વ્યવહાર ન કરે (ગીત. ૧૦૩:૧૦) પરંતુ તેમના દૈવી પાત્ર અનુસાર, એટલે કે તેમની દયા, વફાદારી અને કરુણા (ગીત. ૫૧:૧; નિર્ગમન ૩૪:૬, ૭) પ્રમાણે કરે.

`ગીતશાસ્ત્ર ૫૧:૬-૧૯ વાંચો. અહીં પાપની ક્ષમા કેવી રીતે દર્શાવવામાં આવી છે? દૈવી ક્ષમાનું લક્ષ્ય શું છે?`

દૈવી ક્ષમામાં કાનૂની નિર્દોષતાની ઘોષણા કરતાં વધુનો સમાવેશ થાય છે. તે એક ગહરું પરિવર્તન પેદા કરે છે જે મનુષ્યના પોતાના સૌથી આંતરિક ભાગો સુધી પહોંચે છે (ગીત. ૫૧:૬, હેબ્રી. ૪:૧૨). તે એક નવી રચના લાવે છે (ગીત. ૫૧:૧૦, યોહન ૩:૩-૮). હેબ્રી ક્રિયાપદ બારા’, જેનું ભાષાંતર “ક્રિએટ(બનાવવું)” થાય છે, તે દૈવી સર્જનાત્મક શક્તિ દર્શાવે છે (ઉત્પત્તિ ૧:૧). ફક્ત દેવ જ બારા(બનાવી) કરી શકે છે. માત્ર દેવ જ પસ્તાવો કરનાર વ્યક્તિના હૃદયમાં આમૂલ અને કાયમી પરિવર્તન લાવી શકે છે (૨ કોરીથી. ૪:૬).

દાઉદ ઝૂફાથી શુદ્ધિકરણ માટે પૂછે છે (લેવીય. ૧૪:૨-૮, ગીત. ૫૧:૭). તેને લાગે છે કે તેનો અપરાધ તેને દેવની હાજરીથી તે જ રીતે પ્રતિબંધિત રાખે છે જે રીતે રક્તપિત્તને સમુદાયમાંથી પ્રતિબંધિત કરવામાં આવે છે જ્યારે અસ્વચ્છતાની સ્થિતિ રહે છે (ગીત. ૫૧:૧૧). તેને ડર છે કે સંપૂર્ણપણે બલિદાન પુનઃસ્થાપિત કરી શકશે નહીં. કારણ કે ત્યાં તેને માટે કોઈ બલિદાન નહોતું જે તેના વ્યભિચાર અને હત્યાના પૂર્વયોજિત પાપોનું પ્રાયશ્ચિત કરી શકે (નિર્ગમન ૨૧:૧૪, લેવીય. ૨૦:૧૦).

માત્ર બિનશરતી દૈવી કૃપા જ દાઉદના "ભંગીત અને પસ્તાવાવાળા હૃદય" ને બલિદાન તરીકે સ્વીકારી શકે છે અને દાઉદને પ્રભુ સાથે સુમેળમાં પાછું લાવી શકે છે (ગીત. ૫૧:૧૬, ૧૭). ઝૂફાથી શુદ્ધિકરણ માટે પૂછીને, તે દેવની હાજરીમાં પાછા ફરવા માંગે છે.

`જો ઈશ્વર દાઉદને વ્યભિચાર, છેતરપિંડી અને હત્યા માટે માફ કરી શકે, તો તમારા માટે કઈ આશા છે?`