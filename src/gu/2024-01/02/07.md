---
title:  વધુ અભ્યાસ
date:   12/01/2024
---

ગીતશાસ્ત્ર ૪૨:૮ અને એલેન જી. વ્હાઇટની પોએટ્રી એન્ડ સોન્ગ્સ વાંચો, “ પાના. ૧૫૯-૧૬૮, બોધમાં, આ પ્રેરિત કલમો અનુસાર પ્રાર્થના અને ગીત કેવી રીતે સંબંધિત છે?

એલેન જી. વ્હાઇટના દાઉદના પશ્ચાતાપના ગીતો (દા. ત. ગીત. ૫૧)ને તેના આત્માની ભાષા અને પ્રાર્થનાઓ તરીકે વર્ણવે છે જે પાપ માટેના સાચા દુ:ખની પ્રકૃતિને દર્શાવે છે (જુઓ સ્ટેપ્સ ટુ ક્રાઇસ્ટ, પૃષ્ઠ ૨૪, ૨૫). તેણી વિશ્વાસીઓને તેમના જીવનમાં દેવની હાજરીની ભાવનાને ઉત્તેજન આપવાના સાધન તરીકે ગીતશાસ્ત્રમાંથી પાઠો યાદ રાખવા માટે પ્રોત્સાહિત કરે છે અને લાલચ અને દમનકારી ડરનો સામનો કરતી વખતે ગીતો સાથે તેમનો અવાજ ઉઠાવવાની ઈસુની પ્રથાને પ્રકાશિત કરે છે. તેણીએ પણ ટિપ્પણી કરી: “પવિત્ર ગીતના શબ્દો દ્વારા કેટલી વાર આત્મામાં પસ્તાવો અને વિશ્વાસ, આશા અને પ્રેમ અને આનંદના ઝરણાંઓ ખોલવામાં આવે છે! . . . ખરેખર, ઘણા ગીત પ્રાર્થના છે. ”—એજ્યુકેશન, પૃષ્ઠ ૧૬૨-૧૬૮.

જ્યારે આપણે પ્રાર્થના કરીએ છીએ અને ગીતો ગાઈએ છીએ, ત્યારે આપણે દ્રઢતા, હિંમત, અને ગીતકારોની આશા પ્રગટ કરીએ છીએ. તેઓ આપણને આપણી આધ્યાત્મિક યાત્રા ચાલુ રાખવા માટે પ્રોત્સાહિત કરે છે અને આપણને દિલાસો આપે છે કે આપણે એકલા નથી. અન્ય લોકો, આપણા જેવા, અંધકારમય સમયમાંથી પસાર થયા છે અને તેમ છતાં દેવની કૃપાથી વિજયી થયા છે. તે જ સમયે, ગીતશાસ્ત્ર આપણને આપણા વતી ખ્રિસ્તની તેજસ્વી મધ્યસ્થીની ઝલક દર્શાવે છે, જેમ કે તે હંમેશા આપણા માટે પ્રાર્થના કરવા માટે જીવે છે (હેબ્રી. ૭:૨૫).

પ્રાર્થના અને સ્તુતિ ગીતોમાં જોડવાથી વિશ્વાસી સમુદાય માનવ અનુભવની સંપૂર્ણ શ્રેણીથી વાકેફ થાય છે અને સ્તુતિ કરનાર સ્તુતિના તે અનુભવના વિવિધ પાસાઓમાં જોડાવવાનું શીખે છે. ગીતશાસ્ત્ર દૈવી-માનવ પ્રાર્થના અને ગીતો છે. એટલા માટે, સ્તુતિમાં સતત ગીતોનો સમાવેશ, વિશ્વાસી સમુદાયને દેવની ઈચ્છા અને શક્તિશાળી ઉપચારની કૃપાના કેન્દ્રમાં લાવે છે.

**ચર્ચા માટેના પ્રશ્નો**:

`શા માટે સ્વાભાવિક, માર્ગદર્શક પ્રાર્થના એ પ્રાર્થના કરવાનો એકમાત્ર રસ્તો નથી? ગીતશાસ્ત્ર, બાઈબલની પ્રાર્થનાઓથી આપણા પ્રાર્થના જીવનને કેવી રીતે ફાયદો થઈ શકે?`

`ગીતશાસ્ત્ર આપણા સાંપ્રદાયિક પ્રાર્થના અનુભવને કેવી રીતે સમૃદ્ધ બનાવી શકે છે? તમારૂ સ્થાનિક ચર્ચ તેની ભક્તિ સભાઓમાં ગીતશાસ્ત્રના ઉપયોગને પ્રોત્સાહન આપી શકે તેવી કેટલીક વ્યવહારુ રીતોની ચર્ચા કરો.`

`માનવ યાત્રાની વિશ્વાસની જટિલતા અને ઈશ્વરની કૃપાની ચમત્કારિક શક્તિ વિશે ગીતશાસ્ત્ર શું દર્શાવે છે?`