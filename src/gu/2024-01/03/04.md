---
title:  દેવ ન્યાયાધીશ છે
date:   16/01/2024
---

`ગીતશાસ્ત્ર ૭૫ વાંચો. શા માટે દુષ્ટોની બડાઈ વ્યર્થ છે?`

સાર્વભૌમ રાજા તરીકે, દેવ પણ કાયદો આપનાર છે (ગીત. ૯૯:૭) અને ન્યાયાધીશ પણ (ગીત. ૯૮:૯, ગીત. ૯૭:૨). દુષ્ટ લોકો ઈશ્વરે વિશ્વમાં સ્થાપિત કરેલા ન્યાયી હુકમને સતત ધમકી આપે છે, પરંતુ દેવ વિશ્વનો ન્યાય કરશે અને દુષ્ટ શાસનનો અંત લાવશે (ગીત. ૭૫:૮-૧૦, ગીત. ૯૬:૧૩).

ગીતશાસ્ત્ર ૭૫ માં, ઘણી તસ્વીરો દુષ્ટોનો અફર વિનાશ દર્શાવે છે. લાલ દ્રાક્ષારસ સાથેના કપની છબી (ગીત. ૭૫:૮) દેવના પ્રકોપની તીવ્રતા દર્શાવે છે(યિર્મેયાહ ૨૫:૧૫, પ્રકટીકરણ ૧૪:૧૦). દુષ્ટોના શિંગડા કાપી નાખવું એ તેમની શક્તિ અને આધિપત્યનો અંત દર્શાવે છે, જ્યારે પ્રામાણિક લોકોના શિંગડા ઊંચા કરવામાં આવશે (ગીત. ૭૫:૧૦). દેવ તેમના ચુકાદા માટે "યોગ્ય સમય" (ગીત. ૭૫:૨) અથવા "નિયુક્ત સમય" પસંદ કરે છે. આ ક્રિયાત્મક ચુકાદો સ્પષ્ટપણે સમયના અંતમાં થશે (ગીત. ૯૬:૧૩, ૧ કોરીથી. ૧૫:૨૩-૨૬).

દેવ તેમના ચુકાદાના ભાગ રૂપે લોકોના હૃદયની તપાસ કરે છે. ગીતશાસ્ત્ર ૧૪: ૨ વાંચો. તે ઉત્પત્તિ ૬:૫, ૮ ની યાદ અપાવે છે. બંને કલમો બતાવે છે કે વિશ્વના દેવના ચુકાદાનો અમલ એ લોકોના જીવનની દેવ દ્વારા તપાસ કરવામાં આવે છે અને તે જેને બચાવી શકે છે તેની શોધ કરે છે. જ્યારે દેવ બચાવ કરે છે ત્યારે આ ચુકાદાને ક્યારેક "તપાસનો ચુકાદો" કહેવામાં આવે છે. પ્રામાણિક અને દુષ્ટ બન્નેનું ભાવિ નક્કી કરે છે.

તે કેવી રીતે કામ કરે છે?

પ્રથમ, દેવ તેમના લોકોને દુષ્ટોથી બચાવે છે (ગીત. ૯૭:૧૦, ગીત. ૧૪૬:૯) અને નમ્ર લોકોને તારણનો તાજ પહેરાવે છે (ગીત. ૧૪૯:૪). બીજું, પસ્તાવો ન કરનાર દુષ્ટોનો હંમેશ માટે નાશ થાય છે (ગીત. ૯૭:૩). કેટલાક ગીતો કાવ્યાત્મક રીતે દૈવી ન્યાયાધીશ (ગીત. ૭૬:૩-૬) સામે માનવ શસ્ત્રોની અનુંપયોગીતાનું વર્ણન કરે છે. દેવ પણ ક્ષમાશીલ દેવ છે, જો કે તે લોકોના દુષ્કૃત્યોને સજા આપે છે (ગીત. ૯૯:૮). માત્ર દુષ્ટો જ નહિ, ઈશ્વરના લોકો, ઈશ્વરને હિસાબ આપશે (ગીત. ૫૦:૪, ગીત. ૧૩૫:૧૪).

ગીતશાસ્ત્ર એ જ ખ્યાલને વ્યક્ત કરે છે જે અન્ય બાઈબલની કલમોમાં વ્યક્ત કરવામાં આવે છે, કે દેવનો ચુકાદો દેવના લોકોથી શરૂ થાય છે અને સમગ્ર પૃથ્વી પર વિસ્તરે છે (પુર્નનિયમ ૩૨:૩૬, ૧ પીત્તર ૪:૧૭). ગીતકર્તા દેવને તેનો ન્યાય કરવા માટે રુદન કરે છે, પરંતુ તેનો બચાવ કરવા માટે દેવના ન્યાયીપણા પર આધાર રાખે છે (ગીત. ૭:૮-૧૧; ગીત. ૧૩૯:૨૩, ૨૪).

`ગીતશાસ્ત્ર આપણને ઈશ્વરના ચુકાદાઓની અપેક્ષામાં આનંદ કરવા કહે છે (ગીત. ૬૭:૪, ગીત. ૯૬:૧૦−૧૩, ગીત. ૯૮:૪−૯). ખ્રિસ્તના લોહીથી ઢંકાયેલા લોકો માટે ઈશ્વરનો ચુકાદો કેવી રીતે સારા સમાચાર છે?`