---
title: 'ચરિત્ર અને સમુદાય'
date: 21/07/2022
---

એક ગીત આ પ્રમાણે છે: હું એક ખડક છું, હું એક ટાપુ છું. શું તમને ક્યારેય એવું લાગ્યું છે કે એકલા ઊભા રહેવાની ઈચ્છા છે? તમે કદાચ લોકોને કહેતા સાંભળ્યા હશે કે, યહોવા દેવ સાથે મારું ચાલવું એ એક અંગત બાબત છે. તે એવી બાબત નથી, જેના વિશે હું વાત કરવા માંગુ છું.

`એફેસી 4:11-16 વાંચો. પાઉલ અહીં શું કરી રહ્યો છે? તે અહીં સમુદાય માટે શું ભૂમિકા આપે છે?`

જ્યારે પાઉલ એફેસીઓને લખે છે, ત્યારે તે મંડળીને શરીર તરીકે વર્ણાવે છે. ઈસુ શિર છે, અને તેમના લોકો બાકીના અંગને બનાવે છે. જો તમે એફેસી: 4:13 જુઓ, તો તમે જોશો કે, આવા સમુદાયમાં જીવવાનો અંતિમ હેતુ ખ્રિસ્તની સંપૂર્ણતાની પાયરીએ પહોંચીએ; તે માટે આપણે એકબીજાની જરૂર છે!

એકલા ખ્રિસ્તી બનવું ચોક્કસપણે શક્ય છે. ખરેખર, સદીઓથી ઉપહાસ અથવા સતાવણી કરવામાં આવતા ઘણા લોકોની જેમ, એકલા ઊભા રહેવું ઘણીવાર અનિવાર્ય હોય છે. તે દેવની શક્તિનો એક શક્તિશાળી સાક્ષી છે કે, પુરુષો અને સ્ત્રીઓ તેમની આસપાસના દબાણ હેઠળ દબાતા નથી. જો કે, આ સાચું છે. અહીં પાઉલ એક નિર્ણાયક સત્ય પર ભાર મૂકવા માંગે છે: આખરે, જ્યારે આપણે એકબીજા સાથે સંગતિ માં મળીને કામ કરીએ છીએ ત્યારે આપણે ખ્રિસ્તની પૂર્ણતાને અનુભવીએ છીએ અને પ્રગટ કરીએ છીએ.

`એફેસી 4:11-16 માં, આપણા ખ્રિસ્તી સમુદાયમાં ખ્રિસ્તની સંપૂર્ણતા પ્રગટ થાય તે પહેલાં પાઉલ શું કહે છે?`

`ખ્રિસ્તની સંપૂર્ણતાને પ્રગટ કરતા સમુદાયની સાક્ષી કઈ રીતે ખ્રિસ્તની પૂર્ણતાને પ્રગટ કરતી વ્યક્તિ કરતા અલગ છે? મહાન વિવાદના સંદર્ભમાં આની અસરો શું છે? એફેસી. 3:10. જુઓ.`

`જ્યારે તમે એકલા અથવા અજાણ્યા લોકો સાથે હોવ ત્યારે “સારા” બનવું સહેલું છે, પરંતુ જે લોકોને તમે ખરેખર સારી રીતે જાણો છો અથવા ગમતાં નથી તેમના માટે સારા બનવું વધારે કઠણ છે. આનો અર્થ એ છે કે જ્યારે આપણે હજી પણ આ લોકો પર કૃપા અને દયા બતાવીએ છીએ, ત્યારે આપણે પરમેશ્વર વિશેના સત્ય માટે અનિવાર્ય સાક્ષી પ્રદાન કરીએ છીએ.`