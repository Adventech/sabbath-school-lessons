---
title:  ઉપકારસ્તુતિનું જીવન
date:   20/08/2022
---

### આ અઠવાડિયાના અભ્યાસ માટે વાંચો
ફિલીપી 4:4-7, યહોશુઆ 5:13; 6:20, ગીતશાસ્ત્ર145, પ્રેરિતોનાં કૃત્યો 16:16-34, 2 કાળ. 20:1-30.

> <p>સ્મૃતિ સૂત્ર</p>
> પ્રભુમાં સદા આનંદ કરો; હું ફરીથી કહું છું કે, આનંદ કરો! (ફિલિપી 4:4).

જ્યારે આપણે આનંદ અનુભવીએ છીએ ત્યારે દેવને આનંદથી પોકારવું હંમેશા સરળ હોય છે. પણ જ્યારે વસ્તુઓ ખરાબ હોય છે, જ્યારે આપણે કલ્પના કરી શકાય નહિ તેથી વધુ ખરાબ પરિસ્થિતિઓમાં હોઈએ છીએ, ત્યારે સરળ હોતું નથી. જ્યારે કસોટી કપરી થાય છે. ત્યારે પરમેશ્વરની આપણે ચોક્કસપણે પહેલા કરતાં વધુ પ્રશંસા (સ્તુતિ) કરવાની જરૂર છે , કારણ કે પ્રશંસા એ આપણા વિશ્વાસને ટકાવી રાખવામાં મદદ કરવાનું એક સાધન છે.

ખરેખર, સ્તુતિ આપણા સૌથી અંધકારમય સંજોગોને પણ બદલી શકે છે, કદાચ તે આપણી આસપાસના તથ્યોને બદલવાના અર્થમાં નહીં, પરંતુ એ અર્થમાં કે તે આપણને અને આપણી આસપાસના લોકોને બદલી શકે છે, જે આપણને પડકારોનો સામનો કરવામાં મદદ કરે છે.

સ્તુતિ એ ક્રિયામાં વિશ્વાસ છે. તે આપણા માટે હંમેશા સ્વાભાવિક ન હોઈ શકે, પરંતુ જ્યારે આપણે સ્તુતિ કરીએ છીએ, જેથી કરીને તે આપણા જીવનનો કુદરતી ભાગ બની જાય, ત્યારે તેની પાસે રૂપાંતર કરવાની અને જીતવાની શક્તિ બંને હોય છે.

**અઠવાડિયું એક નજરમાં**: સ્તુતિ શું છે? મુશ્કેલ સંજોગોમાં સ્તુતિ આટલું શક્તિશાળી આધ્યાત્મિક શસ્ત્ર કેવી રીતે હોઈ શકે? સ્તુતિ આપણને અને આપણી આસપાસની પરિસ્થિતિને કેવી રીતે બદલી શકે છે?