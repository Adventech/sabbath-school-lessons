---
title:  પરમેશ્વર દેખાતાં નથી તો પણ વિશ્વાસ કરવો.
date:   18/08/2022
---

એવું વિચારવું કે આપણી સાથે શું થઈ રહ્યું છે, તેની કોઈને પરવા નથી. તે ખૂબ જ અપ્રિય છે. પરંતુ એવું વિચારવું કે પરમેશ્વર આપણા વિશે જાણતા નથી અથવા તેમની કાળજી લેતા નથી. સૌથી વધુ કષ્ટદાયક એ હોઈ શકે છે.

બાબેલોનમાં બંદીવાસ તરીકે, રહેનારા યહુદીઓ માટે, પરમેશ્વર ને તેઓની પરિસ્થિતિની બહુ ચિંતા ન હતી. તેઓ હજુ પણ બંદીવાસમાં હતા, હજુ પણ તેમના પાપને કારણે પરમેશ્વરે તેઓને તજી દીધા છે, એ લાગણી તેઓ અનુભવી રહ્યા છે. પણ યશાયા તેઓને દિલાસાના શબ્દો બોલે છે. યશાયા 40 એ એક સુંદર ભાગ છે જેમાં યશાયા લોકો સાથે તેમના પરમેશ્વર વિશે ખૂબ જ કોમળતાથી બોલે છે: ભરવાડની પેઠે તે પોતાના ટોળાનું પાલન કરશે, ને તે બચ્ચાંને પોતાના હાથમાંથી એકઠા કરીને તેમને પોતાની ગોદમાં ઊંચકી લેશે, તે ધવડાવનારીઓને સંભાળીને ચલાવશે. (યશાયા 40:11). પરંતુ આટલા લાંબા સમય પછી, બંદીવાનો વિચારતા હતા, હે પરમેશ્વર, તમે ક્યાં છો? અમે કોઈ પુરાવા જોઈ શકતા નથી કે તમે હજી પણ ત્યાં છો અથવા કાળજી રાખો છો!

`યશાયા 40:27-31 વાંચો. યશાયા કઈ રીતે પરમેશ્વરનું વર્ણન કરે છે? પરમેશ્વરનું આ વર્ણન કેવી રીતે તેમની માન્યતાનો જવાબ આપવા માટે છે કે મારો માર્ગ યહોવાથી સંતાડેલો છે; ને મારો ન્યાય મારા દેવના લક્ષમાં નથી?( યશાયા. 40:27)`

લોકોનું બીજું એક જૂથ કે જેમણે વિચાર્યું હશે, કે તેઓનો માર્ગ યહોવાથી છુપાયેલો છે, આ જૂથ એસ્તરના પુસ્તકમાં જોવા મળે છે. આ પુસ્તકમાં યહોવા નો એક વાર પણ ઉલ્લેખ નથી. જો કે, આખી વાર્તા તેમના લોકોને નાશ કરવા માટે અટલ કાયદાથી બચાવવા માટે પરમેશ્વરના હસ્તક્ષેપનું એક પ્રગટ નાટક છે. આ વાર્તા માત્ર ભૂતકાળની ઘટનાઓનું વર્ણન કરતી નથી, તે ભવિષ્યમાં એવા સમયનું પ્રતીક છે, જ્યારે પરમેશ્વરના લોકો પર ફરીથી અત્યાચાર કરવામાં આવશે અને તેમના વિનાશ માટે ફરીથી કાયદો રજૂ કરવામાં આવશે. (પ્રકટીકરણ. 13:15). શું તમે કલ્પના કરી શકો છો કે જો આવા ભયંકર સંજોગો અસ્તિત્વમાં હોય, તો પરમેશ્વર ચોક્કસ તેમના લોકોને છોડી દીધા હશે? પણ આપણે ડરવાનું નથી. એસ્તરની વાર્તામાં જેમણે તેમના પસંદ કરેલા લોકોને બચાવ્યા, તે જ યહોવા તેમના લોકો ને અંતિમ સંકટમાં ફરીથી બચાવશે.

`આપણે વાંચ્યું છે, કે કેવી રીતે યશાયાએ બંદીવાસીઓને પરમેશ્વરનું વર્ણન કર્યું. તમે એવા લોકો માટે પરમેશ્વરનું વર્ણન કેવી રીતે કરશો,જેમને લાગ્યું છે, કે પરમેશ્વર અદૃશ્ય થઈ ગયા છે. અને તેમને તજી દીધા છે? તમે કેવી રીતે તેમને વિશ્વાસની આંખો દ્વારા જોવાનું શીખવશો. જેથી તેઓ તેમની માનવ આંખોથી તેમની આસપાસ જે જુએ છે, તેના પર નિર્ભર ન રહો?`