---
title:  આપણા પિતાની અધિકતા
date:   14/08/2022
---

જો પરમેશ્વર ખરેખર મને પ્રેમ કરે છે, તો તે ચોક્કસપણે મારા માટે _______ ____________ કરશે! મને આશ્ચર્ય થાય છે કે તે વિચાર આપણા મગજમાં કેટલી વાર ઝબકી ગયો છે. આપણે આપણા સંજોગોને જોઈએ છીએ. અને પછી વિચારવાનું શરૂ કરીએ છીએ કે, શું પરમેશ્વર ખરેખર આપણને પ્રેમ કરે છે?, કારણ કે જો તેણે ખરેખર એવું કર્યું હોત, તો વસ્તુઓ જુદી હોત.

ત્યાં બે તર્ક છે, જે આપણને પરમેશ્વરની ભલાઈ પર શંકા કરવા તરફ દોરી જાય છે. પ્રથમ, જ્યારે આપણે એવું માનીએ છીએ, કે જે સારું છે તેના માટે આપણા હૃદય અને મગજમાં સળગતી ઈચ્છા હોય છે, ત્યારે ઈશ્વર આપણા માટે કંઈક અલગ ઈચ્છે છે તે વિચાર હાસ્યાસ્પદ લાગે છે. બીજું, આપણે ઈશ્વરની ભલાઈ પર શંકા કરી શકીએ છીએ કારણ કે આપણો અનુભવ આપણે જે માનીએ છીએ તેની સાથે અથડામણ કરે છે. જો કોઈ વસ્તુ સારી લાગે અથવા સારું સંભાળાય અથવા સારો સ્વાદ લાગે, તો તે સારી હોવી જોઈએ. અને જ્યારે આપણે તે મેળવી શકતા નથી. ત્યારે આપણે પરમેશ્વર સાથે ગુસ્સે થઈએ છીએ.

અહીંથી વિશ્વાસ કાર્યરૂપ માં આવવાનું ચાલુ કરે છે. વિશ્વાસ ઠીક એ સમયે કાર્યશીલ હોય છે, જ્યારે આપણે પરમેશ્વર અને તેની ભલાઈ પર શંકા કરવા લલચાઈએ છીએ.

`રોમનો 8:28-39 એ એક શક્તિશાળી માર્ગ છે જે આપણા પ્રત્યે પરમેશ્વરની ભલાઈનું વર્ણન કરે છે. પરમેશ્વરની ભલાઈ પર શંકા કરવા સામે આપણા મનને બચાવવા માટે તમે આ કલમોમાં શું શોધી શકો છો?`

રોમનો 8:32 માં, તર્કનો એક મહત્વપૂર્ણ ભાગ છે જે આપણને આપણા સંજોગોથી બચવા માટે અત્યંત મદદરૂપ છે. જો પરમેશ્વર આપણા માટે બધું જ લાઇનમાં મૂકવા માટે સંકોચ કર્યો નહીં, આપણી સ્થિતિને સ્વીકારે છે અને પોતાના પુત્રને મોકલીને પોતાને સૌથી ખરાબમાં ઉજાગર કરે છે, તો શું બીજું કંઈ પણ હોય તે રાજીખુશીથી અને મુક્તપણે આપણા માટે નહીં કરશે? (સંદેશ). આપણે કેવી રીતે એવું વિચારી શકીએ કે પરમેશ્વર આપણા માટે મરવા ઈસુને મોકલશે અને પછી નીચ અને કંજુસ થઈ જશે?

આનો અર્થ એ છે કે ખ્રિસ્તના મૃત્યુમાં જોવામાં આવેલ પરમેશ્વર ની આપણા પ્રત્યેની ઉદારતાનું સત્ય, કસોટી માં આપણી અંદર પેદા કરી શકે તેવી બધી શંકાઓ કરતાં આપણા વિચારોમાં વધુ મજબૂત અસર ધરાવતું હોવું જોઈએ.

`સત્ય (ઈશ્વરની ભલાઈ) તમારા પર તમારી શંકા કરતાં વધુ શક્તિશાળી અસર કરે તે કેવી રીતે શક્ય છે? પરમેશ્વરે ઇસુ ખ્રિસ્તનને તમારા સ્થાને મરવા માટે આપ્યો, તે સત્ય પર મનન કરવા માટે થોડો સમય વિતાવો, અને આ અવિશ્વસનીય ઉદારતા આજે તમારા માટે હજારો અલગ અલગ રીતે ચાલુ છે. આ તમારા વિશ્વાસ માટે શું કરે છે?`