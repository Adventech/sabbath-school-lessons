---
title:  ઈસુના નામમાં
date:   15/08/2022
---

> <p></p>
> જો તમે મારે નામે કંઈ મારી પાસે માગશો, તો તે હું કરીશ. (યોહાન 14:14)

ઈસુ શિષ્યો સાથે વધુ સમય રહેવાના ન હતા. જે તેમનો ટેકો અને પ્રોત્સાહન હતો તે સ્વર્ગમાં જઈ રહ્યો હતો, અને શિષ્યો મૂંઝવણમાં અને શક્તિહીન લાગવા લાગ્યા હતા. પરંતુ શિષ્યો હવે તેને શારીરિક રીતે જોઈ શકશે નહીં, તે માટે, ઈસુએ તેમને એક અદ્ભુત વચન આપ્યું.

યોહાન 14:1-14 વાંચો. વચન 13 અને 14 મુજબ, ઈસુ આપણા માટે તેમના નામે જે પણ માંગીએ તે કરવાનું વચન આપે છે. માટે, આપણે હંમેશા આપણી પ્રાર્થનાના અંતમાં, ઈસુના નામમાં, આમેન... કહીએ છીએ.

`જ્યારે આપણે આ કહીએ છીએ, ત્યારે આપણને સામાન્ય રીતે તેનો અર્થ શું લાગે છે? જ્યારે ઈસુ આપણને આ રીતે પ્રાર્થના કરવા પ્રોત્સાહિત કરે છે, ત્યારે તેનો અર્થ શું છે? આ વચનમાં કયા સંકેતો છે, જે આપણને મહત્વનો મુદ્દો સમજવા માટે મદદ કરે છે?`

જ્યારે આપણી વિનંતી ઈસુના નામે કરીએ છીએ, ત્યારે આપણે ચોક્કસ કહી શકીએ, કે સ્વર્ગની આખી મશીનરી આપણા વતી કામ કરી રહી છે. આપણે કદાચ સ્વર્ગદૂતોને આપણી આસપાસ કામ કરતા જોઈ શકતા નથી. પરંતુ તેઓ આપણી વિનંતીઓને પૂર્ણ કરવા માટે, ઈસુના નામે સ્વર્ગના સિંહાસનમાંથી મોકલવામાં આવે છે.

કેટલીકવાર જ્યારે આપણે ઈસુના નામે પ્રાર્થના કરીએ છીએ, ત્યારે આપણે આપણી આંખો ખોલીએ છીએ અને અપેક્ષા રાખીએ છીએ કે આપણી આસપાસ બધું અલગ હશે, પરંતુ તે બધું એકસરખું દેખાય છે. જ્યારે પરમેશ્વરની શક્તિ નાટકીય અસર સાથે આવી શકે છે, જેમ કે જ્યારે ઈસુએ તોફાનને શાંત કર્યું હતું, ત્યારે તે શાંતિમાં પણ આવી શકે છે, ધ્યાન વગર, જ્યારે પરમેશ્વરની શક્તિએ ગેથસેમાનેમાં ઈસુને ટકાવી રાખ્યા હતા. કંઈક નાટકીય કાર્ય અચાનક ન થઈ શકે, પરંતુ તેનો અર્થ એ નથી, કે પરમેશ્વર આપણા માટે કામ કરતાં નથી.

`યોહાન 14:1-14 ફરીથી વાંચો. જેમ તમે વાંચો તેમ, કલ્પના કરો કે ઈસુ તમારી સાથે સીધી વાત કરી રહ્યા છે. આ વચનોમાંથી તમે કઈ આશા અને ઉત્તેજન મેળવી શકો છો? તે જ સમયે, તમારી જાતને પૂછો, મારા જીવનમાં કઈ બાબતો મારા માટે આ વચનો પૂરા કરવામાં આડે આવી શકે છે? મારે મારા હૃદયમાં કયા ફેરફારો કરવા જોઈએ?`