---
title:  આપણાં પિતાની હાજરી
date:   09/08/2022
---

> <p></p>
> “કેમકે હું યહોવા તારો દેવ તારા જમણા હાથને પકડી રાખીને તને કહું છું કે, તું બીશ મા; હું તને સહાય કરીશ.” (યશાયા 41:13)

એક વાર કોઈએ કહ્યું કે, જ્યારે પરમેશ્વર દૂર લાગે છે ત્યારે કોણ ખસી ગયું છે? જ્યારે સમસ્યાઓ આવે છે, ત્યારે આપણે માની લઈએ છીએ, કે ઈશ્વરે આપણને છોડી દીધા છે. સત્ય એ છે કે તે ક્યાંય ગયો નથી. કે આપણને છોડી પણ દીધા નથી.

ગુલામગીરીમાં યહૂદીઓને પરમેશ્વરની હાજરી ખૂબ દૂર લાગતી હતી. છતાં, યશાયા દ્વારા ઈશ્વર તેઓને ભાવિ મુક્તિની ખાતરી આપે છે. જો કે, યરૂશાલેમમાં વાસ્તવિક પરત આવવામાં હજુ ઘણા વર્ષો બાકી હતા, ત્યારે પરમેશ્વર ઇચ્છતા હતા કે તેમના લોકો જાણે કે તેઓ તેમનાથી દૂર ગયા નથી. અને આશા રાખવા માટે દરેક કારણ છે.

`યશાયા 41:8-14 વાંચો. ભવિષ્યમાં મુક્તિની આતુરતાથી રાહ જોઈ રહેલા લોકો માટે તમે આશાના કયા કારણો જાણી શકો છો? આ વચન આપણને કેવી રીતે મદદ કરે છે જ્યારે આપણે પૃથ્વી પરના આપણા ગુલામગીરીના અંતની રાહ જોઈ રહ્યા છીએ?`

આ પંક્તિઓની સૌથી શક્તિશાળી છબીઓમાંની એક યશાયા 41:13 માં જોવા મળે છે. બ્રહ્માંડના સાર્વભૌમ પરમેશ્વર કહે છે, કે તેમના લોકોને ડરવાની જરૂર નથી, કારણ કે તે આપણા જમણા હાથને પકડી રાખે છે. પરમેશ્વર આપણી પૃથ્વીથી વર્ષ દૂર એક મોટા સિંહાસન પરથી પૃથ્વીની દરેક ઘટનાઓનું માર્ગદર્શન કરે છે. તેની કલ્પના કરવી એ એક બાબત છે. પરંતુ તે તેના પ્રિય લોકોનો હાથ પકડવા માટે ઘણો નજીક છે તે સમજવા માટે તે એક સંપૂર્ણપણે અલગ ચિત્ર છે.

જ્યારે આપણે વ્યસ્ત હોઈએ છીએ, ત્યારે તે યાદ રાખવું મુશ્કેલ હોઈ શકે છે કે, પરમેશ્વર આપણી ખૂબ નજીક છે. પરંતુ જ્યારે આપણે યાદ રાખીએ છીએ કે તે ઇમ્માનુએલ છે, “દેવ આપણી સાથે”, એથી ઘણો ફરક પડે છે. જ્યારે પરમેશ્વરની હાજરી આપણી સાથે હોય છે, ત્યારે તેમના હેતુઓ, તેમના વચનો અને તેમની પરિવર્તન શક્તિ પણ હોય છે.

`આગામી થોડા દિવસોમાં, એક પ્રયોગ અજમાવો. શક્ય હોય તો, દરેક ક્ષણે, તમારી જાતને યાદ કરાવવાનો પ્રયાસ કરો કે બ્રહ્માંડનો પરમેશ્વર તમારો હાથ પકડવા માટે તમારી નજીક છે અને વ્યક્તિગત રીતે તમને મદદ કરવાનું વચન આપે છે. આનાથી તમારી જીવનશૈલી કેવી રીતે બદલાય છે તેનો રેકોર્ડ રાખો. સાબ્બાથ દિવસે  વર્ગમાં તમારા અનુભવની ચર્ચા કરવા તૈયાર રહો.`