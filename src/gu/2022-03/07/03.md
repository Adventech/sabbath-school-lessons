---
title:  આપણા પિતા કોણ છે
date:   08/08/2022
---

ઓસ્વાલ્ડ ચેમ્બર્સ લખે છે, શું તમે પરમેશ્વરને પૂછી રહ્યા છો કે તે શું કરવા જઈ રહ્યો છે? તે તમને ક્યારેય કહેશે નહીં. ઈશ્વર તમને કહેતો નથી કે તે શું કરવા જઈ રહ્યો છે; તે તમને જણાવે છે કે તે કોણ છે.-  માઈ અટમોસ્ટ ફોર હાઈએસ્ટ.

`તમને શું લાગે છે કે ચેમ્બર્સનો આ વિચારનો અર્થ શું છે?`

જેમ આપણે જાણીએ છીએ, અયૂબનું પુસ્તક અયૂબ માટે મહાન વ્યક્તિગત દુર્ઘટનાથી શરૂ થાય છે. તે તેનું જીવન અને તેની પત્ની સિવાય બધું ગુમાવે છે, અને તેણી સૂચવે છે કે તે પરમેશ્વરને શાપ આપે. અને મરી જાય ! (અયૂબ 2:9). આગળ ચર્ચા છે, જેમાં તેના મિત્રો આ બધું શા માટે થયું તે શોધવાનો પ્રયાસ કરે છે. આ બધી ચર્ચાઓમાં પરમેશ્વર મૌન રહે છે.

પછી અયૂબ 38 માં અચાનક પરમેશ્વર દેખાય છે, અને બોલે છે: અજ્ઞાનપણાના શબ્દોથી ઈશ્વરી ઘટનાને અંધારામાં નાખનાર આ કોણ છે? (અયૂબ 38:2). થોભ્યા વિના, પરમેશ્વર અયૂબને લગભગ 60 જેટલાં પ્રશ્નો પૂછે છે. તમારું બાઇબલ ખોલો. અને અયૂબ 38 અને 39 માં  જુઓ.

છેલ્લા પ્રશ્ન પછી, અયૂબ જવાબ આપે છે, “હું કંઈ વિસાતમાં નથી તો હું તને શો ઉત્તર આપી શકું? હું મારો હાથ મારા મોં ઉપર મુકું છું. એકવાર હું બોલું છું, પણ હવે ફરી નહીં બોલું; હા, બે વાર બોલ્યો છું,  પણ હવે હું આગળ વધીશ નહીં.” (અયૂબ 40:4, 5). પરંતુ પરમેશ્વરે બોલવાનું સમાપ્ત કરતાં નથી. તે  ફરી શરૂ કરે છે અને ક્રમશઃ બીજા મોટા પ્રશ્નો પૂછે છે.

`અયૂબ 42:1-6 માં અયૂબનો અંતિમ પ્રતિભાવ વાંચો. ઈશ્વર અયૂબને શું કહેવાનો પ્રયત્ન કરી રહ્યા હતાં, અને તેમની પર શું અસર થઈ?`

અયૂબના મિત્રોના “શા માટે” એ પ્રશ્નોનો જવાબ પરમેશ્વર ક્યારેય આપતા નથી. પરંતુ પરમેશ્વર તેમની અપ્રતિમ મહાનતાનું ચિત્ર દોરે છે, જે સર્જનના આશ્ચર્યજનક કાર્યો દ્વારા પ્રગટ થાય છે. આ પછી, અયૂબને ચોક્કસપણે કોઈ જવાબોની જરૂર નથી. પરમેશ્વરની ભવ્યતાના જબરજસ્ત ચિત્ર દ્વારા સમજૂતીની જરૂરિયાત ગ્રહણ કરવામાં આવી છે.

આ વાર્તા એક રસપ્રદ વિરોધાભાસને દર્શાવે છે. આશા અને પ્રોત્સાહન એ અનુભૂતિમાંથી ઉભરી શકે છે કે આપણે ઘણું ઓછું જાણીએ છીએ. સહજ રીતે, આપણે બધું જાણીને આરામ મેળવવાનો પ્રયત્ન કરીએ છીએ, પણ જ્યારે આપણે જાણી શકતા નથી ત્યારે આપણે નિરાશ થઈએ છીએ. પરંતુ કેટલીકવાર પરમેશ્વર આપણા અજ્ઞાનને પ્રકાશિત કરે છે. જેથી આપણે સમજી શકીએ કે, માનવ આશા ફક્ત આપણા કરતા વધુ મહાન વ્યક્તિમાં જ સલામતી મેળવી શકે છે.

`શું એવી વસ્તુઓ છે જે તમે હજી  સમજી શકતા નથી? જો એમ હોય તો, પરમેશ્વરના ચરિત્ર પર ધ્યાન આપો. એવું કરવાથી આપણને એ આશા કેવી રીતે મળી શકે. જેને હમણાં સમજી  શકતા નથી. એ માટે આપણને દ્રઢ રહેવાની જરૂર છે?`