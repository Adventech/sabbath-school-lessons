---
title:  આપણા માટે આપણા પિતાની યોજનાઓ
date:   10/08/2022
---

`દરેક વ્યક્તિ આશાની શોધમાં છે. પણ ક્યાં મળે છે? કેટલાક લોકો માટે, મિત્રના સ્મિતમાં આશા જોવા મળે છે. અન્ય લોકો માટે, આશા નાણાકીય સુરક્ષા અથવા સ્થિર લગ્નથી વધે છે. તમે સામાન્ય રીતે આશા અને હિંમત ક્યાં શોધો છો?`

યર્મિયાના પુસ્તકમાં, પ્રબોધક એવા લોકોને લખી રહ્યા છે જેમણે તેમની ગુલામગીરીમાં આશા ગુમાવી દીધી હતી. “બાબિલની નદીઓને કાંઠે અમે બેઠા, અમને સિયોનનું સ્મરણ થઈ આવ્યું ત્યારે અમે રડીયા.” (ગીતશાસ્ત્ર 137:1). પણ તેઓનું દિલ ભાંગી ગયું હોવા છતાં, યર્મિયા તેઓને આશા ન છોડવાનાં કારણો જણાવે છે.

`યર્મિયા 29:1-10 માં આશાના કયા કારણો આપવામાં આવ્યા છે?`

આ વચનોમાં, આશાના ત્રણ મહત્વપૂર્ણ સ્ત્રોત છે. જેના પર ધ્યાન આપવું જોઈએ.

પ્રથમ, પરમેશ્વર તેમના લોકોને કહે છે કે તેઓએ આશા ન છોડવી જોઈએ, કારણ કે તેમની પરિસ્થિતિ સંયોગ અથવા અણધારી અનિષ્ટનું પરિણામ નથી. કારણ કે પરમેશ્વર પોતે કહે છે કે, હું [યહુદીઓ]ને યરુશાલેમથી બાબિલમાં બંદીવાસમાં લઈ ગયો. (યર્મિયા. 29:4). જો કે દુષ્ટતા તેમને ઘેરી વળતી હોય તેમ લાગે છે, છતાં યહુદાએ ક્યારેય પરમેશ્વરના હાથનું કેન્દ્ર છોડ્યું નહીં.

બીજું, પરમેશ્વર તેમના લોકોને કહે છે કે, તેઓએ આશા ન છોડવી જોઈએ, કારણ કે તે તેમની વર્તમાન મુશ્કેલીઓમાં પણ કામ કરી શકે છે. “વળી જે નગરમાં મેં તમને બંદીવાસમાં મોકલી દીધા છે તેનું કલ્યાણ શોધો, ને તેને સારું યહોવાને વિનંતી કરો; કેમકે તેના કલ્યાણમાં તમારું કલ્યાણ છે.” (યર્મિયા. 29:7).

ત્રીજું, પરમેશ્વર તેમના લોકોને કહે છે કે તેઓએ આશા ન છોડવી જોઈએ, કારણ કે તે ચોક્કસ સમયે તેમના બંદીવાસનો અંત લાવવાના છે “કેમ કે યહોવા કહે છે કે, બાબિલમાં સિત્તેર  વર્ષ પૂરા થયા પછી હું તમારી મુલાકાત લઈશ, ને તમને આ સ્થળે પાછા લાવીને તમને આપેલું મારું ઉત્તમ વચન હું પૂરું કરીશ” (યર્મિયા 29:10)

પરમેશ્વર સમજાવે છે કે, તે કેવી રીતે તેમના ભૂતકાળનો હવાલો સંભાળે છે, તેમના વર્તમાનનો હવાલો સંભાળશે અને તેમના ભવિષ્યનો પણ હવાલો સંભાળશે, પછી તે સુંદર રીતે તેમના લોકો માટે તેમની કોમળ કાળજી વિશે જણાવે છે (જુઓ. યર્મિયા 29:11-14).

`યર્મિયા 29:11-14 વાંચો, તમે શબ્દ પછી તમારું નામ બોલો, જાણે પરમેશ્વર તમને વ્યક્તિગત રીતે આ વચનો આપી રહ્યા છે. તમારા વર્તમાન સંઘર્ષો ગમે તે હોય, તેમાં તમારા માટે આ વચનો લાગુ કરો.`