---
title:  મન માટે યુદ્ધ
date:   18/04/2024
---

`૨ કોરીંથી ૪:૩ -૬ વાંચો. “જેનું મન આ યુગના દેવે આંધળું કરી દીધું છે, જેઓ માનતા નથી” (૨ કોરીંથી. ૪:૪) નો શું અર્થ થાય છે? તેમની આંખો આંધળી કેવી રીતે છે? આંખો કેવી રીતે ખુલે છે?`

આ કલમમાં "મન" માટેનો ગ્રીક શબ્દ છે, નોઈમા તેનો ખરેખર અર્થ થાય છે આપણી ધારણા અથવા માનસિક ક્ષમતાઓ. એસ. ડી. એ બાઇબલ કોમેન્ટરી આ કલમ વિશે જ્ઞાનપ્રદ નિવેદન કરે છે. “ખ્રિસ્ત અને શેતાન વચ્ચેની લડાઈ એ માણસોના મનની લડાઈ છે. (રૂમી. ૭:૨૩, ૨૫; ૧૨:૨; ૨ કોરીંથી. ૩:૧૪, ૧૧:૩; ફિલીપી. ૨:૫, ૪:૭, ૮). શેતાનનું મુખ્ય કામ માણસોના મનને આંધળું કે અંધારામાં રાખવાનું છે. તે તેમને દેવના વચનના અભ્યાસીઓને વિક્ષેપિત કરીને, શરીર અને આત્માના અતિરેક દ્વારા મનની શક્તિઓને, આ જીવનની વસ્તુઓ દ્વારા મનને સંપૂર્ણ રીતે કબજે કરીને, ગૌરવ અને આત્માને-ઉન્નત રાખીને આ અપીલ કરે છે. - આવૃત ૬, પૃષ્ઠ. ૮૫૪.

નાશમાં જનારા પર જ્ઞાનનો અભાવ એટલા માટે નથી કે તેઓ જાણી શક્યા ન હતા. તે એટલા માટે છે કારણ કે તેઓ જાણતા નથી. ઘણાને સત્ય જાણવાની દરેક તક મળી છે, પરંતુ વિશ્વાસ ન કરવાનું પસંદ કર્યું, અને શેતાને તેઓની આંખો આંધળી કરી. શેતાનનું રાજ્ય અંધકારનું રાજ્ય છે. જેમ એસ. ડી. એ બાઇબલ કોમેન્ટરી ઉમેરે છે, “સુવાર્તા એ એકમાત્ર માધ્યમ છે, જેના દ્વારા શેતાનની યોજનાઓ અને છેતરપિંડી ખુલ્લી થઈ શકે છે, અને જેના દ્વારા માણસો અંધકારમાંથી પ્રકાશનો માર્ગ જોઈ શકે છે. - આવૃત્તિ ૬, પૃષ્ઠ. ૮૫૪. નવા કરારના સંદેશનો સાર એ ઈસુનું જીવન, મૃત્યુ અને પુનરુત્થાન છે. ઈસુ સુવાર્તાના હૃદયમાં છે અને શાસ્ત્રનું કેન્દ્ર છે. દરેક શાસ્ત્ર તેના વિશે સાક્ષી આપે છે (યોહાન ૫:૩૯).

`યોહાન ૧:૪, ૫, ૯ અને ૧૪ વાંચો. આ કલમો ઈસુનું કેવી રીતે વર્ણન કરે છે? ખાસ કરીને યોહાન ૧:૧૪ માંનું વર્ણન.`

ખ્રિસ્તી મંડળીની શરૂઆતની સદીઓ દરમ્યાન, નવા કરારના વિશ્વાસુઓ સંપૂર્ણ રીતે ખ્રિસ્ત પ્રત્યે પ્રતિબદ્ધ હતા જે તેમના અંધકારમાં પ્રકાશ હતો. તેઓ તેમની કૃપાથી ઉદ્ધાર પામ્યા, તેમની શક્તિ દ્વારા રૂપાંતરિત થયા, અને તેમના પ્રેમથી પ્રેરિત થયા. મૃત્યુ પણ તેઓની ખ્રિસ્ત પ્રત્યેની વફાદારીનું બંધન તોડી શક્યું નહીં. તેઓએ સુવાર્તાના તેજસ્વી પ્રકાશમાં શેતાનની છેતરપિંડીઓને ઓળખી. ખ્રિસ્ત પાસે હંમેશા પુરુષો અને સ્ત્રીઓ છે, જેઓ તેમની કૃપાથી, તેમના સત્ય માટે હિંમતપૂર્વક ઊભા રહ્યા છે. આ પ્રારંભિક સદીઓમાં, ખ્રિસ્તના પ્રેમ, કૃપા અને સત્યનો પ્રકાશ અંધકારમાંથી ચમક્યો.