---
title:  અંધકારમાં પ્રકાશ ચમકે છે
date:   13/04/2024
---

### આ સપ્તાહનો શાસ્ત્રાભ્યાસ
યોહાન ૮:૪૪; નીતિવચનો ૨૩:૨૩; પ્રેરિતોનાં કૃત્યો ૨૦:૨૭-૩૨; ૨ થેસ્સાલોનોકી ૨:૭-૧૨; ગીતશાસ્ત્ર ૧૧૯:૧૦૫, ૧૧૬, ૧૩૦, ૧૩૩, ૧૬૦; નીતિવચનો ૧૬:૨૫; ૨ કોરીંથી. ૪:૩-૬.

> <p>સ્મૃતિસૂત્ર</p>
> “ત્યારે ઈસુએ તેઓને કહ્યું, કે હજી થોડી વાર તમારી પાસે પ્રકાશ છે; જ્યાં સુધી તમારી પાસે પ્રકાશ છે, ત્યાં સુધી ચાલો, રખેને તમારા પર અંધકાર આવી પડે; અને અંધકારમાં જે ચાલે છે તે પોતે ક્યાં જાય છે તે તે જાણતો નથી.” (યોહાન ૧૨:૩૫)

બાઇબલના છેલ્લા પુસ્તક, પ્રકટીકરણમાં, શેતાનને અજગર અને સર્પ તરીકે દર્શાવવામાં આવ્યો છે (પ્રકટી. ૧૨:૯). તે અજગર છે કારણ કે તે દેવના લોકોનો નાશ કરવા માંગે છે, અને તે એક સર્પ છે કારણ કે તે તેમને છેતરવા માટે તેની તમામ ચાલાકી અને જૂઠાણાંનો ઉપયોગ કરે છે. ખ્રિસ્તના મૃત્યુ પછીના વર્ષોમાં, શાહી રૂમી સલ્તનતના દેવતાઓની પૂજાનો ઈનકાર કરવા બદલ હજારો લોકોને ત્રાસ આપવામાં આવ્યો, સિંહોને તેમની પાસે છોડી દેવામાં આવ્યા અને સળગાવી પણ દેવામાં આવ્યા. તેમ છતાં, આ ક્રૂર સજાના વાતાવરણમાં, ઘણા વફાદાર રહ્યા, સુવાર્તા ફેલાવાનું ચાલુ રાખ્યું, અને મંડળીનો વિકાસ થયો.

પરિણામે, શેતાને તેની વ્યૂહરચના બદલી. સંખ્યાબંધ મૂર્તિપૂજકોએ બાપ્તિસ્મા લીધું પરંતુ બાઇબલ સત્યની સંપૂર્ણ સૂચના વિના. મંડળીમાં ભૂલનું પૂર આવ્યું કારણ કે નેતાઓએ શાસ્ત્રના સત્યોને લોકપ્રિય રિવાજો સાથે કોડી દીધા. ચોથી અને પાંચમી સદી એ સમાધાનનો યુગ હતો જ્યારે મંડળીએ ખ્રિસ્તી ઉપદેશો સાથે મિશ્રિત મૂર્તિપૂજક પ્રથાઓ રજૂ કરેલી.

તેમ છતાં, જીવનના સૌથી મુશ્કેલ સમયમાં પણ, દેવ સતત તેમના લોકો સાથે હતા. તેઓએ ઈસુને, “માર્ગ, સત્ય અને જીવન” તરીકે શોધી કાઢ્યા અને પવિત્ર આત્માની શક્તિ દ્વારા, તેમની પ્રામાણિક માન્યતાઓ પ્રાપ્ત કરવા માટે ભારે દબાણ અને મુશ્કેલીમાં પણ તેઓ દૃઢ ઊભા રહ્યા. તેઓ દેવના વચનમાં પ્રગટ કરેલી ઈચ્છાને વફાદાર રહ્યા અને તેમના પર મૂકવામાં આવેલા દબાણને ધ્યાનમાં લીધા વિના, તેમના વચનના સત્ય માટે નિરંતર ઊભા રહ્યા.