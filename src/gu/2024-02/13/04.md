---
title:  પૃથ્વી પર હજાર વર્ષ
date:   25/06/2024
---

પ્રકટીકરણ ૧૯ ઈસુના પુનરાગમન અને દુષ્ટોના વિનાશના નાટકીય ચિત્રણ સાથે સમાપ્ત થાય છે. પણ વાર્તા પૂરી થઈ નથી. પ્રકટીકરણ ૨૦ આપણને ૧,૦૦૦ વર્ષ સુધી ચાલતા સમયગાળાનો પરિચય કરાવે છે, જેને "સહસ્ત્રાબ્દી" તરીકે ઓળખવામાં આવે છે.

`પ્રકટીકરણ ૨૦:૧-૩ વાંચો. જ્યારે ઈસુ પાછા આવશે ત્યારે શેતાનના ભાવિનું શું હશે?`

પ્રકટીકરણ ૨૦:૧-૩ માંની છબી પ્રતીકાત્મક છે. શેતાન વાસ્તવિક રીતે સાંકળથી બંધાયેલ, અને ખાડામાં બંધ નથી. ૧,૦૦૦ વર્ષોથી, તે આ નિર્જન,વસ્તીહીન ધરતી પર છે,જે તેણે પોતે બનાવેલા સંજોગોથી બંધાયેલ છે. ૨ પીત્તર ૨: ૪ માં, આપણે વાંચીએ છીએ કે શેતાન અને તેના દૂતો "અંધકારની સાંકળો" દ્વારા સજા માટે આરક્ષિત હતા. શેતાનને સંજોગોની સાંકળ દ્વારા પૃથ્વી પર સીમિત કરવામાં આવશે, જેમાં કોઈને લલચાવશે નહીં. ૧,૦૦૦ વર્ષ સુધી, તે વિનાશ, પાયમાલી અને આફત જોશે,કે જે તેણે તેના બળવાથી સર્જ્યું છે.

ગ્રીક શબ્દ "બોટમલેસ પીટ"(ઊંડાણ) તરીકે અનુવાદિત થાય છે તે જ શબ્દ છે જેમાંથી આપણને આપણો અંગ્રેજી શબ્દ "પાતાળ" મળે છે. સર્જન સમયે પૃથ્વીનું વર્ણન કરવા માટે જૂના કરારમાં ગ્રીક ભાષાંતરમાં પણ તે જ શબ્દ વપરાયો છે. “પૃથ્વી અસ્તવ્યસ્ત અને ખાલી હતી; અને જળનિધિ પર અંધારું હતું." (ઉત્પત્તિ ૧:૨) પ્રાચીનગ્રીક આવૃત્તિમાં, અહીં "ઊંડો" શબ્દ ગ્રીક શબ્દ એબિસોસ, "પાતાળ" છે. તે વર્ણવે છે, એક નિર્જન પૃથ્વી. "તળ વિનાનો ખાડો" એ સૃષ્ટિમાં ક્યાંક કોઈ ભૂગર્ભ ગુફા અથવા પહોળો ખાડો નથી. શેતાનનું પાપ અને વિનાશનું કાર્ય, બીજા આગમન પહેલાની જબરદસ્ત અરાજકતા સાથે, પૃથ્વીને રચનાની શરૂઆતમાં તેની સ્થિતિ જેવી અંધકારમય, અવ્યવસ્થિત સ્થિતિમાં પાછી લાવે છે.

`યિર્મેયાહ ૪:૨૩-૨૬ અને યિર્મેયાહ ૨૫:૩૩ વાંચો. બાઈબલના પ્રબોધક આ દ્રશ્યનું કેવી રીતે વર્ણન કરે છે?`

અહીં પ્રબોધક ખ્રિસ્તના બીજા આગમન પર આપત્તિજનક વિનાશ પર ભાર મૂકે છે અને તે કે આ હજાર વર્ષના સમયગાળા દરમ્યાન પૃથ્વી પર કોઈ વ્યક્તિ જીવંત નથી. શેતાન અને તેના દુષ્ટ દૂતો તેના વિદ્રોહને લીધે સર્જાયેલી પાયમાલી માટે બાકી છે. સમગ્ર સૃષ્ટિ હવેથી જાણકાર છે કે પાપનો મુસારો મરણ છે. દેવ પાપ સમસ્યાનો સંપૂર્ણ અંત કરે છે કે જેથી તે ફરી કદી ઉદ્ભવે નહીં (નાહૂમ ૧:૯). દેવ પાસે આ કરવા માટે ત્રણ મુખ્ય રીતો છે. પ્રથમ, તે તેમનો અમર્યાદ પ્રેમ, જુસ્સાદાર ઈચ્છા અને સમગ્ર માનવતાને બચાવવા માટેના અવિરત પ્રયાસો દર્શાવે છે. બીજું, તે તેમનો ન્યાય, નિષ્પક્ષતા અને પ્રામાણિકતા પ્રગટ કરે છે. ત્રીજું, તે સૃષ્ટિને પાપ અને વિદ્રોહના અંતિમ પરિણામો જોવાની મંજૂરી આપે છે.