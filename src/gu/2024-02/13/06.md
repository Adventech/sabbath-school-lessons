---
title:  બે અનંતકાળ
date:   27/06/2024
---

`વાંચો, ૨ કોરીંથી ૫:૧૦; રૂમી. ૧૪:૧૦, ૧૧; અને પ્રકટીકરણ ૨૦:૧૧-૧૫. શા માટે દુષ્ટોને ફરીથી સજીવન કરવામાં આવે છે તે વિશે તેઓ શું કહે છે?`

પાપની સમસ્યાનો ઉકેલ લાવવા માટે જેથી દુષ્ટતા ફરી ક્યારેય ઊભી ન થાય, દરેકને ખાતરી હોવી જોઈએ કે દેવ તેમની સાથે બધી રીતે ન્યાયી અને નિષ્પક્ષ છે. છેવટે, દરેક ઘૂંટણ નમશે અને મહાન વિવાદમાં દેવના ન્યાયને સ્વીકારશે, શેતાન અને તેના દુષ્ટ દૂતો પણ, અને તે કે દેવ સામે બળવો કરવા માટે ક્યારેય કોઈ વાજબી નથી. એલન જી. વ્હાઇટની આ આંતરદૃષ્ટિ પર ધ્યાન આપો: “જેમ પુસ્તકો ખોલવામાં આવે છે, અને ઈસુની નજર દુષ્ટો પર પડે છે, તેઓ દરેક પાપથી સભાન છે જે તેઓએ ક્યારે કર્યું છે. તેઓ જુએ છે કે તેમના પગ શુદ્ધતા અને પવિત્રતાના માર્ગથી ક્યાં અલગ થયા છે, માત્ર અભિમાન અને બળવો તેમને દેવના કાયદાના ઉલ્લંઘનમાં ક્યાં સુધી લઈ ગયા છે. પરીક્ષણ, પ્રલોભનો કે જેને તેઓએ પાપમાં વ્યસ્ત રહેવાથી પ્રોત્સાહિત કર્યા, આશીર્વાદો વિકૃત થયા, દેવના સંદેશવાહકોને ધિક્કારવામાં આવ્યા, ચેતવણીઓને નકારી કાઢવામાં આવી, હઠીલા, અવિચારી હૃદય દ્વારા દયાના તરંગો જતા કર્યા -જાણે આ બધું અગ્નિના પત્રોમાં લખાયેલું હોય તેવું દેખાય છે. . . . “આખું દુષ્ટ વિશ્વ સ્વર્ગની સરકાર સામે ઉચ્ચ રાજદ્રોહના આરોપમાં દેવની હજૂરમાં હાજર છે. તેમની પાસે તેમના કારણની દલીલ કરવા માટે કોઈ નથી; તેઓ બહાના વગરના છે; અને તેમને અનંત મૃત્યુની સજા સંભળાવવામાં આવે છે.”—ધ ગ્રેટ કોન્ટ્રોવર્સી, પૃષ્ઠ ૬૬૬, ૬૬૮.

`વાંચો, પ્રકટીકરણ ૨૦:૯; ગીતશાસ્ત્ર ૩૭:૨૦; અને માલાખી ૪:૧, ૨. આ કલમો આપણને પાપ અને પાપીઓના અંતિમ વિનાશ અને ન્યાયીઓના પુરસ્કાર વિશે શું સમજ આપે છે?`

સારા સમાચાર એ છે કે શેતાન અને તેના દુષ્ટ દૂતો અગ્નિની ખાઈમાં નાશ પામશે. પાપ અને પાપીઓ ભસ્મ થઈ જશે. પ્રકટીકરણ ૨૦: ૯ મુજબ, તેઓ ખાખ થઈ જશે, નાશ પામશે અને સનાતન યાતના ભોગવશે નહીં. આગળની કલમ “સદાકાળ” શબ્દનો ઉપયોગ કરે છે. સંદર્ભ પર આધાર રાખીને, "કાયમ" શબ્દનો અર્થ હંમેશા "અનંત" એવો થતો નથી પરંતુ, જ્યાં સુધી કંઈક સંપૂર્ણ રીતે પૂર્ણ ન થાય ત્યાં સુધી. (જુઓ નિર્ગમન. ૨૧:૬; ૧ શમૂ. ૧:૨૨, ૨૮; યહુદા ૭; અને ૨ પીત્તર. ૨:૪-૬) અપ્રમાણિક લોકો પોતે જ વિનાશ વ્હોરે છે, નાશ કરવાની ક્રિયા અનંત નથી. દેવ અનંત ત્રાસ આપનાર નથી.

`અંતે, બે અનંતકાળમાંથી એક આપણા બધાની રાહ જોશે.બચવ નહિ પામેલ, કમનસીબે, તેઓએ પસંદ કરેલ "બદલો" મેળવે છે - અનંત મૃત્યુ-.. તો પછી, આપણે જ્યારે મૃત્યુને લાયક છીએ તો શા-માટે આપણે ઈસુના ન્યાયીપણામાં આશા અને ભરોસો રાખી શકીએ છીએ?`