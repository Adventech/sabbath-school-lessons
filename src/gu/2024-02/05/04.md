---
title:  આત્મા દ્વારા સુશિક્ષિત
date:   30/04/2024
---

એક દિવસ યુનિવર્સિટી લાઇબ્રેરીમાં અભ્યાસ કરતી વખતે, માર્ટિન લ્યુથરના પોતાના જીવનમાં એક વળાંક આવ્યો. તેણે બાઇબલની લેટિન નકલ શોધી કાઢી. તે પહેલા ક્યારેય જાણતો ન હતો કે આના જેવું પુસ્તક અસ્તિત્વમાં છે. અત્યંત આનંદ સાથે, તેણે એક પછી એક અધ્યાય, કલમો પછી ક્લમો વાંચી. ઈશ્વરના વચનની સ્પષ્ટતા અને શક્તિ જોઈને તે આશ્ચર્યચકિત થઈ ગયો. જેમ જેમ તેણે તેના પૃષ્ઠો પર ચિહ્નિત કર્યું, પવિત્ર આત્માએ તેના મનને પ્રકાશિત કર્યું. તેમણે પવિત્ર આત્માના માર્ગદર્શનની અનુભૂતિ કરી કારણ કે પરંપરા દ્વારા પવિત્ર લેખના અસ્પષ્ટ સત્યો પાનામાંથી છલાંગ મારતા હોય તેવું લાગતું હતું. તેના બાઇબલ સાથેના પ્રથમ અનુભવ વર્ણનમાં, તેણે લખ્યું, "ઓ દેવ મને મારા માટે આવું એ પુસ્તક આપશો!"

**બાઇબલનું આપણે કેવી રીતે અર્થઘટન કરવું જોઈએ તે અંગે નીચેની કલમોમાંથી કયા સિદ્ધાંતો લઈ શકીએ?**

`યોહાન ૧૪:૨૫, ૨૬`

`યોહાન ૧૬:૧૩ -૧૫`

`૨ પીતર ૧:૨૦, ૨૧`

આ કલમોમાં જે એટલું શક્તિશાળી છે, તે ખાતરી આપે છે કે તે જ પવિત્ર આત્મા જેણે બાઇબલ લેખકોને પ્રેરણા આપી છે તે જ આપણને શાસ્ત્ર વાંચતા માર્ગદર્શન આપે છે. તે દૈવી સત્યના દૈવી અર્થઘટનકર્તા છે. દુર્ભાગ્યે, ઘણા ખ્રિસ્તીઓ આજે બાઇબલમાં દૈવી શક્તિને ઓછુ મહત્વ આપે છે અને માનવ તત્વની અતિશયોક્તિ કરે છે. શેતાન હવે બાઇબલને આપણાથી દૂર રાખી શકશે નહીં, તે પછીનું શ્રેષ્ઠ કાર્ય કરે છે: તેના અલૌકિક પાત્રને છીનવી લો, તેને ફક્ત સારું સાહિત્ય બનાવો અથવા તો તેનાથી પણ ખરાબ, દમનકારી બનાવો જનતાને નિયંત્રિત કરવા માટેનું ધર્મનું સાધન.

સુધારકોએ સ્પષ્ટપણે જોયું કે પવિત્ર આત્મા - પાળકો, ગુરુઓ અને પોપ નહીં - શાસ્ત્રના અચૂક દુભાષિયા હતા. સ્કોટિશ સુધારક જ્હોન નોક્સ અને સ્કોટ્સની રાણી મેરી વચ્ચે એક રસપ્રદ ફેરબદલી નોંધાયેલ છે.

`“મેરીએ કહ્યું: ‘તમે શાસ્ત્રનું એક રીતે અર્થઘટન કરો છો, અને તેઓ [રોમન કૅથલિક શિક્ષકો] બીજી રીતે અર્થઘટન કરે છે; હું કોને વિશ્વાસ કરું, અને કોણ ન્યાયાધીશ થશે?”`

“'તમે દેવ પર વિશ્વાસ કરશો, જે તેમના વચનમાં સ્પષ્ટપણે બોલે છે, 'સુધારકે જવાબ આપ્યો; 'અને, તમે એક અથવા બીજા પર વિશ્વાસ કરો તેના કરતાં, વચન તમને શીખવે. દેવનું વચન પોતા માંજ સરળ છે; અને જો એક જગ્યાએ કોઈ અસ્પષ્ટતા દેખાય છે, તો પવિત્ર આત્મા, જે ક્યારેય તેની વિરુદ્ધ નથી, તે અન્ય સ્થળોએ વધુ સ્પષ્ટ રીતે સમજાવે છે, જેથી કરીને કોઈ શંકા ન રહી શકે પણ જેઓ અક્કલથી અજ્ઞાન રહે છે.'''-ડેવિડ લેંગ, ધ કલેક્ટેડ વર્ક્સ ઓફ જ્હોન નોક્સ, વોલ્યુમ. ૨, પૃષ્ઠ. ૨૮૧, ૨૮૪, એલેન જી. વ્હાઇટ, ધ ગ્રેટ કોન્ટ્રોવર્સી, પૃષ્ઠ. ૨૫૧.