---
title:  સ્વર્ગીય પવિત્રસ્થાન
date:   19/05/2024
---

`નિર્ગમન ૨૫:૮, ૯, ૪૦ અને હેબ્રી. ૮: ૧-૬ વાંચો. આ કલમોમાં કયા બે પવિત્રસ્થાનની રૂપરેખા આપવામાં આવી છે?`

જેમ જેમ શરૂઆતના એડવેન્ટિસ્ટ વિશ્વાસીઓએ ૧૮૪૪ પછીના મહિનાઓમાં શાસ્ત્રો પર ધ્યાન કર્યું, તેઓ સમજી ગયા કે બાઇબલમાં ઉલ્લેખિત બે પવિત્રસ્થાનો છે - એક મુસાએ બાંધ્યું અને સ્વર્ગમાં જે ખરું મહાન છે. શબ્દ "પવિત્રસ્થાન ," બાઇબલમાં વપરાયેલ, પ્રથમ, મુસા દ્વારા બાંધવામાં આવેલાનો સંદર્ભ આપે છે, પવિત્રસ્થાન સ્વર્ગીય વસ્તુઓની રીત અથવા "પ્રકાર" તરીકે; અને, બીજું, સ્વર્ગમાંના “પવિત્રસ્થાન” તરફ, જે ધરતીના પવિત્રસ્થાનનો નિર્દેશ કરે છે. ખ્રિસ્તના મૃત્યુ સમયે, લાક્ષણિક સેવા તેનું મહત્વ ગુમાવી બેઠી. સ્વર્ગમાંનું “પવિત્રસ્થાન” એ નવા કરારનું પવિત્રસ્થાન છે. અને દાનીયેલ ૮:૧૪ ની ભવિષ્યવાણી આ યુગમાં પૂર્ણ થઈ હોવાથી, તે જે પવિત્રસ્થાન ઉલ્લેખ કરે છે તે નવા કરારનું પવિત્રસ્થાન હોવું જોઈએ.

૧૮૪૪ માં, ૨૩૦૦ દિવસની સમાપ્તિ પર, ઘણી સદીઓથી પૃથ્વી પર કોઈ પવિત્રસ્થાન નહોતું. આમ ભવિષ્યવાણી, “બે હજાર અને ત્રણસો દિવસ સુધી; પછી પવિત્રસ્થાનને શુદ્ધ કરવામાં આવશે,” નિઃશંકપણે સ્વર્ગમાંના પવિત્રસ્થાન તરફ નિર્દેશ કરે છે.”—એલેન જી. વ્હાઇટ, ધ ગ્રેટ કોન્ટ્રોવર્સી, પૃષ્ઠ. ૪૧૭.

અરણ્યમાંનું પવિત્રસ્થાન એ સ્વર્ગીય પવિત્રસ્થાનનો નકશો અથવા નમૂનો હતો. પૃથ્વીના પવિત્રસ્થાનમાંની સેવાઓએ દેવની તારણની દૈવી યોજનાની પૂર્વછાયા દર્શાવી હતી. અર્પણ કરાયેલ દરેક બલિદાન કાલ્વરીના વધસ્થંભ પર ઈસુના બલિદાનને રજૂ કરે છે (જુઓ યોહાન ૧:૨૯). ખ્રિસ્તના બલિદાન દ્વારા, આપણે પાપની નિંદાથી મુક્ત છીએ. ક્ષમા આપણી છે. આપણે આપણા વતી ઈસુના બલિદાનને સ્વીકારીએ છીએ અને આપણા પાપોની કબૂલાત કરીએ છીએ ત્યારે આપણા દોષ દૂર થઈ જાય છે (૧ યોહાન ૧:૯). ઈસુ માત્ર હલવાન નથી, જે આપણા માટે મૃત્યુ પામ્યા પણ આપણા માટે જીવંત યાજક પણ છે.

હેબ્રી. ૭:૨૫ જણાવે છે કે “જેઓ એની મારફતે દેવની પાસે આવે છે, તેઓને સંપૂર્ણ રીતે તારવાને એ સમર્થ છે, કેમકે એ તેઓને સારું મધ્યસ્થતા કરવાને સદાકાળ જીવતો રહે છે.” તે પાપના દોષને દૂર કરે છે અને આપણને પાપની શક્તિથી બચાવે છે (રૂમી. ૮:૧-૪, ૨ કોરીથી. ૫:૨૧). સ્વર્ગના પવિત્રસ્થાનમાં ઈસુનું સેવાકાર્ય આપણા માટે છે. તેમની મધ્યસ્થતાના પરિણામે, આપણા જીવન પર પાપની પકડ તૂટી ગઈ છે. આપણે હવે આપણા પાપી સ્વભાવના બંધન કે ગુલામ નથી. ખ્રિસ્તમાં આપણે મુક્ત છીએ - પાપની નિંદાથી મુક્ત અને પાપના નિયંત્રણથી મુક્ત. જેમ આપણે ખ્રિસ્તને વિશ્વાસથી પકડી રાખીએ છીએ, આપણી પાસે તારણની ખાતરી છે.

`તમારા માટે એ જાણવાનો શું અર્થ છે કે ઈસુ સ્વર્ગમાં તમારા વતી સેવા કરે છે, એટલે કે તે તમારા માટે મધ્યસ્થી કરી રહ્યા છે? શા માટે તમારે તમારા વતી મધ્યસ્થની જરૂર છે? શા માટે આ સત્ય સારા સમાચાર છે?`