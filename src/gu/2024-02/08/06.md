---
title:  ઈસુ, ચુકાદામાં આપણા વકીલ
date:   23/05/2024
---

`વાંચો, હેબ્રી. ૧૦:૯-૧૪ પૃથ્વીના પવિત્રસ્થાનમાં યાજકની સેવા અને સ્વર્ગીય પવિત્રસ્થાનમાં ઈસુની સુવાર્તાની સેવા વચ્ચે આ કલમો શું તફાવત દર્શાવે છે?`

એકવાર અને બધા માટે, ખ્રિસ્ત વધસ્થંભ પર પાપ માટે સંપૂર્ણ બલિદાન તરીકે મૃત્યુ પામ્યા. સ્વર્ગીય પવિત્રસ્થાનમાં તેમની યાજક સેવા આપણને પવિત્ર કરે છે. હવે, પરમ પવિત્ર સ્થાનમાં પ્રવેશ્યા પછી, તે ચુકાદામાં આપણા વકીલ તરીકે ઊભા છે. (જુઓ ૧ યોહાન ૨:૧). “ખ્રિસ્તને ઘણા લોકોના પાપોને દૂર કરવા બલિદાન તરીકે એક જ વાર અર્પણ કરવામાં આવ્યું હતું. તે ફરીથી આવશે, આપણાં પાપોનો સામનો કરવા નહિ, પણ જેઓ તેની આતુરતાથી રાહ જોઈ રહ્યા છે તેઓને માટે તારણ લાવશે” (હેબ્રી. ૯:૨૮). તેમના બલિદાન અને મધ્યસ્થી દ્વારા, પાપ સાથે વ્યવહાર કરવામાં આવ્યો છે. હવે તે ફરીથી, તે લોકો માટે આવે છે જેઓ "તેમના પ્રગટ થવાની ઈચ્છા રાખે છે" (૨ તીમોથી ૪:૮).

`વાંચો, હેબ્રી. ૬:૧૯, ૨૦. શા માટે તેઓ આપણને તેમનું અનુસરણ કરવા તેડું આપે છે, અને આપણે અનુસરીએ ત્યારે આપણને શું જાણવા મળે છે?`

“સ્વર્ગના પવિત્રસ્થાનમાં માણસ વતી ખ્રિસ્તની મધ્યસ્થી તારણની યોજના માટે એટલી જ જરૂરી છે, જેટલુ વધસ્થંભ પર તેમનું મૃત્યુ હતું. તેમના મૃત્યુ દ્વારા તેમણે તે કાર્ય શરૂ કર્યું જે તેમના પુનરુત્થાન પછી તેઓ સ્વર્ગમાં પૂર્ણ કરવા માટે ઉપર ગયા. આપણે વિશ્વાસથી પડદાની અંદર પ્રવેશ કરવો જોઈએ, “જ્યાં અગ્રેસર થઈને આપણા માટે પ્રવેશ કરે છે.” હેબ્રી. ૬:૨૦. ત્યાં કાલ્વરીના વધસ્થંભમાંથી પ્રકાશ પ્રતિબિંબિત થાય છે. ત્યાં આપણે ઉદ્ધારના રહસ્યોની સ્પષ્ટ સમજ મેળવી શકીએ છીએ. માણસનો ઉદ્ધાર અંતે સિદ્ધ થાય છે. સ્વર્ગ માટે અનંત ખર્ચ; કરવામાં આવેલ બલિદાન દેવના ભંગીત કાયદાની વ્યાપક માંગણીઓ સમાન છે. ઈસુએ પિતાના સિંહાસનનો માર્ગ ખોલ્યો છે, અને તેમની મધ્યસ્થી દ્વારા તેમની પાસે વિશ્વાસમાં આવનાર દરેકની નિષ્ઠાવાન ઈચ્છા દેવ સમક્ષ રજૂ કરવામાં આવી શકે છે. "-એલેન જી. વ્હાઇટ, ધ ગ્રેટ કોન્ટ્રોવર્સી, પાનું. ૪૮૯.

તારણની યોજના એ મહાન વિવાદને ઉકેલવા અને આ ગ્રહને શેતાનની પકડમાંથી બચાવવા માટેની સંપૂર્ણ યોજના છે. ઈસુનું જીવન વિશ્વ અને સૃષ્ટિમાં નિહાળતા જરૂરિયાતમંદ માટે દેવનો પ્રેમ પ્રગટ કરવા થયું. તેમના મૃત્યુએ પાપની અપ્રિયતા જાહેર કરી અને સમગ્ર માનવતા માટે તારણની યોજના પ્રદાન કરી. સ્વર્ગીય પવિત્રસ્થાનમાં તેમની મધ્યસ્થી દરેકને પ્રાયશ્ચિતના લાભો પ્રદાન કરે છે જે તેમને પ્રાપ્ત કરવા માટે વિશ્વાસ દ્વારા પહોંચે છે.

`વધસ્થંભ પર ખ્રિસ્તનું મૃત્યુ સ્વર્ગીય પવિત્રસ્થાનમાં તેમની મધ્યસ્થી સાથે કેવી રીતે સંબંધિત છે અને તારણની યોજના માટે- શા માટે ચુકાદો આટલો જરૂરી છે?`