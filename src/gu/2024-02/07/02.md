---
title:  તેમનું પરત ફરવાનું વચન
date:   12/05/2024
---

પ્રોટેસ્ટન્ટ સુધારકો અને યાત્રીઓ કે જેઓ હોલેન્ડથી નવી દુનિયા માટે રવાના થયા હતા તેઓ ઈસુના આગમન માટે ઝંખતા હતા. તેમના માટે ખ્રિસ્તનું બીજું આગમન એક આનંદકારક ઘટના હતી જેની તેઓ આતુરતાથી અપેક્ષા રાખતા હતા. જ્હોન વિક્લીફ ખ્રિસ્તના આગમનની મંડળીની આશા રાખતા હતા. કેલ્વિને તમામ સુધારકો માટે વાત કરી હતી જ્યારે તેમણે ખ્રિસ્તના ભવ્ય પુનરાગમનની વાત કરી હતી "બધી ઘટનાઓમાં સૌથી શુભ." દેવના વિશ્વાસુ પુરુષો અને સ્ત્રીઓ માટે, ખ્રિસ્તનું બીજું આગમન એ સ્વીકારવા જેવું હતું, ડરવા જેવું નથી.

`યોહાન ૧૪:૧-૩, ૧ થેસ્સાલોનીકી ૪:૧૩-૧૮ અને તીતસ ૨:૧૧-૧૪ વાંચો. બાઇબલની આકલમો એ સદીઓથી ખ્રિસ્તીઓને શા માટે આશા આપી?`

એ સમજવું સહેલું છે કે શા માટે ખ્રિસ્તના બીજા આગમનની માન્યતાએ બાઇબલ-વિશ્વાસુ ખ્રિસ્તીઓને આટલી આશા અને આનંદ આપ્યો છે. તે માંદગી, દુઃખ અને મૃત્યુના અંતથી કંઇક વિશેષ નિર્દેશ કરે છે.

“ખ્રિસ્તનું આગમન દરેક યુગમાં તેમના સાચા અનુયાયીઓ માટે આશા છે. જૈતુન પહાડ પર તારણહારનું વિદાય વચન, કે તે ફરીથી આવશે, તેમના શિષ્યો માટે ભવિષ્યને પ્રકાશિત કરશે, તેમના હૃદયને આનંદ અને આશાથી ભરી દીધા કે દુ:ખ કે પરીક્ષણો શાંત કે મંદ પાડી શકશે નહીં. દુઃખ અને સતાવણી વચ્ચે, “મહાન ઈશ્વર અને આપણા તારણહાર ઈસુ ખ્રિસ્તનું દેખાવું” એ “ધન્ય આશા” હતી. જ્યારે થેસ્સાલોનીકાના ખ્રિસ્તીઓ તેમના પ્રિયજનોને દફનાવતા હતા ત્યારે તેઓ દુઃખથી ભરાઈ ગયા હતા, જેમણે પ્રભુના આગમનના સાક્ષી બનવા માટે જીવવાની આશા રાખી હતી, ત્યારે તેમના શિક્ષક પાઉલે તેમને તારણહારના આગમન સમયે પુનરુત્થાન તરફ ધ્યાન દોર્યું. પછી ખ્રિસ્તમાં મૃત્યુ પામેલાઓએ સજીવન થવું જોઈએ, અને જીવંતની સાથે મળીને ગગનમાં દેવને મળવા માટે ઊંચકી લેવામાં આવશે. “અને તેથી,” તેણે કહ્યું, “આપણે સદા પ્રભુની સાથે રહીશું! તેથી આ વચનો વડે એકબીજાને દિલાસો આપો.” ૧ થેસ્સાલોનીકી ૪:૧૬-૧૮ . ”—એલેન જી. વ્હાઇટ, ધ ગ્રેટ કોન્ટ્રોવર્સી, પૃષ્ઠ. ૩૦૨.

`આપણા વિશ્વાસ માટે બીજું આગમન શા-માટે એટલું મહત્વનું છે? ખાસ કરીને કારણ કે આપણે જાણીએ છીએ કે મૃત (પાઠ ૧૦ જુઓ), ઊંઘમાં છે. શા માટે આ શિક્ષણ એટલું મહત્વ લે છે? આપણે શા માટે, તેમના વિના, જેમ પાઊલે કહ્યું તેમ, એકદમ નિરાશાજનક પરિસ્થિતિમાં હોઈશું (જુઓ ૧ કોરીંથી. ૧૫:૧૫ -૧૮)?`