---
title:  પવિત્રસ્થાન અને કાયદો
date:   26/05/2024
---

`વાંચો, પ્રકટીકરણ ૧૧:૧૯, નિર્ગમન ૨૫:૧૬, નિર્ગમન ૩૧:૧૮ અને પ્રકટીકરણ ૧૨:૧૭. આ કલમો શું સૂચવે છે કે પવિત્રસ્થાનના પરમ પવિત્ર સ્થાનમાં કરારના કોશમાં શું હતું?`

પ્રાયશ્ચિતનો દિવસ ચુકાદાનો દિવસ હતો. આખા ઈઝરાયેલને પસ્તાવો કરીને, આત્માની શોધ કરી અને તમામ કામોથી દૂર રહીને આ પ્રસંગમાં ભાગ લેવાની આજ્ઞા આપવામાં આવી હતી (જુઓ. લેવીય. ૨૩:૨૯-૩૧). આ દિવસે એકલા પ્રમુખ યાજક પાપોનું પ્રાયશ્ચિત કરવા માટે પરમ પવિત્ર સ્થાનમાં પ્રવેશ કરતા. ત્યાં, પવિત્રસ્થાનના સૌથી અંદરના ભાગમાં, કરારનો કોશ હતો. કરાર કોશની અંદર દેવની દસ આજ્ઞાનો કાયદો હતો, જે પથ્થરની શીલાપાટીઓ પર લખાયેલો હતો. કરાર કોશના સોનેરી કવરને દયાનું આસન કહેવાતું, જ્યાં પવિત્રસ્થાનને પાપથી શુદ્ધ કરવા માટે લોહીનો છંટકાવ કરવામાં આવ્યો હતો. દયાના આસનની ઉપર મહિમામાં દેવની હાજરી પ્રગટ થઈ. અર્પણ કરાયેલ દરેક બલિદાન પાપી મનુષ્યો પ્રત્યેની દેવની દયા દર્શાવે છે, પરંતુ પ્રાયશ્ચિતનો દિવસ બતાવે છે કે પાપને ન્યાયના દિવસ સુધી યાદ રાખવામાં આવે છે (હેબ્રી. ૧૦:૩) અને તે પાપમાંથી ખરેખર શુદ્ધ કરવા માટે ખ્રિસ્તના રક્તથી વિશ્વાસ દ્વારા જ દૂર કરી શકાય છે. (૧ પીત્તર ૧:૧૮, ૧૯). ત્યાં, દેવની હાજરીમાં, દયા અને ન્યાય સુંદર રીતે જોડાય છે.

સ્વર્ગીય પવ્વિત્રસ્થાનમાં, પ્રેરિત યોહાને “દેવનું મંદિર . . . ઉઘાડયું" અને "તેમના કરારનો કોશ" જોવામાં આવ્યો. (પ્રકટી. ૧૧:૧૯). મહાન વિવાદ આ ટિપ્પણી ઉમેરે છે: “સ્વર્ગમાંના પવિત્રસ્થાનમાં, પરમ પવિત્ર સ્થાનમાં દૈવી કાયદો પવિત્ર રીતે સમાવિષ્ટ છે - તે કાયદો જે સિનાઈની ગર્જનાની વચ્ચે દેવ પોતે બોલ્યા હતા અને તેમની પોતાની આંગળીથી પથ્થરની શીલા પાટીઓ પર લખ્યો હતો. સ્વર્ગના પવિત્રસ્થાનમાં દેવનો તે મૂળ પત્થરની શીલા પાટીઓ પર કોતરવામાં આવેલ મહાન કાયદો એક અવિશ્વસનીય નકલ જે સંગ્રહિત કરાયેલ હતી. જેઓ આ મહત્વપૂર્ણ બાબતની સમજણ પર પહોંચ્યા હતા તેઓને દૈવી કાયદાના પવિત્ર, અપરિવર્તનશીલ પાત્રને જોવા માટે દોરવામાં આવ્યા હતા.”—એલેન જી. વ્હાઇટ, ધ ગ્રેટ કોન્ટ્રોવર્સી, પૃષ્ઠ. ૪૩૪.

જેમ જેમ પ્રારંભિક એડવેન્ટિસ્ટ વિશ્વાસીઓએ પવિત્રસ્થાન પર બાઇબલના શિક્ષણનો અભ્યાસ કર્યો, તેમ તેઓને દેવના કાયદાના હાર્દમાં દેવના કાયદા અને સાબ્બાથનું મહત્વ સમજાયું. તેઓએ તર્ક આપ્યો કે જો સ્વર્ગીય પવિત્રસ્થાનમાં કરારના કોશમાં દેવનો કાયદો દર્શાવવામાં આવ્યો હતો, તો તે ચોક્કસપણે વધસ્તંભ પર દૂર થઈ શક્યો ન હોત.

`સાબ્બાથ વિશે વિચારો, જે, ૧, ૦૦૦ માઇલ પ્રતિ કલાકની ઝડપે, અપવાદ વિના દર અઠવાડિયે આપણી પાસે આવે છે. તે આપણને સર્જનના સિદ્ધાંતના મહત્વ વિશે શું જણાવે છે? બીજા કયા સિદ્ધાંતમાં આવા શક્તિશાળી અને પુનરાવર્તિત સ્મૃતિપત્રો છે?`