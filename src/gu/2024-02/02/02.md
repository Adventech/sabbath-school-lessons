---
title:  ભંગીત હર્દયના તારણહાર
date:   07/04/2024
---

જૈતૂનના પહાડ પર બેઠેલા ઈસુ યરુશાલેમ શહેરને જોઈ રહ્યા હતા, તેમનું હૃદય ભંગીત થયું. યોહાનની સુવાર્તા કહે છે, "તે પોતાની પાસે આવ્યો, અને તેના પોતાનાઓએ તેનો અંગીકાર કર્યો નહીં" (યોહાન ૧:૧૧). ઈસુએ તેમના પ્રિય શહેરના લોકોને આવનારા વિનાશમાંથી બચાવવા માટે શક્ય તેટલું બધું કર્યું.

તેમના લોકો માટે ઈસુનો પ્રેમ હૃદયમાંથી વહેતો અનંત પ્રેમ હતો. તેમણે વારંવાર તેઓને પ્રેમથી પસ્તાવો કરવા અને દયાના તેમના ઉદાર આમંત્રણને સ્વીકારવા માટે વિંનતી કરી.

`વાંચો, લુક ૧૯:૪૧-૪૪; માથ્થી ૨૩:૩૭, ૩૮; અને યોહાન ૫:૪૦. આ કલમો તમને તેમના લોકો પ્રત્યેના ઈસુના વલણ, કૃપા અને દયાના તેમના પ્રેમાળ આમંત્રણના તેમના પ્રતિભાવ વિશે શું કહે છે? દેવના વ્યક્તિત્વનો તમે કયો સાક્ષાત્કાર જુઓ છો?`

દેવના પ્રેમાળ પાત્રના પ્રકાશમાં યરુશાલેમના વિનાશ જેવી ઘટનાને સમજવી મુશ્કેલ છે. ઈતિહાસ દર્શાવે છે કે રૂમી સેનાપતિ ટાઈટસે શહેર સામે તેની સેનાનું નેતૃત્વ કર્યું ત્યારે હજારો લોકો મૃત્યુ પામ્યા. યરૂશાલેમ બરબાદ થઈ ગયું. પુરુષો, સ્ત્રીઓ અને બાળકોની કતલ કરવામાં આવી હતી. જ્યારે તેમના લોકોએ આટલું મોટું દુઃખ સહન કર્યું ત્યારે દેવ ક્યાં હતા? જવાબ સ્પષ્ટ છે પરંતુ સંપૂર્ણ રીતે સમજવું સરળ નથી. દેવનું હૃદય ભંગીત થઈ ગયું. તેમની આંખો આંસુઓથી ભરાઈ ગઈ. સદીઓથી તેઓ તેમના લોકો સુધી પહોંચ્યા. તેમની પ્રેમાળ-દયા સામે બળવો કરીને, તેઓએ તેમની દૈવી સુરક્ષા ગુમાવી દીધી. દેવ હંમેશા તેમના લોકોની પસંદગીના પરિણામોને મર્યાદિત કરવા દરમિયાનગીરી કરતા નથી. તે બળવાના કુદરતી પરિણામોને વિકસિત થવા દે છે. ઈશ્વરે યરૂશાલેમના વિનાશમાં નિર્દોષ બાળકોની કતલનું કારણ નથી બનાવ્યું; નિર્દોષોનું દુઃખદ મૃત્યુ શેતાનનું કાર્ય હતું, દેવનું નહીં.

શેતાનને યુદ્ધ થાય ત્યારે આનંદ આવે છે કારણ કે તે માનવ હૃદયના સૌથી ખરાબ જુસ્સાને ઉત્તેજિત કરે છે. સદીઓથી, તેનો હેતુ છેતરવાનો, નાશ કરવાનો અને પછી તેના દુષ્ટ કાર્યોનો દોષ દેવને આપવાનો છે.

`માથ્થી ૨૪:૧૫-૨૦ વાંચો. યરુશાલેમના આવનારા વિનાશમાંથી બચાવવા માટે ઈસુએ તેમના લોકોને કઈ સૂચના આપી?`

તે યાદ રાખવું જરૂરી છે કે ખ્રિસ્તીઓનો વિશાળ સમુદાય યરુશાલેમમાં રહેતો હતો. ૭૦ યહૂદી પૃષ્ઠભૂમિમાંથી આવ્યા હતા. પ્રેમાળ ઈશ્વર શક્ય તેટલા તેમના લોકોને બચાવવા ઈચ્છતા. તેથી જ તેમણે સૂચના આપી કે જ્યારે રૂમી સૈન્ય નજીક આવે, ત્યારે તેઓએ શહેર છોડીને ભાગી જવું.

`નીચેના વિધાન પર દયાનકેન્દ્રિત કરો: આપણે આપણી આસપાસ જે ઘટનાઓ જોઈએ છીએ તેના દ્વારા આપણે દેવના વ્યક્તિત્વનો નિર્ણય કરતા નથી; તેના બદલે, આપણે ઘટનાઓની ચકાસણી કરીએ છીએ. બાઇબલમાં દર્શાવેલ તેમના પ્રેમાળ પાત્રના પ્રિઝમ દ્વારા જુઓ. આટલી સારી સલાહ કેમ છે?`