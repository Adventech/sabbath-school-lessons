---
title:  સતાવણી મધ્યે વફાદારી
date:   09/04/2024
---

ખ્રિસ્તી ધર્મની શરૂઆતની સદીઓ દરમ્યાન, જેલવાસ, ત્રાસ અને સતાવણીઓ હોવા છતાં, ખ્રિસ્તી મંડળીઓનો ઝડપથી વિકાસ થયો હતો. વફાદાર વિશ્વાસીઓ, સંપૂર્ણ રીતે ખ્રિસ્ત ને વિશ્વાસુ રહ્યાં, વચનની ઘોષણા કરી; જીવનો બદલાઈ ગયાં, અને હજારો લોકોનું ધર્મ પરિવર્તન થયું.

`વાંચો, પ્રેરિતોનાં કૃત્યો ૨:૪૧; પ્રેરિતોનાં કૃત્યો ૪:૪, ૩૧; પ્રેરિતોનાં કૃત્યો ૫:૪૨; અને પ્રેરિતોનાં કૃત્યો ૮:૧-૮. આ કલમો આપણને નવા કરારની મંડળીએ જે પડકારોનો સામનો કરવો પડ્યો હતો તે વિશે શું શીખવે છે અને તે શા માટે આટલી ઝડપથી વિકાસ પામી?`

શિષ્યોને ધમકીઓનો સામનો કરવો પડ્યો (પ્રેરિતોનાં કૃત્યો ૪:૧૭), કેદ (પ્રેરિતોનાં કૃત્યો ૫:૧૭, ૧૮), સતાવણી (પ્રેરિતોનાં કૃત્યો ૮:૧), અને મૃત્યુ પણ (પ્રેરિતોનાં કૃત્યો ૭:૫૯, પ્રેરિતોનાં કૃત્યો ૧૨:૨), તેમ છતાં, પવિત્ર આત્માની દોરવણીથી, હિંમતપૂર્વક ખ્રિસ્ત અને પુનરુત્થાનની ઘોષણા કરી, અને તેમની મંડળી વૃદ્ધિ પામી સમગ્ર યહુદા, ગાલીલી અને સમરૂનમાં (પ્રેરિતોનાં કૃત્યો ૯:૩૧).

નરકના ગઢ હચમચી ગયા. શેતાનની બેડીઓ તૂટી ગઈ. પુનરુત્થાન પામેલા ખ્રિસ્તની શક્તિ સમક્ષ મૂર્તિપૂજક અંધશ્રદ્ધા ક્ષીણ થઈ ગઈ. સુવાર્તાએ જબરજસ્ત મતભેદો સામે વિજય મેળવ્યો. શિષ્યો હવે ઉપલી મેડીમાં ડરતા ન હતા. ડર પડછાયાની જેમ દૂર વિલીન થઈ ગયો.

તેના બદલે, શિષ્યોના હૃદયમાં વિશ્વાસ કંડારાઈ ગયો. પુનરુત્થાન પામેલા તેમના પ્રભુની એક ઝલકએ તેમનું જીવન બદલી નાખ્યું. ઈસુએ તેઓને જીવવાનું નવું કારણ આપ્યું. આપણા પ્રભુએ તેમને માત્ર મહાન લક્ષ્યાંક (માર્ક ૧૬:૧૫) જ નહીં પરંતુ મહાન વચન આપ્યું હતું, “પણ પવિત્રઆત્મા તમારા પર આવશે ત્યારે તમે સામર્થ્ય પામશો; અને યરૂશાલેમમાં, આખા યહુદામાં, સમરૂનમાં તથા પૃથ્વીના છેડા સુધી તમે મારા સાક્ષી થશો.'' (પ્રેરિતોનાં કૃત્યો ૧:૮).

સુવાર્તા આકાશ તળેના સર્વ પ્રાણોમાં પ્રગટ ગઈ (કોલોસી. ૧:૨૩). જોકે શિષ્યોમાં છેલ્લે, યોહાન , પ્રથમ સદીના અંતમાં મૃત્યુ પામ્યા હતા, અન્ય લોકોએ સત્યની મશાલ ઉઠાવી અને જીવંત ખ્રિસ્તની ઘોષણા કરી. આધુનિક તુર્કીના ઉત્તર કિનારે બેથાનીયાના રૂમી પ્રાંતના ગવર્નર પ્લિની ધ યંગરે સમ્રાટ ટ્રાજનને લગભગ ઈ. સ. ૧૧૦, માં લખ્યું જે નિવેદન નોંધપાત્ર છે, કારણ કે તે લગભગ વધસ્તંભના એંસી વર્ષ પછીનો હતો. પ્લિનીએ પોતે જે અધિકૃત સતાવણી હતી તેનું વર્ણન કર્યું. ખ્રિસ્તીઓને શોધવા અને હેરાન કરવા માટેનું સંચાલન. તેમણે કહ્યું, “બધી ઉંમરના, અને બધા વર્ગના અને બંને જાતિના લોકો પર આરોપ મૂકવામાં આવે છે, જોખમમાં મૂકે છે અને આ ચાલુ રહેશે. આ અંધશ્રદ્ધા [ખ્રિસ્તી ધર્મ]નો ચેપ માત્ર શહેરોમાં જ નહીં, પણ ગામડાઓ અને ગ્રામીણ જિલ્લાઓમાં પણ ફેલાયો છે.”—હેનરી બેટેન્સન, ડોક્યુમેન્ટસ ઓફ ધ ક્રિશ્ચિયન ચર્ચ (ન્યૂ યોર્ક: ઑક્સફર્ડ યુનિવર્સિટી પ્રેસ, ૨૦૧૧), પૃષ્ઠ. ૪.

શેતાનના સૌથી પાપી હુમલાઓ હોવા છતાં, ખ્રિસ્તી મંડળીઓ ઝડપથી વિકાસ પામી.

`શરૂઆતની મંડળીઓ માંથી આપણે શું શીખી શકીએ જે આપણને, અંતિમ સમયની મંડળી માટે મદદ કરી શકે?`