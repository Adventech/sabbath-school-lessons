---
title:  બધા યુદ્ધો પાછળનું યુદ્ધ
date:   30/03/2024
---

### આ સપ્તાહનો શાસ્ત્રાભ્યાસ
પ્રકટી. ૧૨:૭-૯, હઝ્કીએલ. ૨૮:૧૨-૧૫, યશાયાહ ૧૪:૧૨-૧૪, ઉત્પત્તિ ૩:૧૫, યોહાન ૧૭:૨૪-૨૬.

> <p>સ્મૃતિસૂત્ર</p>
> “પછી આકાશમાં લડાઈ જાગી;મીખાઈલ તથા તેના દૂતો અજગરની સાથે લડ્યા; અને અજગર તથા તેના દૂતો પણ લડયા; તોપણ તેઓ તેમને જીત્યા નહી, ને તેઓને આકાશમાં ફરી સ્થાન મળ્યું નહિ.“ (પ્રકટી. ૧૨:૭, ૮)

જો દેવ આટલા સારા છે તો દુનિયા આટલી ખરાબ કેમ છે? પ્રેમનો દેવ આટલી બધી દુષ્ટતાને કેવી રીતે મંજૂરી આપી શકે? શા માટે સારા લોકો સાથે ખરાબ બાબતો થાય છે? આ અઠવાડિયાના પાઠમાં, આપણે સારા અને અનિષ્ટ વચ્ચેના યુગોથી ચાલતા સંઘર્ષનું અન્વેષણ કરીશું. સ્વર્ગમાં લ્યુસિફરના બળવાથી શરૂ કરીને, આપણે દુષ્ટતાના મૂળ અને પાપની સમસ્યા સાથે વ્યવહાર કરવામાં દેવની સહનશીલતાની તપાસ કરીશું.

દેવ અતુલ્ય પ્રેમનો દેવ છે. તેમનો સ્વભાવ પ્રેમ છે (૧ યોહાન ૪:૭, ૮). તેમની બધી ક્રિયાઓ પ્રેમાળ છે (યિર્મેયાહ ૩૧:૩). પ્રેમને ક્યારેય બળજબરી, જબરજસ્તી કે કાયદો બનાવી શકાતો નથી. એલેન જી. વ્હાઇટ તેને સારી રીતે દર્શાવે છે તેઓ દર્શાવે છે, કે “માત્ર પ્રેમ દ્વારા જ પ્રેમ જાગૃત થાય છે.“—ધ ડિઝાયર ઓફ એજીસ, પૃષ્ઠ. ૨૨. પસંદગીની શક્તિનો ઈનકાર કરવો એ પ્રેમ કરવાની ક્ષમતાનો નાશ કરવો છે, અને પ્રેમ કરવાની ક્ષમતાને નષ્ટ કરવી એ ખરેખર ખુશ રહેવાની શક્યતાને નાબૂદ કરવી છે. દેવ તેમના પ્રેમ દ્વારા અપણી નિષ્ઠા જીતે છે. તે સારા અને અનિષ્ટ વચ્ચેના મહાન વિવાદ સાથે એવી રીતે કામ કરી રહ્યા છે કે સૃષ્ટિમાં પાપ ફરી ક્યારેય નહીં આવે. દેવનો હેતુ સમગ્ર સૃષ્ટી સમક્ષ એ દર્શાવવાનો છે કે તેમણે હંમેશા તેમના જીવોના શ્રેષ્ઠ હિતમાં કામ કર્યું છે. સારા અને અનિષ્ટ વચ્ચેના મહાન વિવાદના પ્રકાશમાં, દેવના પ્રેમની દ્રષ્ટી દ્વારા વિશ્વને જોવું, આપણામાંના દરેકને ખાતરી આપે છે કે દુષ્ટતા પર વિજય મેળવશે અને તે હંમેશ માટે અધિકાર કરશે.