---
title:  લ્યુસિફર છેતરે છે; ખ્રિસ્ત જીતે છે
date:   01/04/2024
---

શા માટે લ્યુસિફર, આ સંપૂર્ણ દેવદૂત, તેના હૃદયમાં ગર્વ અને ઈર્ષ્યાને પેદા થવા દે અને તેના સર્જક સામે બળવો કરે તે માટે કોઈ તાર્કિક સમજૂતી નથી. શેતાનનું અભિમાન ખુલ્લુ થયું અને તેણે બળવો કર્યો. તેણે ઈશ્વર પર અન્યાયી અને અયોગ્ય હોવાનો આરોપ મૂક્યો. તેણે દૂતોને તેની શંકાઓ અને આરોપોથી સંક્રમિત કર્યા.

`પ્રકટીકરણ ૧૨:૪ વાંચો. આ કલમો શેતાનની છેતરવાની ક્ષમતા વિશે શું દર્શાવે છે? દેવ વિશેના તેના જૂઠાણા માટે કેટલા દૂતોને ફેંકી દેવામાં આવ્યા?`

જ્યારે સ્વર્ગમાં યુદ્ધ ફાટી નીકળ્યું, ત્યારે દૂતોએ નક્કી કરવાનું હતું-શું તેઓ ઈસુને અનુસરશે કે લ્યુસિફરને? સ્વર્ગમાં આ યુદ્ધનું સ્વરૂપ શું હતું? શું તે શારીરિક યુદ્ધ હતું, અથવા વિચારોનું યુદ્ધ, અથવા બંને? આપણે વિગતો જાણતા નથી, પરંતુ સંઘર્ષ એટલો શારીરિક હતો કે આખરે શેતાન અને તેના દૂતોને “ફેંકી દેવામાં આવ્યા” અને “તેમના માટે હવે સ્વર્ગમાં કોઈ સ્થાન રહ્યું ન હતું” (પ્રકટી. ૧૨: ૮, ૯). આ યુદ્ધમાં દેખીતી રીતે અમુક પ્રકારના શારીરિક તત્વનો સમાવેશ થાય છે.

સ્વર્ગમાં યુદ્ધ વિશે એક વાત ચોક્કસ છે. દરેક દૂતે ખ્રિસ્ત માટે કે વિરુદ્ધ નિર્ણય લેવાનો હતો. તેઓ કોને અનુસરશે? તેઓ કોનો અવાજ સાંભળશે? વફાદાર દૂતોએ ખ્રિસ્તની પ્રેમાળ આજ્ઞાઓનું પાલન કરવાનું પસંદ કર્યું, જ્યારે એક તૃતીયાંશ દૂતોએ લ્યુસિફરનો અવાજ સાંભળ્યો, દેવની આજ્ઞા તોડી અને સ્વર્ગ ગુમાવ્યું. આપણને પણ, પૃથ્વીના ઈતિહાસના આ નિર્ણાયક સમયમાં, ખ્રિસ્તના પક્ષમાં કે વિરુદ્ધ નિર્ણય લેવા માટે આપણને પણ કહેવામાં આવે છે. આપણે કોના પક્ષમાં છીએ તે જાહેર કરવા માટે - ખ્રિસ્તના કે શેતાનના.

`ઉત્પત્તિ ૨:૧૫-૧૭, નિર્ગમન ૩૨:૨૬, ​​યહોશુઆ ૨૪:૧૫, ૧ રાજાઓ ૧૮:૨૦, ૨૧ અને પ્રકટીકરણ ૨૨:૧૭ વાંચો. મહાન વિવાદમાં આ કલમો આપણને કયો મૂળભૂત સિદ્ધાંત શીખવે છે?`

જ્યારે ઈશ્વરે માનવતાનું સર્જન કર્યું, ત્યારે તેમણે આપણા મગજમાં વિચારવાની, તર્ક કરવાની અને પસંદગી કરવાની ક્ષમતાને ઊંડાણમાં સમાવી દીધી. આપણી માનવતાનો સાર એ નૈતિક પસંદગી કરવાની આપણી ક્ષમતા છે. આપણે માત્ર રોબોટ નથી. આપણને બનાવવામાં આવ્યા હતા ઈશ્વરની પ્રતિમામાં, પ્રાણી સૃષ્ટિથી અલગ, નૈતિક પસંદગીઓ કરવાની અને અનંત આધ્યાત્મિક સિદ્ધાંતો દ્વારા જીવવાની આપણી ક્ષમતામાં. સ્વર્ગમાં લ્યુસિફરના બળવા પછી, અને પતન પછી, દેવે તેમના લોકોને તેમના પ્રેમનો પ્રતિસાદ આપવા અને તેમની સેવા કરવાનું પસંદ કરીને તેમની આજ્ઞાઓનું પાલન કરવા માટે બોલાવ્યા છે.

`સ્વર્ગની આ લડાઈમાંથી આપણે કયો પાઠ શીખી શકીએ છીએ જે દુષ્ટતા સાથેના આપણા પોતાના વ્યક્તિગત યુદ્ધ સાથે સંબંધિત છે? જો શેતાન છેતરવામાં સક્ષમ હતો, તો આ ન્યાયી, પવિત્ર સ્વર્ગીય માણસો, આપણને છેતરવાના તેના દુષ્ટ પ્રયાસો વિશે શું કહે છે?`