---
title:  આપણા પ્રમુખયાજક
date:   04/04/2024
---

ઈસુએ વધસ્થંભ પર આપણા માટે જે કર્યું તે તેમને સ્વર્ગમાં આપણા માટે મધ્યસ્થી કરવા સક્ષમ બનાવે છે. આપણા પુનરુત્થાન પામેલ પ્રભુ આપણા મહાન પ્રમુખ યાજક છે, જે આપણને બચાવવા અને ઈશ્વરના રાજ્યમાં હંમેશ માટે જીવવા માટે જરૂરી બધું પ્રદાન કરે છે.

`હેબ્રી. ૪:૧૫, ૧૬ અને હેબ્રી. ૭:૨૫ વાંચો. આ કલમો આપણને લાલચ, દુઃખ, રોગ અને મૃત્યુની દુનિયામાં કેવી રીતે ખાતરી આપે છે?`

વચન કહે છે કે તે “સર્વ વાતે આપણી પેઠે પરીક્ષણ પામેલો છતાં નિષ્પાપ રહ્યો . . “ (હેબ્રી. ૪:૧૫). અને તે ઉમેરે છે, “ચાલો આપણે હિંમતથી આવીએ” - જેનો અર્થ વિશ્વાસપૂર્વક - “કૃપાના સિંહાસન પર, જેથી આપણે દયા મેળવી શકીએ અને જરૂરિયાતના સમયે મદદ માટે કૃપા મેળવી શકીએ” (હેબ્રી. ૪:૧૬)

આ બાબતને ખૂબ જ સરળ રીતે જણાવવા માટે, ઈસુએ આપણને સૃષ્ટી સમક્ષ તેમના મૃત્યુ દ્વારા બચાવ્યા છે અને તેમના રક્ત દ્વારા ઉદ્ધારિત કરેલ છે, તેમના ન્યાયીપણાના વસ્ત્રો પહેરાવે છે. જે બધું આપણે ભોગવવું જોઈએ તે બધું તેમણે કર્યું. ખ્રિસ્તમાં આપણા ભૂતકાળના પાપો માટે કોઈ ધિક્કાર નથી. ખ્રિસ્તમાં આપણો દોષ દૂર થઈ ગયો છે, અને તેમની શકિતશાળી મધ્યસ્થી દ્વારા, આપણા જીવનની પાપની પકડ તૂટી ગઈ છે. આપણને બાંધેલી સાંકળો માંથી સ્વંત્રતા મળી છે.

`યોહન ૧૭:૨૪-૨૬ વાંચો. સારા અને અનિષ્ટ વચ્ચેના મહાન વિવાદમાં ખ્રિસ્તની ઊંડી ઈચ્છા શું છે?`

“જ્યારે મહાન બલિદાન સમાપ્ત થઈ ગયું હતું, ત્યારે ખ્રિસ્તે દૂતોની આરાધનાનો ઇનકાર કર્યો હતો, જ્યાં સુધી તેમણે વિનંતી રજૂ કરી ન હતી ત્યાં સુધી, “હું એમ ચાહું છું કે જ્યાં હું છું ત્યાં જેઓને તેં મને આપ્યાં છે તેઓ પણ મારી સાથે રહે.“ યોહાન ૧૭: ૨૪. પછી અકલ્પનીય પ્રેમ અને શક્તિ સાથે પિતાના સિંહાસનથી જવાબ આવ્યો: ‘ઈશ્વરના બધા દૂતો તેમની સ્તુતિ કરે. ’ હેબ્રી. ૧:૬. ઈસુ પર એક પણ ડાઘ નથી. તેમનું અપમાન સમાપ્ત થયું, તેમનું બલિદાન પૂર્ણ થયું, તેમને એક નામ આપવામાં આવ્યું જે દરેક નામથી ઉપર છે.”—એલેન જી. વ્હાઇટ, ધ ગ્રેટ કોન્ટ્રોવર્સી, પૃષ્ઠ. ૫૦૧, ૫૦૨. ઈસુ આપણા માટે સ્વર્ગમાં તેમની સાથે રહેવા માટે અન્ય કંઈપણ કરતાં વધુ ઇચ્છે છે. તેમના હૃદયની ઈચ્છા, તેમના મૃત્યુ અને મધ્યસ્થીનું કારણ, આપણને બચાવવાની છે. શું તમને તમારા જીવનમાં કોઈ ખાસ જરૂરિયાત છે? તે ઈસુને કહો. જ્યાં દુ:ખ છે ત્યાં તે આરામ આપે છે. જ્યાં ભય છે ત્યાં તે શાંતિ લાવે છે. જ્યાં અપરાધ છે, તે ક્ષમા લાવે છે. જ્યાં નબળાઈ હોય ત્યાં તે શક્તિ લાવે છે.

`તમને કેમ લાગે છે કે ખ્રિસ્તે આપણા માટે પોતાનું બલિદાન આપ્યું? તેમના માટે આપણને શું આટલું મૂલ્યવાન બનાવે છે?`