---
title:  પૃથ્વીની સમાપ્તિની ઘટનાઓ
date:   15/06/2024
---

### સાબ્બાથ મધ્યાન્હ
યોહાન ૮:૩૨; યશાયાહ ૨૦:૧૨, ૨૦; પ્રકટી. ૭:૧, ૨; પ્રકટી. ૧૪:૧;યોએલ ૨:૨૧-૨૪; હોશીયા ૬:૩; યાકૂબ ૫:૭, ૮; પ્રકટી. ૧૮:૧-૪

> <p>સ્મૃતિસૂત્ર</p>
> “સત્ય ખરીદ, અને તેને વેચી ન દે; હા, જ્ઞાન, શિખામણ તથા બુદ્ધિ પણ વેચી ન દે.” (નીતિવચનો ૨૩:૨૩)

ધારો કે તમારી દીકરી ઉનાળાના વેકેશનમાં કૉલેજથી ઘરે જઈ રહી હતી. જેમ તમે તેના આવવાની રાહ જુઓ છો, તેમ તમે ચિંતાપૂર્વક હવામાનના અહેવાલોનું નિરીક્ષણ કરો છો. હવામાન ઝડપથી બગડવાથી તમે ચિંતિત થાઓ છો. ક્ષિતિજ પર તોફાની વાદળો છવાઈ જાય છે. પવન જોરથી ફૂંકાય છે. આકાશ ખુલે છે અને વરસાદ વરસવાનું ચાલુ કરે છે. વૃક્ષો ઉખડી ગયા છે. ટૂંક સમયમાં ઘર તરફનો મુખ્ય માર્ગ દુર્ગમ બને છે. પછી તમે તમારા પડોશીઓમાંથી એક પાસેથી સાંભળો છો કે બીજા રસ્તા પરથી પસાર થઈ શકાય છે. કાર કેટલાક વૃક્ષની હારમાળા પસાર કરી માર્ગ પર આવી શકે છે. સંચાર મુશ્કેલ હોવા છતાં, તમે તમારી પુત્રીને એક ટેક્સ્ટ સંદેશ મોકલવા માટે સક્ષમ છો, જેમાં તેણી સુરક્ષિત રીતે ઘરે કેવી રીતે પહોંચી શકે તેની કાળજીપૂર્વક વિગત આપો છો.

અન્ય કંઈપણ કરતાં, ઈસુ આપણને જીવનના તોફાનોમાંથી પસાર કરીને ઘરે લઈ જવા માંગે છે. એલેન જી. વ્હાઇટ લખે છે, “એક અવિરત તોફાન, તેના પ્રકોપમાં આવી રહ્યું છે, શું આપણે તેને મળવા તૈયાર છીએ?" —ટેસ્ટી મોનીઝ ફોર ધ ચર્ચ, આવૃત્તિ, ૮, પૃષ્ઠ. ૩૧૫. સ્વર્ગના પવિત્રસ્થાનમાં ખ્રિસ્તના જીવન, મૃત્યુ, પુનરુત્થાન અને સુવાર્તાનો હેતુ એ સુનિશ્ચિત કરવાનો છે કે આપણે ઘરે પહોંચીએ. દાનીયેલ અને પ્રકટીકરણના પ્રબોધકીય સંદેશાઓ એ દૈવી સૂચનાઓ છે, ખાસ કરીને અંતિમ સમયના લોકો માટે, જીવનના તોફાનોમાં આપણને મદદ કરવા માટે જેથી એક દિવસ આપણે પ્રેમાળ તારણહારના પ્રેમાળ આલિંગનનો અનુભવ કરી શકીએ.

આ અઠવાડિયાના પાઠનો ઉદ્દેશ એ છે કે ભવિષ્યકથનના વચનો અંત સમયની ઘટનાઓ વિશે શું કહે છે અને પૃથ્વીના અંતિમ સંઘર્ષમાંથી આપણને લઈ જવા અને આપણને ઘરે પહોંચાડવા માટે ખ્રિસ્તની નવી શક્તિ શોધવાનો છે.