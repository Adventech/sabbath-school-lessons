---
title:  મિશન સ્ટોરી
date:   19/07/2024
---

### વિશ્વાસ ઉપર સંઘર્ષ

ઝરરાહ, ડોમિનિકા

એકવીસ વર્ષની ઝરરાહ જ્યાં સુધી તેણીને યાદ છે ત્યાં સુધી તે પોતાને સેવન્થ-ડે એડવેન્ટિસ્ટ માને છે. તેણી એડવેન્ટિસ્ટના ઘરમાં ઉછરી ન હતી. તેણી એડવેન્ટિસ્ટ શાળામાં ગઈ ન હતી. પરંતુ તેણીને સાચવનાર બહેન એડવેન્ટિસ્ટ હતી અને તે જ્યારે ૩ વર્ષની હતી ત્યારે તેણીને ચર્ચમાં લઈ જવાનું શરૂ કર્યું હતું.

ઝરરાહને સાચવનાર બહેન સાથે ચર્ચમાં જવાનું પસંદ હતું, જેને તેણી આંટી ફ્રેડા કહેતી હતી.

ચર્ચમાં, તેણીએ બાઇબલની વાર્તાઓ શીખી અને બાઇબલની કલમો મોઢે કરી હતી.

જ્યારે તે ઘરે આવી ત્યારે તેણે તેની માતાને બાઇબલની કલમો સંભળાવી.

માતાને બાઈબલની કોઈપણ કલમો હૃદયથી ખબર ન હતી, અને તે નાની છોકરીને બાઈબલનું પુનરાવર્તન કરતી સાંભળીને પ્રભાવિત થઈ.

તેણીએ ઝરરાહને એડવેન્ટિસ્ટ ચર્ચમાં જવાનું ચાલુ રાખવા માટે પ્રોત્સાહિત કરી.

પરંતુ જ્યારે ઝરરાહ શાળાની ઉંમરે પહોંચી, ત્યારે માતાએ છોકરીને તેના પોતાના ચર્ચ દ્વારા સંચાલિત પ્રાથમિક શાળામાં દાખલ કરી. ત્યારે મુશ્કેલી સર્જાઈ હતી.

ઝરરાહ તરત જ શાળાના નિયમ પર ધ્યાન દોરે છે જેમાં બાળકોને ઈસુની માતા મેરીને પ્રાર્થના કરવી જરૂરી છે, તેમ બતાવે છે.

શાળાના પ્રિન્સિપાલને નવાઈ લાગી. પરંતુ જ્યારે માતાએ સમજાવ્યું કે ઝરરાહ એડવેન્ટિસ્ટ ચર્ચમાં જતી હતી, ત્યારે પ્રિન્સિપાલે આગ્રહ કર્યો ન હતો કે તેણી પ્રાર્થના કરે. પ્રિન્સિપાલે તો શિક્ષકોને પણ કહ્યું કે ઝરરાહને તેની માન્યતાઓ માટે પરેશાન ન કરો.

ચાર વર્ષ વીતી ગયા.

પરંતુ તે પછી એક નવા શિક્ષકે ઝરરાહને ઠપકો આપ્યો જ્યારે તેણે જોયું કે તેના સિવાયના તમામ બાળકો શાળાના કાર્યક્રમમાં પ્રાર્થના કરી રહ્યા હતા.

"તું કેમ નથી બોલતી?" તેણે ૮ વર્ષની છોકરીને પૂછ્યું.

"હું સેવન્થ-ડે એડવેન્ટિસ્ટ છું," છોકરીએ કહ્યું.

શિક્ષકને કારણની પરવા નહોતી.

"શાળાનો નિયમ છે કે તમારે પ્રાર્થના બોલવી જોઈએ," તેણીએ કહ્યું. "તમારે શાળાના નિયમોનું પાલન કરવું પડશે."

ઝરરાહ રડવા લાગી.

જ્યારે તે ઘરે પહોંચી ત્યારે તેણે માતાને શું થયું તે વિશે જણાવ્યું.

પછી મા અસ્વસ્થ થઈ ગઈ. તેણીએ પ્રિન્સિપાલને ફોન કર્યો અને બીજા દિવસે તેની સાથે વાત કરવા શાળામાં આવી.

હવે પ્રિન્સિપાલનો અસ્વસ્થ થવાનો વારો હતો. તેમણે શિક્ષક સાથે કડકાઈથી વાત કરી.

શિક્ષકે ઝરરાહને ઠપકો આપવાનું બંધ કર્યું, પરંતુ તેણીએ તેના જીવનને મુશ્કેલ બનાવવા માટે અન્ય રસ્તાઓ શોધી કાઢ્યા. જો ઝરરાહ વર્ગમાં પ્રશ્નનો જવાબ આપવા માટે હાથ ઊંચો કરે, તો શિક્ષક તેને બોલવાની તક આપતાં નહીં. શિક્ષક ઝરરાહ પ્રત્યે ધ્યાન આપતાં નહિ, પછી ભલે ફક્ત તેનો એકલી નો જ હાથ જવાબ આપવા ઉંચો હોય.

ઝરરાહ શાળામાં શિક્ષકને જોઈને ખૂબ જ અસ્વસ્થતા અનુભવતી હતી.

તેણીએ માતાને કહ્યું કે શું થઈ રહ્યું છે, અને માતાએ તેને એડવેન્ટિસ્ટ શાળામાં દાખલ કરવાનું નક્કી કર્યું.

પરંતુ જ્યારે માતાએ એબેનેઝર સેવન્થ-ડે એડવેન્ટિસ્ટ પ્રાઈમરી સ્કૂલને ફોન કર્યો, ત્યારે તેમણે જાણ્યું કે કોઈ નવા વિદ્યાર્થીઓ માટે ત્યાં જગ્યા નથી. માતાએ જવાબની ના નો સ્વીકાર ન કર્યો. તેણીએ પ્રિન્સિપાલને પરિસ્થિતિ સમજાવી, અને ઝરરાહને નવી વિદ્યાર્થીની તરીકે સ્વીકારવામાં આવી.

ઝરરાહ જ્યારે શાળામાં આવી ત્યારે તેના કોઈ મિત્રો ન હોવા છતાં, તે ખુશ હતી. તેણી માનતી હતી તેમ સ્તુતિ કરી શકતી હતી.

એક વર્ષ વીતી ગયું, અને ઝરરાહે શાળામાં બાપ્તિસ્મા લેતા તેનું હૃદય ઈસુને આપ્યું. પછી તેની માતા અને મોટી બહેને પણ બાપ્તિસ્મા લીધું.

આજે, ઝરરાહ એડવેન્ટિસ્ટ શાળામાં શિક્ષક છે.

"મારો એક ધ્યેય એવા બાળકોને મદદ કરવાનો છે જેઓ મારા જેવી જ પરિસ્થિતિઓમાં સંઘર્ષ કરે છે," તેણીએ કહ્યું.

ઘરે, તે આન્ટી ફ્રેડાના ઉદાહરણને પણ અનુસરે છે. તે ૭ વર્ષની પાડોશી છોકરીને દર સાબ્બાથે ચર્ચમાં લઈ જાય છે, અને તે છોકરી તેની માતાને જે શીખી છે તે બધું ઘરે પરત ફરતાં જણાવે છે. માતા પ્રભાવિત છે અને ઈચ્છે છે કે તેની પુત્રી ઝરરાહ સાથે ચર્ચમાં જતી રહે.

ઝરરાહે કહ્યું કે તેનો અનુભવ ઈશ્વરની વફાદારીનો પુરાવો છે.

"મારી જુબાની એ છે કે જ્યારે તમે દેવને વિશ્વાસુ રહેશો, ત્યારે તે તમારા માટે માર્ગ તૈયાર રાખશે," તેણીએ કહ્યું. “તેમજ, એ મહત્વનું છે કે તમે ઈસુને તમારા તારનાર તરીકે સ્વીકારો. તમે ગમે તેટલા નાના હો, જો તમને દેવ દ્વારા બોલાવવામાં આવે, તો તે તેડાંને નકારશો નહીં. ઈસુને પ્રથમ સ્થાન આપો.

આ ત્રિમાસિકના તેરમા સાબ્બાથના દાનોનો એક ભાગ એબેનેઝર સેવન્થ-ડે એડવેન્ટિસ્ટ પ્રાઈમરી સ્કૂલને ડોમિનિકાની રાજધાની, રોઝોમાં નવી, મોટી ઈમારતમાં ખસેડવામાં મદદ કરશે. શાળા, જે ઝરરાહની માતા તેને દાખલ કરવા માંગતી હતી ત્યારે ભરેલી હતી, તેવી જ ભરેલી રહે છે અને તેને મોટી સુવિધાની જરૂર છે. તે શક્ય બનાવવામાં મદદ કરવા માટે ઉદાર દાનોનું આયોજન કરવા બદલ આભાર.