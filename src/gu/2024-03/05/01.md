---
title:  તળાવની આસપાસના ચમત્કારો
date:   27/07/2024
---

### આ સપ્તાહનો શાસ્ત્રાભ્યાસ
માર્ક ૪:૩૫-૪૧, ગીતશાસ્ત્ર ૧૦૪:૧–૯, માર્ક ૫:૧–૪૩, ગણના ૨૭:૧૭.

> <p>સ્મૃતિ સૂત્ર</p>
> “પણ ઈસુએ તેને આવવા ન દીધો, પણ તેને કહે છે, કે તારે ઘેર તારાં સગાંઓની પાસે જા, ને પ્રભુએ તારે સારું કેટલું બધું કર્યું છે, ને તારા પર દયા રાખી તેની ખબર તેઓને આપ.” (માર્ક ૫:૧૯)

ઈસુનું સુવાર્તા કાર્ય મોટાભાગે ગાલીલમાં કેન્દ્રિત હતું, ખાસ કરીને ગાલીલના સમુદ્રમાં અને તેની આસપાસ, લગભગ ૧૩ માઈલ (૨૧ કિલોમીટર) લાંબુ અને ૮ માઈલ (૧૩ કિલોમીટર) પહોળું તળાવ. તે વિસ્તારનું સૌથી મોટું પાણીનું સ્થળ અને નજીકમાં રહેતા લોકો માટે જીવનનું કેન્દ્ર હતું.

માર્ક ૪ નો અંત ઈસુ અને તેમના શિષ્યો સાથે ગાલીલ સમુદ્ર પાર કરી રહ્યા હતા તેનાથી થાય છે.સમુદ્રમાં તોફાન આવે છે ઈસુ પવન અને પાણી સાથે વાત કરીને તેમને શાંત પાડે છે. માર્ક ૬ પણ આવા જ એક સમાન દ્રશ્ય સાથે સમાપ્ત થાય છે, પરંતુ આ વખતે ઈસુ હોડીમાં તેમના શિષ્યો તરફ પાણી પર ચાલતા આવતા હતા. પાણી પરના આ દ્રશ્યો તથા ઈસુના અસંખ્ય ચમત્કારો છે, જે જમીન પર કરવામાં આવ્યા હતા જે તેમના શિષ્યોની પ્રથમ સુવાર્તાની પ્રવૃત્તિ છે. આ બીનાઓ આ અઠવાડિયાના અભ્યાસનો વિષય છે.

આ નાટકીય બીનાઓની સર્વોચ્ચ લાક્ષણિકતા એ છે કે વાચકને જાણવવું કે ઈસુ કોણ છે. તેઓ તોફાનને શાંત કરવું, અશુદ્ધ આત્માને બહાર કાઢવા, તેમના કપડાને ફક્ત સ્પર્શ કરતી સ્ત્રીને સાજી કરવી, મૃત છોકરીનેસજીવન કરવી, તેમના વતનમાં ઉપદેશ આપવા, તેમના શિષ્યોને સુવાર્તા પ્રચારના લક્ષ્યાંક પર મોકલવા, થોડી રોટલી અને માછલીઓ સાથે ખવડાવવા સક્ષમ હોવું, અને પાણી પર ચાલવું – પરાક્રમના અવિશ્વસનીય દ્રશ્યો જે શિષ્યોને એ સમજણની નજીક લઈ જાય છે કે તે દેવનો પુત્ર છે.