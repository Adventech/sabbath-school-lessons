---
title:  મિશન સ્ટોરી
date:   02/08/2024
---

### કાર-હાઈજેક!

બેવર્લી, ત્રિનિદાદ અને ટોબેગો

રાત્રે લગભગ ૧૧:૩૦ વાગ્યે બેવર્લી તેની કારમાંથી બહાર નીકળી, ત્યારે કોઈએ તેને પાછળ ધકેલી દીધી. તેણે તેને ડ્રાઈવરની સીટ પર અને પછી પેસેન્જરની સીટ પર ધકેલી દીધી. તે જ સમયે, કોઈ વ્યક્તિ પાછળની સીટ પર આવ્યો અને બેવર્લીના ગળા પર બંદૂક મૂકી.

"હવે આપણે સફર માટે જઈ રહ્યા છીએ," ડ્રાઈવરની સીટ પર બેઠેલા માણસે કહ્યું.

તેણે ત્રિનિદાદના કેરેબિયન ટાપુ પર બેવર્લીના યાર્ડની બહાર કાર કાઢી અને ત્રણેય મૌનથી ચાલ્યા ગયા.

પછી બેવર્લી બોલી.

"તમે મને મારવા જઈ રહ્યા છો?" તેણીએ કહ્યુ.

"જો તમે અમારી સામે જોશો નહીં, તો તમને મારી નાખવામાં આવશે નહીં," ડ્રાઇવરે કહ્યું.

બેવર્લીએ જોયું હતું કે ડ્રાઇવરે હૂડી પહેરી હતી. તેણીએ ફરીથી તેની તરફ જોયું નહીં.

"શું તમે જાણો છો કે અમે કેટલા સમયથી તમારી પાછળ આવી રહ્યા છીએ?" ડ્રાઈવરે પૂછ્યું.

બેવરલીએ જવાબ ન આપ્યો. તેણીએ યુનિવર્સિટી ઓફ સધર્ન કેરેબિયન, સેવન્થ-ડે એડવેન્ટિસ્ટ સંસ્થા કે જ્યાં તેણી કામ કરતી હતી અને સાથે સાથે મનોવિજ્ઞાનમાં માસ્ટર ડિગ્રી માટે અભ્યાસ કરતી હતી ત્યાંથી તે નીકળી ને અઢી કલાક વીતી ગયા હતા. તેણી યુનિવર્સિટીના મિત્રને ઘરે લઈ ગઈ હતી, અને બંને રસ્તામાં જમવા માટે રોકાયા હતા. તેના મિત્રને તેના ઘરે ઉતારીને તે પોતાના ઘરે ગઈ.

"તમે જે છોકરીને ઘરે મૂકવા ગયા હતાં તે કોણ હતી?" ડ્રાઈવરે કહ્યું.

"એક સહાધ્યાયી," બેવરલીએ કહ્યું.

ડ્રાઇવરે કહ્યું, "અમે ઘણા સમયથી તમારી પાછળ આવીએ છીએ."

પાછળની સીટ પર બેઠેલા માણસે બેવરલીનો હાથ સીટની પાછળ ખેંચ્યો અને તેણીની લગ્નની વીંટી કાઢવાનો પ્રયાસ કર્યો.

"છોડો," ડ્રાઈવરે કહ્યું.

માણસે બેવરલીનો હાથ છોડ્યો.

ડ્રાઇવરે બેવર્લીને પૂછ્યું કે શું તેણીએ ટાપુ પર તાજેતરની શ્રેણીબદ્ધ હત્યાઓ વિશે સાંભળ્યું છે. તેણે કહ્યું કે એક મિત્રની હત્યા કરવામાં આવી હતી, અને તેણે બદલો લેવા માટે બેવરલીની કારનો ઉપયોગ કરવાની યોજના બનાવી હતી.

"શું તમે મને કારમાંથી બહાર જવા દેશો?" બેવરલીએ પૂછ્યું.

"ના, તમે અમારી સાથે જશો," તેણે કહ્યું.

પરંતુ થોડીવાર પછી તેણે પોતાનો વિચાર બદલ્યો હોય તેવું લાગ્યું.

"શું કોઈ છે જેને તમે કૉલ કરી શકો?" તેણે કીધુ.

"મારા પતિ."

"તેને કૉલ કરો અને જુઓ કે તે તમને લેવા આવી શકે છે કે નહીં."

કોઈક રીતે, પાછળની સીટ પર બેઠેલા માણસે બેવરલીનું પર્સ પકડી લીધું હતું. તેણે તે ખોલ્યું, બેવરલીનો સેલફોન કાઢ્યો અને તેને આપ્યો.

બેવરલીએ તેના પતિને ફોન કર્યો, પરંતુ તેમણે ફોન ઉપાડ્યો નહીં.

પાછળની સીટ પર બેઠેલા વ્યક્તિએ સેલફોન પાછો ખેંચી લીધો અને તેણે તેના પતિને ફોન કર્યો હોવાની શંકા વ્યક્ત કરી. "તેણી પાસે આ નંબર સ્પીડ ડાયલ કરી શકે તેમ રાખ્યો પણ નથી," તેણે કહ્યું.

રાત્રિના સમયે મુસાફરી ચાલુ રહી.

"મને ડર લાગે છે," બેવરલીએ કહ્યું. "શું હું સીડી વગાડી શકું?"

પરંતુ જ્યારે તેણીએ વગાડવા બટન દબાવ્યું, ત્યારે પ્લેયરમાં કોઈ સીડી ન હતી. તે શા માટે સમજી શકી નહીં. તે સવારે, તેણીએ યુનિવર્સિટી જતી વખતે સીડી વગાડી હતી ને ખ્રિસ્તી સંગીત સાંભળ્યું હતું. તેણીએ ગીત સાથે ગાયું હતું, "ઈસુ,તમે વ્હીલ લો."

હવે બેવર્લીને આશ્ચર્ય થયું કે શું સીડી નીચે પડી હશે. તેણીએ હાથ વડે નીચે શોધી અને એક સીડી મળી. "તે અહીં નીચે છે," તેણીએ કહ્યું. "હું તેને વગાડવા અંદર મૂકવા માગું છું."

એક ગીત વાગવા લાગ્યું. તે સીડી ન હતી જે બેવર્લી ઇચ્છતી હતી. તેણીને ખબર ન હતી કે આ સીડી ક્યાંથી આવી છે. કોઈએ ગાયું, “યહોવા, મને તારા પર ભરોસો છે.”

પાછળના માણસે નિસાસો નાખ્યો.

ડ્રાઈવર જે ધંધો કરતો હતો. તેણે કહ્યું, "અમે તમારી લાઇસન્સ પ્લેટ બદલવા જઈ રહ્યા છીએ, અને આવતી કાલે પોલીસ તમારી કાર શોધી લેશે."

તે બેવર્લીને જવા દેવા માંગતો હતો. પરંતુ બેવર્લી અંધારામાં ખાલી હાથે જવા માંગતી ન હતી. "મારી પાસે પૈસા નથી," તેણીએ કહ્યું. "હું ઘરે કેવી રીતે જઈશ?"

ડ્રાઈવરે તેના પાર્ટનરને બેવરલીને થોડા પૈસા આપવા કહ્યું.

"કેટલા?ડોલર ૨૦?" ભાગીદારે કહ્યું.

બેવરલીએ કહ્યું, "મારી પાસે મારા પર્સમાં પાછળના ભાગમાં ડોલર ૧,૦૦૦ છે."

તે દિવસે, તેણીએ બેંકમાંથી તેના ખાતામાંથી નાણા ઉપાડી લીધા હતા અને મોટી ખરીદી કરવા માટે તેને ઘરે લઈ જતી હતી. તેણીને ખાતરી હતી કે પાછળની સીટ પરના માણસને પૈસા મળી ગયા હતા, અને તેણી ઈચ્છતી હતી કે ડ્રાઈવર તેના વિશે જાણ કરે.

"તેને ૧૦૦ ડોલર આપો," ડ્રાઈવરે કહ્યું.

બેવર્લીને પૈસા મળ્યા, કાર અટકી, અને તેણીને કાર માંથી બહાર જવા દેવામાં આવી. પછી તેણીએ રસ્તો ઓળંગ્યો અને એક ટેક્સી ભાડે કરી, જે તેને ઘરે લઈ ગઈ.

આજ સુધી, બેવર્લીને ખબર નથી કે દેવે શા માટે ભયંકર અગ્નિપરીક્ષાને મંજૂરી આપી. પરંતુ તેણીએ જે બન્યું તેના પર ધ્યાન કર્યું, એવું લાગે છે કે દેવ તેણીનું ધ્યાન ખેંચવાનો પ્રયાસ કરી રહ્યા હતા, એમ કહીને, "તમારા જીવન માટે મારા પર વિશ્વાસ કરો."

કારજેકિંગની આગલી સવારે, એક બાબત માટે, તેણીએ ગાયું હતું, "ઈસુ, તમે વ્હીલ લો."(અર્થાત તમે દોરો) પરંતુ પછી તેણીએ આખો દિવસ વિતાવ્યો હતો જેમ કે તેણીએ બીજા ઘણા દિવસો પસાર કર્યા હતા, પ્રભુની મદદ વિના તેણીના જીવનની તમામ બાબતોને નિયંત્રિત કરવાનો પ્રયાસ કર્યો હતો.

આ ત્રીજી વખત હતું જ્યારે તેણીએ કાર ગુમાવી હતી. પ્રથમ વખત, તેની કાર તેના ઘરની સામેથી ચોરાઈ હતી. બીજી વખત, તેની કાર અકસ્માતમાં નાશ પામી હતી.

તે એક યોગાનુયોગ કરતાં વધુ લાગતું હતું કે કારહાઈજેક થયા પછી ટેક્સીમાં સવાર થઈને જતાં, ટેક્સીના સ્પીકર્સ પર એક ગીત વાગ્યું હતું, "હું તને કેટલો પ્રેમ કરું છું તે બતાવવા માટે હું તને એક જ વસ્તુઓમાંથી કેટલી વાર પસાર કરાવું? "

પોલીસને ક્યારેય બેવરલીની કાર મળી નથી. પરંતુ તેણી ફરિયાદ કરતી નથી. તેણીએ કહ્યું કે કારહાઈજેક થવી તેના જીવનમાં એક વળાંક હતો. હવે તેણીએ તેના જીવનના તમામ ક્ષેત્રોમાં પ્રભુ પર વિશ્વાસ રાખવાનું નક્કી કર્યું છે. "ઘણા લોકો જેમની કાર ચોરાઈ છે તેઓ માર્યા ગયા છે," તેણીએ કહ્યું. “મને ખબર નથી કે હું કેમ જીવતી છું. ખ્રિસ્તીઓ તરીકે, આપણે દરેક સંજોગોમાં પ્રભુ પર વિશ્વાસ રાખવાની જરૂર છે."

આ મિશન સ્ટોરી ત્રિનિદાદમાં અને યુનિવર્સિટી ઓફ ધ સધર્ન કેરેબિયનના જીવન પર એક આંતરિક દેખાવનું વર્ણન કરે છે, જેને યુનિવર્સિટી ચર્ચ બનાવવા માટે ૨૦૧૮ના તેરમા સાબ્બાથના દાનોનો ભાગ મળ્યો હતો. યુનિવર્સિટી, જ્યાં બેવર્લી આજે કામ કરે છે, તેને મિશનરીઓને તાલીમ આપવા માટે પ્રભાવનું કેન્દ્ર ખોલવા માટે ૨૦૨૧ના તેરમા સાબ્બાથનો ભાગ પણ મળ્યો હતો. તમારા તેરમા સાબ્બાથના દાનો માટે આભાર જે લોકોને ત્રિનિદાદ અને સમગ્ર વિશ્વમાં પ્રભુ પર વિશ્વાસ કરવાનું શીખવવામાં મદદ કરે છે.