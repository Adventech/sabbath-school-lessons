---
title:  શું તમે પોકારની ઉપર એક ધીમો અવાજ સાંભળી શકો છો?
date:   29/07/2024
---

`વાંચો, માર્ક ૫:૧-૨૦. આ અદ્ભુત વર્ણનમાંથી આપણે મહાન વિવાદ વિશે અને ફરીથી, ઈસુની શક્તિ વિશે શું શીખી શકીએ?`

જો સમુદ્ર પરની આગલી રાત અવિસ્મરણીય હતી, તો ત્યાં આગમનની આગલી સવાર ગેરાસીનીઓ માટે એટલી જ પ્રભાવશાળી હતી. અશુદ્ધ આત્મા વળગેલ માણસનો ઈતિહાસ હૃદયદ્રાવક સ્થિતિમાં છે.સાંકળોને તોડી નાખતો, તે કબરોમાં રહેતો હતો અને બેડીઓને તોડી નાખતો હતો. "કોઈ તેને વશ કરી શકતો ન હતો." (માર્ક ૫:૪) - અને પછી તે ઈસુને મળ્યો.

તે માણસ ઈસુ તરફ દોડી ગયો - શિષ્યો વિશે કોઈ ઉલ્લેખ નથી (તેઓ કદાચદોડી ગયા હશે). જ્યારે તે માણસ ઈસુની નજીક આવ્યો, ત્યારે તે તેમના પગ આગળ નમી પડ્યો. "પડ્યો" શબ્દો ગ્રીક ક્રિયાપદ ‘પ્રોસ્કેન્યો’ નું ભાષાંતર કરે છે, જેનો સામાન્ય રીતે અનુવાદ " સ્તુતિ કરવા માટે" થાય છે. એવું લાગે છે કે તે માણસે ઈસુને ઓળખ્યો હતો, કોઈ એવી વ્યક્તિ હતી જે તેને મદદ કરી શકે. પરંતુ જ્યારે તેણે પોતાનું મોં ખોલ્યું, ત્યારે તેની અંદરના અશુદ્ધ આત્માએ ઈસુને બૂમો પાડી, જેઓ અશુદ્ધ આત્માની બૂમોથી ઉપર મદદ માટે માણસની ધીમા અવાજની વિનંતી સાંભળી શક્યા. જ્યારે તેઓએ ભૂંડોના ટોળામાં પેસવા વિનંતી કરી, ત્યારે ઈસુએ તેઓને ભૂંડોની અંદર જવાની પરવાનગી આપી. ભૂંડોનું આખું ટોળું, લગભગ બે હજાર, નીચે ધસી આવ્યું અને પાણીમાં ડૂબી ગયું.માલિક માટે તે નાણાકીય આપત્તિ હતી.

આશ્ચર્યજનક બાબત એ છે કે અશુદ્ધ આત્મા બરાબર જાણતા હતા કે ઈસુ કોણ છે, અને તેઓ તેમની સામે પોતાની કમજોરી પણ જાણતા હતા, તેથી જ તેઓએ જે પૂછ્યું તે કરવા માટે તેઓએ બે વાર "તેમને વિનંતી કરી" (માર્ક ૫:૧૦,૧૨) દેખીતી રીતે, તેઓ તેમના પર તેમની શક્તિને જાણતા હતા. આ બીના બે સર્વોપરી લાક્ષણિકતાઓ ધરાવે છે. પ્રથમ, તે જૂના કરારના કાયદા અનુસાર અસ્વચ્છતા અથવા ઔપચારિક અશુદ્ધિઓથી ભરેલું છે. કબરો અને મૃતકો અશુદ્ધ હતા (ગણના ૧૯:૧૧, ૧૬). રક્તસ્ત્રાવ એક અશુદ્ધ ગણાય છે (લેવીય ૧૫). ભૂંડો અશુદ્ધ હતા (લેવીય. ૧૧: ૭).

પરંતુ, બીજું, અશુદ્ધિઓની દેવળમાં કરવામાં આવતી વિધિઓ પર વધુને વધુ સારી અને અનિષ્ટ શક્તિઓ વચ્ચેની આગળ-પાછળની લડાઈ છે. ઈસુ અશુદ્ધ આત્માને હાંકી કાઢે છે (ઈસુ માટે બે મુદ્દાઓ), અશુદ્ધ આત્માઓ ભૂંડોને મારી નાખે છે (શેતાન માટે બે મુદ્દાઓ). શહેરના લોકો ઈસુને ત્યાંથી જવા કહે છે (શેતાન માટે બે મુદ્દા), પરંતુ ઈસુ સાજા થયેલા માણસને તેમના સાક્ષી તરીકે પાછા મોકલે છે (ઈસુ માટે ત્રણ મુદ્દા). અમુક રીતે આ માણસ ન બનવાજોગ સુવાર્તિક હતો, પરંતુ તેની પાસે ચોક્કસપણે કહેવા માટે એક અદ્ભુત વાત હતી.

`તમે જે પણ સંઘર્ષ કરી રહ્યા છો તેમાં તમને મદદ કરવા માટે ઈસુની શક્તિ વિશે તમે આ બીનામાંથી કઈ આશા મેળવી શકો છો?`