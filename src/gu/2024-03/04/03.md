---
title:  ઈસુનું અર્થઘટન
date:   22/07/2024
---

ઈસુએ દ્રષ્ટાંત રજૂ કર્યું અને કોઈ તાત્કાલિક સમજૂતી આપી નહીં.કલમ (માર્ક ૪:૧) મુજબ, ઈસુએ “મોટા ટોળા” સમક્ષ તે વાત કરી હતી. માત્ર પછીથી, એક નાના જૂથ સાથે (માર્ક ૪:૧૦), તેમણે સમજાવ્યું કે દ્રષ્ટાંતોનો અર્થ શું છે.

`માર્ક ૪:૧૩-૨૦ વાંચો. ઈસુએ વાવનારના દ્રષ્ટાંતનું અર્થઘટન કેવી રીતે કર્યું?`

ઈસુ વાર્તાની બહારની વસ્તુઓ જેના માટે વાર્તામાંની સંખ્યાબંધ વિગતો છે, તેને ઓળખીને દ્રષ્ટાંતનું અર્થઘટન કરે છે. અર્થઘટન સૂચવે છે કે વાર્તા વાસ્તવિક દુનિયાના સંદર્ભો સાથે એક અલગ રૂપક છે, જરૂરી નથી કે દરેકે દરેક વિગત માટે સંદર્ભ હોય.

ઈસુ બીને “વચન” તરીકે ઓળખાવે છે. આ દેવના વચનનો સંદર્ભ આપશે, ખાસ કરીને ઈસુ દ્વારા ઉપદેશિત. યાકૂબ ૧:૨૧ જણાવે છે, "માટે તમે સર્વ મલિનતા તથા દુષ્ટતાની અધિકતા નાખી દો, અને તમારા હૃદયોમાં રોપેલું જે વચન તમારા આત્માઓને તારવાને શક્તિમાન છે તેણે ગ્રહણ કરો."

અલગ અલગ જમીન સાંભળનાર લોકોના વિવિધ પ્રકારો છે. ઈસુના અર્થઘટનમાં,દરેક વ્યક્તિ વચન સાંભળે છે; એટલે કે, તમામ પ્રકારની જમીનમાં તેના બી વાવવામાં આવે છે. પરંતુ સ્વીકાર અલગ છે. રસ્તાની માટી કઠણ છે, અને પક્ષીઓ બી ખાઈ લે છે. ઈસુ શેતાનના આ સત્ય઼ને લઈ જવા સાથે જોડે છે. ખડકાળ જમીનમાં થોડી ઊંડાઈ હોય છે. ઈસુ આને છીછરી પ્રતિબદ્ધતા ધરાવતા લોકો સાથે જોડે છે; તેઓએ શિષ્યત્વની કિંમત સમજી હોતી નથી. નીંદણવાળી જમીન તેના પર વાવેલા બીને દબાવી દે છે. ઈસુ સમજાવે છે કે આ જીવનની ચિંતાઓ અને ધનની ચિંતાઓ વચ્ચે આ દેવનું વચન દબાઈ જાય છે. પરંતુ સારી જમીન તેવા લોકો છે જેઓ વચન સાંભળે છે અને તેને સ્વીકારે છે જેથી તે વધે છે અને અનેક ઘણા ફળો ઉત્પાદન કરે છે.

સૌથી લાંબી સમજૂતીઓ ખડકાળ જમીન અને નીંદણવાળી જમીન માટે છે. ખડકાળ-જમીન સાંભળનારાઓનું વર્ણન કરતી વખતે, ઈસુ વિરોધાભાસી તત્વો તરફ નિર્દેશ કરે છે - તેઓ આનંદથી વચન સ્વીકારે છે પરંતુ થોડા સમય માટે શિષ્યો બને છે. જ્યારે સતાવણી આવે છે, ત્યારે તેઓ પડી જાય છે. નીંદણ-જમીન સાંભળનારાઓ એક વિરોધાભાસ પ્રગટ કરે છે. તેઓ મુશ્કેલ સમયને કારણે પડતા નથી, પરંતુ સારા સમયને કારણે - તેમનું ધ્યાન દેવના રાજ્યને બદલે દુન્યવી વાનાંઓ પર હોય છે. તેમની ચિંતાઓ અને કાળજી દુનિયા જે પ્રદાન કરે છે તેની આસપાસ ફરે છે.

`તમારા પોતાના જીવનનો વિચાર કરો. શું તમારા અનુભવના રસ્તામાં, ખડકાળ અથવા નીંદણવાળી જમીનની કોઈ વિશેષતાઓ છે? તમે વિચારો છો તેના કરતાં આ વધુ સમજદારીથી થઈ શકે છે. જો જરૂરી હોય તો તમે બદલવા માટે કઈ પસંદગી કરી શકો છો?`