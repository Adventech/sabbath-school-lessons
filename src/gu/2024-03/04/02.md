---
title:  બી વાવનારનું દ્રષ્ટાંત
date:   21/07/2024
---

`માર્ક ૪:૧-૯ વાંચો. કેવા અલગ-અલગ પ્રકારનની જમીન હોય છે અને તેના પર પડેલા બીજનું શું થાય છે?`

સુવાર્તામાં ઈસુના દ્રષ્ટાંતો વાંચતી વખતે, લોકો વારંવાર અર્થઘટન તરફ ઝડપથી કૂદી જવા માંડે છે. છેવટે, શું તે આ વાર્તાઓનો મુદ્દો નથી -જે ખ્રિસ્તી જીવન માટે કેટલાક આધ્યાત્મિક સત્ય શીખવવા માટે છે? હા, પરંતુ કેટલીકવાર, "ઈશ્વરનું રાજ્ય જેવું છે," અથવા "જેને સાંભળવા માટે કાન છે, તે સાંભળે" જેવી ટૂંકી ટિપ્પણીઓ સિવાય, ઈસુ દ્રષ્ટાંતો સમજાવતા નથી.

પરિણામે, તેમની ધીમી વિવિધ વર્ણનાત્મક લાક્ષણિકતાઓ જે દિશા તરફ નિર્દેશ કરે છે તે દિશાને પકડવા માટે ફક્ત દ્રષ્ટાંતનું વિશ્લેષણ કરવું સારું છે. આમ, બી વાવનારની ઉપમા આપવાથી વિવિધ વિચારોની પ્રાપ્તિ થાય છે. દરેક કિસ્સામાં બીજ સમાન હોય છે પરંતુ તે માટીના જુદા જુદા ચાર પ્રકાર પર પડે છે. જમીનનો પ્રકાર બી માટેના પરિણામને ખૂબ પ્રભાવિત કરે છે. એક સતત વાર્તાને બદલે, દ્રષ્ટાંત વાસ્તવમાં દરેક પરિસ્થિતિમાં પૂર્ણ કરવા માટે કહેવામાં આવેલી ચાર વ્યક્તિગત વાર્તાઓ છે. દરેક ક્રમિક વાર્તા સાથે વાર્તા પૂર્ણ કરવા માટેનો સમય લંબાય છે.

જે બી રસ્તા પર પડે છે તેને પક્ષીઓ તરત જ ખાઈ જાય છે. " 'અને એવું થયું કે, તેણે વાવ્યું, ને કેટલાંક બી રસ્તાની બાજુએ પડ્યાં; અને આકાશના પક્ષીઓ આવ્યા અને તેને ખાઈ ગયા" (માર્ક ૪:૪).

ખડકાળ જમીન પર પડેલા બીજને તેના નિષ્ફળ પરિણામ સુધી પહોંચવામાં થોડા દિવસો અથવા અઠવાડિયા લાગે છે, જેમાં સૂર્ય દ્વારા સુકાઈ જવાનો સમાવેશ થાય છે.

નીંદણવાળી જમીન પર પડેલા બીજને તેના બિનઉત્પાદક અંત સુધી પહોંચવામાં વધુ સમય લાગે છે, તેને કાંટા દબાવી દે છે.

સારી જમીન પર પડેલા બીજમાં સૌથી લાંબો સમય લાગે છે, સંભવતઃ સમગ્ર વૃદ્ધિની મોસમ, જેમ કે પાક માટે સામાન્ય પદ્ધતિ છે.

ત્રણ વાર્તાઓ નિષ્ફળતા વિશે છે; માત્ર છેલ્લી સફળતા વિશે છે, એક સારો વિપુલ પાક. વાર્તાઓની લંબાઈ, દરેક આગળની વાર્તા માટેનો સમયગાળો, અને હકીકત એ છે કે માત્ર એક જ વાર્તા સફળતા વિશે છે, આ બધું નિષ્ફળતાના જોખમ તરફ નિર્દેશ કરે છે પરંતુ સફળતાનું પરિણામ વિપુલ છે.

દૃષ્ટાંત શિષ્યત્વની કિંમત અને તેમાં સામેલ જોખમો તરફ નિર્દેશ કરે છે, પરંતુ તે ઈસુને અનુસરવાના પુષ્કળ પુરસ્કારને પણ પ્રકાશિત કરે છે.

`બીજા કયા આધ્યાત્મિક પાઠો છે જે આપણે કુદરત પાસેથી શીખી શકીએ?`