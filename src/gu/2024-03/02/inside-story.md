---
title:  મિશન સ્ટોરી
date:   12/07/2024
---

### દેવ તેમનુ કાર્ય કરે છે

રોડરિક, ડોમિનિકા

આ મિશન સ્ટોરી રોડરિક વિશે છે, કેરેબિયન ટાપુ રાષ્ટ્ર ડોમિનિકા પર એક નવી શાળાનું બાંધકામ કે જે આ ત્રિમાસિકના તેરમા સાબ્બાથના દાનોની સહાયથી બનાવવામાં આવશે. વાર્તા ૧૯૮૪ માં શરૂ થઈ હતી.

તે એક ખૂબ મહાન દિવસ હતો જ્યારે રોડરિકને ફ્રાન્સની યુનિવર્સિટીમાં અભ્યાસ કરવા માટે શિષ્યવૃત્તિ મળી.

તેણે તેની બેગ પેક કરી, તેની એકલી માતા અને બે ભાઈઓને અલવિદા કહ્યું અને કેરેબિયન ટાપુ રાષ્ટ્ર ડોમિનિકા પરના તેના ઘરેથી અડધા વિશ્વભરના રસ્તે ચાલ્યો ગયો.

પરંતુ જેમ જેમ રોડરિક ફ્રાન્સમાં તેના વર્ગોમાં સ્થાયી થયો, તેને લાગ્યું કે કંઈક બરાબર નથી. કંઈક ખૂટતું હતું.

તેણે ખૂટતું પૂર્ણ કરવાનો પ્રયાસ કરીને, આગલા રવિવારે ચર્ચમાં ગયો. પરંતુ તે સંતુષ્ટ ન હતો. તે પછીના રવિવારે ચર્ચમાં પાછો ફર્યો, પરંતુ તે હજી પણ સંતુષ્ટ નહોતો. પછી તે તેને સમજાયું. જો કે તેની માતાએ તેને રવિવારે ભક્તિ કરવાનું શીખવ્યું હતું, તેમ છતાં તેને મનમાં ખાતરી હતી કે સાચો સાબ્બાથ તે શનિવાર હતો.

ફ્રાન્સમાં આવતા પહેલાં, રોડરિકને બાઇબલ વાંચવાનું ગમતું હતું. તેણે દેવને જાણવા માટે બાઇબલ વાંચ્યું ન હતું. તેને અને તેના હાઈસ્કૂલના મિત્રોને બાઇબલ પર ચર્ચા કરવામાં મજા આવી હતી અને તેણે ચર્ચાઓ જીતવા માટે બાઇબલ વાંચ્યું હતું. જેમ તેણે વાંચ્યું તેમ, તેને ખાતરી થઈ ગઈ કે દેવે અઠવાડિયાના સાતમા દિવસને સાબ્બાથ તરીકે અલગ રાખ્યો છે. પરંતુ તેણે ક્યારેય તે જ્ઞાન પર ધ્યાન કર્યું ન હતું.

હવે ફ્રાન્સમાં, રોડરિકને આશ્ચર્ય થયું કે શું તે સાતમા દિવસના સાબ્બાથ પાળનાર કોઈને શોધી શકશે. તેને યાદ આવ્યું કે સેવન્થ-ડે એડવેન્ટિસ્ટોએ ડોમિનિકામાં સાબ્બાથ રાખ્યો હતો અને તેણે તેના સહપાઠીઓને પૂછ્યું કે શું એડવેન્ટિસ્ટ પણ ફ્રાન્સમાં રહે છે. એક સહાધ્યાયીએ તેને ડોમિનિકાના એક એડવેન્ટિસ્ટ સાથે પરિચય કરાવ્યો અને રોડરિકે તે માણસ સાથે ચર્ચમાં જવાનું શરૂ કર્યું. રોડરિકને ફ્રાંસ આવ્યાને માંડ એક મહિનો વીતી ગયો હતો.

રોડરિકે તેની માતા અથવા ભાઈઓને કહ્યું ન હતું કે તે સેવન્થ-ડે એડવેન્ટિસ્ટ ચર્ચમાં જઈ રહ્યો છે. પણ તે વિચારતો હતો કે તેઓ શું વિચારશે. શું તેની માતા નારાજ હશે? શું તેના બે ભાઈઓ તેના વિશે ખોટું વિચારશે? તેની પાસે લાંબી રાહ જોવાનો સમય નહોતો.

તેણે સાબ્બાથે ભક્તિ કરવાનું શરૂ કર્યું તેના બે મહિના પછી, તેની માતા તરફથી ટપાલમાં એક પત્ર આવ્યો.

રોડરિકે પરબિડીયું ખોલ્યું અને પત્ર બહાર કાઢ્યો. તેની માતાએ લખ્યું હતું કે તે અને રોડરિકના બે ભાઈઓ ડોમિનિકામાં પાછા એડવેન્ટિસ્ટ સાથે બાઇબલ અભ્યાસ લઈ રહ્યા હતા.

રોડરિક તેની આંખો પર વિશ્વાસ કરી શક્યો નહીં. શું એવું બની શકે કે તે અને તેનો પરિવાર અલગ દુનિયામાં જીવતા હોવા છતાં પણ દેવ માટે સમાન માર્ગને અનુસરતા હોય?

તેણે પત્રના જવાબમાં લખ્યું, "હું દર સાબ્બાથે સેવન્થ-ડે એડવેન્ટિસ્ટ ચર્ચમાં જાઉં છું."

જ્યારે તેનો પત્ર મળ્યો ત્યારે તેની માતા અને ભાઈઓ ખૂબ જ આશ્ચર્યચકિત થઈ ગયા.

બે મહિના પછી, રોડરિકની માતા અને ભાઈઓએ ડોમિનિકામાં બાપ્તિસ્મા લેવા માટે તેમનું હૃદય ઈસુને આપ્યું. તેના બે મહિના પછી, રોડરિકે ફ્રાન્સમાં બાપ્તિસ્મા લીધું.

રોડરિક ફ્રાંસમાં માત્ર નવ મહિના જ રહ્યો હતો અને તેનું જીવન સંપૂર્ણપણે બદલાઈ ગયું હતું. તે જ સમયગાળામાં, ડોમિનિકામાં તેની માતા અને ભાઈઓનું જીવન પણ સંપૂર્ણપણે બદલાઈ ગયું હતું. પ્રેરિત પાઊલે કહ્યું તેમ, “તેથી, જો કોઈ ખ્રિસ્તમાં છે, તો તે નવી ઉત્પત્તિ છે; જે જુનું હતું તે સર્વ જતું રહ્યું છે; જૂઓ તે નવું થયું છે” (૨ કોરીંથી ૫:૧૭).

જ્યારે રોડરિક નવા વર્ષે તેના પ્રથમ વેકેશન માટે ડોમિનિકામાં પાછો ફર્યો, ત્યારે તેણે સાબ્બાથે સેવન્થ-ડે એડવેન્ટિસ્ટ ચર્ચમાં તેની માતા અને ભાઈઓ સાથે ભક્તિ કરી. પરિવારે ઈશ્વરની પ્રશંસા કરી કે તેઓ તેમના જીવનમાં કેવી રીતે કામ કરી રહ્યા હતા.

" દેવ મને ફ્રાન્સમાં દોરી રહ્યા હતા તે જ સમયે તે ડોમિનિકામાં મારા પરિવારનું નેતૃત્વ કરી રહ્યા હતાં," રોડરિકે કહ્યું. “ઈશ્વરના હાથનું કામ જોવું અદ્ભુત હતું. મેં મારા કુટુંબને ક્યારેય કહ્યું નથી કે હું સાબ્ચબાથે ર્ચચમાં જઈ રહ્યો છું, પરંતુ તે બહાર આવ્યું કારણ કે આપણે બધા દેવની ઈચ્છા શોધી રહ્યા છીએ. દેવ રહસ્યમય રીતે કામ કરે છે.

એબેનેએઝેર સેવન્થ-ડે એડવેન્ટિસ્ટ પ્રાઈમરી સ્કૂલને ડોમિનિકામાં ખૂબ જ જરૂરી મોટી ઈમારતમાં ખસેડવામાં મદદ કરવા, ૨૮ સપ્ટેમ્બરના રોજના તેરમા સાબ્બાથનું આયોજન કરવા બદલ આભાર. રોડરિક એ બિલ્ડિંગના આર્કિટેક્ટ છે અને તેમણે તેમની સેવાઓ મફતમાં પૂરી પાડી હતી. તે જોવાની રાહ જોઈ રહયાં છે કે દેવ આ પ્રોજેક્ટને કેવી રીતે આશીર્વાદ આપશે. "અમારો સમય એ દેવનો સમય નથી," તેણે કહ્યું. “દેવ આપણી પાસેથી જે માંગે છે તે વફાદારી છે. જ્યારે આપણે વિશ્વાસુ અને આજ્ઞાકારી હોઈએ છીએ, ત્યારે દેવ તેમનું કાર્ય અવશ્ય પૂર્ણ કરે છે.