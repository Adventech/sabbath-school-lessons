---
title:  મિશન સ્ટોરી
date:   20/09/2024
---

### ત્રણ માટે પ્રાર્થના

સ્ટેફની, કોસ્ટા રિકા

જ્યારે સ્ટેફની અને તેના ભાવિ પતિએ તેમના મૂળ વતન કોસ્ટા રિકામાં કુટુંબ રચવા વિશે વાત કરવાનું શરૂ કર્યું, ત્યારે તેઓને સમજાયું કે તેઓ કંઈક સમાનતા ધરાવે છે. તેઓ બંને બે પોતાના બાળકો અને ત્રીજા બાળકને દત્તક લેવા માંગતા હતા.

જો કે, તેમના લગ્નના પાંચ વર્ષ પછી દંપતીને કોઈ સંતાન નહોતું. તેથી, તેઓએ એક બાળક દત્તક લેવાનું નક્કી કર્યું.

કોસ્ટા રિકાની દત્તક એજન્સીએ તેમને જાણ કરી કે તે આસાન નહીં હોય. તેઓએ લાંબી લાઇન છે માટે રાહ જોવી પડશે, અને ત્યાં કોઈ ગેરેંટી નહોતી કે તેઓ બાળક પ્રાપ્ત કરશે. દત્તક લેવા માટે ઓફર કરવામાં આવેલ બાળક કિશોર પણ હોઈ શકે છે.

થોડા મહિના પછી, સ્ટેફની ગર્ભવતી થઈ,એક છોકરી ને જન્મ આપ્યો. ત્રણ વર્ષ પછી, તેણીએ એક છોકરાને જન્મ આપ્યો. નવ વર્ષ વીતી ગયા, અને તેણી અને તેના પતિને બાળક દત્તક લેવાની તેમની ઈચ્છા યાદ આવી. પણ કોણ? ક્યારે? ક્યાં? અને કેવી રીતે?

"કંઈ વાંધો નહીં, હું પ્રાર્થના કરીશ," સ્ટેફનીએ તેના પતિને કહ્યું. "હું પ્રભુને કહીશ કે આપણે બાળકની શોધ કરવાને બદલે બાળક આપણી પાસે આવે."

સ્ટેફનીએ પ્રાર્થના કરી. પછી તે તેના વિશે ભૂલી ગઈ.

એક સાબ્બાથના દિવસે, સ્ટેફનીએ એક મુલાકાતીને બાઇબલ અભ્યાસ માટે તેડું આપ્યું, જેઓ તે દિવસે ચર્ચમાં પહેલી વાર આવ્યા હતા.

સ્ત્રીએ સંમતિ આપતાં કહ્યું, “મારા ઘરે આવો. હું ૧૦ બાળકોની માતા છું.”

તેને જાણવા મળ્યું કે મહિલા અનાથાશ્રમમાં સંભાળ રાખતી હતી. અનાથાશ્રમમાં દરેક ઘરમાં ૧૦ બાળકો સાથે ૧૫ ઘરો હતા. દરેક ઘરની દેખરેખ એક સંભાળ રાખનાર રાખતી હતી.

સ્ટેફની અનાથાશ્રમમાં ગઈ અને સંભાળ રાખનાર અને તેના ૧૦ બાળકોને બાઈબલ અભ્યાસ કરાવ્યો. સંભાળ રાખનારે તેનું હૃદય ઈસુને આપ્યું અને બાપ્તિસ્મા લીધું.

અનાથાશ્રમના ડાયરેક્ટરે, બાઈબલ અભ્યાસની સંભાળ રાખનાર અને તેના કામની સકારાત્મક અસર જોઈને, સ્ટેફનીને અનાથાશ્રમના અન્ય ૧૪ ઘરોમાં બાઈબલ અભ્યાસ આપવા કહ્યું. સ્ટેફનીએ તેના ચર્ચ બોર્ડને વિનંતી કરી, અને ચર્ચે દરેક ૧૪ ઘરોમાં ચર્ચના સભ્યોને મોકલ્યા. સ્ટેફનીને હાઉસ નંબર ૭ સોંપવામાં આવેલ હતું.

અગિયાર વર્ષની મિશેલ ઘર નંબર ૭માં રહેતી હતી.

પહેલા દિવસથી જ મિશેલે સ્ટેફનીનું ધ્યાન ખેંચ્યું. તેણીએ સ્ટેફનીની બેગ ઉઠાવી. તે સચેત હતી અને બાઈબલ અભ્યાસમાં ભાગ લેતી.સ્ત્રી અને યુવતી વચ્ચે ગાઢ સંબંધ બંધાયો.

અનાથાશ્રમની પરવાનગીથી, સ્ટેફની મિશેલને સુવાર્તિક સભાઓમાં લઈ ગઈ અને તેણે બાપ્તિસ્મા લીધું. પછી છોકરી પૂછવા લાગી, "તમે મને દત્તક કેમ નથી લેતા?"

સ્ટેફનીએ વિચાર્યું, "શા માટે હું તેને દત્તક ન લઉં?" ઘરે, તેણે તેના પતિને વિનંતી વિશે જણાવ્યું. દંપતીને આશ્ચર્ય થયું કે શું મિશેલ તે બાળક હોઈ શકે છે જેને તેઓએ દત્તક લેવા માટે પ્રાર્થના કરી હતી. તેઓએ પુષ્ટિ માટે પ્રભુને પૂછ્યું.

પછી સ્ટેફનીને મિશેલને મળ્યાના ઘણા સમય પહેલાનો, ત્રણ કે ચાર વર્ષ અગાઉ થયેલો એક પ્રસંગ યાદ આવ્યો. તેણીએ એક મહિલાને ચર્ચમાં તેની અંગત સાક્ષી પ્રગટ કરવા આમંત્રણ આપ્યું હતું. મહિલા જેલમાં જવા, સામાજિક સેવાઓમાં તેના છ બાળકોને ગુમાવવા અને જેલમાં એડવેન્ટિસ્ટ રેડિયો સાંભળ્યા પછી એડવેન્ટિસ્ટ બનવા વિશેની તેણીની વાત કહેવા માટે વિવિધ ચર્ચની મુલાકાત લેતી હતી. મહિલા ક્યારેય સ્ટેફનીના ચર્ચમાં પહોંચી ન હતી અને સ્ટેફનીએ તેની સાથેનો સંપર્ક ગુમાવી દીધો હતો.

હવે સ્ટેફનીને આશ્ચર્ય થયું કે સ્ત્રીને શું થયું છે. તેણે સોશિયલ મીડિયા પર તપાસ્યું અને જોયું કે મહિલાએ એડવેન્ટિસ્ટ ચર્ચ છોડી દીધું છે. જ્યારે તેણીએ મહિલાની ટાઇમલાઈન નીચે શોધ કરી, ત્યારે તેણે "માય બેબી" શબ્દો સાથે મિશેલનો ફોટો જોયો.

સ્ટેફનીને આઘાત લાગ્યો. આ મહિલા અનાથાશ્રમમાં મિશેલની માતા હતી.

થોડા દિવસો પછી, સ્ટેફનીએ મિશેલને ઘર નંબર ૭ માં જન્મદિવસની પાર્ટીમાં જોઈ. પાર્ટી દરમિયાન, મિશેલે પૂછ્યું કે શું તે સ્ટેફનીનો ફોન વાપરી શકે છે, તેણે કહ્યું, "શું તમે મારી માતાને જોવા માંગો છો?" જ્યારે સ્ટેફનીએ માથું હલાવ્યું, ત્યારે છોકરીને તેની માતાનો ફોટો ઑનલાઇન મેળવ્યો અને તેણે સ્ટેફનીને બતાવ્યો. તે, તે સ્ત્રી હતી જેને સ્ટેફનીએ તેના ચર્ચમાં બોલવા માટે આમંત્રણ આપ્યું હતું.

સ્ટેફની માટે, તે બધી પુષ્ટિ હતી જેની તેને જરૂર હતી. તેને ખાતરી હતી કે દેવે મિશેલને તેના પરિવારમાં દત્તક લેવા માટે મોકલી છે.

સ્ટેફનીએ અનાથાશ્રમના ડાયરેક્ટર સાથે દત્તક લેવા વિશે વાત કરી. તેણીએ તેમને ખાતરી આપી કે તે જ્યારે અનાથાશ્રમમાં પ્રથમ આવી ત્યારે તેની સોશિયલ મીડિયા મિત્ર મિશેલની માતા હતી તે, તે જાણતી ન હતી.ડાયરેક્ટરે સ્ટેફનીને ખાતરી આપી કે જો તે ફરી ક્યારેય માતાનો સંપર્ક નહીં કરે તો કોઈ સમસ્યા નહીં હોય.

થોડા જ સમયમાં મિશેલ તેના નવા ઘરમાં રહેવા ગઈ. તેણી ૧૨ વર્ષની હતી. તેને સત્તાવાર રીતે દત્તક લેવામાં વધુ ચાર વર્ષ લાગશે, પરંતુ તેનાથી કોઈ ફરક પડ્યો નહીં. તે ઘરે હતી.

આજે, સ્ટેફની સૌથી ખુશ હતી. તેનું સ્વપ્ન સાકાર થયું હતું. તેણીને બે પોતાના બાળકો અને એક દત્તક પુત્રી છે.

આ મિશન સ્ટોરી કોસ્ટા રિકાનું જીવન અને ત્યાંના સુવાર્તાના પડકારોના આંતરિક દેખાવનું વર્ણન કરે છે. આગામી સાબ્બાથ, તેરમા સાબ્બાથનું દાન પ્રભાવનું કેન્દ્ર ખોલવામાં મદદ કરશે જ્યાં અનાથ સહિત જોખમી બાળકને ઈસુનો પ્રેમ પહોચાડી શકાય.