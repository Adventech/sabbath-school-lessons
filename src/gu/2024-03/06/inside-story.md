---
title:  મિશન સ્ટોરી
date:   09/08/2024
---

### "મને તમારી જરુર છે"

ફેથ, ત્રિનિદાદ અને ટોબેગો

૧૧ વર્ષની ફેથ રાત્રે ઘરમાં એકલી હતી, તેના સ્કૂલ યુનિફોર્મના શર્ટ પર બટન સીવતી હતી અને અચાનક જ બંધ કરી દીધું. તેણીએ તીક્ષ્ણ કાતરની જોડી ઉપાડી અને લોહી ન નીકળે ત્યાં સુધી ધીમે ધીમે તેના હાથ કાપ મૂક્યા. તેનું માથું ચક્કર ખાવા લાગ્યું અને તેણે વિચાર્યું કે તે બેહોશ થઈ જશે.

જ્યારે માતાનું ઈમરજન્સી ઓપરેશન થયું ત્યારે ફેથનું જીવન થોડા મહિનાઓ પહેલા જ પતન તરફ જવા લાગ્યું હતું. જ્યારે માતા હોસ્પિટલમાં સ્વસ્થ થઈ, ત્યાં સુધી છોકરી ત્રિનિદાદના કેરેબિયન ટાપુ પર છ મહિના સુધી ઘરે એકલી રહી.

સામાન્ય રીતે, મોટા ભાઈ-બહેનો અથવા પડોશીઓ આવી પરિસ્થિતિમાં મદદ કરવા આગળ આવે છે. પરંતુ ફેથને કોઈ ભાઈ કે બહેન નહોતા. પડોશીઓ જાણતા ન હતા કે તે ઘરે એકલી છે, અને તેણીએ તેમને કહેવાનું વિચાર્યું ન હતું.

તેણીના પિતા, જે અન્યત્ર રહેતા હતા અને તેણીના જીવનમાં સામેલ ન હતા, અઠવાડિયામાં એક કે બે વાર મુલાકાત લેતા હતા.

"શુ કરે છે?" તેઓ દર વખતે પૂછ્તા.

"હું ઠીક છું," ફેથે હંમેશા જવાબ આપ્યો.

કેટલીકવાર તે તેણીને પૈસા આપતા, અને પછી તે ચાલ્યા જતાં. ફેથે તેમને તેના જીવન વિશે જણાવ્યું ન હતું. તેણીએ વિચાર્યું ન હતું કે તે સમજી શકશે કે નહિ.

ફેથે પોતાની મેળે, ચોખા અને કઠોળ રાંધવાનું શીખી લીધું. જ્યારે તે અનાજ ખલાસ થઈ ગયું, ત્યારે તેણી બ્રેડ, માખણ અને ચીઝ પર જીવતી હતી જે તેણીએ પિતાના પૈસાથી ખરીદી હતી અને માતાના ઘરે રાખેલાં નજીવાં ભંડોળથી. તેણીએ પોતે સીવવાનું શીખેલું જેથી તેણી તેના કપડાં સીવી શકે.

દિવસ દરમિયાન, તેણી કન્યા શાળામાં હાજર રહેતી. તે પહેલા પણ લોકોની મજાક મશ્કરીનો શિકાર બની હતી, પરંતુ માતાના હોસ્પિટલમાં દાખલ થયા પછી સમસ્યા વધી ગઈ. છોકરીઓએ ફેથને તેના વજન, દેખાવ અને બુદ્ધિમત્તા વિશે ટોણા માર્યા. શરૂઆતમાં, ફેથે પ્રેમાળ જવાબ આપ્યો, આશા હતી કે તેઓ મિત્રો બનશે. પણ કશું બદલાતું નહોતું. તેણીનું આત્મસન્માન નષ્ટ થયું, અને તેણી પોતાને નફરત કરવા લાગી.

એકવાર, જ્યારે કોઈએ તેણીને ૩૦ મિનિટના અંતરે આવેલી હોસ્પિટલ માટે કારની સવારી આપી ત્યારે તે માતાને મળવા માટે સક્ષમ બની. માતા ખૂબ જ નાજુક, નિસ્તેજ અને નિર્જીવ દેખાતી હતી. જ્યારે ફેથે તેને જોઈ ત્યારે તે રડી પડી. તેણી માતાને મશ્કરી અને મજાકના શિકાર વિશે જણાવવા માંગતી હતી, પરંતુ તે કરી શકી નહીં.

શાળામાં, દાદાગીરી વધી. એક દિવસ, એક છોકરીએ કહ્યું, "તારે તારી જાતને નષ્ટ કરી નાખવી જોઈએ. તો બધા ખુશ થઈ જશે.”

ફેથના મનમાં તે વાત ઠસી ગઈ. તેણીએ વિચાર્યું કે તે અપમાનને પાત્ર છે. તેણીએ વિચાર્યું કે તે પ્રેમ, મિત્રો અથવા કોઈપણ સરસ વસ્તુને લાયક નથી. તેણે પોતાને હાનિ પહોંચાડવાનું શરૂ કર્યું. તે ભૂખી રહેતી હતી. તેણે લાંબા નખ વધાર્યા અને લોહી નીકળે ત્યાં સુધી તેના શરીરને ખંજવાળ્યું. પછી તે રેઝર બ્લેડ, છરીઓ અને કાતર તરફ વળી. તે કંઈપણ અનુભવવા માંગતી હતી. તેના ગ્રેડ 'બી ' માંથી 'એફ' પર આવી ગયા.

પછી એ રાત આવી કે તેણે કાતર વડે આત્મહત્યા કરવાનું નક્કી કર્યું.

તેને ચક્કર આવતાં, તેણે તેના માથામાં અવાજ સાંભળ્યો. તે માતાનો અવાજ હતો. તેણીએ લાંબા સમયથી અવાજ સાંભળ્યો ન હતો.

"મારે તારી જરૂર છે," અવાજે કહ્યું. "મારે બીજા કોઈ કરતા વધારે તારી જરૂર છે, ભલે બીજા કોઈને તારી જરૂર ન હોય."

તે ક્ષણે, ફેથે આત્મહત્યા ન કરવાનો નિર્ણય લીધો. તે માતા માટે જીવશે. તેણીએ પોતે ઉભા થઈને તેના હાથ પર પાટો બાંધવા પ્રયાસ કર્યો.

બીજા દિવસે, શિક્ષકે પાટો જોયો અને ફેથ સાથે ખાનગીમાં વાત કરી.

"તું ઠીક છે?" તેમણે પૂછ્યું.

ફેથ રડવા લાગી અને ચીસો પાડવા લાગી. મહિનાઓથી અંદર રહેલી દરેક બાબત બહાર આવવા લાગી. શિક્ષક પણ રડવા લાગ્યા.

"તેં ખાધું છે?" તેણીએ પૂછ્યું.

"ના, હું મારી જાતને ભૂખી રાખું છું."

"તુ બરાબર ઉંઘે છે?"

"ના, હું મારી માતા વિના સૂઈ શકતી નથી."

તે દિવસથી, શિક્ષકે ફેથ ને તેની સાર સંભાળ હેઠળ રાખી. તેની સાવચેત નજર હેઠળ,બીજાઓની પરેશાની શમી ગઈ અને આખરે બંધ થઈ.

પછી મા ઘરે આવી. તે એક અદ્ભુત દિવસ હતો! ફેથે માતાને બધી વાત કહી. તે સાંભળતા જ માતા રડવા લાગી. ફેથનો હાથ પકડીને તેણે કહ્યું, “શું તું કૃપા કરીને વચન આપશે કે તું ફરી ક્યારેય તારી જાતને કોઈપણ રીતે નુકસાન નહીં પહોંચાડે? વચન આપ કે તું તારી જાતને મારાથી દૂર કરવાનો પ્રયાસ કરશે નહીં. મને તારી જરૂર છે અને હું તને પ્રેમ કરું છું.”

ફેથે, આંસુ દ્વારા, "હું વચન આપું છું."કહ્યું

તેના નબળા ગ્રેડને કારણે, ફેથને બીજા વર્ષે તે જ ગ્રેડનું પુનરાવર્તન કરવું પડ્યું. તે અસ્વસ્થ હતી, પરંતુ માતાએ કહ્યું કે તે તેના માટે શ્રેષ્ઠ હતું. અને તે સાચું હતું. તેણીએ તેના જૂના સહપાઠીઓને પાછળ છોડી દીધા હતા અને નવા સહાધ્યાયીઓથી ઘેરાયેલી રહેતી હતી, જેઓ તેને પ્રેમ કરતા હતા અને આદર આપતા હતા. તેણે ઘણા સારા મિત્રો બનાવ્યા.

માતાએ ચર્ચમાં જવાનું શરૂ કર્યું, અને તેણે ફેથને તેની સાથે જોડાવા આમંત્રણ આપ્યું. બેમાંથી કોઈ વર્ષોથી ચર્ચમાં ગયું ન હતું. ફેથને શરૂઆતમાં રસ ન હતો કારણ કે તેને લાગ્યું કે તે કંટાળાજનક હશે. પરંતુ તેણી ગઈ અને ગીતો અને ગાયકવૃંદનો આનંદ માણ્યો. તેથી, તેણે હંમેશાં જવાનું ચાલુ રાખ્યું અને અટકી નહી. તેણી અને માતા બંનેએ બાપ્તિસ્મા માટે તેમના હૃદય ઈસુને આપ્યા.

ભૂતકાળ તરફ નજર કરતાં, તે માને છે કે દેવે તેની જરૂરિયાતની ઘડીમાં તેની માતાનો અવાજ મોકલીને તેનો જીવ બચાવ્યો. "હું તે સમજાવી શકતી નથી," તેણીએ કહ્યું. “હું ઘરે એકલી હતી, અને હું જાણું છું કે મેં મારા વિચારોની અંદરથી મારી માતાનો અવાજ સાંભળ્યો. મને લાગે છે કે તે, તે વ્યક્તિ હતી જેની મને તે સમયે સૌથી વધુ જરૂર હતી. તે પવિત્ર આત્મા હોવો જોઈએ. તે જાણતો હતો કે મારે શું જોઈએ છે. ”…

યુવાન લોકો કે જેઓ દાદાગીરીનો પણ સામનો કરે છે, તેણીએ કહ્યું, "જો મારી પાસે ટાઈમ મશીન હોય અને હું ૧૧ વર્ષની ઉંમરે પાછી જઈ શકું, તો હું મારી જાતને કહીશ, 'તમે ઠીક થઈ જશો. બધું બરાબર થઈ જશે. તમે ખરેખર ઘણા સારા લોકોને મળવા જઈ રહ્યા છો જેઓ તમને પ્રેમ કરશે અને તમારી જેમ જ તેઓ તમારી પ્રશંસા કરશે. તમારે ફક્ત દેવને પ્રથમ રાખવાના છે અને તમે ઠીક થઈ જશો."

આ મિશન સ્ટોરી ત્રિનિદાદમાં જીવન અને ત્યાંના સુવાર્તાના પડકારો પરના એક આંતરિક દેખાવનું પ્રદાન કરે છે.

૨૦૧૮ના તેરમા સાબ્બાથના દાનોનો એક ભાગ યુનિવર્સિટી ઑફ ધ સધર્ન કૅરિબિયનમાં ચર્ચ બનાવવા માટે વપરાયો હતો,જે ફેથના ઘરની નજીક સ્થિત છે. એડવેન્ટિસ્ટ મિશન યુનિવર્સિટીમાં તેણીની વાર્તા સાંભળવા ફેથને મળ્યા. આ ત્રિમાસિકના તમારા તેરમા સાબ્બાથના દાનોની યોજના કરવા બદલ આભાર જે ઈન્ટર-અમેરિકન વિભાગમાં યુવાનોને આશા આપવામાં મદદ કરશે.