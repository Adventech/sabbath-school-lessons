---
title:  લગ્ન માટે દેવની યોજના
date:   18/08/2024
---

`વાંચો, માર્ક ૧૦:૧-૧૨, તેમજ ઉત્પત્તિ ૧:૨૭ અને ઉત્પત્તિ ૨:૨૪. છૂટાછેડા વિશે ફરોશીઓના પ્રશ્ન હેઠળ કયું જાળ છુપાયેલું હતું, અને ઈસુએ તેમના જવાબમાં કયો પાઠ શીખવ્યો?`

આ કલમોમાં, ફરોશીઓ ઈસુને પૂછે છે કે શું કોઈ પુરુષ માટે તેની પત્નીને છૂટાછેડા આપવાનું કાયદેસર છે. ફરોશીઓમાં, છૂટાછેડાને કાયદેસર માનવામાં આવતા હતાં. પ્રશ્ન કયા આધાર પર હતો. શમ્માઈની શાળા દલીલપૂર્વક વધુ પ્રતિબંધિત હતી - માત્ર નિઃસંતાનતા, ભૌતિક ઉપેક્ષા, ભાવનાત્મક ઉપેક્ષા અથવા વૈવાહિક બેવફાઈ માટે. હિલેલની શાળા વધુ ઉદાર હતી, લગભગ કોઈપણ કારણોસર છૂટાછેડાને મંજૂરી આપતી હતી, જોકે છૂટાછેડા આપવાની તેમની પ્રક્રિયા વધુ જટિલ હતી, જે બાબતોને ધીમી કરવામાં મદદ કરતી હતી.

તેથી, તે થોડું વિચિત્ર લાગે છે કે તેઓ ઈસુને ઉલટો પ્રશ્ન પૂછે છે કે શું છૂટાછેડા સ્વીકાર્ય છે. આ પ્રશ્ન હેઠળ ઈસુને મુશ્કેલીમાં મૂકવા છુપું કાવતરું હતુ હવે, જ્યાં ઈસુ હતા. યરદનની પૂર્વ તરફના પ્રદેશના શાસક હેરોદ એન્ટિપાસ સાથે. એન્ટિપાસે તેની પત્નીને છૂટાછેડા આપી દીધા હતા અને તેના ભાઈની પત્ની હેરોદિયાસ સાથે લગ્ન કર્યા હતા. હેરોદે યોહન બાપ્તિસમાનું માથું કાપી નાખ્યું હતું કારણ કે આ ગેરકાયદેસર સંબંધ અંગે તેણે ઠપકો આપ્યો હતો (જુઓ માત્થી ૧૪:૧-૧૨).

ઈસુએ તેમના પ્રશ્નને તેમના પોતાના સાથે સરખાવી, ફરોશીઓને પૂછ્યું કે આ બાબતે મુસાએ શું આદેશ આપ્યો છે. જવાબમાં ફરોશીઓનો સંદર્ભ પુનર્નિયમ ૨૪:૧-૪ છે, જે છૂટાછેડા પછી પુનર્લગ્નના ચોક્કસ કેસનું વર્ણન કરે છે. મુસાના સમયમાં ઈસ્રાએલીઓ પહેલેથી જ છૂટાછેડાનો કાયદો અપનાવતા હતા.પુર્નનિયમ ૨૪ માં વર્ણવેલ કેસ (કાયદો) સ્ત્રી માટે રક્ષણ પૂરું પાડવાનો હતો. પરંતુ ઈસુના સમયમાં, હિલેલની શાળા દ્વારા લગભગ કોઈપણ કારણોસર છૂટાછેડા લેવાનું સરળ બનાવવા માટે આને ફેરબદલી કરવામાં આવ્યો હતો. આમ, મહિલાની સુરક્ષા માટે બનેલા કાયદાનો ઉપયોગ તેને સરળ બનાવવા માટે કરવામાં આવી રહ્યો હતો.

પુનર્નિયમ ૨૪ માં કેસના કાયદાની ચર્ચા કરવાને બદલે, ઈસુએ ઉત્પત્તિ ૧ અને ૨ માં લગ્ન માટેના દેવના મૂળ આદર્શનો ઉલ્લેખ કર્યો છે. તે નોંધે છે કે શરૂઆતમાં દેવે એક પુરુષ અને એક સ્ત્રી (ઉત્પત્તિ ૧:૨૭),એમ બે વ્યક્તિઓ બનાવી. તે પછી તે આ સત્યને ઉત્પત્તિ ૨:૨૪ સાથે જોડે છે, જે કહે છે કે માણસ તેના માતાપિતાને છોડી દે છે અને તેની પત્ની સાથે જોડાય છે, અને બંને એક દેહ થાય છે. એકતાનો આ ખ્યાલ ઈસુના લગ્નના બંધનનો આધાર બની જાય છે. દેવ જેને જોડે છે,તેને લોકોએ અલગ ન કરવાં જોઈએ.

`તમારા લગ્ન સબંધને મજબૂત કરવા તમારી મંડળી શું કરી શકે? જેમના લગ્ન પહેલાથી જ તૂટી ગયા છે તેમને તમે કેવી રીતે મદદ કરશો?`