---
title:  કોણે કહ્યું કે તમે આ કામ કરી શકો?
date:   27/08/2024
---

`વાંચો, માર્ક ૧૧:૨૭-૩૩. ધર્મના આગેવાનો ઈસુ સમક્ષ ક્યા પડકાર લાવ્યા અને તેમણે કેવો પ્રતિભાવ આપ્યો?`

ઈસુએ મંદિરને સાફ કર્યાના બીજા દિવસે, આગેવાનો મંદિરના આંગણામાં તેમનો વિરોધ કરતાં પૂછે છે કે તેમણે કયા અધિકારથી ગઈકાલે આ કામ કર્યું. તેઓ સત્યની શોધમાં નથી પરંતુ તેમને જાળમાં ફસાવવા માગે છે. જો તે કહે કે તેમની સત્તા દેવ તરફથી છે, તો તેઓ તેમને નકારશે, કે એક દેશના સાધારણ સુથાર પાસે આવી સત્તા હોઈ શકે છે. જો તે કબૂલ કરે કે તેમની સત્તા માનવીય છે, તો તેઓ તેને મૂર્ખ ગણી કાઢી મૂકે.

પરંતુ ઈસુ તેમની જાળને સમજી જાય છે અને કહે છે કે જો તેઓ (ઈસુ)તેમના પ્રશ્નનો જવાબ આપશે તો તેઓ જે પૂછશે તેનો જવાબ તે(ઈસુ) આપશે. ઈસુ પૂછે છે કે યોહન બાપ્તિસમાનું બાપ્તિસમાં દેવ તરફથી હતું કે માણસો તરફથી. તરત જ, આગેવાનો જાણી ગયા કે તેઓ ફસાયા છે. જો તેઓ દેવ તરફથી કહે છે, તો ઈસુ તેમને કહેશે, "તમે તેના પર કેમ વિશ્વાસ ન કર્યો?" જો તેઓ માણસો તરફથી છે કહે, તો તેઓ લોકોથી ડરે છે. તેથી, તેઓ જૂઠું બોલે છે અને કહે છે કે તેઓ જાણતા નથી. આ ઈસુને તેમના પ્રશ્નનો જવાબ આપવાનો ઇનકાર કરવાની તક આપે છે.

`માર્ક ૧૨:૧-૧૨ વાંચો. ઈસુએ જવાબ આપવાનો ઈનકાર કેવી રીતે કર્યો અને તેની શું અસર થઈ?`

ઈસુ દ્રાક્ષાવાડી, માલિક અને ભાડૂવાત વિશે એક દ્રષ્ટાંત કહે છે જેમને તે ખેતર ભાડે આપે છે. ઈસુ જે દ્રષ્ટાંત કહે છે તે યશાયાહ ૫ માં જોવા મળેલી દ્રાક્ષાવાડીના દ્રષ્ટાંત સાથે ખૂબ સમાનતા ધરાવે છે, જ્યાં યહોવાહ બેવફા ઈઝરાયેલ સામે આરોપ લાવે છે. દરેક વ્યક્તિ સમાન સ્થિતિને ઓળખશે, ખાસ કરીને ધાર્મિક આગેવાનોને.

દ્રષ્ટાંત ખૂબ જ અસામાન્ય રીતે પ્રગટ થાય છે કારણ કે ભાડૂવાત ખેતરનું એકપણ ફળ માલિકને આપવાનો ઈનકાર કરે છે. તેના બદલે, તેઓ તેના સેવકો સાથે દુર્વ્યવહાર કરે છે અને મારી નાખે છે. અંતે, માલિક તેના પ્રિય પુત્રને મોકલે છે, જેની તે અપેક્ષા રાખે છે કે તેઓ આદર કરે. પણ એવું બનતું નથી. તેઓ વિચિત્ર રીતે દલીલ કરે છે કે જો તેઓ પુત્રને મારી નાખશે, તો દ્રાક્ષાવાડી તેમની થઈ જશે. તેમની વિચારધારા આઘાતજનક છે, અને તેમના પર જે ચુકાદો આપવામાં આવશે તે ન્યાયી છે.

આ દ્રષ્ટાંતમાં, ઈસુ ધાર્મિક આગેવાનોને એક ગંભીર ચેતવણી આપી રહ્યા છે કે તેઓના પગલાં કઈ દિશામાં જઈ રહ્યા છે. પ્રકાશમાં નજર કરતાં, તેમનું આ દ્રષ્ટાંત પ્રેમાળ ચેતવણી છે. તેમને બદલવામાં અને ચોક્કસ ચુકાદાને ટાળવામાં મોડું થયું નથી. કેટલાંક પસ્તાવો કરશે, બદલાશે અને ઈસુને સ્વીકારશે. અન્યો કેટલાંક નહીં.