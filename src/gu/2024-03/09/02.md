---
title:  વિજયી પ્રવેશ
date:   25/08/2024
---

`માર્ક ૧૧:૧-૧૧ અને ઝખાર્યાહ ૯:૯, ૧૦ વાંચો. અહીં શું થઈ રહ્યું છે?`

અહી અડધા ભાગની બીના એ છે કે ઈસુએ બે શિષ્યોને નજીકના ગામમાં તેમના માટે એક ગધેડો લાવવા માટે મોકલ્યા, જેથી તેઓ યરૂશાલેમમાં સવારી કરી શકે છે. આ બાબત માટે આટલો સમય શા માટે બગાડવામાં આવે છે?

જવાબ બેવડો છે. પ્રથમ, તે ઈસુની ભવિષ્યવાણીની શક્તિઓને પ્રગટ કરે છે, તેમના આગમનની ગરિમાને વધારે છે અને તેને ઈશ્વરની ઈચ્છા સાથે જોડે છે. બીજું, ઘટનાનું આ પાસું ઝખાર્યાહ ૯:૯, ૧૦ સાથે જોડાયેલું છે, જે રાજાની ગધેડા પર સવારી કરીને યરૂશાલેમમાં જવાની વાત કરે છે. તે ગધેડા પર સુલેમાનના યરૂશાલેમમાં પ્રવેશની યાદ અપાવે છે (૧ રાજાઓ ૧:૩૨-૪૮), જ્યારે અદોનીયાએ સિંહાસન હડપ કરવાનો પ્રયાસ કર્યો, અને દાઉદે આદેશ આપ્યો કે સુલેમાનને તરત જ તાજ પહેરાવવામાં આવે.

“ખ્રિસ્તના જન્મના પાંચસો વર્ષ પહેલાં, પ્રબોધક ઝખાર્યાએ આ રીતે ઈઝરાયેલમાં રાજાના આવવાની આગાહી કરી હતી. આ ભવિષ્યવાણી હવે પૂરી થવાની છે. જેણે લાંબા સમયથી શાહી સન્માનનો ઈનકાર કર્યો છે તે હવે દાઉદના સિંહાસનના વચનબદ્ધ વારસદાર તરીકે યરુશાલેમમાં આવે છે. એલેન જી. વ્હાઇટ, ધ ડિઝાયર ઓફ એજીસ, પૃષ્ઠ. ૫૬૯.

યરુશાલેમ લગભગ ૨,૪૦૦, ફીટ (લગભગ ૭૪૦ મીટર)ની ઉંચાઈ પર પર્વતીય પ્રદેશમાં આવેલું છે. ઈસુના સમયમાં તેની વસ્તી કદાચ ૪૦,૦૦૦ -૫૦,૦૦૦ હતી, પરંતુ તે પાસ્ખાપર્વમાં વધી ગઈ. આ શહેર માત્ર ૨૫૦ એકર વિસ્તારને આવરી લેતું હતું, પરંતુ પર્વતીય મંદિરે તેમાંથી લગભગ ૩૭ એકર આવરી લીધું હતું. સુંદર મંદિર સંકુલ શહેરમાં પ્રભુત્વ ધરાવે છે.

ઈસુ પૂર્વથી પ્રવેશ્યા, જૈતૂન પહાડ પરથી ઉતરીને સંભવતઃ સોનાના દરવાજામાંથી પર્વતીય મંદિર (એક દરવાજો હવે બંધ છે) તેમાં પ્રવેશ્યા. તેમના પ્રવેશથી આખા શહેરમાં ખળભળાટ મચી ગયો હતો, દરેક વ્યક્તિએ તેમની સાંકેતિક ક્રિયાના મહત્વને માન્યતા આપી હતી. ઈસુની સાથે આવેલા ટોળાએ “હોસાન્ના” બૂમો પાડી, જેનો મૂળ અર્થ થાય છે “હવે બચાવો" પરંતુ આખરે તેનો અર્થ "દેવની સ્તુતિ" થાવ એમ થયો છે.

જેનો ઈસુએ માર્કના સમગ્ર ભાગમાં આગ્રહ રાખ્યો હતો, તે ગુપ્તતા માટેનો સમય, પસાર થઈ ગયો છે. ઈસુ, હવે જાહેરમાં જાણીતી શાહી પ્રતીકાત્મક ક્રિયાનો ઉપયોગ કરીને યરૂશાલેમમાં પ્રવેશ કરે છે. તે મંદિરમાં પ્રવેશે છે, પરંતુ તે દિવસ પૂર્ણ થવા આવ્યો હોવાથી,તે ફક્ત આજુબાજુ જુએ છે અને પછી બાર શિષ્યો સાથે બેથેનીમાં પહોંચી જાય છે. જે હુલ્લડ અથવા બળવામાં પરિવર્તિત થઈ શકે છે તેના બદલે તે શાંતિથી સમાપ્ત થાય છે. પરંતુ આગામી દિવસ અલગ હોઈ શકે છે.

`ગધેડા પર સવારી કરવાની બાબત નમ્રતાનો વિચાર આપે છે. ખાસ કરીને ખ્રિસ્તીઓ માટે તે આટલું મહત્ત્વનું લક્ષણ શા માટે છે? વધસ્થંભના પ્રકાશમાં આપણે,ગર્વ કરવા જેવું શું છે?`