---
title:  બધું પૂર્ણ થાય
date:   14/12/2025
---

`વાંચો, યહોશુઆ ૨૧:૪૩-૪૫ પુસ્તક દેવનું કેવું ચિત્ર આલેખે છે? આ વચનો ફક્ત ઐતિહાસિક વચનવાળી ભૂમિ પર જ નહીં, પણ આપણા તારણની વાસ્તવિકતા માટે પણ કેવી રીતે લાગુ પડે છે (૨ તિમોથી ૨:૧૧-૧૩)?`

આ કલમો પુસ્તકની પરાકાષ્ઠા અને તેના ધર્મશાસ્ત્રનો સારાંશ બનાવે છે. તેઓ આખા પુસ્તકના એક મુખ્ય વિષયવસ્તુને પ્રકાશિત કરે છે:યહોવાહના કરારની વફાદારી, જે તેમના વચનો અને તેમના શપથને પરિપૂર્ણ કરે છે. આ ટૂંકા વિભાગમાં અત્યાર સુધી પુસ્તકની સંપૂર્ણ સામગ્રીનો સારાંશ પણ આપવામાં આવ્યો છે. યહોશુઆ ૨૧:૪૩ ભૂમિની ફાળવણી અને હિસ્સાની વાત કરે છે (યહોશુઆ ૧૩-૨૧), જ્યારે યહોશુઆ ૨૧:૪૪ એ દુશ્મનો પર જીત મેળવનાર અને ભૂમિ પર મેળવેલા નિયંત્રણનો સંદર્ભ આપે છે (યહોશુઆ ૧-૧૨). આ બધી પૂર્વવર્તી દેવની ઝીણવટભરી વફાદારી દર્શાવવામાં આવી છે. ઈસ્રાએલીઓએ હંમેશાં યાદ રાખવું જોઈએ કે તેઓ તેમના દુશ્મનો અથવા ભૂમિ પર તેમના વારસ તરીકેની જીતનો દાવો કરી શકતા નથી -સિવાય કે, દેવના તેમના આપેલા વચન પ્રત્યેની વફાદારી.

તેમણે "બધી ભૂમિ" (યહો. ૨૧:૪૩) આપી, "તેમના બધા દુશ્મનોને તેમના હાથમાં" (યહો. ૨૧:૪૪) સોંપ્યા, અને “તેમણે શપથ લીધેલા અનુસાર” (યહો.૨૧:૪૪), “બધા પૂર્ણ થવા” (યહો. ૨૧:૪૫) આવ્યા. 'કોલ' શબ્દનો "બધી," ત્રણ કલમોમાં વારંવાર, છ વખત ઉપયોગ (યહો. ૨૧:૪૩-૪૫), ફરી એકવાર સત્ય પર ભાર મૂકે છે કે ભૂમિ યહોવાહની ભેટ છે, અને ઈસ્રાએલીઓ તેને પ્રાપ્ત કરવા માટે કોઈ શ્રેય લઈ શકે નહીં. તે દેવ જ હતા જેમણે ભૂમિને "આપવાનું " વચન લીધેલ અને જેમણે તેમના દુશ્મનોને તેમના હાથમાં "સોંપ્યા".

ઈસ્રાએલીઓની બધી સફળતા ફક્ત દેવની દૈવી પહેલ અને વિશ્વાસપાત્રતાને આભારી છે. આપણા તારણને માટે આ એટલું જ ઉપયોગી છે:” કેમકે તમે કૃપાથી વિશ્વાસ દ્વારા તારણ પામેલા છો; અને એ તમારાથી નથી, એ તો દેવનું દાન છે: કરણીઓથી નહિ, રખેને કોઈ અભિમાન કરે.”(એફેસી.૨:૮,૯)

ખરેખર, દેવની વફાદારી પર ભાર મૂકતા, પાઊલે પણ લખ્યું:“આ વચન વિશ્વાસ કરવા યોગ્ય છે: જો આપણે તેની સાથે મૂઆ, તો આપણે તેની સાથે જીવીશું પણ; જો આપણે અંત સુધી ટકી રહીએ, તો તેની સાથે રાજ પણ કરીશું; જો આપણે તેનો નકાર કરીએ, તો તે આપણો પણ નકાર કરશે; જો આપણે અવિશ્વાસી હોઈએ, તોપણ તે વિશ્વાસુ રહે છે; તે પોતાનો નકાર કરી શકતો નથી.”(૨ તિમોથી ૨:૧૧-૧૩)

`તેમના વચનોને ધ્યાનમાં રાખીને દેવની વફાદારી કેવી રીતે વિશ્વાસ આપે છે કે ભવિષ્ય માટે તેમના કોઈ પણ વચનો નિષ્ફળ નહીં થાય? (જુઓ ૧ કોરીંથી. ૧૦:૧૩ અને ૨ કોરીંથી.૧:૧૮-૨૦)`