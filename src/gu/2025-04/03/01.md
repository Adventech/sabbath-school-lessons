---
title:  કૃપાની યાદગીરી
date:   11/10/2025
---

### આ સપ્તાહનો શાસ્ત્રાભ્યાસ

યહોશુઆ ૩, ગણના ૧૪:૪૪, લુક ૧૮:૧૮-૨૭, યહોશુઆ ૪, યોહાન ૧૪:૨૬, હેબ્રી. ૪:૮-૧૧.

> <p>સ્મૃતિસૂત્ર</p>
> “કેમકે જેમ તમારા દેવ યહોવાહે સૂફ સમુદ્રને કર્યું, એટલે અમે પાર ઊતરી રહ્યા ત્યાં સુધી તેણે તેને અમારી આગળ સૂકવી નાખ્યો, તેમ તમારા દેવ યહોવાહે તમે યરદનની પાર ઊતરી રહ્યા ત્યાં સુધી તમારી આગળ તે નદીનાં પાણી સૂકવી નાખ્યાં; એ માટે કે પૃથ્વી પરનાં સર્વ લોકો જાણે કે યહોવાહનો હાથ બળવાન છે, ને તેઓ સર્વકાળ તમારા દેવ યહોવાહનો ભય રાખે.” (યહોશુઆ ૪:૨૩,૨૪)

પોલીસ અધિકારીએ સંકેત આપ્યો. જ્હોને કાચ ખોલવો પડ્યો. અધિકારીએ તેના ડ્રાઇવરનું લાઈસન્સ માંગ્યું, અને તે ક્ષણે, જ્હોનને યાદ આવ્યું કે તે ઓફિસમાં તેનું પાકીટ ભૂલીને આવ્યો છે અને તેમાં ડ્રાઇવર લાઈસન્સ રહી ગયું છે. જ્હોને જે થયું હતું તે સમજાવ્યું, અને અધિકારીએ તેની નોકરી વિશે પૂછ્યું. જ્હોને જવાબ આપ્યો કે તે પ્રોફેસર છે. અધિકારીએ જ્હોનને ટિકિટ આપતાં, કહ્યું કે તેને દંડ ગણશો નહિ.

"તે ટ્યુશન છે," તેમણે કહ્યું. “જ્યારે લોકો કંઈક શીખવા માંગે છે, ત્યારે તેઓ ટ્યુશન ફી ચૂકવે છે. ડ્રાઈવિંગ કરતી વખતે તમારું લાઈસન્સ ભૂલશો નહીં તે શીખવાનું આ તમારું ટ્યુશન છે. પ્રોફેસર આપનો દિવસ શુભમય હો!”

મનુષ્ય તરીકે, આપણાથી એવી ચીજોને ભૂલી જવાની સંભાવના છે જે આપણી દૃષ્ટિમાં સતત નથી. આપણે વળતો ફોન કરવાનું ભૂલી જઈએ, ઈમેઈલનો જવાબ આપવાનું, છોડને પાણી આપવાનું, જન્મદિવસની શુભેચ્છાઓ મોકલવાનું ભૂલીએ છીએ. આ સૂચિ ચાલ્યા જ કરશે. ખાસ કરીને, આપણી આધ્યાત્મિક જરૂરિયાતો વિશે ભૂલી જવાથી, ફક્ત દંડ પ્રાપ્ત કરવા કરતાં વધુ ગંભીર પરિણામો આવી શકે છે, કારણ કે આપણે ખરેખરી રીતે, આપણા અનંત જીવન સાથે વ્યવહાર કરી રહ્યા છીએ.

ચાલો હેબ્રીઓ દ્વારા યરદનને પાર કરવાનો અભ્યાસ કરીએ અને જોઈએ કે આપણે તેમના અનુભવોમાંથી શું શીખી શકીએ.