---
title:  યરદનની પેલે પાર
date:   16/10/2025
---

“તેણે સમુદ્રને સૂકવી નાખ્યો;\
તેઓ પગે ચાલીને નદીની પાર ગયા;\
ત્યાં આપણે તેનામાં આનંદ કર્યો.”(ગીતશાસ્ત્ર ૬૬:૬)

લાલ સમુદ્ર અને યરદન બંને ઓળંગવાના બાઈબલના ઈતિહાસમાં નવા યુગની છાપો છે, અને બંને પ્રતીકાત્મક મહત્વ ધરાવે છે (ગીત. ૬૬:૬, ગીત. ૧૧૪:૧-૭, અને ૨ રાજાઓ ૨:૬-૧૫ જુઓ). પહેલેથી જ જૂના કરારમાં, એવી કલમો છે જે બન્ને પાર કરવાની ઘટનાઓને જોડે છે અને એક અર્થને દર્શાવે છે, જે મૂળ અર્થથી આગળ નિર્દેશ કરે છે. ગીતશાસ્ત્ર ૬૬ માં, ગીતકર્તાએ તેમના જીવનમાં દેવની તારણની ક્રિયાની ઉજવણી કરી (ગીત. ૬૬:૧૬-૧૯) લાલ સમુદ્ર અને યરદન પાર કરવાના ઐતિહાસિક ઉદાહરણોનો ઉલ્લેખ કરીને.

ગીતશાસ્ત્ર ૧૧૪ બંને ઘટનાઓને એક સાથે જોડે છે, એટલા માટે નહીં કે લેખકે તેમની વચ્ચે કાલક્રમિક તફાવત જોયો ન હતો, પરંતુ બંને પાર કરવાના ધર્મશાસ્ત્રના મહત્વને કારણે. આમ, બંને ઘટનાઓને ઈઝરાએલીઓની સ્થિતિમાં પરિવર્તન માટે યોગદાન આપતા જોવામાં આવે છે, એકવાર ગુલામીમાંથી સ્વતંત્રતા સુધી, પછી વિચરતી ભૂમિ વિનાના તે રાષ્ટ્રત્વ સુધી. આ ગીતશાસ્ત્રમાં, બન્ને પાર કરવાના ઉદાહરણો લેખકની સ્થિતિના ફેરફારને સમજાવે છે દમન, ગરીબી, લાચારી અને અપમાનથી સલામતી, સુખાકારી, તારણ અને ગૌરવ સુધી.

તે યરદન દ્વારા પણ છે કે યહોશુઆમાં નોંધાયેલ સમાન ચમત્કારના સંદર્ભમાં એલિયાહનું રૂપાંતર થાય છે. એલીયાહ માટે,પાર કરવાથી તેમના જીવનમાં સૌથી નોંધપાત્ર સ્થિતિમાં પરિવર્તન આવ્યું:તેને સ્વર્ગમાં લઈ જવામાં આવ્યો. એલિશા માટે,પણ પરિવર્તન મહત્વપૂર્ણ છે:પ્રબોધકનો સહાયક (૧ રાજાઓ ૧૯:૨૧) રાષ્ટ્રનો પ્રબોધક બને છે (૨ રાજાઓ ૨:૨૨).

`વાંચો, માત્થી ૩:૧૬,૧૭ અને માર્ક ૧:૯. નવા કરારના આ લેખકો યરદન નદીના પ્રતીકાત્મક, આધ્યાત્મિક અર્થને કેવી રીતે સૂચવે છે?`

ઈસુનું ધરતી પરનું સુવાર્તા કાર્ય, ઈઝરાએલના પ્રતિનિધિ તરીકે, પ્રાચીન ઈઝરાએલના ઈતિહાસની પદ્ધતિને અનુસરે છે. ઈસુ "લાલ સમુદ્ર" અને "યરદન "ના અનુભવોમાંથી પસાર થાય છે. મૃત્યુના હુકમનામાં પછી તેમને મિસરની બહાર બોલાવવામાં આવે છે (માત્થી ૨:૧૪-૧૬); પ્રાચીન ઈઝરાએલના ૪૦ વર્ષ જેવા જ અરણ્યમાં ૪૦ દિવસ વિતાવે છે (માત્થી ૪:૨); અને, તેમના ખાનગી જીવનથી તેમના સંક્રમણ તરીકે જાહેર સુવાર્તા કાર્યમાં, તેમણે યરદનમાં બાપ્તિસ્મા લીધેલું (માત્થી ૩:૧૬, ૧૭; માર્ક ૧:૯).

પાછળથી, હેબ્રી.૩,૪ માં યરદન પાર કરવાના પ્રતીકાત્મકને અને કનાનમાં પ્રવેશ કરવા માટે, મહત્વ આપે છે, ખ્રિસ્તીઓ પણ દેવની ‘કૃપાને’ વિશ્વાસ દ્વારા મેળવી શકે છે.