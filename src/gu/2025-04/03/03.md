---
title:  અજાયબીઓનો જીવંત દેવ
date:   13/10/2025
---

`વાંચો, યહોશુઆ ૩:૬-૧૭. ચમત્કારિક રીતે યરદનને પાર કરવી એ આપણે જેમની સેવા કરીએ છીએ તે દેવના વ્યક્તિત્વ વિશે શું કહે છે?`

યરદન નદીને પાર કરવાનું વર્ણન યહોશુઆ ૩:૫ માં હેબ્રી શબ્દ નિફલા'ટ દ્વારા, "ચમત્કારો, અજાયબીઓ" દ્વારા કરવામાં આવ્યું છે, જે સામાન્ય રીતે દેવના શકિતશાળી, અલૌકિક કૃત્યોનો ઉલ્લેખ કરે છે જે તેમની વિશિષ્ટતા દર્શાવે છે (ગીત. ૭૨:૧૮, ગીત. ૮૬:૧૦). પાછળથી, ઈઝરાએલીઓએ આ કૃત્યો પર ધ્યાન કર્યું અને પરિણામે, દેવની પ્રશંસા કરી (ગીત. ૯:૧) અને તેમને રાષ્ટ્રોમાં જાહેર કર્યા (ગીત. ૯૬:૩). મિસરની મરકીઓ (નિર્ગમન ૩:૨૦: મીખાહ ૭:૧૫:), લાલ સમુદ્રને ઓળગવો, અને અરણ્યમાં દેવનું માર્ગદર્શન (ગીત. ૭૮:૧૨-૧૬) આ બધું અજાયબીઓ તરીકે ગણવામાં આવ્યું હતું.

બાઈબલના લેખકો એ હકીકતને જાણતા હતા અને સાક્ષી આપી હતી કે વિશ્વ બનાવનાર દેવ ક્યારેય તેમની રચના દ્વારા મર્યાદિત અથવા અવરોધિત ન હતા. તેમને કંઈપણ અશક્ય નથી (હેબ્રી. "ખૂબ અદ્ભુત") (યિર્મે. ૩૨:૧૭). તેમનું નામ અને તેમનો સ્વભાવ અદ્ભુત છે (ન્યાય. ૧૩:૧૮), અને તે આપણી સમજશક્તિની બહાર છે.

અન્ય રાષ્ટ્રોના દેવતાઓથી વિપરીત, જે બચાવી શકતા નથી (ગીત. ૯૬:૫, યશા.૪૪:૮), બાઈબલનો દેવ એક "જીવંત દેવ," સક્રિય અને જીવંત છે, જેના અનુયાયીઓ તેમના વતી તેમની દરમ્યાનગીરીની અપેક્ષામાં તેમના પર વિશ્વાસ કરી શકે છે.

પ્રબોધક ઝખાર્યાએ તે જ શબ્દનો ઉપયોગ કર્યો (નિફલા'ટ જેવા જ મૂળમાંથી) કેમ કે તેણે બાબેલના દેશનિકાલ પછી ઈઝરાએલના ભાવિની કલ્પના કરી હતી. તેણે જોયું કે યરુશાલેમ સંપૂર્ણ રીતે ફરીથી બનાવવામાં આવશે, શહેરની શેરીઓમાં વૃદ્ધ લોકો બેઠેલા અને સાથે ત્યાં છોકરાઓ અને છોકરીઓ રમતા હતાં. રાજધાનીના મોટે ભાગે અવિશ્વસનીય રહેવાસીઓને તેના વિનાશના સંકેતો દર્શાવતા, ઝખાર્યાએ જાહેર કર્યું:“સૈન્યોનો દેવ યહોવાહ કહે છે, કે જો તે આ સમયના લોકોમાંના બાકી રહેલાઓને આશ્ચર્યકારક લાગે, તો શું મને પણ આશ્ચર્યકારક લાગે? એમ સૈન્યોનો દેવ યહોવાહ કહે છે. સૈન્યોનો દેવ યહોવાહ કહે છે, કે જુઓ, હું મારા લોકોને પૂર્વના તથા પશ્ચિમના દેશમાંથી બચાવી લાવીશ.હું તેઓને અત્રે લાવીશ, ને તેઓ યરુશાલેમમાં વસશે; અને તેઓ સત્યથી તથા નેકીથી વર્તીને મારા લોક થશે, ને હું તેઓનો દેવ થઈશ.”(ઝખાર્યાહ ૮:૬-૮)

`વાંચો, લુક ૧૮:૧૮-૨૭. ઈસુના તેમના શિષ્યોને કેવી રીતે જવાબ આપે છે, જે તમને અશક્ય લાગતી બાબતો માટે દેવ પર વિશ્વાસ કરવા તમને પ્રોત્સાહિત કરે છે?`