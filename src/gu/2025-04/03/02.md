---
title:  યરદન પાર કરવી
date:   12/10/2025
---

`વાંચો, યહોશુઆ ૩:૧-૫ અને ગણના ૧૪:૪૧-૪૫. દેવે ઈઝરાએલીઓને શું થવાનું હતું તેની ખાસ તૈયારી કરવા કેમ કહ્યું?`

આ પહેલીવાર છે જ્યારે કરાર કોશનો ઉલ્લેખ યહોશુઆના પુસ્તકમાં કરવામાં આવ્યો છે. જૂના કરારની કથાના આ મુદ્દા સુધી, કરાર કોશ (ગણના ૧૦:૩૩-૩૬) થી ઈઝરાએલની યાત્રામાં પવિત્ર સ્થાન (નિર્ગમન. ૪૦:૨૧) ના સંદર્ભમાં દેખાયો છે, અને કનાનનો વિજય શરૂ કરવાના નિષ્ફળ પ્રયાસમાં (ગણના ૧૪:૪૪) દેખાય છે. તે ઈઝરાએલીઓના પવિત્રસ્થાનમાં તે સૌથી પવિત્ર હતું, અને તેમાં ત્રણ વસ્તુઓ હતી, જે પ્રત્યે ઈઝરાએલીઓના દેવના વિશેષ સંબંધને વ્યક્ત કરે છે: (૧) દસ આજ્ઞાઓ વાળી પાટીઓ; (૨ ) હારુનની લાકડી, મુખ્ય યાજક તરીકે; અને (૩) માન્ના ભરેલું વાસણ (નિર્ગમન ૧૬:૩૩, હેબ્રી. ૯:૪).

કોશ અને યરદનને પાર કરવાની તૈયારીઓ ઈઝરાએલીઓને યાદ અપાવે છે કે તેઓ તેમની પોતાની રીત અને સમયે કનાનમાં પ્રવેશ કરી રહ્યા નથી. જો તેઓ દેવની રીત અને સમયનું પાલન કરે તો જ વિજયમાં સફળ થશે. દેવ - જેને કરુબોની ઉપરના રાજ્યાભિષેક તરીકે વર્ણવવામાં આવે છે જે કરારના કોશને ઢાંકી દેતાં હતા (નિર્ગમન ૨૫:૨૨, ગણના ૭:૮૯) અને તેમની હિલચાલ સાક્ષ્યકોશની હિલચાલથી ઓળખવામાં આવે છે -તેઓ ઈઝરાએલીઓની આગળ કનાનમાં પ્રવેશ કરે છે જે એક વિજયનું નેતૃત્વ કરે છે.

"શુદ્ધ કરો" (યહો.૩:૫) અથવા "પવિત્ર" આ શબ્દ અનુવાદ કરે છે, જે પવિત્ર સ્થાનમાં યાજ્કો દ્વારા અનુસરવામાં આવેલી તેમની સેવા શરૂ કરતા પહેલા શુદ્ધિકરણ પ્રક્રિયાનો સંદર્ભ આપે છે (નિર્ગમન. ૨:૪૧: નિર્ગમન ૨૧:૧) અને ઈઝરાએલના લોકોએ સિનાય ખાતે દેવના સાક્ષાત્કાર પહેલાં જે કર્યું (નિર્ગમન ૧૯:૧૦, ૧૪). આ પવિત્રતામાં બધી ધાર્મિક અશુદ્ધિઓ દૂર કરવામાં અને પાપને બાજુએ મૂકવા શામેલ છે. આ જ આદેશ ગણના ૧૧:૧૮ માં દેખાય છે, જે દેવના નિકટવર્તી ચમત્કારને લગતા છે. યુદ્ધમાં લડતા પહેલા પણ આવી તૈયારી જરૂરી હતી ( પુર્ન. ૨૩:૧૪). દેવ યુદ્ધમાં ઈઝરાએલ માટે લડત આપે તે પહેલાં, તેઓએ તેમના પ્રત્યેની નિષ્ઠા બતાવવી જોઈએ અને તેમના સરદાર તરીકે તેમના પર વિશ્વાસ કરવો જોઈએ.

યરદનને પાર કરવાનો ચમત્કાર ઈઝરાએલીઓને સાબિત કરવા જઈ રહ્યો હતો કે દેવ દ્વારા આ લોકોને ભૂમિ સુધી લઈ જવાનું વચન ભરોસાપાત્ર છે. જે યરદનો માર્ગ સુકો અને સુરક્ષિત કરી શકે છે તે તેમને ભૂમિની ભેટ પણ આપી શકે છે.

`દેવ હંમેશાં યરદનના ભાગ કરતા નથી. તેમની દરમ્યાનગીરી હંમેશાં એટલી સ્પષ્ટ હોતી નથી. તમે શું વિચારો છો કે આપણે આપણા વતી દેવની દરમ્યાનગીરીનો અનુભવ કરવા અને સમજવા માટે આધ્યાત્મિક સજ્જતા કેવી રીતે વિકસાવી શકીએ?`