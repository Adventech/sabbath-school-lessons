---
title:  યુદ્ધ ક્ષેત્રમાં આરાધના
date:   08/11/2025
---

### આ સપ્તાહનો શાસ્ત્રાભ્યાસ

યહોશુઆ ૫:૧-૭; નિર્ગમન ૧૨:૬; ૧ કોરીંથી. ૫:૭; યહોશુઆ ૮:30-૩૫; પુર્નનિયમ ૮:૧૧, ૧૪; હેબ્રી. ૯:૧૧, ૧૨.

> <p>સ્મૃતિસૂત્ર</p>
> “પણ તમે પહેલાં તેના રાજ્યને તથા તેના ન્યાયપણાને શોધો, એટલે એ બધાં વાનાં પણ તમને અપાશે.”(માત્થી ૬:૩૩)

આ અઠવાડિયે આપણે વચન આપેલ ભૂમિમાં ઈસ્રાએલીઓની હાજરી દરમિયાન કેટલીક મુખ્ય ક્ષણો જોવા જઈ રહ્યા છીએ, જ્યાં લોકોએ પોતાને દેવની આગળ ફરીથી રજૂઆત કર્યા, કેટલીકવાર તોળાઈ રહેલા ભયનો સામનો કરવા. યહોશુઆએ દુશ્મનના પ્રદેશમાં ઈસ્રાએલી સુન્નત કરવાનો મોટે ભાગે અતાર્કિક નિર્ણય લીધો (યહો. ૫: ૧-૯); નિકટવર્તી ભયનો સામનો કરવા માટે પાસ્ખાપર્વની ઉજવણી કરવા માટે (યહો. ૫:૧૦-૧૨); એક વેદી બનાવવા અને દેવની ઉપાસના કરવા માટે જ્યારે વિજય પૂરજોશમાં હતો (યહો. ૮:૩૦-૩૫); અને જ્યારે ઈસ્રાએલીઓના સાત કુળોને તેમનો વારસો મળ્યો ન હતો ત્યારે દેવનો મુલાકત મંડપ ગોઠવવા માટે (યહો. ૧૮:૧, ૨).

આપણા વ્યસ્ત જીવનમાં, આપણે તાકીદનું ધ્યાન આપીએ છીએ, જે આવશ્ક બાબતો જીવન આપણને પ્રદાન કરે છે. ઘણી વાર આપણે દેવ પ્રત્યેની આપણી પ્રતિબદ્ધતાને નવીન કરવા અને થોભીને આભાર વ્યક્ત કરવા માટે ગુણવત્તાયુક્ત સમય કાઢવાની અવગણના કરીએ છીએ, તમણે આપણા માટે જે કર્યું છે અને દૈનિક જીવનમાં કરવાનું ચાલુ રાખે છે તેના માટે. સવાર અને સાંજની ભક્તિ, તેમજ કૌટુંબિક પ્રાર્થના, આપણા અતિશય વ્યસ્ત જીવનમાં સુવિધા આધારિત અને સિદ્ધિલક્ષી સંદર્ભની બહાર લાગે છે. તેમ છતાં, આપણા હૃદયના ઊંડાણમાં, આપણે બધા જાણીએ છીએ કે દેવ અને આપણા પ્રિયજનો સાથે મળીને વિતાવેલા પ્રસંગો આપણા મર્યાદિત સમયનું શ્રેષ્ઠ રોકાણ છે.