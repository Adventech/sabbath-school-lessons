---
title:  આશાનો દરવાજો
date:   05/11/2025
---

`વાંચો, યહોશુઆ ૮;૧-૨૯. આ વાર્તા આપણને શું કહે છે કે દેવ આપણી સૌથી અતિશય નિષ્ફળતાઓને તકોમાં કેવી રીતે પરિવર્તિત કરી શકે છે?`

યહોવાહની વ્યૂહરચના ઈસ્રાએલની પ્રારંભિક હારને વ્યૂહાત્મક ફાયદામાં ફેરવે છે, આમ આચોર ("મુશ્કેલી" માટે હિબ્રુ શબ્દ) ની ખીણને આશાના દરવાજામાં પરિવર્તિત કરે છે ( સાથે સરખામણી કરો. હોશીયા ૨:૧૫). ઈસ્રાએલીઓ પર તેમની પ્રથમ જીતથી ખૂબ આત્મવિશ્વાસ મેળવ્યો હોવાથી,આઈના નાગરિકો ઈસ્રાએલીઓ પર હુમલો કરવામાં તેમની વ્યૂહરચનાને પુનરાવર્તિત કરે છે, જે તેઓને પીછેહઠ અને પરાજિત કરે છે. એકવાર આઈના રહેવાસીઓ તેમની પકડની બહાર લલચાવ્યા પછી, ૩૦,૦૦૦ ઈસ્રાએલીઓ,(યહો. ૮:૪), ખાલી શહેરને આગ લગાવીને પકડશે. યહોશુઆ ૮:૭ એ સ્પષ્ટ કરે છે કે તે વ્યૂહરચના નથી જે વિજય લાવે છે, પરંતુ તે છે દેવ પોતે જે વિજય આપશે અને આઈ શહેરને ઈસ્રાએલીઓના હાથમાં સોંપશે. એક અધ્યાયમાં પણ જેમાં લશ્કરી પાસાઓ પુસ્તકના અન્ય કોઈપણ અધ્યાય કરતાં કથામાં પ્રભુત્વ ધરાવે છે, આ કલમ અંતર્ગત સત્યને પ્રકાશિત કરે છે કે વિજય યહોવાહની ભેટ છે.

યુદ્ધની નિર્ણાયક ક્ષણ ત્યારે આવે છે જ્યારે આઈના માણસો શહેર છોડીને ઈસ્રાએલીઓનો પીછો કરવાનું શરૂ કરે છે. યહોશુઆ ૮:૨ માં વ્યૂહરચના આપ્યા પછી દેવ આખા અધ્યાયમાં તે બીજી વખત છે જે બોલે છે અને સંકેત આપે છે કે તે યુદ્ધની દેખરેખ રાખે છે. આ ક્ષણ સુધી, આપણે યુદ્ધના પરિણામને જાણતા નથી. આ મુદ્દાથી, તે સ્પષ્ટ થઈ જાય છે કે ઈસ્રાએલી સૈન્ય વિજયી છે.

યહોશુઆના હાથમાંનું શસ્ત્ર તલવાર અથવા ભાલાને બદલે નાની વાંકી તલવાર અથવા દાતરડું હતું. યહોશુઆના સમયમાં, તેનો ઉપયોગ વાસ્તવિક શસ્ત્ર તરીકે કરવામાં આવ્યો ન હોય, પરંતુ તે સાર્વભૌમત્વનું પ્રતીક બની ગયું હતું. અને, હુમલા માટે સંકેત આપવા ઉપરાંત, તે આઈની હારમાં દેવના સાર્વભૌમત્વને વ્યક્ત કરે છે. જ્યાં સુધી નાની વાંકી તલવાર ખેંચીને સંપૂર્ણ વિજય મળ્યો, ત્યાં સુધી યહોશુઆએ વ્યક્તિગત રૂપે લડાઈનું નેતૃત્વ કર્યું હતું.જેમ મુસાએ લાલ સમુદ્ર (નિર્ગમન ૧૪:૧૬)ને ઓળગવા અને અમાલેકીઓ સામેના યુદ્ધમાં કરેલા નેતૃત્વની ભૂમિકા સંપૂર્ણ રીતે સમાન છે.(નિર્ગમન ૧૭:૧૧-૧૩).

આ સમયે દેવનો કોઈ દૃશ્યમાન, ચમત્કારિક હસ્તક્ષેપ નથી, તેમ છતાં આઈ પર વિજય પ્રથમ પેઢીના મિસરવાસીઓ અથવા યરેખો પર તાજેતરના વિજયમાં તેના કરતા ઓછી દૈવી સહાયતા નથી. સફળતાની ચાવી યહોશુઆનું દેવના વચન અને તેના અવિરત વિશ્વાસનું આજ્ઞાપાલન છે. આ વાર્તામાં જોવામાં આવેલ સિદ્ધાંત આજે દેવના લોકો માટે, જ્યાં પણ તેઓ રહે છે અને તેમના જે પણ પડકારો છે તે માન્ય છે.