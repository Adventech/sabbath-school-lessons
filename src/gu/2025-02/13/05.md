---
title:  ફ્રાતનું સૂકવણી
date:   25/06/2025
---

બાબિલોનની એક ખાસિયત એ હતી કે ફ્રાત નદી તેની દિવાલો નીચેથી વહેતી હતી, જેનાથી શહેરને અમર્યાદિત પાણીનો પુરવઠો મળતો હતો. તે જ તેની નબળાઈ પણ સાબિત થઈ. પ્રાચીન બાબિલોનીયન રાણી, નિટોક્રિસે, નદીને શહેર તરફ જવાના માર્ગ તરીકે વિકસાવવા માટે નદી ને વાળીને બીજી બાજુ વેહતી બનાવ્યા હતા. આ પ્રક્રિયામાં, તેણીએ નદીને એક કળણમાં ફેરવી દીધી હતી જેથી કામકર્તા આરામથી કામ કરી શકે. સાયરસને સમજાયું કે તે પણ આ જ કરી શકે છે: જો ફ્રાતને એટલી સુકાઈ જવા દેવાય કે તે દિવાલ નીચેથી તેના સૈનિકોને આરામથી કૂચ કરી શકે. અને તેમજ કર્યું શહેરની દિવાલોની અંદર ગયા પછી, તેણે શહેરમાંથી નદીને અનુસરતી રક્ષણાત્મક દિવાલોને અસુરક્ષિત જોઈ, અને શહેર એક જ રાતમાં પડી ગયું(પતન). પ્રાચીન ગ્રીક ઇતિહાસકાર હેરોડોટસ આપણને કહે છે કે "બાબિલોનની મધ્યમાં રહેતા લોકોને ખ્યાલ નહોતો કે ઉપનગરો પડી ગયા છે, કારણ કે તે તહેવારનો સમય હતો, અને બધા નાચતા હતા, અને આનંદમાં ડૂબી રહ્યા હતા."—હેરોડોટસ, ધ હિસ્ટ્રીઝ, ટ્રાન્સ. ટોમ હોલેન્ડ (ન્યૂ યોર્ક: પેંગ્વિન, ૨૦૧૫), પૃષ્ઠ ૯૪. શું કોઈ શંકા છે કે આ દાનિયેલ ૫ માં દર્શાવવામાં આવેલ એ જ મિજબાની છે?

`વાંચો: દાનિયેલ ૫:૧૮-૩૧ અને પ્રકટીકરણ ૧૬:૧૨-૧૯. પ્રકટીકરણની કેટલીક આફતો અને બાબિલોનના પતનની વાર્તા વચ્ચે તમને શું સમાનતા મળે છે?`

સમયના ચિહ્નો કેવી રીતે પારખવા તે સમજાવતા, ઈસુએ તેમના શિષ્યોને ચેતવણી આપી, “માટે જાગતા રહો કેમ કે તમે જાણતા નથી કે કયે દિવસે તમારો પ્રભુ આવશે. પણ એ જાણો કે ચોર ક્યે પહોરે આવશે એ જો ઘરધણી જાણતો હોત, તો તે જાગતો રહેત, ને પોતાના ઘરમાં તેને ખાતર પાડવા ન દેત. ” (માથ્થી ૨૪:૪૨, ૪૩). બાબિલોનના પતનની જેમ, ખ્રિસ્તનું અચાનક આગમન આધુનિક બાબિલોનને આશ્ચર્યચકિત કરશે. જોકે, આવું હોવું જરૂરી નથી; આપણને ઘણી બધી વિગતવાર ભવિષ્યવાણીઓમાં ઈસુના ટૂંક સમયમાં આવવાના પુષ્કળ પુરાવા આપવામાં આવ્યા છે.

દુનિયા ફક્ત એટલા માટે આશ્ચર્યચકિત થશે નહીં કારણ કે તે દેવે જે આગાહી કરી છે તેનાથી અજાણ છે; તે આશ્ચર્યચકિત થશે કારણ કે તેણે દેવે જે કહ્યું છે તે માનવાનું પસંદ કર્યું નથી.

`પ્રકટીકરણ ૧૬:૧૫ વાંચો. આ અંતિમ સમયની ચેતવણીઓ વચ્ચે પણ, ત્યાં કયો સુવાર્તા સંદેશ જોવા મળે છે? "નગ્ન ન ચાલવું પડે" નો અર્થ શું છે?`