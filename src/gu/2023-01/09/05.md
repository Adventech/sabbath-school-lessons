---
title:  અનાન્યા અને સાફીરા
date:   01/03/2023
---

દેવળના સભ્ય બનવા માટે તે એક આકર્ષક સમય હતો.પચાસમાના દિવસે પવિત્ર આત્માના મહાન પ્રવાહને પગલે, પ્રેરિતો શક્તિ સાથે સુવાર્તાનો ઉપદેશ આપતા હતા, અને હજારો લોકો દેવળમાં જોડાતા હતા.

“તેઓ પ્રાર્થના કરી રહ્યા ત્યારે જે મકાનમાંતેઓ ભેગા થયા હતા તે હાલ્યું; તેઓ સર્વે પવિત્ર આત્માથી ભરપૂર થયા, અને દેવની વાત હિંમતથી બોલવા લાગ્યા.વિશ્વાસ કરનારાઓનું મંડળ એક મનનું તથા એક જીવનું હતું, અને પોતાનાં જે વાનાં હતાં તેમાનું કંઈ મારું પોતાનું છે એવું કોઈ કહેતું નહિ; પણ સઘળી વસ્તુઓ તેઓ સર્વેને સામાન્ય હતી.” (પ્રેકુ.૪:૩૧, ૩૨)

અનાન્યા અને સાફિરા બે લોકો પાસે કેવો લહાવો હતો, શરૂઆતના દેવળનો ભાગ બનવું, તેને વધતું જોવું અને પવિત્ર આત્માની અભિવ્યક્તિને આટલી ચિહ્નિત રીતે જોવી.” તેઓમાંના કોઈને કશાનીઅછત નહોતી; કારણ કે જેટલાંની પાસે ભોંય કે ઘર હતાં તેટલાએતે વેચી નાખ્યાં.તેઓ વેચેલી વસ્તુઓનું મૂલ્ય લાવીને પ્રેરીતોના પગ આગળ મૂકતા; અને જેની જેને અગત્ય હતી તેને તે પ્રમાણે વહેંચી આપવામાં આવતું હતું.”(પ્રેકુ.૪:૩૪, ૩૫)

તે આ રીતે થતું હતું કે અનાન્યા અને સાફિરા, દેખીતી રીતે જે થઈ રહ્યું હતું તેનાથી પ્રભાવિત થયા હતા અને તેનો ભાગ બનવા માંગતા હતા, તેઓએ કેટલીક મિલકત વેચવાનું અને દેવળમાં આવકનું યોગદાન આપવાનું નક્કી કર્યું. અત્યાર સુધી, બધું સારું હતું.

`પ્રેરિતોનાં કૃત્યો ૫:૧-૧૧ વાંચો. તમને શું લાગે છે, પૈસાનો ભાગ રાખી લેવો અથવા તેના વિશે જૂઠું બોલવું કયું વધારે ખરાબ? આટલી આકરી સજા શા માટે?`

શરૂઆતમાં, એવું લાગતું હતું કે તેઓ કામ માટે આપવાની તેમની ઇચ્છામાં નિષ્ઠાવાન હતા. જો કે, “ત્યારબાદ, અનાન્યા અને સાફીરાએ લોભની લાગણીઓને વશ થઈને પવિત્ર આત્માને દુઃખી કર્યા.તેઓ તેમના વચનનો અફસોસ કરવા લાગ્યા અને ટૂંક સમયમાં આશીર્વાદનો મધુર પ્રભાવ ગુમાવ્યો જેણે તેમના હૃદયને ખ્રિસ્તના ઉદ્દેશ્ય માટે મોટા કાર્યો કરવાની ઇચ્છા સાથે ભરપૂર કર્યા હતા. "—એલન જી. વ્હાઇટ, ધ એક્ટ્સ ઓફ ધ એપોસ્ટલ્સ, પૃષ્ઠ.૭૨.

બીજા શબ્દોમાં કહીએ તો, જો કે તેઓએ શ્રેષ્ઠ હેતુઓ સાથે શરૂઆત કરી હતી, તેમ છતાં, તેમની લાલચને કારણે તેઓ નિડર હતા અને તેઓ ખરેખર જે ન હતા તે હોવાનો ઢોંગ કરેલ.

"તેથી આખી મંડળીએઆ વાતો સાંભળી તેઓ સર્વને ઘણું ભય લાગ્યું." (પ્રેરિતોનાં કૃત્યો૫:૧૧)આ ઘટના પછી, લોકોએ ચોક્કસપણે તેમનો દશાંશ પરત કરવામાં વધુ કાળજી લીધી હશે.પરંતુ દશાંશમાં વફાદારી વિશે ચેતવણી તરીકે આ દુઃખદ અહેવાલ બાઇબલમાં શામેલ કરવામાં આવ્યો ન હતો.તેના બદલે, લોભ આપણને શું શીખવે છે અને તે ક્યાં લઈ જઈ શકે?