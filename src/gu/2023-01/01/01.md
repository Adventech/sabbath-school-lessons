---
title:  ઈશ્વરના કુટુંબનો  ભાગ
date:   31/12/2022
---

### આ સપ્તાહનો શાસ્ત્રાભ્યાસ
ગલાતી. ૩:૨૬, ૨૯; ગીતશાસ્ત્ર  ૫૦:૧૦-૧૨; ૧ કાળ.૨૯:૧૩, ૧૪; ફિલીપી.૪:૧૯; ૧યોહાન ૫:૩; માત્થી.૬:૧૯-૨૧.

> <p>સ્મૃતિસૂત્ર</p>
> “પિતાએઆપણા પર એટલો બધો પ્રેમ રાખ્યો છે કે આપણે દેવનાં છોકરાં કહેવાઈએ.” (૧ યોહાન ૩:૧)

ખ્રિસ્તીઓ તરીકે, દેવ સાથેના આપણા સંબંધ વિશે એક અદ્ભુત લક્ષણ એ છે કે તે પૃથ્વી પર તેમની બાબતોનું સંચાલન કરવા માટે આપણા પર વિશ્વાસ કરે છે.માનવ ઇતિહાસની શરૂઆતમાં, ઈશ્વરે સ્પષ્ટપણે આદમ અને હવાને દોષરહિત સર્જનની વ્યક્તિગત સંભાળ સોંપી હતી. (જુઓ. ઉત્પત્તિ ૨:૭-૯, ૧૫) પ્રાણીઓના નામકરણથી માંડીને વાડીને  સાચવવા, અને પૃથ્વીને બાળકોથી ભરી દેવા સુધી, ઈશ્વર જાણે છે કે આપણે અહીં તેમના વતી કામ કરવાના છીએ.

તે આપણને સંસાધનોથી પણ આશીર્વાદ આપે છે, પરંતુ આપણે તેઓ જ છીએ જેમને તેમણે તેમનું સંચાલન કરવાની જવાબદારી સોંપી છે, જેમ કે પૈસા એકઠા કરવા, ચેક લખવા, ઈલેક્ટ્રોનિક સાધનોથી ટ્રાન્સફર કરવા, બજેટ બનાવવા અથવા આપણા દશાંશ અને અર્પણો સાબ્બાથની સવારે દેવળમાં લાવવા.દેવ આપણને પ્રોત્સાહિત કરે છે કે તેમણે આપણને આપેલા સંસાધનો આપણી પોતાની જરૂરિયાતો માટે, અન્યની જરૂરિયાતો માટે અને તેમના કામની પ્રગતિ માટે વાપરીએ.આશ્ચર્યજનક લાગે છે, આપણે તે છીએ જેમનેદેવે તેમના બાળકોને ઉછેરવા, તેમની ઇમારતો બનાવવા અને આવનારી પેઢીઓને શિક્ષિત કરવાની જવાબદારી સોંપી છે.

આ અઠવાડિયાના અભ્યાસમાં, આપણે દેવનાં પરિવારનો એક ભાગ બનવાના વિશેષાધિકારો અને જવાબદારીઓની શોધ કરીશું.