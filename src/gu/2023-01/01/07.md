---
title:  વધુ વિચાર
date:   06/01/2023
---

"દેવનું  હૃદય તેમના પૃથ્વી પરના બાળકો માટે મૃત્યુ કરતાં વધુ મજબૂત પ્રેમ સાથે ઝંખે છે. તેમના પુત્રનો ત્યાગ કરીને, તેમણે એક ભેટમાં આપણા માટે આખું સ્વર્ગ રાખ્યું છે. તારણહારનું જીવન અને મૃત્યુ અને મધ્યસ્થી, દેવદૂતોની  સુવાર્તા, આત્માની વિનંતી, અને બધા દ્વારા ઉપર કામ કરતા પિતા, સ્વર્ગીય માણસોની અવિરત રુચિ, - આ બધું માણસના તારણને અર્થે નોંધાયેલ છે." -એલન જી. વ્હાઇટ, સ્ટેપ્સ ટુ ક્રાઇસ્ટ, પાનું.૨૧.

"જો તમે સ્વયંનો ત્યાગ કર્યો છે અને તમારી જાતને ખ્રિસ્તને સોંપી દીધી છે, તો તમે દેવના કુટુંબના સભ્ય છો, અને પિતાના ઘરની દરેક વસ્તુ તમારા માટે છે. દેવના બધા ખજાના તમારા માટે ખુલ્લા છે, બંને વિશ્વ જે અત્યારે છે અને જે આવનાર છે. દેવદૂતોની સેવા, તેમના આત્માની ભેટ, તેમના સેવકોની મજૂરી - બધું તમારા માટે છે. વિશ્વ, જેમાં બધું જ છે, જ્યાં સુધી તે તમારું ભલું કરી શકે ત્યાં સુધી તમારું છે.”—એલન જી. વ્હાઇટ, થોટ્સ ફ્રોમ ધ માઉન્ટ ઓફ બ્લેસિંગ, પૃષ્ઠ. ૧૧૦.

**ચર્ચા માટેનાપ્રશ્નો**:

`દેવની  તેમના બાળકોને આપેલી આ બધી અદ્ભુત ભેટો સાથે, આપણે ગીતકર્તાની જેમ પૂછવા માટે મજબૂર થઈએ છીએ, "મારા પ્રત્યેના તેમના બધા ઉપકારો  માટે હું દેવને  શું આપું?" (ગીત. ૧૧૬:૧૨)તમારા આધ્યાત્મિક અને દુન્યવી જીવનમાં તમને મળેલ ઈશ્વરના આશીર્વાદ અને ભેટોની સૂચિ બનાવો, અને તેને તમારા વર્ગ સાથે વહેંચવા માટે તૈયાર રહો. તમારે ખરેખર ઈશ્વરના કેટલા આભારી હોવું જોઈએ તે વિશે આ તમને શું શીખવે છે?`

`જો કે આપણે ઈશ્વર  વિશે  યોગ્ય રીતે વિચારીએ છીએ, અને,  શાસ્ત્ર વારંવાર શીખવે છે કે તેઆપણા સર્જક છે, આપણા પાલનહાર પણ છે. (જુઓ, હેબ્રી.૧:૩; અયૂબ ૩૮:૩૩-૩૭; ગીત. ૧૩૫:૬, ૭; કોલોસી. ૧:૧૭; પ્રેરિતોનાં કૃત્યો ૧૭:૨૮; ૨ પીત્તર.૩:૭.)આકાશમાંના તારાથી લઈનેવિશ્વો, આપણા હૃદયના ધબકારા સુધી, તમામ જાણીતા પદાર્થોને બનાવેલા અણુ માળખાને એકસાથે રાખતા દળો સુધી, તે ફક્ત દેવની ટકાવી રાખનાર શક્તિ છે જે તેમને અસ્તિત્વમાં રાખે છે.આ બાઈબલના સત્યએ આપણને ઈશ્વર પ્રત્યેની આપણી જવાબદારીઓ શું છે તે સમજવામાં કેવી રીતે મદદ કરવી જોઈએ, તેમણે આપણને જે કંઈ આપ્યું છે તેનો આપણે કેવી રીતે ઉપયોગ કરીએ છીએ?આ વાસ્તવિકતા આપણને આપણા જીવન અને આપણા જીવનના હેતુને યોગ્ય દ્રશ્યમાં  રાખવામાં કેવી રીતે મદદ કરે છે?`

`આ પાઠ વિશે વાત કરવામાં આવી હતી કે શા માટે દેવે આપણને આપેલા બધામાંથી, ઈસુ અને તારણની  યોજના એ બધાની સૌથી મોટી ભેટ છે. તે  શા માટે સાચું છે?જો આપણી પાસે તે ન હોય અને તે આપણને આપેલી મહાન આશા ન હોય તો આપણી પાસે શું હશે? એક નાસ્તિક લેખકે મનુષ્યોને “વિખેરાઈ ગયેલા હાડકાં પર બગાડતા માંસના શિકાર” સિવાય બીજું કંઈ દર્શાવ્યું નહિ.સુવાર્તાની ભેટ વિના, તેમની પાસે કોઈ બાબત હશે?શા માટે?`