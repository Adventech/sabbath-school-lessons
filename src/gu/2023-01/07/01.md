---
title:  બહુ નાનોઓમાંના એકને
date:   11/02/2023
---

### આ સપ્તાહનો શાસ્ત્રાભ્યાસ
લુક ૪:૧૬-૧૯; યશાયાહ ૬૨:૧, ૨; પુનર્નિયમ ૧૫:૧૧; માત્થી ૧૯:૧૬;૨૨; લુક ૧૯:૧-૧૦; અયૂબ ૨૯:૧૨-૧૬.

> <p>સ્મૃતિસૂત્ર</p>
> ”ત્યારે રાજા પોતાનીજમણી તરફનાઓને કહેશે, કે મારા બાપના આશીર્વાદીતો આવો, જે રાજ્ય જગતનો પાયો નાખ્યા અગાઉ તમારે સારું તૈયાર કરેલું છે તેનો વારસો લો.”(માત્થી૨૫:૩૪)
બાઇબલ ઘણીવાર અજાણ્યાઓ (ક્યારેક વિદેશી કહેવાય છે), અનાથ અને વિધવાઓ વિશે બોલે છે. આ જૂથ તે હોઈ શકે છે જેમને ઈસુએ "આ મારા ભાઈઓમાંના બહુ નાના" તરીકે ઉલ્લેખ કર્યો છે (માત્થી ૨૫:૪૦)

આજે આપણે આ લોકોને કેવી રીતે ઓળખી શકીએ? બાઇબલ સમયની અજાણી વ્યક્તિઓ એવી વ્યક્તિઓ હતી કે જેમણે યુદ્ધ કે દુષ્કાળને લીધે પોતાનું વતન છોડવું પડ્યું હતું. આપણા સમયમાં સમાન લાખો શરણાર્થીઓ હોઈ શકે છે જેઓ એવા સંજોગોને કારણે નિરાધાર બન્યા છે કે જેમાં તેઓએ રહેવાનું પસંદ કર્યું ન હતું.

અનાથ એવા બાળકો છે કે જેમણે યુદ્ધ, અકસ્માત અથવા માંદગી દ્વારા પિતા ગુમાવ્યા છે. આ જૂથમાં એવા લોકોનો પણ સમાવેશ થઈ શકે છે જેમના પિતા જેલમાં હોય અથવા અન્યથા ગેરહાજર હોય. સેવાનું કેવું વ્યાપક ક્ષેત્ર અહીં પ્રગટ થયું છે.

વિધવાઓ એવી છે કે જેમણે અનાથ જેવા જ કારણોસર પોતાના જીવનસાથી ગુમાવ્યા છે. ઘણા એકલ-માતા-પિતા પરિવારના વડા છે અને દેવળ જે મદદ આપી શકે, તેનો ઉપયોગ કરી શકે છે.

જેમ આપણે આ અઠવાડિયે જોઈશું તેમ, કારણ કે આપણે દેવના વ્યવસાયના સંચાલક છીએ, ગરીબોને મદદ કરવી એ માત્ર એક વિકલ્પ નથી. ઈસુના ઉદાહરણને અનુસરવું અને તેમની આજ્ઞાઓનું પાલન કરવું તે છે.