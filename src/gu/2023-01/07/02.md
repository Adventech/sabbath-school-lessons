---
title:  ઈસુનું જીવન અને સેવાકાર્ય
date:   12/02/2023
---

ઈસુના જાહેર સેવાકાર્યની શરૂઆતમાં, તેમણે ગાલીલ પ્રદેશના નાઝરેથમાંપ્રવાસ કર્યો. આ તેમનું વતન હતું, અને સ્થાનિક લોકોએ તેમના કામ અને ચમત્કારો વિશે પહેલેથી જ સાંભળ્યું હતું. તેમના રિવાજ પ્રમાણે, ઈસુએ સભાસ્થાનમાં સાબ્બાથનીસેવાઓમાં હાજરી આપી હતી.જો કે ઈસુ કાર્યકારી રાબ્બી ન હતા, તેમ છતાં પરિચારકે તેમને યશાયાહનું ઓળિયુંઆપ્યું અને તેમને શાસ્ત્ર વાંચન કરવા કહ્યું. ઈસુએ યશાયાહ ૬૧:૧, ૨ વાંચ્યું.

`લુક ૪:૧૬-૧૯ વાંચો અને તેની યશાયાહ ૬૧:૧, ૨ સાથે સરખામણી કરો (લુક ૭:૧૯-૨૩ પણ જુઓ). તમને શું લાગે છે કે ઈસુએ આ વિશિષ્ટ શાસ્ત્ર કેમ પસંદ કર્યું?શા માટે યશાયાહની આ કલમોને મસીહાનીક તરીકે ગણવામાં આવશે?તેઓએ મસીહના કાર્ય વિશે શું જાહેર કર્યું?`

કારણ કે ધાર્મિક નેતાઓએ દેખીતી રીતે એવી ભવિષ્યવાણીઓની અવગણના કરી હતી કે જેણે પીડિત મસીહા વિશે વાત કરી હતી અને તેમના બીજા આગમનના મહિમા તરફ ધ્યાન દોરતા તેનો ખોટો ઉપયોગ કર્યો હતો (જે આપણને ભવિષ્યવાણી ખરેખર કેટલી મહત્વની છે તેની સમજણ ને યાદ અપાવે છે), મોટાભાગના લોકો ખોટા વિચારને માનતા હતા કે મસીહાનું લક્ષ્યાંકઇઝરાયેલને તેના વિજેતાઓ અને જુલમ કરનારાઓ, રૂમી સલ્તનતથી મુક્ત કરવાનું હતું.મસીહનું લક્ષ્યાંક વિધાન યશાયાહ ૬૧:૧, ૨ માંથી આવ્યું છે તેવું વિચારવું ખરેખર આઘાતજનક બન્યું હશે.

સામાન્ય રીતે ગરીબોને અનૈતિક અધિકારીઓ જેમ કે કરવેરા વસૂલનારાઓ, ધંધાર્થીઓ અને તેમના પોતાના પડોશીઓ દ્વારા નીચા જોવામાં આવતા હતા. સામાન્ય રીતે એવું માનવામાં આવતું હતું કે ગરીબી એ દેવનો શાપ છે અને તેમની કમનસીબ સ્થિતિ તેમની પોતાની ભૂલોના લીધે હોવી જોઈએ. આ માનસિકતા સાથે, થોડા લોકોને ગરીબો અને તેમની દુ:ખી દુર્દશા માટે કંઇક ચિંતા હતી.

તેમ છતાં, ગરીબો માટેનો ઇસુનો પ્રેમ તેમના મસીહાશીપનો સૌથી મોટો પુરાવો હતો, જેમ કે ઇસુએ યોહાન બાપ્તિસમાના તેમના મસીહા તરીકેના પ્રશ્નનો કેવી રીતે જવાબ આપ્યો તે જોવામાં આવ્યું હતું (જુઓ.માત્થી ૧૧;૧-૬).”તારણહારના શિષ્યોની જેમ, યોહાન બાપ્તિસમા ખ્રિસ્તના રાજ્યની પ્રકૃતિને સમજી શક્યા ન હતા. તેને અપેક્ષા હતી કે ઈસુ દાઉદનું સિંહાસન લેશે; અને જેમ જેમ સમય વીતતો ગયો, અને તારણહારે રાજાની સત્તા માટે કોઈ દાવો નકર્યો, ત્યારે યોહાન મૂંઝવણમાં આવી ગયો, પરેશાન થઈ ગયો હતો.”—એલન જી. વ્હાઇટ, ધ ડિઝાયર ઓફ એજીસ, પૃષ્ઠ. ૨૧૫.

`"દેવ અને પિતા સમક્ષ શુદ્ધ અને નિર્દોષ ધર્મ આ છે: અનાથ અને વિધવાઓની તેમની મુશ્કેલીમાં મુલાકાત લેવી, અને પોતાને વિશ્વથી નિષ્કલંક રાખવા" (યાકૂબ ૧:૨૭). આ કલમ આપણને આપણી ધાર્મિક પ્રાથમિકતાઓ નક્કી કરવામાં કેવી રીતે મદદ કરી શકે?`