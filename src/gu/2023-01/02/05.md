---
title:  દશાંશનો કરાર
date:   11/01/2023
---

દશાંશની પ્રથા અને દેવ  સાથેના આપણા સંબંધ વચ્ચે ગાઢ આધ્યાત્મિક જોડાણ છે. ઈસ્રાએલીઓએ જ્યારે ઈશ્વરની આજ્ઞા પાળી અને દશાંશમાં વફાદાર રહ્યા ત્યારે તેઓ સમૃદ્ધ થયા. તેનાથી વિપરિત, જ્યારે તેઓએ ન કર્યું ત્યારે તેઓ મુશ્કેલ સમયમાં આવી પડ્યા.તેઓ આજ્ઞાપાલન અને સમૃદ્ધિ, અને પછી આજ્ઞાભંગ અને સમસ્યાઓના ચક્રને અનુસરતા હોય તેવું લાગતું હતું. તે બેવફાઈના આ સમયગાળામાં એક એવો વખત હતો કે દેવે, પ્રબોધક માલાખી દ્વારા, તેમના લોકો સાથે દ્વિપક્ષીય કરારનો પ્રસ્તાવ મૂક્યો હતો.

`માલાખી ૩:૭-૧૧ વાંચો. આ કલમોમાં કયા વચનો અને જવાબદારીઓ જોવા મળે છે?`

ઈશ્વરે લોકોને વચન આપ્યું હતું કે જો તેઓ તેમની પાસે પાછા આવશે, તો તે તેમની પાસે પાછા આવશે. જ્યારે તેઓએ પૂછ્યું કે તેમની પાસે પાછા ફરવાનો અર્થ શું છે, ત્યારે તેમણે સ્પષ્ટપણે કહ્યું, "મને દશાંશ અને અર્પણોથી  લૂંટવાનું બંધ કરો."  તેઓ શાપિત હતા, તે તેમની લૂંટનું કારણ હતું.શાપની  સમસ્યા માટે દેવનો  ઉકેલ અહીં છે:” દશાંશો ભર્યાપૂરા ભંડારમાં લાવો.”(માલાખી૩:૧૦)અને જો તમે આ કરો છો, તો પછી “હું . . . તમારા માટે સ્વર્ગની બારીઓ ખોલીને તમારા માટે એવા આશીર્વાદો રેડી દઈશ  કે તે મેળવવા માટે પૂરતી જગ્યા નહીં હોય” (બાયબલ). જો આપણી પાસે તે મેળવવા માટે પૂરતી જગ્યા નથી, તો આપણી પાસે જે વધારાનું  છે, તેનાથી બીજાઓને મદદ કરી શકીએ અને દેવના હેતુને આગળ વધારવામાં મદદ કરી શકીએ.

“જેણે પોતાના એકના એક પુત્રને આપણા  માટે મરવા માટે આપ્યો, તેમણે આપણી સાથે કરાર કર્યો છે. તે તમને તેમના આશીર્વાદ આપે છે, અને તેના બદલામાં તે ઈચ્છે છે કે તમે તેમને તમારો દશાંશ અને અર્પણો આપો. કોઈ ક્યારેય એવું કહેવાની હિંમત કરશે નહીં કે આ બાબતમાં તે સમજી શકે તેવી કોઈ રીત નથી. દશાંશ અને અર્પણ વિશે દેવની  યોજના માલાખીના ત્રીજા અધ્યાયમાં ચોક્કસપણે જણાવવામાં આવી છે. દેવ  તેમના માનવ કર્તાને તેમની સાથે કરેલા કરારને સાચા રાખવા માટે કહે છે.”—એલન જી. વ્હાઇટ, કાઉન્સેલ્સ ઓન સ્ટુવર્ડશીપ પૃષ્ઠ ૭૫.

યહુદાહના સારા રાજા હિઝકીયાહના શાસન દરમિયાન આજ્ઞાપાલનના સકારાત્મક ચક્રમાંથી એક નોંધાયેલ છે. યહુદામાં એક વાસ્તવિક પુન:જીવન થયું, અને લોકોએ વિશ્વાસપૂર્વક તેમના દશાંશ અને અર્પણો મંદિરના ભંડારમાં પાછા આપવાનું શરૂ કર્યું.એટલું બધું આવ્યું કે મંદિરમાં ઢગલો થઈ ગયો.૨ કાળવૃતાંત ૩૧;૫ જણાવે છે કે જ્યારે લોકો “અનાજ અને દ્રાક્ષારસ, તેલ અને મધ અને ખેતરની બધી ઉપજના પ્રથમ ફળો પુષ્કળ પ્રમાણમાં લાવ્યા ત્યારે શું થયું; અને તેઓ દરેક વસ્તુનો દશાંશ ભાગ પુષ્કળ પ્રમાણમાં લાવ્યા” (બાયબલ).

`તમારા દશાંશો (અથવા તેનો અભાવ) તમારી પોતાની આધ્યાત્મિકતા અને દેવ સાથેના સંબંધ વિશે શું કહે છે?`