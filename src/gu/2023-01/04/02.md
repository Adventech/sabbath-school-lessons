---
title:  આપવા માટે પ્રેરણા
date:   22/01/2023
---

આપણે ઈશ્વરને પ્રેમ કરીએ છીએ કારણ કે તેમણે પહેલા આપણને પ્રેમ કર્યો હતો.આપણું દાન આપણને, ઈસુએ આપેલી તેમની અદ્ભુત ભેટના પ્રતિભાવમાં છે.વાસ્તવમાં, આપણને કહેવામાં આવે છે, “દેવને આપણા અર્પણોની જરૂર નથી. આપણે તેમને આપણી ભેટો દ્વારા સમૃદ્ધ કરી શકતા નથી. ગીતકર્તા કહે છે:‘બધી વસ્તુઓ તમારી પાસેથી આવે છે, અને તમારા પોતાના માંથી અમે તમને આપી છે.'તેમ છતાં દેવ સ્વ-બલિદાન પ્રયાસો દ્વારા તેમની દયાની આપણી કદરને અન્ય લોકો સુધી પહોંચાડવા માટે પરવાનગી આપે છે.આ એકમાત્ર રસ્તો છે જેમાં આપણા માટે પ્રભુપ્રત્યેની કૃતજ્ઞતા અને પ્રેમ પ્રગટ કરવાનું શક્ય છે. તેમણે બીજું કાંઈ આપ્યું નથી.”—એલન જી. વ્હાઇટ, કાઉન્સેલ્સ ઓન સ્ટેવાર્ડશિપ, પૃષ્ઠ.૧૮.

જ્યારે આપણે ઈસુને “આપણા” નાણાં અર્પણ કરીએ છીએ, ત્યારે તે ખરેખર તેમના અને અન્ય લોકો માટેના આપણા પ્રેમને મજબૂત બનાવે છે. તેથી, નાણાં વાસ્તવિક રીતે સારી શક્તિ બની શકે છે. ઈસુએ અન્ય વિષયો કરતાં નાણા અને સંપત્તિ વિશે સમજાવવા વધુ સમય વિતાવ્યો.માત્થી, માર્ક અને લુક દરેક છમાંથી એક કલમ નાણાં વિશે છે. સુવાર્તાના સારા સમાચાર એ છે કે પ્રભુ આપણને નાણાના દુરુપયોગ અને પ્રેમથી બચાવી શકે છે.

`વાંચો, માત્થી ૬:૩૧-૩૪ અને પુનર્નિયમ ૨૮:૧-૧૪ જો આપણે તેમની આજ્ઞા પાળીએ તો ઈશ્વર આપણા માટે શું કરવાનું વચન આપે છે? શું ઈશ્વરના વચનોનો દાવો કરવો એ આપણા તરફથી સ્વાર્થ છે?`

આપણા અર્પણો દેવ માટે આત્મ-બલિદાનની આપણી તૈયારીનો પુરાવો છે. તેઓ એક ઊંડો આધ્યાત્મિક અનુભવ હોઈ શકે છે, એ હકીકતની અભિવ્યક્તિ કે આપણું જીવન સંપૂર્ણ રીતે દેવને આપણા સ્વામી તરીકે સમર્પિત છે.આપણા માટે, અંગ્રેજી રૂઢિપ્રયોગ કહે છે તેમ, તે "આપણા પૈસા જ્યાં આપણું મોં છે ત્યાં મૂકે છે." તમે કહી શકો છો કે તમે દેવને પ્રેમ કરો છો, પરંતુ ઉદાર દાનો તે પ્રેમને પ્રગટ કરવામાં (અને મજબૂત પણ) મદદ કરે છે.

અર્પણ એવા હૃદયમાંથી આવે છે જે વ્યક્તિગત પ્રભુ પર વિશ્વાસ રાખે છે જે સતત આપણી જરૂરિયાતો પૂરી પાડે છે કારણ કે તે શ્રેષ્ઠ જ આપે છે.આપણા અર્પણો એ વિશ્વાસ પર આધાર રાખે છે કે આપણને ખ્રિસ્તમાં તારણની ખાતરી મળી છે.તેઓ મનમનામણા અથવા દેવની સ્વીકૃતિની શોધ નથી. તેના બદલે, આપણા અર્પણો એવા હૃદયમાંથી વહે છે જેણે ખ્રિસ્તને કૃપા અને તારણના એકમાત્ર અને પૂરતા માધ્યમ તરીકે વિશ્વાસ દ્વારા સ્વીકાર્યો છે.

`૨ કોરીંથી ૯:૬, ૭ વાંચો. અહીં પ્રભુ આપણને શું કહે છે? "તેના હૃદયના ઉદ્દેશ્યો" તરીકે આપવાનો શું અર્થ થાય છે?આપણે રાજીખુશીથી આપવાનું કેવી રીતે શીખી શકીએ?`