---
title:  અર્પણો માટે કયો ભાગ?
date:   23/01/2023
---

`પુનર્નિયમ ૧૬:૧૭ વાંચો. ટકાવારી કરતાં, દેવ આપણા અર્પણોની રકમ માટે કયો માપદંડ આપે છે?`

આપણા અર્પણો એ જીવનની વિપુલ ભેટો, તારણ, ભરણપોષણ અને અનેક પ્રકારના સતત આશીર્વાદ માટે દેવ પ્રત્યેની આપણી કૃતજ્ઞતાની સ્વીકૃતિ અને અભિવ્યક્તિ છે. તેથી, જેમ આપણે ઉપરના ફકરામાં નોંધ્યું છે તેમ, આપણા અર્પણની રકમ આપણને જે આશીર્વાદ આપવામાં આવ્યા છે તેના પર આધારિત છે.

"જેને ઘણું આપવામાં આવે છે, તેની પાસેથી ઘણું માંગવામાં આવશે" (લ્યુક ૧૨:૪૮)

`ગીતશાસ્ત્ર ૧૧૬:૧૨-૧૪ વાંચો. આપણે કલમ ૧૨ માં પૂછાયેલા પ્રશ્નનો જવાબ કેવી રીતે આપવાનો છે? નાણાં જવાબ સાથે કેવી રીતે બંધબેસે છે?`

દેવે આપેલા બધા આશીર્વાદો માટે આપણે ક્યારેય ચૂકવણી કરી શકીએ? સરળ જવાબ એ છે કે આપણે ક્યારેય કરી શક્તા નથી. આપણે એક જે શ્રેષ્ઠ કરી શકીએ છીએ તે દેવના હેતુ માટે અને આપણા સાથી મનુષ્યોને મદદ કરવા માટે ઉદાર બનવું છે.જ્યારે ઈસુએ તેમના શિષ્યોને સુવાર્તા પ્રગટ કરવા મોકલ્યા, ત્યારે તેમણે તેઓને કહ્યું, "તમે મફત પામ્યાં, મફતઆપો” (માત્થી ૧૦:૮).આપણા દાનો ખ્રિસ્ત જેવું વ્યક્તિત્વ કેળવવાના વિકાસમાં ફાળો આપે છે. આપણે સ્વાર્થથી પ્રેમમાં બદલાઈ જઈએ; આપણે બીજાઓ માટે ખ્રિસ્તે જેમ ચિંતા કરી તેમ આપણે પણ કરીએ.

ચાલો આપણે હંમેશા યાદ રાખીએ કે “કેમકે દેવે જગત પર એટલો પ્રેમ . . ., અનંત જીવન પામે" (જુઓ યોહાન ૩:૧૬). તેનાથી વિપરિત-જેટલી ચોક્કસ રીતે દિવસ પછી રાત આવે છે-તેટલું આપણે આપણા માટે વધુ સંગ્રહ કરીશું, આપણે આપણા પોતાના હૃદયમાં વધુ સ્વાર્થી બનીશું, અને આપણે પણ વધુ દુઃખી થઈશું.

આપણે કેટલી રકમ આપીએ છીએ અને કઈ સંસ્થાને આપણી ભેટ મળે છે તે નક્કી કરવાનું આપણા પર છે. પરંતુ દેવને અર્પણ કરવું એ આધ્યાત્મિક અને નૈતિક ખ્રિસ્તી ફરજ છે. આની અવગણના કરવી એ આપણી જાતને કદાચ, આપણે સમજીએ તે કરતાં પણ વધુઆધ્યાત્મિક નુકસાન પહોંચાડવાનું છે.

`તમારા અર્પણો, અને તેમને આપવા વિશે તમારું વલણ, દેવ સાથેના તમારા સંબંધ વિશે શું સ્પષ્ટ કરે છે?`