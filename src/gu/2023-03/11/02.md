---
title:  બાળકોને સલાહ
date:   03/09/2023
---

`પાઉલ બાળકોને કઈ સલાહ આપે છે અને તે જૂના કરારમાંથી તે સલાહને કેવી રીતે સમર્થન આપે છે? એફેસી.૬:૧-૩, (માત્થી ૧૮:૧-૫,૧૦; માર્ક ૧૦:૧૩-૧૬ પણ જુઓ.)`

બાળકોને પાઉલની સલાહની  સંપૂર્ણ કદર કરવા માટે,આપણે કલ્પના કરવી જોઈએ કે તે એફેસસના સમૃદ્ધ મહાનગરના ઘર ચર્ચોમાં વાંચવામાં આવે છે."બાળકો" (ગ્રીક,તા ટેકના) શબ્દ વયની વિશાળ શ્રેણીને સંદર્ભિત કરી શકે છે,કારણ કે પિતા ૬૦(ગ્રીક પરંપરામાં) અથવા તેમના મૃત્યુ (રૂમી) ના થાય ત્યાં સુધી બાળકો પિતાની સત્તા હેઠળ રહે છે.આ બાળકો,જોકે,પિતૃત્વ  પ્રશિક્ષણ હેઠળ રહેવા માટે એટલા નાના છે (એફેસી. ૬:૪) પરંતુ તેઓ પોતાની રીતે શિષ્ય બની શકે તેટલા વૃદ્ધ છે.

આપણે પાઉલને ખ્રિસ્તી મંડળોમાં ભક્તિ કરતા બાળકોને વિનંતી કરતા સાંભળીએ છીએ કે તેઓ તેમના માતા-પિતાને માન આપે  અને  “પ્રભુમાં” એટલે કે ખ્રિસ્તમાં આજ્ઞા પાળે(સરખાવો એફેસી.૫:૨૨;એફેસી. ૬:૪,૫,૭-૯ ).બાળકોને ખ્રિસ્તના શિષ્યો તરીકે માન આપવા અને સ્તુતિમાં  સક્રિય સહભાગીઓ તરીકે સામેલ કરવા માટે આપણને અહીં તેડું આપવામાં આવ્યું છે. આ ફકરો  વાલીપણા માટે અને બાળકોનની સુવાર્તા  માટે પાયારૂપ બનાવે છે.

પાઊલની આજ્ઞા પાળવાનો આદેશ એ સંપૂર્ણ નથી. જ્યારે માતા-પિતાની આજ્ઞાઓ "ખ્રિસ્તની જરૂરિયાતોનો વિરોધાભાસ કરે છે,તો પછી,ભલે તે દુઃખદાયક હોય,તેઓએ [બાળકો] દેવની આજ્ઞા પાળવી જોઈએ અને તેની સાથેના પરિણામો પર વિશ્વાસ રાખવો જોઈએ." -એલેન જી. વ્હાઇટ,ધ એડવેન્ટિસ્ટ હોમ,પૃષ્ઠ. ૨૯૩.

પાઉલ ખ્રિસ્તી વિશ્વાસીઓ માટે શિખામણના માર્ગ  તરીકે દસ આજ્ઞાઓ પર  ભાર મૂકે છે તે ઉચ્ચ મૂલ્યની સાક્ષી આપતા,પાંચમી આજ્ઞાને ટાંકીને બાળકોના તેમના ઉપદેશને પૂર્ણ કરે છે (એફેસી. ૪:૧-૬:૯;ખાસ કરીને એફેસી. ૪:૨૫,૨૮;એફેસી. ૫:૩-૧૪).તે અવતરણ શરૂ કરે છે (‘”તમારા પિતા અને માતાનું સન્માન કરો’”એફેસી. ૬:૨),તેમાં એક સંપાદકીય ટિપ્પણી (“જે વચન સાથેની પ્રથમ આજ્ઞા છે” એફેસી.૬:૨),અને પછી અવતરણ પૂર્ણ કરે છે (‘”એ સારું કે તારું કલ્યાણ થાય,અને પૃથ્વી પર તારું આયુષ્ય લાંબુ થાય’“એફેસી. ૬:૩)પાંચમી આજ્ઞા સાક્ષી આપે છે કે માતા-પિતાનું સન્માન કરવું એ મનુષ્યોના વિકાસ માટે ઈશ્વરની રચનાનો એક ભાગ છે. માતાપિતા માટે આદર,તેઓ ભલે અપૂર્ણ હોય,સ્વાસ્થ્ય અને સુખાકારીને પ્રોત્સાહન આપવામાં મદદ કરશે.

`આ કલમો કૌટુંબિક સંબંધો કેટલા મહત્વપૂર્ણ છે તે કેવી રીતે મજબૂત કરે છે?`