---
title:  માતાપિતાને સલાહ
date:   04/09/2023
---

`એફેસી ૬:૪ અને કોલોસી ૩:૨૧ ની સરખામણી કરો. કોલોસી ૩:૨૧ બાળકોને ચીડવવાથી દૂર રહેવા માટે કઈ પ્રેરણા આપે છે?`

સિરાચ,પાઉલના જમાનામાં ઉપલબ્ધ યહૂદી દસ્તાવેજ,પિતાને તેમના પુત્રોની કેળવણી  વિશે સલાહ આપે છે: “જે પોતાના પુત્રને પ્રેમ કરે છે તે તેને વારંવાર ચાબુક મારશે. . . . બાળકને લાડ લડાવો,અને તે તમને ભયભીત કરશે;તેની સાથે રમો,અને તે તમને દુઃખી કરશે,તમારા પુત્રને તાલીમ  આપો અને તેની ઝૂંસરી ભારે કરો,જેથી તમે તેની નિર્લજ્જતાથી નારાજ ન થાઓ" (સિરાચ ૩૦:૧,૯,૧૩).

પાઉલની સલાહ ખૂબ જ અલગ અવાજ  ધરાવે છે. તે પ્રથમ પિતાઓને નકારાત્મક આદેશ સંબોધે છે: "તમારા બાળકોને ગુસ્સે ન કરો,” ત્યારબાદ સકારાત્મક,“ તેમને પ્રભુના બોધમાં તથા  શિસ્તમાં  ઉછેરો. " (એફેસી.૬:૪)પાઉલના  સમયમાં,પિતા પાસે તેમના બાળકો પર સંપૂર્ણ કાનૂની સત્તા હતી,જે તેમની મિલકત તરીકે ગણવામાં આવતી હતી.પિતાને તેમના બાળકો પર હિંસક સજા,મૃત્યુ પણ,લાદવાનો અધિકાર હતો. ખરેખર.કેટલીક બાબતોમાં તેમના બાળકો પર પિતાની સત્તા તેમના ગુલામો પરના માલિકની સત્તા કરતાં વધી ગઈ હતી.પાઉલ  આવી શક્તિને સમર્થન આપતા નથી પરંતુ હિંમતભેર સ્પષ્ટતા કરી રહ્યા છે અને પારિવારિક સંબંધોને ફરીથી આકાર આપી રહ્યા છે. ખ્રિસ્ત પ્રત્યેની સર્વોચ્ચ વફાદારીના સંદર્ભમાં,પાઉલ  ખ્રિસ્તી પિતાઓને તેમની શક્તિના ઉપયોગ પર પુનર્વિચાર કરવા આમંત્રણ આપે છે,કારણ કે જે બાળકો ગુસ્સે થાય છે તેઓ "પ્રભુની શિસ્ત અને સૂચના" સ્વીકારવા માટે યોગ્ય સ્થિતિમાં નહીં હોય.  (એફેસી. ૬:૪)

"પિતાઓ અને માતાઓ,ઘરમાં તમે દેવના  સ્વભાવનું પ્રતિનિધિત્વ કરવાના છો. તમારે આજ્ઞાપાલનની જરૂર છે,શબ્દોના તોફાનથી નહીં,પરંતુ દયાળુ,પ્રેમાળ રીતે. . . .

"ઘરમાં સુખદ બનો. અપવિત્ર ગુસ્સો જગાડનાર દરેક શબ્દને સંયમિત કરો. ‘પિતાઓ,તમારા બાળકોને ચીડવો નહીં,’એ દૈવી આદેશ છે. . . .

“માતાપિતાની ઉગ્રતા અથવા જુલમ અથવા બાળકના જેવાં  આજ્ઞાભંગ માટે દેવના વચનોમાં કોઈ લાયસન્સ આપવામાં આવ્યું નથી. ઈશ્વરનો નિયમ,ગૃહજીવનમાં અને રાષ્ટ્રોની સરકારમાં,અનંત પ્રેમના હૃદયમાંથી વહે છે.”—એલેન જી. વ્હાઇટ,ચાઇલ્ડ ગાઇડન્સ,પૃષ્ઠ. ૨૫૯.

`જો કે અહીં પાઠનો સંદર્ભ માતા-પિતા અને બાળકો સાથે સંબંધિત છે, આ કલમોમાંથી કયા સિદ્ધાંતો લઈ શકાય છે જે અસર કરે છે કે આપણે અન્ય તમામ લોકો સાથે કેવી રીતે વ્યવહાર કરવો જોઈએ?`