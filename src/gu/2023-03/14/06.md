---
title:  આપણે કૃપા  પ્રાપ્તકર્તા અને આપનારા છીએ
date:   28/09/2023
---

`જેમ જેમ તમે એફેસી. ૫ વાંચો છો તેમ,પાઉલ આપણને અન્ય લોકો સાથેના સંબંધોમાં સુવાર્તાને  જીવવા માટે કેવી રીતે કહે છે તેના પર વિચાર કરો. તેના કયા ઉપદેશો તમારા માટે ખાસ કરીને અર્થપૂર્ણ છે?`

જો તમે એફેસી ૫ ને આરંભથી  વાંચવાનું શરૂ કરો છો,તો તમે મહત્વપૂર્ણ વિષયવસ્તુની સંપૂર્ણ શક્તિ ચૂકી શકો છો. તેથી તેના બદલે એફેસી ૪:૩૨  થી શરુ  કરો,જેમાં પાઉલ એફેસીઓને કહે છે કે "એકબીજા પ્રત્યે માયાળુ,કરુણાળૂ  થાઓ,એકબીજાને ક્ષમા કરો,જેમ ખ્રિસ્તમાં દેવે પણ તમને  માફી બક્ષી તેમ તમે એકબીજાને ક્ષમા કરો."

વિશ્વાસીઓ તરીકે,આપણે દેવની  ક્ષમા અને આપણા  પ્રત્યેની કૃપા દ્વારા અન્ય લોકો પ્રત્યેના આપણા  વર્તનને નમૂના રૂપ બનાવવા માટે કહેવામાં આવે છે. આપણે દેવનું અનુકરણ કરવાનું છે! (સરખાવો માત્થી ૫:૪૩-૪૮)

પાઉલ  આ અનુકરણ-ધ-લવ-ઓફ-ગોડ(દેવનો પ્રેમ) જીવનશૈલીને  સામાન્ય,મૂર્તિપૂજક અભિગમ સાથે વિરોધાભાસ આપે છે. ઈશ્વરના કુટુંબમાં બીજાઓને ભાઈઓ કે બહેનો તરીકે ગણવાને બદલે,મનુષ્યો પણ ઘણીવાર પોતાના જાતીય આનંદ માટે બીજાઓનો ઉપયોગ કરે છે અને પછી તેના વિશે બડાઈ મારતા હોય છે (એફેસી. ૫:૩,૪).તે ચેતવણી આપે છે કે દેવ  જે નવી દુનિયાની યોજના બનાવી રહ્યા છે તેમાં આવા અભિગમનું કોઈ ભવિષ્ય નથી (એફેસી. ૫:૫-૭).

તેના બદલે,વિશ્વાસીઓએ તેમના ભૂતકાળના અંધકારમાંથી પાછા ફરવું અને પિતાના પ્રેમની નકલ કરીને "પ્રકાશના બાળકો તરીકે ચાલવાનું" (એફેસી.૫:૮-૧૦) છે.ફરીથી,પાઊલ આપણને "ગુપ્ત રીતે" કરવામાં આવેલા "અંધકારના કાર્યો"થી દૂર રહેવા  ચેતવણી આપે છે (એફેસી. ૫:૧૧,૧૨). તેનાથી વિપરીત,આપણે ખ્રિસ્તના પ્રકાશમાં જીવવાનું છે (એફેસી.૫:૧૩,૧૪). નશામાં આપણું જીવન બરબાદ કરવાને બદલે,આપણે દેવનો  તેમના પ્રેમ માટે આભાર માનીને "સમયનો ઉદ્ધાર" કરીશું (જુઓ એફે. ૫:૧૫-૨૧).

પાઊલ ખ્રિસ્તી પતિ-પત્નીઓને સલાહ આપતાં ઈશ્વરના પ્રેમનું અનુકરણ કરવા તેમના વિષયવસ્તુને વિસ્તૃત કરે છે. મંડળીમાટે ખ્રિસ્તનું આત્મ-બલિદાન, પ્રેમ ખ્રિસ્તી પતિઓ માટે નમૂનારૂપ બને છે (એફેસી.૫:૧૫-૩૩),જ્યારે ખ્રિસ્ત પ્રત્યે મંડળીનીવફાદારી ખ્રિસ્તી પત્નીઓ માટે નમૂનારૂપ બને છે (એફેસી.૫:૨૨-૨૪). માનવ લૈંગિકતાની ભેટને  બદનામ અને સ્વાર્થી રીતે ઉપયોગ કરવાને બદલે,એક ખ્રિસ્તી પતિ-પત્ની "એક દેહ" બનવા પર ધ્યાન કેન્દ્રિત કરે છે અને એકબીજાને મૂલ્યવાન કરે છે (એફેસી. ૫:૨૮-૩૩).

"પ્રિય બાળકો તરીકે દેવનું અનુકરણ કરનારા બનો" (એફેસી.૫:૧). દેવની  કૃપાથી,આજે તમને અન્ય લોકો સાથેના તમારા સંબંધોમાં તે ઉપદેશને જીવી બતાવવા  માટે બોલાવવામાં આવ્યા છે.

`એફેસી.૫:૨, જે આપણને "પ્રેમમાં ચાલવા" કહે છે, તે "ઈશ્વરનું અનુકરણ કરનારા" હોવા વિશે એફેસી.૫:૧ માં પાઉલના કહેવાનો શું અર્થ થાય છે તે સમજવામાં કેવી રીતે મદદ કરે છે?`