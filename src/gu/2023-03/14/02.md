---
title:  આપણે ખ્રિસ્તમાં આશીર્વાદિત છીએ
date:   24/09/2023
---

કોઈએ એફેસીના પત્રને  નવા કરારના આલ્પ્સ તરીકે વર્ણવ્યો  છે. પાઉલ,આપણા પર્વતારોહણ માર્ગદર્શક,આપણને એફેસી.૧ માં ઝડપી ચઢાણ પર લઈ જાય છે. આપણે શિખર પરથી નજારો જોઈને ઝડપથી શ્વાસ લેતાં આશ્ચર્યચકિત થઈ જઈએ છીએ.

`એફેસી ૧ પર ચિંતન કરો. ખાસ કરીને તમને શું પ્રેરણા આપે છે? તમે કયા શિખરો જુઓ છો?`

આ દૃશ્ય તારણના ઇતિહાસના સંપૂર્ણ સમયગાળાને આવરી લે છે,અનંતકાળના ભૂતકાળથી,ખ્રિસ્તમાં દેવની કૃપાથી ભરેલી ક્રિયાઓ દ્વારા, ભવિષ્યનાઅનંતકાળ સુધી. વિશ્વાસીઓ માટે દેવની તારણની યોજના  "વિશ્વના મંડાણ અગાઉ" કરવામાં આવેલી દૈવી શક્તિઓને પ્રતિબિંબિત કરે છે (એફેસી.૧:૪),જે હવે આપણા જીવનમાં કાર્ય કરવામાં આવી રહી છે (જુઓ એફેસી. ૧;૭,૮,૧૩,૧૪).આ પૂર્વ-નિર્માણ વ્યૂહરચનાઓ સમયના અંતમાં સંપૂર્ણ રીતે પરિપૂર્ણ થશે (એફેસી. ૧:૯,૧૦).પછી,”સ્વર્ગમાં” અને “પૃથ્વી પર” બંને “બધી વસ્તુઓ” એકત્ર કરવામાં આવશે અથવા ખ્રિસ્તમાં એક થઈ જશે,અને “સમયની સંપૂર્ણતા”  માટેની ઈશ્વરની યોજના પૂર્ણ થશે (એફેસી. ૧:૧૦).પછી,આપણે સંપૂર્ણ રીતે દેવની  રહસ્યમય યોજનાનો અનુભવ કરીશું (એફેસી. ૧:૯). વર્તમાનમાં,આપણે ચોક્કસ હોઈ શકીએ છીએ કે ખ્રિસ્ત-કેન્દ્રિત તારણ  કે જેમાં આપણે દ્રઢ  છીએ તે "બધી વસ્તુઓ" ના ઉદ્ધાર માટેની  દેવની વ્યાપક પહોંચની યોજનાનો એક મહત્વપૂર્ણ ભાગ છે.

જીવનમાં સઘળું પ્રાપ્ત થાય ત્યારે આભાર માનવા પ્રેરણા મળે છે. એફેસી. ૧:૧૫-૧૯  માં,પાઉલ દેવનો આભાર માને છે કારણ કે તે પ્રાર્થના કરે છે કે વિશ્વાસીઓ તારણનો અનુભવ કરી શકે જે દેવે  તેમના માટે આયોજિત કર્યું છે.આપણે આપણી જાતને ખૂબ આગળ વધી રહેલી જોઈ શકીએ  છીએ કારણ કે તે આપણને  પુનરુથાન પામેલા,સ્વર્ગારોહણ પામેલા,ગૌરવી  ખ્રિસ્ત તરફ નિર્દેશ કરે છે,જે સર્વકાળ માટે દરેક કલ્પનાશીલ શક્તિ પર શાસન કરે છે (એફસી.૧:૨૦-૨૩).

ખ્રિસ્ત ઈસુમાં વ્યક્ત કરાયેલ દેવની  કૃપા દ્વારા,આપણે આ સમયે આપણી જાતને જીવનની  ઉંચાઈએ જીવતા જોઈ  શકીએ!

`એફેસી. ૧:૪ આપણને કહે છે કે ખ્રિસ્તે "જગતના મંડાણ આગાઉ આપણને  તેમનામાં પસંદ કર્યા છે, જેથી આપણે પ્રેમમાં તેમની સમક્ષ પવિત્ર અને દોષરહિત રહીએ." તેનો અર્થ શું છે તે વિશે વિચારો. વિશ્વ અસ્તિત્વમાં આવે  તે પહેલાં તેમનામાં પસંદ કરેલ છે! તમારા ઉદ્ધારની ઈશ્વરની ઈચ્છાના સંદર્ભમાં આ તમને કઈ મોટી આશા આપે છે?`