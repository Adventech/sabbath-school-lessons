---
title:  વિશ્વાસની એકતા
date:   27/09/2023
---

`એફેસી. ૪ માં, પાઉલ વિશ્વાસીઓને અમુક વસ્તુઓ કરવાનું બંધ કરવા અને અન્ય બાબતો  નિશ્ચિત કરવા કહે છે. તે વસ્તુઓ શું છે?`

એફેસી ૪ ની  શરૂઆત,અને મંડળીના સભ્યો તરીકે એકબીજાની સંભાળ રાખવા અને સમાપ્ત  પણ તે સાથે થાય છે (એફેસી.૪:૧-૩,૩૨).આ આમંત્રણો વચ્ચે,પાઉલ એ વિચારને મજબૂત સમર્થન આપે છે કે આપણે મંડળીમાંએકતાને મજબૂત કરવી  જોઈએ.તે સાત "એક "ની યાદી સાથે  શરૂઆત કરે છે: એક શરીર,એક આત્મા,એક આશા,એક પ્રભુ (ઈસુ ખ્રિસ્ત),એક વિશ્વાસ,એક બાપ્તિસ્મા,એક દેવ  અને પિતા છે (એફેસી. ૪:૪-૬).આપણે  આ આધ્યાત્મિક વાસ્તવિકતાઓ દ્વારા એકસાથે બંધાયેલા છીએ. હકીકતમાં,આપણે એક છીએ.

જ્યારે એકતા એ ધર્મશાસ્ત્રીય નિશ્ચિતતા છે,તે માટે આપણી સખત મહેનત જરૂરી છે. તેથી આપણે હંમેશા "આત્માની એકતા જાળવવા પ્રયત્નશીલ" રહેવું જોઈએ (એફેસી. ૪:૩)આપણામાંના દરેકે  આમ કરવું  જેથી  એક રીતે આપણે ખ્રિસ્તના શરીરનો સક્રિય "ભાગ" બનીએ (એફેસી. ૪:૭-૧૬).શરીરનો દરેક અવયવ  એક ભેટ તરીકે(કૃપાથી) આપેલ અંગ છે અને તેનો સ્વાસ્થ્યમાં ફાળો હોવો જોઈએ (એફેસી. ૪:૭,૧૬).અને બધાએ પ્રેરિતો,પ્રબોધકો,પ્રચારકો,પાળકો  અને શિક્ષકોના કાર્યથી લાભ મેળવવો જોઈએ (એફેસી. ૪:૧૧,૧૨). આ,સાંધા અને સ્નાયુઓની  જેમ,એક સાથે  કાર્ય ધરાવે છે,જે આપણને ખ્રિસ્તમાં એકસાથે વૃદ્ધિ કરવામાં મદદ કરે છે જે શરીરના વડા છે (એફેસી. ૪:૧૩,૧૫).

તે સમયે,પાઊલે તેઓને એમ પણ કહ્યું હતું કે "આપણે હવે બાળકોના જેવા માણસોની ઠગાઈથી, ભ્રમણામાં નાખવાની કાવતરાંભરેલી યુક્તિથી,દરેક ભિન્ન ભિન્ન મતરૂપી પવનથી ડોલાં ખાનારા તથા આમતેમ ફરનાર ન થઈએ" (એફેસી. ૪:૧૪ ),શબ્દો જે સ્પષ્ટપણે સૂચવે છે કે પ્રારંભિક મંડળીના"લોકોના કપટ" થી કેટલાક આંતરિક સંઘર્ષોનો સામનો કરવો પડ્યો હતો.

જેમ જેમ પાઉલ તેની અંતિમ અપીલ તરફ આગળ વધે છે,“એકબીજા પ્રત્યે માયાળુ,નમ્ર હૃદયવાળા,એકબીજાને માફ કરવા" કહે છે. (એફેસી. ૪:૩૨),તે વિશ્વાસીઓને તેમની અગાઉની કઠોરતા ટાળવા કહે છે (એફેસી.૪:૧૭-૨૪) ) અને ક્રોધ અને કઠોર વાણીથી બચવા માટે,અને તેના બદલે એવી ભાષાનો ઉપયોગ કરવાનું કહે છે,જે ઉન્નતીને સારું હોય અને  સાંભળનારાઓનું કલ્યાણ કરે."  (એફેસી. ૪:૨૫-૩૧).

જ્યારે વસ્તુઓ શાંતિપૂર્ણ હોય ત્યારે એકતા પરનો આ અધ્યાય  વાંચવા માટે ખૂબ  સરળ છે. જ્યારે આપણે કોઈ સંઘર્ષમાં ફસાઈ જઈએ ત્યારે તેને વાંચવું વધુ પડકારજનક અને મહત્વપૂર્ણ છે. શું તમે આજે ખ્રિસ્તના શરીરની એકતાનો અનુભવ કરવાનું યાદ રાખો છો,જે એકતા માટે તે મૃત્યુ પામ્યા હતા?

`સ્થાનિક અને વિશ્વવ્યાપી બંને સ્તરે, આપણે આપણી મંડળીની એકતામાં યોગદાન આપી શકીએ તેવા કયા માર્ગો છે? આપણે જે કરી શકીએ તે કરીએ એ શા માટે મહત્ત્વનું છે?`