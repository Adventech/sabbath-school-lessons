---
title:  વધુવિચાર
date:   04/08/2023
---

એલેન જી. વ્હાઇટ,“મોડર્ન રિવાઇવલ્સ,”ધ ગ્રેટ કોન્ટ્રોવર્સીમાં,પૃષ્ઠ ૪૬૧-૪૭૮.

“આપણે આપણી અપૂરતી  આધ્યાત્મિક સ્થિતિને આપણા લખાણની રજૂઆત સાથે કેવી રીતે સુમેળમાં રાખી શકીએ [એફેસી.૩:૧૪-૧૯] જે જ્ઞાનની પૂર્ણતાનું વર્ણન કરે છે તે ધરાવવાનો આપણો વિશેષાધિકાર છે?સ્વર્ગ આપણને કેવી રીતે જોઈ શકે છે,જેમને દરેક આધ્યાત્મિક અને  દુન્યવી  લાભ મળ્યો છે કે જેનાથી આપણે કૃપામાં વૃદ્ધિ પામી શકીએ,જ્યારે આપણે આપણી તકોમાં સુધારો કર્યો નથી?પ્રેરિતે આ શબ્દો આપણને ચિંતિત કરવા,આપણને છેતરવા અથવા આપણી અપેક્ષાઓ વધારવા માટે લખ્યા ન હતા,

જેથી તે દ્વારા આપણા અનુભવમાં નિરાશા પ્રાપ્ત થાય.જો આપણે ઈશ્વરના રાજ્યના વારસદાર હોઈએ તો આપણે કેવાં હોઈ શકીએ અને કેવાં  હોવું જોઈએ તે બતાવવા માટે તેણે આ શબ્દો લખ્યા.જો આપણને અપૂર્ણ અનુભવ હોય તો આપણે દેવના સેવક કેવી રીતે બની શકીએ?આપણને ખ્રિસ્તીઓના વિશેષાધિકારનું જ્ઞાન છે,અને આપણે ઈશ્વરની વસ્તુઓમાં જે ઊંડી,આધ્યાત્મિક સમજણ મેળવવાની પ્રભુએ ઈચ્છા કરી છે તેની શોધ કરવી જોઈએ.

“શું આપણે ખરેખર બાઇબલમાં વિશ્વાસ કરીએ છીએ?શું આપણે ખરેખર એવું માનીએ છીએ કે આપણે ઈશ્વરનું જ્ઞાન પ્રાપ્ત કરી શકીએ છીએ જે આ લખાણમાં આપણી સમક્ષ રજૂ કરવામાં આવ્યું છે?શું આપણે દેવના મુખમાંથી નીકળતા દરેક વચન પર વિશ્વાસ કરીએ છીએ ?શું આપણે પ્રબોધકો અને પ્રેરિતો દ્વારા બોલાયેલા વચનોમાં વિશ્વાસ કરીએ છીએ,ઈસુ ખ્રિસ્ત દ્વારા,જે બધા પ્રકાશ અને આશીર્વાદના લેખક છે,અને જેમનામાં બધી સમૃદ્ધિ અને સંપૂર્ણતા રહે છે?શું આપણે ખરેખર ઈશ્વરમાં અને તેના પુત્રમાં માનીએ છીએ ?”—એલેન જી. વ્હાઇટ,ધ એડવેન્ટ રિવ્યુ અને સાબ્બાથ  હેરલ્ડ,ઑક્ટોબર ૧,૧૮૮૯.

**ચર્ચા માટેના પ્રશ્નો**

`એફેસી.૩:૨૦,૨૧ માં પાઉલની સ્તુતિની તુલના નવા કરારની અન્ય સ્તુતિ સાથે કરો -રૂમી.૧૧:૩૩-૩૬ ; રૂમી.૧૬:૨૫-૨૭ ; ફિલીપી. ૪:૨૦ ; ૨ પીત્તર ૩:૧૮ ; યહુદા.૨૪,૨૫ આ કલમોમાંથી કયા વિષયો અથવા વિચારો આગળ વધે છે? આભાર અને સ્તુતિનું  વલણ આપણે કઈ રીતે અપનાવી શકીએ?`

`એફેસીમાં ગ્રીક શબ્દ પ્લેરોમા ("સંપૂર્ણતા") ના પાઊલના ચાર ઉપયોગોની તુલના કરો (એફેસી. ૧:૧૦,૨૩; એફેસી. ૩:૧૯; એફેસી. ૪:૧૩). તમને શા માટે લાગે છે કે આ વિચાર પાઉલ  માટે મહત્વપૂર્ણ છે?`

`એફેસી.૩ માં પાઉલ દ્વારા વખાણવામાં આવેલી દેવની બધી ક્રિયાઓમાંથી, તમારા માટે સૌથી પ્રેરણાદાયક કઈ  છે? શા માટે?`

`પાઉલ એફેસીના  પ્રથમ અર્ધને સમાપ્ત કરે છે જેમ તેણે તેની શરૂઆત કરી હતી (એફેસી.૧:૩-૨૧), પ્રાર્થના અને પ્રશંસાની ભાષાનો ઉપયોગ કરીને.તે દેવની શક્તિમાં આનંદ કરે છે, ખ્રિસ્ત અને આત્મા દ્વારા  વિશ્વાસીઓના જીવનમાં હાજર છે (એફેસી.૩:૧૬-૨૧). એલેન જી. વ્હાઇટે ઉપર લખ્યું તેમ, આપણે આપણા જીવનમાં આ શક્તિનો વધુ સારી રીતે અનુભવ કેવી રીતે કરી શકીએ?`