---
title:  વધુવિચાર
date:   01/09/2023
---

એલેન જી. વ્હાઇટ,”વિવાહિત જીવનની જવાબદારીઓ,”મંડળી માટે પુરાવાઓ,વોલ્યુમ. ૭,પૃષ્ઠ ૪૫-૫૦,અને “પરસ્પર જવાબદારી,”ધ એડવેન્ટિસ્ટ હોમ,પૃષ્ઠ ૧૧૪-૧૨૦.

એલેન જી. વ્હાઇટ લગ્નના સાથીઓને  સતત વિનંતી કરે છે કે તેઓ બીજાને નિયંત્રિત કરવાના પ્રયત્નોથી દૂર રહે: “એકબીજાને તમારી ઇચ્છાઓ પૂરી કરવા દબાણ કરવાનો પ્રયાસ કરશો નહીં. તમે આ કરી શકતા નથી અને એકબીજાનો પ્રેમ જાળવી શકતા નથી. દયાળુ,ધીરજવાન અને સહનશીલ,વિચારશીલ અને નમ્ર બનો.”—ધ એડવેન્ટિસ્ટ હોમ,પૃષ્ઠ.૧૧૮.

તેમણે કોલોસી ૩:૧૮ (અને એફેસી.૫:૨૨-૨૪) ના અર્થઘટન અને ઉપયોગ પર સીધી ટિપ્પણી કરી છે: "પ્રશ્ન વારંવાર પૂછવામાં આવે છે, ‘શું પત્નીની પોતાની કોઈ ઇચ્છા નથી ?’બાઇબલ સ્પષ્ટપણે જણાવે છે કે પતિ કુટુંબના વડા છે. ‘પત્નીઓ,તમે તમારા પોતાના પતિઓને આધીન થાઓ.’ જો આ આદેશ અહીં સમાપ્ત થાય,તો આપણે કહી શકીએ કે પત્નીનું સ્થાન ઈર્ષાભાવ જગાડનાર નથી. . . .ઘણા પતિઓ આ વચન પર અટકી જાય છે,‘પત્નીઓ,તમે આધીન થાઓ’,પરંતુ આપણે એ જ આદેશનો  અર્થ   વાંચીએ જે છે,‘જેમ તે પ્રભુમાં યોગ્ય છે’[ક્લોસી.૩:૧૮.]દેવ  ઈચ્છે છે કે પત્ની તેની સમક્ષ હંમેશા પ્રભુનો ડર રાખે અને મહિમા આપે.સંપૂર્ણ આધિનતા ફક્ત પ્રભુ ઇસુ ખ્રિસ્તને જ કરવાની છે,જેમણે તેણીને તેમના જીવનની અનંત કિંમતે પોતાના બાળક તરીકે ખરીદ્યું છે. . . .ત્યાં એક છે જે પત્ની માટે પતિ કરતાં વિશેષ  છે;તે તેણીનો ઉદ્ધારક છે,અને તેણીના પતિ પ્રત્યેની તેણીની આધીનતા દેવના  નિર્દેશ મુજબ રજૂ કરવામાં આવે છે – ‘જેમ તે પ્રભુ માં  યોગ્ય છે.’”—ધ એડવેન્ટિસ્ટ હોમ,પૃષ્ઠ ૧૧૫,૧૧૬.

**ચર્ચા માટેના પ્રશ્નો**

`કલ્પના કરો કે કોઈ એવી દલીલ કરે છે કે એફેસી.૫:૨૧-૩૩ એ એક જૂની રીત છે,જે હવે ખ્રિસ્તી સંબંધોને સંબોધિત કરતું નથી કારણ કે તે પતિના અધિકાર અને વર્ચસ્વ પર કેન્દ્રિત લગ્નના નમૂનાને  લાગુ કરે છે.તમે કેવી રીતે પ્રતિસાદ આપશો? ફકરામાંથી કઈ બાબતો  તમારા પ્રતિભાવને રજૂ  કરશે?`

`એફેસી૫:૨૧-૩૩ માં પાઉલની સલાહ તેઓને શું આપી શકે છે જેઓ પોતાને પડકારરૂપ અને મુશ્કેલ લગ્ન સંબંધોમાં જુએ છે?`

`કેટલાક ખ્રિસ્તીઓ દલીલ કરે છે કે ઉત્પત્તિ ૧ અને ૨ માં ઉત્પત્તિની સર્જનની વાર્તા માત્ર એક રૂપક છે અને તે ખરેખર શું બન્યું છે, જે અબજો વર્ષોનું ઉત્ક્રાંતિનું હતું તેની સરખામણી કોઈ રીતે  નજીક આવતી નથી.પાઉલનો વાર્તાનો ઉપયોગ આપણને શું શીખવે છે કે તેણે તેને કેવી રીતે ખરેખરી રીતે લીધો?`

`"એક દેહ" ના વિષયવસ્તુ  પર વધુ ધ્યાન આપો. આ આપણને લગ્નની પવિત્રતાને વધુ સારી રીતે સમજવામાં કેવી રીતે મદદ કરે છે અને શા માટે પરિણીત યુગલોએ તે પવિત્રતાને બચાવવા માટે શક્ય તેટલું બધું જ કરવું જોઈએ?`