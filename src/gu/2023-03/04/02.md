---
title:  એકવાર મૃત અને શેતાન દ્વારા છેતરાયેલ
date:   16/07/2023
---

`એફેસી ૨:૧-૧૦  વાંચો. ઈસુએ આપણા માટે જે કર્યું છે તેના વિશે પાઉલે  અહીં આપેલો મુખ્ય વિચાર શું છે ?`

પાઉલે પહેલેથી જ ખ્રિસ્તીઓને આપવામાં આવેલ તારણનું  વર્ણન કર્યું છે (એફેસી.૧:૩-૧૪,૧૫-૨૩) અને ટૂંકમાં,એફેસસમાં વિશ્વાસીઓની વાર્તા (એફેસી.૧:૧૩ માં) કહી છે. એફેસી.૨:૧-૧૦  માં,પાઉલ  હવે તેમની રૂપાંતર વાર્તા વધુ વિગતવાર વ્યક્તિગત ધ્યાન કેન્દ્રિત કરીને જણાવશે.તે તેમના ભૂતકાળ,પાપી અસ્તિત્વ (એફેસી. ૨:૧-૩) ને દેવના તારણના આશીર્વાદો સાથે વિરોધાભાસ આપે છે,જેને તે ખ્રિસ્તના પુનરુત્થાન, સ્વર્ગારોહણ  અને ગૌરવની ભાગીદારી તરીકે દર્શાવે છે (એફેસી. ૨:૪-૭),અને તે તારણનો આધાર દેવની કૃપા અને સર્જનાત્મક કાર્યમાં ઉજવે છે (એફેસી.૨:૮-૧૦).

ફકરાના  આ ત્રણ વિભાગોનો સારાંશ એફેસી.૨:૫ ના શબ્દસમૂહોમાં સરસ રીતે આપવામાં આવ્યો છે: (૧) “આપણે આપણા પાપોમાં મૂએલાં  હતા”(૨) [ઈશ્વરે] “ખ્રિસ્ત સાથે મળીને આપણને જીવંત કર્યા”:(૩) "કૃપાથી તમે બચાવ પામ્યા છો"

એફેસી.૨:૧,૨ માં,પાઉલ તેમના દર્શકોના પૂર્વ-પરિવર્તન અસ્તિત્વની દુઃખદ વાસ્તવિકતાને રેખાંકિત કરે છે કે તેઓ આધ્યાત્મિક રીતે મૃત્યુ પામ્યા હતા,તેમના જીવનની નિયમિત રીત તરીકે અપરાધ અને પાપોનો અભ્યાસ કરતા હતા (એફેસી. ૨:૧) અને શેતાન દ્વારા  પ્રભુત્વ ધરાવતા હતા.(એફેસી. ૨:૨). પાઉલ જીવતા લોકોને લખે છે,તેથી તે તેમને રૂપકાત્મક અર્થમાં "મૃત" તરીકે ઉલ્લેખ કરે છે (સરખાવો એફેસી.૫:૧૪. જો કે,તેઓની દુર્દશા ખૂબ જ વાસ્તવિક અને ભયાનક હતી કારણ કે તેઓ એક વખત જીવનના સ્ત્રોત ઈશ્વરથી અલગ થઈ ગયા હતા (સરખાવો ક્લોસી..૨:૧૩,રૂમી.૫:૧૭,૬:૨૩).

તેમના દર્શકોના  ભૂતકાળના જીવન પર પ્રતિબિંબિત કરતા,પાઉલ બે બાહ્ય શક્તિઓને ઓળખે છે જે તેમના પર પ્રભુત્વ ધરાવે છે. આમાંનું પહેલું છે "આ જગતનો માર્ગ" (એફેસી.૨:૨) - એફેસસના વિશાળ સમાજમાં રિવાજો અને વર્તન કે જેણે માનવ જીવનને દેવ  વિરુદ્ધ બળવામાં ફેરવી નાખ્યું.

શેતાનને બીજા બાહ્ય બળ તરીકે બે રીતે વર્ણવવામાં આવે છે જે તેમના અગાઉના અસ્તિત્વ પર પ્રભુત્વ ધરાવે છે. તે "વાયુનીસત્તાનો અધિકારી" છે (એફેસી.૨:૨) કારણ કે "હવા" (અથવા "સ્વર્ગીય સ્થાનો") અલૌકિક શક્તિઓના સ્થાન તરીકે ઓળખાય છે,જેમાં દુષ્ટ લોકોનો સમાવેશ થાય છે ( સરખામણી કરો. એફેસી.૧:૩,એફેસી.૩:૧૦,એફેસી.૬:૧૨). ઉપરાંત,તે પૃથ્વી પર સક્રિય છે કારણ કે તે "આત્મા છે જે હવે આજ્ઞાભંગના દીકરાઓમાં કાર્ય કરે છે" (એફેસી. ૨:૨)

`આ કલમો મહાન વિવાદની વાસ્તવિકતા વિશે શું શીખવે છે?તે જ સમયે, આપણે જ્ઞાનમાં દિલાસો અને આશા કેવી રીતે મેળવી શકીએ કે ઈસુ વિજયી થયા છે અને હવે આપણે તેમની જીતમાં સહભાગી થઈ શકીએ?`