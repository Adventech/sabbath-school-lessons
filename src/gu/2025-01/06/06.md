---
title:  પ્રેમ અને ન્યાયને પકડી રાખો
date:   06/02/2025
---

વચન સતત શીખવે છે કે "યહોવાહ તારો દેવ તે જ દેવ છે, તેજ વિશ્વાસુ દેવ છે કે જે તેના પર પ્રીતિ કરનારાઓ પ્રત્યે તથા તેની આજ્ઞાઓ પાળનારાઓ પ્રત્યે હજારો પેઢીઓ સુધી કરાર પાળે છે તથા દયા રાખે છે." (પુર્નનિયમ ૭:૯). તેમનું દૈવી અને પ્રેમનું વ્યક્તિત્વ વધસ્થંભ પર ઈસુ દ્વારા સર્વોચ્ચ રીતે દર્શાવવામાં આવ્યું હતું (જુઓ. રૂમી. ૩:૨૫, ૨૬; રૂમી. ૫:૮). ગીતશાસ્ત્ર ૧૦૦:૫ અનુસાર, “કેમકે યહોવાહ ઉત્તમ છે; તેની કૃપા સર્વકાળ અને તેની સત્યત્તા પેઢી દરપેઢી [ટકી રહે છે.]” ;(ગીત.૮૯:૨). આમ, દેવ પર વિશ્વાસ કરી શકાય છે; તે તેમના બાળકોને માત્ર સારી ભેટો આપે છે (યાકૂબ ૧:૧૭; લુક ૧૧:૧૧-૧૩ સાથે સરખામણી કરો). હકીકતમાં, જેઓ પોતાને તેમના દુશ્મનો તરીકે સ્થાન આપે છે તેમને પણ તે સારી વસ્તુઓ આપે છે.

`વાંચો, માત્થી ૫:૪૩-૪૮. આ ઈશ્વરના અદ્ભુત પ્રેમ વિશે શું શીખવે છે? આ ઈસુના ઉપદેશના પ્રકાશમાં આપણે બીજાઓ પ્રત્યે કેવું વર્તન કરવું જોઈએ?`

માત્થી ૫ દેવના પ્રેમને સંપૂર્ણ પ્રેમ તરીકે વર્ણવે છે. અપૂર્ણ પ્રેમ એ પ્રેમ છે જે ફક્ત તમને પ્રેમ કરનારાઓને પ્રેમ કરે છે. પરંતુ જેઓ તેને ધિક્કારે છે તેઓને પણ ઈશ્વર પ્રેમ કરે છે, જેઓ પોતાને તેમના દુશ્મનો તરીકે સ્થાન આપે છે. તેમનો પ્રેમ સંપૂર્ણ છે અને તેથી,સમગ્ર છે. જો કે દેવનો પ્રેમ અને દયા કોઈપણ વાજબી અપેક્ષાઓ કરતાં વધુ છે, તે ક્યારેય ન્યાયને બિનઅસરકારક અથવા વિરોધાભાસ ઉભો કરતો નથી. તેનાથી વિપરીત, તે ન્યાય અને કૃપાને એકસાથે લાવે છે (ગીત. ૮૫:૧૦). તેવી જ રીતે, બાઈબલ આપણને સલાહ આપે છે: " ...કૃપાળુ થા, ને ન્યાયને માર્ગે ચાલ, ને નિરંતર તારા દેવની સેવામાં રહે.'" (હોશીઆ ૧૨:૬). જેમ કે અન્ય સંસ્કરણ તેમને "પ્રેમ અને ન્યાયને પકડી રાખો" કહે છે(હોશીઆ ૧૨:૬; લુક ૧૧:૪૨ સાથે સરખામણી કરો). અંતે, દેવ પોતે સંપૂર્ણ ન્યાય લાવશે. રૂમી. ૨:૫ શીખવે છે કે તેમનો "ન્યાયી ચુકાદો પ્રગટ થશે." છેવટે, તારણ પામેલાઓ ગાશે: “, હે સર્વશક્તિમાન પ્રભુ દેવ, તારાં કામો મહાન તથા અદ્ભુત છે; હે યુગોના રાજા, તારા માર્ગ ન્યાયી તથા સત્ય છે. હે પ્રભુ,[તારાથી]કોણ બીશે, અને તારા નામની સ્તુતિ કોણ નહિ ગાશે? કેમકે એકલો તું પવિત્ર છે; હા, સઘળી પ્રજાઓ તારી આગળ આવશે ને તારી આરાધના કરશે; કેમકે તારાં ન્યાયી કૃત્યો પ્રગટ થયા છે. (પ્રકટી.૧૫:૩, ૪; પ્રકટી. ૧૯:૧, ૨ સાથે સરખામણી કરો)

`યશાયાહ ૨૫:૧ જાહેર કરે છે, “હે યહોવાહ, તું મારો દેવ છે; હું તને મોટો માનીશ, હું તારા નામની સ્તુતિ કરીશ; કેમકે તેં અદભૂત કાર્યો કર્યાં છે, તેં વિશ્વાસુપણે તથા સત્યતાથી પુરાતન સંકલ્પો પાર પાડ્યા છે.” ખરાબ સમયમાં પણ આપણે કઈ રીતે ઈશ્વરની સ્તુતિ કરતા શીખી શકીએ? તમારા પ્રભાવના ક્ષેત્રમાં ન્યાયને આગળ વધારવા માટે તમારું જીવન કઈ રીતે દેવના વખાણનું અર્પણ બની શકે છે?`