---
title:  વધુ અભ્યાસ
date:   28/03/2025
---

વાંચો, એલન જી. વ્હાઇટ લિખીત ધ ડિઝાયર ઓફ એજીસમાં “ધ લીસ્ટ ઓફ માય બ્રધરન, " પાનું. ૬૩૭-૬૪૧.

“જેઓ અન્યની સેવા કરે છે તેઓની સેવા મુખ્ય ભરવાડ દ્વારા કરવામાં આવશે. તેઓ પોતે જીવંત પાણી પીશે, અને તૃપ્ત થશે. તેઓ ઉત્તેજક મનોરંજન માટે અથવા તેમના જીવનમાં કોઈ ફેરફાર માટે ઝંખશે નહીં. રસનો મહાન વિષય હશે, જે આત્માઓ નાશ પામવા જઈ રહ્યા છે તેમને કેવી રીતે બચાવી શકાય. સામાજિક મેળાપ લાભદાયક રહેશે. ઉદ્ધારકનો પ્રેમ હૃદયને એકતામાં ખેંચશે.

“જ્યારે આપણે જાણીએ છીએ કે આપણે દેવ સાથે કામ કરનારા છીએ, ત્યારે તેમના વચનો ઉદાસીનતાથી બોલવામાં આવશે નહીં. તેઓ આપણા હૃદયમાં ઉતેજના જગાવશે, અને આપણા હોઠ પર રહેશે. મુસાને, જ્યારે એક પ્રબોધક તરીકે બોલાવવામાં આવે છે, અજ્ઞાની, અનુશાસનહીન અને બળવાખોર લોકોમાં, દેવે વચન આપ્યું હતું કે, 'મારી હાજરી તમારી સાથે જશે, અને હું તમને આરામ આપીશ.'અને તેણે કહ્યું, ‘ચોક્કસ હું તારી સાથે રહીશ.’ નિર્ગ. ૩૩:૧૪; ૩:૧૨. આ વચન તે બધાને માટે છે જેઓ ખ્રિસ્તના સ્થાને તેમના દુઃખી અને પીડિત લોકો માટે શ્રમ કરે છે. -એલેન જી. વ્હાઈટ, ધ ડિઝાયર ઓફ એજીસ, પૃષ્ઠ. ૬૪૧.

**ચર્ચા માટેના પ્રશ્નો**:

`૧ કોરીંથી ૧૩:૪-૮ વાંચો. ૧ કોરીંથી ૧૩ કેવી રીતે પ્રગટ કરે છે કે આપણે કેવા લોકો હોવા જોઈએ?`

`માત્થી ૨૫:૩૧-૪૬ માં ઘેટાંને બકરાથી શું અલગ કરે છે? આપણે કેવી રીતે સમજી શકીએ કે ઈસુ અહીં શું કહે છે તે રીતે કે, કાર્યો દ્વારા તારણ શીખવવાતું નથી?`

`તમારા માટે તેનો અર્થ શું છે કે "જ્યારે આપણે વિશ્વને પ્રેમ કરીએ છીએ જેમ કે તેમણે તેને પ્રેમ કર્યો છે, તો આપણા માટે તેમનું લક્ષ્યાંક પૂર્ણ થાય છે. આપણે સ્વર્ગ માટે સજ્જ છીએ; કારણ કે આપણા હૃદયમાં સ્વર્ગ છે” (ગુરુવારનો અભ્યાસ જુઓ)? આ દેવની પ્રકૃતિ અને સ્વર્ગની પ્રકૃતિ વિશે શું દર્શાવે છે? આપણે અહીં સ્વર્ગના નાગરિકોની જેમ આ સંદર્ભમાં કેવી વધુ સારી રીતે જીવી શકીએ, જે દેવના પ્રેમને એવી રીતે ફેલાવવા માટે સંબંધિત છે જે પીડિતોને અજવાળું અને ન્યાય આપે છે?`

`તમારા સ્થાનિક સમુદાયમાં પ્રેમ અને ન્યાય માટે ઈશ્વરની ચિંતાને પ્રતિબિંબિત કરવા તમારા સ્થાનિક ચર્ચમાં કયા વ્યવહારુ પગલાં લેવા જોઈએ? તમે તમારા સમુદાયમાં શું સારું કરી રહ્યા છો? તમારે શું સુધારવાની અને વધુ ધ્યાન કેન્દ્રિત કરવાની જરૂર છે? ઈશ્વરના પ્રેમ અને ન્યાય વિશે આપણે જે અભ્યાસ કર્યો છે તેના પર કાર્ય કરવા માટે તમે વ્યક્તિગત અને સામૂહિક રીતે કયા વાસ્તવિક પગલાં લઈ શકો છો?`