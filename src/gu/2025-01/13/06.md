---
title:  બધા ઉપરાંત, એકબીજાને પ્રેમ કરો
date:   27/03/2025
---

જો પ્રેમ એ કાયદાની પરિપૂર્ણતા છે, તો પછી વ્યક્તિ ખોટા કાર્યોથી દૂર રહેવાથી દેવના કાયદાને સંપૂર્ણ અર્થમાં રાખી શકતો નથી. પ્રેમનો કાયદો પોતે (શાસ્ત્રની પૂર્ણતામાં વ્યક્ત) માત્ર આદેશો જ નથી. આપણને દુષ્ટતાથી દૂર રહેવાનું છે પરંતુ કાયદો આપણને એવા કાર્યો કરવા માટે પ્રોત્સાહિત કરે છે જે અન્ય લોકો માટે દેવનો પ્રેમ પ્રગટ કરે છે-માત્ર ચર્ચના અન્ય સભ્યો માટે જ નહીં પણ સમગ્ર વિશ્વ માટે પણ, જેને સાચા ખ્રિસ્તી સાક્ષીની ખૂબ જ જરૂર છે.

`વાંચો, યાકૂબ ૨:૧-૯. આપણને અહીં કયા મહત્વના સંદેશા આપવામાં આવ્યા છે?`

અહીં, યાકૂબ સમાજમાં અન્યાયની ભારપૂર્વક નિંદા કરે છે, ખાસ કરીને ગરીબોના અપમાન અને કેટલાક અમીર લોકો દ્વારા જુલમને ઓળખાવે છે. પછી, તે પોતાના પાડોશી માટેના પ્રેમના નિયમ તરફ ધ્યાન દોરે છે, કહે છે કે જો તમે આ નિયમને પૂર્ણ કરો છો, તો "તમે સારું કરશો" (યાકૂબ ૨:૮).

જેમ કે એલેન જી. વ્હાઈટે વ્યક્ત કર્યું છે: “માણસ પ્રત્યેનો પ્રેમ એ દેવના પ્રેમની ધરતીની અભિવ્યક્તિ છે. આ પ્રેમનો આરંભ કરવા માટે, આપણને એક પરિવારના બાળકો બનાવવા માટે, ગૌરવી રાજા આપણી સાથે એક બન્યો. અને જ્યારે તેમના વિદાયના શબ્દો પૂરા થાય છે, 'એકબીજાને પ્રેમ કરો, જેમ મેં તમને પ્રેમ કર્યો છે' (યોહાન ૧૫:૧૨); જ્યારે આપણે વિશ્વને પ્રેમ કરીએ છીએ જેમ તેમણે તેને પ્રેમ કર્યો છે, તો આપણા માટે તેમનું લક્ષ્યાંક પૂર્ણ થાય છે. આપણે સ્વર્ગ માટે સજ્જ છીએ; માટે આપણી પાસે આપણા હૃદયમાં સ્વર્ગ છે.”—એલેન જી. વ્હાઇટ, ધ ડિઝાયર ઑફ એજીસ પૃષ્ઠ. ૬૪૧.

જ્યારે આપણે વિશ્વને પ્રેમ કરીએ છીએ, જેમ ખ્રિસ્તે વિશ્વને પ્રેમ કર્યો છે - ત્યારે આપણે સ્વર્ગ માટે યોગ્ય છીએ. ઈસુના શિષ્ય બનવાનો અર્થ શું થાય છે તેની કેટલી શક્તિશાળી અભિવ્યક્તિ!

ઈસુ તેમના શિષ્યોને આદેશ આપે છે કે "એકબીજાને પ્રેમ કરો;" "જેમ કે "મેં તમને પ્રેમ કર્યો છે" (યોહાન ૧૩:૩૪). ઈસુ પણ જાહેર કરે છે: “‘જો તમે એકબીજાપર પ્રેમ રાખો, તો તેથી સર્વ માણસો જાણશે કે તમે મારા શિષ્યો છો." (યોહાન ૧૩:૩૫). પ્રેમ ખ્રિસ્તી વિશ્વાસ માટે ખૂબ જ કેન્દ્રિય છે કારણ કે ઈશ્વર પ્રેમ છે (૧ યોહાન ૪:૮, ૧૬). અને જેઓ દેવને પ્રેમ કરવાનો દાવો કરે છે તેઓએ એકબીજાને પ્રેમ કરવો જોઈએ (૧ યોહાન ૩:૧૧; ૪:૨૦, ૨૧ સાથે સરખામણી કરો).

આજ રીતે ૧ પીત્તર ૪: ૮ ખ્રિસ્તીઓને ઉત્તેજન આપે છે: “અને સૌથી વધુ એક બીજા માટે ઉગ્ર પ્રેમ રાખો, કારણ કે 'પ્રેમ ઘણા બધા પાપોને આવરી લેશે.'" (પણ જુઓ. હેબ્રી. ૧૦:૨૪ અને ૧ થેસ્સા. ૩:૧૨).

જેમ ખ્રિસ્તે વિશ્વને પ્રેમ કર્યો તેમ વિશ્વને પ્રેમ કરવાના વિચાર પર વધુ ધ્યાન આપો. આ કેવી રીતે આપણને ખ્રિસ્તી સંપૂર્ણતાના ખ્યાલને વધુ સારી રીતે સમજવામાં અને અનંત જીવન માટે કેવી રીતે યોગ્ય બનાવવામાં મદદ કરી શકે છે? સાબ્બાથે તમારો જવાબ વર્ગમાં લાવો.