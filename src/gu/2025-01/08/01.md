---
title:  સ્વતંત્રતા, પ્રેમ અને દૈવી કૃપા
date:   15/02/2025
---

### આ સપ્તાહનો શાસ્ત્રાભ્યાસ

લુક ૧૩:૩૪; યિર્મેયાહ ૩૨:૧૭-૨૦; હેબ્રી.૧:૩; પુર્નનિયમ ૬:૪, ૫; એફેસી.૧:૯-૧૧; યોહાન ૧૬:૩૩.

> <p>સ્મૃતિ સૂત્ર</p>
> “મારામાં તમને શાંતિ મળે એ માટે મેં તમને એ વચનો કહ્યાં છે; જગતમાં તમને સંકટ છે; પણ હિંમત રાખો; જગતને મેં જીત્યું છે.”(યોહાન ૧૬:૩૩)

દૈવી રક્ષણ એ વિશ્વમાં દેવની ક્રિયાને વર્ણવવા માટે વપરાતો શબ્દ છે. આપણે દેવના રક્ષણ વિશે કેવી રીતે વિચારીએ છીએ તે આપણે દેવ સાથે કેવી રીતે સંબંધ રાખીએ છીએ, આપણે અન્ય લોકો સાથે કેવી રીતે સંબંધ રાખીએ છીએ અને દુષ્ટતાની સમસ્યા વિશે આપણે કેવી રીતે વિચારીએ છીએ તેમાં મોટો તફાવત બનાવે છે.

ખ્રિસ્તીઓ દૈવી રક્ષણની વિવિધ સમજણ ધરાવે છે. કેટલાક માને છે કે દેવ તેમની શક્તિનો ઉપયોગ એવી રીતે કરે છે કે જે બધી ઘટનાઓ તેઓની જેમ જ બને તેમ નક્કી કરે છે. તે એ પણ પસંદ કરે છે કે કોનો બચાવ થશે અને કોણ નાશમાં જશે! આ દૃષ્ટિકોણમાં, લોકો દેવના હુકમ સિવાય બીજું પસંદ કરવા માટે સ્વતંત્ર નથી. હકીકતમાં, આ રીતે માનનારા લોકો દલીલ કરે છે કે માનવ ઈચ્છાઓ પણ દેવ દ્વારા નક્કી કરવામાં આવે છે.

તેનાથી વિપરીત, મજબૂત બાઈબલના પુરાવા દર્શાવે છે કે જે થાય છે તે બધું દેવ નક્કી કરતા નથી. તેના બદલે, તે મનુષ્યોને સ્વતંત્ર ઈચ્છા આપે છે, તે બાબત સુધી જ્યાં તેઓ (અને દેવદૂતો)સીધા તેમની ઈચ્છા વિરુદ્ધ કાર્ય કરવાનું પસંદ કરી શકે છે. પતન, પાપ અને અનિષ્ટનો ઈતિહાસ આ સ્વતંત્ર ઈચ્છાનો દુરુપયોગ કરવાના પરિણામોની નાટકીય અને દુ:ખદ અભિવ્યક્તિ છે. સ્વતંત્ર ઈચ્છાના દુરુપયોગને કારણે સર્જાયેલી દુર્ઘટનાના નિવારણ માટે તારણની યોજનાની સ્થાપના કરવામાં આવી હતી.