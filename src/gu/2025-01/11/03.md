---
title:  ન્યાય અને ન્યાયીકરણ
date:   10/03/2025
---

દરેક ઘટના પર, ખ્રિસ્તનું કાર્ય શેતાનના કાર્યને પૂર્વવત્ કરે છે. અને, ૧ યોહાન ૩:૮ અનુસાર, ઈસુ “શેતાનના કાર્યોનો નાશ કરવા, દેવનો પુત્ર પ્રગટ થયો." (૧ યોહાન ૩:૮) અને "...જેની પાસે મૃત્યુની શક્તિ છે, એટલે કે તે શેતાનનો નાશ કરે" (હેબ્રી ૨:૧૪). તેમ છતાં, દુશ્મનના શાસનની સંપૂર્ણ હાર બે તબક્કામાં થાય છે. પ્રથમ, વધસ્થંભના કાર્ય દ્વારા, ખ્રિસ્ત શેતાનના નિંદાકારક આરોપોને નકારી કાઢે છે. અને, પછીથી, શેતાન અને તેના રાજ્યનો નાશ થશે.

`વાંચો, રૂમી. ૩:૨૩-૨૬ અને રૂમી. ૫:૮. ખ્રિસ્ત જે રીતે શેતાનના આરોપોને હરાવે છે તે વિશે આ કલમો શું દર્શાવે છે?`

આપણે જોયું તેમ, દુશ્મન દાવો કરે છે કે ઈશ્વર સંપૂર્ણ ન્યાયી અને પ્રેમાળ નથી. જો કે, ખ્રિસ્તમાં, દૈવી દેવની પ્રામાણિકતાનું અને પ્રેમનું અંતિમ પ્રકટીકરણ પ્રદાન કરે છે, અને તેમણે વધસ્થંભ દ્વારા આમ કર્યું.

ઈસુના મૃત્યુ પછી, “શેતાને જોયું કે તેની છેતરપીંડી ખુલ્લી પડી ગઈ છે. તેમના વહીવટને પતિત દૂતો અને સ્વર્ગીય સૃષ્ટિ સમક્ષ ખુલ્લું મૂકવામાં આવ્યું હતું. તેમણે પોતાને ખૂની તરીકે જાહેર કર્યો હતો. ઈશ્વરના પુત્રનું લોહી વહેવડાવીને, તેમણે સ્વર્ગીય માણસોની સહાનુભૂતિમાંથી પોતાને જડમૂળથી ઉખેડી નાખ્યા હતા.”—એલેન જી. વ્હાઇટ, ધ ડિઝાયર ઑફ એજીસ, પૃષ્ઠ. ૭૬૧.

`ઉત્પત્તિ ૩:૧૫ ને વધુ સારી રીતે સમજવા પ્રકટીકરણ ૧૨:૧૦-૧૨ વાંચો. આ કલમમો ખ્રિસ્તના વધસ્થંભના વિજયના વૈશ્વિક મહત્વ પર કેવી રીતે પ્રકાશ પડે છે?`

તારણનો ઈતિહાસ આપણને વિશ્વાસ રાખવા માટે પુષ્કળ પુરાવા પૂરા પાડે છે કે દેવ હંમેશા અંતમાં જે તમામ સંબંધિત લોકો માટે સારું છે તે લાવવા માટે કામ કરે છે. મહાન વિવાદમાં તેમની પાસે ઉપલબ્ધ માર્ગોને જોતાં, વચનના દેવ હંમેશા તે કરે છે જે સારું અને પ્રાધાન્ય હોય છે(પુન. ૩૨:૪, ૧ શમૂ. ૩:૧૮, ગીત. ૧૪૫:૧૭, દાની. ૪:૩૭, હેબ્રી. ૧:૧૩, પ્રકટી. ૧૫:૩, ઉત્પત્તિ ૧૮:૨૫)

`સૃષ્ટિના સંઘર્ષમાં ઈશ્વરની સચ્ચાઈ અને પ્રેમનું પ્રદર્શન શા માટે એટલું મહત્વનું છે? જ્યારે તમે તારણની યોજનામાં વધસ્થંભ અને દેવના તમામ કાર્યો પર વિચાર કરો છો, ત્યારે દેવના કાર્યો તમને કસોટીઓ અને વેદનાઓ વચ્ચે પણ પ્રભુના પ્રેમમાં કેવી રીતે વિશ્વાસ આપે છે?`