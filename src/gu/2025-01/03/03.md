---
title:  પ્રસન્નતા સાથે આનંદ
date:   13/01/2025
---

આપણા માટે કલ્પના કરવી મુશ્કેલ છે, દેવ દરેક વ્યક્તિને અગણિત મૂલ્યની ગણે છે, તેથી જ તે એક આત્માના તારણ માટે પણ આનંદ કરે છે.

`વાંચો,સફાન્યાહ ૩:૧૭. આ કલમ કેવી રીતે ઉડાઉ દીકરાના દ્રષ્ટાંત પર પ્રકાશ પાડે છે?`

સફાન્યાહ ૩:૧૭ ભારપૂર્વક તેમના તારણ પામેલા લોકો પર દેવનો આનંદ દર્શાવે છે. હેબ્રી ભાષામાં ખુશી અને આનંદ માટેના લગભગ દરેક શબ્દ આ એક કલમમાં મૂકવામાં આવ્યા છે, જે તેમના તારણ પામેલા લોકો પર દેવના આનંદનું વર્ણન કરે છે. તે લગભગ એવું લાગે છે કે તે દિવસે દેવના આનંદની તીવ્રતાનું વર્ણન કરવા માટે કોઈ પણ શબ્દ જ પૂરતો નથી.

ધ્યાન આપો, પણ, આ કલમ અનુસાર દેવ ક્યાં છે - તેમના લોકોના "મધ્યે" છે. પ્રેમના સંબંધમાંથી જે સમાધાન થાય છે તે ઈશ્વરની તાત્કાલિક હાજરીથી થાય છે. પિતાની જેમ - જ્યારે તે પુત્રને દૂરથી જુએ છે, ત્યારે તે દોડીને આવે છે - અહીં દેવ તેમના લોકોની મધ્યે છે.

યશાયાહ ૬૨:૪ માં, સમાન છબી લગ્નની સામ્યતા સાથે સમાયેલી છે. યશાયાહ ૬૨:૪ મુજબ, ઈશ્વરના લોકો “ હેફસીબાહ કહેવાશે, જેનો અર્થ થાય છે "મારો આનંદ તેનામાં છે," અને તે દેશ "બેઉલાહ" કહેવાશે, જેનો અર્થ થાય છે "વિવાહિત." શા માટે? કારણ કે, લખાણ કહે છે, "દેવ તમારામાં પ્રસન્ન થાય છે, અને તમારી ભૂમિ વિવાહિત થશે." દેવના આનંદની પરાકાષ્ઠા પુનઃસ્થાપનના દિવસ માટે આરક્ષિત છે, જ્યારે તે, તેના લોકોનો સ્વીકાર કરશે અને આપણા પર આનદિત થશે, જેમ પિતા તેમના ઉડાઉ દીકરા માટે આનંદ કરે છે.

`વાચો, એફેસી.૫:૨૫-૨૮. આ આપણને કયા પ્રકારનો પ્રેમ પ્રદર્શિત કરવો તે વિશે પણ શું કહે છે?`

આ કલમ પતિઓને તેમની પત્નીઓને પ્રેમ કરવા માટે "જેમ ખ્રિસ્તે પણ મંડળી પર પ્રેમ કર્યો અને તેના માટે પોતાનું સ્વાર્પણ કર્યું," અને તેમની પત્નીઓને "પોતાના શરીરની જેમ" પ્રેમ કરવા માટે ઉપદેશ આપે છે (એફેસી. ૫:૨૫, ૨૮). આ કલમો માત્ર પતિને તેની પત્ની માટે નિઃસ્વાર્થ અને બલિદાનના પ્રેમનો ઉલ્લેખ કરે છે, પરંતુ તે પણ દર્શાવે છે કે ખ્રિસ્ત પોતે તેમના લોકો (મંડળી)ને પોતાના ભાગ તરીકે પ્રેમ કરે છે.