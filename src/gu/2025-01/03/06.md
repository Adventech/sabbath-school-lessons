---
title:  એક સન્માનિત ધ્યેય
date:   16/01/2025
---

દેવની દયા અને મધ્યસ્થીના છત્ર હેઠળ, દેવ તેમના પ્રેમના નાનામાં નાના હકારાત્મક પ્રતિભાવમાં પણ આનંદ લે છે. એકલા જે પ્રેમને લાયક છે અને પોતે સંપૂર્ણ ન્યાયી છે તેમના દ્વારા, આપણામાંના દરેકને ન્યાયી ગણી શકાય છે અને દેવના પ્રિયમાં ગણી શકાય છે જે તેમની સાથે અનંતકાળ માટે સંપૂર્ણ પ્રેમમાં જીવશે. આ તારણની મહાન આશા છે, જેમાં સ્વર્ગમાં આપણા માટે ખ્રિસ્તનું કાર્ય સામેલ છે. પરંતુ, તમને આશ્ચર્ય થશે, શું આમાં મારો પણ સમાવેશ થાય છે? જો હું પૂરતો યોગ્ય ન હોઉં તો શું? જો મને ડર હોય કે મારી પાસે જરૂરી વિશ્વાસ નથી?

`માર્ક ૯:૧૭-૨૯ વાંચો. વાર્તાનો માણસ દેવને કેવી રીતે પ્રતિભાવ આપે છે? કેટલો વિશ્વાસ જરૂરી છે?`

શિષ્યો ભૂતને કાઢી શક્યા નહિ; બધી આશા ખોવાઈ ગઈ. પરંતુ ઈસુએ આવીને પિતાને કહ્યું, "જો તું કરી શકે! વિશ્વાસ રાખનારને તો બધું શક્ય છે" (માર્ક ૯:૨૩). અને “પિતાએ તરત જ ઘાંટો પાડતાં કહ્યું, હું વિશ્વાસ કરું છું; મારા અવિશ્વાસ વિષે મને મદદ કર.'' (માર્ક ૯:૨૪).

નોંધ લો, ઈસુએ તે માણસને કહ્યું ન હતું, "જ્યારે તને વધુ વિશ્વાસ હોય ત્યારે મારી પાસે પાછો આવ." તેના બદલે, "'મારા અવિશ્વાસ વિષે મને મદદ કર,' "" પૂરતું હતું.

વિશ્વાસ વગર, દેવને પ્રસન્ન કરવો એ બનતું નથી.(હેબ્રી. ૧૧:૬), અને છતાં ઈસુ નાનામાં નાનો વિશ્વાસ પણ સ્વીકારે છે. અને વિશ્વાસ દ્વારા (ખ્રિસ્તની મધ્યસ્થી દ્વારા), આપણે તેને ખુશ કરી શકીએ છીએ. વિશ્વાસ દ્વારા અને આપણા વતી ખ્રિસ્તના કાર્યને લીધે, આપણે દેવને ખુશ કરવા માટે એવી રીતે પ્રતિસાદ આપી શકીએ છીએ, જે રીતે માનવ પિતા ખુશ થાય છે જ્યારે બાળક તેમને ભેટ આપે છે જે અન્યથા નકામી હોય છે.

“ભાઈઓ પ્રત્યે જેવો પ્રેમ ઘટે છે તેવો ગાઢ પ્રેમ એકબીજા પર રાખો; માન આપવામાં પોતાના કરતાં બીજાને અધિક ગણો..... પ્રભુની સેવા કરો; આશામાં આનંદ કરો; સંકટમાં ધીરજ રાખો; પ્રાર્થનામાં લાગુ રહો; સંતોની જરૂરીયાતો પૂરી પાડો; પરોણાગત કરવામાં તત્પર રહો." (રૂમી. ૧૨:૧૦-૧૩)

`જો ઈશ્વર આપણને ખ્રિસ્ત દ્વારા સ્વીકારે છે, તો આપણે બીજાને કેટલાં સ્વીકારવાં જોઈએ? જેમ તમારી જાતને તેમ તમારા પાડોશીને પ્રેમ કરવાની આજ્ઞા શું સપષ્ટ કરે છે (લેવીય ૧૯:૧૮, માત્થી ૨૨:૩૯) અને લોકો સાથે તમે જે રીતે વર્તન કરવા માંગો છો તે રીતે તેઓ વર્તે તે સુવર્ણ નિયમ આ વિચાર પર શું ખુલાસો આપે છે?`