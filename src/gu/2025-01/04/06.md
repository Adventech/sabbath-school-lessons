---
title:  કરુણામય અને જુસ્સેદાર
date:   23/01/2025
---

બાઈબલના દેવ દયાળુ અને જુસ્સાદાર છે, અને આ દૈવી લાગણીઓ ઈસુ ખ્રિસ્તમાં સર્વોત્તમ ઉદાહરણ છે. ઈશ્વર સહાનુભૂતિશીલ છે (યશા. ૬૩:૯, હેબ્રી. ૪:૧૫ સાથે સરખાવો), તેમના લોકોના દુ:ખથી ઊંડે પ્રભાવિત છે (ન્યાયાધીશ. ૧૦:૧૬, લુક ૧૯:૪૧), અને સાંભળવા, ઉત્તર આપવા અને દિલાસો આપવા તૈયાર છે (યશા. ૪૯:૧૦, માત્થી ૯:૩૬; માત્થી ૧૪:૧૪).

`૧ કોરીંથી ૧૩:૪-૮ વાંચો. આ કલમો કઈ રીતે આપણને અન્ય લોકો સાથેના સંબંધોમાં ઈશ્વરના દયાળુ અને અદ્ભુત પ્રેમને પ્રતિબિંબિત કરવા માટે કહે છે?`

આપણે ૧ કોરીંથી ૧૩:૪-૮ માં વર્ણવેલ પ્રેમના પ્રકારનું ઉદાહરણ આપતી વ્યક્તિઓ સાથે સંબંધમાં રહેવાની ઈચ્છા રાખીએ છીએ. પરંતુ આપણે કેટલી વાર અન્ય લોકો પ્રત્યે આ પ્રકારની વ્યક્તિ બનવાનો પ્રયત્ન કરીએ છીએ? આપણે આપણી જાતને સહનશીલ બનાવી શકતા નથી અને આપણે આપણી જાતને ઈર્ષ્યા, ઘમંડી, અસંસ્કારી અથવા સ્વાર્થ પ્રકારની ન બનાવી શકીએ. આપણે આપણામાં એવો પ્રેમ એકત્ર કરી શકતા નથી કે જે "સઘળું ખમે છે, સઘળું ખરું માને છે, સઘળાની આશા રાખે છે,સઘળું સહન કરે છે “ અને "ક્યારેય નિષ્ફળ જતાં નથી" (૧ કોરીંથી.૧૩: ૭,૮). પવિત્ર આત્માના ફળ તરીકે જ આપણા જીવનમાં આવા પ્રેમનું ઉદાહરણ આપી શકાય છે. અને દેવની સ્તુતિ કરો કે પવિત્ર આત્મા જેઓ વિશ્વાસ દ્વારા, ખ્રિસ્ત ઈસુમાં છે તેમના હૃદયમાં દેવનો પ્રેમ રેડે છે (રૂમી. ૫:૫).

ઈશ્વરની કૃપા અને પવિત્ર આત્માની શક્તિથી, આપણે કઈ વ્યવહારિક રીતે ઈશ્વરના ગહન ભાવનાત્મક, પરંતુ હંમેશા સંપૂર્ણ ન્યાયી અને તર્કસંગત, પ્રેમને પ્રતિભાવ આપી શકીએ અને પ્રતિબિંબિત કરી શકીએ? પ્રથમ, એકમાત્ર યોગ્ય પ્રતિભાવ એ છે કે ઈશ્વરની ભક્તિ કરવી જે પ્રેમ છે. બીજું, આપણે સક્રિયપણે કરુણા અને પરોપકારી પ્રેમ દર્શાવીને ઈશ્વરના પ્રેમનો અન્યને પ્રતિસાદ આપવો જોઈએ. આપણે ફક્ત આપણા ખ્રિસ્તી વિશ્વાસમાં દિલાસો મેળવવો જોઈએ નહીં પરંતુ બીજાઓને દિલાસો આપવા માટે પ્રેરિત થવું જોઈએ. છેવટે, આપણે સમજવું જોઈએ કે આપણે આપણા હૃદયને બદલી શકતા નથી, પરંતુ તે ફક્ત પ્રભુ જ કરી શકે છે.

તેથી, ચાલો આપણે દેવને તેમના માટે અને અન્ય લોકો માટે નવું હૃદય આપવા માટે કહીએ - એક શુદ્ધ અને પવિત્ર પ્રેમ જે સારો છે અને અંદરથી તે કચરાને દૂર કરે છે.

આપણે આવી પ્રાર્થના કરીએ: “ અમારો પ્રેમ તમારા પર પુષ્કળ છે, તેમ પ્રભુ એકબીજા પરના તથા સર્વ માણસો પરના તમારા પ્રેમમાં પુષ્કળ વધારો કરો ...... પ્રભુ ઈસુ પોતાના સર્વ સંતોની સાથે આવશે, ત્યારે દેવ આપણા બાપની હજૂરમાં, તે તમારાં હૃદયોને પવિત્રતામાં નિર્દોષ ઠરાવીને દ્રઢ કરે." (૧ થેસ્સા. ૩:૧૨, ૧૩).

`આ પ્રકારના પ્રેમને પ્રગટ કરવાનો એકમાત્ર રસ્તો શા માટે સ્વાર્થ અને આપણા કુદરતી હૃદયની દુષ્ટતા માટે મૃત્યુ છે? આ મૃત્યુને આપણા પોતાના માટે મરણ પામવા માટે કઈ પસંદગીઓ કરી શકીએ?`