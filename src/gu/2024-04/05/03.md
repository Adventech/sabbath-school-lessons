---
title:  કૂવા પરની સ્ત્રી
date:   28/10/2024
---

`વાંચો, યોહાન ૪:૭-૧૫. આ સ્ત્રીને સાક્ષી આપવા માટે ઈસુ આ મુલાકાતનો કેવી રીતે ઉપયોગ કરે છે?`

“યહુદીઓ અને સમરૂનીઓ વચ્ચેના દ્વેષે સ્ત્રીને ઈસુને દયા આપતા અટકાવ્યા; પરંતુ તારણહાર આ હૃદયની ચાવી શોધવા માંગતો હતો, દૈવી પ્રેમ અને કુનેહથી જન્મેલા, તેમણે વિનંતી કરી, તરફેણનો પ્રસ્તાવ કર્યો નહીં. દયાનો પ્રસ્તાવ કદાચ નકારી કાઢવામાં આવી શકે; પરંતુ વિશ્વાસ વિશ્વાસને જાગૃત કરે છે.”—એલેન જી. વ્હાઇટ, ધ ડિઝાયર ઓફ એજીસ, પૃષ્ઠ. ૧૮૪.

જેમ નીકોદેમસ સાથે તેમનો મેળાપનો કેસ હતો, તેમ ઈસુ જાણે છે કે સ્ત્રીના હૃદયમાં શું છે. તેણીના આશ્ચર્યના જવાબમાં કે એક યહૂદી સમરૂનીની આવી તરફેણ કરશે, ઈસુ સીધા મુદ્દા પર આવે છે.” દેવના દાનને તથા જે તને કહે છે, કે મને પાણી પા, તે કોણ છે, એ જો તું જાણતી હોત, તો તું તેની પાસે માગત, અને તે તને જીવતું પાણી આપત.” (યોહન ૪:૧૦)

સ્ત્રીનો પ્રતિભાવ નીકોદેમસ જેવો હતો, જેમણે પૂછ્યું, "એ વાતો કેમ બની શકે?'" (યોહાન ૩:૯) નવા જન્મના સંદર્ભમાં. તેણીએ પૂછ્યું, " પ્રભુ,'તમારી પાસે પાણી કાઢવાનું કંઈ નથી, અને કૂવો ઊંડો છે. તો પછી તે જીવતું પાણી તારી પાસે ક્યાંથી હોય?'' (યોહાન ૪:૧૧). બંને કિસ્સાઓમાં, ઈસુ તેઓને ઈશારો કરી રહ્યા હતા (એક, જે અગ્રણી યહૂદી શિક્ષક; બીજી, શંકાસ્પદ પાત્રની સમરૂની સ્ત્રી)ગુણાતીત આધ્યાત્મિક સત્યો કે જે દરેકને સાંભળવા અને સમજવાની જરૂર છે. દરેક કિસ્સામાં, ઈસુ મૂળભૂત રીતે તેઓ બંનેને એક જ વાત કહેતા હતા:તેઓને તારણના અનુભવની જરૂર છે.

`જીવંત પાણી વિશે ઈસુના નિવેદનની જૂના કરારની પૃષ્ઠભૂમિ શું છે? (યિર્મેયાહ ૨:૧૩, ઝખાર્યાહ ૧૪:૮)`

જીવન માટે પાણી જરૂરી છે; પાણી વિના માણસનું અસ્તિત્વ નથી, અને તેથી પાણી અનંત જીવનની શક્તિશાળી અને યોગ્ય છબી પણ બની શકે છે.અને તેથી ઈસુએ કહ્યું. “ જે પાણી હું આપીશ, તે જો કોઈ પીએ તેને કદી તરસ લાગશે નહિ; પણ જે પાણી હું તેને આપીશ તે તેનામાં પાણીનો ઝરો થશે, તે અનંતજીવન સુધી ઝર્યા કરશે.” (યોહાન ૪:૧૪)

`વાંચો, યોહાન ૭:૩૭,૩૮. આ કલમોમાં ઈસુ આપણને શું કહે છે,અને તે અહીં જે વચન આપે છે તે આપણે કેવી રીતે અનુભવી શકીએ?`