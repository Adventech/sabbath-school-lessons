---
title:  સ્વીકૃતિ અને અસ્વીકાર
date:   05/11/2024
---

પાઠ ૨ એ યોહાન ૬ માં ૫,૦૦૦ ના ખોરાકનું વર્ણન કર્યું છે પરંતુ તે વાર્તાના અંતિમ વિભાગને આવરી લેતો નથી, જેનો અભ્યાસ અહીં કરવામાં આવ્યો છે.

`યોહાન ૬:૫૧-૭૧. ઈસુએ શું કહ્યું કે સ્વીકાર કરવામાં લોકોને તકલીફ પડી?`

હમણાં જ ઈસુ દ્વારા ચમત્કારિક રીતે ખવડાવવામાં આવ્યા પછી, લોકો તેમને રાજા બનાવવા માટે તૈયાર હતા (યોહાન ૬:૧-૧૫). પરંતુ પછીથી કાપરનાહુમ સભાસ્થાનમાં તેમની સાથે વાત કરતા, તેમણે ચમત્કારનો આધ્યાત્મિક અર્થ સમજાવતા કહ્યું, "હું જીવનની રોટલી છું" (યોહાન ૬:૩૫). તે વધુ વિગતવાર જણાવે છે કે આ રોટલી તેમનું માંસ છે, જે તે જગતના જીવન માટે આપે છે (યોહાન ૬:૫૧).

આ બાબતની હકીકતે ટોળાની આંખો ખોલી કે ઈસુ તેમના પૃથ્વી પરના રાજા નહીં હોય. તે ધરતીના વિચારથી ઉત્પન્ન થયેલો ઘાટ બંધબેસતો નહોતો.જે રીતે તેઓ વિચારતા હતા,જેથી તેઓ ઈસુને મસીહા તરીકે ઓળખી શકે અને સ્વીકારી શકે, તેઓએ રૂપાંતરનો ઈનકાર કર્યો. તેમના ઘણા શિષ્યોએ તેમને આ સમયે છોડી દીધા (યોહાન ૬:૬૬).

માનવીય અર્થમાં, ઈસુ માટે આ મુશ્કેલ હોવું જોઈએ. ટોળાંના વખાણ આનંદદાયક છે. લોકોની પસંદગી મળે એ કોને નથી ગમતું? પરંતુ ઘણા લોકો પાછા ફરે છે અને તેમના સિદ્ધાંતો પર પ્રશ્ન કરે છે તે જોવું એ સ્વાભાવિક રીતે પણ નિરાશાજનક છે. ટોળાને જતા જોઈને, ઈસુએ તેમના આંતરિક વર્તુળના, બારને પૂછ્યું કે શું તેઓ પણ જવા માગે છે.

આ તે જ બાબત છે, જ્યારે પીત્તર તેની અદ્ભુત કબૂલાત કરે છે, જે ઈસુ પાસે શું છે અને તે કોણ છે તે બન્નેનો સાક્ષી છે. “પ્રભુ, અમે કોની પાસે જઈએ?અનંતજીવનની વાતો તો તારી પાસે છે.અમે વિશ્વાસ કર્યો છે અને જાણીએ છીએ, કે દેવનો પવિત્ર તે તુંજ છે.’” (યોહાન ૬:૬૮,૬૯)

શિષ્યો થોડા વર્ષોથી ઈસુ સાથે હતા, તેમની સાથે મુસાફરી કરી, તેમના ચમત્કારો જોયા, તેમના ઉપદેશો સાંભળ્યા. તેઓ અનુભવથી જાણતા હતા કે તેમની તુલનામાં કોઈ નથી. આ વિશ્વાસ તેમના પર સ્થાયી થયો કે, કેટલીક પરિસ્થિતિઓ ભલે અસામાન્ય હોય, આ માણસ મસીહા હતો - ભલે તેઓ તેમના આવવાના હેતુ વિશે કેટલુંક સમજી શક્યા ન હોય. તેમના મૃત્યુ અને પુનરુત્થાન પછી જ તેઓ સમજવા લાગ્યા કે ઈસુ શા માટે આવ્યા.

`બહુમતી સામાન્ય રીતે ખોટી હોય છે તે હકીકત વિશે આપણે આ બનાવમાંથી શું શીખી શકીએ? શા માટે આપણે આ યાદ રાખવું જોઈએ, ખાસ કરીને આપણા વિશ્વાસના પાસાઓ સાથે કે જે બહુમતીમાં અપ્રિય છે - બહુમતી ખ્રિસ્તીઓમાં પણ?`