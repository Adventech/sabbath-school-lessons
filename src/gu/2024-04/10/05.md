---
title:  હું સત્ય છું
date:   04/12/2024
---

`વાંચો, યોહાન ૧:૧૪, ૧૭; યોહાન ૮:૩૨; યોહાન ૧૪:૬; અને યોહાન ૧૫:૨૬. યોહાન સત્યના ખ્યાલને સીધા ઈસુ સાથે કેવી રીતે જોડે છે?`

યોહાનની સુવાર્તામાં ફરીને ફરી, સત્ય ઈસુ સાથે, તેમના પિતા સાથે અને પવિત્ર આત્મા સાથે જોડાયેલું છે. સત્ય ઈસુ, શબ્દ સાથે જોડાયેલ છે (લાગોસ), અને પ્રકાશ સાથે - અંધકારથી વિપરીત (યોહાન ૧:૧-૧૪, યોહાન ૩:૧૯-૨૧). પણ, જૂઠાણું શેતાન અને પાપ સાથે જોડાયેલું છે (યોહાન ૮:૪૪-૪૬). પરિણામે, યોહાનમાં સત્ય એ ફક્ત તથ્યો અને આંકડાની બાબત નથી. તેમાં આવી બાબતોનો સમાવેશ થાય છે, પરંતુ આના કરતાં વધુ, સત્યના વિચારમાં દેવ અને તેમની ઈચ્છા પ્રત્યે વફાદારીએ નૈતિક પાસું છે.

“ઘણા એવા છે જેઓ જીવંત દેવ માટે પોકાર કરી રહ્યા છે, દૈવી હાજરીની ઝંખના કરે છે. દાર્શનિક સિદ્ધાંતો અથવા સાહિત્યિક નિબંધો ભલે ગમે તેટલા તેજસ્વી હોય, હૃદયને સંતોષી શકતા નથી. મનુષ્યોના દાવાઓ અને શોધનું કોઈ મૂલ્ય નથી. દેવના વચનોને લોકો સાથે બોલવા દો. જેમણે ફક્ત પરંપરાઓ અને માનવ સિદ્ધાંતો અને મહત્તમતાઓ સાંભળી છે તેઓને તેનો અવાજ સાંભળવા દો જેમનો શબ્દ આત્માનું અનંતજીવન માટે નવીકરણ કરી શકે છે. "-એલેન જી. વ્હાઇટ, ક્રાઇસ્ટના ઓબ્જેક્ટ લેસન્સ, પૃષ્ઠ. ૪૦.

ઈસુ માટે સત્ય હોવાનો અર્થ શું છે તે વિશે વિચારો. ઈસુ એ લાગોસ છે, શબ્દ જે શરૂઆતથી દેવ સાથે હતો અને જે બધી વસ્તુઓ બનાવેલી તેના સર્જક (યોહાન ૧:૧-૪). અનંતકાળથી તે અનંતકાળ સુધી પિતા સાથે એક, ઈસુમાં પિતાના લક્ષણો છે, અને તેથી તે "હું છું." તેનું અસ્તિત્વ કોઈના કે અન્ય કોઈને આધીન નથી. જ્ઞાન સહિત જે કંઈ પણ અસ્તિત્વમાં છે તે તેમના સિવાય અસ્તિત્વમાં નથી. અને દરેક વસ્તુ જે અસ્તિત્વમાં છે, જેનું સર્જન કરવામાં આવ્યું હતું, તે ફક્ત ઈસુ દ્વારા જ બનાવવામાં આવ્યું હતું અને તે ફક્ત તેનામાં જ અસ્તિત્વ ધરાવે છે.” કેમકે તેનાથી બધાં ઉત્પન્ન ત્યાં, જે આકશમાં છે તથા પૃથ્વી પર છે, જે દ્રશ્ય તથા અદ્રશ્ય છે, રાજ્યાસનો કે રાજ્યો કે અધિપતિઓ કે અધિકારીઓ સર્વે તેની મારફતે તથા તેને સારું ઉત્પન્ન થયાં.તે સર્વ કરતાં આદી છે, અને તેનાથી સર્વ વ્યવસ્થિત થઈને રહે છે.” (કોલોસી.૧:૧૬,૧૭)

ઈસુ માત્ર સત્યના મૂર્ત સ્વરૂપ નથી; તે સત્ય છે. સત્ય એ કોઈ ખ્યાલ કે રચના નથી. તે એક વ્યક્તિ છે!

સત્ય, ઈસુ ખ્રિસ્ત, સૂર્ય સાથે સરખાવી શકાય છે જે જગતને અજવાળું આપે છે (યોહાન ૮:૧૨). તે ખ્રિસ્તી ધર્મ વિશે સી.એસ. લુઈસે જે કહ્યું હતું તેની સમાંતર છે: "હું ખ્રિસ્તી ધર્મમાં માનું છું કારણ કે હું માનું છું કે સૂર્ય ઉગ્યો છે, માત્ર એટલા માટે જ નહીં કે હું તેને જોઉં છું, પરંતુ એટલા માટે કે તેના દ્વારા હું બીજું બધું જોઉં છું."—"શું ધર્મશાસ્ત્ર કવિતા છે?" (સામીઝાડત યુનિવર્સીટી પ્રેસ, ૨૦૧૪), પાનું ૧૫, મૂળરૂપે ૧૯૪૪ માં રજૂ કરવામાં આવ્યું હતું.

સત્ય, તે ઈસુ દ્વારા છે, કે આપણે આપણી આસપાસની દુનિયાનું યોગ્ય રીતે અર્થઘટન કરી શકીએ છીએ.