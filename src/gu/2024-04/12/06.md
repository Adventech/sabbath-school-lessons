---
title:  ઈસુ અને મરીયમ
date:   19/12/2024
---

`વાંચો, યોહાન ૨૦:૧૧-૧૩. અહીં શું થયું તે બતાવે છે કે શા માટે મરિયમ માગ્દાલેણ હજી પણ ખાલી કબરનો અર્થ સમજી શકી ન હતી?`

આ પહેલાના લખાણમાં મરિયમનો છેલ્લો સંદર્ભ તેણીનો પીત્તર અને યોહાનને ખાલી કબર વિશે વાત કરવાનો છે (યોહાન ૨૦:૨). તેઓ કબરે, દોડી ગયા અને તે થોડી વાર પછી ત્યાં પાછી આવી. પીત્તર અને યોહાને કબરનું નિરીક્ષણ કર્યા પછી, ત્યાંથી જતા રહ્યાં. પણ મરિયમ રડતી રડતી પાછી આવી અને ત્યાં ઉભી રહી. કોઈ શંકા નથી કે તેણી છેલ્લા કેટલાક દિવસોથી ખૂબ જ રડતી હતી દુ:ખી હતી. અને હવે - આ પણ? ઝૂકીને તેણે અંદર જોયું.

તેણીને આશ્ચર્ય થયું, સફેદ વસ્ત્રોમાં બે દૂતો કબરમાં હતા, જ્યાં ઈસુનું શરીર મૂકેલું હતું. તેઓએ તેણીને પૂછ્યું, “બાઈ, તું કેમ રડે છે?'" (યોહાન ૨૦:૧૩). તેણીનો પીડાદાયક જવાબ હતો કે તેઓએ તેના પ્રભુને ત્યાંથી લઈ લીધા છે, અને તેણીને ખબર ન હતી કે તેઓએ તેમને ક્યાં મૂક્યા હતા.

`વાંચો, યોહાન ૨૦:૧૪-૧૮. મરિયમ માટે શું બધું બદલાઈ ગયું?`

આંસુવાળી-ધૂંધળી આંખો દ્વારા, મરિયમે ફરીને જોયું કે કોઈ તેની પાછળ ઊભું હતું. દૂત જેવા જ શબ્દોમાં, અજાણી વ્યક્તિ પૂછે છે, “બાઈ, તું કેમ રડે છે? તમે કોને શોધો છો?'' (યોહાન ૨૦:૧૫) તે વિચારે છે કે તેણી માળી સાથે વાત કરી રહી છે અને ઈસુના મૃતદેહને શોધવામાં તેની મદદ માટે પૂછે છે.

અજાણી વ્યક્તિ એક શબ્દ કહે છે, " મરિયમ." તે એક શબ્દનો સાક્ષાત્કાર હતો જેણે તેની દુનિયા બદલી નાખી. અચાનક, આશ્ચર્યચકિત મરિયમ તેને ઓળખે છે, સજીવન થયેલા ઈસુ તેની સાથે વાત કરી રહ્યા છે અને તેને સ્વીકારે છે. ઈસુ આગ્રહ કરે છે કે તેણી તેને સ્પર્શ ન કરે, કારણ કે તેઓએ તેમના પિતા પાસે જવું જોઈએ. પરંતુ તેણીનું કાર્ય જઈને શિષ્યોને કહેવાનું છે કે ઈસુ કહે છે કે "... જે મારો બાપ તથા તમારો બાપ,અને મારો દેવ તથા તમારો દેવ, તેની પાસે ચઢી જાઉં છું." (યોહાન ૨૦:૧૭). મરિયમે તેનું લક્ષ્યાંક પૂરું કર્યું. તેણીએ શિષ્યોને કહ્યું કે તેણીએ પ્રભુને જોયા છે અને તેમણે તેની સાથે પ્રગટ કરેલી અન્ય તમામ વિગતો પણ કહી છે (યોહાન ૨૦:૧૮).

`૧ કોરીંથી ૧૫:૧૨-૨૦ વાંચો. પાઉલના જણાવ્યા મુજબ, જો ખ્રિસ્ત મૃત્યુમાંથી સજીવન ન થયા હોત તો આપણો ખ્રિસ્તી વિશ્વાસ શું યોગ્ય હોત?`