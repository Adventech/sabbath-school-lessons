---
title:  ખાલી કબર
date:   18/12/2024
---

`વાંચો, યોહાન ૨૦:૧-૭. આ કલમોમાં જે દર્શાવવામાં આવ્યું છે તેનું આપણા માટે શું મહત્વ છે?`

ઈસુ શુક્રવારની બપોરે મૃત્યુ પામ્યા અને રવિવારે વહેલી સવારે ઉઠ્યા. કારણ કે જ્યારે તેમને દફનાવવામાં આવ્યા ત્યારે સાબ્બાથ નજીક હતો (યોહાન ૧૯:૪૨), દફન પ્રક્રિયા ઉતાવળમાં કરવામાં આવી હતી અને સંપૂર્ણ રીતે નહીં. તેઓ ઈસુને ગમે તેટલો પ્રેમ કરતા હતા, તેમના અનુયાયીઓ સાબ્બાથનો દિવસ પાળતા હતા અને કબર પર જતા ન હતા (માર્ક ૧૬:૧,લુક ૨૩:૫૬ સાથે સરખાવો). સાબ્બાથ પછી, ઘણી સ્ત્રીઓ રવિવારે સવારે કબરે સુગંધીત દ્રવ્યો લાવી. તેમના આઘાત વચ્ચે, પથ્થર દૂર કરવામાં આવ્યો હતો, અને કબર ખાલી હતી.

મરિયમ માગદાલેણ તે લોકોમાંની એક હતી જે કબર પર વહેલા આવી હતી. તેણીએ જે જોયું તે પીત્તર અને યોહાનને કહેવા દોડી. બંને જણા ત્યાં દોડી ગયા. યોહાન પીત્તરથી આગળ નીકળી ગયો અને પહેલા પહોંચ્યો. તેણે નીચે ઝૂકીને અંદર જોયું અને તેણે શણના કપડા જોયા જેનાથી ઈસુ વીંટળાયેલા હતા. પરંતુ તે અંદર ગયો ન હતો.

જોકે, પીત્તર પણ અંદર ગયો અને ત્યાં શણના કપડા પડેલા જોયા. તેણે પણ, ઈસુના માથા પરનું મોઢાનું કપડું જોયું, પણ તે બાકીના કપડા સાથે નહોતું. તે વાળેલું અલગ કરીને મૂકેલું હતું.

`વાંચો.યોહાન ૨૦:૮-૧૦. મોં પરના વાળેલા કપડાનો અર્થ શું હતો?`

પીત્તર કબરમાં પ્રવેશ્યા પછી, યોહાન પણ પ્રવેશ્યો. યોહાન ૨૦:૮ કહે છે કે તે અંદર ગયો, જોયું અને વિશ્વાસ કર્યો. શા માટે ત્યાં પડેલા કબરના કપડા અને ચહેરાના કપડાને અલગ-અલગ પડેલા, વાળીને મૂકેલા જોઈને યોહાનને શું વિશ્વાસ થયો કે ઈસુ મૃત્યુમાંથી ઉઠ્યા હતા?

આ પ્રશ્નનો જવાબ આપવા માટે, પ્રથમ સ્થાને કબર શા માટે ખાલી હશે તે વિચારવું જરૂરી છે. સૌથી લાક્ષણિક ગંભીર જવાબ હશે લૂંટારાઓ કબરમાંથી ચોરી ગયા. પરંતુ આ સમજૂતી ત્રણ કારણોસર નિષ્ફળ જાય છે. પ્રથમ, માત્થી આપણને કહે છે કે કબરની રક્ષા કરવામાં આવી હતી (માત્થી ૨૭:૬૨-૬૬), કબરની લૂંટ અસંભવિત બનાવ છે. બીજું, કબર લૂંટારાઓ સામાન્ય રીતે કિંમતી ચીજવસ્તુઓની ચોરી કરે છે, સડેલા મૃતદેહોની નહીં. ત્રીજું, કબર લૂંટારાઓ ઉતાવળમાં હોય અને કબરના કપડાં વાળીને મૂકે નહિ. તેથી, આશ્ચર્યની વાત નથી કે જ્યારે યોહાને મોઢાનું કપડું વાળેલું જોયું, ત્યારે તેણે વિશ્વાસ કર્યો કે ઈસુ મૃત્યુમાંથી સજીવન થયા છે.