---
title:  'મહિમાની ઘડી: વધસ્થંભ અને પુનરુથાન'
date:   14/12/2024
---

### આ સપ્તાહનો શાસ્ત્રાભ્યાસ
યોહાન ૧૮:૩૩–૧૯:૫; યોહાન ૧૯:૧૭-૨૨; યોહાન ૧૯:૨૫-૨૭; લુક ૨:૩૪, ૩૫; યોહાન ૨૦:૧-૧૮; ૧ કોરીંથી. ૧૫:૧૨-૨૦.

> <p>સ્મૃતિ સૂત્ર</p>
> “એથી પીલાતે તેને પૂછ્યું, કે ત્યારે શું તું રાજા છે? ઈસુએ ઉત્તર આપ્યો,કે તું કહે છે કે હું રાજા છું.એજ માટે હું જન્મ્યો છું,અને એજ માટે હું જગતમાં આવ્યો છું, કે સત્ય વિષે હું સાક્ષી આપું; જે સત્યનો છે, તે દરેક મારી વાણી સાંભળે.” (યોહાન ૧૮:૩૭)

ઈસુનો વધસ્તંભ અને પુનરુત્થાન એ યોહાનની પરાકાષ્ઠા છે. પ્રથમ દસ અધ્યાયો આશરે સાડા ત્રણ વર્ષ આવરી લે છે; અધ્યાય ૧૧-૨૦, તેનાથી વિપરીત, લગભગ એક થી બે અઠવાડિયા આવરી લે છે.

ચાર સુવાર્તા ઈસુના મૃત્યુને જુદી જુદી રીતે રજૂ કરે છે. તેમની રજૂઆત સુસંગત હોવા છતાં, દરેક લેખક મુખ્ય મુદ્દાઓ પર ભાર મૂકે છે જે ખાસ કરીને તેમની સુવાર્તાના વિષયવસ્તુ સાથે પડઘો પાડે છે. માત્થી શાસ્ત્રની પરિપૂર્ણતા પર ભાર મૂકે છે; માર્ક ઈસુના બાપ્તિસ્મા અને વધસ્થંભ વચ્ચેના સમાંતર પર ભાર મૂકે છે; અને લુક સજાપણા અને તારણ તરીકે વધસ્થંભ પર ધ્યાન કેન્દ્રિત કરે છે (વધસ્થંભ પરની ચોરની વાર્તા).

પરંતુ યોહાન વધસ્થંભને ઈસુના સિંહાસન તરીકે રજૂ કરે છે, ખાસ કરીને કલાકના વિચાર સાથે જોડાયેલો છે, જેનો સમગ્ર પુસ્તકમાં અસંખ્ય વખત ઉલ્લેખ કરવામાં આવ્યો છે (યોહાન ૭:૩૦, યોહાન ૮:૨૦, યોહાન ૧૨:૨૭). રાજ્યાભિષેકનો આ વિચાર એક માર્મિક ચિત્ર છે કારણ કે વધસ્થંભ પરનું મૃત્યુ એ સૌથી અપમાનજનક અને શરમજનક માર્ગ હતો જેનો ઉપયોગ રૂમીઓએ કર્યો હતો. આ વિરોધાભાસ યોહાન રજૂ કરે છે તે ઊંડા માર્મિક નિરૂપણ તરફ નિર્દેશ કરે છે: ઈસુ શરમથી મરી રહ્યા છે, પરંતુ તે જ સમયે, તારણહાર તરીકે તેમનું ગૌરવપૂર્ણ રાજ્યાસન છે.