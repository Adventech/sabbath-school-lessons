---
title:  યોહાન બાપ્તિસમાની સાક્ષી
date:   20/10/2024
---

ગયા અઠવાડિયાના પાઠમાં દર્શાવ્યા મુજબ, યોહાનની સુવાર્તા ઈસુ ખ્રિસ્ત, શબ્દ, સૃષ્ટિ પહેલાંના તેમના અનંત અસ્તિત્વમાં શરૂ થાય છે. પરંતુ તે જ પ્રસ્તાવનામાં, યોહાન બાપ્તિસમા ઈસુના સાક્ષી તરીકે દેખાય છે. ઈસુના સમયમાં કેટલાક યહુદીઓ બે મસીહાની અપેક્ષા રાખતા હતા, એક પાળક અને બીજો શાહી. યોહાન સ્પષ્ટપણે શીખવે છે કે યોહાન બાપ્તિસમાએ આ મસીહાઓમાંથી એકેય હોવાનો દાવો કર્યો ન હતો, પરંતુ, એક સાચા મસીહાનો સાક્ષી હતો.

`વાંચો,યોહાન ૧:૧૯-૨૩. યોહાન બાપ્તિસમાએ તેમની સુવાર્તા અને લક્ષ્યાંક કેવી રીતે સમજાવ્યું?`

ધર્ગુરુઓએ યાજકો અને લેવીઓને યોહાનને પૂછવા મોકલ્યા કે તે કોણ છે. યહુદામાં મસીહની અપેક્ષાઓ વધુ હોવાથી, યોહાન બાપ્તિસમા માટે તે અપેક્ષાઓ સાથેના તેમના સંબંધને સ્પષ્ટ કરવા તે મહત્વપૂર્ણ હતું. તે અજવાળું ન હતો, પરંતુ તે અજવાળા વિષે શાહેદી આપવા અને મસીહના આગમનની તૈયારી કરવા માટે દેવ તરફથી મોકલવામાં આવ્યો હતો (યોહાન ૧:૬-૮). તેથી જ તેણે તેઓને શક્ય તેટલો સ્પષ્ટપણે જવાબ આપ્યો, કહ્યું: "હું ખ્રિસ્ત નથી" (યોહાન ૧:૨૦).

ઉપરાંત, યોહાને પાણીથી બાપ્તિસ્મા લીધું, પરંતુ ખ્રિસ્ત આત્માથી બાપ્તિસ્મા આપતા (યોહાન ૧:૨૬, ૩૩). યોહાન ઈસુના ચંપલની વાધરી છોડવાને લાયક ન હતો (યોહાન ૧:૨૭). યોહાન પહેલા ખ્રિસ્તને પ્રાધાન્ય આપવામાં આવ્યું હતું કારણ કે તે યોહાન પહેલા હતા (યોહાન ૧:૩૦). ઈસુ દેવનો પુત્ર હતા, અને યોહાન માત્ર તેમની તરફ અંગુલીનિર્દેશ કરે છે (યોહાન ૧:૩૪).

`વાંચો, યશાયાહ ૪૦:૧-૫; અને યોહાન ૧:૨૩. યોહાન આ કલમોનો કેવીરીતે ઉપયોગ કરે છે?`

ઉબડખાબડ અને પથ્થરોથી ભરેલા રસ્તાઓની સપાટીને સમતળ કરવા અને રાજાના માર્ગને સરળ બનાવવા માટે તીક્ષ્ણ વળાંકો લેવા માટે કેટલીકવાર નોકરોને દિવસોમાં, રાજાની આગળ મોકલવામાં આવતા હતા. તેથી, ભવિષ્યવાણીની પરિપૂર્ણતામાં, યોહાન લોકોના હૃદયને ઈસુ માટે તૈયાર કરવા આવ્યો.

`આપણે કઈ રીતે સેવન્થ-ડે એડવેન્ટિસ્ટ તરીકે, યોહાન બાપ્તિસમાની જેમ સેવાકાર્ય કરવું જોઈએ? સમાંતરતા શું છે?`