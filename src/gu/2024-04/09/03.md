---
title:  અનંત જીવનના શબ્દો
date:   25/11/2024
---

`વાંચો, યોહાન ૬:૬૧-૬૮. જ્યારે ઈસુએ શિષ્યોને પૂછ્યું કે શું તેઓ તેને છોડી દેશે, ત્યારે પીત્તરના જવાબનો અર્થ શું હતો?`

"અનંત જીવન" વિશે પીત્તરના શબ્દો એક વિષયવસ્તુ પર સૂચન કરે છે જે આખી યોહાનની સુવાર્તામાં જોવા મળે છે. અનંતજીવન વિશે શબ્દશૈલીનું કેન્દ્રીકરણ યોહાન ૬ માં દેખાય છે, ૫,૦૦૦ ના ખોરાકના સંદર્ભમાં (યોહાન ૬:૨૭, ૪૦, ૪૭, ૫૪, ૬૮). ઈસુ કહે છે કે તે જીવનની રોટલી છે (યોહાન ૬:૩૫), એટલે કે તેમનું જીવન, તેમનું મૃત્યુ અને તેમનું પુનરુત્થાન એ અનંત તારણનો સ્ત્રોત છે.

યોહાનની સુવાર્તામાં અનંત જીવન અથવા તેના સમકક્ષ શબ્દ ઓછામાં ઓછા ૧૭ વખત આવે છે. આ શબ્દ આધ્યાત્મિક અસ્તિત્વનો, અથવા અનંત અસ્તિત્વનો ભાગ બનવાનો અથવા કોઈ અન્ય અલૌકિક ખ્યાલનો સંદર્ભ આપતો નથી. તેના બદલે, તે તે જીવન આપતી શક્તિનો સંદર્ભ આપે છે જે આપણા અસ્તિત્વમાં તારણ અને અર્થ લાવે છે અને જ્યારે આપણા પ્રભુ પાછા ફરે, ત્યારે અંત વિનાના જીવનમાં. જેમ ઈસુ દેહધારી બન્યા હતા, તેવી જ રીતે ઈસુ જે પુનરુત્થાનની વાત કરે છે તે સમય અને અવકાશમાં અને ભૌતિક શરીરમાં થાય છે. તે મૃત્યુમાંથી પુનરુત્થાન છે, જીવનનું નવીકરણ છે જે આપણે એક સમયે એદનમાં મેળવ્યું હતું.

`યોહાન ૩:૧૫, ૧૬; યોહાન ૫:૨૪; યોહાન ૬:૪૦, ૪૭; યોહાન ૮:૩૧; યોહાન ૧૨:૪૬; યોહાન ૨૦:૩૧. આપણે અનંત જીવન કેવી રીતે મેળવી શકીએ?`

ફક્ત વિશ્વાસ દ્વારા જ આપણે માનીએ છીએ કે ઈસુ ખ્રિસ્ત આપણા વતી જીવવા અને મરવા માટે આવ્યા હતા. આ વિશ્વાસ આપણને ભેટ તરીકે મળે છે, પરંતુ આપણે સભાનપણે પોતાને ઈસુને સમર્પિત થવાનું, પસ્તાવો કરવાનું અને પાપની ક્ષમા અને શુદ્ધિકરણ માટે તેમના લોહીનો દાવો કરવાનું પસંદ કરવું જોઈએ.

જ્યારે ઈસુએ પીત્તરને પૂછ્યું કે શું તે પણ જવાનો છે, ત્યારે પીત્તરનો જવાબ હતો, “પ્રભુ, અમે કોની પાસે જઈએ? અનંત જીવનની વાતો તો તારી પાસે છે '' (યોહાન ૬:૬૮). તારણનો સાર અને આપણે તેને કેવી રીતે પ્રાપ્ત કરીએ એ તે સમજાવે છે. તે માનસિક સ્વસ્થતા, ઈતિહાસ કે વિજ્ઞાનમાંથી આવતી નથી –કે તમામ માનવીય શાખાઓ માંથી. તે ઈસુ તરફથી આવે છે, જેઓ-પોતામાં અનંત જીવન ધરાવે છે- તે બધાને મુક્તપણે પ્રદાન કરે છે જેઓ, પવિત્ર આત્માને પ્રતિસાદ આપીને, તેને સ્વીકારશે.

`અનંત જીવનનું વચન આપણને અહીં આપણા દુન્યવી જીવનમાં કેવી રીતે અસર કરે છે તે કેવી રીતે જોઈ શકીએ છીએ? આપણે તેને કેવી રીતે જોઈએ છીએ કે તેની કેવી રીતે અસર થવી જોઈએ?`