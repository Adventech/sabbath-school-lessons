---
title:  'ઈસુના જૂના કરારની ભવિષ્યવાણીઓ: ભાગ ૧'
date:   19/11/2024
---

ઈસુએ, તેમની ઓળખ વિશે ધાર્મિક નેતાઓ સાથેની ચર્ચામાં, શાસ્ત્રની સત્તાની પુષ્ટિ કરી. પ્રથમ નજરમાં, તે તેમના માટે બિનજરૂરી લાગે કારણ કે ધર્મગુરુઓ શાસ્ત્રમાં માનતા હતા. તેમ છતાં, તેમની સાથે પણ, ઈસુ શાસ્ત્રની સત્તા પર ભાર મૂકે છે, અને તેમણે તેઓને તે કોણ છે તે બતાવવા માટે આમ કર્યું - પછી ભલે તેઓના હૃદય ગમે તેટલા સખત હોય, અને તેઓએ પ્રતીતિ સાથે લડવાનો કેટલો પ્રયાસ કર્યો હોય.

દરમ્યાન,યોહાન જૂના કરારમાંથી ઘણા સીધા અવતરણો અને સંકેતોની નોધ કરે છે જે ઈસુને મસીહાના જૂના કરારના વચનની પરિપૂર્ણતા તરીકે દર્શાવે છે.

**નીચેના નવા કરાર અને જૂના કરારની કલમો કેવી રીતે જોડાયેલ છે? એટલે કે, નવો કરાર કેવી રીતે આ કલમોનો ઉપયોગ ઈસુની સાક્ષી આપવા માટે કરે છે?**

`યોહાન ૧:૨૩, યશાયાહ ૪૦:૩`

`યોહાન ૨:૧૬,૧૭, ગીત.૬૯:૯`

`યોહાન ૭:૩૮, યિર્મેયાહ ૨;૧૩`

`યોહાન ૧૯:૩૬, ગણના ૯:૧૨`

ફક્ત યોહાન જ નહીં, પરંતુ પીત્તર, પાઊલ, માત્થી, માર્ક, લુક અને નવા કરારના બધા લેખકો, પવિત્ર આત્માની પ્રેરણાથી, વારંવાર ભાર મૂકે છે કે કેવી રીતે નાઝરેથના ઈસુનું જીવન, મૃત્યુ, પુનરુત્થાન અને સ્વર્ગારોહણથી દેવના સિંહાસન સુધી એ બધી જૂના કરારની ભવિષ્યવાણીઓની પરિપૂર્ણતા છે.

અને તેમ છતાં ઈસુ સતત શિષ્યોને શાસ્ત્ર તરફ નિર્દેશ કરતા હતા, જેમાં તેમના સુવાર્તાકાર્યની આગાહી કરવામાં આવી હતી - શિષ્યો આખરે ક્યારે સમજી શક્યા કે શાસ્ત્ર તેમના મૃત્યુ અને પુનરુત્થાન તરફ નિર્દેશ કરે છે? તે મૃત્યુ પામ્યા અને પુનરુત્થાન પામ્યા પછી તેઓને દેખાયા અને ત્યારે જ આખરે તેઓને તે ખબર પડી. “તેથી, જ્યારે તે મૃત્યુમાંથી સજીવન થયા, ત્યારે તેમના શિષ્યોને યાદ આવ્યું કે તેમણે તેઓને આ કહ્યું હતું; અને તેઓએ શાસ્ત્ર અને ઈસુએ કહેલા વચન પર વિશ્વાસ કર્યો” (યોહાન ૨:૨૨; યોહાન ૨૦:૯ પણ જુઓ).