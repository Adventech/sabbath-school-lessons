---
title:  વચનો સાંભળવા કે ન સાંભળવા
date:   15/10/2024
---

`યોહાન ૧:૯-૧૩. યોહાન અહીં કઈ કઠોર વાસ્તવિકતા દર્શાવે છે કે લોકો ઈસુને કેવો પ્રતિભાવ આપે છે?`

પ્રસ્તાવના, યોહાન ૧:૧-૧૮, ફક્ત ઈસુ ખ્રિસ્ત, શબ્દ (ચિહ્ન) કોણ છે તે જ નહીં પરંતુ વિશ્વના લોકો તેમની સાથે કેવી રીતે સંબંધિત છે તેનું વર્ણન કરે છે. યોહાન ૧:૯ માં, તેને ખરું અજવાળું કહેવામાં આવે છે, જે વિશ્વમાં આવનાર દરેક વ્યક્તિને પ્રકાશિત કરે છે. તે અજવાળું વિશ્વને પ્રકાશિત કરે છે, તેને સમજી શકાય તેવું બનાવે છે. જેમ કે સી.એસ. લુઈસ કહે છે, "હું ખ્રિસ્તી ધર્મમાં માનું છું કારણ કે હું માનું છું કે સૂર્ય ઉગ્યો છે, માત્ર એટલા માટે જ નહીં કે હું તેને જોઉં છું, પરંતુ તેના દ્વારા હું બીજું બધું જોઉં છું." -"શું ધર્મશાસ્ત્ર કવિતા છે?" (સમીઝડાટ યુનિવર્સીટી પ્રેસ, ૨૦૧૪), પાનું. ૧૫, મૂળરૂપે ૧૯૪૪ માં રજૂ કરવામાં આવ્યું હતું.

ઉપરાંત, યોહાન ૧:૯ શું કહે છે તેના સૂચિતાર્થ જુઓ. અજવાળું દરેકની પાસે છે, પરંતુ દરેક વ્યક્તિ અજવાળાનો સ્વીકાર કરતા નથી. જેમ આપણે આવતીકાલના અભ્યાસમાં જોઈશું, યોહાનની સુવાર્તામાં એક મુખ્ય વિષય એ છે કે લોકો ઈસુને કેવી રીતે સ્વીકારે છે અથવા નકારે છે. તે વિષયવસ્તુ અહીંથી શરૂ થાય છે. ઉદાસીની વાત તે છે કે મસીહા તેમના પોતાના લોકો, ઈસ્રાએલ લોકો પાસે આવ્યા, અને ઘણા લોકોએ તેમને મસીહા તરીકે સ્વીકાર્યા ન હતા.

રૂમી. ૯-૧૧ માં, પાઉલ એ જ દુ:ખદ વિષય સાથે વ્યવહાર કરે છે, ઘણા યહૂદીઓ ઈસુને નકારે છે. પરંતુ પાઉલ નકારાત્મક નોંધ પર સમાપ્ત કરતા નથી, હકીકતમાં કહે છે કે ઘણા યહૂદીઓ તથા બિનયહૂદીઓ, ઈસુને તેમના મસીહા તરીકે સ્વીકારશે. ખરેખર, તે વિદેશીઓને ચેતવણી આપે છે કે તેઓ યહૂદીઓ સામે બડાઈ ન કરે. “કેમકે જે જૈતુનનું ઝાડ કુદરતથી જંગલી હતું તેમાંથી જો તને કાપી કાઢવામાં આવ્યો, અને સારા જૈતુનના ઝાડમાંથી કુદરતથી વિરુદ્ધ તને કલમરૂપે મેળવવામાં આવ્યો; તો તે કરતાં એ અસલ [ડાળીઓ]પોતાના જૈતુનના ઝાડમાં કલમરૂપે પાછી મેળવાય એ કેટલું વિશેષ શકાય છે?” (રૂમી. ૧૧:૨૪)

એવી જ રીતે, યોહાન કહે છે કે જેઓ ઈસુને તેમના તારણહાર તરીકે સ્વીકારે છે તેઓ ઈશ્વરના બાળકો બનશે. આ તેમના નામ પર વિશ્વાસ કરવાથી થાય છે. (જુઓ યોહાન ૧:૧૨, ૧૩)

અહીં પ્રસ્તાવના અને સુવાર્તાના ઉપસંહાર વચ્ચેનું જોડાણ છે. યોહાન ૨૦:૩૧ માં, પ્રેરિત રજૂ કરે છે કે તેણે શા માટે લખ્યું - કે તમે માનો કે ઈસુ ખ્રિસ્ત, દેવનો પુત્ર છે, અને તે પર વિશ્વાસ કરવાથી તમે તેમના નામથી જીવન મેળવી શકો છો. આમ, પ્રસ્તાવના અને ઉપસંહાર એક પ્રકારની એકતા બનાવે છે. તે સંબંધિત ખ્યાલો છે જે તેમની વચ્ચે બનેલી બધી બાબતોને સમાપ્ત કરે છે. આ જોડાણ યોહાનની સુવાર્તાના સર્વોચ્ચ ધ્યેય તરફ નિર્દેશ કરે છે - કે લોકો તેમના તારણહાર તરીકે ઈસુ ખ્રિસ્ત પર વિશ્વાસ કરીનેબચાવ પામશે.

`દેવનો દીકરો કે દીકરી બનવાથી તમારું જીવન કેવું બદલાયું?`