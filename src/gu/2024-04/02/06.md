---
title:  લાજરસનું પુનરુત્થાન
date:   10/10/2024
---

યોહાન ૧૧ ગમગીનીથી ભરેલ છે - પ્રિય મિત્રની માંદગીના દુઃખદ સમાચાર (યોહાન ૧૧:૧-૩); તેના મૃત્યુ પર રડવું (યોહાન ૧૧:૧૯, ૩૧, ૩૩); બહેનોનો વિલાપ કે જો ઈસુ હાજર હોત તો લાજરસ મૃત્યુ પામ્યો ન હોત (યોહાન ૧૧:૨૧, ૩૨); અને ઈસુના પોતાના આંસુ (યોહાન ૧૧:૩૫).

પરંતુ ઈસુએ લાજરસ (યોહાન ૧૧:૬) સુધીની મુસાફરી શરૂ કરતા પહેલા બે દિવસ વિલંબ કર્યો હતો, તે દર્શાવે છે કે તે ખુશ હતો કે અગાઉ તેમની પાસે ગયા નથી (યોહાન ૧૧:૧૪, ૧૫). આ કાર્યવાહી કોઈ થીજેલા હર્દયની નથી. તેના બદલે, તે દેવનો મહિમા પ્રગટ કરવાનો હતો.

આપણે યોહાન ૧૧:૧૭-૨૭ પર પહોંચીએ ત્યાં સુધીમાં, લાજરસને મૃત્યુ પામ્યાને ચાર દિવસ થઈ ગયા હતા. ચાર દિવસ પછી, તેનું શરીર પહેલેથી જ સડી ગયું હશે અને, જેમ માર્થાએ કહ્યું, "પ્રભુ, હવે તો તે ગંધાતો હશે; કેમકે આજ તેને ચાર દહાડા થયા.”(યોહાન ૧૧:૩૯) નિઃશંકપણે, ઈસુના વિલંબથી ચમત્કારને વધુ આશ્ચર્યજનક બનાવવામાં મદદ મળી. સડતી લાશને જીવીત કરવાની? આનાથી વધુ કઈ સાબિતી ઈસુ આપી શકે કે ખરેખર તે પોતે જ દેવ છે?

અને, જેમ દેવ તરીકે, તેમણે જીવનની શરૂઆત માટે સર્જન કર્યું છે - ઈસુ મૃત્યુ પર સત્તા ધરાવે છે. આ રીતે, ઈસુ આ તકનો ઉપયોગ કરે છે, લાજરસના મૃત્યુથી, પોતાના વિશે એક નિર્ણાયક સત્ય જાહેર કરવા. " 'હું પુનરુત્થાન અને જીવન છું. જે કોઈ મારા પર વિશ્વાસ કરે છે, તે જો કે મરી જાય , તોપણ તે જીવતો થશે, અને દરેક જે જીવે છે અને મારામાં વિશ્વાસ કરે છે તે ક્યારેય મરશે નહીં" (યોહાન ૧૧:૨૫, ૨૬).

`યોહાન ૧૧:૩૮-૪૪ વાંચો. ઈસુએ એવું શું કર્યું કે તેના દાવાને સમર્થન મળ્યું?`

જેમ ઈસુએ બતાવ્યું કે તે જગતનું અજવાળું છે (યોહાન ૮:૧૨, યોહાન ૯:૫) અંધ માણસને દૃષ્ટિ આપીને (યોહાન ૯:૭), તે જ રીતે તે અહીં લાજરસને મૃતકો માંથી સજીવન કરે છે.(યોહન ૧૧:૪૩, ૪૪), તે દર્શાવે છે કે ઈસુ પુનરુત્થાન અને જીવન છે (યોહાન ૧૧:૨૫).

આ ચમત્કાર, અન્ય કોઈપણ કરતાં ઈસુને વધુ, જીવનદાતા તરીકે, અને પોતે દેવ તરીકે નિર્દેશ કરે છે. તે યોહાનના વિષયવસ્તુને મજબૂત સમર્થન પૂરું પાડે છે કે ઈસુ દેવનો દૈવી પુત્ર છે અને તેમના પર, વિશ્વાસ કરીને, આપણે તેમના દ્વારા જીવન મેળવી શકીએ છીએ (યોહાન ૨૦:૩૦, ૩૧).

જો કે, જ્યારે આપણે આ અવિશ્વસનીય વાર્તા (યોહાન ૧૧:૪૫-૫૪) ના અંત સુધી પહોંચીએ છીએ, જેમાં ઘણા લોકોએ વિશ્વાસ કર્યો હતો (યોહાન ૧૧:૪૫), એક શક્તિશાળી પરંતુ દુઃખદ વિરોધાભાસ પ્રગટ થાય છે. ઈસુ બતાવે છે કે તે મૃતકોને ફરીથી જીવિત કરી શકે છે, અને તેમ છતાં, આ માણસો વિચારે છે કે તેઓ તેને મારીને તેને રોકી શકે છે? ઈશ્વરના શાણપણ અને શક્તિથી વિપરીત માનવતાની નિષ્ફળતાનું કેવું ઉદાહરણ છે!