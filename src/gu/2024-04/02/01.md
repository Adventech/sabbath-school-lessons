---
title:  દિવ્યતાની નિશાનીઓ
date:   05/10/2024
---

### આ સપ્તાહનો શાસ્ત્રાભ્યાસ
યોહન ૬:૧-૧૫, યશાયાહ ૫૩:૪-૬, ૧ કોરીંથી. ૫:૭, યોહાન ૬:૨૬-૩૬, યોહાન ૯:૧-૪૧, ૧ કોરીંથી. ૧:૨૬-૨૯, યોહાન ૧૧.

> <p>સ્મૃતિસૂત્ર</p>
> “ઈસુએ તેણે કહ્યું, કે પુનરુથાન તથા જીવન હું છું; જે મારા પર વિશ્વાસ કરે છે તે જો કે મરી જાય તો પણ જીવતો થશે; અને જે કોઈ જીવે છે, અને મારા પર વિશ્વાસ રાખે છે, તે કદી મરશે નહિ જ; તું શું એવો વિશ્વાસ રાખે છે? (યોહાન ૧૧:૨૫, ૨૬)

બાઈબલ સ્પષ્ટ છે કે ઈસુ ખ્રિસ્ત અનંત પુત્ર છે, જે પિતા સાથે એક છે, કશામાંથી આવેલ નહિ અને બિનસર્જિત છે. ઈસુ જ તે છે જેમણે સઘળું ઉત્પન્ન કર્યું હતું, એટલે જે કંઈ ઉત્પન્ન થયું તે તેમના વિના ઉત્પન્ન થયું નહિ.(યોહાન ૧:૧-૩). આમ, ઈસુ હંમેશા અસ્તિત્વમાં છે; એવો સમય ક્યારેય ન હતો જ્યારે તે અસ્તિત્વમાં ન હતા. જો કે ઈસુ આ દુનિયામાં આવ્યા અને આપણી માનવતા પોતાના પર લઈ લીધી, તેમણે હંમેશા તેમનું દેવત્વ જાળવી રાખ્યું. અને ચોક્કસ સમયે, ઈસુએ કહ્યું અને કર્યું જે આ દૈવત્વ પ્રગટ કરે છે.

આ સત્ય યોહાન માટે મહત્વપૂર્ણ હતું, તેથી જ, જ્યારે ઈસુના કેટલાક ચમત્કારોનું વર્ણન કરતા, યોહાને તેનો ઉપયોગ ખ્રિસ્તના દેવત્વ તરફ નિર્દેશ કરવા માટે કર્યો. ઈસુએ માત્ર એવી વસ્તુઓ જ કહી ન હતી, જે તેમની દિવ્યતા પ્રગટ કરે છે પરંતુ તેમના વચનને તેમના દેવત્વને પ્રગટ કરતા કાર્યો સાથે સમર્થન આપે છે.

આ અઠવાડિયાનો પાઠ ઈસુના દેવત્વની ત્રણ મહાન નિશાનીઓ પર ધ્યાન આપે છે. આશ્ચર્યજનક બાબત એ છે કે, દરેક કિસ્સામાં, કેટલાક લોકો ચમત્કારને માનતા ન હતા અથવા તેનું મહત્વ સમજતા ન હતા.કેટલાક માટે, તે ઈસુથી દૂર થવાનો સમય હતો; અન્ય લોકો માટે, અંધત્વને વધુ ગાઢ બનાવવાનો સમય; અને અન્ય લોકો માટે, ઈસુના મૃત્યુનું કાવતરું કરવાનો સમય. અને અન્ય લોકો માટે - ઈસુ મસીહા હતા તે માનવા માટેનો સમય.