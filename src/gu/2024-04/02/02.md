---
title:  પાંચ હજારને જમાડયા
date:   06/10/2024
---

યોહાન ૬: ૪, ૫ માં, પ્રેરિત જણાવવા માટે તેમની મર્યાદામાંથી બહાર જાય છે કે ૫, ૦૦૦ લોકોને ખવડાવવાનો સમય પાસ્ખાપર્વની નજીક હતો. પાસ્ખાપર્વ એ મિસરમાંથી ઈસ્રાએલની મુક્તિનું સ્મારક હતું. પ્રથમજનિતના મૃત્યુનું સ્થાન પાસ્ખાપર્વના હલવાને લીધું. આ બલિદાન આપણા વતી ઈસુના મૃત્યુનું પ્રતીક છે. વધસ્તંભ પર, આપણા પાપોને લીધે આપણે જે સજાને પાત્ર હતા, તેના બદલે તે ઈસુ પર પડી. ખ્રિસ્ત, આપણું પાસ્ખાપર્વ, ખરેખર આપણા માટે માર્યા ગયા હતા (૧ કોરીંથી. ૫:૭).

"તેમણે ઉલ્લંઘનનો અપરાધ, અને તેમના પિતાના ચહેરાને છુપાવી લીધો, જ્યાં સુધી તેમનું હૃદય તૂટી ન ગયું તેમણે તેમનું જીવન કચડી નાખ્યું. આ બધુ બલિદાન એટલા માટે આપવામાં આવ્યું હતું કે પાપીઓને મુક્તિ મળી શકે.”—એલેન જી. વ્હાઇટ, ધ ગ્રેટ કોન્ટ્રોવર્સી, પૃષ્ઠ. ૫૪૦.

`વાંચ, યોહાન ૬:૧-૧૪. ઈસુ અને મુસા વચ્ચે અહીં કઈ સમાનતાઓ જોવા મળે છે? એટલે કે, ઈસુએ અહીં એવું શું કર્યું કે જે લોકોને તેમના પૂર્વજોને મુસાની સેવા દ્વારા પ્રાપ્ત થયેલી છુટકારાની યાદ અપાવી?`

આ વાર્તાની અસંખ્ય વિગતો નિર્ગમનમાં ઈસુને મુસાનું સમાંતર સ્થાન આપે છે. પાસ્ખાપર્વનો સમય (યોહાન ૬:૪) મિસરમાંથી મહાન મુક્તિ તરફ નિર્દેશ કરે છે. ઈસુ જેમ મુસા પર્વત પર જાય છે (યોહન ૬:૩). તેમ ઈસુ સિનાઈ ઉપર ગયા. ઈસુ ફિલિપ (યોહાન ૬:૫, ૬) ની કસોટી કરે છે જેમ અરણ્યમાં ઈસ્રાએલીઓની કસોટી કરવામાં આવી હતી. રોટલીઓનો બમણો વધારો (યોહાન ૬:૧૧ )માન્નાની યાદ અપાવે છે. બચેલો ખોરાક (યોહાન ૬:૧૨) ભેગો કરવો એ ઈસ્રાએલીઓના માન્ના ભેગું કરવાની બાબત તરફ દોરી જાય છે. છાંડેલા કકડાની બાર ટોપલીઓ ભરવામાં આવે છે (યોહાન ૬:૧૩), બાર જેટલી જ સંખ્યા ઇસ્સ્રાએલના કુળની છે. અને લોકો ટિપ્પણી કરે છે કે ઈસુ વિશ્વમાં આવનારા પ્રબોધક છે (યોહાન ૬:૧૪), "મુસા જેવા પ્રબોધક" ની પુનર્નિયમ ૧૮:૧૫ માં સમાંતર આગાહી કરવામાં આવી છે. આ બધા ઈસુને નવા મુસા તરીકે ઈશારો કરે છે-તેમના લોકોને છોડાવવા આવે છે.

આમ, યોહાન ઈસુને માત્ર નિશાનીઓ અને અજાયબીઓ જ નહીં પરંતુ એવા ચિહ્નો અને અજાયબીઓ કરી બતાવે છે જે તેમના સંદર્ભમાં, યહૂદી લોકો માટે વિશેષ અર્થ ધરાવતા હોવા જોઈએ. સારમાં, ઈસુ તેમને પોતાની દિવ્યતા તરફ ઈશારો કરી રહ્યા હતા.

`યશાયાહ ૫૩:૪-૬ અને ૧ પીત્તર ૨:૨૪ વાંચો. આ કલમો દેવના હલવાન તરીકે ઈસુ વિશે કયું મહાન સત્ય શીખવે છે? તેમની દિવ્યતા આ સત્ય સાથે કેવી રીતે જોડાયેલી છે, અને આ સત્ય શા માટે સૌથી મહત્વપૂર્ણ સત્ય છે જે આપણે જાણી શકીએ છીએ?`