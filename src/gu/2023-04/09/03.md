---
title:  નાઅમાન
date:   27/11/2023
---

ખ્રિસ્ત તેમની પૃષ્ઠભૂમિ, સંપત્તિ, જાતિ અથવા સ્થિતિને ધ્યાનમાં લીધા વિના, બધા માટે મૃત્યુ પામ્યા. દેવ અવિરતપણે સમગ્ર માનવતાને પોતાની તરફ ખેંચે છે, જેમાં વિશ્વના શક્તિશાળી, બિન-ખ્રિસ્તીઓમાં વર્ગીકૃત થયેલ તે વ્યક્તિઓનો પણ સમાવેશ થાય છે (જુઓ એલન જી. વ્હાઇટ, ધ એક્ટ્સ ઓફ એપોસ્ટલ્સ, પૃષ્ઠ ૪૧૬).

`૨ રાજાઓ ૫:૧-૧૯ વાંચો. દેવ માટે લોકો સુધી પહોંચવા વિશે આપણે આ વાર્તામાંથી શું શીખીશકીએ?`

૨ રાજાઓ ૫:૧૭-૧૯. દેવે તેને રક્તપિત્તથી સાજો કર્યા પછી નાઅમાને બે અસામાન્ય વિનંતીઓ કરી. પ્રથમ, તેણે જીવંત દેવનીસ્તુતિના હેતુ માટે ઇઝરાયલમાંથી બે ખચ્ચર-ભાર મટોડી સીરિયામાં લઈ જવા કહ્યું. તે કહે છે, “કેમ કે તમારો સેવક હવેથી યહોવાહ સિવાય બીજા કોઈ દેવને દહનીયાર્પણ કે બલિદાન આપશે નહિ." (૨ રાજાઓ ૫:૧૭). જો કે નાઅમાન સ્પષ્ટપણે હવે એકમાત્ર સાચા દેવનો ભક્તછે. તેની પ્રથમ વિનંતી દર્શાવે છે કે મૂર્તિપૂજક પ્રભાવ હજુ પણ તેના વિચારો પર એક અંશે પ્રભુત્વ ધરાવે છે. સીરિયાનો સેનાપતિ ઈઝરાએલના દેવને દેવતા તરીકે માનતા હતા જેમને તે ભૂમિની મૂળ જમીન પર પૂજનીય હોવું જોઈએ. જોકે નાઅમાને એ વાસ્તવિકતા સ્વીકારી હતી કે ઇઝરાયેલના દેવ સિવાય કોઈ દેવ નથી, તેણે પોતાની જાતને એવી કલ્પનાથી સંપૂર્ણપણે દૂર કર્યો ન હતો કે ઇઝરાયેલનો દેવ, અમુક ચોક્કસ માધ્યમથી, જમીન સાથે જોડાયેલા હતા. આમ, પોતાના દેશમાં તે ઈસ્રાએલીઓની ધરતી પર ઈશ્વરની સ્તુતિકરવા ઈચ્છતો હતો.

નાઅમાનની બીજી અરજી તેના વિશ્વાસની પ્રામાણિકતા દર્શાવે છે. જ્યારે તેણે માત્ર સ્વર્ગના દેવની સેવા કરવાનો સંકલ્પ કર્યો, ત્યારે તેને સમજાયું કે તેના પોતાના મૂર્તિપૂજક દેશમાં આવા સંકલ્પને અમલમાં મૂકવો સરળ રહેશે નહીં. તેથી વિશેષ, સીરિયાનો રાજા હજી પણ રિમ્મોન દેવની પૂજા કરતો હતો, તેનાવ્યવસાય, પ્રમાણે નાઅમાન રાજાના અંગરક્ષક તરીકે સેવા આપશે. જ્યારે નાઅમાનો તેના પૃથ્વી પરના રાજા પ્રત્યેની તેની ફરજો છોડી દેવાનો કોઈ ઈરાદો ન હતો, ત્યારે તે રિમ્મોનની ઉપાસનામાં માનવા ઈચ્છતો ન હતો. પોતાનું હૃદય યહોવાહને સમર્પિત કર્યા પછી, નાઅમાને વિધર્મી દેવોની ઉપાસના કરીને મૂર્તિપૂજા કરવાની ઈચ્છા ન કરી. તેમ જ તે એલિશા પાસે પાછા આવવાની વાત ઇચ્છતો ન હતો કે તે આમ કરી રહ્યો હતો.

એલિશાએ નાઅમાનની વિનંતીનો જવાબ આપ્યો કે "શાંતિથી જાઓ" (૨ રાજાઓ ૫:૧૯). “આ શબ્દોને નાઅમાનની વિદાયની વિનંતીની મંજૂરી અથવા અસ્વીકાર વ્યક્ત કરવા માટે વિચારવું જોઈએ નહીં. તેણે શાંતિથી પ્રસ્થાન કરવાનું હતું, શંકા કે અશાંત કે અનિશ્ચિતતામાં નહીં. દેવ તેમના પર દયાળુ હતા, અને તેમને તેમના જ્ઞાન અને દેવની ભક્તિમાં સુખ અને શાંતિ મળવાની હતી. નાઅમાન એક નવો ધર્માંતરિત, પ્રામાણિક, ભરોસો ધરાવતો માણસ હતો, જો તે તેના નવા મળેલા વિશ્વાસને વળગી રહે તો તે શક્તિ અને શાણપણમાં વૃદ્ધિ પામે. દેવ નવા વિશ્વાસીઓને ડગલે ને પગલે દોરી જાય છે, અને તે યોગ્ય ક્ષણ જાણે છે અને ચોક્કસ બાબતમાં સુધારા માટે તેડે છે. આત્માઓના ઉદ્ધાર માટે શ્રમ કરનારાઓએ આ સિદ્ધાંત હંમેશા ધ્યાનમાં રાખવો જોઈએ.” —ધ એસડીએ બાઇબલ કોમેન્ટરી, વોલ્યુમ. ૨, પૃષ્ઠ. ૮૭૮.

`ખાસ કરીને જેઓ બિન-ખ્રિસ્તી વાતાવરણમાંથી આવેછે, તેલોકોને ખૂબ ઝડપથી દબાણ ન કરવા વિશે, આપણે આ વાર્તામાંથી શું પાઠ શીખવો જોઈએ?`