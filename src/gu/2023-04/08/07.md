---
title:  વધુ અભ્યાસ
date:   24/11/2023
---

વાંચો, આર્થર વ્હાઇટ “અ ફ્યુ ડેઝ એટ લોંગ પોઈન્ટ, ” એલન જી. વ્હાઇટ: ધ ઓસ્ટ્રેલિયનયર્સ: ૧૮૯૧–૧૯૦૦, વોલ્યુમ. ૪, પૃષ્ઠ ૧૦૦-૧૦૪.

સુવાર્તાના લેખકોએ તેમને બચાવવા માટે અન્ય સંસ્કૃતિના લોકો સાથે ઓળખ બનાવવાની ઈસુની પ્રથાના ઉદાહરણો નોંધ્યા છે (માત્થી ૮:૨૮-૩૪, માર્ક ૫:૧-૨૦). તેવી જ રીતે, આપણને મિત્રો બનાવવા માટે પણ કહેવામાં આવે છે, અને અન્ય સંસ્કૃતિના લોકો માટે આગેવાનો પણ. ખ્રિસ્તનું મૃત્યુ જાતિ, રાષ્ટ્રીયતા, સંપત્તિ અથવા પૃષ્ઠભૂમિને ધ્યાનમાં લીધા વિનાદરેક માટે હતું. આ એક મુદ્દો છે જે આપણે ક્યારેય ભૂલવો જોઈએ નહીં. "અને તે પોતે જ આપણાં પાપોનું પ્રાયશ્ચિત છે, અને માત્ર આપણાં જ નહિ પણ સમગ્ર વિશ્વ માટેના પાપોનું પ્રાયશ્ચિત." (૧યોહાન ૨:૨).

"પુરુષો અને સ્ત્રીઓ દેવની રચનાને પરિપૂર્ણ કરતા નથી, જ્યારે તેઓ ફક્ત તેમના પોતાના કુટુંબના વર્તુળ માટે સ્નેહ વ્યક્ત કરે છે, . . . જ્યારે તેઓ તેઓને તેમના પ્રેમમાંથી બાકાત રાખે છે, જેમને તેઓ તેમની જરૂરિયાતોમાં રાહત આપીને દિલાસો અને આશીર્વાદ આપી શકે. . . .

"જ્યારે પ્રભુ આપણને આપણા ઘરથી બહાર બીજાઓ માટે સારું કરવાનું કહે છે, ત્યારે તેનો અર્થ એ નથી કે ઘર પ્રત્યેનો આપણો સ્નેહ ઓછો થઈ જશે, અને તે કે આપણે આપણા સંબંધીઓને અથવા આપણા દેશને ઓછો પ્રેમ કરીશું કારણ કે તે ઈચ્છે છે કે આપણે આપણી સહાનુભૂતિનો વિસ્તાર કરીએ. પરંતુ આપણે આપણા સ્નેહ અને સહાનુભૂતિને ચાર દીવાલોમાં બંધ કરીએછીએ, અનેપ્રભુએ આપેલા આશીર્વાદને રોકીએ છીએ, જેથી કરીને તેના આનંદમાં બીજાને આપણી સાથે ફાયદો ન થાય.“ -એલન જી. વ્હાઇટ, એડવેન્ટ રિવ્યુ એન્ડ સાબ્બાથ હેરાલ્ડ, ઓક્ટોબર ૧૫, ૧૮૯૫.

આપણા સલામતી ક્ષેત્રની બહારના લોકો માટે આશીર્વાદ બનવા માટે આપણને આપવામાં આવેલી જવાબદારી, પછી ભલે તે અન્ય સંસ્કૃતિમાંથી હોય અથવા માત્ર એક લાચાર વ્યક્તિ હોય, એ ઈસુ ખ્રિસ્તનો બિન-વાટાઘાટ કરી શકાય એવો આદેશ છે. (પ્રેરિતોનાં કૃત્યો ૧:૮, માર્ક ૧૧:૧૭).

**ચર્ચા માટેના પ્રશ્નો**:

`(૧) તમારું પોતાનું સલામતીનું ક્ષેત્ર શું છે અને જ્યારે જરૂરી હોય ત્યારે તમારે શા માટે તેમાંથી બહાર નીકળવા તૈયાર રહેવું જોઈએ?`

`(૨) જ્યારે ઈસુને "'ખાવરો અને દારુબાજમાણસ, દાણીઓ તથા પાપીઓનો મિત્ર'" (માત્થી ૧૧:૧૯) કહેવામાં આવ્યા હતા ત્યારે ઘટનાનો અર્થ શું છે?ઈસુ શું કરી રહ્યા હતા જેનાથી તે આરોપ આવ્યો હોત, અને તે લક્ષ્યાંક વિશે આપણને શું શીખવે છે?`

`(૩) અવિશ્વાસીઓની ઉજવણીમાં ખ્રિસ્તીએ કેટલી હદ સુધી સામેલ થવું જોઈએ?બાઈબલના સિદ્ધાંતો સાથે સમાધાન કર્યા વિના ખ્રિસ્તીઓ તે કેવી રીતે કરી શકે?`