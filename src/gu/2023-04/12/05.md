---
title:  આના જેવા સમય માટે
date:   20/12/2023
---

`એસ્તર ૪:૧-૧૪ વાંચો. શા માટે આ ક્ષણે એસ્તર માટે પોતાને યહૂદી તરીકે ઓળખાવવાનું યોગ્ય માનવામાં આવતું હતું?`

જ્યારે મોર્દખાયે તેની મદદ માટે એસ્તરનો સંપર્ક કર્યો, ત્યારે તેણીએ અહાશ્વેરોશ સાથે લગ્ન કર્યાંને ઘણા વર્ષો થાયાં  હતાં, પરંતુ પર્શિયામાં એવો કાયદો હતો કે રાજાના સ્પષ્ટ આમંત્રણ વિના કોઈ પણ વ્યક્તિ રાજાના સિંહાસન નજીક  આવી શકે નહીં. કોઈપણ જેણે આ નિયમનો આદર ન કર્યો તે મૃત્યુનું જોખમ લે છે. એસ્તર, જોખમને જાણીને, કોઈપણ રીતે, બિનઆમંત્રિત સિંહાસન રૂમમાં ગઈ.

મોર્દખાયના વિશ્વાસે એસ્તરના વિશ્વાસને જાગૃત કરવાનો પ્રયાસ કર્યો. એસ્તરના પુસ્તકનું હૃદય એસ્તર ને મોર્દખાયના શબ્દોમાં જોવા મળે છે: “અને મોર્દખાયે એસ્તરને જવાબ આપવા કહ્યું:'તમારા હૃદયમાં એવું ન વિચારો કે તમે બીજા બધા યહૂદીઓ કરતાં રાજાના મહેલમાં હોવાથી બચી જશો. કારણ કે જો તમે આ સમયે સંપૂર્ણપણે મૌન રહેશો, તો બીજી જગ્યાએથી યહૂદીઓ માટે રાહત અને મુક્તિ ઊભી થશે, પરંતુ તમે અને તમારા પિતાનું ઘર નાશ પામશે. તોપણ કોણ જાણે છે કે તમેઆજ  સમય માટે રાજ્યમાં આવ્યા છો?'' (એસ્તર  ૪:૧૩, ૧૪)

મોર્દખાયે તેના લોકો પ્રત્યેના પ્રેમની અપીલ કરી ત્યારે એસ્તરના વિશ્વાસની કસોટી થઈ. મોર્દખાય  સિવાય કોઈ જાણતું ન હતું કે તેણી યહૂદી છે, અને એકવાર તેણીએ સામેલ થવાનો નિર્ણય લીધો, તેણી તેના જીવનને જોખમમાં મૂકવામાં અચકાઈ નહીં.

એસ્તરનો દેવમાં મજબૂતવિશ્વાસ હતો, અને તેણી જાણતી હતી કે દેવની મદદ વિના તે સફળ થઈ શકશે નહીં. મોર્દખાયને આપેલા જવાબમાં તેણીનો વિશ્વાસ પ્રગટ થયો: “જાઓ, સૂસામાં જે યહૂદીઓ છે તેઓને ભેગા કરો અને મારા માટે ઉપવાસ કરો. ત્રણ દિવસ સુધી, રાત કે દિવસ ખાવું કે પીવું નહીં. હું અને મારા સેવકો તમારી જેમ ઉપવાસ કરીશું, જ્યારે આ થઈ જશે, ત્યારે હું રાજા પાસે જઈશ, ભલે તે કાયદાની વિરુદ્ધ હોય. અને જો હું નાશ પામું, તો ભલે નાશ પામું.'' (એસ્તર  ૪:૧૬). મોર્દખાયે આ માહિતી સૂસાન (સૂસા) માં સમગ્ર યહૂદી સમુદાયને મોકલી, અને જ્યારે તેઓ ઉપવાસ અને પ્રાર્થના કરતા હતા, ત્યારે એસ્તરે પોતાને ખતરનાક ક્ષણ માટે તૈયાર કરી હતી. “ત્રીજે દિવસે એસ્તરે પોતાનો શાહી ઝભ્ભો પહેર્યો અને મહેલના અંદરના આંગણામાં, રાજાના સભામંડપની સામે ઊભી રહી. રાજા સભાખંડમાં તેના શાહી સિંહાસન પર પ્રવેશદ્વારની સામે બેઠા હતા. જ્યારે તેણે રાણી એસ્તરને દરબારમાં ઊભેલી જોઈ, ત્યારે તે તેના પર ખુશ થયો અને તેણે તેના હાથમાં જે સોનાનો રાજદંડ હતો તે તેણી સામું ધર્યો. તેથી એસ્તરેપાસે આવી અને રાજદંડની ટોચને સ્પર્શ કર્યો” (એસ્તર  ૫:૧, ૨).

`ઉપર વર્ણવ્યા પ્રમાણે આવી પરિસ્થિતિમાં યહૂદીઓ માટે, ચોક્કસપણે ઉપવાસ સાથે પ્રાર્થના હશે. એટલે કે, તેઓ તેમના પોતાના વતી કામ કરતા હોવા છતાં, પ્રાર્થના તેમના પ્રતિભાવમાં કેન્દ્રિય હતી. આમાંથી આપણે કયો સ્પષ્ટ બોધપાઠ લઈ શકીએ?`