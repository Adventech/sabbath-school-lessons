---
title:  વિદેશી સંસ્કૃતિમાં કેદી
date:   17/12/2023
---

વિદેશી સંસ્કૃતિમાં સ્થાનાંતરિત થવું ક્યારેય સરળ નથી. પ્રથમ બાબેલના અને પછી પર્સિયનો(ઈરાનીઓ)હેઠળ યહૂદીઓએ શું સામનો કરવો પડયો તે સમજવું આજે આપણા માટે મુશ્કેલ બની શકે છે.

ઉદાહરણ તરીકે, આપણામાંના કોઈ પણ એડવેન્ટિસ્ટ દેશમાં રહેતા નથી જ્યાં આપણા વિશ્વાસના સિદ્ધાંતો, પોતાની ભૂમિનો કાયદો અમુક અંશે છે. પરંતુ દેશનિકાલ થયા પહેલા, યહૂદી લોકો તેમના પોતાના દેશમાં રહેતા હતા, જ્યાં તેમના વિશ્વાસના સિદ્ધાંતો પણ ભૂમિનાકાયદામાં સમાવિષ્ટ હતા.

એક સ્તર પર, વિચારો કે તે દેવને વફાદાર રહેવા માટે કેટલું સરળ હોઈ શકે. છેવટે, સાતમા-દિવસને વિશ્રામવારને પાળવું કેટલું સરળ હોય જો, હકીકતમાં, સાતમા-દિવસને સાબ્બાથને રાષ્ટ્રના કાનૂની કાયદા તરીકે પાળવામાં આવે તો?

બીજી બાજુ, પવિત્ર ઈતિહાસે આપણને બતાવ્યું છે કે ભૂમિના હુકમો ગમે તે હોય, વિશ્વાસને અનુકૂળ હોવા છતાં, વફાદારી હૃદયનીઅંદરથી ઉત્પન્ન થવી જોઈએ, નહીં તો પાપ, ધર્મત્યાગ અને વિનાશ ચોક્કસપણે અનુસરશે.

“વળી, પ્રભુએ કહ્યું, આ લોક તો મારી પાસે આવે છે, ને તેમના મોંથી તથા હોઠોથી મને માન આપે છે, પણ તેમણે પોતાનું હૃદય મારાથી દૂર રાખ્યું છે, ને તેઓમાં મારી જે બીક છે તે કેવળ પાઠે કરેલી માણસની આજ્ઞા છે.” (યશાયાહ૨૯:૧૩)

તેનાથી વિપરિત, જેઓ વફાદાર રહેવાનું નક્કી કરે છે, સૌથી પ્રતિકૂળ વાતાવરણ પણ તેમને આજ્ઞાપાલનથી રોકી શકતું નથી.

`વાંચો, દાનીયેલ ૧:૧-૧૨, દાનીયેલ ૩:૧-૧૨  અને દાનીયેલ ૬:૧-૯. દરેક પરિસ્થિતિ અનન્ય હોવા છતાં, આ પરિસ્થિતિ પડકારો વિશે શું દર્શાવે છે? શું ઈશ્વરના લોકો વિદેશી સંસ્કૃતિમાં રહેવાનો સામનો કરી શકે છે?`

ભલે આપણે કોણ છીએ, અથવા આપણે ક્યાં રહીએ છીએ, આપણે અમુક અંશે, કાં તો કાયદા દ્વારા અથવા સંસ્કૃતિ, અથવા બંને દ્વારા એવા વાતાવરણમાં ડૂબી જઈએ છીએ કે, આપણા વિશ્વાસ અને આપણી સાક્ષી માટે મોટા પ્રમાણમાં પડકાર આવીશકે છે. દાનીયેલના આ અહેવાલો, ભલે હંમેશા “ખુશીથી” સમાપ્ત થાય છે, એ દર્શાવે છે કે મુશ્કેલ સંજોગોમાં પણ લોકો ઈશ્વરને વફાદાર રહી શકે છે. જો આમાંથી એક પણ બાબત  સારી ન નીકળી  હોય તો પણ, આ માણસોએ હજુ પણ યોગ્ય કામ કર્યું છે તેમાં કોઈ શંકા નથી.

`તમારી પોતાની સંસ્કૃતિમાં તમે જે પડકારોનો સામનો કરો છો તે તમારા વિશ્વાસ માટેના કેટલાક પડકારોછે શું? તમે તેમને કેવી રીતે પ્રતિસાદ આપો છો?`