---
title:  સમગ્ર વિશ્વ માટે આશીર્વાદરૂપ બનવું
date:   16/10/2023
---

`ઉત્પત્તિ ૧૨:૧-૩ વાંચો. અબ્રામનેલક્ષ્યના તેડાં માટે કઈ રીતે સૂચના આપવામાં આવી હતી?`

ઈશ્વરે અબ્રામને (જેનું નામ પાછળથી બદલીને ઈબ્રાહીમ કર્યું)ને પોતાનો દેશ અને તેના લોકોને છોડીને બીજા દેશમાં જવા કહ્યું. પૃથ્વી પરના તેમના દૈવી હેતુઓને પરિપૂર્ણ કરવા માટે ઈબ્રાહીમનો એક સાધનતરીકે ઉપયોગ કરવાની ઈશ્વરની યોજનાનો આ બધો ભાગ હતો. અને ઈબ્રાહીમ દેવના વચન પ્રમાણે ગયો. જો દેવ પાસે તમારા માટે કોઈ યોજના છે, તો તે તમારા માટે તમારા આખાપરિવાર અને તમારા લોકોને છોડીને એવી જગ્યાએ જવા માટે તેડી શકે છે, જ્યાંતે તમારા માટે તેમની સેવા કરવા માટે માર્ગ તૈયાર કરી રહ્યાં છે, જેથી તમે અન્ય લોકો માટે આશીર્વાદરૂપ બની શકો.

**નીચેની કલમો વાંચો. દરેક કલમ દેવના કરાર વિશે, તેમના વચન વિશે શું કહે છે?**

`ઉત્પત્તિ ૩:૧૫`

`ઉત્પત્તિ ૧૭:૧૯`

`ગણના ૨૪:૧૭`

`યશાયાહ ૯:૬`

`દાનીયેલ ૯:૨૪-૨૭`

`માત્થી ૧:૨૧`

ઉપરોક્ત કલમોમાંથી, તે સ્પષ્ટ છે કે દેવ એદન વાડીમાં આપેલા વચનને પૂર્ણ કરવા જઈ રહ્યા હતા, કે કોઈક આવશે. પાપની સમસ્યાનો ઉકેલ આવશે. આ ઉકેલ, ઈસુ ખ્રિસ્ત મસીહા, ઈબ્રાહીમ અને ઈસ્હાક (સારાહ દ્વારા) ની વંશાવળીમાંથી ઉદ્ભવવાનો હતો. હેબ્રી. ૧૧:૯ જણાવે છે કે ઈસ્હાક અને યાકૂબ દેવે ઈબ્રાહિમને આપેલા આશીર્વાદના વચનના વારસદાર હતા.

આપણે જાણતા નથી કે ઈબ્રાહીમ પોતે કેટલું જાણતા હતા અથવા તેમના દ્વારા વચન આપેલ બીજ કેવી રીતે ઉદભવશે તે વિશે જાણતા હતા, પરંતુ કોઈપણ રીતે તેવિશ્વાસ સાથે ચાલીનીકળ્યા. ”વિશ્વાસથી ઈબ્રાહીમ જે સ્થળ વારસામાં પોતાને મળવાનું હતું, ત્યાં જવાનું તેડું મળ્યાથી આજ્ઞાધીન થયો; એટલે પોતે ક્યાં જાય છે, એ ન જાણ્યા છતાં તે ચાલી નીકળ્યો. ” (હેબ્રી. ૧૧:૮).

આપણા માટે કેટલું અદભૂત ઉદાહરણ!

`ધારો કે દેવ દ્વારા તમને જવા માટે તેડવામાં આવ્યા છે, તમે ક્યાં જઈ રહ્યા છો તે "જાણતા નથી". તમે કેવી રીતે પ્રતિભાવ આપો છો અને શા માટે?`