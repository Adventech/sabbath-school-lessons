---
title:  આપણા આરામ ક્ષેત્રથી આગળ વધીને
date:   15/10/2023
---

અન્ય લોકો સુધી પહોંચવા માટે, દેવઇચ્છે છે કે આપણે આપણા આરામના ક્ષેત્રમાંથીબહાર આવી આગળ વધીએ. ફક્ત આપણા પોતાના લોકો અને જાતિ સાથે રહેવાની ઇચ્છા અથવા સામાજિક પ્રકાર સ્વાર્થ અને દુષ્ટતા તરફ પણ દોરી શકે છે. આ ભય બાબેલની ઘટનામાંથી મેળવેલા પાઠોમાંનો એક છે.

`ઉત્પત્તિ ૧૧:૧-૯ વાંચો. લોકોના ઈરાદા શું હતા? તેઓ શું કરવા માંગતા હતા, અને શા માટે દેવ તેને નિષ્ફળ કરશે?`

બાબેલના બુરજ પરના લોકોની આ ઘટના તેમની મહાન મહત્વાકાંક્ષાને છતી કરે છે. તેઓ એક સ્મારક માળખું બનાવવાની યોજના ઘડી રહ્યા હતા - એક શહેર અને એક બુરજ જે વિશ્વમાં બીજે ક્યાંય અસ્તિત્વમાં નથી: "એક બુરજ જે આકાશ સુધી પહોંચે, . . . જેથી આપણે આપણા માટે નામ બનાવી શકીએ. " (ઉત્પત્તિ ૧૧:૪).

આજે લોકો કેટલી વાર એ જ કરવા માગે છે? રાજકારણ, કલા, વ્યવસાય, ધર્મમાં પણ, તેનાથી કોઈ ફરક પડતો નથી. એવા લોકો છે જેઓ પોતાને માટે એક મહાન નામ બનાવવા માંગે છે. અંતે, તેમના પ્રયત્નો કેવી રીતે નિરર્થક અને અર્થહીન બને છે. (જુઓ. સભાશિક્ષક ૨:૧-૧૧)

બાઇબલ ઉત્પત્તિ ૧૧: ૪ માં કહે છે કે આ લોકો બુરજ બનાવવા માંગતા હતા જેથી તેઓ પૃથ્વી પર વેરવિખેર ન થઇ જાય. તેઓ પોતાના સ્વાર્થી કારણોસર સાથે રહેવા માંગતા હતા. પરંતુ દેવની યોજના અલગ હતી.

આ લોકો પણ આ કામ માટે એક થયા હતા. પણ “પ્રભુએ કહ્યું, ‘ . . . આ લોકો એક છે; ને તે સર્વની ભાષા એક છે; અને તેઓએ આવું કરવા માંડ્યું છે; તો હવે જે કંઈ તેઓ કરવા ધારે તેમાં તેઓને અટકાવ નહીં થશે.'' (ઉત્પત્તિ ૧૧:૬)લોકોની આ મહત્વાકાંક્ષી યોજના હકીકતમાં દુષ્ટ હતી.

જો કે વચન તે સ્પષ્ટ રીતે કહેતું નથી, એલેન વ્હાઇટ કહે છે કે તેઓ દેવના વચન પર વિશ્વાસ કરતા નથી કે તે પૃથ્વીનો પાણીથી ક્યારેય નાશ કરશે નહીં (ઉત્પત્તિ ૯:૧૪, ૧૫). દેવના વચન પર વિશ્વાસ કરવાને બદલે, તેઓ તેમના પોતાના ઈરાદાથી સલામતી માટે બાંધવાનું ઈચ્છતા હતાં. તેમના અંતિમ હેતુઓ ગમે તે હોય, દેવ જાણતા હતા કે તેમના ઈરાદા શુદ્ધ ન હતા પરંતુ સ્વાર્થી મહત્વાકાંક્ષાથી ભરેલા હતા, અને તેથી તેમણે તેમને તેમના નિર્ધારિત ધ્યેયો હાંસલ કરતા અટકાવ્યા.

`શું તમે એવા જૂથ અથવા જાતિ સમુદાયનો ભાગ છો જે એકબીજામાં વધુ સુખદાયક છે?તમારી જાતિ, વંશીયતા અથવા રાષ્ટ્રીયતાનો ભાગ ન હોય તેવા અન્ય લોકો સાથે તમે કઈ રીતે સંલગ્ન થઈ શકો છો?`