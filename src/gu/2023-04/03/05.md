---
title:  પ્રારંભિક ચર્ચ અને આરમ ક્ષેત્ર
date:   18/10/2023
---

`પ્રેરિતોનાં કૃત્યો ૮:૧-૪ વાંચો. શરૂઆતના ચર્ચમાં, વિશ્વાસીઓનાતેમના છૂટાછવાયા આરામ ક્ષેત્રની બહાર શું થયું?`

આ સમય સુધી, પ્રારંભિક ચર્ચ મુખ્યત્વે યરુશાલેમમાં હતું (અથવા યહૂદી પ્રદેશમાં અને યહૂદી લોકોમાં). જ્યારે સતાવણી શરૂ થઈ - જેમાં શાઉલ, એક ધર્મનિષ્ઠ યહૂદી અને ફરોશી, સક્રિય રીતે સામેલ હતો- ત્યારબાદ યરુશાલેમનું ચર્ચ આખા યહુદા અને સમરૂનમાં વિખેરાઈ ગયું હતું. ઈસુએ પ્રેરિતોનાં કૃત્યો ૧:૮ માં ભવિષ્યવાણી કરી હતી કે "તમે યરૂશાલેમમાં, અને આખા યહૂદામાં અને સમરૂનમાં મારા સાક્ષી થશો'" આ વિધાન પરિપૂર્ણ થયું, જેમ કે પ્રેરિતોનાં કૃત્યો ૮:૪ માં નોંધ્યું છે કે, "જેઓ વેરવિખેર થઈ ગયા હતા તેઓ જ્યાં ગયા ત્યાં વચનનો ઉપદેશ આપ્યો."

ચર્ચે યરુશાલેમથી આગળ વધવાનું શરૂ કર્યું તે પછી પણ, વિશ્વાસીઓ હજી પણ યહૂદીઓના પ્રદેશોમાં અથવા અન્ય શહેરોમાં, પડોશી યહૂદી લોકોમાં પ્રચાર કરતા હતા. પ્રેરિતોનાં કૃત્યો ૧૧:૧૯ સૂચવે છે કે વિશ્વાસીઓ ફેનીકે સુધી વિખેરાઈ ગયા હતા. (લેબેનોન) અનેસૈપ્રસ પરંતુ તેઓએ આ તબક્કે એકલા યહૂદીઓ સિવાય અન્ય કોઈને ઉપદેશ આપ્યો ન હતો. ઈસુના શિષ્યો અને પ્રારંભિક ચર્ચનો ઈરાદો બિનયહૂદીઓને જોવાનો ન હતો, પરંતુ ફક્ત યહૂદીઓ, દેવ પાસે આવે. ચર્ચનું લક્ષ્ય શું હોવું જોઈએ તેના પર તેઓ હજુ પણ ખૂબ જ સંકુચિત મંતવ્યો ધરાવતા હતા.

પીત્તર, ઈસુના શિષ્ય અને પ્રારંભિક ચર્ચના અગ્રણી વ્યક્તિઓમાંના એકે, પાઊલે આમ કરવાનું શરૂ કર્યા પછી પણ, સુવાર્તાનો સંદેશો બિનયહૂદીઓ સુધી લઈ જવાનો વિરોધ કર્યો હતો. પીત્તર સુન્નત કરાયેલા (જેનો અર્થ યહૂદીઓ) માટે પ્રેરિત તરીકે અને પાઊલ બિનયહૂદીઓના પ્રેરિત તરીકે જાણીતા હતા (ગલાતી. ૨:૮). શરૂઆતમાં, પીત્તર વિદેશીઓ સાથે દેખાય તેવું પણ ઈચ્છતો ન હતો (ગલાતી. ૨:૧૧, ૧૨). જોકે, ઈશ્વરે પીત્તરને તેના આરામ ક્ષેત્રમાંથી બહાર કાઢ્યો અને તેનું હૃદય બદલી નાખ્યું. તેણે સુવાર્તા લક્ષ્યાંકમાં ખરેખર શું સામેલ છે અને આખા વિશ્વ માટે ઈસુના મૃત્યુનો અર્થ શું હતો તે વિશે શીખવાનું શરૂ કર્યું.

`પ્રેરિતોનાં કૃત્યો ૧૦:૯–૧૫, ૨૮, ૨૯ વાંચો. પ્રભુ પીત્તરને શું સંદેશો આપી રહ્યા હતા, અને આપણે આપણા યુગમાં, લક્ષ્યના કાર્યમાં આ સિદ્ધાંતને કેવી રીતે લાગુ કરવો જોઈએ?`