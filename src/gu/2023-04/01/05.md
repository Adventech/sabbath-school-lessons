---
title:  દેવ જે આપણી સાથે રહેવાનું ચાલુ રાખે છે
date:   04/10/2023
---

ઈસુનું જીવન અને સેવાકાર્ય એ ઈશ્વરનો અંતિમ સાક્ષાત્કાર હતો. લગભગ ત્રણ વર્ષમાં દેવ પોતે કોણ છે અને શું છે તે વિશે વધુ જણાવવા સક્ષમ હતા. તેમનું લક્ષ્યાંક અગાઉની પેઢીઓમાં તેમણે અન્ય કોઈપણ પદ્ધતિ દ્વારા કર્યું હતું તેના કરતાં વધુ હતું. ખ્રિસ્ત “અદૃશ્ય ઈશ્વરની” છબીમાં સંપૂર્ણ હતા. “જેનામાં સર્વ પૂર્ણતા રહેવી જોઈએ, . . . તેમના વધસ્થંભના લોહી દ્વારા શાંતિ કરી” (કોલોસી. ૧:૧૫, ૧૯, ૨૦). ખ્રિસ્તમાં, દેવના સુવાર્તાકાર્યના સ્વભાવને સંપૂર્ણપણે જાણીતો કરવામાં આવ્યો હતો. ઇસુએ પોતે પોતાનું લક્ષ્યાંક જાહેર કર્યું અને કહ્યું, “માણસનો દીકરો ખોવાયેલાને શોધવા અને તારવા સારુ આવ્યો છે.” (લુક ૧૯:૧૦).

`યોહાન ૩:૧૬ ને ધ્યાનથી વાંચો. અહીં, તમે દેવનો પ્રેમ અને લક્ષ્યાંક કેવી રીતે જોશો?`

જ્યારે ઈસુ તેમનાજીવનનાસુવાર્તાકાર્યના, છેલ્લા સપ્તાહની નજીક પહોંચ્યા, ત્યારે માનવતાનું અંતિમ ભાવી દાવ પર હતું. તે દિવસો દરમિયાન બનેલી ઘટનાઓ ભૂતકાળની અપેક્ષાને ભવિષ્યની આશા સાથે જોડતી હતી. પાસ્ખાપર્વની ઉજવણી -જે મિસરનીગુલામીમાંથી મુક્તિ તરફ નિર્દેશ કરે છે-ઈસુ ખ્રિસ્ત, તારણહારી દેવ, આપણને પાપના બંધનમાંથી છોડાવવા માટે તેમના જીવનનું સમર્પણ કરે છે. પ્રેરિત પાઊલે લખ્યું, “જેણે પાપ જાણ્યું નથી તેને દેવે આપણા માટે પાપ રૂપ બનાવ્યો, જેથી તેનામાં આપણે દેવનું ન્યાયીપણું પ્રાપ્ત કરી શકીએ” (૨ કોરીથી. ૫:૨૧)

`વાંચો. માથ્થી ૨૮:૧૮-૨૦. મહાન કાર્ય માટે આપણે કયું વચન શોધી શકીએ છીએ? જ્યારે આપણે ઈશ્વરના કાર્યમાં શામેલ થઈએ છીએ ત્યારે તે આપણા માટે કેવી રીતેખાતરીલાવે છે?`

ખ્રિસ્તનું મૃત્યુ સમાધાન પ્રક્રિયાનો એક ભાગ હતો, તે અંત નથી. તેમના પુનરુત્થાન દ્વારા, ઈસુએ મૃત્યુ પર વિજય મેળવ્યો. (માત્થી. ૨૮:૧૮). આ વાસ્તવિકતાના આધારે, તેમણે પછી તેમના બધા અનુયાયીઓને વિશ્વભરમાં શિષ્ય બનાવવાનું કામ સોંપ્યું, એક અદ્ભુત વચન સાથે: “જુઓ જગતના અંત સુધી હું સર્વકાળ તમારી સાથે છું.” (માત્થી ૨૮:૨૦)

`તમે મહાન કાર્યમાં રોકાયેલા હોવ ત્યારે તમારા પોતાના જીવનમાં “હંમેશા તમારી સાથે” રહેવાના ઈસુના વચનને તમે કઈ રીતે જુઓ છો?`