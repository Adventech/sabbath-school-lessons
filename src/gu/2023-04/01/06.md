---
title:  દેવ જે આપણા માટે પાછા આવશે
date:   05/10/2023
---

`વાંચો. યોહાન ૧૪:૧-૩. અંતિમ સમયના સંદેશ સાથે જોડાયેલ છે, તે શાસ્ત્રોમાં કઈ રીતે જોવા મળે છે?`

તેમના પૃથ્વી પરના સુવાર્તાકાર્ય દરમિયાન, ખ્રિસ્તના સૌથી મૂલ્યવાન વચનોમાંનું એક, આશીર્વાદિત આશાને, ફરી એક વખત સર્જકની અનંતકાળ માટે આપણી સાથે રહેવાની ઇચ્છાને પ્રતિબિંબિત કરે છે. ઈસુએ ખાતરી આપી, “'હું પાછો આવીશ અને તમને મારી સાથે લઈ જઈશ કે જ્યાં હું છું ત્યાં તમે પણ રહો'“ (યોહાન ૧૪:૩)

પ્રેરિત યોહાન અનુસાર, વચન આખરે વાસ્તવિકતા બનશે. “અને મેં આકાશમાંથી એક મોટો અવાજ સાંભળ્યો, ‘વળી, રાજ્યાસનમાંથી મોટી વાણી એમ બોલતી સાંભળી, કેજુઓ, દેવનો મંડપ માણસોની સાથે છે, દેવ તેઓની સાથે વાસો કરશે, તેઓ તેના લોકો થશે, અને દેવ પોતે તેઓની સાથે રહીને તેઓનો દેવ થશે.” (પ્રકટી. ૨૧:૩)

“તારણનું કાર્ય પૂર્ણ થશે. જ્યાં પાપ વધારે છે, ત્યાં દેવની કૃપા ઘણી વધારે છે. પૃથ્વી પોતે, શેતાન જેને તેના પોતાની તરીકે દાવો કરે છે તે મહાન ક્ષેત્ર, માત્ર ખંડણી જ નહીં પરંતુ ગૌરવવંત કરવામાં આવશે. . . . અહીં, જ્યાં દેવનો પુત્ર માનવતાના મંડપમાં હતો; જ્યાં મહિમાનો રાજા જીવતો હતો અને પીડાતો હતો અને મૃત્યુ પામ્યો હતો, - અહીં, જ્યારે તે બધું નવું કરશે, ત્યારે દેવનો મંડપ માણસો સાથે રહેશે. . . . અને અનંત યુગો સુધી જેમ જેમ દેવના પ્રકાશમાં તારણ પામેલા લોકો ચાલશે, તેઓ તેમની અકથ્ય ભેટ માટે તેમની પ્રશંસા કરશે, - ઈમાનુંએલ, 'દેવ આપણી સાથે. -- એલન જી, વ્હાઈટ-ડીઝાયર ઓફ એજીસ પાનું ૨૬.

અહીં આપણનેઉદ્ધારનું સૌથી સુંદર ચિત્ર મળે છે. દેવનું ધ્યેય આખરે તેમના બાળકો સાથે હંમેશ માટે રહેવાની તેમની ઇચ્છા પૂર્ણ કરશે. આ વાસ્તવિકતાનો ભાગ બનવાનો કેવો જબરદસ્ત લહાવો!

**સાપ્તાહિક પડકારો**: આ ત્રિમાસિક દરમિયાન તમને ઇરાદાપૂર્વક દેવના કાર્યમાં જોડાવા માટે આમંત્રિત કરવામાં આવશે. તમારા જીવનમાં આ દેવના લક્ષ્યાંકને જોવા અને અનુભવવાની તક હશે. વ્યક્તિગત પ્રતિબિંબ માટે આ ક્ષણનો લાભ લો અને તમે જે શીખ્યા છો તે સાપ્તાહિક ધોરણે તમારા વર્ગમાં રજૂ કરવા માટે તૈયાર રહો. વધુમાં, પડકાર તમને દેવના કાર્યની તમારી સંડોવણી વધારવા માટે પ્રોત્સાહિત કરશે.

`પડકાર: આવનારા અઠવાડિયાના દરેક દિવસે દેવને તેમની યોજનાનો ભાગ બનવા માટે તમારું હૃદય ખોલવા માટે પ્રાર્થના કરો.`

`પડકાર સ્વીકારો: તમારા જીવનમાં એવી કોઈ વ્યક્તિનું નામ યાદ કરો જેને તમે પહેલાથી જાણતા ન હોય—એક પાડોશી, સહકાર્યકર, દુકાનદાર, બસ ડ્રાઈવર, દરવાન વગેરે. દરરોજ તેના માટે પ્રાર્થના કરવાનું શરૂ કરો.`