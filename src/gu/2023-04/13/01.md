---
title:  દેવનાલક્ષ્યાંકનો અંત
date:   23/12/2023
---

### આ સપ્તાહનો શાસ્ત્રાભ્યાસ
પ્રકટી. ૧:૧-૭, ૧ પીત્તર. ૨:૯, પ્રકટી.૧૪:૬-૧૨, લુક ૧૧:૨૩, ૧ તિમોથી. ૨:૪, પ્રકટી. ૨૧:૧-૪.

> <p>સ્મૃતિ સૂત્ર</p>
> “તો એ સર્વ લય પામનાર છે, માટે પવિત્ર આચરણ તથા ભક્તિભાવમાં તમારે કેવાં થવું જોઈએ? દેવના જે દિવસે આકાશો સળગીને લય પામશે તથા તત્વો બળીને પીગળી જશે,તેના આવવાની આતુરતાથી તમારે અપેક્ષા રાખવી.” (૧ પીત્તર૩:૧૧,૧૨)

પ્રકટીકરણનું પુસ્તક મનને અંતના દ્રશ્યોથી ભરી દે છે. પુસ્તકનું કેન્દ્રબિંદુ ખ્રિસ્ત અને શેતાન વચ્ચેના દુન્યવીસંઘર્ષ સાથે સંબંધિત છે.શેતાન પૃથ્વી પર પોતાનો કાયદેસરનો દબદબો ગુમાવી બેઠો છે અને હવે તે ઈશ્વરને વફાદાર રહેનારાઓનો પીછો કરે છે.આ પુસ્તકની પરાકાષ્ઠાએ ઈસુ તેમના બાળકોને છોડાવવા માટે પરત ફરે છે, બંને જીવંત પ્રામાણિક અને જે વફાદાર લોકો આદમ અને હવાના પતનથી મૃત્યુ પામ્યા છે.આ પુસ્તક આપણને બતાવે છે કે શેતાન અને દુષ્ટોનો અગ્નિ દ્વારા વિનાશ અને પૃથ્વી પર ઈસુના અનંત  સામ્રાજ્યની સ્થાપનાથી બધુંનવું બનાવાશે.

પ્રકટીકરણના અભ્યાસીઓ, વિદ્યાર્થીઓ ઉત્સાહપૂર્વક અન્વેષણ કરે છે અને અનુમાનિત ચિહ્નો અને ઘટનાઓને ઓળખવાનો પ્રયત્ન કરે છે જે સમયના અંતમાં પ્રથમ સદીની જાહેરાતથી આપણા દિવસ સુધીના ચર્ચ ઇતિહાસને ચિહ્નિત કરે છે. તેઓ પણ આમ કરવા યોગ્ય છે.

જો કે, આ ત્રિમાસિકના અંતિમ પાઠમાં, આપણે જોઈશું કે પ્રકટીકરણ એ દેવની સુવાર્તા પર કેન્દ્રિત એક સુવાર્તાનું પુસ્તક છે, જે આપણને સુવાર્તિક ચર્ચ બનવા માટે બોલાવે છે.વિશ્વમાં "વર્તમાન સત્ય" જાહેર કરવા માટેનું આપણું તેડું ત્યાં સુધી અસ્તિત્વમાં રહેશે જ્યાં સુધી દરેક વ્યક્તિ દેવ માટે અથવા તેની વિરુદ્ધ પસંદગી ન કરે.