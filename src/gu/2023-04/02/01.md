---
title:  'દેવનુંઆપણામાટેનું લક્ષ્ય: ભાગ-૨'
date:   07/10/2023
---

### આ સપ્તાહનો શાસ્ત્રાભ્યાસ
યોહાન ૨૦:૨૧, ૨૨; માત્થી ૨૮:૧૬-૨૦; પ્રકટી. ૧૪:૬, ૭; પુર્નનિયમ ૭:૬, ૧૧, ૧૨; પ્રકટી. ૭:૯, ૧૦.

> <p>સ્મૃતિસૂત્ર</p>
> “એ માટે તમે જઈને સર્વ દેશનાઓને શિષ્ય કરો; બાપ તથા દીકરા તથા પવિત્ર આત્માને નામે તેઓને બાપ્તિસમા આપતા જાઓ. (માત્થી૨૮:૧૯)

દેવનું દેવ હોવાનું વિષયવસ્તુ, સમગ્ર શાસ્ત્રમાં દર્શાવાયું છે. તે માનવ ઇતિહાસને જોડતી દોરી છે, અને તે તેની રચના માટે દેવનો હેતુ દર્શાવે છે. વધુમાં, તે મુખ્ય હેતુસાથે દૈવી સાક્ષાત્કારને રજૂકરે છે: તેમના પતન પામેલા બાળકોમાં દેવના સ્વરૂપની પુનઃસ્થાપના છે (ક્લોસી. ૩:૯, ૧૦;૧ યોહાન ૩:૨ સાથે સરખામણી કરો).

દેવની યોજના પૃષ્ઠભૂમિ તરીકે પણ કાર્ય કરે છે જેના દ્વારા આપણે આપણા માટે દેવના વચનો વાંચવા અને સમજવા જોઈએ. જ્યારે આપણે બાઇબલ વાંચીએ છીએ, ત્યારે આપણે એવા ઈશ્વરને ઓળખી શકીએ છીએ જે ઈરાદાપૂર્વક આપણા સુધી પહોંચે છે. પાપના કારણે અલગ થવા છતાં (યશાયાહ ૫૯:૨), દેવ તેમના હેતુ દ્વારા માનવતા સાથેના તૂટેલા સંબંધોને ભવ્ય ક્ષણ સુધી પુનઃસ્થાપિત કરવાનું ચાલુ રાખે છે જ્યાં સુધી તે "બધું નવું કરશે" (પ્રકટી. ૨૧:૫).

આ દરમિયાન, દેવે પોતાને એવી રીતે આપણી સમક્ષ પ્રગટ કરવાનું પસંદ કર્યું છે કે આપણે તેમના સ્વભાવ અને હેતુને સમજી શકીએ, અને સૌથી ઉપર, આપણે તેમની સાથે વાસ્તવિક અને કાયમી સંબંધ રાખી શકીએ. બીજા શબ્દોમાં કહીએ તો, આપણે માત્ર તેમને જ ઓળખતા નથી, પણ અન્ય લોકો સાથે, તેમની સાથેનો આપણો અનુભવ અને તેમનો સંગ્રહિતપ્રેમ પણ પ્રગટ કરીએ છીએ.

ત્યારબાદ, શાસ્ત્રમાં દેવ આપણને તેમની યોજના વિશેના મૂળભૂત ઘટકો આપે છે.