---
title:  હું આ રહ્યો, મને મોકલો
date:   02/11/2023
---

યૂનાની ઘટના આશ્ચર્યજનક કરતાં વધુ છે. યૂનાની નબળી સાક્ષી હોવા છતાં દેવ નીનવેહના લોકોને બચાવી શક્યા તે હકીકત એ એક મજબૂત યાદગીરી છે કે આપણી ભૂમિકા ફક્ત દેવ ને માટે એક માર્ગ તૈયાર કરવાની છે, જે એકલા હૃદયને દોષિત ઠેરવી શકે છે અને બદલી શકે છે. તે એક યાદગીરી છે કે દેવ ફક્ત ઈચ્છુક અને નમ્ર સંદેશવાહકોને શોધે છે જેઓ તેમના માર્ગદર્શનને અનુસરશે.

`યશાયાહ ૬:૧-૮ વાંચો. આ કલમમાં વ્યક્ત કરાયેલ કેન્દ્રીય વિચાર શું છે?`

તેડું છે. ઈશ્વર, ઈચ્છુક સ્વયંસેવકોની શોધમાં છે. આપણે તેમના નેતૃત્વને આધીન થઈને, તેમનો અવાજ સાંભળીને, પછી તે આપણને જે કહે છે તેનું પાલન કરવાનું પસંદ કરીને તે તેડાંનો જવાબ આપવાનો છે.

યૂનાની ઘટના એવા લોકો માટે પણ દેવનો પ્રેમ દર્શાવે છે, જેઓ રહે છે જ્યાં તેમનો પ્રેમ અનુભવવામાં આવતો નથી, અને તેમનો અવાજ સંભળાતો નથી. જેમ દેવેને નીનવેહ પર દયા આવી હતી, તેમ તે આજે લાખો શહેરોની વસ્તી પર દયા કરે છે, જ્યાં ઈમારતો વૃક્ષો અને ફૂલોને બદલે છે, અને સતત ઘોંઘાટમાં શાંત રહેવું અને સાંભળવું મુશ્કેલ હોયછે. નીનવેહ વિશે ઈશ્વરે કહ્યું, “તેઓ જાણતા નથી, તેમના ડાબો હાથ કયો છે અને જમણો હાથ” (જુઓ. યૂના ૪:૧૧). દેવને એવા સંદેશવાહકોની જરૂર છે, જેઓ જીવનની વ્યસ્તતા અને કુરૂપતાથી ભરાઈ ગયેલા લોકો સુધી તેમનો આશાનો સંદેશ લઈ જવા તૈયાર હોય.

યશાયાહે એક અવાજ સાંભળ્યો, "કોણ જશે?" તમારો પ્રતિભાવ શું હશે?

`પડકાર: કોરા કાગળ પર અથવા તમારી પ્રાર્થનાની નોધપોથીમાં, તમે જાણતા હોવ તેવા દસ લોકોની યાદી બનાવો જેઓ વિશ્વાસીઓ નથી. અમે તેઓને તમારા “શિષ્યો” કહીશું. જો શક્ય હોય તો નામ દ્વારા તેમને સૂચિબદ્ધ કરો. આ યાદીને પાસે રાખો, અને બાકીના ત્રિમાસિક માટે, તમારા દરેક દસ શિષ્યો માટે દરરોજ પ્રાર્થના કરો. પ્રાર્થના કરો કે દેવ તમને જેઓ પરિચિત છે તેમની સાથે આકસ્મિક મિત્રો બનવામાં મદદ કરે. પ્રાર્થના કરો કે તમે તમારા આકસ્મિકમિત્રો સાથે ગાઢ, વિશ્વાસપાત્ર મિત્રતા વિકસાવી શકો. જેમ જેમ તમે તમારા સંબંધોને વધુ ગાઢ બનાવતા જાઓ તેમ, ધ્યાનપૂર્વક જુઓ અને સાંભળો જેથી તમે તેમની ચોક્કસ જરૂરિયાતો, દુ:ખ અને પીડાને ઓળખી શકો. પછી પ્રાર્થના કરો કે દેવ તેમને તે જરૂરિયાતના ક્ષેત્રમાં મળે.`

`પડકાર સ્વીકારો: તમારી નજીકનું શહેર તેમજ વિશ્વના બીજા ભાગમાંના શહેર પસંદ કરો. દરેકમાં રહેતા અને કામ કરતા લોકો માટે પ્રાર્થના કરવાનું શરૂ કરો. દેવનેપૂછો કે, તેઓ એક મજબૂત એડવેન્ટિસ્ટહાજરી ઉભી કરે જે સત્યને પ્રગટ કરી શકે, કારણ કે આપણે - ઈસુના ટૂંક સમયમાં આવવાનું સત્યજાણીએ છીએ.`