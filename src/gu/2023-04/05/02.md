---
title:  'આપણા બહાના: ભય'
date:   29/10/2023
---

`વાંચો, નાહૂમ ૧:૧; નાહૂમ ૩:૧-૪; અને ૨ રાજાઓ ૧૭: ૫, ૬; ૨ રાજાઓ ૧૯:૩૨- ૩૭. આ કલમો નીનવેહ અને આશ્શૂર અને ઇઝરાયેલ વચ્ચેના સંબંધ વિશે શું જણાવે છે?આ સંબંધ કેવો હોઈ શકે જેના લીધે તાર્શીશ જવાના યૂનાના નિર્ણયને અસર કરી?`

યૂના નીનવેહ જવા તૈયાર ન હતા તેનું એક કારણ ડર હતો. આશ્શૂરીઓ એક પ્રચંડ શત્રુ હતા, અને નીનેવેહ રાજ્યની રાજધાની તરીકે ગણાતું હતું.

“વિભાજિત ઈઝરાયલના દિવસોમાં પ્રાચીન વિશ્વના શહેરોમાંનું એક સૌથી મહાન આશ્શૂરના રાજ્યની રાજધાની નીનવેહ હતું. . . તેની અસ્થાયી સમૃદ્ધિના સમયમાં નીનવેહ ગુના અને દુષ્ટતાનું કેન્દ્ર હતું. જૂઠાણા અને લૂંટથી ભરપૂર, દૈવી પ્રેરણાએ તેને 'લોહિયાળ શહેર' તરીકે દર્શાવ્યું છે. . . . 'અલંકારિક ભાષામાં પ્રબોધક નાહૂમે નીનવેહવાસીઓને ક્રૂર, હિંસક સિંહ સાથે સરખાવ્યા. તારી દુષ્ટતા સતતકોના પર ચાલી નથી?’ નાહૂમ ૩:૧, ૧૯.” -એલેન જી. વ્હાઇટ, પ્રોફેટ્સ એન્ડ કિંગ્સ, પૃષ્ઠ. ૨૬૫.

નીનવેહ એક ભવ્ય શહેર હતું. ઈતિહાસકારો આપણને જણાવે છે કે સાન્હેરીબેવિશાળ દક્ષિણપશ્ચિમ બાંધવા સહિત શહેરનો ખૂબ જ વિસ્તાર કર્યો, મહેલ કે જે એકલા ૧, ૬૫૦ ફૂટ × ૭૯૪ ફૂટનો હતો. (૫૦૩ × ૨૪૨ મીટર) અને ઓછામાં ઓછા ૮૦ રૂમ ધરાવે છે. તેમણે ૪૦ માઇલ (૬૫ કિલોમીટર) જેટલા દૂરથી શહેરમાં પાણી લાવવા માટે ૧૮ નહેરો પણ બનાવી. તેનું કદ જ બિહામણું હશે.

પરંતુ આશ્શૂરીઓ પણ નિર્દય હતા. બાબેલના વિજયના તેમના અહેવાલમાં, સાન્હેરીબે બડાઈ કરી હતી કે તેણે તેના રહેવાસીઓ, યુવાન અને વૃદ્ધોના મૃતદેહોથી શેરીઓ ભરી દીધી હતી, અને ખોદકામ દરમિયાન મળેલી કોતરણીમાં સૈનિકો પીડિતોને કચડી નાખતા દ્રશ્યો દર્શાવેલ છે. આ એવા લોકો ન હતા જેમની પાસે તમે જવા ઈચ્છો; તેઓ હિંસા કરવાથી ડરતા નહોતા, અને તેઓને ગમતા ન હોય તેવા લોકો સામે અકારણ ક્રૂરતાપૂર્વક વર્તતા. ખરેખર, ત્યાં જવાના વિચારથી, નીનવેહના લોકો મધ્યે, તે ભયથી કંપી ગયો હશે.

આ બધું હોવા છતાં, આપણે અવારનવાર યૂનાની ઘટનાને અસ્વીકાર સાથે વાંચીએ છીએ કારણ કે દેવની સૂચનાઓનું પાલન કરવામાં ભય તેને અવરોધે છે. આપણે જે સમજવામાં નિષ્ફળ જઈએ છીએ તે એ છે, કે આપણે તે જ કરી શકીએ છીએ (એટલે કે, દેવને બદલે આપણા ડર દ્વારા પોતાને નિયંત્રિત કરવાની મંજૂરી આપીને).

`એક સમયનો વિચાર કરો જ્યારે તમને લાગ્યું કે દેવ તમને કંઈક કરવા માટે નિર્દેશિત કરી રહ્યા છે જે તમે ડરને લીધે, ખરેખર કરવા માંગતા ન હતા. એ અનુભવમાંથી તમે કયો પાઠ શીખી શકો?`