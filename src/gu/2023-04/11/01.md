---
title:  'જાણનારાઓ સુધી લક્ષ્ય: ભાગ ૨'
date:   09/12/2023
---

### આ સપ્તાહનો શાસ્ત્રાભ્યાસ
૧ રાજાઓ ૧૧:૧-૬; માત્થી ૪:૨૩-૨૫; માત્થી ૧૫:૨૨-૨૮; માર્ક ૭:૨૪-૩૦; પ્રેરિતોનાં કૃત્યો ૧૦:૩૪, ૩૫; માત્થી ૮:૧૦.

> <p>સ્મૃતિ સૂત્ર</p>
> “ત્યારે ઈસુએ તેને ઉત્તર દીધો, કે ઓ બાઈ, તારો વિશ્વાસ મોટો છે: જેવું તું ચાહે છે તેવું તને થાઓ, અને તેજ ઘડીએ તેની દીકરી સાજી થઈ.” (માત્થી૧૫:૨૮)

શરૂઆતથી, પ્રેમાળ ઈશ્વરે તેમના ખોવાયેલા બાળકોની શોધ કરી હતી (ઉત્પત્તિ ૩:૯); અને, આજ દિન સુધી, આ જ પ્રેમાળ દેવ હજુ પણ ખોવાયેલા લોકો સુધી પહોંચવા માટે પ્રયત્ન કરી રહ્યા છે (જુઓ પ્રકટી. ૧૪:૬-૧૨), શહેરોમાંના ખોવાયેલા લોકો સહિત. ૨૦૧૮ માં, યુનાઈટેડ નેશન્સે તેના નવીનતમ તારણો પ્રકાશિત કર્યા, જે કહે છે કે ગ્રહની ૫૫ ટકા વસ્તી શહેરી વિસ્તારોમાં રહે છે, અને તે ૨૦૫૦ સુધીમાં ૬૮ ટકા સુધી વધશે (જો સમય રહે તો). આપણી  પાસે કોઈ વિકલ્પ નથી: જેઓ શહેરોમાં છે, તેઓ માટે આપણે સાક્ષી થવું જોઈએ.

તેમ છતાં, દેવના ઘણા લોકો યૂનાની જેમ કાર્ય કરે છે જ્યારે શહેરમાં સાક્ષી આપવા બોલાવવામાં આવે છે: ગમે તે કારણોસર, તેઓ કાર્યમાંથી ભાગી જાય છે. "કેમ કે જેટલુંઅગાઉ લખવામાં આવ્યું હતું: તે આપણનેશિખામણ મળવાને માટે લખવામાં આવ્યું હતું, કેધીરજથીતથા પવિત્રશાસ્ત્રમાંના દિલાસાથી આપણે આશા રાખીએ" (રૂમી. ૧૫:૪). એમાં યૂના વિશે જે લખવામાં આવ્યું હતું તેનો પણ સમાવેશ થાય છે.

જ્યારે અહીં, ઈસુએ માત્ર ઈઝરાયેલના શહેરોમાં જ નહિ, પણ વિદેશી પ્રદેશોમાં રહેતા લોકોની પણ સેવા કરી; એટલે કે, યહૂદી રાષ્ટ્રની બહારના લોકો અને પસંદ કરેલા લોકો માટે.

આ અઠવાડિયે આપણે સૂર અને સિદોન માટે ખ્રિસ્તના લક્ષ્યાંકની બાઇબલની વાર્તાનો અભ્યાસ કરીશું અને આજે આપણા જીવનમાં લાગુ કરવા માટે પાઠ શીખીશું.