---
title:  આપણે આપણી જાતને પ્રેમ કરીએ છીએ તેમ અન્યને પ્રેમ કરવો
date:   15/11/2023
---

`માત્થી ૨૨:૩૭-૪૦ વાંચો. પંડિતને આપેલા તેમના જવાબ સાથે ઈસુએ પોતે જે કહ્યું તેની લુક ૧૦:૨૭, ૨૮ માં, કેવી રીતે સરખામણી કરે છે?`

માત્થી ૨૨:૩૭-૪૦ મુજબ, ઈસુએ સ્પષ્ટ કર્યું કે સાચી માન્યતાની રોજિંદી ભાવના આ બે આજ્ઞાઓ પર આધારિતછે. અને લુક ૧૦:૨૭, ૨૮ સ્પષ્ટ કરે છે કે જો વ્યક્તિ આ બે બાબતો કરે છે, તો તેને અનંત જીવન મળશે.

"પ્રેમ એ સ્વર્ગ અને પૃથ્વી પરની દેવની સરકારનો અંતર્ગત સિદ્ધાંત છે, અને તે ખ્રિસ્તીઓના વ્યક્તિત્વનો પાયો હોવો જોઈએ. આ જ તેને સ્થિર બનાવી શકે છે અને ટકાવી રાખી શકે છે. આ જ તેને પરીક્ષણ અને લાલચનો સામનો કરવા સક્ષમ બનાવી શકે છે.” —એલેન જી. વ્હાઇટ, ક્રાઇસ્ટ ઑબ્જેક્ટ લેસન્સ, પૃષ્ઠ. ૪૯.

`ગલાતી ૫:૧૪ વાંચો; મીખાહ ૬:૬-૮; અને ૧ યોહાન ૪:૨૦, ૨૧. આ કલમો ઈસુએ આપણને જે કહ્યું હતું તે સમજવા કેવી રીતે મજબુત બનાવે છે?`

પાઊલના જણાવ્યા મુજબ, “બધા નિયમ એક જ વચનમાં પૂરા થાય છે, આમાં પણ: ‘તું જેમ પોતા પર પ્રેમ રાખે છે તેમ તારા પડોશી પર પ્રેમ રાખ.’ (ગલાતી. ૫:૧૪)પાઉલ માટે, ઈશ્વરને પ્રેમ કરવો એ વ્યવહારિક રીતે ત્યારે જ જોઈ શકાય છે, જ્યારે આપણે બીજાઓ સાથે કેવી રીતે વર્તીએ છીએ તેમાં તે પ્રેમનું ઉદાહરણ આપવામાં આવે છે. તેમ છતાં તેણે જણાવ્યું હતું કે "'ન્યાયી વિશ્વાસથી જીવશે.'' (રૂમી. ૧:૧૭)છતાં વિશ્વાસથી જીવવું એ એવી વસ્તુ નથી જે અન્ય લોકો દ્વારા છુપાયેલી, અજાણી અથવા અદ્રશ્ય હોય. પાઊલ, મીખાહ અને યોહન સ્પષ્ટ કરે છે કે વ્યવહારિક કાર્યો આપણે જે વિશ્વાસનો દાવો કરીએ છીએ તેની વાસ્તવિકતા દર્શાવે છે.

૧ કોરીંથી. ૧૩ માં, પાઊલે ખૂબ જ બળપૂર્વક કહ્યું કે જો કોઈ વ્યક્તિ મહાન જ્ઞાન ધરાવવાનો અથવા મહાન કાર્યો કરવાનો અથવા મહાન વિશ્વાસ હોવાનો દાવો કરે છે અથવા તો કંગાલોનું પોષણ કરે પણ તેની પાસે પ્રીતિ નથી, તો તે વ્યક્તિ "રણકાર કરનાર પિત્તળ, અથવા ઝમકાર કરનાર ઝાંઝના જેવો છે.” (૧ કોરીંથી. ૧૩:૧)

`ઉપરના એલેન જી. વ્હાઇટ ના નિવેદન તરફ જુઓ. ફક્ત પ્રીતિ માં જ લોકો કેવી રીતે અડગ રહી શકે અને પરીક્ષણ સહન કરી શકે તે વિશે તેણી શું કહે છે તેના પર ધ્યાન આપો. આ વિચાર કેવી રીતે બતાવે છે કે પ્રીતિ કરવાની આજ્ઞા કાર્યો દ્વારા તારણ નથી, પરંતુ તેના બદલે, આપણે ઈસુમાં જે વિશ્વાસ ધરાવીએ છીએ તેનો ભાવ છે?`