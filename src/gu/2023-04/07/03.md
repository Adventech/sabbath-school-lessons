---
title:  ઈસુની પદ્ધતિ અને પ્રતિભાવ
date:   13/11/2023
---

બાઇબલ જણાવે છે કે પંડિત ઈસુનું પરીક્ષણ કરવા આવ્યો હતો, પણ ઈસુ જાણતા હતા કે તેનો ઈરાદો શું હતો. ખરેખર, ઈશ્વર આપણા હૃદયની ઝંખનાઓ અને ઈચ્છાઓ આપણા કરતા વધારે જાણે છે. અને જેઓ આપણને પ્રશ્ન કરે છે તેમના હૃદય કે હેતુઓ આપણે ચોક્કસપણે જાણતા નથી, શું આપણે?

કેટલીકવાર બીજા ધર્મના લોકો આપણને આપણા વિશ્વાસ વિશે પ્રશ્ન કરે છે. દાખલા તરીકે, આપણા મુસ્લિમ મિત્રો આપણને ઈસુના દેવત્વને લગતા પ્રશ્નો પૂછે છે, જેમ કે, "ઈસુએ બાઇબલમાં ક્યાં કહ્યું કે તે ઈશ્વર છે?" અથવા "તમે શા માટે કહો છો કે એક જ દેવ છે જ્યારે ત્રિએક દેવમાં ત્રણ વ્યક્તિઓ છે?" જો કે આ ઉશ્કેરણીજનક પ્રશ્નો લાગે છે, તેમ છતાં, ઈસુની હૃદયપૂર્વકની જરૂરિયાત સાચી હોઈ શકે છે અને તે પ્રશ્નો પૂછનારાઓની ઊંડી ઝંખના અથવા ખાલીપણું રજૂ કરે છે. આપણે તેમના હૃદયને જાણતા નથી; આપણને જરૂર પણ નથી. આપણે ફક્ત અન્ય લોકોના સૌથી ઊંડા હેતુઓને ધ્યાનમાં લીધા વિના, આપણે જે કરી શકીએ તેટલી શ્રેષ્ઠ સેવા કરવાની જરૂર છે.

`માત્થી ૨૬:૫૬, પ્રેરિતોનાં કૃત્યો ૧૭:૧૧, ૧ કોરીંથી ૧૫:૩ અને ૨ તિમોથી ૩:૧૬ વાંચો. લુક ૧૦:૨૬ માં પંડિતને ઈસુના પ્રતિભાવને સમજવામાં આ કલમો કેવી રીતે મદદ કરે છે?`

કેટલીકવાર આપણને જવાબો જોઈએ છે પરંતુ તે શોધવા માટે આપણે જાતે કામ કરતા નથી. ઈસુએ કહ્યું: “‘નિયમશાસ્ત્રમાં શું લખ્યું છે? તું શું વાંચે છે?'' (લુક ૧૦:૨૬)ઈસુએ શીખવાનાએક ખૂબ જ મહત્ત્વના પાસાનો નિર્દેશ કર્યો. બીજાઓ આપણને શું કહે છે તે સાંભળવાને બદલે, આપણે આપણા માટે શાસ્ત્ર (દેવનું વચન) વાંચવાની જરૂર છે. જવાબો પહેલેથી જ છે, અને પવિત્ર આત્મા આપણા હૃદય પર કાર્ય કરે છે કે આપણે શું કરવાની જરૂર છે તે, તે પ્રભાવિત કરે છે.

ઈશ્વરે આપણને તેમના વચનો આપ્યો છે. તેમાં, આપણે તે બધા સત્ય શોધી શકીએ છીએ જે આપણે જાણવાની જરૂર છે, કે આપણે કેવી રીતે જીવવું જોઈએ, આપણે બીજાઓ સાથે કેવી રીતે વ્યવહાર રાખીએ અને આપણે કેવી રીતે "અનંતજીવનનો વારસો" મેળવી શકીએ છીએ. ચોક્કસપણે, શિક્ષકો અને આગેવાનોની ભૂમિકા છે, પરંતુ અંતે, મહત્વના સત્યો માટે આપણે બાઇબલ જોવું જોઈએ . "મારાપગોને સારું તારું વચન દીવા રૂપ છે; તેમારા માર્ગને સારું અજવાળા રૂપ છે. " (ગીત. ૧૧૯:૧૦૫)આ કલમ માત્ર કવિતા નથી; તે પવિત્ર સત્ય છે, જે આપણને દેવના વચન અને વિશ્વાસ માટેના મહત્વ તરફ દોરી જાય છે.

`ઈસુ, દેવના વચનને માંસ તરીકેબતાવે છે, હંમેશા લોકોને લેખિત શબ્દ(પવિત્ર વચનો) તરફ નિર્દેશ કરે છે. બાઇબલના મહત્વ વિશે આપણે શું કહેવું જોઈએ, અને તેના વિશે શા માટે આપણે કોઈપણ દાર્શનિક અથવા ધર્મશાસ્ત્રીય તર્કને નકારી કાઢવો જોઈએ જે બાઇબલમાં આપણો વિશ્વાસ ઓછો કરે છે?`