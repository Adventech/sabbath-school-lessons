---
title:  પ્રતીક્ષા અને લક્ષ્યાંક
date:   07/11/2023
---

લુક ૨૪ ઈસુના સ્વર્ગારોહણ સાથે સમાપ્ત થાય છે (લુક ૨૪:૫૦ -૫૩). પરંતુ તે વાતોનો અંત નથી. લેખકલુકપ્રેરિતોનાં કૃત્યોનું પુસ્તક લખવાનું ચાલુ રાખે છે. ઈસુ સ્વર્ગમાં ગયા તે પહેલાં, તેમણે શિષ્યોને એક લક્ષ્યાંક, એક વચન અને તાત્કાલિક સૂચનાઓ આપી કે યરુશાલેમમાં "ઉપરના પરાક્રમે વેષ્ટિત" થાઓ ત્યાં સુધી શહેરમાં રહેજો. (લુક ૨૪:૪૯; પ્રેરિતોનાં કૃત્યો ૧:૪-૮ પણ જુઓ).

ઈસુએ શિષ્યોને યરૂશાલેમમાં રાહ જોવાની સૂચના આપી જ્યાં સુધી તે પિતા (પવિત્ર આત્મા) ના વચનને મોકલવા માટેનું વચન પૂરું ન કરે, જે તેમને યરૂશાલેમ, યહુદા, સમરુનમાં અને તેનાથી આગળ સાક્ષી બનવાની શક્તિ આપશે.

`પ્રેરિતોનાં કૃત્યો ૧:૧૨-૨૬ વાંચો. શિષ્યો, જેઓ હવે લગભગ ૧૨૦ પુરુષો અને સ્ત્રીઓની સંખ્યામાં હતા, તેઓ રાહ જોઈ રહ્યા હતા ત્યારે શું કરી રહ્યા હતા?`

ઈસુએ શિષ્યોને એક સ્પષ્ટ લક્ષ્યાંક આપ્યું હતું: તેઓ વિશ્વ સમક્ષ તેના માટે સાક્ષી બનવાના હતા. તેથી, જ્યારે તેઓ રાહ જોતા હતા, તેઓએ તેમના લક્ષ્યાંક માટે બે રીતો તૈયારી કરી. પ્રથમ, લુક કહે છે કે તેઓ પ્રાર્થના અને વિનંતીની એકતામાં ચાલુ રહ્યા. ઈસુએ તેમને જે લક્ષ્ય આપ્યું હતું તે શું હતું તે વિશે તેઓના મનમાં કોઈ પ્રશ્ન નહોતો, અને તેઓએ તે લક્ષ્યને સ્વીકાર્યું હતું. આનાથી તેઓને પ્રાર્થનામાં એક થવાની પ્રેરણા મળી. લુક તેઓ જેની પ્રાર્થના કરી રહ્યા હતા તે પ્રગટ કરતા નથી, પરંતુ તે ચોક્કસ છે કે તેઓ સાથે મળીને લક્ષ્ય પૂર્ણ કરવા માટે ડહાપણ, શક્તિ અને હિંમત માટે પ્રાર્થના કરી રહ્યા હતા. આપણા માટે કેવુંમહાન ઉદાહરણ છે.

જ્યારે તેઓ રાહ જોતા હતા ત્યારે તેઓએ બીજી બાબત જે કરી તે, તેમના લક્ષ્યાંક માટે તર્કસંગત રીતે તૈયાર કરવાનું હતું. યહુદાએ ઈસુને મૃત્યુદંડ માટે સોંપી દીધો હતો અને પછી પોતાનો જીવ લીધો હતો. આનાથી બાર જણ વચ્ચે એક જગ્યા ખાલી પડી હતી. તેથી, જેમ જેમ તેઓ રાહ જોતા હતા, શિષ્યોએ દેવનું માર્ગદર્શન માંગ્યું અને એક પ્રતિસ્થાપન કર્યું. પરિણામે, શિષ્યો પોતાને સંગઠિત કરી રહ્યા હતા અને તેમના લક્ષ્યાંકની શરૂઆતનું આયોજન કરી રહ્યા હતા. આ નિર્ણયો લેવામાં, પીત્તરે આગેવાનની ભૂમિકા ભજવી હતી. તેના નિર્ણયને કોઈએ પડકાર્યો નહીં; તેઓ બધાએ તેમાં ઈશ્વરનું જ્ઞાન જોયું. એક સમજ અને વિશ્વાસ હતો કે દેવ તેમની મધ્યે કાર્ય કરે છે અને દોરવણી આપે છે અને તેઓ આગળ વધે છે. તેમની રાહ જોવાનો સમય નિષ્ક્રિય ન હતો પરંતુ હેતુ અને લક્ષ્યાંક આધારિત ક્રિયાથી ભરપૂર હતો.

જ્યારે આપણે ઈશ્વરના મહાન લક્ષ્યાંકનેપૂર્ણ કરવામાં મદદ કરવા માટે પવિત્ર આત્માના પરાક્રમની રાહ જોઈ રહ્યા છીએ, ત્યારે આપણે એકબીજાને પ્રોત્સાહિત કરવા માટે એક થવું જોઈએ. (હેબ્રી. ૧૦:૨૪, ૨૫), દેવના પવિત્ર આત્મા માટે પ્રાર્થના કરવી જોઈએ. ઉપરાંત, આપણે આપણી જાતને અને આપણા ચર્ચને દેવની અગ્રતા સાથે એક સરખા રાખવા જોઈએ -ખોવાયેલને બચાવવા માટે.

`તમે કેવી રીતે દેવની રાહ જોતાં શીખી શકો અને તે દરમિયાન વિશ્વાસ ગુમાવ્યા વગર?રાહ જોતી વખતે, તમે તમારા સમયનો શ્રેષ્ઠ ઉપયોગ કેવી રીતે કરી શકો, જેમ શિષ્યોએ કર્યો?`