---
title:  ઈબ્રાહીમનું લક્ષ્યાંક
date:   25/10/2023
---

`ઉત્પત્તિ ૧૯:૧-૨૯ વાંચો. ઈબ્રાહીમના આતિથ્ય, પ્રેમ અને પ્રાર્થનાનું પરિણામ શું આવ્યું?`

લખાણ સદોમ શહેરમાં લોટની સ્થિતિ વિશે રસપ્રદ સંકેત આપે છે: "લોટ સદોમના દરવાજે બેઠો હતો" (ઉત્પત્તિ ૧૯:૧). આનો અર્થ એ કે તે શહેરમાં એક મહત્વપૂર્ણ વ્યક્તિહતો, ચોક્કસપણે એક જાહેર અધિકારી, કારણ કે દરવાજા પર બેસવું એ અધિકારીઓ, ન્યાયાધીશો, અને રાજાઓનો વિશેષાધિકાર છે. (૨ શમૂએલ ૧૯:૮, યિર્મેયાહ ૩૮: ૭, રૂથ ૪:૧).

ઉત્પત્તિ ૧૯ લગભગ અધ્યાય ૧૮ અને ઈબ્રાહીમ સાથેની દૂતોની ઘટનાને સમાંતર કરે છે. ઈબ્રાહીમ અને લોટ બન્નેએક-એક પ્રવેશદ્વાર અથવા દરવાજા પર બેસતા હતા (ઉત્પત્તિ ૧૮:૧, ઉત્પત્તિ ૧૯:૧); ઈબ્રાહીમ અને લોટ દરેક અજાણ્યા લોકોને તેમના નિવાસસ્થાનમાં આરામ કરવા માટે આમંત્રણ આપતા. (ઉત્પત્તિ ૧૮:૩, ૪; ઉત્પત્તિ ૧૯:૨); ઈબ્રાહીમ અને લોટે તેમના દરેક મુલાકાતીઓ માટે ખોરાક તૈયાર કર્યો (ઉત્પત્તિ ૧૮:૪-૮, ઉત્પત્તિ ૧૯:૩). લોટમાં, તેના સિવાય અન્ય કોઈ ખામીઓ હોય, પણ કેટલીક સારી લાક્ષણિકતાઓ હતી, એવું લાગે છે.

“પછી પ્રભુએ સ્વર્ગમાંથી સદોમ અને ગમોરાહ પર ગંધક અને અગ્નિનો વરસાદ વરસાવ્યો. તેથી તેણે તે શહેરો, બધા મેદાનો, શહેરોના તમામ રહેવાસીઓ અને જમીન પર જે ઉગાવ્યું હતું, તેનો નાશ કર્યો. " (ઉત્પત્તિ ૧૯: ૨૪, ૨૫)

આપણે જાણતા નથી કે આ ઘટના સમયે સદોમ અને ગમોરાહના શહેરોમાં કેટલા લોકો રહેતા હતા, પરંતુ આ હજારો લોકોમાંથી ફક્ત ચાર જણ શહેર છોડી ગયા, અને ફક્ત ત્રણ જ બચી ગયા. ઉત્પત્તિના પૂર સાથે આવું જ હતું. આપણે જાણતા નથી કે તે સમયે કેટલા જીવિત હતા, પરંતુ આપણે જાણીએ છીએ કે મોટાભાગના લોકો બચ્યા ન હતા.

સદોમના રહેવાસીઓની થોડી સંખ્યા જેઓને બચાવી લેવામાં આવ્યા હતાં તે આપણા પોતાના લક્ષ્યાંક માટે અસરો ધરાવે છે: દરેક જણને બચાવી શકાશે નહીં. આપણે ઈચ્છીએ છીએ કે દરેક વ્યક્તિ ઈસુ અને તેમની તારણની યોજનાને સ્વીકારે, પરંતુ દરેક વ્યક્તિ પાસે સ્વતંત્ર પસંદગીઓ છે. આપણું કાર્ય ઈસુ માટે પસંદગી કરવા માટે શક્ય તેટલા લોકોને આમંત્રિત કરવાનું છે. જ્યારે આપણે લક્ષ્ય હાથ ધરીએ છીએ, ત્યારે પ્રભુ પવિત્ર આત્મા આપણને મદદ કરે છે, પરંતુ તે ક્યારેય કોઈની ઇચ્છા વિરુદ્ધ જશે નહીં. સ્વતંત્ર ઇચ્છાનો અર્થ એ છે કેઅંતે, આપણે ગમે તે કરીએ, ભલે ગમે તેટલી પ્રાર્થના કરીએ, તારણ દરેક વ્યક્તિની પસંદગી પર આવે છે.

`જ્યારે આપણે લક્ષ્યાંકહાથ ધરીએ, ત્યારે આપણે જે પરિણામો ઇચ્છતા હોય તેવા પરિણામો મળે નહીં, તો નિરાશ ન થવાનું આપણે કેવી રીતે શીખી શકીએ?`