---
title:  આ દુનિયામાં જીવવું પરંતુ તેમાં ડૂબો નહીં
date:   25/03/2026
---

`વાંચો, કલોસી ૪:૧૪,૧૫ અને ૨ તીમોથી ૪:૧૦,૧૧. લુક કેવી રીતે દેમાસથી અલગ પડે છે.અને શા માટે?`

પ્રેરિત યોહાન આપણને કહે છે, "જગત પર અથવા જગતના વાનાં પર પ્રેમ ન રાખો. જો કોઈ જગત પર પ્રેમ રાખે તો, તેનામાં પિતા પરનો પ્રેમ નથી" (૧ યોહાન ૨:૧૫). લુકનો ઈસુ અને તેના રાજ્ય માટેનો પ્રેમ તેને અંત સુધી પાઊલની સાથે ઊભા રહેવા તરફ દોરી ગયો ભલે ગમે તે થાય, જ્યારે દેમાસ આ વિશ્વને આવનારા વિશ્વ કરતાં વધુ પ્રેમ કરતો હતો.

**નીચેની કલમો વાંચો. બીજા આગમનની રાહ જોનારાઓને કઈ સલાહ આપવામાં આવે છે?**

`માર્ક ૧૩:૩૨-૩૭`

`તીતસ ૩:૧૧-૧૪`

`૨ પીત્તર ૩:૧૦-૧૪`

`પ્રકટી. ૩:૧૭-૨૦`

ઈસુ અને પ્રેરિતો આપણને વારંવાર ચેતવણી આપે છે કે "જાગતા રહો ", જાગ્રત રહો, અને સ્વામીના આવવા માટે હંમેશા તૈયાર રહો જેથી આશ્ચર્ય ન થાય. કમનસીબે, જેમ કે શિષ્યો "જાગતા રહો અને પ્રાર્થના કરો" ની (માર્ક ૧૪:૩૮) ઈસુની આજ્ઞાનું પાલન કરવામાં નિષ્ફળ ગયા હતા, તેમ ઘણા લોકો જરૂરી તૈયારીઓ કરશે નહીં. આ બધું આપણા હૃદયો કોની પાસે છે તેના પરથી આવે છે, કારણ કે આપણે બે ગુરુઓની સેવા કરી શકતા નથી.

લાઓદિકિયાના સંદેશામાં, ઈસુ આપણને સ્પષ્ટ નિર્દેશ કરે છે. પ્રથમ, આપણા પાપોનો પસ્તાવો કરો. બીજું, આપણે આપણા હૃદયને ઈસુ માટે ખોલવા અને તેમને નિયંત્રણ કરવા દેવાનું છે, જે પછી (ત્રીજું) આપણે કસૌટીઓ દ્વારા પરીક્ષણ કરાયેલ વિશ્વાસ અને પ્રેમનું "સોનું" મેળવવા અને લાલચ પર વિજય મેળવવા માટે સક્ષમ બનીએ છીએ.

`તમારા જીવનમાં પસ્તાવો કરવા માટે ઈસુ તમને કઈ વિશિષ્ટતાઓ માટે કહી શકે છે? તેમના નિર્દેશનના કયા ભાગની તમને સૌથી વધુ જરૂર છે?`