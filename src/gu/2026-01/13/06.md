---
title:  લાઓદીકિયા માટે સંદેશ
date:   26/03/2026
---

`વાંચો, કલોસી ૪:૧૬-૧૮ અને કલોસી ૨:૧-૩ ની સરખામણી કરો. લાઓદિકિયા માટેના ઈસુના સંદેશા વિશે વિચારતા (ગઈકાલનો અભ્યાસ જુઓ), તમે કલોસીના સંદેશા સાથે શું સંબંધ શોધી શકો છો, જે પાઊલના જમાનાના લાઓદિકિયાની મંડળીમાં પણ વાંચવાનું હતું?`

યુગોથી ઈશ્વરના લોકોના ઈતિહાસ પર નજર કરીએ તો, એ જ સમસ્યાઓ વારંવાર ઉભી થાય છે. પ્રબોધકોએ ઈઝરાયેલને વિશ્વની જેમ પૂજા કરવાની ઈચ્છા માટે ઠપકો આપ્યો અને તેમને ખૂબ મોડું થાય તે પહેલાં પસ્તાવો કરવા વિનંતી કરી. યશાયાહે તો અફસોસ વ્યક્ત કર્યો, “વિશ્વાસુ શહેર કેવી રીતે વેશ્યા બની ગયું છે!” (યશા.૧:૨૧). અને લોકોને ક્ષમા અને શુદ્ધિકરણ માટે યહોવાહ પાસે પાછા ફરવા વિનંતી કરી (યશા. ૧:૧૬-૨૦). યોહાન બાપ્તિસમા કરનાર (માત્થી ૩:૨, ૮-૧૦) અને ઈસુ (માત્થી ૪:૧૭, માત્થી ૧૨:૩૩-૩૭) બંનેએ ઈઝરાયલીઓને પસ્તાવો કરવા અને અંતિમ દિવસોમાં ચુકાદાની કસોટીમાં ઊભો રહે તેવું ફળ આપવાનું આહ્વાન કર્યું. પ્રેરિતો પાસે સમાન સંદેશ હતો (પ્રેરિતોનાં કૃત્યો ૨:૩૮ ; પ્રેરિતોનાં કૃત્યો ૩:૧૯; પ્રેરિતોનાં કૃત્યો ૧૭:30; ૨ કોરીંથી. ૭:૯, ૧૦).

`નીચેની કલમોની સરખામણી કરો: પ્રકટીકરણ ૧૮:૧-૪ સાથે યશાયાહ ૬૦:૧-૩, અને યશાયાહ ૬૨:૧-૫ ની પ્રકટીકરણ ૧૯:૭, ૮ સાથે. બે પુસ્તકોમાંના સંદેશાઓ વચ્ચે કઈ સમાનતાઓ છે?`

દેવ સ્વર્ગ અને પૃથ્વીને એક કરશે. પરંતુ મહાન વિવાદને કારણે, તે તબક્કામાં થવું જોઈએ:

૧. કાલ્વરી ખાતે, શેતાને સ્વર્ગીય માણસો વચ્ચે તેના પ્રત્યે જેટલો બાકી રહેલ બધો સ્નેહ ગુમાવ્યો (યોહાન ૧૨:૩૧).
૨. સ્વર્ગીય પવિત્રસ્થાનમાં ખ્રિસ્તના ચુકાદાના સુવાર્તાના સેવા કાર્ય દ્વારા, દેવના લોકોને "તેમની ઈચ્છા પૂર્ણ કરવા માટે દરેક સારા કામમાં સંપૂર્ણ કરે "છે (હેબ્રી. ૧૩:૨૧) અને સ્વર્ગ માટે યોગ્ય કરે છે.
૩. હજારવર્ષના ચુકાદા અને તેના પછીના અંતિમ ચુકાદા દ્વારા, બાકીના બધા પ્રશ્નો કાયમ માટે પૂરા થઈ જાય છે, અને પાપ અને પસ્તાવો ન કરનારા પાપીઓ અનંત અગ્નિની ખાઈમાં નાશ પામે છે, જે પૃથ્વીને પણ શુદ્ધ કરે છે (પ્રકટી. ૨૧:૮).
૪. પાપના અંત સાથે જ સ્વર્ગ અને પૃથ્વી આખરે એક થઈ શકે છે (પ્રકટી. ૨૧:૩).

`દેવ અને તેમણે આપણને આપેલા સત્યને વફાદાર રહેવા માટે (બીજા કોઈની તરફ ન જોતા)તમે પોતે શું કરી શકો? એટલે કે, તમે એવી કઈ પસંદગીઓ કરી રહ્યા છો જેનાથી ખબર પડે કે તમારું હૃદય કોની તરફ છે?`