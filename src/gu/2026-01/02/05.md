---
title:  સુવાર્તાના ફળો
date:   07/01/2026
---

કલોસીઓ સાથે પાઊલનો સંબંધ ફિલિપીઓમાંના લોકો સાથેના તેના સંબંધોથી અલગ હતો. તેમણે તેમને તે લોકોમાં શામેલ કર્યા છે જેમણે " મોઢામોઢ જોયો નથી" (કલોસી. ૨: ૧). તેમ છતાં, પાઊલે તેમને ખાતરી આપી, જેમ કે તેણે ફિલીપીઓનેઆપી, કે તે તેમના માટે પ્રભુનો આભાર માને છે અને તે "હંમેશા" તેમના માટે પ્રાર્થના કરે છે.

`વાંચો,ક્લોસી ૧:૩-૮.પાઊલ કઈ ત્રણ વસ્તું માટે પ્રભુનો આભાર માને છે?`

પાઊલ ત્રણ ગુણો સાથે લાવે છે જેનો તે અન્ય જગ્યાએ ઉલ્લેખ કરે છે: વિશ્વાસ, આશા અને પ્રેમ (જુઓ ૧ કોરીથી. ૧૩ :૧૩, ૧ થેસ્સા. ૧: ૩, ૧ થેસ્સા.૫: ૮). નોંધ લો કે પાઊલ આ બાબતો માટે કલોસીને શ્રેય આપતો નથી. તેમણે તેમના માટે પિતાનો આભાર માન્યો, કારણ કે યાકૂબ કહે છે તેમ "દરેક ઉત્તમ તથા સંપૂર્ણ દાન" આપણે તેમની પાસેથી પ્રાપ્ત કરીએ છીએ (યાકૂબ ૧:૧૭). જ્યારે આપણે પ્રભુનો આપણા માટે નો પ્રેમનો જોઈએ છીએ, ત્યારે તે આપણને ખ્રિસ્તમાં વિશ્વાસ તરફ દોરી જાય છે (એફેસી .૨:૪-૮), અને આપણે સ્વર્ગની આશા પ્રાપ્ત કરીએ છીએ. પીત્તર તેને "અવિનાશી,નિર્મળ તથા કરમાઈ ન જનારા વતનને માટે આપણને પુનર્જન્મ આપ્યો છે, તે વતન તમારે સારું રાખી મૂક્યું છે " તરીકે વર્ણવે છે (૧ પીત્તર ૧: ૪).

પાઊલ એ પણ ભાર મૂકે છે કે સુવાર્તા વિશ્વાસપાત્ર છે કારણ કે તે "સત્યના શબ્દ" પર આધારિત છે. આ એક અભિવ્યક્તિ છે કે પાઊલ પ્રેરિત દેવના વચનના સંદર્ભમાં અન્યત્ર ઉપયોગ કરે છે (જુઓ ૨ કોરીંથી. ૬: ૭, ૨ તીમોથી. ૨:૧૫). "માણસોના વચન" જેવું નહિ, (૧ થેસ્સા. ૨:૧૩)પણ જાણે દેવનું વચન છે તેમ તમે સ્વીકાર્યું (યશા. ૫૫:૧૧). તેથી, જ્યારે સુવાર્તા જાહેર કરવામાં આવે છે, ત્યારે પવિત્ર આત્માના કાર્ય દ્વારા દેવની શક્તિ સાંભળનારાઓના હૃદય પર પ્રગટ થાય છે, અને લોકો પ્રતિક્રિયા આપે છે. સુવાર્તા પોતે જ ફળ ઉત્પન્ન કરે છે કારણ કે તે "જીવનનું વચન " છે (ફિલ. ૨:૧૫,૧૬).

કદાચ જે આશ્ચર્યજનક છે તે, એ કે આટલા ટૂંકા ગાળામાં સુવાર્તાનો ફેલાવો છે. ખ્રિસ્તના મૃત્યુના અને પુનરુત્થાનના લગભગ ત્રીસ વર્ષમાં, પાઊલ પહેલેથી જ કહી શકે કે તે "આખા જગતમાં" ફેલાઈ છે (કલોસી.૧: ૬). તે જ અધ્યાયમાં થોડા આગળ જતાં, તે કહે છે કે સુવાર્તા “આકાશ તળેના સર્વ પ્રાણીઓને પ્રગટ થઈ છે” (કલોસી. ૧:૨૩). વ્યાપક રૂમી માર્ગ પ્રણાલીએ ઝડપી સંદેશાવ્યવહાર અને મુસાફરીને શક્ય બનાવી, જેથી પાઊલના સાથી પ્રેરિતો આટલા વ્યાપક અને ઝડપથી સ્થળોએ ફેલાઈ શકયા. પરંતુ તે ઈશ્વરી શક્તિ છે જે વ્યક્તિમાં આધ્યાત્મિક જીવનને જન્મ આપે છે (યાકૂબ ૧:૧૮, ૧ પીત્તર.૧:૨૩), તેમને ખ્રિસ્તમાં નવી ઉત્પત્તિ બનાવે છે (૨ કોરીંથી. ૫:૧૭).

`કલોસી ૧: ૩ માં, પાઊલે લખ્યું છે કે “આકાશમાં તમારા માટે રાખી મૂકેલી આશા.” તે આશાની તમારી સમજ શું છે, અને તમે ખરેખર અયોગ્ય હોવા છતાં, તે તમને વ્યક્તિગત રૂપે કેમ લાગુ પડે છે?`