---
title:  આધ્યાત્મિક સમજદારી લાગુ કરવી
date:   06/01/2026
---

ફિલિપીઓએ જ્યારે પાઊલની કેદની વાત સાંભળી ત્યારે તેઓ અત્યંત દુ:ખી થઈ ગયા. હવે તેનું કામ ગંભીર રીતે મર્યાદિત હતું. તે મુસાફરી કરી શકતો નહીં. તે ઉપદેશ કરી શક્તો નહીં. તે સભાસ્થાનની મુલાકાત લઈ શક્તો નહીં અને લોકોને મસીહા તરીકે ઈસુ વિશે શીખવી શક્તો નહીં. હવે, તે કોઈ મંડળીની સ્થાપના કરી શકતો નહિ. ફિલિપીઓએ એપોફ્રોદીતસને પ્રેરિતની સ્થિતિની ખાતરી કરવા, તેમને પ્રોત્સાહિત કરવા અને તેમની શારીરિક જરૂરિયાતોને પૂર્ણ કરવામાં આવે તે સુનિશ્ચિત કરવા મોકલ્યો.

`વાંચો, ફિલીપી ૧:૧૨-૧૮. પાઊલે તેની કેદ કેવી રીતે દર્શાવી? તે પોતે કઠણ સંજોગોમાં હોવા છતાં-- આપણે તેના વલણથી કયા પાઠ શીખી શકીએ?`

પાઊલે તેની સાથે મોકલેલા સંદેશે ફિલીપીઓને આશ્ચર્યચકિત કર્યા હશે. પાઊલે તેના સંજોગોને જુદી જુદી દ્રષ્ટિથી જોયા. તેની આધ્યાત્મિક સમજદારી તેને તેની કેદને સારી બાબત જોવા તરફ દોરી ગઈ. તે તેના કામમાં બિલકુલ વિઘ્નરૂપ નહિ પરંતુ "ખરેખર સુવાર્તા પ્રસાર કરવામાં સહાયભૂત થયાં." (ફિલીપી. ૧:૧૨). જ્યાં અન્ય લોકોએ ફક્ત સાંકળો અને સળિયા જોયા, ત્યાં પાઊલે તેના રૂમી રક્ષકોને પ્રભુના રાજ્યમાં સંભવિત આત્માઓ તરીકે જોયા. તેમણે એમ પણ જોયું કે તેની કેદ અન્ય લોકોને વધુ ને વધુ સક્રિય બનવા માટે પ્રોત્સાહિત કરે છે અને સુવાર્તા ફેલાવવા માટે, પરિણામોના ડર વિના ખ્રિસ્ત માટે હિંમતભેર બોલવા પ્રેરિત કરે છે.

તે કલ્પના કરવી મુશ્કેલ હોઈ શકે છે, પરંતુ કેટલાકને ખરેખર પાઊલની કેદથી ફાયદો મળ્યો હોય એમ લાગે છે. દેખીતી રીતે, તેઓએ વિચાર્યું કે તેની અપ્રસિદ્ધી તેમના અને સુવાર્તાના તેમના પોતાના ઉપદેશ તરફ વધુ ધ્યાન કેન્દ્રિત કરશે. માનવ સ્વાર્થનું એવું શક્તિશાળી પરંતુ દુ:ખદ ઉદાહરણ મંડળીમાં પણ છે. જેમ કે યિર્મેયાહે પાઊલ પહેલાં કહ્યું હતું: “‘ હૃદય સૌથી કપટી છે, તે અતિશય ભૂંડું છે, તેને કોણ જાણી શકે? ’” (યિર્મે.૧૭: ૯).

સદભાગ્યે, તેનાથી વિપરીત, કેટલાક વિશ્વાસુ કાર્યકરો પણ સુવાર્તા ફેલાવવા માટે વધુ ઉત્સાહી બન્યા. તેઓ પાઊલને એટલો પ્રેમ કરતા હતા કે તેઓએ તેમને તેમના વિશ્વાસ માટે દુ:ખ સહન કરતા જોયા ત્યારે તેઓ ખ્રિસ્ત પર વધુ વિશ્વાસ કરવા અને ખ્રિસ્ત માટે વધુ સક્રિય બનવા ઉત્સાહિત થયા. તે તેમને પહેલા જયાં જવા માટે ડરતા હતા તે માટે ઉત્સાહિત કરે છે ;તે તેમને તે પરિસ્થિતિમાં લઈ ગયા જ્યાં તોએ બોલવા માટે મૌન રહેતાં હતાં ; તેનાથી પણ વધુ લોકો ખ્રિસ્તને સ્વીકારે છે અને તારણની સુવાર્તા ફેલાવે છે.

`નિ:શંકપણે ખરાબ હોવા છતાં, કેટલાક ફાયદાઓ પણ મળ્યા હોય, એવા અનુભવોથી તમે શું પાઠ શીખ્યા છો? એવા કિસ્સાઓમાં કે જેમાં કોઈ ફાયદો સ્પષ્ટ ન હોઈ શકે,તે ધ્યાનમાં લીધા વિના આપણે કેવી રીતે પ્રભુને વિશ્વાસ કરવાનું શીખી શકીએ?`