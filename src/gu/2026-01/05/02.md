---
title:  આપણે બહાર કરીએ છીએ જે દેવ અંદર કરે છે
date:   25/01/2026
---

ઈસુને હમણાં જ દેવની ઈચ્છા પ્રત્યે નમ્રતા અને આજ્ઞાપાલનનું સંપૂર્ણ ઉદાહરણ તરીકે રજૂ કર્યા પછી, પાઊલ હવે ફિલિપીઓ તરફ વળે છે. તેમને સુવાર્તાનો સંદેશ મળ્યા પછી તેઓ પ્રભુ પ્રત્યેના આજ્ઞાપાલનને પુષ્ટિ આપે છે (જુઓ, પ્રેરિતોનાં કૃત્યો ૧૬: ૧૩-૧૫, ૩૨, ૩૩) અને તેઓને આજ્ઞાપાલન ચાલુ રાખવા વિનંતી કરે છે.

તારણના માર્ગ તરીકે ખ્રિસ્તના જીવન અને વધસ્થંભનું ઉદાહરણ રજૂ કર્યા પછી, પાઊલ હવે આ બધું વ્યવહારમાં કેવી રીતે કાર્ય કરે, તેના પર વધુ ધ્યાન કેન્દ્રિત કરે છે.

`વાંચો, ફિલિપી ૨:૧૨,૧૩. પાઊલનો કહેવાનો અર્થ શું છે, "તમારૂ તારણ સાધી લેવાને યત્ન કરો"? તમે વિશ્વાસ અને કાર્યો વચ્ચેના સંબંધનું વર્ણન કેવી રીતે કરશો?`

આ બે કલમોમાં, પાઊલ રૂમીઓને અને તેના અન્ય પત્રોમાં જે દર્શાવે છે તેનાથી અલગ સુવાર્તા રજૂ કરતો નથી. આપણે ખાતરી કરી શકીએ કે અહીં તેમનો સંદેશ વિશ્વાસ દ્વારા ન્યાયીકરણની સુવાર્તા સાથે સંમત છે, જેનો તેમણે ફિલિપી અને અન્ય સ્થળોએ પણ ઉપદેશ આપ્યો હતો. પરંતુ આપેલ વિષય પર ખાસ કરીને તારણના વિષય પર, બાઈબલ જે કહે છે તે જ ધ્યાનમાં લેવું મહત્વપૂર્ણ છે, નહીતો ઘણી ગેરસમજ થઈ શકે છે.

`વાંચો, રૂમી. ૨૩, ૨૪ ; રૂમી.૫: ૮ ; અને એફેસી. ૨: ૮-૧૦. આ કલમો તારણ વિશે શું શીખવે છે?`

કોઈ પ્રશ્ન નથી કે, તારણ એ દેવનું કાર્ય છે, અને આપણે તેના માટે પોતા પર કોઈ શ્રેય લઈ શકીએ નહીં. વિશ્વાસ પણ એક ભેટ છે, જે પવિત્ર આત્માના કાર્ય દ્વારા પ્રોત્સાહિત છે. આપણા પોતાના કાર્યો આપણને બચાવી શકતા નથી; જો કે, નવા જન્મ દ્વારા, પ્રભુ આપણને આધ્યાત્મિક રીતે નવા બનાવે છે, આપણને સારા કાર્યો કરવા માટે સક્ષમ કરે છે. પ્રભુનો આત્મા આપણામાં કામ કરે છે, આપણી ઈચ્છાઓની યોગ્ય પસંદગી કરવા, પરીક્ષણનો સામનો કરવા અને યોગ્ય નિર્ણયો લેવા માટે શક્તિમાન કરે છે.

આમ, આપણે દેવ જે કામ આપણામાં કરે છે તેને બહાર આવવા દઈએ, "ભય તથા કંપારી સહીત " (ફિલિપી. ૨ :૧૨) શું તેનો અર્થ એ છે કે આપણે પાલન કરવાના આપણા વારંવારના નબળા પ્રયત્નો પર ઈશ્વરના ચુકાદાથી ડરવું જોઈએ? અલબત્ત નહીં. આ વિધાન ઈશ્વરની હાજરીની સંવેદના આપવાનો સંદર્ભ રજૂ કરે છે (જુઓ. ગીત. ૨:૧૧) અને તેનું પાલન કરવાની આપણી ફરજ છે.

`તમે કઈ રીતે ખ્રિસ્ત તમારામાં કાર્ય કરે છે તેનો અનુભવ કર્યો છે? તમારો પતન પામેલ સ્વભાવ પ્રભુ તમારામાં જે કરે છે તેની સામે લડે છે, ત્યારે તમે તેનો પ્રતિકાર કેવી રીતે કરો છો?`