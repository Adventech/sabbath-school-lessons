---
title:  રાત્રે અજવાળાની જેમ ચમકતો
date:   24/01/2026
---

### આ સપ્તાહનો શાસ્ત્રાભ્યાસ
ફિલિપી. ૨: ૧૨-૩૦ ; રૂમી. ૩:૨૩, ૨૪; રૂમી. ૫: ૮; ૨ તીમોથી. ૪: ૬; ૧ કોરીંથી. ૪:૧૭ ; ૨ તીમોથી. ૪:૨૧, ૧૩; લુક ૭: ૨.

> <p>સ્મૃતિ સૂત્ર</p>
> “બડબડાટ તથા તકરાર વગર બધું કરો, કે જેથી કુટિલ તથા આડી પ્રજામાં તમે નિર્દોષ તથા સાલસ, દેવનાં નિષ્કલંક છોકરાં, જીવનનું વચન પ્રગટ કરીને જ્યોતિઓ જેવાં જગતમાં દેખાવો છો, એવાં થાઓ.”(ફિલિપી ૨:૧૪,૧૫).

ઈશ્વરે હેબ્રી લોકોને આજ્ઞા પાળવાનું કહ્યું કારણ કે આ આજ્ઞાપાલન “દેશજાતિઓની નજરમાં તમે જ્ઞાની તથા બુદ્ધિમાન ગણાશો, કેમકે તેઓ એ સર્વ વિધિઓ સાંભળીને કહેશે,‘ ખરેખર, આ મહાન દેશજાતિ એક જ્ઞાની તથા બુદ્ધિમાન પ્રજા છે ’”(પુર્ન.૪:૬).

સદીઓ પછી ઈસુએ કહ્યું, “જગતનું અજવાળું હું છું,જે મારી પાછળ આવે છે, તે અંધકારમાં નહિ ચાલશે, પણ જીવનનું અજવાળું પામશે.”(યોહાન ૮:૧૨) તેમણે તે પણ કહ્યું છે કે; “તમે જગતનું અજવાળું છો,’ પહાડ પર વસાવેલું નગર સંતાઈ રહી શકતું નથી’”(માત્થી ૧:૧૪) આપણે તે પ્રકાશ કેવી રીતે હોઈ શકીએ? ફક્ત ઈસુ સાથેના ગાઢ સબંધ દ્વારા, "સાચું અજવાળું જે દરેક માણસને પ્રકાશ આપે છે" (યોહાન ૧: ૯). ફિલિપી ૨ કહે છે તેમ, દેવે “તેને ઘણો ઊંચો કર્યો,અને સર્વ નામો કરતાં તેણે તેને એવું શ્રેષ્ઠ નામ આપ્યું, કે આકાશમાંના,ભૂમિ પરનાં તથા ભૂમિ તળેનાં સર્વે ઈસુને નામે ઘૂંટણે પડીને નમે.”(ફિલિપી. ૨: ૯-૧૧).

સ્વર્ગનો પ્રકાશ અને શક્તિ આપણા બધા માટે ઉપલબ્ધ છે, જેણે તેમનું જીવન ઈસુને સોંપ્યું છે. પરંતુ ઘણી વાર આપણે દેવ પર આધાર રાખીએ છીએ,અને છતાં અપેક્ષા રાખીએ છીએ કે તે બધા આપણા પોતાના વિચારો અને યોજનાઓ પ્રમાણે થાય. તેથી જ ફિલિપીઓને પાઊલના શબ્દો ખૂબ સુસંગત છે.