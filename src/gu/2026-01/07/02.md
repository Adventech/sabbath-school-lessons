---
title:  પ્રેરણાસ્ત્રોત
date:   08/02/2026
---

આપણે બધા જ, એક અથવા બીજા સમયે, એવા લોકોને મળ્યાં છે જેમની આપણે પ્રશંસા કરીએ છીએ અને અનુકરણ કરવા માંગીએ છીએ. ખાસ કરીને બાળકો માટે, તે મહત્વપૂર્ણ છે કે તેમની પાસે સારા પ્રેરણાસ્ત્રોત હોય. આદર્શરીતે, આ તેમના પિતા અને માતા હોય. જેમ જેમ તેઓ વૃદ્ધિ પામશે, તેઓ અન્ય પ્રેરણાસ્ત્રોત મેળવશે, કદાચ તેમની પસંદ કરેલી કારકિર્દી સાથે અથવા તેઓએ વાંચેલ જીવનચરિત્રમાં પણ હોય. તેઓ બાઈબલના વિવિધ પાત્રો પડકારો સાથે કેવી રીતે વ્યવહાર કરે છે તે પણ શીખી શકે છે અને તેમના પોતાના જીવનના અનુભવો સાથે તેની તુલના કરી શકે છે.

દુર્ભાગ્યે, આજના માધ્યમોમાં, ખરાબ પ્રેરણાસ્ત્રોત પુષ્કળ છે. આપણને ક્લિકબેટ( અર્થ- લિંક પર ક્લિક કરો- આકર્ષે છે)જેવી વિષયાસકત બાબતો આપણા પર પ્રહાર કરે છે-સદગુણ, સમસ્યાઓ અને સેલિબ્રિટીઝના અવ્યવસ્થિત જીવનની વિગતો આપે છે. ફિલિપીમાં પાઊલના વાચકોને, જોકે અલબત્ત ઈન્ટરનેટ સાથે વ્યવહાર કરતા ન હતાં, તેમ છતાં, સમાન પડકારોનો સામનો કરવો પડ્યો.

હકીકત એ છે કે, પાઊલના સમયની દુનિયા ખૂબ જ ભ્રષ્ટ, અનૈતિક અને દુષ્ટ હતી, જેમ કે આજે આપણી છે. તે હંમેશા રહ્યું છે— અને હંમેશાં રહશે, અને અંત સુધી રહેશે-આસપાસ અતિશય અનિષ્ટ જ હોય છે. આપણા માટે પ્રશ્ન એ છે: આપણે તેનો જવાબ કેવી રીતે આપીએ છીએ?

`વાંચો, ફિલિપી. ૩;૧૭-૧૯. આ કલમોમાં સારા અને ખરાબ પ્રેરણાસ્ત્રોત કેવી રીતે વર્ણવેલ છે? તેમની વચ્ચેનો તફાવત જાણવા માટે કઈ ચાવી આપવામાં આવી છે?`

જેમની સાથે તે અસંમત છે તેના પ્રત્યે આપણે પાઊલનો પ્રેમ ગુમાવવો જોઈએ નહીં -તે તેમના માટે રડે છે! એ પણ નોંધ લો કે તેઓ તેમને તેમના દુશ્મનો કહેતા નથી પરંતુ "ખ્રિસ્તના વધસ્થંભના શત્રુઓ" (ફિલિપી. ૩:૧૮) કહે છે. પાઊલ જાણતા હતા કે ઘણા મોટા મુદ્દાઓ દાવ પર હતા, એટલે કે, કેવી રીતે વધસ્થંભ અવરોધોને તોડી નાખે છે અને આપણને બધાને એક જ સ્તર પર મૂકે છે, જેમ કે તારણહારની જરૂરિયાતવાળા પાપીઓ (જુઓ, એફેસી. ૨: ૧૧-૧૪).

વળી, અવગણવું નહીં તે એ છે, કે કેવી રીતે પાઊલ ફિલિપીઓને સારા ઉદાહરણો પર ધ્યાન કેન્દ્રિત કરવા વિનંતી કરે છે, અને ખરાબ પર નહીં; કાળજીપૂર્વક અવલોકન કરવું, જેમની જીવનશૈલી તેમના પોતાના જેવી હોય. રસપ્રદ વાત એ છે કે, પાઊલ રૂમીઓને ચેતવણી આપવા માટે સમાન ભાષાનો ઉપયોગ કરે છે " જે બોધ તમને મળ્યો છે તેથી વિરુદ્ધ જેઓ તમારામાં ફૂટ પાડે છે ને ઠોકરરૂપ થાય છે, તેઓને ધ્યાનમાં રાખીને તમે તેઓનાથી દૂર રહો " (રૂમી. ૧૬:૧૭). રોમમાં છેતરનારાઓને તે લોકો તરીકે વર્ણવવામાં આવે છે જેઓ "આપણા પ્રભુ ઈસુ ખ્રિસ્તની નહિ, પણ પોતાના પેટની સેવા કરે છે" (રૂમી. ૧૬:૧ ).

`તેમ છતાં, અલબત્ત, ઈસુ એકમાત્ર સંપૂર્ણ સ્ત્રોત છે, બીજાઓ પણ છે, જે લગભગ અમુક બાબતોમાં, સારા પ્રેરણાસ્ત્રોત હોઈ શકે છે. તે જ પ્રકારે, તમે બીજાઓને કયા પ્રકારનો પ્રેરણાસ્ત્રોત રજૂ કરો છો?`