---
title:  સંતોષ માટેની ચાવીઓ
date:   12/02/2026
---

`વાંચો, ફિલિપી. ૪:૧૦-૧૩, ૧૯. સંતોષી, સુખી જીવન માટે પાઉલ કઈ ચાવીઓ જાહેર કરે છે?`

જ્યારે આત્યંતિક સંજોગો (ભૂખ, માંદગી, ઈજા, નુકશાન) આવે છે, ત્યારે વ્યક્તિ ખરેખર એ બાબતો પર વધુ વિચાર કરવાનું શરૂ કરે છે અને સામાન્ય રીતે મળેલા આશીર્વાદો પર ધ્યાન આપવાનું શરૂ કરે છે. જ્યારે આપણે "નીચા પડીએ છીએ " (ફિલિપી. ૪:૧૨), "જરૂરિયાતમાં" અથવા "લગભગ કંઈપણ" માટે બાકી રહીએ છીએ ત્યારે પ્રસંગો પ્રમાણે વિશ્વાસ વધે છે.

તેનાથી વિપરિત, જ્યારે આપણે "સમૃદ્ધિમાં જીવીએ છીએ", ત્યારે તે હંમેશા એ માન્યતા યાદ રાખવી જોઈએ કે તે એક ક્ષણમાં અદૃશ્ય થઈ શકે છે (જુઓ નીતિ. ૨૩:૫). અયૂબ અને પાઊલ બંને આપણને યાદ કરાવે છે, જ્યારે આપણે જન્મ્યા ત્યારે આપણે દુનિયામાં કંઈ લાવ્યા નથી, અને આપણે કબરમાં કંઈપણ સાથે લઈ જઈશું નહીં (અયૂબ ૧:૨૧, ૧ તીમોથી. ૬:૭).

નીચેના બાઈબલના વચનોની નોંધ લો:

- ગીતશાસ્ત્ર ૨૩ : ૧ – “યહોવાહ મારો પાળક છે, તેથી મને કશી ખોટ પડશે નહિ.”
- માત્થી ૬ : ૩૨ - “તમારો આકાશમાંનો બાપ જાણે છે કે એ બધાંની તમને અગત્ય છે.”
- ૧ પીત્તર ૫ : ૭ – “તમારી સર્વ ચિંતા તેના પર નાખો, કેમકે તે તમારી સંભાળ રાખે છે.”
- ફિલિપી. ૪ : ૧૯ – “મારો દેવ પોતાના મહિમાની સંપત પ્રમાણે તમારી સર્વ ગરજ ખ્રિસ્ત ઈસુમાં પૂરી પાડશે.”

અને, સૌથી અદ્ભુત: "જે મને સામર્થ્ય આપે છે તેની સહાયથી હું બધું કરી શકું છું" (ફિલિપી. ૪:૧૩). કદાચ આપણામાંના કોઈ પણ "બધી બાબતો " માં શું શામેલ છે તે સંપૂર્ણપણે સમજી શકતા નથી. ચોક્કસપણે, દેવની મદદ અને શક્તિ માટે કોઈપણ વિનંતીની જેમ, આપણે તેમની ઈચ્છાને અનુસારવું જોઈએ. પરંતુ ઘણી વખત, આપણે તેમની ઈચ્છા જાણીએ છીએ, તેમ છતાં તે મુજબ કરતા નથી. તેથી જ યાકૂબ ૪:૨ કહે છે, "તમારી પાસે કંઈ નથી, કેમકે તમે માગતા નથી"

અહીં કેટલીક બાબતો છે જે આપણે વિશ્વાસપૂર્વક માંગી શકીએ છીએ કારણ કે આપણે જાણીએ છીએ કે તે પ્રભુની ઈચ્છા સાથે સુસંગત છે:

- કોઈ પ્રિય વ્યક્તિ અથવા મિત્ર માટે તારણ (૧ તીમોથી. ૨:૩, ૪)
- આપણો વિશ્વાસ પ્રગટ કરવાની હિંમત (પ્રકટી. ૨૨:૧૭)
- જ્યારે આપણે ખોટું કબૂલ કરીએ અને છોડી દઈએ ત્યારે ક્ષમા (૧ યોહાન ૧:૯)
- ઈશ્વરની આજ્ઞાઓનું પાલન કરવાની શક્તિ (હેબ્રી. ૧૩:૨૦, ૨૧)
- જેઓ આપણને ધિક્કારે છે અને ખરાબ વર્તન કરે છે તેમના માટે પ્રેમ (માત્થી ૫:૪૪)
- પડકારજનક પરિસ્થિતિઓ માટે શાણપણ (યાકૂબ ૧:૫)
- ઈશ્વરના વચનના સત્યને સમજવું (યોહાન ૮:૩૨)

`તમે જે બાબતો માટે પ્રાર્થના કરી છે તે હજુ સુધી મળી નથી, અથવા કદાચ ક્યારેય મળી શકશે નહીં તો, તેની સાથે તમે કેવી રીતે વ્યવહાર કરશો?`