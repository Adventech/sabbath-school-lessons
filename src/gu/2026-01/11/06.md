---
title:  નવું જીવન જીવવું
date:   12/03/2026
---

મંડળીમાં શાંતિ અને સુમેળ માટે પાઊલની ચિંતા કલોસી ૩ ની છેલ્લી કલમોમાં સ્પષ્ટપણે દેખાય છે. આપણે પહેલાથી જ દેવની શાંતિને થોડી વિગતમાં જોઈ છે (પાઠ ૭ જુઓ). રોમનોની શાંતિથી વિપરીત, ઈસુની શાંતિ એ બહારથી લાદવામાં આવેલી શાંતિ નથી પરંતુ અંદરથી આપણા પર “રાજ” કરવા માટે છે. જો ખ્રિસ્ત નિયંત્રણમાં હોય તો જ તે થઈ શકે છે.

`વાંચો, ક્લોસી.૩:૧૬,૧૭. ખાસ કરીને ખ્રિસ્તને નિયંત્રણમાં રાખવા શું સક્ષમ બનાવે છે, અને આ બધામાં સંગીત શું ભૂમિકા ભજવે છે?`

ભાષા ખૂબ જ વર્ણનાત્મક છે. તે ચિત્રિત કરે છે કે ખ્રિસ્તના વચનો આપણામાં ઘર બનાવે છે. એવું ત્યારે બને છે, જ્યારે આપણે ઈશ્વરના ડહાપણને સાંભળવા અને શીખવા માટે ધ્યાનપૂર્વક બાઈબલ વાંચીએ છીએ. દેખીતી રીતે, ગ્રીક લખાણ કંઈક અંશે અસ્પષ્ટ હોવા છતાં, સંગીત "એકબીજાને શીખવવામાં અને સલાહ આપવામાં" મહત્વપૂર્ણ ભૂમિકા ભજવે છે (કલોસી. ૩:૧૬).

પરંતુ માત્ર ગમેતે સંગીત જ નહીં. પાઊલ અહીં અને એફેસી.૫:૧૯ બંનેમાં ખૂબ જ ચોક્કસ પરિભાષાનો ઉપયોગ કરે છે: "ગીતો અને સ્તોત્રો અને આધ્યાત્મિક ગીતોથી."

જો કે આપણે ચોક્કસ કહી શકતા નથી, એવું લાગે છે કે અહીં હાલના જૂના કરારના ગીતોના સંગ્રહ અને સ્તોત્રોના વધતા નવા કરારના સંગ્રહ વચ્ચે તફાવત છે. "આધ્યાત્મિક ગીતો" એ આધ્યાત્મિક જીવન અથવા મંડળીના જીવન સાથે સંબંધિત પ્રશંસાના કોઈપણ ગીત માટે વધુ સામાન્ય શબ્દ હોઈ શકે છે. ગીતોના શબ્દો સત્ય શીખવવાનું અને ખ્રિસ્તીઓને નવું જીવન જીવવા માટેની સૂચના આપવાનું માધ્યમ છે. છેલ્લી કેટલીક સદીઓના ઘણા મહાન ગીતોમાં આશા અને ખાતરીના શક્તિશાળી સંદેશાઓ છે, જે આપણને સહેલાઈથી પોતા તરફ ખેંચે તેવી દુનિયામાં જરૂરી છે.

સંગીતનો પ્રભાવ શક્તિશાળી છે. દાઉદની વીણા વગાડવાની રાજા શાઉલ પર સુખદ અસર પડી (૧ શમૂ. ૧૬:૨૩). પરંતુ જ્યારે દાઉદ તેનો વિરોધી બન્યો, ત્યારે શાઉલનો ગુસ્સો અને રોષ વધ્યો (૧ શમૂ. ૧૮:૧૦, ૧૧). શાંત શાસ્ત્રીય સંગીત તબીબી રીતે ચિંતા ઘટાડવા, મગજનું કાર્ય, વધારે આરામ આપે, પીડામાં મદદ અને સામાજીકીકરણમાં વધારો કરવા માટે દર્શાવવામાં આવ્યું છે.

આપણામાંથી કોણ જાણતું નથી કે સંગીતની સારી કે ખરાબ અસર આપણી લાગણીઓ અને વિચારો પર પડી શકે છે? સંગીત—સાચું સંગીત—આધ્યાત્મિક રીતે ઉત્તેજક બની શકે છે.

`આપણને કહેવામાં આવ્યું છે કે આપણે જે કંઈ પણ કરીએ, "બધું પ્રભુ ઈસુના નામે કરીએ" (કલોસી. ૩:૧૭). શું તમે ખરેખર કહી શકો છો કે તમે તે કરો છો? જો નહીં, તો તમે કેવી રીતે બદલી શકો છો; એટલે કે, જો તમે પ્રભુના નામે ન કરી શકો તો તમારે શું કરવાનું બંધ કરવું જોઈએ?`