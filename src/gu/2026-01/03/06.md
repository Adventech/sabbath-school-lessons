---
title:  સંયુક્ત અને નિર્ભય
date:   15/01/2026
---

`વાંચો, ફિલીપી ૧:૨૭-૩૦. આપણી એકતા અને "સાથે મળીને કરેલા પ્રયત્નો સુવાર્તાના વિશ્વાસ માટે”નિર્ભયતા સાથે કેવી રીતે સંબંધિત છે?`

શેતાનની વ્યૂહરચના વિભાજન કરીને જીતવાની છે. વિસંગતતા એ ખૂબ જીવલેણ છે. ઈસુએ કહ્યું, “જો ઘરમાં માંહોમાંહે ફૂટ પડી હોય, તો તે ઘર સ્થિર રહી શકશે નહીં” (માર્ક ૩:૨૫). તે એક સરળ સિદ્ધાંત છે કે શેતાન આપણને ભૂલાઈ દેવા માટે આનંદ કરે છે. આપણી એકતા બાઈબલની ભવિષ્યવાણીના શેષ તરીકેની આપણી ભવિષ્યવાણીની ભૂમિકાને પૂર્ણ કરવામાં સક્ષમ કરવામાં મદદ કરે છે (પ્રકટી. ૧૨:૧૭), “દરેક રાષ્ટ્ર, અને જાતિ, અને ભાષા અને પ્રજા” ને “અનંત સુવાર્તા” ની ઘોષણા કરી રહ્યા છીએ (પ્રકટી. ૧૪: ૬). કારણ કે આ પ્રભુએ આપેલા સંદેશને ફેલાવવાના આપણા ધ્યેયને પરિપૂર્ણ કરવા માટે એકતા નિર્ણાયક છે, અને યોહાન ૧૭ માં ઈસુની પ્રાર્થના, દેવના વચનના “સત્ય” ને એકતા માટેની સૌથી મહત્વપૂર્ણ ચાવી તરીકે પ્રકાશિત કરે છે (યોહાન ૧૭:૧૭, ૧૯), આપણો સંદેશ આપણા લક્ષ્યાંક અથવા આપણી એકતાથી અલગ કરી શકાતો નથી. ત્રણેય સાથે ઉભા રહે છે અથવા સાથે પડી જાય છે. જો આ ત્રણ ચાવીમાંથી એક પણ ખૂટે, તો આપણે સફળ થઈ શકતા નથી. જો કે,એ ત્રણેય આપણી પાસે યોગ્ય જગ્યાએ છે, તો ડરવાનું કંઈ નથી. આપણે વિરોધીઓ દ્વારા "કોઈપણ રીતે ભયભીત" થવાની જરૂર નથી (ફિલિપી.૧: ૨૮).શેતાન એ હારેલો શત્રુ છે. ભલે આપણને આપણા વિશ્વાસ માટે મોતને ઘાટ ઉતારી દેવામાં આવે, કોઈ આપણને નુકસાન પહોંચાડી શકશે નહીં. જો આપણે " સારું કરનારના અનુયાયીઓ છીએ" (૧ પીત્તર ૩: ૧૩). શેતાન પ્રભુના સત્યની આગળની કૂચને રોકવા માટે શક્તિહિન છે.

`નીચે આપેલા બાઈબલની કલમો વાંચો અને ટૂંકમાં તેમની સામાન્ય વિષયવસ્તુનો સારાંશ આપો: માત્થી ૧૦:૩૮, પ્રેરિતોનાં કૃત્યો ૧૪:૨૨, રૂમી. ૮:૧૭, ૨ તીમોથી ૩:૧૨.`

આ પતન પામેલી દુનિયામાં આપણામાંના "શ્રેષ્ઠ" માટે પણ પોતાનું જીવન મુશ્કેલ છે. અયૂબ એક ન્યાયી માણસ હતો; બાઈબલ પણ કહે છે કે તે “નિર્દોષ તથા પ્રામાણિક માણસ હતો, તેમજ ઈશ્વરભક્ત તથા દુષ્ટતાથી દૂર રહેનાર હતો” (અયૂબ ૧: ૧). તેમ છતાં, રાતોરાત, આફતે તેને અને તેના પરિવારને જકડી લીધો. વ્યક્તિગત અનુભવ દ્વારા અથવા અન્ય સાથે જે-જે થયું તે જોઈને, કોણ શીખ્યા નથી, અહીંનું જીવન તમે જે જીવો છો, એવું લાગે છે કે, એક ભેખડ પર છે, અને જાણતા નથી કે ક્યારે તમે ધાર પરથી પડી જશો? અમુક અંશે, આપણા બધાંના દુ:ખ ઘણા છે. તેમ છતાં,અંતે, બીજા કંઈપણ કરતાં ખ્રિસ્તના ખાતર સહન કરવું વધુ સારું છે.

`આપણે ખ્રિસ્તીઓ તરીકે, આપણા દુ:ખ વચ્ચે કેવી આશા અને આરામ હોવો જોઈએ?`