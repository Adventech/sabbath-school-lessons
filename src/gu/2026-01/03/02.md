---
title:  “ખ્રિસ્ત મોટા મનાશે”
date:   11/01/2026
---

`વાંચો, ફિલીપી ૧:૧૯,૨૦. પાઊલના પરીક્ષણોના પરિણામે તેની અપેક્ષાઓ શું છે? નિર્દોષ જાહેર થયા કરતાં,તે વધુ મહત્વપૂર્ણ શું માને છે?`

જોકે પાઊલ કોઈ ગુનેગાર ન હતો, આ પહેલીવાર નહોતું જ્યારે તેને કેદ કરવામાં આવ્યો હતો, અને તે સતાવણી માટે કોઈ અજાણી વ્યક્તિ નહોતો. કોરીંથીઓ માટે, તેમણે તે સમય સુધી તેના દુ:ખની વિગતવાર માહિતી આપી:” વધારે વખત કેદખાનામાં પડયો છું,વધારે વખત હદબહાર ફટકા ખાધા છે, અને વારંવાર મોતના પંજામાં આવ્યો છું. પાંચ વાર મેં યહૂદીઓ તરફથી ઓગણચાળીસ ફટકા ખાધા.ત્રણ વાર મેં સોટીઓનો માર ખાધો, એક વાર પથ્થરનો માર ખાધો, ત્રણ વાર મારું વહાણ ભાંગી ગયું, એક રાતદહાડો હું સમુદ્રમાં પડી રહ્યો હતો ; ઘણી મુસાફરીઓ કરી,નદીઓનાં વિઘ્નોમાં, લુંટારાઓ તરફનાં, સ્વદેશીઓ તરફનાં, શહેરમાંના, જંગલમાંનાં, સમુદ્રનાં, તથા ડોળઘાલુ ભાઈઓ તરફના જોખમો વેઠ્યાં ; શ્રમ તથા કષ્ટ, વારંવારના ઉજાગરા, ભૂખ તથા તરસ, વારંવારની લાંઘણો, ટાઢ તથા વસ્ત્રની તંગાસ, એ સર્વ સહન કર્યું.”(૨ કોરીંથી.૧૧:૨૩-૨૭)

કદાચ આપણને લાગે કે આ વેદના તેના મગજમાં સૌથી વધુ હતી,પરંતુ પાઊલે તરત જ ઉમેર્યું,” આ બહારની વાતો ઉપરાંત એક બીજા પ્રકારના બોજાનું દબાણ મારા પર દરરોજ થાય છે, એટલે બધી મંડળીઓ વિષેની ચિંતાઓ.”( ૨ કોરીંથી.૧૧:૨૮)

`વાંચો, ૧ કોરીંથી ૪: ૧૪-૧૬, ૧ થેસ્સાલોનીકી ૨:૧૦, ૧૧; ગલાતીઓ ૪:૧૯; અને ફિલેમોન ૧૦. પાઊલે જે મંડળીઓ સ્થાપિત કરી અને જે લોકો તેમણે ખ્રિસ્ત માટે જીત્યા તે સાથે તેનો શું સંબંધ છે?`

ઈસુએ જેમ, આપણને બચાવવા માટે કંઈ પાછુ રાખ્યું ન હતું, પાઊલ પણ સાથી વિશ્વાસીઓ ખાતર " સર્વસ્વ ખરચીશ તથા પંડે પણ ખરચાઈશ” (૨ કોરીંથી. ૧૨:૧૫) તેમ કહે છે. પરંતુ, વિરોધાભાસી રીતે, વ્યક્તિની ક્રિયાઓ જેટલી ઈસુની જેમ મળતી હોય છે,કેટલાક વાર તેઓને તેટલો ઓછો પ્રેમ અથવા પ્રશંસા આપવામાં આવે છે.” જેઓ ખ્રિસ્ત ઈસુમાં ભક્તિભાવથી ચાલવા ઈચ્છે છે, તેઓ સઘળા પર સતાવણી થશે જ.”(૨ તીમોથી.૩:૧૨) પરંતુ વિશ્વાસુ ખ્રિસ્તીઓ પ્રભુનો મહિમા કરવા અને સુવાર્તાના સત્યને જાહેર કરવા સૌથી શક્તિશાળી રીતે તૈયાર રહે છે.(સરખામણી કરો ફિલિપી. ૧;૭) "પાઉલની ધીરજ અને ખુશખુશાલતા તેમની લાંબી અને અન્યાયી કેદ દરમિયાન, તેમની હિંમત અને વિશ્વાસ, સતત ઉપદેશ હતા." - એલેન જી. વ્હાઇટ, પ્રેરિતોનાં કાર્યો, પૃષ્ઠ. ૪૬૪.

`તમે કેવી રીતે રહો છો અને તમે લોકો સાથે કેવી રીતે વ્યવહાર કરો છો, ખાસ કરીને એવા લોકો કે જેઓ તમારી સાથે સારી રીતે વર્તતા નથી. તમે ઈસુ માટે કેવા પ્રકારની સાક્ષી રજૂ કરો છો?`