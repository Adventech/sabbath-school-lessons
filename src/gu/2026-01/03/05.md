---
title:  એકતામાં સ્થિર ઉભા રહો
date:   14/01/2026
---

ઈસુની તેમના શિષ્યો માટે છેલ્લી પ્રાર્થનામાં એક મુખ્ય વિષયવસ્તુનું પ્રભુત્વ હતું: એકતા. ઈસુએ તેમના પિતા સાથે ફરીથી જોડાવા અને આપણી સાથે જોડાણ કરવા માટે વધસ્થંભની પેલી પાર દ્રષ્ટિ કરી : “હે બાપ હું એમ ચાહું છું, કે જ્યાં હું છું ત્યાં જેઓને તેં મને આપ્યાં છે તેઓ પણ મારી પાસે રહે, કે મારો જે મહિમા તેં મને આપ્યો છે તે તેઓ જુએ.” (યોહાન ૧૭:૨૪) ઈસુએ પ્રાર્થના કરી કે પિતા તેમના બાળકોને એવા રાખે કે " આપણા જેવા એક થવા સારું તેઓને સંભાળી રાખ " (યોહાન ૧૭:૧૧). તેમણે અસંગતતાના ભયંકર પરિણામો પણ રેખાંકિત કર્યા - ઘણા લોકો ન માનવાનું કારણ બની જાય છે. આ ટૂંકી પ્રાર્થનામાં બે વાર, ઈસુ તેમની સાથેની અને પિતા સાથેની આપણી એકતા પર ભાર મૂકે છે એટલે "કે જગત વિશ્વાસ કરે" અને તેથી "જગત જાણે કે તમે મને મોકલ્યો છે" (યોહન ૧૭: ૨૧, ૨૩).

`વાંચો, ફિલિપી ૧:૨૭ અને યોહાન ૧૭: ૧૭-૧૯ ની સરખામણી કરો. ઈસુ અને પાઊલ બંને મંડળીની એકતા માટે શું કહે છે શું અનિવાર્ય છે?`

ફિલિપી ૧:૨૭ માં ગ્રીક શબ્દનું ભાષાંતર “તમારા આચરણને લાયક થવા દો” એ પોલિટ્યુઓમાઈ છે, જેનો અર્થ છે "નાગરિક તરીકે જીવો" - કોઈ પણ જગતના રાજ્યનું નહીં પરંતુ સ્વર્ગીય રાજ્યના નાગરિક તરીકે. પહાડ પરનો ઉપદેશ તેમના બાળકો હોવાનો અર્થ શું છે તેનું એક સુંદર ચિત્ર રજૂ કરે છે,સ્વર્ગીય પિતા અને તેમના રાજ્યના સભ્યો: આત્મામાં રાંક, નમ્ર, ન્યાયીપણાની ભૂખ તથા તરસ, દયાળુ, હૃદયમાં શુદ્ધ, સલાહકાર,એક પર તમાચો મારે તો બીજો ગાલ પણ ધરવો, દુશ્મનોને પ્રેમ કર, જે આપણને શાપ આપે તેઓને આશીર્વાદ આપ, જેઓ આપણને ધિક્કારતા હોય તેઓનું ભલું કરવું. ટુંકમાં “ન્યાયથી વર્તવું દયાભાવ રાખવો,તથા તારા દેવની સાથે નમ્રતાથી ચાલવું .”(મીખાહ ૬:૮)

શું કોઈની સાથે ગુસ્સે થવું એ મુશ્કેલ છે, કે પછી નથી? કેટલીકવાર આપણે એવા લોકો પર ગુસ્સે થઈએ છીએ જે ખૂબ સારા લાગતા હોય છે. આપણે તેમને નીચા પાડવા અથવા નબળા દર્શાવવા માટે તકો શોધવા માટે લલચાઈએ છીએ કે તેઓ જેટલા સારા લાગે તેટલા સારા નથી,જેથી આપણે તેમના કરતાં સારા છીએ તે અનુભવી શકીએ માટે. તેના બદલે, આપણે કેટલા પ્રેમાળ, કેટલા ઉદાર, કેટલા દયાળુ, કેટલા નમ્ર બની શકીએ તે કેમ જોતા નથી?

એલેન જી. વ્હાઇટે તેવા લોકો વિશે વાત કરી હતી કે જેઓ " પ્રભુ અથવા સત્યને પ્રેમ કરવાને બદલે, જગતને અને તેનો લાભ લેવા પ્રેમ કરે છે ." - ટેસ્ટીમોનીઝ ફોર ધ ચર્ચ, ભાગ. ૫,પાનું. ૨૭૭.

તેથી મંડળીમાં ઘણીવાર વિસંગતતા આખરે ગર્વથી ઉત્પન્ન થાય છે. “જેમ ગર્વ અને દુન્યવી મહત્વાકાંક્ષાને વળગી રહેવામાં આવે છે, તેમ ખ્રિસ્તનો આત્મા વિદાય થાય છે, અને સ્પર્ધા, મતભેદ અને ઝઘડો મંડળીને વિચલિત કરી અને નબળી પાડી દે છે.” –ટેસ્ટીમોનીઝ ફોર ધ ચર્ચ ભાગ, ૫ પાનું ૨૨૪૦,૨૪૧.

એ કેટલું મહાન હોય,જો આપણે દરેક નમ્રતા અને દીનતા શીખીએ જે ઈસુએ આપણા માટે નમૂનો પૂરો પાડયો છે! તો આપણી મંડળી કેટલી અલગ અને અદભૂત પ્રકારની હોય, શું હોઈ શકે?