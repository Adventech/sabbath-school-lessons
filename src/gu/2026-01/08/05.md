---
title:  “શરૂઆત (અને આરંભ કરનાર)
date:   18/02/2026
---

`વાંચો, ક્લોસી. ૧:૧૮. ખ્રિસ્તના વડા તરીકેના વિચાર અને તેમને "આરંભ"(કરનાર) તરીકે શું સંબંધ છે?`

હેબ્રીભાષામાં વડા (રો સ) અને આરંભ (રી સીટ) માટેના શબ્દો સંબંધિત છે. શાસ્ત્રમાં શબ્દનો પહેલો દાખલો ઉત્પત્તિ ૧:૧ માં છે: "શરૂઆતમાં [rēʾšît] દેવે આકાશ તથા પૃથ્વી ઉત્પન્ કર્યા." ઈસુ માનવતા અને મંડળીના વડા છે, માત્ર અવતારને કારણે જ નહીં પણ તે સર્જનહાર પણ છે.

ગ્રીકમાં, આરંભ (આર્ચે) શબ્દનો વ્યાપક અર્થ છે. અહીં, "શરૂઆત" એ મંડળીના સ્ત્રોત અથવા આરંભકર્તા તરીકે ઈસુનો ઉલ્લેખ કરે છે (કલોસી. ૧:૧૮), અને તેથી તેના વડા, જેમ તે સર્જનની "શરૂઆત" અથવા આરંભ કરનાર છે.

ઈસુ માત્ર સર્જન અને મંડળીની દ્રષ્ટિએ આરંભ કરનાર નથી, પણ તે - મૃત્યુમાંથી તેમના પુનરુત્થાન દ્વારા (રૂમી.૬:૩, ૪) - નવી રચનાનો આરંભ કરનાર છે. પાપનો મુસારો મરણ છે. મૃત્યુ પરનો તેમનો વિજય પણ પાપ પર તેમની જીત અને તેમની પ્રતિમામાં આપણને ફરીથી બનાવવાની તેમની શક્તિ દર્શાવે છે. આ બધું દર્શાવે છે કે તે શા માટે "મૃતકોમાંથી પ્રથમજનિત" છે ("પહેલા જન્મેલા" ના અર્થ માટે, સોમવારનો પાઠ જુઓ). તેમનું સર્વોચ્ચ પુનરુત્થાન છે, ભલે તે પહેલું ન હોય (મુસા પહેલો હતો, તેથી જ તેના શરીર માટે શેતાન સાથેનો વિવાદ થયો [યહુદા ૯]). ખ્રિસ્તના પુનરુત્થાન વિના, બીજા કોઈને મૃત્યુમાંથી સજીવન કરી શકાય નહીં.

આ સમયે સંક્ષિપ્તમાં બધા કારણોની સમીક્ષા કરવા માટે જે પાઉલે ઈસુને પ્રાધાન્ય આપવા માટે આપ્યા છે, તે મદદરૂપ છે:

૧. તે અદૃશ્ય દેવનું સંપૂર્ણ સ્વરૂપ છે.
૨. તે પ્રતિનિધિ છે જેના દ્વારા બધી વસ્તુઓ બનાવવામાં આવી હતી.
૩. તે બધી વસ્તુઓ પહેલા અસ્તિત્વમાં છે,અને બધી વસ્તુઓ તેમનામાં એક સાથે લાવવામાં આવે છે.
૪. તે મંડળીના વડા છે, જે તેમનું શરીર છે.
૫. તે સર્જન અને પુનઃસર્જનનો આરંભકર્તા છે.
૬. તેમણે પાપ અને મૃત્યુ પર વિજય મેળવ્યો છે અને આ રીતે તારણહાર તરીકે તેમનામાં વિશ્વાસ મૂકનારા બધાને સજીવન કરવાનો અધિકાર પ્રાપ્ત કર્યો છે.
૭. ઈસુ હંમેશા અસ્તિત્વમાં છે, પરંતુ હવે, આ બધાને કારણે, તેઓ માનવતાના વડા અને મંડળીના વડા તરીકે અગ્રતા પ્રાપ્ત કરવા આવ્યા છે.

`તમારે તમારા પોતાના જીવનમાં ખ્રિસ્તની શ્રેષ્ઠતાનો વધુ સારી રીતે અનુભવ કરવા માટે શું બદલવું જોઈએ?`