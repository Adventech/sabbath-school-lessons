---
title:  સર્વ સૃષ્ટિ પર પ્રથમજનિત
date:   16/02/2026
---

નવા કરારમાં, "પ્રથમ જન્મેલા" અને "પ્રથમ જનીત " શબ્દો લગભગ હંમેશા ઈસુનો સંદર્ભ રજૂ કરે છે (જુઓ લુક ૨:૭, રૂમી. ૮:૨૯, હેબ્રી. ૧:૬, પ્રકટી. ૧:૫), બંને ઘટનાઓ ક્લોસીઓમાં પ્રગટ છે. પરંતુ જ્યારે તે અન્ય લોકોનો ઉલ્લેખ કરે છે ત્યારે પણ, તેનો અર્થ એવો નથી કે જે કાલક્રમિક રીતે પ્રથમ જન્મે છે. "પ્રથમ જન્મેલા" નો બાઈબલનો અર્થ જન્મના ક્રમને ધ્યાનમાં લીધા વિના, પુત્ર તેમના પિતા સાથેના વિશેષ સંબંધ પર ભાર મૂકે છે. ઉપરાંત, નાના પુત્રો વધુ અગ્રણી હોવાના ઉદાહરણો છે: ઈસ્હાક, યાકૂબ અને યુસફ જેવાં નામો.

દાઉદ, આઠ પુત્રોમાં સૌથી નાનો હોવા છતાં, અભિષિક્ત રાજા છે (૧ શમૂ. ૧૬:૧૦-૧૩), અને ગીતકર્તા દ્વારા દેવે કહ્યું, "હું તેને મારો પ્રથમજનિત, પૃથ્વીના રાજાઓમાં સર્વોચ્ચ બનાવીશ" (ગીત. ૮૯:૨૭). તે મુસાને પણ કહે છે, "ઈસ્રાએલ મારો પ્રથમજનિત પુત્ર છે" (નિર્ગમન ૪:૨૨). આ અર્થમાં, આ શબ્દ પછી, પ્રાધાન્યતાના સંદર્ભમાં પ્રથમ સૂચવે છે.

`વાંચો, ક્લોસી.૧:૧૫-૧૭. ઈસુને “સમગ્ર સૃષ્ટિમાં પ્રથમજનિત” કહેવા માટે પાઊલ કયા કારણો આપે છે?`

સ્પષ્ટપણે, પાઉલનો અર્થ એ સૂચવવાનો નથી કે ઈસુ પ્રથમ બનાવવામાં આવ્યા હતા. હકીકતમાં, તે સ્પષ્ટપણે તે શક્યતાને દૂર રાખે છે. બે વાર, બે અલગ અલગ રીતે, તે કહે છે કે ઈસુએ બધી વસ્તુઓ બનાવી છે. તેઓ તેમની મારફતે અને તેમને સારું બનાવવામાં આવી હતી (કલોસી. ૧:૧૬). બંને કિસ્સાઓમાં, ઈસુને વ્યક્તિગત પ્રતિનિધિ તરીકે દર્શાવવામાં આવ્યા છે જેમના દ્વારા ઈશ્વરે સર્જનની પ્રક્રિયા હાથ ધરી હતી (એફેસી. ૩:૯, યોહાન ૧:૧-૩, પ્રકટી. ૪:૧૧ પણ જુઓ).

પાઊલનું નિવેદન શક્ય તેટલું વ્યાપક છે. બધાનો અર્થ થાય છે - અવકાશી રીતે (સ્વર્ગ અને પૃથ્વી), આધ્યાત્મિક રીતે (દૃશ્યમાન અને અદ્રશ્ય), અને કાર્યાત્મક રીતે (સિંહાસન, આધિપત્ય, હકૂમત, સત્તા). પછીના શબ્દો સામાન્ય રીતે દેવદૂત જીવોનો સંદર્ભ આપે છે (જુઓ એફેસી. ૩:૧૦, એફેસી. ૬:૧૨). જાણે કે તે ગેરસમજ ન થાય તેની ખાતરી કરવા માટે, પાઊલ એ પણ સૂચવે છે કે ઈસુ "બધી વસ્તુઓ પહેલાં" અસ્તિત્વમાં હતા (કલોસી. ૧:૧૭). ગ્રીક અભિવ્યક્તિનો અર્થ વર્ગ અને સમયની દ્રષ્ટિએ અગ્રતાનો અર્થ થઈ શકે છે, પરંતુ પાઉલના દરેક લખાણોમાં અને ઉદાહરણોમાં, તે સમયનો સંદર્ભ આપે છે (જુઓ, ઉદાહરણ તરીકે, ૧ કોરીંથી. ૨:૭, ગલાતી. ૧:૧૭, એફેસી. ૧:૪).

પાઊલ ઈસુની પ્રાધાન્યતા માટેનું બીજું કારણ એ બતાવે છે કે "બધી વસ્તુઓ તેમનામાં વ્યવસ્થિત થઈને રહે છે" (કલોસી ૧:૧૭). ગ્રીક શબ્દ (સેન્તીસ્તેમી) નો શાબ્દિક અર્થ થાય છે "એકસાથે લાવો" અથવા "એકમત થાઓ." ઈસુ સૃષ્ટિનું એકીકરણ કરનાર પરિબળ છે, માત્ર સર્જક તરીકેની તેમની ભૂમિકાને કારણે જ નહીં પણ તે, ઉદ્ધારક પણ છે.

`દેવ, સર્જક, આપણા માટે મૃત્યુ પામ્યા. આપણાં કાર્યો તેમાં શું વધારો કરી શકે? ખ્રિસ્તે આપણા માટે પહેલેથી જ જે કર્યું છે તેમાં આપણા કાર્યો ઉમેરી શકે છે તે વિચાર શા માટે અનાદરભર્યો છે?`