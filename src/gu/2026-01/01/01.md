---
title:  સતાવણી પણ છોડયા નથી
date:   27/12/2025
---

### આ સપ્તાહનો શાસ્ત્રાભ્યાસ
એફેસી. ૩: ૧ ; ૨ કોરીંથી. ૪: ૭–૧૨ ; પ્રેરિતોનાં કૃત્યો ૯:૧૬ ; ફિલેમોંન ૧૫, ૧૬ ; કલોસી. ૪: ૯; ફિલીપી. ૧: ૧–૩ ; કલોસી. ૧: ૧,૨.

> <p>સ્મૃતિ સૂત્ર</p>
> “પ્રભુમાં સદા આનંદ કરો ; હું ફરીથી કહું છું, કે આનંદ કરો.”(ફિલીપી.૪:૪)

ખોટા આરોપસર કેદ થયેલા એક એડવેન્ટિસ્ટ પાળકે લગભગ બે વર્ષ જેલની સજામાં ગાળ્યા. જોકે પહેલા ખૂબ જ ગભરાઈ ગયા હતા, પરંતુ ધીમેથી તેમને સમજાયું કે જેલ તેમને પ્રભુએ -આપેલ લક્ષ્યાંકનું ક્ષેત્ર છે. જ્યારે તેમના સાથી કેદીઓને ખબર પડી કે તે પાળક છે, ત્યારે તેઓએ તેમને ઉપદેશ આપવા કહ્યું. તેમણે તેમ કર્યું, અને તેમણે ખ્રિસ્તી સાહિત્ય પણ આપ્યું. તેમણે કેદીઓને બાપ્તિસ્મા આપ્યા અને પ્રભુ-ભોજનની સેવાઓ પણ પાળી.

તેમણે કબૂલ્યું, “અમુક સમયે, જેલમાં સુવાર્તા કાર્ય મુશ્કેલ હતું, પરંતુ આનંદ પણ થયો, ખાસ કરીને જ્યારે પ્રાર્થનાનો જવાબ મળતો જોવા મળતો અને જીવન બદલાતું."

પાઊલે ફિલિપીઓ અને કોલોસીઓને જેલમાંથી લખ્યું હતુ (જુઓ ફિલિપી. ૧: ૭, કલોસી. ૪: 3). હકીકતમાં, ફિલિપીમાં જ, પાઊલ અને સિલાસ પર અન્યાયી આરોપ મૂક્યા પછી, બંદીખાનના દરોગાએ "તેમના પગ હેડમાં ઘાલ્યા.”(પ્રેરિતોનાં કૃત્યો ૧૬:૨૪). મધરાતે, તેઓ "દેવને પ્રાર્થના કરતા અને ગાતા હતા, અને કેદીઓ તેમને સાંભળી રહ્યા હતા" (પ્રેરિતોનાં કૃત્યો ૧૬: ૨૫). ખરેખર તેઓ જાણતા હતા કે કેવી રીતે "હંમેશા આનંદ કરવો."

આ અઠવાડિયે આપણે પાઊલે જે સંજોગોનો સામનો કર્યો હતો તેના પર ધ્યાન આપીશું. તેણે તેની સાથે જે બન્યું તેનો મોટો હેતુ જોયો, અને જ્યારે આપણે અનિવાર્યપણે તેમ કરીએ છીએ, જ્યારે આપણે આપણા પોતાના પરીક્ષણોનો સામનો કરીએ છીએ ત્યારે આપણે તેની પાસેથી શીખી શકીએ છીએ.