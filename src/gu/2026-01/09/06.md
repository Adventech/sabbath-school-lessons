---
title:  સુવાર્તાની શક્તિ
date:   26/02/2026
---

`વાંચો, ક્લોસી.૧:૨૮,૨૯. પાઊલનું ધ્યાન શેના પર છે? તમને કેમ લાગે છે કે "દરેક"(શબ્દ) ત્રણ વખત પુનરાવર્તિત થાય છે?`

પાઉલના પ્રચારનું કેન્દ્રબિંદુ ખ્રિસ્ત અને તેને વધસ્તંભે જડવામાં આવ્યા હતા તે હતું (૧ કોરીથી. ૧:૨૩). એફેસી. ૫:૨૭ મુજબ, ખ્રિસ્તના બલિદાનનો ઉદ્દેશ્ય એ છે કે "તે તેણીને [ચર્ચ] પોતાને એક ભવ્ય મંડળી તરીકે રજૂ કરી શકે, જેમાં ડાઘ કે સળ કે એવી કોઈ વસ્તુ ન હોય, પરંતુ તે પવિત્ર અને દોષરહિત હોવી જોઈએ." આમ, પાઊલના સુવાર્તા પ્રચારનો ઉદ્દેશ્ય "ખ્રિસ્તમાં દરેકને પરિપક્વ રજૂ કરવાનો" છે (કલોસી. ૧:૨૮). તે આ શીખવવા અને ચેતવણી આપવા કરે છે - ખ્રિસ્તી સિદ્ધાંતો અને પ્રથાના વિવિધ મુદ્દાઓ શીખવીને (૨ થેસ્સા. ૨:૧૫, ૧ તીમોથી. ૪:૧૧, ૧ તીમોથી. ૫:૭, તીતસ ૧:૯) અને સુવાર્તાને નકારવાનાં પરિણામો અને ખોટા શિક્ષકોના જોખમો વિશે ચેતવણી આપીને (પ્રેરિતોનાં કૃત્યો- ૨૦:૨૯-૩૧, રૂમી. ૧૬, ૧૭).

આ રીતે આપણે ઉપદેશોને સ્વીકારીને અને શાસ્ત્રની ચેતવણીઓ પર ધ્યાન આપીને, પરિપક્વ ખ્રિસ્તીઓ બનીએ છીએ. પરિપક્વતા એ એક મહત્વપૂર્ણ ખ્યાલ છે. નવજાત બાળકના માતા-પિતા દરેક સીમાચિહ્નની ઉજવણી કરે છે - પ્રથમ બોલાયેલ શબ્દો, ચાલતા શીખવું અને વાંચવતા શીખવું. જો તેમનું બાળક કેટલાંક વર્ષો પછી પણ ચાલવા કે બોલવામાં અસમર્થ હોય તો કયા માતા-પિતા ગભરાય નહિ? વૃદ્ધિ અને વિકાસ સામાન્ય અને અપેક્ષિત છે. ખ્રિસ્તી જીવનનું પણ એવું જ છે.

"પરિપક્વ"(ટેલિઓસ) તરીકે અનુવાદિત ગ્રીક શબ્દનો અર્થ સંપૂર્ણ અને ખામી વિનાનું થાય છે. ખ્રિસ્તી વિકાસની પ્રક્રિયા દ્વારા, આપણે ઈશ્વરના કાયદાની ઊંડાઈથી વાકેફ થઈએ છીએ અને તેની જરૂરિયાતો "અત્યંત વ્યાપક" છે (ગીત. ૧૧૯:૯૬). આપણે સમજીએ છીએ કે તે "હૃદયના વિચારો અને હેતુઓ" સુધી વિસ્તરે છે (હેબ્રી. ૪:૧૨).

પરંતુ આપણે સાવચેત રહેવાની જરૂર છે, તેથી જ પાઊલે કલોસી ૧:૨૮ માં "ચેતવણી" શબ્દનો ઉપયોગ કર્યો છે. જે માર્ગ "યોગ્ય લાગે છે ... તે મૃત્યુનો માર્ગ છે" (નીતિ ૧૪:૧૨). આધ્યાત્મિક સમજશક્તિ ઈશ્વરના વચનના આત્મા દ્વારા સંચાલિત જ્ઞાનમાંથી આવે છે. ખોટા ઉપદેશોમાં સામાન્ય રીતે અમુક સત્ય હોય છે પરંતુ બાઇબલ જે કહે છે તેમાં કંઈક ઉમેરો અથવા દૂર કરે છે (જુઓ યશા. ૮:૨૦) બાદમાં ઘણીવાર સફળ થાય છે. દેવ જે કંઈ કહે છે તેના પર સીધી રીતે શંકા કરીને નહીં, તો લગભગ તે ખરેખર શક્ય છે કે કેમ, તે આપણા સમયમાં લાગુ પડે છે કે કેમ તે અંગે પ્રશ્ન કરીને. ભૂલમાંથી સૈદ્ધાંતિક રીતે સત્યને પારખવાની વાત આવે ત્યારે આપણે વિવેકબુદ્ધિથી સાપની જેમ ચંચળ પણ કબૂતરની જેમ સાલસ બનવું જોઈએ.

`તમે કેવી રીતે સમજો છો કે "ખ્રિસ્ત ઈસુમાં સંપૂર્ણ" હોવાનો અર્થ શું છે (કલોસી. ૧:૨૮)? “ખ્રિસ્ત ઈસુમાં સંપૂર્ણ” હોવાનો અર્થ શું છે તે જાણવામાં ઈસુએ વધસ્થંભ પર આપણા માટે શું કર્યું તેની સમજ કેવી રીતે મદદ કરે છે?`