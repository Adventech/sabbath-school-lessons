---
title:  દુષ્ટ કાર્યોથી સમાધાન
date:   22/02/2026
---

`વાંચો, ક્લોસી.૧ ;૨૧,૨૨. પાઊલ તેની વિમુખતા અને દુશ્મન હોવાના સંદર્ભમાં શું સૂચવે છે? અને ખ્રિસ્તના મૃત્યુનું અપેક્ષિત અંતિમ પરિણામ શું છે (એફેસી. ૫: ૨૭ પણ જુઓ)?`

પાઉલે હંમેશા માનવતાનું એક ઘેરું ચિત્ર દોર્યું છે, લગભગ, ખ્રિસ્તની માનવતાના ન્યાયીપણા સિવાયનું. અને આજે લગભગ બે હજાર વર્ષ પછી કોણ એ ભાવના સાથે દલીલ કરી શકે? કોઈએ એકવાર કહ્યું હતું કે એક ખ્રિસ્તી સિદ્ધાંત કે જેને વિશ્વાસમાં લેવાની જરૂર નથી તે માનવતાની પાપ પૂર્ણતા છે.

જો કે, પાપના પ્રવેશદ્વારથી, દેવે આપણને સમાધાન કરવા માટે પહેલ કરી છે, આપણે તેમના પ્રત્યે ગમે તેટલાં ખરાબ હોઈ તેમછતાં. એટલે કે, શરૂઆતથી, દેવે પાપની સમસ્યાને ઉકેલવા માટે કામ કર્યું છે, ભલે તે ઉકેલ ફક્ત વધસ્થંભ પરના તેમના મૃત્યુમાં જ મળી શકે.

એદનમાં, તેમણે આદમને બોલાવ્યો, તેમની રચનાની શ્રેષ્ઠ કૃતિ, "તું ક્યાં છે?" (ઉત્પત્તિ ૩:૯). અને આજે, તે તેમના ખોવાયેલા ઘેટાંને શોધવાનું ચાલુ રાખે છે - આપણને. તે આપણને એક પછી એક શોધે છે. ઉત્પત્તિ ૩: ૧૫ ના ગુઢ સુવાર્તા વચનને લાગુ કરીને, આપણી અને શેતાન વચ્ચે દુશ્મનાવટ મૂકીને, તે આપણા સુધી પહોંચવાની સંપૂર્ણ યોજના ધરાવે છે.

કેટલીકવાર સુવાર્તાને એટલી જટિલ અને સૈદ્ધાંતિક બનાવવામાં આવે છે કે એકવીસમી સદીના જીવન માટે તેનો વ્યવહારિક અર્થ ઓછો હોય છે. પરંતુ તે ખરેખર એકદમ સરળ અને સીધું છે.

સુવાર્તાના ત્રણ ભાગો છે:

પ્રથમ, કારણ કે આપણે આપણી જાતને બચાવવા માટે લાચાર છીએ, ઈસુ આવ્યા અને આપણા પાપો માટે મૃત્યુ પામ્યા. (જુઓ.રૂમી. ૫:૬-૮)

બીજું, વિશ્વાસ, પસ્તાવો અને બાપ્તિસ્મા દ્વારા તેમના મૃત્યુને આપણા તરીકે સ્વીકારીને, આપણે ન્યાયી છીએ અને પાપની નિંદામાંથી મુક્ત થઈએ છીએ. (જુઓ રૂમી. ૫:૯-૧૧; રૂમી. ૬:૬, ૭.)

ત્રીજું, આપણે અત્યારે જે જીવન જીવીએ છીએ તે ખ્રિસ્ત સાથે એક થવાનું પરિણામ છે, તેમની પુનઃનિર્માણ શક્તિનો અનુભવ કરવાનું અને તેમનું જીવન આપણામાં જીવવાનું છે. (જુઓ ૨ કોરીંથી. ૫:૧૭-૨૧, ગલાતી. ૨:૨૦)

આ અલગ-અલગ જરૂરી પગલાં કે બનાવો નથી. તે બધા એક જ સમયે થઈ શકે છે, જેટલાં જલદી આપણે આપણા જીવનમાં ઈસુને સ્વીકારવા તૈયાર થઈએ છીએ. અને તેનું દરરોજ નવીકરણ કરી શકાય છે જે રીતે આપણે દરરોજ સવારે આપણી પોતાની જાતને તેમને અર્પિએ છીએ. ભલે આપણામાંના દરેકે આપણા જીવનમાં ખ્રિસ્તના બચાવ કાર્યનો જે પણ રીતે અનુભવ કર્યો હોય, પાયો હંમેશા ઈસુના મૃત્યુ પર ટકે છે. તે માટે આપણે હંમેશા પાછા ફરવું જોઈએ.

`જ્યારે તમે તમારી જાતને, તમારા ચારિત્ર્યને અને તમારા આંતરિક અસ્તિત્વને જુઓ છો, ત્યારે તમારી દૃષ્ટિ તમને વધસ્થંભની જરૂરિયાત વિશે શું કહે છે?`