---
title:  વધુ અભ્યાસ
date:   27/02/2026
---

"આપણી પાસે ઈશ્વરના કાયદાના દાવાઓને પહોંચી વળવા માટે આપણું પોતાનું કોઈ ન્યાયપણું નથી. પરંતુ ખ્રિસ્તે આપણા માટે બચવાનો માર્ગ બનાવ્યો છે. . . . જો તમે તમારી જાતને તેને સોંપો છો, અને તેને તમારા તારણહાર તરીકે સ્વીકારો છો, તો પછી, તમારું જીવન ભલે પાપી હોય, તેમના ખાતર તમે ન્યાયી ગણાઓ છો. ખ્રિસ્તનું વ્યક્તિત્વ તમારા વ્યક્તિત્વની જગ્યાએ ઊભું છે, અને તમે પ્રભુ સમક્ષ સ્વીકારાઓ છો જેમ તમે પાપ કર્યું જ નથી.

"આના કરતાં પણ વિશેષ, ખ્રિસ્ત હૃદયને બદલી નાખે છે. તે વિશ્વાસ દ્વારા તમારા હૃદયમાં રહે છે. તમારે વિશ્વાસ દ્વારા અને તમારી ઈચ્છાની સતત શરણાગતિ દ્વારા ખ્રિસ્ત સાથેના આ જોડાણને જાળવી રાખવાનું છે; અને જ્યાં સુધી તમે આ કરો છો, તે તમારામાં કામ કરશે અને તેમની ખુશી અનુસાર સારું કરશે. "તેથી આપણી જાતમાં એવી કોઈ વસ્તુ નથી કે જેના પર બડાઈ મારવી. આપણી પાસે આત્માને ઉન્નત થવાનું કોઈ કારણ નથી. આપણી આશાનો એકમાત્ર આધાર ખ્રિસ્તના ન્યાયીપણામાં છે જે આપણામાં મૂકેલો છે, અને તે તેમના આત્મા દ્વારા આપણામાં અને આપણા દ્વારા કાર્ય કરે છે. --એલેન જી. વ્હાઇટ, સ્ટેપ્સ ટુ ક્રાઇસ્ટ, પૃષ્ઠ ૬૨, ૬૩.

“મને આપવામાં આવેલો પ્રકાશ ખૂબ જ બળજબરી ભર્યો હતો કે ઘણા લોકો અમારી પાસેથી નીકળી જાય, શેતાનના પ્રેરક આત્માઓ અને સિદ્ધાંતોને ધ્યાન આપીને. ઈશ્વર ઈચ્છે છે કે દરેક આત્મા જે સત્યમાં વિશ્વાસ કરવાનો દાવો કરે છે તે સત્ય શું છે તેનું બુદ્ધિપૂર્વક જ્ઞાન ધરાવે.-- એલેન જી. વ્હાઇટ ઈવેન્જ્લીઝમ પાનું ૩૬૩.

**ચર્ચા માટેના પ્રશ્નો**

`સ્મૃતિ સૂત્ર ફરીથી વાંચો. “આપણે તેનામાં દેવના ન્યાયપણા રૂપ થઈએ,માટે જેણે પાપ જાણ્યું નહોતું તેને તેણે આપણે વાસ્તે પાપરૂપ કર્યો.”(૨ કોરીંથી.૫:૨૧) તેનો અર્થ શું છે? તેનો અર્થ શું છે, કે ખ્રિસ્ત આપણા માટે પાપ બન્યા, અને તે આપણને વધસ્થંભની અવેજી ની પ્રકૃતિને સમજવામાં કેવી રીતે મદદ કરશે? તેમ જ, “તેમનામાં ઈશ્વરનું ન્યાયીપણું” થવાનો શું અર્થ થાય છે?`

`ઘણા ખ્રિસ્તીઓ માને છે કે "એકવાર બચાવ પામેલ , હંમેશા બચાવ પામેલ " ના પ્રશ્ન પર વધુ ધ્યાન આપો. આપણે કેમ માનીએ છીએ કે આ ખોટો સિદ્ધાંત છે? જે આ માને છે, તેના માટે તે કયા સ્પષ્ટ જોખમો રજૂ કરે છે? એ સિદ્ધાંતને નકારીને પણ આપણે કેવી રીતે તારણની ખાતરી રાખી શકીએ?`

`તમે તમારા વિશ્વાસમાં કેટલા "દ્રઢ અને અડગ" (કલોસી. ૧:૨૩) છો? તમે કેટલી સારી રીતે જાણો છો કે તમે જે માનો છો તે,તમે શા માટે માનો છો? તમે જે માનો છો તે વધુ સારી રીતે જાણવા માટે તમે શું કરી શકો? અને તમે વિશ્વાસમાં “દ્રઢ અને અડગ” હોવ એ શા માટે એટલું મહત્ત્વનું છે?`