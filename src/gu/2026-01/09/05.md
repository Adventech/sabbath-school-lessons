---
title:  દેવનું રહસ્ય પ્રગટ થયું
date:   25/02/2026
---

`વાંચો, ક્લોસી.૧:૨૬,૨૭. પાઊલ બે વાર “મર્મ” વિશે વાત કરે છે. કયો મર્મ?`

બીજી જગ્યાએ, પાઊલ "ઈશ્વરના મર્મો " નો ઉલ્લેખ કરે છે, જે ઈશ્વરનો અનંત હેતુ છે "આપણા મહિમા માટે અનાદિકાળથી નિર્માણ કરેલ " (૧ કોરીંથી. ૨:૭) અને તે તારણની યોજના દ્વારા પ્રગટ થાય છે. પીત્તર જે આ સત્ય વિશે કહે છે તેની પ્રબોધકોએ પણ અપેક્ષા રાખી હતી અને તે "દૂતો પણ જોવાની ઈચ્છા" રાખે છે (૧ પીત્તર. ૧:૧૦-૧૨). તે "જગતના મંડાણ અગાઉ " ઘડવામાં આવ્યું હતું (૧ પીત્તર. ૧:૨૦) અને "જ્યારથી વિશ્વની શરૂઆત થઈ ત્યારથી ગુપ્ત રાખવામાં આવ્યું હતું" (રૂમી. ૧૬:૨૫). જો કે, ખ્રિસ્તના જીવન, મૃત્યુ અને પુનરુત્થાન દ્વારા, આ રહસ્ય ખોલવામાં આવ્યું છે (૨ કોરીંથી. ૩:૧૪).

**દેવના મર્મોના નીચેના સંદર્ભો તારણની યોજનાના વિવિધ પાસાઓને કેવી રીતે પ્રકાશિત કરે છે?**

`એફેસી.૧:૭-૧૦`

`એફેસી.૩:૩-૬`

આખરે, સ્વર્ગ અને પૃથ્વી પરની "બધી વસ્તુઓ" ખ્રિસ્તની સંપૂર્ણતાએ એકતામાં એકસાથે લાવવામાં આવશે. આ યોહાન ૧૭ માં ખ્રિસ્તની પ્રાર્થનાનું કેન્દ્ર હતું. આ કેવી રીતે થશે તે એક રહસ્ય હતું જે હવે સુવાર્તા દ્વારા જાહેર કરવામાં આવ્યું છે.

શા માટે ઈશ્વર આપણને એટલો પ્રેમ કરે કે તે ઈસુને મોકલી, સ્વર્ગનો અમૂલ્ય ખજાનો, આપણા તારણ માટે આપે,એ આપણા માટે અનંતકાળ સુધીનો અભ્યાસ રહેશે. પરંતુ આપણે આ જાણીએ છીએ: ખ્રિસ્ત "બધા માટે મૃત્યુ પામ્યા, જેથી જેઓ જીવે છે તેઓ હવે પોતાના માટે નહીં, પરંતુ તેમના માટે જીવે છે જે તેમના માટે મૃત્યુ પામ્યા અને ફરી ઉઠ્યા" (૨ કોરીંથી. ૫:૧૫). પરિણામે, બધા જેઓ ખ્રિસ્તમાં વિશ્વાસ કરે છે, યહૂદીઓ અને બિનયહૂદીઓ બંને, સુવાર્તા દ્વારા ઈશ્વરના વચનોમાં સમાન રીતે ભાગ લે છે અને એક શરીર, મંડળીમાં એક સાથે લાવવામાં આવ્યા છે.

"તમારામાં ખ્રિસ્ત" (કલોસી. ૧:૨૭ ) વિશ્વાસ દ્વારા ખ્રિસ્તનો હૃદયમાં વસવાટનો ઉલ્લેખ કરે છે (એફેસી. ૩:૧૭; ગલાતી. ૨:૨૦ સાથે સરખામણી કરો). ખ્રિસ્ત સાથેનું આ આધ્યાત્મિક જોડાણ હવે, વિશ્વાસીઓને "સ્વર્ગીય સ્થાનોમાં એકસાથે બેસાવા" (એફેસી. ૨:૬) અને "આવનાર યુગના પરાક્રમનો અનુભવ " (હેબ્રી ૬:૫) કરવા સક્ષમ બનાવે છે. આપણા જીવનમાં ખ્રિસ્તની હાજરી દ્વારા, તે પહેલેથી જ આપણને સ્વર્ગ સાથે જોડવાનું શરૂ કરી રહ્યાં છે. તે વિશ્વાસીઓના હૃદયમાં કામ કરતી સુવાર્તા છે જેણે " આપણને પ્રકાશમાં સંતોના વારસાના સહભાગી બનવા માટે લાયક બનાવ્યા છે" (કલોસી. ૧:૧૨).