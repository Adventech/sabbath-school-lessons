---
title:  ખ્રિસ્તમાં પૂર્ણતા
date:   28/02/2026
---

### આ સપ્તાહનો શાસ્ત્રાભ્યાસ
કલોસી ૨ ; હેબ્રી. ૭: ૧૧; યશાયાહ ૬૧: ૩ ; ૧ કોરીંથી. ૩:૬ ; પુર્નનિયમ ૩૧ :૨૪-૨૬ ; રૂમી.૨ : ૨૮, ૨૯; રૂમી. ૭:૭.

> <p>સ્મૃતિ સૂત્ર</p>
> “એથી ખાવાપીવા વિષે કે પર્વ કે ચાંદરાત કે વિશ્રામવારો વિષે, કોઈ તમને દોષિત ન ઠરાવે ; તેઓ તો થનાર વાતોનો પડછાયો છે, પણ શરીર ખ્રિસ્તનું છે." ( ક્લોસી. ૨ :૧૬,૧૭)

શું તમને ક્યારેય પૂછવામાં આવ્યું છે કે તમે શા માટે સાબ્બાથ પાળો છો? કદાચ આ અઠવાડિયાના સ્મૃતિ સૂત્રનો ઉપયોગ તેની સામે "પુરાવા" તરીકે કરવામાં આવ્યો હતો. તેમ છતાં, લખાણ ચોથી આજ્ઞા વિશે નહીં, પરંતુ મંડળીઓમાં કેટલાક ખોટા શિક્ષકો દ્વારા શીખવવામાં આવેલી ભૂલોના જવાબમાં લખવામાં આવ્યું હતું. આ ભૂલો શું હતી?

પ્રથમ, ખોટા શિક્ષણને "દર્શનશાસ્ત્ર," " માનવ પરંપરા," "જગતના મૂળભૂત સિદ્ધાંતો" અને "ખ્રિસ્ત અનુસાર નહીં" (કલોસી. ૨:૮)તરીકે વર્ણવવામાં આવે છે.

તેમાં સુન્નત અને યહૂદી તહેવારો (કલોસી. ૨:૧૧, ૧૬), યહૂદી શુદ્ધતાની વિધિઓ અને ખોરાક સાથે જોડાયેલા નિયમો (કલોસી. ૨:૧૬, ૨૧) પણ સામેલ હતા. તેમાં દેવદૂતોની અથવા તેની સાથેની ભક્તિઅથવા દેવદૂતની સ્તુતિનું અનુકરણ કરવાનો પ્રયાસ સામેલ હતો (કલોસી. ૨:૧૮).

અને, છેવટે, તે "માણસોની આજ્ઞાઓ અને સિદ્ધાંતો" પર આધારિત હતું અને સંભવતઃ આત્મસંયમી પ્રથાઓ સામેલ હતી (કલોસી. ૨: ૨૨, ૨૩). આ ખોટા શિક્ષકો સ્પષ્ટપણે ધાર્મિક અને નિષ્ઠાવાન હતા, પરંતુ તેઓને પણ ખોટી સુવાર્તા મળી. આ અઠવાડિયે આપણે જોઈશું કે શા માટે. અને આપણે જોઈશું કે શા માટે સ્મૃતિ સૂત્રને આપણા સાતમા દિવસના સાબ્બાથ સાથે કોઈ લેવાદેવા નથી.