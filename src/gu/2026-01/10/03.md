---
title:  ખ્રિસ્તમાં ઊંડા હોવું અને વૃદ્ધિ પામવું
date:   02/03/2026
---

કોલોસીઓનું વિષયવસ્તુ એ ખ્રિસ્તી જીવન જીવવા માટેના સૌથી સ્પષ્ટ સિદ્ધાંતોમાંનું એક છે: "જેમ તમે ખ્રિસ્ત ઈસુ પ્રભુને સ્વીકાર્યા છે, તેમ તેનામાં ચાલો" (કલોસી. ૨:૬). આપણે એક વ્યક્તિ પ્રાપ્ત કરીને તારણ પ્રાપ્ત કરીએ છીએ, ફક્ત ઉપદેશોના શરીરને જ નહીં. પરંતુ ઈસુને પ્રાપ્ત કરવામાં બાઈબલના પ્રેરિતો અને પ્રબોધકો દ્વારા આપવામાં આપેલાં તેમના બધા ઉપદેશોને સ્વીકારવાનો પણ સમાવેશ થાય છે (જુઓ એફેસી. ૨:૨૦).

અન્ય કંઈપણ કરતાં, ખ્રિસ્તને સ્વીકારવાનો અર્થ છે સ્વ માટે મૃત્યુ, જીવંત ખ્રિસ્તને સ્વની સંપૂર્ણ શરણાગતિ.

જીવંત શબ્દ (ઈસુ) લેખિત શબ્દ (બાઈબલ) થી અલગ કરી શકાતો નથી. તેઓ એક જ સિક્કાની બે બાજુઓ છે. હકીકતમાં, ફક્ત શાસ્ત્ર દ્વારા જ આપણે ઈસુને જાણી શકીએ છીએ. આપણે "ચાલીએ છીએ" અથવા "તેમનામાં" આપણું જીવન જીવીએ છીએ, જેનો અર્થ છે કે આપણે તેમના વચન અને તેમના આત્માને આપણી તમામ બાબતોમાં નિર્ણયો અને વ્યવહારમાં માર્ગદર્શન આપવા માટે પરવાનગી આપીએ છીએ.

કોલોસી. ૨:૭ માં, પાઊલ એક સામાન્ય બાઈબલના રૂપકનો ઉપયોગ કરે છે જે ખ્રિસ્તીઓને છોડ સાથે સરખાવે છે. આપણે તેમને આપણા તારણહાર તરીકે સ્વીકારીને તેમના વચન અનુસાર આપણું જીવન વીતાવીને ખ્રિસ્તમાં મૂળ બનીએ છીએ. એ રીતે આપણે “વિશ્વાસમાં સ્થિર” બનીએ છીએ.

`નીચેની કલમો વિશ્વાસીઓના પ્રતીક તરીકે છોડના રૂપકને કેવી રીતે પ્રકાશિત કરે છે? (જુઓ યશા. ૬૧:૩, માત્થી ૩:૧૦, લુક ૮:૧૧-૧૫, ૧ કોરીંથી. ૩:૬)`

પાઊલ સ્પષ્ટપણે વિશ્વાસીઓ માટે ખુલ્લા બે વિકલ્પોનું વર્ણન કરે છે. એક છે " યહોવાહની રોપણી " (યશા. ૬૧:૩) અને તેને અને તેના ઉપદેશોને પકડી રાખીને ખ્રિસ્તમાં સંપૂર્ણ બનવાનું ચાલુ રાખવું. બીજાને કૃત્રિમ છોડ સાથે સરખાવી શકાય છે જે વાસ્તવિક લાગે છે પરંતુ વાસ્તવમાં તે નિર્જીવ છે. માનવ ફિલસુફી અને પરંપરાઓને અપનાવવાથી, આપણે “બંદી” (કલોસી. ૨:૮) બની જઈએ છીએ. ખ્રિસ્તે આપણને આઝાદ કર્યા હોવા છતાં, ગુલામીની ઝૂંસરી સાથે ફરીથી ગુલામ થવું શક્ય છે (ગલાતી. ૫:૧; પ્રેકું. ૧૫:૧૦ સાથે તેની તુલના કરો).

ટૂંકમાં, બાઈબલને યોગ્ય નથી તેવા ઉપદેશોને સ્વીકારવાનો અર્થ થાય છે ખ્રિસ્તનો અસ્વીકાર કરવો, કારણ કે જેઓ ખોટા ઉપદેશોને ખરીદે છે તેઓએ, કમનસીબે, એક અલગ સુવાર્તા અપનાવી છે અને શાસ્ત્રની સત્તા પર માનવ સત્તાનો સ્વીકાર કર્યો છે (જુઓ. ગલાતી.૧:૬-૯). આ ભય શરૂઆતની મંડળીમાં હતો અને આજે પણ છે.

`ખ્રિસ્તને પ્રાપ્ત કરવા માટે સ્વાર્પણનો અર્થ શું છે તે અંગે તમારો પોતાનો અનુભવ શું છે? શા માટે તે સતત પ્રક્રિયા હોવી જોઈએ?`