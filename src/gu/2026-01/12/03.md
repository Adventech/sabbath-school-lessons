---
title:  માતાપિતા અને બાળકો
date:   16/03/2026
---

કૌટુંબિક પેઢીના ભાગ તરીકે બાળકોની ભૂમિકા મહત્વની હોય છે. તેઓને જાણવાની જરૂર છે કે તેઓ પરિવારના સભ્યો અને સ્વર્ગીય રાજ્યના નાગરિકો તરીકે પ્રેમપાત્ર અને મૂલ્યવાન છે. નિયમિત સવાર-સાંજ કૌટુંબિક સરળ આરાધના ખૂબ આવશ્યક છે.નાની ઉંમરે, બાળકો સફાઈ અને અન્ય જવાબદારીઓમાં મદદ કરવાનું શરૂ કરી શકે છે. સૌથી અગત્યનું, તેઓએ પાઊલની આજ્ઞાનું પાલન કરવું જોઈએ: " દરેક બાબતમાં તમારા માતા-પિતાની આજ્ઞાનું પાલન કરો, કેમકે કે તે પ્રભુને ગમે છે" (કલોસી. ૩:૨૦).

**નીચેની કલમો વાંચો. બાળકોને ઉછેરવા માટે કયા સિદ્ધાંતો આપવામાં આવેલા છે?**

`નીતિવચનો ૨૨:૬,૧૫`

`માત્થી ૧૯:૧૪`

`પુર્નનિયમ ૬:૬,૭`

`નીતિવચનો ૮:૯`

પ્રભુ માટે યોગ્ય રીતે પ્રશિક્ષિત, ઉપદેશ અને ઉદાહરણ દ્વારા, બાળકો કુટુંબ, મંડળી અને તેનાથી આગળના સમાજ માટે આશીર્વાદરૂપ બનશે. અને માબાપ માટે પાઊલનું સૂચન, જેમ કે પતિ અને પત્નીઓ માટે તેમનું સૂચન સંતુલિત અને પારસ્પરિક છે: "પિતાઓ, તમારા બાળકોને ન ચીડવો, રખેને તેઓ નિરાશ થાય." (કલોસી. ૩:૨૧). માતાપિતા, ખાસ કરીને પિતા, બાળકો સાથે કેવી રીતે ક્રિયાપ્રતિક્રિયા કરે છે અને શિસ્ત જાળવે છે તે તેમના આધ્યાત્મિક ઉછેર પર ઊંડી અસર કરે છે.

અભ્યાસો પણ દર્શાવે છે કે જ્યારે બંને માતા-પિતા ચર્ચમાં જાય છે, ત્યારે બાળકોની ઊંચી ટકાવારી ચર્ચમાં જનારાઓની હોય છે, જ્યારે માત્ર એક જ માતા કે પિતા જાય છે ત્યારે વિપરીત હોય છે. તેનાથી પણ વધુ આશ્ચર્યજનક, પિતા દ્વારા સતત ચર્ચમાં હાજરી, એટલે કે માતા કરતાં પણ વધુ, ત્યાં મોટી સંખ્યામાં બાળકો પુખ્ત વયના થઈને ચર્ચમાં વધુ રહે છે. તો પછી, તેમના બાળકોના આધ્યાત્મિક ઘડતરમાં પિતાની ભૂમિકાને ઓછી આંકી શકાય નહીં. પિતા તેમની ભૂમિકાઓને ગંભીરતાથી લે તે કેટલું મહત્વનું છે.

`જોકે, બધા પિતા (હળવા શબ્દોમાં કહીએ તો) તેમના બાળકો માટે આદર્શ અનુકરણીય નમૂનેદાર પાત્ર નથી. આપણા પિતા તરીકે ઈશ્વરનું જ્ઞાન જરૂર હોય ત્યાં સાજાપણામાં કઈ રીતે મદદ કરી શકે, ખાસ કરીને જ્યારે પૃથ્વી પરના પિતાઓએ ઘણું નુકસાન પહોચાડ્યું હોય?`