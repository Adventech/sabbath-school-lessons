---
title:  မွဲကဆါယွၩအဂံၪ့ဒီၪ့ဎၫ့ဒီၪ့ဖိၪဆ့လီၫ
date:   31/12/2022
---

### ဖီလနွ့ၫယီၩအဂးဆၧမၩလိၪ.
လ့ ၃း၂၆, ၂၉;  အၪ့ ၅၀း၁၀-၁၂;  ၁ကီ ၂၉း၁၃, ၁၄;  ဖံၫ ၄း၁၉;  ၁ယီ ၅း၃;  မၭ ၆း၁၉-၂၁.

> <p>၁နိၫထီၫ့</p>
> “ဘဲၫ၁ိၭဆၧမိကိၭပၧၩ လၧယွၩအဖိၪနီၪ, ဖါဖ့ၪလၫ့ယူၭပၧၩလၧ  ဆၧအဲၪဆၧကွံၩဆံၭအၪလဲၪနီၪ, ယိဆီၫ့မီၪ့ခွါဆံၭ” (၁ယီ ၃း၁).

ဘဲၫအမွဲၦဎရံၬဖိၪလဖၪအ၁ိၭ, ယွၩအဆၧနဲၩန့ပၧၩလၧၦပၨၩ့ယိထွ့ၫအဆၧ လဖၪနီၪ မွဲဆၧဘၪထွ့ၫလိၬ၁ၭလၧယွၩအလၩ့ဆၫ့လၩ့မဲၩလမံၩ့လီၫ. လၧၦၡၩကဲၪထၪ့၁ၫ့အခၪ့ထံၭလံၩလံၩနီၪ ယွၩအီၪက့ၪစအၫဒၫ့ဒဲနးအံၫလၧဘၪယိထွ့ၫပၨၩ့ထၬ ဆၧဘၪတဲၩ့လၧအလၧၫ့အဎွ့ၩလဖၪနီၪလီၫ.” (ဖီ ၁မိ ၂း၇-၉, ၁၅). စၭထၪ့လၧဘၪကိၭန့အ့ၪဆၧဖိၪဆၧဎါလဖၪအမံၩ့၁ံၪ, ဘၪယိထွ့ၫကျိၭအံဒံၫ့, ဒဲမၩဎွ့ၩဂၪ့ခိၪ ယီၩလၧဖိၪ၁-၁ံၪလဖၪ, မွဲယွၩဒုၭ၁့ၪယၫပၧၩ လၧပဘၪမၩဆၧလၧအ၀့ၫအလးနီၪ ဆ့လီၫ.

အ၀့ၫဆိၪဂ့ၩဆ့ပၧၩလၧဆၧစူၪလးခၪ့ခိၪလဖၪ, ဒဲပမွဲၦလၧယွၩနဲၩန့ပၧၩလၧ ယိထွ့ၫပၨၩထၬဆၧ၁ံၪလဖၪနီၪ, ဘဲၫ၁ိၭဆၧမၩအၪထၪ့ကျိၪ၁ံၪစ့ၩ၁ံၪ လၧအဆၧဖံၭဆၧမၩအဂး, လၧဆၧမၩဘိၪ့၁ံၪဒဲဆၧဆံၫပိၩ့လပိၩ့၁ံၪနီၪဆ့လီၫ. ကဆါယွၩ ဖ့ၪဂဲးဖ့ၪဘၭပၧၩလၧ ပကမၩန့ဆၧလၧအ၀့ၫဖ့ၪလၫ့ပၧၩနီၪ လၧဆၧအခိးအတၩလၧ ပ၀့ၫဒၪပဂးမွဲဂ့ၩ, လၧၦဂူၫဂၩအဂးမွဲဂ့ၩ, ဒဲလၧအဘၩ့အမုးအဆၧဒိၪထၪ့ထီၫထၪ့ အဂးမွဲဂ့ၩဆ့နီၪလီၫ. ဆၧလၩ့မဲၩဖၭဒိၪလမံၩ့လၧ ယွၩနဲၩန့ပၧၩလၧပကလုဒိၪထၪ့ အဖိၪအလံၩလဖၪ လၧယၫခီၫလဆိၩအဂးနီၪလီၫ.

လၧလနွ့ၫယီၩ ဆၧမၩလိၪအဖၧၩ့, ပမိနၪ၁့ၪအၪထၪ့ ဆၧထးဂ့ၩထီဘၪလၩ့ ဆၫ့လဖၪ (privileges) လၧပမွဲယွၩအဂံၪ့ဒီၪ့ဎၫ့ဒီၪ့ဖိၪလဖၪဆ့နီၪလီၫ.