---
title:  ဆၧလၧၫ့ဆၧဎွ့ၩ လၧအကြၨၭအီၪလၧယွၩအဂံၪ့ဒီၪ့အဂး
date:   03/01/2023
---

ကဆါယွၩအဆၧဖ့ၪလၫ့အဒိၪထုၬလၧအဖိၪအလံၩလဖၪအဂးနီၪ မွဲဒၪ ကဆါယ့ၫရှူၬဎရံၬ, လၧအဂဲၫဆိၭန့ပၧၩဆၧကွဲၪဖျါအဆၧမုၬဆၧရှူၪ, ဆၧအခိး အတၩလၧ ကိၭနံၩဒ့ၭအဆၧအီၪမၧၫ့ဒဲနး၁ၭအဆၧဂုထၪ့ဒိၪထၪ့, ဒဲဆၧယိလါ လၧ၁ၭမၧၫ့အဆိၩအကၠၪအဂးလီၫ. 

“အဂဲးဘဲၫယီၩ ယွၩအဲၪၦဂၪ့ခိၪဖိၪ ထီးအဖ့ၪလၫ့ခွံၬ အဖိၪခွၫအီၪ၀့ၫလဂၩဎး ဘဲၫ၁ိၭကယဲၦလၧအနဲၩထဲၩ့၀့ၫ လဂၩဂၩနီၪ, မိဘၪဆၧဂၭဂီၩ့အ့ၬ. အ့ၪမွဲမိန့ဘၪ ဆၧမၧၫ့လၩ့ဆိၩလၩ့ကၠၪလီၫ” (ယီဟၫ့ ၃း၁၆). “ထီးဒၪၦလၧအထိးဆၧၫ့၀့ၫ, ဒဲနဲၩထဲၩ့အမံၩ့လဖၪနီၪ မွဲအဒုၭကဲၪထၪ့အ၀့ၫ၁ံၪလၧယွၩအဖိၪလီၫ” (ယီဟၫ့ ၁း၁၂).

ဆၧထိးထဲၩ့တၩ့ထဲၩ့ယီၩ, မွဲယွၩအဆၧဖ့ၪလၫ့လၧအခၪ့ထံၭအိၩယူၭလီၫ. အ့ၪမွဲဆၧဖ့ၪလၫ့ယီၩလအီၪဘၪနီၪ, ပမိဒိၭန့ဘၪဆၧအကၧၩ့ဒိၪလၧကဆါယွၩ အအီၪ မိဂဲၫခီၫခီၫလဲၪ. ဆၧလၧအအီၪဒဲပၧၩဘိၩ့ယီၩလဖၪ မုလနံၩနီၪ မိလၩ့ မါခွံၬ၀့ၫ, ထီးပ၁ံၫလဖၧၫ့နီၪ ၦၡၩမိ၁ၭနၪ့ခွံၬပဆၧမၩဂ့ၩလဖၪဆ့နီၪလီၫ. မွဲဆၧ နီၪတၭ, ဆၧအကၧၩ့ဒိၪထုၬလမံၩ့နီၪ, ပဘၪအီၪက့ၪဆၧ၁ၭထိၬပရၧၫ့အဆၧဖ့ၪ လၫ့, မွဲ၀့ၫဒၪကဆါဎရံၬဒဲအဆၧထိး၁ံၫအ၁ၭနီၪလီၫ (၁ကီ ၂း၂). အနီၪမိဘၪမွဲ ပဆၧဆီၫ့မီၪ့လဖၪအဂဲးမိၡါနီၪလီၫ.

လၧနီၪအမ့ၬယၫ, ဎုၬထဲးလၧဆၧထိးထဲၩ့တၩ့ထဲၩ့နီၪ, ကဆါယွၩဖ့ၪလၫ့ ပၧၩဆၧအၪအၪလ့ၬဒံၭနီၪဆ့လီၫ. ၦလၧအဆိၫ့န့ဘၪဆၧအၪ့ဆၧအီၩဒဲဆၧကီၩ့ ဆၧ၁ိၭလဖၪအဂးကဆါယ့ၫရှူၬဖ့ၪလၫ့အ၀့ၫ၁ံၪဆၧမံၫ့၁ုၪ့မံၫ့၁ၭဒဲစံၭ၀့ၫ, “အ့ၪမွဲ အၪ့ဎၬဆိၫ ယွၩအဘၩ့အမုးဒဲအဆၧတီၩဆၧလီၩ့ဆံၭ. ဆၧမိဖ့ၪလၫ့န၁ံၪလၧဆၧ လဖၪနီၪ ထီးအလူၬလၧအဖၫ့ခိၪလီၫ” (မၭ၁ုၫ ၆း၃၃).

`ဖီ အၪ့အူၭ ၂၃း၁;  အၪ့အူၭ ၃၇း၂၅;  ဒဲ ဖလံဖံၫ ၄း၁၉. လံၬဆံၫ့ဎံၪအဆၧၫ့ လဖၪယီၩစံၭဆၧလၧ ယွၩအဆၧတဲၩ့၀ဲၩဆၧလၧ ပဆၧကြၨၭန့ဘၪကိၭနံၩဒ့ၭ အဂးနီၪ မွဲဆၧနီၪလဲၪ.`

လၧကဆါယ့ၫရှူၬလချုၬထုၭဖၭဘၪအ၁ၭလၧအထံၩအဖျဲဒံၭအခၫနီၪ, အ၀့ၫ အုၩ့လၩ့၁ၭမုဆံၫ့ဎံၪ အဆၧယိထွ့ၫမၩမုၬဆၧနီၪဆ့လီၫ. “န၁ံၪအ့ၪအဲၪယၧၩတၭ, ထီးန့ဖံၭထၬယဆၧမၪလူၬလဖၪနီၪဆံၭ. ယမိအၪ့ကံၩ့ဆၧလၧဖါတၭ, အ၀့ၫမိဖ့ၪလၫ့န၁ံၪလၧၦမၩမုၬဆၧအဂူၫဂၩလဂၩ ဘဲၫအမိအီၪဘၪလၧန၁ံၪအ၁ိၭ လၩ့ဆိၩ လၩ့ကၠၪလီၫ. အ၀့ၫနီၪမွဲ၁ၭမုလၧအဘၪဆဲၫ့လၧဆၧမွဲဆၧတီၩ လၧဂၪ့ခိၪဖိၪထိး ဆၧၫ့၀့ၫဒၪ၁့ၪအ့ၬ. အဂဲးဘဲၫယီၩ လဒၪဘၪ၀့ၫနီၪ ၁့ၪယၫ၀့ၫအ့ၬ. အ့ၪမွဲန၁ံၪ ၀့ၫယီၩ န၁ံၪ၁့ၪယၫအ၀့ၫလီၫ. အဂဲးဘဲၫယီၩ အီၪဂုးခၧၫ့လၧန၁ံၪအ၁ိၭတၭ, မိအီၪလၧန၁ံၪအဖၧၩ့လီၫ” (ယီဟၫ့ ၁၄း၁၅-၁၇). “မိ၁ိၫ့န၁ံၪလၧဆၧမွဲဆၧတီၩ ထီးအလူၬအဖၧၩ့လီၫ” (ယီဟၫ့ ၁၆း၁၃). 

ဒဲ၁ၭမုနီၪ ဖ့ၪလၫ့ဆၧမၩဂ့ၩလၩ့လိလၩ့လၭလဖၪ လၧယွၩအဖိၪအလံၩလဖၪ နီၪလီၫ. (၁ကီ ၁၂း၄-၁၁). 

အ့ၪပစံၭလၧအဖၨၪနီၪ, မွဲကဆါယွၩလၧ “ပမၧၫ့, ဒဲပဂဲၩ, ဒဲပအီၪလၧ အဖၧၩ့” (မၩဆၧ ၁၇း၂၈), ကဆါယွၩလၧ “ဖ့ၪလၫ့ၦၡၩ၁ံၪထီးအလူၬလၧ အ၁ၭမၧၫ့, ဒဲအ၁ၪ, ဒဲအဆၧကိၭအမံၩ့ဒ့ၭ” (မၩဆၧ ၁၇း၂၅) နီၪ, ဖ့ၪလၫ့ပၧၩ ဆၧအီၪမၧၫ့အီၪဂဲၩ, ဆၧထိးထဲၩ့တၩ့ထဲၩ့အဆၧအုၩ့လၩ့, နးခီၫ့အဂးဆၧဆိၪဂ့ၩ လဖၪ, ဒဲနး၁ၭအဂး၁ၭမုအစီၩ့အမၩ့အလၩအဖၩ့ဘဲၫ၁ိၭပမိကဲၪဘၪဆၧဆိၪဂ့ၩလၧ ၦဂူၫဂၩအဂးနီၪဆ့လီၫ. ထီးနီၪလဖၧၫ့, ဆၧလၧပဒိၭန့ဘၪလၧနးခီၫ့အဂးမွဲဂ့ၩ, ဆၧဖ့ၪလၫ့ဒဲတၫလၫ့လဖၪ (အၠူနညအျ)  မွဲဆၧဆိၪဂ့ၩလၧပဒိၭန့ဘၪ၁ံၪလဖၪယီၩ အဂး ပမါထၪ့လၧၦဖ့ၪလၫ့ဆၧလဂၩ (ကဆါယွၩ) အဖၫ့ခိၪ ဘဲၫပဘၪဆိၫ့ကၩ (၁ိၩ့) ဆၧလၧအဖ့ၪလၫ့ပၧၩလဖၪယီၩဘဲၫ၁့ၪလဲၪနီၪဆ့လီၫ.