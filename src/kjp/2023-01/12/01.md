---
title:  ဆၧတီၩဆၧလီၩ့အခိးအတၩလဖၪ
date:   18/03/2023
---

### ဖီလနွ့ၫယီၩအဂးဆၧမၩလိၪ.
ဟံ ၁၁း၆;  အဲၫ ၆၂း၁၁;  ရိ ၆း၂၃;  ယီ ၁၄း၁-၃;  နဲၪ ၂၁;  မၭ ၂၅း၂၀-၂၃;  ရိ ၈း၁၆-၁၈.

> <p>၁နိၫထီၫ့</p>
> “အကဆါစံၭ၀့ၫ, ဘၪယူၭ, ဎီးအၡၩလၧအဂ့ၩလၧအလူတီၩဧ့, နအီၪလၧဆၧၡၩအဖၫ့ခိၪတၭ, နလူတီၩယူၭ, ယမိအီၪက့ၪနၧၩလၧဆၧအၪ အဖၫ့ခိၪလီၫ. နုၬထဲၩ့လၧနကဆါ အဆၧ၁ၭထိၬအဖၧၩ့ဆံၭ” (မၭ၁ုၫ ၂၅း၂၁).

ပအၪ့ဎၬဆၧထိးထဲၩ့လၧပဆၧမၩဂ့ၩလန့ဘၪနးဆိၬလါနၫ့ဂ့ၩ, လံၬဆံၫ့ဎံၪ ဖ့ၪဂဲးဖ့ၪဘၭပၧၩလၧ ဆၧအီၪမၧၫ့တီၩလီၩ့နီၪဖ့ၪလၫ့ပၧၩယွၩအခိးအတၩလၧ ပလကြၧၭန့ဘၪဒၪလ့ၬနီၪ, မိစံၭ၀့ၫလၧ ဆၧပဒိၭန့ဘၪထီးအလူၬနီၪ မွဲလၧယွၩ အခိးအတၩဒၪလီၫ.

ဘဲၫစဒၫ၀ံၭကွ့ၭ၀့ၫအ၁ိၭၪ “ယဟိ၀ၩအဆၧ၁ီၪ့ဆၧ၁ၫ့နီၪ လၧၫ့ထၪ့ဎွ့ၩထၪ့ တၭ, ဒုၭ၁ၫ့ထၪ့ထဲၩ့ပ၁ၭလီၫ. ယဟိ၀ၩအဆၧထိးအ၁ၭနီၪ မွဲအတီၩတၭ, ဒုၭကိၪ့၁့ၪ ၦလၧအ၁ၭလဖၭဘၪလီၫ. ယဟိ၀ၩအ၁နိၫလဖၪတီၩ၀့ၫတၭ, မၩဎံွၫထၪ့ထဲၩ့ၦ၁ၭ လီၫ. ယဟိ၀ၩအဆၧမၪလူၬနီၪဆံၫ့ဎံၪ၀့ၫတၭ, မၩဖၩ့ထၪ့ၦမ့ၬ၁-လီၫ. ဆၧ၁ၭမဲၪ ယဟိ၀ၩနီၪဆံၫ့၀့ၫတၭ, အီၪ၀့ၫအဆိၩဆိၩအကၠၪကၠၪလီၫ. ယဟိ၀ၩအဆၧစ့ၩရၫ့ လဖၪနီၪ မွဲဆၧတီၩတၭ, အ၀့ၫ၁ံၪတီၩလိၬလီၩ့လိၬအ၁ၭထီးအလူၬလီၫ. ၦ၁ၭကွံၩ ဆၧလဖၪနီၪ အလးအီၪအၪနဲၪ့ထီၫ့, ဒိၪနဲၪ့ထီၫ့ဆံၫ့အၪအၪလ့ၬလီၫ. ဆၧၫ့နဲၪ့န့ၫ စၩ့ဒဲန့ၫစၩ့လၧအလၩ့ဆၩ့လၧအခိၪထံၫဖၧၩ့နီၪဒံၭလီၫ. နခ့ၫနၡၩဒိၭဆၧ၁ီၪ့ဆိၫ၀့ၫ လၧအ၀့ၫ၁ံၪတၭ, ၦလၧအထီးန့၀့ၫနီၪ ဒိၭန့အခိးအတၩဖၭဒိၪလီၫ” (အၪ့အူၭ ၁၉း၇-၁၁). 

လံၬဆံၫ့ဎံၪလီၩလၧဆၧလးအၪစီၪဘၪထွ့ၫလၧဆၧအခိးအလၩလဖၪ လၧ ပဆၧအီၪမၧၫ့အီၪဂဲၩအဂး, ကဆါယွၩအုၩ့လၩ့၀့ၫခၫ့ဖျီၫ့လၧကဆါဎရံၬအဖၧၩ့,   ဖၧၩ့၁ၭအဘၪမၪလၧအဒုၭကဲၪထၪ့ဆၧလၩ့၁ၭမဲၪ၁ၭဖျဲၩ့ဖၭဒိၪလၧဆၧဒဲၩဘၭယီၩ, မိထုၬခွံၬလၩ့မါခွံၬ၀့ၫထီးအလူၬ လၧအ၀့ၫဂဲၫထဲၩ့လၩ့နံၫဖၧၫ့လဖၧၫ့အမုနံၩထီး  နီၪလီၫ.

ဆၧအုၩ့လၩ့ထၬပၧၩဆၧနီၪလဲၪ, ဒဲဆၧထိးတီၩအ၁ၭ လၧပမိဒိၭန့ဘၪဆၧနီၪ မွဲနီၪလဲၪ.