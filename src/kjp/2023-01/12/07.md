---
title:  မၩလိၪအၪထၪ့အဂး
date:   24/03/2023
---

အယီၩမွဲဆၧချဲၩ့ဒုၭနဲၪခံးဂၩ့လၧဆၧအီၪကီၪ့ဂံၪ့ဒီၪ့ဖိၪ, လၧယိထွ့ၫပၨၩ့ထၬ ဆၧအတီၩအလီၩ့လၧထီးစ့ၩအဖၫ့ခိၪ လၧကဆါယွၩအဆၧမၩလၧဂၪ့ခိၪချိၫ့ယီၩ လီၫ.

ၦမုနွ့ၫနံၩယိလါဆၧ ဆၧအီၪကီၪ့ဖိၪလဖၪ လၧအအီၪလၧဂၪ့ခိၪချိၫ့ယီၩ အဆၧဒၪလၧဆၧယိထွ့ၫပၨၩထၬဆၧအဖၫ့ခိၪ

ဘၪကကၠၪကၠၪ (လဖၧၫ့ဖၧၫ့) လၧယၫခီၫအဂးနီၪး  ဒဲဆၧအီၪကီၪ့ဆရၫ လဖၪဒဲဆၧအီၪကီၪ့၁ၭၡါလဖၪ ဒုၭကဲၪထၪ့ဆၧယိထွ့ၫပၨၩ့ထၬဆၧအကၠီၫ့အဖျီၩ့ လၧဆၧအီၪကီၪ့ဖၧၩ့န့ဂ့ၩဂ့ၩဘၪဘၪလီၫ. အ၀့ၫ၁ံၪ၁ီၪ့လိၬဆၧ, ဆၪ့ထွ့ၫမၩဆၧၩ့  ဆၧ, ဒဲဖ့ၪဂဲးဖ့ၪဘၭဆၧလၧ ဆၧယိထွ့ၫပၨၩ့ထၬဆၧဘၪထွ့ၫလၧကျိၪ၁ံၪစ့ၩ၁ံၪ လၧလံၬဆံၫ့ဎံၪအဆၧ၁ီၪ့ဆၧ၁ၫ့ဖၧၩ့နီၪလီၫ.

အ၀့ၫ၁ံၪဖိၬထွ့ၫလံၬဆံၫ့ဎံၪအဆၧ၁ီၪ့ဆၧ၁ၫ့ဒဲ မၩထၪ့ဘၭဆၧလၧအဆၧ အီၪမၧၫ့အီၪဂဲၩအဖၧၩ့လီၫ. အ၀့ၫ၁ံၪဒိၪထၪ့အၪထၪ့လၧ ဆၧဖ့ၪလၫ့ဆၧအဖၧၩ့, အီၪက့ၪစူၭၡီၩ့ထၬကျိၪ၁ံၪစ့ၩ၁ံၪလၧယၫခီၫဆၧမိမၩအ၁ၭလၧ ဆၧလဆီၫ့မီၪ့ဘၪ ဒဲမိဖီၩ့ဖျ့ၭလၧဆၧကၪဆၧဂဲၩအဂးနီၪလီၫ.

အ၀့ၫ၁ံၪအဆၧအီၪမၧၫ့အီၪဂဲၩနီၪ ဘၪဆၧအီၪက့ၪထီးနဲၪ၀့ၫ လၧဆၧအီၪမၧၫ့ အကြၨၭအဘၪ, ဆၧ၁ီၪ့လိၪမၩဂၧၩ့, ဒဲဆၧမံၫ့၁ုၪ့မံၫ့၁ၭနီၪလီၫ. ကျိၪ၁ံၪစ့ၩ၁ံၪနီၪ မၩလၩ့မါခွံၬ၀့ၫဘဲၫ၁ိၭထီးအမိကဲၪထၪ့ယွၩလၧအ၀့ၫ၁ံၪအဂးလဂ့ၩနီၪ, တၭအ၀့ၫ ၁ံၪဒိၪထၪ့လၧဆၧဖံၭ၁ိၭလိၬ၁ၭလၧယွၩ, အဆၧတဲၩ့လၩ့ကဆါနီၪလီၫ.

လၧမး၁ံၫနံၩဂီၩခီၫလဖၧၫ့နီၪ, ဆၧအီၪကီၪ့ဖိၪလဖၪဂဲၫဘိၪ့ထၪ့ဘၩထၪ့ယွၩ လီၫ. အ၀့ၫ၁ံၪအ၁ၭခံဖၧၩ့အီၪဎွ့ၩဒဲဆၧမုၬဆၧရှူၪ - ဆၧ၁ုၪ့ခိ၁ၭဂီၩလၧကျိၪစ့ၩ အဖၫ့ခိၪလအီၪဘၪ, အ၁ၭထီၩ့စိၩ့ဒၪလၧဆၧမံၫ့၁ုၪ့မံၫ့၁ၭဒဲဆၧအၪ့အူၭယွၩအခိး အတၩထီးနီၪလီၫ.

ဂံၪ့ဒီၪ့အဆၧဂဲးလိၬတ့ၭလိၬ၁ၭလၧ ကျိၪစ့ၩအဂဲးလၩ့မါခွံၬ၀့ၫလီၫ.  အ၀့ၫ၁ံၪ နုၬလၩ့ဆၧဘိၪ့ဆၧဘၩလၧဆၧဆိၫ့ဒၪဆိၫဒဲဆၧယိလါယွၩဂဲၫလၩ့အီၪလၧအ၁ိၭ အကျၩဒဲမၩဆၧလၧအ၀့ၫ၁ံၪအဂးလီၫ.

ဆၧအီၪကီၪ့အဆၧမၩလဖၪအဂး ကျိၪစ့ၩအီၪအလၧၫ့အဎွ့ၩ, အဂဲးအဘၭ အီၪလၧဆၧလးအဂူၫဂၩအဂးဆ့လီၫ. ဎရံၬအဆၧအဲၪဆၧကွံၩအထိၪအဒီၩ့ထီၩ့စိၩ ၀့ၫလၧလးယဲၩ့အဆၧလိၪဘၪလဖၪဆ့လီၫ.

ကျိၪစ့ၩအဆၧဆၪ့ထွ့ၫလဖၪ အီၪ၀့ၫဂ့ၩဂ့ၩဘၪဘၪ လၧမိဒုၭအီၪဂုးအီၪခၧၫ့ ဆၧအီၪကီၪ့ဒဲဆၧအၪထၪ့ဂီထၪ့လၧယၫခီၫအဂးဆ့နီၪလီၫ.