---
title:  ၦ၁ၭဘၪ့ၦ၁ထံၫလဂၩ
date:   14/02/2023
---

ၦ၁ၭဘၪ့ၦ၁ထံၫလဂၩအဂဲးယီၩ ပ၁့ၪယၫအၪနၭအ့ၬ. လံၬဆံၫ့ဎံၪလီၩဖျီၪထၪ့ အဂဲးအ၀့ၫနီၪအ၁ၭဘၪ့, မွဲၦပၨၩ့ဆၧလဂၩ, ဒဲအ၀့ၫကဲၪဒိၪကဲၪမုအၪမါလီၫ. အ၀့ၫအ၁ၭအီၪလၧကအၪ့ဎၬထဲၩ့နး၁ၭအဂဲးဆ့နီၪလီၫ. အ၀့ၫအ၁ၭဆီၪ့ဂဲၫစဲၪ့ထဲၩ့ လၧဎရံၬအအီၪနီၪလီၫ. (မၫကၧၭ ၁၀း၁၇). အ၀့ၫအ၁ၭအီၪလၧအမိအၪ့ဎါထဲၩ့ ၁ၭမၧၫ့အဆိၩအကၠၪအဂးနီၪလီၫ. ဆၧဂဲးယီၩအကၧၩ့ဒိၪအၪမါအကၠီၩ့ ဘၪဆၧကွ့ၭနဲၪ၀့ၫလၧလံၬဆၧ၁ၭထိၭပရၧၫ့၁ၧၫ့ဘံၪ့အဖၧၩ့နီၪလီၫ. (မၭ၁ုၫ ၁၉း၁၆-၂၂;  မၫကၧၭ ၁၀း၁၇-၂၂;  လုကၭ ၁၈း၁၈-၂၃). 

`ဖီထဲၩ့ မၭ၁ုၫ ၁၉း၁၆-၂၂. ထီးယ့ၫရှူၬစံၭအ၀့ၫ “အ့ၪဘၪန၁ၭလၧနမိလၧၫ့ ထၪ့ဎွ့ၩထၪ့တၭ, ထဲၩ့အၪ့ဆၫခွံၬနစူၪလးနခၪ့ခိၪ, ဖ့ၪလၫ့ၦၡၪ့ဖိၪယၬဖိၪဆံၭ. နမိန့ဘၪဆၧလူဒိၪဎွ့ၩဒိၪလၧမူၭခိၪအဖၧၩ့တၭ, ဂဲၫဖိၬယခဲၫ့ဆံၭ” (မၭ၁ုၫ ၁၉း၂၁).`

ယ့ၫရှူၬအၪ့ကံၩ့ထဲၩ့ပၧၩ ဘဲၫၦကအၪ့ဆၫလၩ့ခွံၬၦစူၪလးၦခၪ့ခိၪထီးအလူၬ ဂီၩ့ဖ့ၪလၫ့ယူၬၦၡၪ့ဖိၪယၬဖိၪနီၪအ့ၬ. လါနၫ့ဂ့ၩ ၦ၁ထံၫ၁ၭဘၪ့ဖိၪလဂၩယီၩအဂး ကဲၪထၪ့ဘဲၫအ၀့ၫအယွၩအကၠီၩ့ ကဆါယ့ၫရှူၬအဆၧအၪ့ကံၩ့ယီၩ အၪလၨၪလၧ အ၀့ၫအဂးလါနၫ့ဂ့ၩဆၧယီၩလမံၩ့ဒၪလီၫ. ကကဲၪထၪ့အ၀့ၫဆၧထိးထဲၩ့တၩ့ထဲၩ့ အဂး ဆၧယိလါအကၠီၩ့နီၪလီၫ.

လံၬဆံၫ့ဎံၪစံၭ၀့ၫဒၪ ၦ၁ၭဘၪ့ၦ၁ထံၫလဂၩယီၩ နါဂၧၫ့ဆၧချဲၩ့လထံၪနီၪ အ၁ုၪ့အုၭအ၁ၭအုၭတၭထဲၩ့ထဲၩ့၀့ၫလီၫ. အဂဲးဘဲၫယီၩ အစူၪလးအခၪ့ခိၪအီၪ၀့ၫ အၪမၬလီၫ. ၦယိထၪ့ဆၧဂဲးယီၩတၭ ပဒၪထဲၩ့ဘၪၦ၁ၭဘၪ့ယီၩဘိၪ့ထၪ့ဘၩထၪ့ အီၪက့ၪဒိၪအ၀့ၫအစူၪလးအခၪ့ခိၪနၭနဲၪ့၁ၭမၧၫ့အဆိၩအကၠၪဒံၭနီၪလီၫ. ကဆါ ဖံၭ၁ိၭအ၀့ၫဘဲၫကဖ့ၪထဲၩ့၁ၭမၧၫ့အဆိၩအကၠၪ ဒဲကအီၪဘၪလၧဎရံၬလါနၫ့ဂ့ၩ ဆၧအဲၪဂၪ့ခိၪယီၩမီၪ့ဘံၭခွံၬဆၧထီးအလူၬနီၪလီၫ. ဆၧနီၪအကၠီၩ့ ၦ၁ၭဘၪ့ဖိၪယီၩအဂဲး ပဒၪထဲၩ့လၧလံၬဆံၫ့ဎံၪအဖၧၩ့နးဘျၩ့လၧၩ့အ့ၬ.

ဆၧအၪ့လဲၩဆၧယီၩလၩ့၁ၭမဲၪ၁ၭဖျဲၩ့ဒဲလၩ့၁ၭအုၭဒိၪမၬလီၫ. အ့ၪမွဲၦရွံဘၪမၪ ဆၧဘဲၫ၁ၭဘၪ့လဂၩယီၩတၭ, ဆၧလူဒိၪဎွ့ၩဒိၪဒဲစူၪလးခၪ့ခိၪယီၩမၩလၧၫ့ထၪ့ ဎွ့ၩထၪ့ပၧၩလၧၦ၁ၭမၧၫ့ ဘဲၫယီၩအဂးလါနၫ့ဂ့ၩ လယံၬလမိၭဘၪၦကဘၪ၁ံၫဒဲ ၦကဘၪဆၧၫ့ယၫထဲၩ့၁ၭမၧၫ့အဆိၩအကၠၪအထုးအလၩနီၪလီၫ. ဆၧအဘိၩ့ဘၭ နီၪၦ၁ထံၫအၪမၬလဖၪ ကဒၪထဲၩ့ဘၪအ၀့ၫ၁ံၪအစူၪလးခၪ့ခိၪဒဲဆၧလူဒိၪဎွ့ၩဒိၪ လဖၪဖ့ၪလၫ့ထဲၩ့အ၀့ၫ၁ံၪဆၧကယုကစုၩ ဒဲဆၧမံၫ့၁ုၪ့မံၫ့၁ၭလၧအ၀့ၫ၁ံၪယိလါ ထဲၩ့နီၪ လန့ဘၪ၀့ၫနီၪလီၫ. လၧကဆါအလံၬကွ့ၭနဲၪ့ဆၧအဖၧၩ့ ၦကိၭဂၩဒ့ၭအဂဲး အဖးဘၪဆၧကွ့ၭထၭထီးအလူၬနီၪလီၫ. ဆၧဂဲးဖးဖီၩ့လၧအဘၪဆၧကွ့ၭနဲၪ့ထီး အလူၬဆၧမံၫ့၁ၭလအီၪဘၪလၧအ၀့ၫ၁ံၪအစူၪလးခၪ့ခိၪအဖၫ့ခိၪလဖၪ, ကကဲၪထၪ့ခွံၬဆၧပျီၩပျီၩလၧကဆါအဆၧစ့ၩရၫ့ဆၧအမ့ၬယၫနီၪလီၫ. ပ၁့ၪယၫထဲၩ့ဘၪဆၧမၩလိၪပျၩ့ပျၩ့လမံၩ့နီၪမွဲ၀့ၫဒၪ ကျိၪ၁ံၪစ့ၩ၁ံၪယီၩ အၪ့ဎွ့ၩထဲၩ့ဆၧမံၫ့၁ၧၫ့မံၫ့ ၁ၭဆၧကယုကစုၩဒဲဆၧ၁ုၪ့ဎွံၫ၁ၭယီၫလန့ဘၪနီၪလီၫ.

“အဂဲးဘဲၫယီၩထီးဒၪၦလၧအမိထိးထဲၩ့ဘၪအ၁ၭလၧအ၁ၭမၧၫ့လဂၩဂၩနီၪ, အ၁ၭမၧၫ့မိလၩ့မါ၀့ၫဒၪလီၫ. ထီးဒၪၦလၧအ၁ၭမၧၫ့လၩ့မါခွံၬ၀့ၫလၧယကၠီၩ့, ဒဲလၧဆၧ၁ၭထိၬအပရၧၫ့အကၠီၩ့လဂၩဂၩနီၪ, မွဲအမိထိးထဲၩ့တၩ့ထဲၩ့၀့ၫလခီၫလီၫ. အဂဲးဘဲၫယီၩၦအ့ၪန့ဘၪဂၪ့ခိၪထၧၫ့ဖျိၪ့ယၫတၭ, အ၁ၭၡီၩ့အ့ၪလၩ့မါခွံၬ၀့ၫနီၪ, မွဲအန့ကၩဆၧနီၪလဲၪ. လၧအ၁ၭၡီၩ့အဂးနီၪ မွဲၦမိဖ့ၪလၫ့အဎွ့ၩလၧဆၧနီၪလမံၩ့ လဲၪ” (မၫကၧၭ ၈း၃၅-၃၇). “၁ၭမၧၫ့လၩ့မါလၧဆၧ၁ၭထိၬအပရၧၫ့အဂဲးနီၪ အခီၫပယီၫမွဲအီၪဘဲၫ၁့ၪလဲၪ.