---
title:  ဎရံၬအဆၧအီၪမၧၫ့အီၪဂဲၩဒဲအဆၧ၁ၭထိၬပရၧၫ့ဆၧဖံၭဆၧမၩ
date:   12/02/2023
---

လၧဎရံၬအဆၧ၁ၭထိၬပရၧၫ့ဆၧဖံၭဆၧမၩအဆိၫထုၬ အခံၪ့အခၫအ၀့ၫ လ့ၩလၧဒိၩ့နၭဇရ့ၭလၧခးဂၫလလံၫအဖၧၩ့နီၪလီၫ. ဆၧယီၩမွဲခးလၧအ၀့ၫဂဲၫထဲၩ့ အီၪ၀့ၫအလးဒဲထံၩဖိၪခးဆါ၁ံၪလဖၪ၁့ၪယၫနါဂၧၫ့ထဲၩ့ဎရံၬအဆၧဖံၭဆၧမၩဒဲ ဆၧမၩလၩ့လၭဆၧလဖၪနီၪလီၫ. ဎရံၬဘဲၫအ၀့ၫအထူၫအရှူၫအီၪ၀့ၫဒၪအ၁ိၭ ထီၩ့လၧမး၁ံၪနံၩနီၪတၭ အ၀့ၫလ့ၩဘိၪ့ထၪ့ဘၩထၪ့ယွၩလၧ၁ရိၬဖၧၩ့နီၪလီၫ. ဎရံၬ လမွဲဘၪဆရၫလၧအတၫလၫ့အီၪလၧ၁ရိၬအဖၧၩ့လါနၫ့ဂ့ၩ ၦလၧအဂဲၫဘိၪ့ထၪ့ ဘၩထၪ့ဆၧယီၩဖ့ၪလၫ့အ၀့ၫ မီၪအဲၫစ့ယၫအလံၬထူၫဘဲၫကဖီ၀့ၫဒၪလၧၦခမျၧး အမ့ၬယၫအကၠီၩ့နီၪလီၫ. ဎရံၬဖီထဲၩ့ အဲၫစ့ယၫ ၆၁း၁, ၂ နီၪလီၫ.

`ဖီထဲၩ့ လုကၭ ၄း၁၆-၁၉ ဒဲ ထိၪနဲၪဎီၩ့ထဲၩ့လၧ အဲၫစ့ယၫ ၆၁း၁, ၂, ယိထဲၩ့ (လုကၭ ၇း၁၉-၂၃). မွဲဘၪနီၪဎရံၬရွံအၪ့ထုၫ့ထဲၩ့လံၬဆံၫ့ဎံၪဆၧၫ့ယီၩနီၪလဲၪ. လံၬအဲၫစ့ယၫယီၩ မွဲအလီၩဖျီၪထၪ့ထဲၩ့မစဲအၫအဂဲးအကၠီၩ့နီၪလဲၪ. လံၬလဖၪယီၩ လီၩဖျီၪထၪ့ထဲၩ့မစဲအၫအဆၧဖံၭဆၧမၩလဖၪအဂဲး ဘဲၫ၁့ၪလဲၪ.`

ဆၧဘိၪ့ဆၧဘၩအခိၪနါ၁ံၪလဖၪ အၪ့ဎါထဲၩ့မီၪအချိၬ၁ံၪလဖၪလၧအလီၩဖျီၪ့ ထၪ့ထဲၩ့မစဲအၫကဘၪထိးဆၧၡၪ့ဆၧနၭလဖၪဂီၩ့ အ၀့ၫ၁ံၪနၪ၁့ၪဘၪမၪထဲၩ့လၧ ဎရံၬအဆၧဂဲၫလၩ့နံၫဖၧၫ့လဖၧၫ့ မွဲအလၧၫ့ဎွ့ၩလၧအစီၩ့အမၩ့အကၠီၩ့ အ၀့ၫ၁ံၪ   ၁့ၪယၫထဲၩ့ဎရံၬအ့ၬနီၪလီၫ. (ဆၧဂဲးယီၩဖ့ၪကိၪ့ထဲၩ့ပၧၩထီးပနၪ၁့ၪဘၪမၪထဲၩ့မီၪအချိၬလဖၪလဂ့ၩအဂးနီၪလီၫ). ၦအၪဂၩလဖၪဆီၫ့မီၪ့ဘၪမၩထဲၩ့မစဲအၫအဆၧဖံၭ ဆၧမၩနီၪ ကမၩဖီၩ့မၩဖျ့ၭထဲၩ့ၦအံၫစရ့လၭဖိၪ၁ံၪလၧ ရိၩမၫအဆၧပၨၩ့အဖၫ့လၬ နီၪလီၫ. အ့ၪမွဲဘဲၫနီၪတၭ မီၪအဲၫစ့ယၫအဆၧလီၩဆိၫ၀ဲၩဆၧ အဲၫစယ့ၫ ၆၁း၁, ၂ ယီၩ ကကဲၪ့ထၪ့ဘဲၫ၁့ၪလဲၪ.

ၦၡၪ့ဖိၪယၬဖိၪလဖၪ ဘၪစစီၪဆံၭ၀့ၫဒၪခၫ့ဖျီၫ့လၧ ၦအၪ့ထုၫ့ဆၧအခီၫ့လဖၪ, ၦ၁ထံၫလဖၪဒဲ ၦလၧအအီၪလၧအ၀့ၫ၁ံၪအဂံၪ့နဲၩ့ဎၫ့နဲၩ့လဖၪဆ့ဆီၫ့မီၪ့ဆံၭ ၦၡၪ့ဖိၪ လဖၪနီၪလီၫ. အခံၪ့အခၫအထီအဖၧၩ့ ၦၡၩလဖၪဆီၫ့မီၪ့ထဲၩ့၀့ၫဒၪ ဆၧၡၪ့ဆၧနၭလဖၪယီၩ မွဲယွၩအဆၧဆိၪအၧၩ့ဒဲအ၀့ၫ၁ံၪဆၧ၁ူၭဆၧမၪအကၠီၩ့ အ၀့ၫ၁ံၪအ၁ၭ မၧၫ့ယီၩဘၪၡၪ့ဘၪယၬနီၪလီၫ. အ၀့ၫ၁ံၪအ၁ၭဒဲဆၧဆီၫ့မီၪ့အီၪ၀့ၫဒၪဘဲၫနီၪ အကၠီၩ့တၭ, ၦၡၩ ၡၩဂၩလဖၪ ၁့ၪယၫယၫ့၁ုၪ့ယၫ့၁ၭထဲၩ့ၦၡၪ့ဖိၪယၬဖိၪလဖၪလါနၫ့ဂ့ၩ အၪဒၪဆၧၦဂူၫဂၩလဖၪမ့ၬလဲၩ၁ၭဂဲၫ့ထဲၩ့ၦၡၪ့ဖိၪယၬဖိၪလဖၪနီၪလီၫ.
ဎရံၬ၁့ၪယၫယၫ့၁ၭဒဲအဲၪထဲၩ့ၦၡၪ့ဖိၪယၬဖိၪယီၩ မွဲ၀့ၫဒၪမစဲအၫအဒီၩ့အထ့ၬ လမံၩ့ဆ့နီၪလီၫ. အ့ၪမွဲပယိထဲၩ့ယ့ၫရှူၬစံၭဆၧၫ့ထဲၩ့ ဘၭတံၫဇၫ့ဆၧစယီဟၫ့ အဆၧအၪ့စၪ့ဘၪဆဲၫ့ထဲၩ့လၧမစဲအၫအကၠီၩ့လၧ (မၭ၁ုၫ ၁၁း၁-၆).  ၦ၁့ၪယၫထဲၩ့ ယ့ၫရှူၬယီၩ မွဲ၀့ၫဒၪမစဲအၫတၡါၡါနီၪလီၫ. “ဘဲၫဆၧထိးထဲၩ့တၩ့ထဲၩ့ကဆါ ယ့ၫရှူၬအထံၩအဖျဲလဖၪအ၁ိၭ, ဘၭတံၫဇၫ့ဆၧစယီဟၫ့အထံၩအဖျဲ၁ံၪလဖၪ၁့ၪယၫထဲၩ့ဎရံၬအဘၩ့မုးအဂဲးအဖး, အလုၫအလါနီၪလီၫ. အ၀့ၫဆီၫ့မီၪ့ယိလါထဲၩ့ ယ့ၫရှူၬကမၩန့ထဲၩ့စဒၫ၀ံၭအလးဆီၩ့ဆီလါနၫ့ဂ့ၩ, အခံၫ့ဖီၩ့ခွံၬ၀့ၫယံၬနးလါနၫ့ဂ့ၩ ကဆါယ့ၫရှူၬလမၩန့ထဲၩ့ဘၪစဎွၩအဆၧစီၩ့ဆၧမၩ့အကၠီၩ့တၭ ဘၭတံၫဇၫ့ဆၧ စယီဟၫ့အ၁ၭဂံၩ့ဂၩ့ထၪ့ဒဲဆၧ၁ုၪ့ခိ၁ၭဂီၩအီၪထၪ့၀့ၫဒၪလီၫ.” Ellen G. White, The Desire of Ages, p. 215.

“ဆၧဘိၪ့ထဲၩ့ဘၩထဲၩ့အဆံၫ့အဎံၪ ဒဲလစံၪစၪဘၪလၧယွၩဒဲဖါအမ့ၬယၫ လမံၩ့မွဲအယီၩ, ဆၧအီၪၡီၩ့ၦဖိၪဎွ့ၪဒဲ ၦမုၪမဲၫလၧအဘၪဆၧၡၪ့ဆၧနၭနီၪ ဒဲဆၧထီးလၩ့အ၁ၭ ဘဲၫ၁ိၭအထီးဘၪဂၪ့ခိၪအဆၧကံၪဆၧမူၭလဂ့ၩနီၪလီၫ” (စယ့မံၭ ၁း၂၇). လံၬဆံၫ့ဎံၪအဆၧၫ့ယီၩ ဖ့ၪထုၪ့၁ၭပၧၩ ဘဲၫၦကအီၪက့ၪၦဆၧဘိၪ့ဆၧဘၩ ဘဲၫ၁့ၪလဲၪ.