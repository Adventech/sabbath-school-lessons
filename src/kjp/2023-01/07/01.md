---
title:  ဆၧမၩဘၪၦလၧအဆံၭထုၬလဂၩ
date:   11/02/2023
---

### ဖီလနွ့ၫယီၩအဂးဆၧမၩလိၪ.
လုကၭ ၄း၁၆-၁၉;  အဲၫစ့ၫယၫ ၆၂း၁, ၂;  ၅မိစ့ၭ ၁၅း၁၁;  မၩ၁ုၫ ၁၉း၁၆-၂၂;  လုကၭ ၁၉း၁-၁၀;  ယိဘၭ ၂၉း၁၂-၁၆.

> <p>၁နိၫထီၫ့</p>
> “ထီးနီၪလဖၧၫ့ စဎွၩမိစံၭၦအီၪဘၪ၀့ၫလၧအစူၪထွ့ၪလဖၪနီၪ, ၦလၧအဘၪဆိၪဂ့ၩလၧယဖါန၁ံၪ၀့ၫဧ့, ဂဲၫဘီၪမၩန့၁ၫဘၩ့မုး လၧဆၧတဲၩ့၀ဲၩန့န၁ံၪအဂး ခီၫလၧဂၪ့ခိၪအခၪ့ထံၭကဲၪထၪ့လံၩလံၩဆံၭ” (မၭ၁ုၫ ၂၅း၃၄).

လံၬဆံၫ့ဎံၪလီၩထဲၩ့၀့ၫ ၦလၩ့ဆၫ့ဖိၪ၁ံၪလဖၪ, ၦလၧဖါလအီၪဘၪ၁ံၪလဖၪ, ၦမုၪမဲၫလဖၪအဂဲးခိၭမၬခိၭမၬနီၪလီၫ. ၦလဖၪနီၪမွဲ၀့ၫဒၪ, “ၦလၧအဆံၭထုၬ” လၧဎရံၬလီၩဖျီၪထၪ့၀့ၫလၧ (မၭ၁ုၫ ၂၅း၄၀).

မုဆၫလနံၩယီၩ “ၦလၧအဆံၭထုၬလဂၩ လၧယထၧၫ့ဖု၀ဲၩအကျၩ” လဖၪ ၦအၪ့ဎၬဒၪထဲၩ့၁့ၪဘဲၫ၁့ၪလဲၪ. လၧလံၬဆံၫ့ဎံၪလးလံၩအထီ ၦလၩ့ဆၫ့ဖိၪ၁ံၪ လဖၪယီၩ မွဲၦလၧအဘၪစဲၪ့ထၪ့ခွံၬလၧအ၀့ၫ၁ံၪထံၫခး, မွဲဘၪဆဲၫ့ထဲၩ့လၧဆၧဒုၭ ဆၧဒဲဆၧအီၪ၀ံလၩ့ဒိၩအကၠီၩ့နီၪလီၫ. အ့ၪမွဲၦယိထဲၩ့မုဆၫလနံၩယီၩတၭ မွဲကလၩ့ဂၬထဲၩ့ ၦလၧဘၪဆၧၫ့ယၫထဲၩ့ဆၧၡၪ့ဆၧနၭ, ဆၧကၪဆၧဂဲၩလၧအ၀့ၫ၁ံၪလၧအဲၪဒိၭရွံန့ထဲၩ့ဘၪလဖၪအကၠီၩ့နီၪလီၫ.

ၦလၧဖါလအီၪဘၪလဖၪ မွဲအဖါဘၪ၁ံၫခၫ့ဖျီၫ့လၧဆၧဒုၭ, ဆၧဘၪထံၭ ဘၪနဲၪ့, ဆၧစူၭဆၧဆၫအကၠီၩ့လဖၪနီၪလီၫ. ၦဘဲၫနီၪလဖၪယီၩလၩ့ဂၬထဲၩ့ ၦလၧအဖါဘၪအီၪလၧထီၫ့ဖၧၩ့, ၦဘၪအီၪလၩ့ဖၭဒဲဖါလၩ့မါလဖၪနီၪလီၫ.

ၦမုၪမဲၫလဖၪ မွဲၦလၧအ၀ၩလဖၪ၁ံၫခွံၬ, ခၫ့ဖျီၫ့လၧဆၧဒုၭ, ဆၧဘၪထံၭဘၪနဲၪ့ဒဲဆၧစူၭဆၧဆၫအကၠီၩ့နီၪလီၫ. အ၀့ၫ၁ံၪနီၪ မွဲၦအၪဒၪဆၧဘၪယိဖိၭထံၫ ထွ့ၫထဲၩ့ဂံၪ့ဒီၪ့ဒဲဆၧၡၪ့ဆၧနၭအီၪ၀့ၫဒၪအၪမၬအကၠီၩ့ ဆၧအီၪကီၪ့လဖၪကြၨၭ ယိဖိၭထံၫထွ့ၫထဲၩ့ၦဘဲၫနီၪ၁ိၭလဖၪနီၪလီၫ.

အ့ၪမွဲၦအၪ့ဎၬထဲၩ့လနွ့ၫယီၩဆၧမၩလိၪတၭ, ဘဲၫၦမွဲယွၩအဆၧအၪ့မၧၫ့ဖိၪ လၧကမၩဆၧၩ့ထဲၩ့ၦၡၪ့ဖိၪယၬဖိၪ၁ံၪလဖၪအကၠီၩ့ ၦကဘၪတဲၩ့၀ဲၩ့၁ၭနီၪလီၫ. ဆၧယီၩမွဲၦလီၩ့ဖိၬထွ့ၫထဲၩ့ဎရံၬအဒီၩ့အထ့ၬဒဲလီၩဖိၬထွ့ၫထဲၩ့အ၀့ၫအဆၧမၪလူၬ လဖၪဆ့နီၪလီၫ.