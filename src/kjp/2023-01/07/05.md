---
title:  စဇၭခံအၧၭ
date:   15/02/2023
---

စဇၭခံအၧၭယီၩ မွဲၦအၪ့ကံၩ့ဆၧအခီၫ့အခိၪ လၧၦရိမၫဖိၪ၁ံၪအဂးလီၫ. အ၀့ၫမွဲၦ၁ထံၫလဂၩဆ့နီၪလီၫ. အ၀့ၫ၁ံၪအၪ့ကံၩ့ဆၧအခီၫ့အၪနဲၪ့လၧအ၀့ၫ၁ံၪ ကြၨၭအၪ့ကံၩ့အကၠီၩ့နီၪတၭ, ၦၡၩမ့ၬလဲၩအ၀့ၫ၁ံၪဒဲကိၭထဲၩ့အ၀့ၫ၁ံၪလၧ “ဆၧဒဲၩဘၭဖိၪ” နီၪလီၫ. 

စဇၭခံအၧၭအီၪ၀့ၫလၧယ့ၫရခိၫဒဲအ၀့ၫဒၪခီၩ့လိၬအ၁ၭလၧယ့ၫရှူၬယီၩ လၩ့မဲၩအၪမၬလီၫ. စဇၭခံအၧၭလဂၩယီၩ အ၁ၭအၪ့လဲၩထၪ့အ၁ၭခၫ့ဖျီၫ့လၧ၁ၭမု ဆံၫ့ဎံၪအကၠီၩ့ အ၀့ၫအဲၪဒိၭအၪ့လဲၩထၪ့ခွံၬအ၀့ၫအ၁ၭမၧၫ့နီၪလီၫ. အ၀့ၫနါဂၧၫ့ ဘၪယ့ၫရှူၬအဂဲးတၭ အဲၪဒိၭဒၪထဲၩ့ယ့ၫရှူၬနီၪလီၫ. မုလနံၩအ၀့ၫနါဂၧၫ့ထဲၩ့ယ့ၫရှူၬ ဒဲအထံၩအဖျဲ၁ံၪကဂဲၫလၧယ့ၫရခိၫနီၪလီၫ. ယ့ၫရှူၬဆ့ဘဲၫကလ့ၩလၧ ယရှုစလံၫ့အဂးဘၪလ့ၩဖၭထဲၩ့၀ံးယ့ၫရခိၫအကၠီၩ့နီၪလီၫ. ထီးယ့ၫရှူၬလ့ၩနုၬလၩ့ လၧ၀ံးဖၧၩ့ဘၪတၭ အ၀့ၫ၁့ၪယၫ၀ဲၩဇၭခံအၧၭအဂဲးထီးအလူၬနီၪလီၫ. ဆၧနီၪဖျီၪထၪ့၀့ၫဒၪလၧယ့ၫရှူၬအဆၧချဲၩ့လၧ စဇၭခံအၧၭအီၪနီၪလီၫ.

`ဖီထဲၩ့ လုကၭ ၁၉း၁-၁၀. ဒဲထိၪနဲၪဎီၩ့ယိလၧ၁ၭဘၪ့ၦ၁ထံၫလဂၩလၧအမီၪ့ ဘံၭခွံၬကဆါအဆၧဖံၭ၁ိၭနီၪ ဆၧလၩ့ဆၫ့မွဲအီၪဘဲၫ၁့ၪလဲၪ.`

စဇၭခံအၧၭဒဲ၁ၭဘၪ့ၦ၁ထံၫလဂၩယီၩ ဆၧမီၪ့ဎီၩ့လိၬအ၁ၭအီၪ၀့ၫဒၪလနၩ့နၩ့ နီၪလီၫ. အ၀့ၫ၁ံၪနံၫဂၩလူၬလၧၫ့ဎွ့ၩ၀့ၫအစူၪလးအခၪ့ခိၪနီၪလီၫ. အ၀့ၫ၁ံၪနံၫဂၩလူၬအဲၪဒိၪဒၪထဲၩ့ယ့ၫရှူၬနီၪလီၫ. အ၀့ၫနံၫဂၩလူၬမိဒိၭန့ထဲၩ့ဘၪ၁ၭမၧၫ့ အဆိၩအကၠၪနီၪလီၫ. လါနၫ့ဂ့ၩဆၧမီၪ့ဎီၩ့လိၬအ၁ၭနီၪအီၪ၀့ၫဒၪဎွ့ၩနီၪလီၫ. ထီးန့ဖံၭထၭစဇၭခံအၧၭအဆၧချဲၩ့ "ယိခွါ, ကဆါဧ့, ယစူၪလးယခၪ့ခိၪနံၫပိၩ့နီၪ, ယဖ့ၪလၫ့ၦၡၪ့ဖိၪလပိၩ့လီၫ. တၭယအ့ၪအၪ့မၩန့ၦလဂၩဂၩအဆၧလၧကဘျံၭ ကဘျၪလမံၩ့မံၩ့နီၪ, ယမိဖ့ၪလၫ့ထဲၩ့အၪနဲၪ့အလးလံစၩလီၫ" (လုကၭ ၁၉း၈). လါနၫ့ဂ့ၩမွဲဘၪနီၪယ့ၫရှူၬစံၭအ၀့ၫ "စဇၭခံအၧၭဧ့, ဖ့ၪလၫ့ခွံၬနစူၪလးခၪ့ခိၪထီးအလူၬနီၪဆံၭ" ဘဲၫနီၪအ၁ိၭနီၪဘၪနီၪလဲၪ. စဇၭခံအၧၭယီၩ မွဲအဲၪစူၪလးခၪ့ခိၪဘဲၫၦ၁ထံၫလဂၩနီၪအ့ၬ. လၧအ၀့ၫဖ့ၪလၫ့မၩဆၧၩ့ဆၧနီၪအကၠီၩ့ ယ့ၫရှူၬစံၭထဲၩ့ အ၀့ၫဘဲၫ၁့ၪလဲၪနီၪ ၦလၧ၁့ၪယၫဘၪလါနၫ့ဂ့ၩ စဇၭခံအၧၭလဂၩယီၩ မွဲၦလဂၩ လၧအဒုၭဖျီၪထၪ့ထဲၩ့ဆၧဖ့ၪလၫ့မၩဆၧၩ့ၦၡၪ့ဖိၪယၬဖိၬလဖၪအဂဲးနီၪလီၫ. ၁ၭဘၪ့ၦ၁ထံၫလဂၩ အ၀့ၫအဲၪထဲၩ့အစူၪလးခၪ့ခိၪ ဘဲၫယွၩအ၁ိၭအကၠီၩ့ ယ့ၫရှူၬစံၭ အ၀့ၫဖ့ၪလၫ့ခွံၬထီးအလူၬ, အ့ၪလမွဲဘၪဆၧလဖၪနီၪကမၩဂၭဂီၩ့ခွံၬန၁ၭမၧၫ့ "လါနၫ့ဂ့ၩဇၭခံအၧၭလဂၩအ၀့ၫအစူၪလးခၪ့ခိၪအီၪလါနၫ့ဂ့ၩ ၁့ၪယၫဖ့ၪလၫ့ထဲၩ့ၦၡၩနီၪလီၫ."

"ထီး၁ၭဘၪ့ၦ၁ထံၫလဂၩယီၩ ကၠၪထဲၩ့အ၁ၭဂီၩ့ထဲၩ့ထဲၩ့နီၪတၭ, ဎရံၬအထံၩ အဖျဲလဖၪစံၭလိၬအ၁ၭ ၦလၧအအဲၪစူၪလးခၪ့ခိၪယီၩ မိနုၬလၩ့မူၭခိၪအဘၩ့မုးကၪ ဆံၭအၪလဲၪ "အ့ၪလမွဲဘၪမွဲၦနီၪလဖၪကလ့ၩနုၬဘၪမူၭခိၪအဘၩ့အမုးနီၪလဲၪ." လါနၫ့ဂ့ၩယ့ၫရှူၬစံၭဆၧၫ့အ၀့ၫ၁ံၪ "အယီၩၦၡၩမၩ၁့ၪအ့ၬ, အ့ၪမွဲယွၩမၩ၁့ၪ" (မၫကၧၭ ၁၀း၂၄, ၂၆;  လုကၭ ၁၈း၂၇).  ၦ၁ထံၫလဖၪလၧယွၩအခိးအတၩဒဲ ဆၧယၫ့၁ုၪ့ယၫ့၁ၭအကၠီၩ့ အ၀့ၫ၁ံၪဒိၭန့ထဲၩ့ဘၪဆၧထိးထဲၩ့တၩ့ထဲၩ့န့၁့ၪနီၪလီၫ." Ellen G. White, The Desire of Ages, p. 555.