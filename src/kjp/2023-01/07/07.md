---
title:  မၩလိၪအၪထၪ့အဂး
date:   17/02/2023
---

"ၦၡၩအဖိၪခွၫအ့ၪမွဲဖျီၪ့ထၪ့၀့ၫဒၪလၧအစီၩ့အမၩ့ ဒဲဎုၬလၧအ၁ီၫ့ဆံၫ့ဎံၪ လဖၪ ဒဲအ၀့ၫဆၧၫ့နၩ့လၧလးဆီၩ့ဆီအဖၫ့ခိၪတၭ, အ၀့ၫကစူၭကီၪ့ထၪ့ၦကိၭဆၨၩ့ ဒ့ၭလၧအ၀့ၫအမ့ၬယၫဒဲ အ၀့ၫကအီၪက့ၪလၩ့ဖၭထဲၩ့ ၦၡၩလဖၪနံၫဒီၪ့နီၪလီၫ. ဎရံၬအီၪလၧခိၪလီၩ့အလဲအိၫ့နီၪတၭ ဒုၭဖျီၪထၪ့ထဲၩ့ဆၧစ့ၩရၫ့ခွးအမုနံၩ လၧအထံၩအဖျဲအမ့ၬယၫနီၪလီၫ. ဎရံၬဒုၭ၁့ၪယၫထဲၩ့အ၀့ၫအထံၩအဖျဲလဖၪ ထီးၦခမျၧးလဖၪစူၭကီၪ့အ၁ၭလၧ ဎရံၬအလးဆီၩ့ဆီအမ့ၬယၫတၭ, ၦၡၩကအီၪနံၫဒီၪ့နီၪလီၫ. အ၀့ၫ၁ံၪဆ့ကဘၪထိးစ့ၩရၫ့ဘဲၫအ၀့ၫ၁ံၪအဆၧဖံၭဆၧမၩဒဲဘဲၫ အ၀့ၫ၁ံၪမၩထၪ့လၧၦၡၪ့ဖိၪယၬဖိၪလဖၪအဖၫ့ခိၪနီၪလီၫ." Ellen G. White, The Desire of Ages, p. 637.

"အ့ၪမွဲန၀ဲထၪ့နတရၫ့လၧ ဎရံၬအၦၡၩၦၡၪ့ဖိၪယၬဖိၪဒဲ ၦလၧဘၪၡၪ့ယၬ လဖၪတၭ ဆၧနီၪမွဲဘဲၫ၁ိၭနဖံၭ၁ိၭထဲၩ့မူၭခိၪအ၁ီၫ့အ၁ိၭနီၪလီၫ. ဆၧနီၪမွဲနဖံၭ၁ိၭ ထဲၩ့မူၭခိၪဘၩ့မုးဖိၪ၁ံၪ ဘဲၫကဂဲၫအီၪလၩ့ဎိၭထဲၩ့လၧအ၀့ၫ၁ံၪအ၁ိၭနီၪလီၫ. ဆၧနီၪ မွဲအ၀့ၫ၁ံၪဂဲၫဆိၬန့ထဲၩ့ဆၧရှူၪဆၧဘၩဒဲဆၧ၁ုၪ့ဎွံၫ၁ၭယီၫလၧဂံၪ့ဒီၪ့ဖၧၩ့နီၪလီၫ. အ၀့ၫ၁ံၪအနိၭဖျံၩနီၪ လအီၪလၧၫ့ဎွ့ၩလၧဆၧစံၭထၪ့အၪ့အူၭဒဲ မူၭခိၪဘၩ့မုးဆ့ခိၭနၪ ထဲၩ့အ၀့ၫ၁ံၪအဆၧအၪ့ကံၩ့အၪ့ယၫဆ့နီၪလီၫ. ဆၧယၫ့၁ုၪ့ယၫ့၁ၭအဆၧဖံၭဆၧမၩထီးအလူၬနီၪ မွဲကဲၪထၪ့ဆၧအူၪဆၧဒံၩ့အမုၬနီၪလီၫ. ဖါကဆါလၧအီၪလၧ လးဆီၩ့ဆီလဂၩ ကွ့ၭစဲၩနဲၪ့ထၭဆၧယၫ့၁ၭအဆၧဖံၭဆၧမၩလမံၩ့ဘၪလမံၩ့နီၪ လီၫ." Ellen G. White, The Desire of Ages, p. 639.