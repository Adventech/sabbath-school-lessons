---
title:  ဆီၫ့မီၪ့ထဲၩ့စယိဘၭအဂဲး
date:   16/02/2023
---

`ဖီ ယိဘၭ ၁း၈. ယွၩစံၭထဲၩ့စယိဘၭယီၩ မွဲၦလဂၩနီၪလဲၪ.`

ကဆါယွၩကိၭထဲၩ့စယိဘၭ "ၦလၧအလၧၫ့အဎွ့ၩဒဲအတီၩအလီၩ့ဒဲအခံၫ့ အခၫအနီၪၦလၧအလၩ့ဂၬစယိဘၭအီၪနးဂၩအ့ၬ" (ယိဘၭ ၁း၈).

စယိဘၭဘၪဒၪဆၧၫ့ယၫထဲၩ့ဆၧၡၪ့ဆၧနၭလမံၩ့ဂီၩ့လမံၩ့လါနၫ့ဂ့ၩ ယွၩစံၭ ထဲၩ့စယိဘၭယီၩ လၧၫ့ဎွ့ၩဒဲတီၩလီၩ့တၡါၡါနီၪလီၫ. မွဲအဘၪနီၪလဲၪ "ယွၩစံၭ စၫတၫ့ နထိၪဂဲၩယၧၩထၫ့ဒၩအ၀့ၫဒၪ, ဘဲၫ၁ိၭယမိမၩဂၭဂီၩ့အ၀့ၫ ထီးအလးလအီၪဘၪလါနၫ့တၭ အ၀့ၫဒၪဖီၪ့ထၬဒံၭအဆၧမွဲဆၧတီၩဒံၭလီၫ" (ယိဘၭ ၂း၃).

ထီးပယိထဲၩ့စယိဘၭအဆၧလၧၫ့ဆၧဎွ့ၩ ဒဲတီၩလီၩ့လၧယွၩအဖၧၩ့ထီးအ၀့ၫ ဘၪဆၧၫ့ယၫထဲၩ့ဆၧကၪဆၧဂဲၩအၧၩ့၁ၫ့၀့ၫနၭမၬနီၪလီၫ. "ထီးနီၪလဖၧၫ့ အမၫစံၭအ၀့ၫဒၪး  မွဲနဖီၪ့ထၬဒံၭနဆၧမွဲဆၧတီၩဆ့ဧၪ. ဆိၪအၧၩ့ယွၩတၭ, ၁ံၫန၀့ၫဖီၩ" (ယိဘၭ ၂း၉). လံၬယိဘၭယီၩဒုၭဖျီၪထၪ့စယိဘၭအဂဲး လၧလချုၭ      ဘၪဆၧၫ့ယၫဒံၭဘၪအဆၧၫ့အထီဆ့နီၪလီၫ. 

`ဖီ ယိဘၭ ၂၉း၁၂-၁၆. စယိဘၭအ၁ၭမၧၫ့လၧအအီၪ၁ူၪအ၁ၭလဖၪယီၩ ဖျီၪထၪ့ဘဲၫ၁့ၪလဲၪ.`

စယိဘၭအဆၧချဲၩ့ "ၦလၧယလ၁့ၪယၫဘၪအမူၭနီၪ, ယအၪ့ဎူၫအၪ့ဎၬ၁့ၪ ယၫလီၫ" (ယိဘၭ ၂၉း၁၆). လၧလံၬဆံၫ့ဎံၪအဖၧၩ့ယီၩ ၦဒၪထဲၩ့ဘၪစယိဘၭ အဆၧအီၪမၧၫ့အီၪဂဲၩအဖၧၩ့ အ၀့ၫအၪ့ဎၬမၩဆၧၩ့ထဲၩ့ၦလၧအလိၫဘၪဆၧမၩဆၧၩ့ လဖၪနီၪလီၫ.

Ellen G. White ဖ့ၪကိၪ့ထၪ့ဆၧဘဲၫယီၩအ၁ိၭ, "အီၪခိၭထဲၩ့ၦၡၪ့ဖိၪ ယၬဖိၪ၁ံၪကိၭၡၭထၪ့နၧၩဘဲၫနကမၩဆၧၩ့ထဲၩ့အ၀့ၫ၁ံၪအခံၫ့လဂ့ၩ. အၪ့ဎၬမၩဆၧၩ့ ထဲၩ့အ၀့ၫ၁ံၪဘဲၫစယိဘၭမၩအ၁ိၭနီၪဆံၭ. စယိဘၭလ၁့ၪယၫဘၪဆၧလမံၩ့မံၩ့   နီၪတၭ အ၀့ၫအၪ့ဎၬထဲၩ့၀့ၫဒဲဖ့ၪလၫ့မၩဆၧၩ့ထဲၩ့၀့ၫဒၪနီၪလီၫ. ဘဲၫနီၪအ၁ိၭ ၦကဘၪအၪ့ဎူၫအၪ့ဎၬထဲၩ့ဆၧလၧအလိၫဘၪလဖၪဂီၩ့, ၦကဘၪဖ့ၪလၫ့မၩဆၧၩ့ ၦဂူၫဂၩဘဲၫစယိဘၭအ၁ိၭနီၪလီၫ." Testimonies for the Church, vol. 5, p. 151.

ဖီ အဲၫစ့ယၫ ၅၈း၆-၈. ဘဲၫလံၬဆံၫ့ဎံၪလးလံၩအဖၧၩ့စံၭ၀့ၫဒၪအ၁ိၭ ၦကလီၩ့ဖိၬထွ့ၫမၩထဲၩ့ကန့ဘဲၫ၁့ၪလဲၪ.