---
title:  ၦဆၧအီၪက့ၪဆိၫဂုဆၧလဖၪ
date:   15/03/2023
---

ဎရံၬအဆၧ၁ီၪ့ဆၧ၁ၫ့ဒဲဆၧချဲၩ့ဒီၩ့လဖၪ ဒဲလံၬဆံၫ့ဎံၪဖၧၩ့ဆၧအဂဲးအဖး လဖၪဒဲအဲၫလၧၫ့ဝှဲၭအဆၧဖ့ၪကိၪ့လဖၪအဖၧၩ့ ၦဒၪထဲၩ့ဘၪဆၧဖ့ၪလၫ့၁ၭဖိၭထံ ဖိၭဖၫ့နီၪ န့ကၩဆၧနးမံၩ့အ့ၬနီၪလီၫ. မွဲပအီၪလၧဎရံၬဧၪ, အ့ၪလမွဲဘၪၦအီၪလၧ အ၀့ၫအ့ၬဧၪနီၪ အီၪ၀့ၫဒၪနံၫမံၩ့နီၪလီၫ.

ထီးကဆါဎရံၬဘၪဆၧအၪ့စၪ့၀့ၫဒၪ ဆၧမၪလူၬလဖၪအဖၧၩ့ မွဲဆၧမၪလူၬ လထံၫနီၪအဒိၪထုၬနီၪလဲၪနီၪတၭ, ယ့ၫရှူၬစံၭဆၧၫ့အ၀့ၫ၁ံၪ “အဲၪယွၩနကဆါ လၧန၁ၭထၧၫ့ဖျိၪ့ယၫ, ဒဲလၧန၁ၭၡီၩ့ထီးအလူၬ, ဒဲလၧန၁ၭကိၪ့၁့ၪထီးအလူၬ, ဒဲလၧနဂဲးနဘၭထီးအလူၬဆံၭ.” (မၫကၧၭ ၁၂း၃၀). အ့ၪမွဲပဖ့ၪလၫ့ဎရံၬဆၧထီး အလူၬတၭ လၧကဆါအဂူၫဂၩအဂး မွဲဆၧကအီၪလၩ့ထးနးမံၩ့အ့ၬ. ကဘၪမွဲ၀့ၫ ဘဲၫနီၪတၡါၡါလီၫ.

`ဖီ မၭ၁ုၫ ၆း၂၄. လၧဆၧချဲၩ့အတီၩအလီၩ့အဖၧၩ့ယီၩ နဆၧဒၪခီၩ့အီၪ၀့ၫဘဲၫ ၁့ၪလဲၪ.`

ထီးလၩ့န၁ၭ မွဲဎရံၬစံၭ၀့ၫဒၪပမၩယွၩအဆၧဒဲပမၩမၫမၧၫ့အဆၧအၪ့မၧၫ့နီၪ ကၪနၭမၬၪ မွဲဎရံၬစံၭဆၧဘဲၫနီၪအ၁ိၭအ့ၬ. လကၭဒံၭဘၪထီးလၩ့န၁ၭလၧနမၩယွၩအဆၧဒဲဂၪ့ခိၪအဆၧနံၫမံၩ့လူၬနီၪဆံၭ. မွဲယ့ၫရှူၬစံၭ၀့ၫဘဲၫနီၪ၁ိၭဆ့အ့ၬ. ဎရံၬစံၭ၀့ၫဒၪယီၩ “ကဆါနံၫဂၩအဆၧမၩနီၪ ၦမၩ၁့ၪနးဂၩအ့ၬ” လၧၦနး၁ၭအဂး ဆၧချဲၩ့ယီၩ ၦကဘၪထီးလၩ့၁ၭဆီၪ့ဆီၪ့လ့ၬလီၫ. (ဖလံဖံၫ ၂း၁၂).

`ဖီ ၁ယီဟၫ့ ၂း၁၅-၁၇. ဆၧ၁ၧၫ့မံၩ့ယီၩ အီၪဖျီၪထၪ့လၧဂၪ့ခိၪချိၫ့ဖၧၩ့ဘဲၫ ၁့ၪလဲၪ. ဆၧအ၀့ၫ၁ံၪယီၩလၩ့၁ၭမဲၪနၭနဲၪ့ ပစီၫဆီၫ့မီၪ့ဒံၭနီၪ မွဲဘဲၫ၁့ၪလဲၪ.`

စပီလူၫကွ့ၭ “အီၪက့ၪန၁ံၪအ၁ၭလၧဆၧလၧအအီၪလၧထၭနီၪဆံၭ. မွဲဆၧ အီၪလၧဂၪ့ခိၪချိၫ့ယီၩလဂ့ၩ” (ကလီစံၫ ၃း၂). လါနၫ့ဂ့ၩဆၧယီၩ ပဘၪချဲၩ့နီၪယီၫ လါနၫ့ဂ့ၩ ပဘၪမၩနီၪကၪမၬလီၫ. အကၠီၩ့နီၪဂၪ့ခိၪဆၧလဖၪယီၩ အီၪ၀့ၫဒၪလၧ ပမ့ၬယၫအကၠီၩ့နီၪလီၫ. “ဂၪ့ခိၪချိၫ့ဖၧၩ့ဆၧလဖၪယီၩ ကၠူၭန့ပ၁ၭဆီၪ့နၭမၬလီၫ. ၦမွဲဎရံၬဖိၪလါနၫ့ၦအဲၪဂၪ့ခိၪ၁့ၪမွဲအ့ၬဧၪ. ၦ၁ၭဖၧၩ့ပ၁့ၪယၫထဲၩ့ဆၧလဖၪယီၩ မုနံၩခဲၫ့ထုၬကဂၭဂီၩ့ခွံၬလါနၫ့ဂ့ၩ ပဘၪဆၧကၠူၭန့ပ၁ၭဒံၭမွဲအ့ၬဧၪ. လါနၫ့ဂ့ၩပကြၨၭ ဒုၭဖ့ၪလၫ့အခွ့ၩအယၫလၧဆၧအ၀့ၫ၁ံၪနီၪ ကကၠူၭန့ပၧၩကန့အဂးအ့ၬနီၪလီၫ.

`ဖီ ၂ပံတၧၫ ၃း၁၀-၁၄. အ၀့ၫအဆၧချဲၩ့ယီၩကြၨၭအစီၩ့အမၩ့အီၪလၧ ပဖၫ့ခိၪဘဲၫ၁့ၪလဲၪ. လၧၦစူၪလးခၪ့ခိၪအဖၫ့ခိၪပကဘၪမၩဘဲၫ၁့ၪလဲၪ.`