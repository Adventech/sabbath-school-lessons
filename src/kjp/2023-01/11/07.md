---
title:  မၩလိၪအၪထၪ့အဂး
date:   17/03/2023
---

“လံၬဆံၫ့ဎံၪဖ့ၪထုၪ့၁ၭပၧၩ လၧကဲၪဒိၪကဲၪမုအဂဲးနးမံၩ့အ့ၬအ၁ိၭ ဆၧကဲၪဒိၪ ကဲၪမုယီၩ မၩအၪထၪ့နး၁ၭအဆၧဖ့ၪလၫ့, အဆၧအုၩ့လၩ့နးမံၩ့ဆ့အ့ၬ. လါနၫ့ဂ့ၩ ဆၧလၩ့၁ၭမဲၪအီၪ၀့ၫဒၪလမံၩ့ “ဆၧလီၫ့ကီၩ့၁ၭကွံၩကျိၪစ့ၩဒဲဆၧအဲၪဒိၭကဲၪဒိၪ  ကဲၪမုယီၩ မွဲ၀့ၫဒၪထီၫ့အဖျံၩလၧအစၧၩ့ဘူၭထၭၦၡၩဒဲမုၪခီၩလဲးနီၪလီၫ.” အဲၫလၧၫ့ ဝှဲၭကွ့ၭ, Steps to Christ, p. 44.  

လၧဆၧအီၪကီၪ့၁ုၪ့ထၪ့၁ၭမုနံၩအခၪ့ထံၭအိၩ ဆၧအဲၪဒဲလီၫ့ကီၪ့၁ၭကွံၩဆၧလုဒိၪဎွ့ၩဒိၪဆၧကဲၪဒိၪကဲၪမုဘဲၫၦအထီမုဆၫလနံၩယီၩ အီၪ၀့ၫဒၪနးဆိၭအ့ၬ. ဆၧအၪ့စၪ့နီၪ “ၦလၩ့ထ့ၬ (လူၬ) ဆံၭအၪလဲၪ. ဆၧအ၀့ၫ၁ံၪနီၪ ဂ့ၩလၧၦနး၁ၭ အဂးဆံၭအၪလဲၪ. ဆၧကဲၪဒိၪကဲၪမုဒဲဆၧလုဒိၪဎွ့ၩဒိၪယီၩ မၩလၩ့ဆံၭလၩ့ယွါထဲၩ့ ၦဎရံၬဖိၪအဆၧဆူဆၧနဲၩ ဒဲတခ့ၭဖ၀ၭဒဲဆၧမီၪ့ဘံၭလၩ့၁ၭလအီၪလၧဘၪလၧ ဎရံၬဖိၪအခရၧၫ့ဖၧၩ့နီၪလီၫ. ပဂံၪ့ဖၧၩ့ဆၧအၪ့ဆၧအီၩအီၪလၧၫ့လၧၫ့ဎွ့ၩဎွ့ၩဧၪ.  ၦအီၪယီၩလဲၪ့၁ိၪအီၪ၀့ၫအၪနဲၪ့လခိၪဒံၭဧၪ. လ့ၩဂၬကွ့ၩကိၭနံၪ့ဒ့ၭအၪ့ဎွ့ၩမၪလူၬ ဆၧအၪနၬမါဧၪ. လၧနဆၧအီၪလၧဂံၪ့ဖၧၩ့လဖၪ ဒုၭအဲၪနၧၩလၧဂၪ့ခိၪဧၪ, မူၭခိၪအဆၧလဖၪဧၪ. ၦဆၧအီၪကီၪ့ဖိၪ၁ံၪအၪဂၩ ဆၧဘဲၫနီၪလအီၪဘၪတၭ, လနၩ့နၩ့ ဆၧဘဲၫနီၪအီၪအၪမၬဆ့လီၫ. လါနၫ့ဂ့ၩဆၧဖ့ၪလၫ့မၩဆၧၩ့လိၬအ၁ၭလအီၪဘၪတၭ, ကကဲၪထၪ့ဆၧဆိၪအၧၩ့နီၪလီၫ. ၦလၧအ၁့ၪယၫလၩ့ထဲၩ့အ၁ၭကဲၪဒိၪကဲၪမုနီၪတၭ, အ့ၪမွဲအ၀့ၫ၁ံၪအဲၪဒိၭလီၩ့ဖိၬထွ့ၫယွၩအဆၧဖ့ၪထုၪ့၁ၭလဖၪတၭ ကကဲၪထၪ့ဆၧအခိးအတၩဖၭဒိၪ လၧဆၧအီၪကီၪ့အဆၧဖံၭဆၧမၩအဖၧၩ့နီၪလီၫ.

စူၪလးခၪ့ခိၪဒဲဆၧပၨၩ့ဆၧပြၭအီၪ, ကဲၪဒိၪကဲၪမုနီၪမွဲဆၧဒဲၩဘၭအ့ၬ. ဆၧလီၫ့ကီၩ့၁ၭကွံၩဆၧဒဲ၁ၭနၪ့စံၭခိးစံၭတၩယွၩ, အလူလတီၩဘၪလၧယွၩ, လၧဆံၫပိၩ့ လပိၩ့အဖၧၩ့ အ၀့ၫအ့ၪလမၩ၀့ၫဒၪဘဲၫလံၬဆံၫ့ဎံၪဖ့ၪကိၪ့နီၪတၭ, ကကဲၪထၪ့ဆၧ ဆိၪအၧၩ့နီၪလီၫ. ဆၧနီၪအကၠီၩ့ ယွၩဖ့ၪလၫ့ပၧၩဆၧဖ့ၪလၫ့ဆံၫပိၩ့လပိၩ့အ၁နိၫဘဲၫ ၦကနၪ့ထၪ့ထဲၩ့လၧၦဒိၭန့ဘၪဆၧထီးအလူၬနီၪ မွဲ၀့ၫဒၪယွၩအဆၧဒဲ ၦဆၧအၪမွဲဂ့ၩ, ၡၩမွဲဂ့ၩ ကဘၪကဲၪထၪ့ဆၧဆိၪဂ့ၩလၧၦၡၪ့ဖိၪယၬဖိၪအဂးနီၪ ကိၭအဆၧၫ့ အထီဒ့ၭနီၪလီၫ.