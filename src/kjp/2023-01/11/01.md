---
title:  ယိထွ့ၫပၨၩ့ထၬဆၧလၧမုနံၩအခိအ၀ီၩလဖၪအဖၧၩ့
date:   11/03/2023
---

### ဖီလနွ့ၫယီၩအဂးဆၧမၩလိၪ.
၂ကွ့ၭနဲၪ့ဆၧ ၂၀း၁-၂၂;  ၁ကွ့ၭနဲၪ့ဆၧ ၂၁း၁-၁၄;  ၂ပံတၧၫ ၃း၃-၁၂;  ၁ယီဟၫ့ ၂း၁၅-၁၇;  နဲၪဖျီၪ ၁၃း၁၁-၁၇.

> <p>၁နိၫထီၫ့</p>
> “တၭလုထၪ့ယွၩလၧဆၧစံၭထၪ့အၪ့အူၭဆံၭ, ဆၧဘၪဆဲၫ့လၧနဆိၪ လၩ့န၁ၭ လၧဆၧထီၫထုၬအမ့ၬယၫနီၪ, မၩလၧၫ့ထၪ့ဎွ့ၩထၪ့ဆံၭ. တၭလၧ မုလနံၩအခိအ၀ီၩနီၪ, ကိၭထၪ့ယၧၩဆံၭ, ယမိမၩဖီၩ့မၩဖျ့ၭနၧၩတၭ, နမိ မၩလၩမၩဖၩ့ယၧၩလီၫ” (အၪ့အူၭ ၅၀း၁၄, ၁၅).

ကကၠၪကဘျၩ့ဂၪ့ခိၪချိၫ့ယီၩ ၦဒၪထဲၩ့ဘၪဘဲၫဆၧရှၤၫဆၧမုၬလအီၪလၧၩ့ ဘၪတၭ ဆၧဒုၭလဖၪ, ဆၧမၩ၁ံၫမၩဆၫလိၬ၁ၭလဖၪ, တခ့ၭဖ၀ၭလၩ့ဆံၭလၩ့ယွါ လဖၪ, လံၩမုလဖုၬဒဲဆၧဂၭဂီၩ့ဂၭစၪ, ဆၧဆၫအၧၩ့လဖၪအၪထၪ့, ဆၧဖံၭဆၧမၩ လအီၪလၧဘၪထံၫခးဖၧၩ့ ဆၧကယုကစူၩလအီၪလၧၩ့ဘၪဒဲဂၭဂီၩ့ဂၭစၪထီး အလူၬယူၭနီၪလီၫ. ဂံၪ့ဒီၪ့ဖိၪ၁ံၪမွဲဂ့ၩ, ၦၡၩကဂၩဎးမွဲဂ့ၩ ဘဲၫၦကဖီၩ့ဖျ့ၭလၧဆၧကၪဆၧဂဲၩဆၧၡၪ့ဆၧနၭနီၪလီၫ. ဆၧကိၭမံၩ့လဂုးခၧၫ့ဘၪလၧၦမုနံၩအထးဖၧၩ့ ယီၩ ပကအၪ့ဎၬထဲၩ့ဆၧဖီၩ့ဖျ့ၭအလးအကၠီၩ့ မွဲဆၧလးနီၪအီၪလမံၩ့လဲၪ.

ဆၧကၪဆၧဂဲၩလဖၪ မၩန့ယူၭၦဆၧ၁ုၪ့အီၪ၁ၭအီၪကိၭမုနံၩမုနၩဒ့ၭနီၪလီၫ. ပဒ့ၪပမါလၧၦကဘၪလိၬ, ၦကဘၪယိဎိၩထၪ့ဖိၪ၁-၁ံၪ, စူၪလးခၪ့ခိၪလၧၦကဘၪ ယိထွ့ၫခိၬထၭလဖၪယီၩ မၩခိ၀ီၩၦ၁ၭဒဲမၩန့ထဲၩ့အခံၫ့ဒဲၦဆၧစီၪဆီၫ့မီၪ့၁ံၪအၪမၬ လီၫ. ပလိၫထဲၩ့ဘၪဆ့ဆၧကီၩ့ဆၧ၁ိၭ, ဆၧအၪ့ဆၧအီၪ, ဒဲၦကအီၪဒုၩအ၁ၭအလး လဖၪနီၪလီၫ...လၧဆၧလီၩလၩ့လၧခိၪလီၩ့ခိၪအထီအိၩဎရံၬစံၭ၀့ၫဒၪ “န၁ံၪအဖါ အီၪလၧမူၭခိၪ၁့ၪယၫလၧအလးအီၪ၀့ၫလီၫ. အ့ၪမွဲအၪ့ဎၬဆိၫယွၩအဘၩ့အမုး ဒဲအဆၧတီၩဆၧလီၩ့ဆံၭ. ဆၧမိဖ့ၪလၫ့န၁ံၪလၧဆၧလဖၪနီၪထီးအလူၬလၧအဖၫ့ခိၪလီၫ” (မၭ၁ုၫ ၆း၃၂, ၃၃).

လၧပဘၪကျ့ၭစၨၭအီၪမၧၫ့အထီဘိၩ့နဲၪ့ယီၩ ၦကဘၪဒိၭနဲၩ့ယူၭပ၁ၭလၧယွၩ နၭနဲၪ့အခံၫ့အခၫအဂူၫဂၩဒံၭနီၪလီၫ. ဘဲၫပမၩဘဲၫနီၪကန့အဂး ပကဘၪလီၩ့ဖိၬထွ့ၫ ထဲၩ့လံၬဆံၫ့ဎံၪအ၁နိၫအီၪ၀့ၫဒၪအၪမၬလီၫ.