---
title:  စယုဒၭအ၁ၭ
date:   28/02/2023
---

စယုဒၭအံၭစကၫရအၧၭအဂဲးယီၩ မွဲလၩ့၁ၭအုၭဒိၪမၬလီၫ. အ၀့ၫအခွ့ၩ အယၫအီၪ၀့ၫဒၪဘဲၫအမံၩ့ကအီၪထးဘဲၫဎရံၬအထံၩအဖျဲ ၁၁ ဂၩအ၁ိၭနီၪလီၫ.  အ၀့ၫန့ဘၪအခွ့ၩအယၫ ဘဲၫကအၪ့ဎၬထဲၩ့ဆၧမၧၫ့အဆိၩအကၠၪလၧကဆါ အအီၪနီၪလီၫ. ၦလၧလဒိၭန့ဘၪဆၧအဆၧၫ့အထီ ဘဲၫစယုဒၭဒိၭန့ဘၪလဖၪယီၩ လါနၫ့ဂ့ၩ ကထီၩ့ထဲၩ့လၧဆၧထိးထဲၩ့တၩ့ထဲၩ့အီၪ၀့ၫဒၪအၪမၬနီၪ ပ၁့ၪယၫထဲၩ့ ဘၪနီၪလီၫ. စယုဒၭလဂၩယီၩရွံထဲၩ့ဆၧဂၭဂီၩ့အဖၧၩ့၁ၭနီၪလီၫ.

မွဲဘၪနီၪလဲၪ, ဆၧစံၭဆၧၫ့အီၪ၀့ၫဒၪ အီၪ၀့ၫဒၪလမီၪလီၫ. “ဆၧလီၫ့ကီၩ့ ၁ၭကွံၩဆၧ” နီၪလီၫ. အ၀့ၫလီၩ့လၩ့ထဲၩ့အ၁ၭအကၠီၩ့ ဘၪဆၧၫ့ယၫထဲၩ့ဆၧဂၭဂီၩ့ ဂၭစၪနီၪလီၫ. 

`ဖီထဲၩ့ (ယီဟၫ့ ၁၂း၁-၈). လၧဆၧအၪ့ဆၧအီၪဆၧအဘိၩ့ဘၭနီၪ နးမၫရံၫ မွဲမၩဆၧနီၪလမံၩ့လၧအထုၭန့ၦကိၭဂၩအ၁ၭနီၪလဲၪ. စယုဒၭစံၭဆၧၫ့ထဲၩ့နးမၫရံၫ အဆၧမၩယီၩဘဲၫ၁့ၪလဲၪ. ယ့ၫရှူၬစံၭဆၧၫ့ဆၧဘဲၫ၁့ၪလဲၪ.`

ဆၧထိးထဲၩ့တၩ့ထဲၩ့ကဆါစံၭဆၧၫ့ထဲၩ့စယုဒၭအဆၧလီၫ့ကီၩ့၁ၭကွံၩဆၧယီၩ ဂီၩ့တၭ စယုဒၭစဲၪ့ထၪ့ခွံၬလၧဆၧအၪ့လၩ့ဎိၭဆၧအလးဂီၩ့ လ့ၩထဲၩ့လၧဎရံၬ    အဒုၪအဒၩ, ၦလုဆၧအခိၪ၁ံၪအအီၪတၭ, ချဲၩ့လၩ့ဎိၭဆၧဘဲၫကအၪ့ဆၫလၩ့ထဲၩ့ အ၀့ၫအကဆါအဂးနီၪလီၫ. အ၀့ၫအၪ့ဆၫလၩ့အကဆါလၧအဎွ့ၩၡၩနဲၪ့နးမၫရံၫ အဆၧဖ့ၪလၫ့မၩဘိၪ့ထဲၩ့ယ့ၫရှူၬယီၩဒံၭနီၪလီၫ. (မၭ၁ုၫ ၂၆း၁၄-၁၆).

စယုဒၭကဲၪထဲၩ့ဘဲၫ၁့ၪလဲၪ. အ၀့ၫန့ဘၪထဲၩ့အခွ့ၩအယၫ, အဆၧၫ့အထီ ဘဲၫကဖိၬထဲၩ့ယ့ၫရှူၬအခဲၫ့လါနၫ့ဂ့ၩ မွဲဘၪနီၪအ၀့ၫမၩထဲၩ့ဆၧအၧၩ့ဆၧ၁ၫ့ဘဲၫနီၪ အ၁ိၭနီၪလဲၪ. အဲၫလၧၫ့ဝှဲၭကွ့ၭ “စယုဒၭအဲၪထဲၩ့ကဆါဒဲအဲၪဒိၭလီၩ့ဖိၬထွ့ၫ၀့ၫဒၪနီၪလီၫ. လၧအ၀့ၫအ၁ၭခံဖၧၩ့၁့ၪယၫထဲၩ့၀့ၫဒၪကဘၪအၪ့လဲၩထၪ့ထဲၩ့ အတခ့ၭဖ၀ၭဒဲဆၧအီၪမၧၫ့အီၪဂဲၩနီၪလီၫ. အ၀့ၫယိလါထဲၩ့ဆၧလဖၪနီၪ ကကဲၪထၪ့ဒၪ၀့ၫအ၁ၭ အ့ၪမွဲအ၀့ၫဖိၬယ့ၫရှူၬအခဲၫ့နီၪလီၫ. ဆၧထိးထဲၩ့တၩ့ထဲၩ့ကဆါယီၩ ဆ့ဖ့ၪလၫ့၀့ၫဒၪအလးလၧအ၀့ၫအထံၩအဖျဲအကျၩနီၪလီၫ. ဘဲၫကမၩထဲၩ့ဆၧ၁ၭ ထိၭအပရၧၫ့အဆၧမၩအဂး ကဆါနဲၩထဲၩ့အ၀့ၫဒဲ ဖ့ၪလၫ့အ၀့ၫအခွ့ၩအယၫနီၪလီၫ. ကဆါဖ့ၪလၫ့အ၀့ၫအစီၩ့အမၩ့လၧကမၩဘျၪထဲၩ့ၦအစူၭအဆၫလဖၪ, ကနၫ့ စဲၪ့ထၪ့ခွံၬဆၧနၪလဖၪအဂးနီၪလီၫ. လါနၫ့ဂ့ၩ စယုဒၭဖ့ၪလၫ့အ၁ၭလၧဎရံၬထီးအလူၬအ့ၬ.” The Desire of Ages, p. 716.
အထုၬနီၪ ၦဆၧဂဲးဆါဘၭဆါအီၪ၀့ၫဒၪကိၭဂၩဒ့ၭလါနၫ့ဂ့ၩ အ့ၪမွဲၦဖ့ၪလၫ့ လၧယွၩအစူၪဖၧၩ့လူၬလူၬဆံၫ့ဆံၫ့တၭ, လၧယွၩအစီၩ့အမၩ့အဖၧၩ့ ၦမၩနၧၩ့ထဲၩ့ ၦဆၧဒဲၩဘၭကန့၀့ၫဒၪနီၪလီၫ. စယုဒၭအဆၧဒဲၩဘၭ မွဲဆၧလီၫ့ကီၩ့၁ၭကွံၩဆၧယီၩ အ၀့ၫမၩနၧၩ့ခွံၬခၫ့ဖျီၫ့လၧယ့ၫရှူၬအဆၧမၩဆၧၩ့န့၁့ၪလါနၫ့ဂ့ၩ အ၀့ၫလဖ့ၪလၫ့ ဘၪအ၁ၭလူၬလူၬဆံၫ့ဆံၫ့အကၠီၩ့ အထုၬနီၪဆၧဒဲၩဘၭအ၁ၭကွံၩဆၧယီၩ မၩနၧၩ့ခွံၬ အ၀့ၫဒဲ အ၀့ၫအ၁ၭမၧၫ့ဘၪဂၭဂီၩ့ခွံၬပျီၩပျီၩဒၪနီၪလီၫ. 

ၦၡၩလၧၦ၁ိၭၦကျၩလဖၪယီၩ ဘၪဒုၭဆၧၫ့ယၫထဲၩ့ဆၧလီၫ့ကီၩ့၁ၭကွံၩဆၧကမံၩ့လမွဲဘၪအၪမံၩ့အၪမၠိၩ့ အီၪ၀့ၫဒၪလနၩ့နၩ့ဧၪ. အ၀့ၫအ့ၪမွဲ၁ၭကွံၩထဲၩ့ကျိၪစ့ၩ တၭ, ဆၧ၁ၭကွံၩနီၪက၁ိၫ့ထဲၩ့အ၀့ၫလၧဆၧအၪ့ဂူၪအၪ့ဘျၪဆၧ, (ယီဟၫ့ ၁၂း၆). စယုဒၭအဆၧ၁ၭကွံၩယီၩ ၁ိၫ့ထဲၩ့အ၀့ၫထီးအၪ့ဆၫလၩ့ခွံၬဎရံၬလၧဒုၪဒၩအစူၪဖၧၩ့ နီၪလီၫ.

ဆၧမၩလိၪလၩ့၁ၭမဲၪလၧပဂး အီၪ၀့ၫဒၪဘၪဆဲၫ့လၧဆၧလီၫ့ကီၩ့၁ၭကွံၩဆၧယီၩမွဲဘဲၫ၁့ၪလဲၪ. မွဲဆၧၡၩခိၬ, ဆၧဆံၭခိၭဖိၪလါနၫ့ဂ့ၩ, ၦ၁ၭအဆၧလိၫဘၪလဖၪ ယီၩ ၁ိၫ့ထဲၩ့ပၧၩလၧဆၧဂၭဂီၩ့ဂၭစၪဒဲၦကဘၪထိးစၪထဲၩ့ဆၧမၧၫ့အဆိၩအကၠၪ၁့ၪ၀့ၫဒၪနီၪလီၫ.