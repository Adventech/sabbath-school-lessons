---
title:  မၩလိၪအၪထၪ့အဂး
date:   03/03/2023
---

လၧအ၀့ၫ၁ံၪမၩနၧၩ့၀ံးယ့ၫရခိၫဂီၩ့အလးခဲၫ့နီၪ ၦလၧအဂဲၫထဲၩ့ဆိၬန့ထဲၩ့ စ့ၩ၁ံၪထီၫ့၁ံၪနီၪ မွဲ၀့ၫဒၪအၫခၫ့လဂၩဒၪလီၫအ့ၬ. ယီရှူၫအ့ၫအၪ့မၧၫ့ထဲၩ့ၦၡၩ၁ံၪ ဂဲၫထဲၩ့ဆိၬန့စ့ၩ၁ံၪ, ထီၫ့၁ံၪ, ခွၭ၁ံၪ, ဒဲထီၫ့ဘၩ့၁ံၪ, ထၭ၁ံၪလၧကဆါယွၩအဆၧအီၪက့ၪကီၪ့ဆၧအလးနီၪလီၫ” (ယီရှူၫအ့ၫ ၆း၁၉, ၂၄). ဆၧဂူၫဂၩထီးအလူၬနီၪ ကဘၪဒုၭထၪ့လၧမ့ၪနီၪလီၫ. လါနၫ့ဂ့ၩအၫခၫ့လဂၩနီၪ မွဲဒၪၦလဂၩလၧအမၩန့ ၁ူၪထၭဆၧလၧအ၀့ၫဒၪအဂးနီၪလီၫ. “ၦၡၩအၪလၧအခွးလဖၪအခွးအကျၩ, လၧကဆါယွၩစ့ၩရၫ့တီၩဆၧအဘိၩ့ဘၭနီၪ ၦလဂၩလၧအဒူၩ၀့ၫကခၫ့ဂၬထဲၩ့ ယွၩအဆၧမၪလူၬအီၪ၀့ၫဒၪလဂၩနီၪလီၫ. အၫခၫ့အဆၧလီၫ့ကီၩ့၁ၭကွံၩဆၧယီၩ မွဲ၀့ၫဒၪဆဲၫ့ဖၭထီၫလၧအဎွ့ၩဒိၪ၀့ၫဒၪလၧၡဲနၫ, အကၠီၩ့နီၪတၭ အ၀့ၫဘၪဆၧၫ့ယၫ ထဲၩ့ဆၧ၁ံၫနီၪလီၫ. ဆၧဒဲၩဘၭလမံၩ့နီၪ၁ိၫ့ထဲၩ့ပၧၩလၧအဂူၫဂၩလမံၩ့လကၭ ဒံၭဘၪအ၀့ၫအဆၧမၪယီၩ မွဲအအၪ့ဂူၪထမျၭထဲၩ့ယွၩအဆၧ၁-ဆိၫလၧကၫနအၫ့ အဖၧၩ့ယီၩနီၪလီၫ. Ellen G. White, Patriarchs and Prophets, p. 496.

လၧစပီလူၫအဆၧကွ့ၭဖ့ၪထုၪ့၁ၭပၧၩမုနံၩခဲၫ့ထုၬဆၧမၩနဲၪ့လဖၪအဖၧၩ့နီၪ အခၪ့ထံၭနံၫမံၩ့နီၪ မွဲအဘၪဆဲၫ့၀့ၫဒၪလၧၦဆၧအီၪက့ၪ၁ုၪ့အီၪက့ၪ၁ၭလၧကျိၪ၁ံၪစ့ၩ၁ံၪအဖၫ့ခိၪနီၪလီၫ. “အ့ၪမွဲ၁့ၪယၫဆၧယီၩလမံၩ့, လၧမုနံၩအခဲၫ့ထုၬလဖၪအဖၧၩ့နီၪ အဆၧၫ့အထီလၧအကၪအဂဲၩမိဘၪ၀့ၫလီၫ. အဂဲးဘဲၫယီၩၦၡၩ၁ံၪမွဲၦအဲၪလၩ့အ၁ၭဒၪ၀့ၫ, ၦလီၫ့ကီၩ့စ့ၩ. . .” (၂ထံမ၁ံၫ ၃း၁, ၂). ဆၧအဲၪလၩ့၁ၭဒဲဆၧလီၫ့ကီၩ့စ့ၩ (ဆၧ၁ၭကွံၩဆၧ) ယီၩ ကဲၪထၪ့မုနံၩခဲၫ့ထုၬဆၧမၩနဲၪ့ လဖၪနီၪလီၫ.