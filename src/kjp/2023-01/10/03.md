---
title:  နထဲၩ့ဆိၬန့နစူၪလးခၪ့ခိၪလန့ဘၪလီၫ
date:   06/03/2023
---

ၦၡၩလဂၩအၪ့စၪ့ထဲၩ့ Billy Graham, ဆၧလၧအမၩထီၫမံၫထီၫမၪအ၀့ၫ န့လၧအ၀့ၫအ၁ၭမၧၫ့ဖၧၩ့နီၪ မွဲဆၧနီၪလမံၩ့လဲၪနီၪလီၫ. (Billy Graham) အ၁ၭ အီၪ၀့ၫ ၆၀ အဖၧၩ့ယူၭနီၪလီၫ. Graham စံၭဆၧၫ့ထဲၩ့အ၀့ၫ “၁ၭမၧၫ့ဆၧၫ့ထီ အဖၨၪ” ဆၧနီၪမွဲ၀့ၫဒၪ ၦ၁ၭမၧၫ့မုနံၩလဖၪယီၩလူၬခွံၬချဲၫ့နၭမၬလီၫ.

`လံၬဆံၫ့ဎံၪအဆၧၫ့လဖၪယီၩ ၁ီၪ့၁ၫ့ထဲၩ့ပၧၩဘၪဆဲၫ့လၧ၁ၭမၧၫ့အဂဲးဘဲၫ ၁့ၪလဲၪ. အၪ့အူၭ ၄၉း၁၇;  ၁ထံမ၁ံၫ ၆း၆, ၇;  အၪ့အူၭ ၃၉း၁၁;  ယ့မံၭ ၄း၁၄;  လီၩလၩ့ ၂း၁၈-၂၂.`

ၦ၁ၭမၧၫ့ယီၩလ့ၩဖီၩ့ခွံၬချဲၫ့မၬလကၭဒံၭဘၪ အ့ၪမွဲပ၁ံၫတၭ ပထဲၩ့မၩန့ဆၧလၧ ၦဂးလန့ဘၪနးမံၩ့ဘၪလီၫ. (ၦတခ့ၭဖ၀ၭအဂဲးနီၪဘိၭ မွဲဆၧဂဲးအဂူၫဂၩလမံၩ့) “အဂဲးဘဲၫယီၩထီးအ၁ံၫတၭ, မွဲအထဲၩ့ဆိၬဆၧန့နးမံၩ့အ့ၬ” (အၪ့အူၭ ၄၉း၁၇). အ၀့ၫ၁ံၪဘၪအီၪက့ၪထးထီးအလူၬ လၧၦဂူၫဂၩအဂးနီၪလီၫ.

ၦလနၩ့နၩ့ကျ့ၭစၨၭဖံၭမၩဆီၪ့ဆီၪ့လ့ၬ ဒဲအီၪက့ၪကီၪ့ထဲၩ့စူၪလးခၪ့ခိၪအၪမၬ လါနၫ့ဂ့ၩ ထီးအ၀့ၫ၁ံၪ၁ံၫခွံၬတၭ, ဆၧလဖၪနီၪကကဲၪဘဲၫ၁့ၪလဲၪနီၪ မွဲဆၧ အရ့ၩဒိၪလမံၩ့လၧ နကဘၪစီၪဆီၫ့မီၪ့ထဲၩ့ချုၭနလ၁ံၫဒံၭဘၪနီၪလီၫ.

ၦလၧအလၧၫ့ဎွ့ၩလၧစူၪလးခၪ့ခိၪလဖၪ အၪမွဲဂ့ၩ, ၡၩမွဲဂ့ၩ အ၀့ၫ၁ံၪကဘၪ ဎိၭဒီၪ၀့ၫဒၪလၧကဆါယွၩအဆၧဘၪအ၁ၭ လၧဆၧထုၪ့၁ုၪ့ထုၪ့၁ၭအဖၧၩ့နီၪလီၫ. အ့ၪမွဲနလဎိၭဒီၪထၭဂ့ၩဂ့ၩဘၪဘၪတၭ နစူၪလးခၪ့ခိၪလဖၪကကဲၪထၪ့ဆၧပျီၩပျီၩ ဒဲအခိးအတၩလအီၪဘၪလၧၦဂူၫဂၩအဂးနီၪလီၫ. လကၭဒံၭဘၪဆၧအီၪကီၪ့အဂး မွဲအခိးအတၩကအီၪနးမံၩ့အ့ၬ. နစူၪလးခၪ့ခိၪလဖၪ အ့ၪမွဲနအဲၪဒိၭဖ့ၪလၫ့ဆၧအီၪ ကီၪ့မွဲဂ့ၩ, ၦဂူၫဂၩမွဲဂ့ၩ နကဘၪဎိၭထံၫဎိၭဒီၪဂ့ၩဂ့ၩဘၪဘၪ ချုၭနလလ့ၩဖီၩ့ခွံၬဒံၭဘၪနီၪလီၫ.

အ့ၪမွဲပ၁့ၪယၫထဲၩ့ ယွၩပၨၩ့ဆၧထီးအလူၬတၭ (အၪ့အူၭ ၂၄း၁) ဘဲၫၦဒိၭန့ ထဲၩ့ဘၪယွၩအခိးအတၩ လၧအဖ့ၪလၫ့ထၭအ့ၪပၧၩလဖၪနီၪတၭ, ၦကြၨၭဖ့ၪဆၧၫ့ ထဲၩ့အ၀့ၫလၧ, အ၀့ၫဖ့ၪထၭပၧၩလဖၪနီၪလီၫ. ဒဲလနၩ့နၩ့ပကဘၪဖ့ၪထဲၩ့ၦလၧ ၦအဲၪလဖၪနီၪလီၫ.

ဆၧ၁ံၫနီၪဂဲၫ၀့ၫထီၩ့၁့ၪကိၭအဆၧၫ့အထီဒ့ၭအကၠီၩ့ လၧပလယိလါထဲၩ့ဘၪ လါနၫ့ ဂဲၫလၧၦအီၪန့၁့ၪနီၪလီၫ. အ့ၪမွဲန၁ံၫမုလနံၩယီၩတၭ ၦလၧအီၪထး နလးခဲၫ့, ၦလၧနအဲၪလဖၪ ကကဲၪဘဲၫ၁့ၪလဲၪ. နစူၪလးနခၪ့ခိၪလဖၪဆ့ကကဲၪဘဲၫ၁့ၪလဲၪ. လၧနဆၧဘၪအ၁ၭအဖၧၩ့ ကဘၪဆၧအၪ့နၩ့ဖၭ၀့ၫဧၪ.