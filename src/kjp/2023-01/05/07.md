---
title:  မၩလိၪအၪထၪ့အဂး
date:   03/02/2023
---

ဆၧမၩထုၬခွံၬဒ့ၪမါအဂဲးမိၡါ၁ၧၫ့ထံၪ (၁ၧၫ့ဆၫ့) နီၪ ပဒၪဘၪလၧ Ellen G. White အဆၧကွ့ၭဖၧၩ့နီၪလီၫ. အဆၧထုၭဖျီၪထၪ့လၩ့ဆၫ့အီၪထီးနီၪဆ့လီၫ.

“အီၪက့ၪလၩ့န၁ၭလၧဘဲၫ၁ိၭနလမၩအၪထၪ့ဘၪဒ့ၪမါအဂူၫဂၩနးမံၩ့လဂ့ၩ နီၪဆံၭ. အီၪပဲၩခွံၬန၁ၭလၧဆၧအၪမံၩ့လဖၪ ထီးနလၩ့ဘၪလၧဒ့ၪမါအဖၧၩ့လဂ့ၩ ဆံၭ. ဆၧအီၪမၧၫ့လၧဒ့ၪမါအဖၧၩ့နီၪ မွဲဆၧဆိၪအၧၩ့လၧနဂးလီၫ. ဂၭဎ့ၭဆၧနီၪ ဘဲၫ၁ိၭနမိစဲၪ့ဖီၩ့လၧဆၧဆၫအၧၩ့နီၪဆံၭ.

“မၩဆၧအုၩ့လၩ့အဂုးအခၧၫ့လၧယွၩ လၧအဆၧဆိၪဂ့ၩဖၧၩ့ နမိဖ့ၪလၫ့ထဲၩ့ နဒ့ၪနမါထီးဘၪအၪ့ဘၪအီၩကၪဂဲၩဒၪလ့ၬနီၪ, မၩန့ထဲၩ့လီးအ၁ၫ့လၧၦဂူၫဂၩအီၪ နးဂၩလဂ့ၩ, . . . ထီး၁ၭဆံၭ (၁ၭပ့ၫ) လၩ့န၁ၭလဂ့ၩ, ၁ၭဂၭဂီၩ့ဒဲခ့ၬကဒၩခွံၬန၁ၭ လဂ့ၩ. ခွံၬၡိၭခွံၬနဆၧလီၫ့ကီၩ့၁ၭကွံၩဆၧဒဲဆၧဒိၭန့ဆၧမုၬဆၧလၩ, အီၪက့ၪထး ခွံၬနဆၧအွံၪဆၧဆၧၫ့, စူၭကီၪ့ထဲၩ့နစ့ၩဘံၪ့ဖိၪလဖၪ ဒဲဖ့ၪလၫ့ထဲၩ့နဒ့ၪနမါလဖၪ လါဆံၭ. 

“မၩဆၧနီၪဒံၩ့ဖျဲၪနဲၪ့နမၩန့နီၪဆံၭ. ထီးနကဲၪထၪ့ထဲၩ့ၦလၧအဖီၩ့ဖျ့ၭလၧ    ဒ့ၪမါလဖၧၫ့, ထီးအၪ့လီးထဲၩ့ဆၧလၧၦနးဂၩအအီၪလၧၩ့လဂ့ၩ, နမိမၩန့ဘၪဆၧမၩနၧၩ့ဖၭဒိၪလီၫ.” Counsels on Stewardship, p. 257.

အ့ၪနမိဒိၭန့ဘၪအၪထၪ့ဆၧဖ့ၪကိၪ့နီၪ, မၩခွါဆၧလဖၪယီၩဆံၭ. 

ဒုၭအီၪထၪ့ကျိၪစ့ၩအဖျီၩ့လၩ့ထံး (Establish a budget)- အီၪက့ၪဆၧကွ့ၭနဲၪ့နကျိၪစ့ၩအနုၬလၩ့ဒဲအစဲၪ့ထၪ့ထီးလူၬအဆရၫ့§နအၪ့ဎွ့ၩဆၧလၧ၁ၧၫ့လၩ (လၩ၁ၧၫ့ဘံၪ့) အထးဖၧၩ့ဆံၭ. ၦအၪဂၩ၁့ၪယၫဘၪ၀့ၫလၧအဆၧဆိၫ့ကၩကျိၪစ့ၩ လၧလကြၨၭထိးလူၬဘၪအလးအၪမၬလီၫ.

မၩဂၭဂီၩ့ခွံၬလံၬဆၧထိး၁ၭမိအၪ့လီးန့ကျိၪစ့ၩ (Destroy credit cards)- လံၬဆၧထိး၁ၭ (Destroy credit cards) လဖၪနီၪ မွဲဆၧမၩထၪ့ဒ့ၪမါအလးလမံၩ့လီၫ. ပမၩန့ဘၪယီၫယီၫလ့ၬဂီၩ့ ပဘၪဖ့ၪလၫ့ထဲၩ့ကၪကၪလ့ၬနီၪလီၫ. အ့ၪနဒၪဘၪလၧ နလဖ့ၪလၫ့ထဲၩ့ဆၧထီးအလူၬ လၧလၩလဘံၪ့အထးဖၧၩ့လန့ဘၪနီၪ, (အ့ၪလမွဲ) နမိ၁ိၩ့အ၀့ၫလၧနမိအၪ့ဎွ့ၩန့ဆၧလၧ နလအၪ့ဘၪဒံၭဘၪနီၪ, မၩဂၭဂီၩ့ခွံၬဆၧထိး အ၁ၭ (card) နီၪ လၧလချုၭအ၀့ၫလမၩဂၭဂီၩ့ဒံၭဘၪနၧၩ ဒဲနဂံၪ့ဒီၪ့အခၫနီၪဆံၭ.

အီၪက့ၪထၪ့နဆိၫ့ကၩဆၧ (ဆၧ၁ိၩ့) အဆၧထိၪဆၧတွၭလဖၪ (Begin economic measures) ဘၪလဖၧၫ့ဖၧၫ့နီၪ, ဆၧလၧပအၪ့ဎွ့ၩဆၧအဆံၭ (အပ့ၫ) အၡၩဖၧၩ့ ပစူၭကီၪ့ဘၪဆၧအဘျဲၪၡၩခိၭဖိၪလဖၪဆံၭအၪလဲၪနီၪ ပ၁့ၪယၫအီၪက့ၪ ထုၪ့၁ၭအ့ၬ. ဆၧအထိၪအဎၩ့အဆံၭအၡၩဖိၪနီၪ ၀ံဎုၬအၪထၪ့ဖျဲၪဖျဲၪလ့ၬလီၫ.