---
title:  ဆၧမၩဘၪထွ့ၫလၧဒ့ၪမါ
date:   28/01/2023
---

### ဖီလနွ့ၫယီၩအဂးဆၧမၩလိၪ.
၅မိ ၂၈း၁, ၂, ၁၂;  မၭ ၆း၂၄;  ၁ယီ ၂း၁၅;  ဒီၩ့ ၂၂း၇;  ဒီၩ့ ၆း၁-၅;  ၅မိ ၁၅း၁-၅.

> <p>၁နိၫထီၫ့</p>
> “ၦ၁ထံၫပၧၩ့ဘၪၦၡၪ့ဖိၪယၬဖိၪး  ဒဲၦလၧအအၪ့လီးဆၧနီၪ ကဲၪထၪ့ စ့ၩကဆါအဎီးလီၫ” (ဒီၩ့လၩ့ ၂၂း၇).

ၦထုၭထၪ့ “ဒ့ၪမါ” အခီၫပယီၫလမံၩ့နီၪစံၭ၀့ၫ “အီၪမၧၫ့လနံၩယီၩလၧနမိ မၩန့ဘၪဆၧလၧယၫခီၫအဂး” နီၪလီၫ. မုဆၫလနံၩယီၩ ဒ့ၪမါနီၪ မိမၩအ၁ၭ ဘဲၫ၁ိၭဆၧအီၪမၧၫ့အီၪဂဲၩအဖၧၩ့၁ၭလီၫ, လါနၫ့ဂ့ၩဆၧမၩအ၁ၭနီၪ ကြၨၭကဲၪထၪ့ လၧၦဎရံၬဖိၪ၁ံၪအဂးအ့ၬ. လံၬဆံၫ့ဎံၪနီၪ ဖ့ၪဂဲးဖ့ၪဘၭပၧၩလၧဘၪအီၪလၧ         ဒ့ၪမါနီၪအ့ၬ. လံၬဆံၫ့ဎံၪလီၩဖျီၪထၪ့၀့ၫအၡၩထုၬ ၂၆ ထံၪလၧဒ့ၪမါနီၪ မွဲဆၧ လဂ့ၩဘၪလီၫ. လံၬဆံၫ့ဎံၪစံၭ၀့ၫဆၧအၪ့လီးထီးစ့ၩနီၪ မွဲဆၧဒဲၩဘၭအ့ၬ, လါနၫ့ဂ့ၩ စံၭ၀့ၫလၧ အကဲၪထၪ့န့ဆၧဖိၬထွ့ၫလဂ့ၩဘၪ လၧယၫခီၫအီၪ၁့ၪနီၪလီၫ. ထီးပဆီၫ့မီၪ့ဆၧလၧကျိၪစ့ၩအဆၧဘၪထွ့ၫနီၪ, စပီလူၫဖ့ၪကိၪ့၀့ၫဘဲၫယီၩး  “မၩအ၁ၭဘဲၫနီၪတၭ, လိၭထဲၩ့န၁ံၪအဒ့ၪအမါ လၧၦၡၩကိၭအဂၩဒ့ၭဘီၪ. ၦလၧ အကြၨၭဒိၭန့အခီၫ့နီၪ ဖ့ၪလၫ့အ၀့ၫဆံၭ. ၦလၧအကြၨၭဒိၭန့အကီၭနီၪ ဖ့ၪလၫ့ အ၀့ၫဆံၭ. ၦလၧၦကြၨၭ၁ၭမဲၪနီၪ, ၁ၭမဲၪအ၀့ၫဆံၭ. ၦလၧၦကြၨၭယူၭယၪ၀့ၫနီၪ ယူၭယၪ့အ၀့ၫနီၪဆံၭ. အ့ၪလမွဲဘၪဆၧအဲၪလိၬကွံၩလိၬန၁ံၪအ၁ၭနီၪ, ထီးအီၪ လၧန၁ံၪအဒ့ၪအမါနးမံၩ့လဂ့ၩ..” (ရိမၫ ၁၃း၇, ၈).

ဘၪမွဲနီၪဒ့ၪမါ၁ံၪယီၩ ကဲၪထၪ့ဆၧကၪဆၧဂဲၩလၧၦကိၭဂၩ, လၧဆၧဖံၭဆၧမၩခီၩ့ပနံၫဖၧၩ့, ဒဲလၧၦဒိၪၦမုလဖၪအဂးနီၪလဲၪ. လၧဆၧလးဆၧကျဲၩ့ကိၭစီၪ့ဒ့ၭ နီၪ အဒ့ၪအမါအီၪ၀့ၫဒၪလၧအအၪဒဲအၡၩနီၪလီၫ. လါနၫ့ဂ့ၩၦအၪဒၪဆၧနီၪ အီၪလၧအဒ့ၪအမါဆုၬဆုၬ, ဒဲလၧအခိးအတၩလအီၪဘၪ၁ံၪလဖၪနီၪဆ့လီၫ.

လနွ့ၫယီၩပမိမၩလိၪၡီၩ့ဆၧဘၪထွ့ၫလၧဒ့ၪမါအဂဲး ဒဲပဘၪမၩလၧဆၧနီၪ ဘဲၫ၁့ၪလဲၪအဂးဆ့လီၫ. ဘၪလါဘၪနဒ့ၪနမါလအီၪဘၪမိ၁့ၪလီၫ, လါနၫ့ဂ့ၩ နအၪ့နၩ့လၩ့နဂံၪ့ဒီၪ့ဖိၪ၁ံၪဒဲနထံၩန၁ိၭ၁ံၪ လၧဆၧဂဲးဆၧဖးယီၩ၁့ၪလီၫ.