---
title:  ဒ့ၪမါအဆၧကၪဆၧဂဲၩ
date:   29/01/2023
---

`ဖီ ၅မိစ့ၭ ၂၈း၁, ၂, ၁၂. ကဆါယွၩအီၪက့ၪထိစိၩဆၧလၧအဖိၪအလံၩ၁ံၪ အဂး လၧအဘၪထွ့ၫလၧဒ့ၪမါနီၪ မွဲဆၧနီၪလဲၪ. မိထၪ့ဘၭလၧအဆၧထိစိၩနီၪ ဘဲၫ၁့ၪလဲၪ. အဆၧဖ့ၪနဲၪယီၩ လၩ့ဆၫ့လိၬ၁ၭလၧပဆၧဆီၫ့မီၪ့လါနၫ့, ပမၩန့ ဆိၫ့ကၩလၧပနၫ့ဆါဒၪ၀့ၫဂးဘိၩ့ယီၩန့ဘဲၫ၁့ၪလဲၪ.`

ဆၧအၪ့ဎၬနၪ၁့ၪလီၩဖျီၪထၪ့၀့ၫဆၧဂဲးမိၡါအီၪ၁ၧၫ့မံၩ့လီၫ. ဆၧထုၭနဲၪဖျီၪ ဆၧထီးယီၩစၭထၪ့ဂုလၧအကဲၪထၪ့အအၪထုၬနီၪလီၫ.

အခၪ့ထံၭလမံၩ့နီၪ မွဲဆၧ၁့ၪယၫနၪ၁့ၪလအီၪဘၪနီၪလီၫ. ၦၡၩအၪဂၩ, ၦ၁့ၪလံၬ၁့ၪလဲဖိၪဒၪလ့ၬ, ဆၧ၁့ၪယၫနၪ၁့ၪဘၪထွ့ၫကျိၪစ့ၩအဂဲးလအီၪဘၪလီၫ. ၦလ၁့ၪယၫဘၪလံၬဆံၫ့ဎံၪအဆၧကွ့ၭနီၪနးဆိၭဘၪ ဒဲလနၪ၁့ၪၦဂၪ့ခိၪဖိၪအလ့ၩ အထဲၩ့ဘၪထွ့ၫကျိၪစ့ၩဘၪနီၪဆ့လီၫ. လါနၫ့ဂ့ၩဆၧမုလါအီၪဒံၭလီၫ. ဆၧမၩလိၪ ယီၩအီၪက့ၪတဲၩ့၀ဲၩဖၧၩ့၁ၭလၧပဂး ဘဲၫ၁ိၭပမိဆိၫ့ကၩဘၪဘဲၫ၁့ၪလဲၪအဂးလီၫ. 

နံၫမံၩ့လမံၩ့နီၪ မွဲဒၪဆၧ၁ၭကွံၩဆၧဒဲဆၧအဲၪလၩ့ဒၪပ၁ၭလီၫ. ခၫ့ဖျီၫ့လၧ နၫ့ဆါဒၪ၀့ၫအဆၧ၁ၭကွံၩနီၪ, ၦအၪဂၩနီၪ အီၪမၧၫ့ဆိၫ့ကၩဆၧအၪနဲၪ့အဆၧအီၪ လၧအ၀့ၫ၁ံၪနီၪလီၫ. အ၀့ၫ၁ံၪမိ၁ၭမံၫ့ဒၪလၧအ၀့ၫ၁ံၪမၩ၀့ၫန့အဖၧၩ့လီၫအ့ၬ. ၦဘဲၫနီၪ၁ိၭအၪဂၩနီၪ ဆီၫ့မီၪ့၀့ၫဒၪလၧအ၀့ၫ၁ံၪၡၪ့နၭမၬအကၠီၩ့နီၪ ဖ့ၪလၫ့ထဲၩ့  ဆၧဆံၫ့ပိၩ့လပိၩ့လန့ဘၪလီၫ. မွဲဆၧနီၪ, ဆၧမၩအ၁ၭဖိၬထွ့ၫလဖၪ မွဲန့ၫဒၪ အဆၧအီၪမၧၫ့အီၪယဲၩ့ဒဲယွၩအဆၧအုၩ့လၩ့ဆၧမွဲဆၧကိၪ့ဘၪကိၪ့၁့ၪဒဲဆၧဆိၪဂ့ၩ ဆိၪဘွၩနီၪလီၫ (မၪလခဲၫ ၃း၁၀, ၁၁;  မၭ၁ုၫ ၆း၃၃). မွဲလါနၫ့ဂ့ၩ, ဆၧမုလါလၧ ၦဘဲၫနီၪလဖၪ၁ိၭအဂးအီၪ၀့ၫဒံၭဆ့, လါနၫ့ဆၧအီၪလမံၩ့လၧ မိဘၪအၪ့လဲၩထဲၩ့ အ၁ၭၪ ဒဲအီၪထဲၩ့လၧဆၧအီၪမံၫ့၁ုၪ့မံၫ့၁ၭလီၫ.

၁ၧၫ့မံၩ့လမံၩ့နီၪ မွဲနၫ့ဆါဒၪ၀့ၫအဘိၪ့အၧၩ့လၧအဂဲၫဆိၬန့ဒၪ၀့ၫနီၪလီၫ. ဘၪလဘၪအ၀့ၫ၁ံၪဒၪဆၧၫ့ယၫဘၪဆၧစူၭဆၧဆၫဒိၪဒိၪလ့ၬ လၧလဒိၭန့ဘၪ ဆၧထိး၁ၭအီၪတဲၩ့၀ဲၩလၧဆၧအီၪဆီၪ့အီၪချဲၫ့အဂးဘၪနီၪ၁့ၪဆ့လီၫ. ဘၪလဘၪ မၫလမွဲ၀ၩလဂၩဂၩလၧအ၁ိၩ့ကျိၪစ့ၩအစူၪတရှုၫ (သုံး]ဖုန်းကြီး) အကၠီၩ့ ဘၪဆၧခွံၬၡိၬထး၀့ၫလီၫ. န့ဆၧၫအဆၧမၩဘၪထံၭ, မၩဂၭဂီၩ့ခွံၬအဆၧပိၭဆၧလိၬလဖၪ ၁့ၪဆ့လီၫ. အ့ၪလမွဲ, အ၀့ၫဘၪဂဲၫအီၪဖျဲၪထၪ့၀့ၫလၧ ၦၡၪ့ၦယၬဖိၪ၁ံၪအဆၨၩ အဒီၪ့ဖၧၩ့၁့ၪဆ့လီၫ. ဆၧယိလါ, ဆၧမုလါအီၪ၀့ၫဒၪဒံၭလၧအ၀့ၫ၁ံၪအဂးဆ့ လီၫ. ဖၧၩ့၁ၭနီၪကၪဂဲၩလါနၫ့ဂ့ၩ, လ့ၩဖီၩ့ဆၧခိဆၧ၀ီၩနီၪမိ၁့ၪဆ့လီၫ. ဆၧအၪ့ လဲၩ့ထဲၩ့အ၁ၭနီၪ မိဂဲၫထီၩ့၀့ၫခၫ့ဖျီၫ့လၧအထံၩ့အ၁ိၭ ၦဎရံၬဖိၪ၁ံၪအဆၧမၩဆၧၩ့နီၪ လီၫ. ဆၧဖ့ၪကိၪ့လဖၪဒဲဆၧမၩဘိၭမၩဆၧၩ့လၧယွၩအဆၧဆိၪဂ့ၩလဖၪ, ဆၧဖ့ၪနဲၪဆၧကိၪ့ဘၪကိၪ့၁့ၪအဖျီၩ့, မွဲလၧယွၩအဘၩ့အမုးအဆၧမၩနီၪလီၫ.

ထီးအမိမွဲလၧဆၧမၩအ၁ၭလမံၩ့လါလါနီၪ, လၧနၫ့ဆါဒၪ၀့ၫအဆၧမၪဒၪ လ့ၬ, ဒ့ၪမါလဖၪနီၪမိလၩ့ၡၩ့လၩ့ထူၬ၀့ၫ၁့ၪနီၪလီၫ. မွဲလါနၫ့ဘိၩ, ၦအီၪလၧအဒ့ၪအမါလဖၪနီၪ မိဘၪအၪ့လဲၩထဲၩ့ခွံၬအဆၧအီၪမၧၫ့လဖၪ, အဆၧဆိၫ့ကၩ၁ိၩ့ဆၧလဖၪ, ဒဲအဆၧအီၪက့ၪဆိၫဂုဆၧ (priority) လၧအဘၪထွ့ၫလၧကျိၪစ့ၩလဖၪနီၪဆ့လီၫ.

ဖီ ၁ထံမ၁ံၫ ၆း၆-၉. ဆၧလၧၦကိၭဂၩဒ့ၭကြၨၭအီၪက့ၪပၭကၩဆၧနီၪ စပီလူၫလီၩဆၧနီၪလဲၪ. ဆၧချဲၩ့လဖၪနီၪ အခီၫပယီၫအီၪလၧနဂးဆၧနီၪလဲၪ, ဒဲနမိလ့ၩဖိၬထွ့ၫလၧဆၧ၁ီၪ့ဆၧ၁ၫ့နီၪ လၧဖၧၩ့၁ၭဘဲၫ၁့ၪလဲၪ.