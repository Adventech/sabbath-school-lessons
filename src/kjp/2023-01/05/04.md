---
title:  ပဘၪဂၭဎ့ၭဒ့ၪမါနီၪဘဲၫ၁့ၪလဲၪ
date:   31/01/2023
---

`ဖီ ဒီၩ့လၩ့ ၂၂း၇. ပကဲၪထၪ့စ့ၩကဆါအဎီး လၧဆၧ၁့ၪယၫနၪ၁့ၪဆၧနီၪလမံၩ့လဲၪ.`

ဘဲၫ၁ိၭပမိဖီၩ့ဖျ့ၭလၧဆၧမၩကဲၪထၪ့၁ၭလၧပၧၩယီၩအဂး ပမၩဆၧနီၪလမံၩ့ ၁့ၪလဲၪ. အ့ၪနအီၪလၧဒ့ၪမါအဖၧၩ့နီၪ, ဆၧဂဲးမိၡါလၧအဖၫ့လၬလဖၪယီၩ မိမၩဆၧၩ့နၧၩလၧဆၧမၩလၩ့မါခွံၬဒ့ၪမါနီၪ လဆၫ့ဘၪလဆၫ့လီၫ. ဆၧ၁ုၭဆၧကျဲၩ့ မွဲယီၫယီၫဖိၪလီၫ. ဆၧလီၩဖျီၪထၪ့ဆၧအဂဲးမိၡါအီၪ၁ၧၫ့ထံၪလီၫ.

ဆၧလီၩဖျီၪထၪ့ဆၧနီၪ မွဲဆၧအုၩ့လၩ့လမံၩ့လၧယွၩလၧမိအီၪတီၩအီၪလီၩ့ လၧဆၧဖ့ၪလၫ့ထဲၩ့အဆၧဆံၫပိၩ့လပိၩ့ ဒဲဒိၭန့ဘၪဆၧကိၪ့ဘၪကိၪ့၁့ၪဒဲဆၧဆိၪဂ့ၩ အဂးလီၫ. အ၀့ၫအ၁ၭအီၪမိဆိၪဂ့ၩၦလၧအခိၭနၪဖိၬထွ့ၫအခဲၫ့နီၪလီၫ.

၁\. လီၩဖျီၪထၪ့ဆၧလၧအမိမၩပထုၬခွံၬဒ့ၪမါ ဂဲၫအၪထၪ့လၧယၫခီၫလဖၪ နီၪလီၫ. မၩထၪ့ဒ့ၪမါလၧၩ့အ့ၬ. အ့ၪနလအၪ့လီးလၧၩ့ဘၪဆၧနီၪ, နဒ့ၪနမါထၪ့ န့အ့ၬ. 

၂\. မၩဆၧအုၩ့လၩ့ဆၧလၧယွၩ ဘဲၫအဆၧအုၩ့လၩ့အီၪလၩ့အီၪ၀့ၫအ၁ိၭ, နမိဖ့ၪလၫ့ထဲၩ့နဒ့ၪနမါလၧအဆိၫအချဲၫ့လီၫ. ထီးယွၩဆိၪဂ့ၩနၧၩလၧကျိၪစ့ၩနီၪ မၩၡၩလၩ့နဒ့ၪနမါဒဲထီးအၪ့ဎွ့ၩအၪထၪ့ထဲၩ့ဆၧလဂ့ၩ. ဆၧလထံၪယီၩမိမွဲဆၧ အကၧၩ့ဒိၪထုၬလီၫ. ၦအၪဂၩနီၪ အ့ၪမၩန့ထီးစ့ၩလၧဆၧဆီၫ့မီၪ့ဘၪ၀့ၫနီၪ, ၁ိၩ့ခွံၬ ၀့ၫယီၫယီၫလီၫ. အ့ၪနမိမၩလၩ့ၡၩနဒ့ၪနမါနီၪ ထီးမၩဘၪဘဲၫနီၪအ၁ိၭလဂ့ၩ.

၃\. ဆၧလီၩ့ဖိၬထွ့ၫမၩတၡါ. ကွ့ၭလၩ့နဒ့ၪနမါအစရၫ့, စၭထၪ့လၧအဒိၪထုၬ ထီးအဆံၭထုၬလၧအၡၩလၩ့လဆၫ့ဘၪလဆၫ့နီၪဆံၭ. ဂံၪ့ဒီၪ့အၪဒၪဆၧအကျၩ ၦပီၫ့လၩ့ဆၧ (ပစöည်းၠပါင်jခင်း) နီၪအအၪထုၬ, ဒဲနၫ့ဆါအဒ့ၪအမါနီၪ အီၪအၡၩ ထုၬလီၫ. ဖ့ၪလၫ့ထဲၩ့နဒ့ၪနမါလမံၩ့လါလါနီၪ လၧလၩကိၭဘံၪ့ဒ့ၭအထးဖၧၩ့နီၪ ဆံၭ. ထီးနီၪဖ့ၪလၫ့အၪထၪ့နဒ့ၪမါအဂးနီၪ နံၫစၩနီၪဆံၭ. နမိ၁ၭဎွံၫဘၪလၧ နဒၪဘၪနဒ့ၪမါလၩ့ၡၩ၀့ၫဖျဲၪဖျဲၪလ့ၬနီၪလီၫ. လၧနဖ့ၪလၫ့ဂုနဒ့ၪမါအၡၩထုၬဂီၩ့နီၪ နမိ၁့ၪယၫဘၪလၧ နဖ့ၪလၫ့ထဲၩ့ဆၧလၧအအၪနဲၪ့နီၪန့၀့ၫဒၪလီၫ.

ကဆါယွၩနီၪအဲၪဒိၭပအီၪလၧပဒ့ၪမါနးဆိၭအ့ၬ. ထီးနအီၪက့ၪဆၧအုၩ့လၩ့ ဒဲနမၩထွ့ၫတၡါနီၪ, နမိဒၪန့ဘၪယွၩအဆၧဆိၪဂ့ၩလၧ နလဆီၫ့မီၪ့ဘၪလဖၪ ဂဲၫနုၬလၩ့၀့ၫ, ဒဲဒ့ၪမါလၩ့ၡၩ၀့ၫဖျဲၪဖျဲၪလ့ၬလီၫ. ဆၧလီၩ့ဖိၬထွ့ၫဆၧမၩအယီၫ           ၁ၧၫ့ထံၪယီၩ မိဒုၭဖီၩ့ဖျ့ၭနၧၩလၧနဒ့ၪနမါဂ့ၩဂ့ၩဘၪဘၪလီၫ. ဒဲနဖ့ၪလၫ့ဆိၫဆၧလၧယွၩအဂးနီၪဆ့, နမိဒိၭန့ဘၪယွၩအဆၧကိၪ့ဘၪကိၪ့၁့ၪဒဲအဆၧဆိၪဂ့ၩ မွဲလၧ နယိထွ့ၫပၨၩ့ထၬဆၧလၧယွၩအဆၧဖ့ၪလၫ့လၧအနဲၩန့နၧၩနီၪလီၫ.

“န၁ံၪမၩဆၧဖံၭဆၧနီၪ မွဲအထီးဘၪဆဲၫ့လၧဆၧလီၫ့ကီၩ့၁ၭကွံၩဆၧလဂ့ၩ. ထီးဒၪန၁ံၪအဆၧအီၪလဖၪနီၪ, မွဲန၁ံၪ၁ုၪ့မံၫ့၁ၭမံၫ့လၧအနီၪအဂးဆံၭ. အဂဲးဘဲၫယီၩဆၧစံၭ၀့ၫဒၪ, ယလခွံၬၡိၭခွံၬဘၪနၧၩ, ယစဲၪဒၪနၧၩအ့ၬ.” (ဟံဘြုၫ ၁၃း၅). ဆၧဖိၬထွ့ၫဆၧချဲၩ့လဖၪယီၩ မိမၩဆၧၩ့ၦခမျၧးအၪအၪလ့ၬလၧမိဂၭဎ့ၭ မၩထၪ့ဒ့ၪမါလဖၪ၁့ၪ၀့ၫဘဲၫ၁့ၪလဲၪ.