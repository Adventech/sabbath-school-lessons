---
title:  မၩလိၪအၪထၪ့အဂး
date:   24/02/2023
---

“ၦဆၧဖံၭဆၧမၩဒဲၦဆၧထံၫလၩ့ဒီၪလၩ့ဆၧလၧမုဆၫလနံၩယီၩနီၪ န့ကၩ ၀့ၫဒၪလၧၦဆၧအီၪမၧၫ့အီၪဂဲၩၡၩနဲၪ့အထးဖၧၩ့အဂးဒၪနီၪလီၫ. ၁ၭမၧၫ့ကဂဲၫလၧ ယၫအဂး ဆၧတဲၩ့၀ဲၩအီၪနးမံၩ့အ့ၬ. . . နဆၧအီၪမၧၫ့မုဆၫလနံၩယီၩ နမၩဂ့ၩထၪ့, လၧၫ့ထၪ့ဎွ့ၩထၪ့, ကဲၪဒိၪကဲၪမုထၪ့လန့ဘၪတၭ, နစူၭကီၪ့ထဲၩ့နစူၪလးနခၪ့ခိၪလၧမူၭခိၪဘၩ့မုးဖၧၩ့ကန့ဘဲၫ၁့ၪလဲၪ." Ellen G. White, Education, p. 145.

ဆၧဖံၭဆၧမၩထီးအလူၬအဖၫ့လၬနီၪ ဆၧတီၩဆၧလီၩ့အီၪ၀့ၫဒၪ, ဒဲဆၧလ့ၩ ထၪ့လ့ၩထီၫဒဲဆၧမၩနၧၩ့မၩစၪဆၧတၡါၡါနီၪ မွဲဆၧအုၩ့လၩ့ထဲၩ့ယွၩအဆၧပၨၩ့နီၪ လီၫ. ဆၧတဲၩ့ဆၧထီးလူၬအကဆါယီၩ မွဲၦလၧအပၨၩ့ဆၧထီးအလူၬနီၪလီၫ. ၦ၀့ၫဒၪလဖၪယီၩ ၦမွဲဒၪၦယိထွ့ၫခိၭထၭယွၩအဆၧလဖၪနီၪလီၫ. လၧၦဂးဆၧ အီၪ၀့ၫဒၪလမံၩ့နီၪ မွဲယွၩနဲၩပၧၩအကၠီၩ့ ဖ့ၪလၫ့ပၧၩအခွ့ၩအယၫဘဲၫၦကယိထွ့ၫ ခိၭထၭဆၧလဖၪယီၩနီၪလီၫ. ဆၧအီၪလၧပအီၪထီးအလူၬ ၦကဘၪ၁ိၩ့ထဲၩ့ ဘဲၫအ၀့ၫအဆၧဘၪအ၁ၭအ၁ိၭလီၫ. Education, p. 137.

ၦဆီၫ့မီၪ့ဆီၫ့မၬထဲၩ့ၦမူၩဒၩအီၪအကၠီၩ့ ၦကဘၪလုအၪ့လုအီၩၦဂံၪ့ဒီၪ့ လါနၫ့ဂ့ၩ ၦဆၧဖံၭဆၧမၩလဖၪယီၩ ကြၨၭမွဲန့ဒၪအၪ့ဎၬကျိၪစ့ၩလီၫအ့ၬ. ၦမွဲ ဎရံၬဖိၪအကၠီၩ့ ၦတၫလၫ့အီၪဘဲၫၦကမၩထဲၩ့ဎရံၬအဆၧအၪ့မၧၫ့ဖၭဒိၪလၧအ၀့ၫ အထံၩအဖျဲ, အခ့ၫအၡၩထီးအလူၬအဂးယီၩနီၪလီၫ (မၫကၧၭ ၁၆း၁၅). Ellen G. White ကွ့ၭ, "ၦၡၩကိၭဂၩဒ့ၭယီၩ မွဲဘၪဆၧကိၭ၀့ၫဒၪဘဲၫၦလၧကဆိၬန့ဆၧ ၁ၭထိၬအပရၧၫ့အ့ၬ. လါနၫ့ဂ့ၩၦကိၭဂၩဒ့ၭ ၦတၫလၫ့အီၪ၀့ၫဒၪဘဲၫၦကဖ့ၪလၫ့ မၩဆၧၩ့ၦၡၩခၫ့ဖျီၫ့လၧၦဒိၭန့ဘၪယွၩအခိးအတၩလဖၪအဂးနီၪလီၫ. ဆၧမၪလူၬ ယီၩမွဲဖိၪ၁-အဂးမွဲဂ့ၩ, ၦၡၩအဎိၩအဂးမွဲဂ့ၩ, ၦကိၪ့၁့ၪအီၪမွဲဂ့ၩ, ၦကိၪ့၁့ၪလအီၪဘၪမွဲဂ့ၩ, ၁ၭဘၪ့မွဲဂ့ၩ, ၁ၭၡါမွဲဂ့ၩ ဆၧအၪ့မၧၫ့ယီၩယွၩဖ့ၪလၫ့ထၭ၀့ၫဒၪကိၭဂၩဒ့ၭ အဂးနီၪလီၫ. Education, p. 264.

"ၦကဘၪလီၩ့ဖိၬထွ့ၫယွၩအဆၧဎိၭထံၫဎိၭဒီၪ လၧၦ၁ၭမၧၫ့ယီၩအဂး ဘူၭဘူၭထံးထံးနီၪလီၫ. ဘဲၫၦကဖံၭမၩထဲၩ့ဆၧဖံၭဆၧမၩလၧအီၪလၧၦနဲၩ့ၦဎီၩ့ယီၩ လူၬ၁ုၪ့လူၬ၁ၭ, ၦကအုၩ့လၩ့ၦ၁ၭလၧယွၩအဆၧဘၪအ၁ၭ, ၦကယိထဲၩ့ယွၩအဆၧ ဎိၭထံၫဎိၭဒီၪဆၧလၧၦ၁ၭမၧၫ့အဂးလဖၪယီၩ မွဲ၀့ၫဒၪ၁နိၫလဖၪ ဘဲၫၦကမၩန့ ရွံထဲၩ့ဆၧအတီၩအလီၩ့ဒဲဆၧအဂ့ၩထုၬ လၧၦဆၧအီၪမၧၫ့အီၪဂဲၩအဂးနီၪလီၫ... Education, p. 267.