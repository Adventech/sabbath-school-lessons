---
title:  ဆၧဖံၭဆၧမၩအခိးအတၩ
date:   20/02/2023
---

အ့ၪမွဲနလကဲၪဒိၪကဲၪမုဘၪနနၫ့ဆါဒၪန၀့ၫ, လၧန၁ိၫ့ထဲၩ့ကျိၪ၁ံၪစ့ၩ၁ံၪ လဖၪယီၩ အ့ၪမွဲဒၪနမိနဖါဖ့ၪလၫ့နၧၩအကၠီၩ့ နဘၪဖံၭမၩထဲၩ့ၡၪ့ၡၪ့ယၬယၬအ့ၬ အကၠီၩ့တၭ ဆၧနီၪနကစံၭထဲၩ့ယွၩအခိးအတၩဧၪ. ပဖီဒဲဒၪထဲၩ့ဘၪၦဘဲၫနီၪလဖၪ အၪမါဒဲ ထီးအ၀့ၫ၁ံၪဎိၩထၪ့ဒိၪထၪ့တၭ အ၀့ၫ၁ံၪဘၪဆၧၫ့ယၫထဲၩ့ဆၧကၪဆၧဂဲၩ ဆၧၡၪ့ဆၧနၭအၪ့အၪ့လ့ၬလီၫ. အ့ၪမွဲၦလၧအဖ့ၪလၫ့မၩဆၧၩ့နၧၩလအီၪလၧၩ့ ဘၪတၭ နကဘၪဖံၭအၪ့မၩအၪ့ၡၪ့ၡၪ့ယၬယၬနီၪလီၫ. ဆၧနီၪအကၠီၩ့ထီးန၁ၭဘၪ့ အထီ နကြၨၭအၪ့ဎၬဆၧဖံၭဆၧမၩလၧနအဲၪဒိၭမၩဒဲဖ့ၪလၫ့နၧၩဆၧလၧၫ့ဆၧဎွ့ၩ န့လဖၪလမံၩ့မံၩ့နီၪလီၫ. မၩလိၪထဲၩ့ဆၧဖံၭဆၧမၩ, အၪ့ဎၬထဲၩ့ဆၧဖံၭဆၧမၩ, မၩထဲၩ့လၧဆၧခိးဂဲးခိးဘၭအဖၧၩ့နီၪဆံၭ. ဆၧနီၪကဘၪမွဲ၀့ၫဒၪထိနဲၪစိၩလၧ န၁ၭမၧၫ့ဖၧၩ့နီၪလီၫ.

`ဖီ ၁မိစ့ၭ ၂း၁၅ (လီၩလၩ့ ၉း၁၀;  ၂၁့ၭစလနဲကၫ ၃း၈-၁၀) ချုၭဆၧဒဲၩဘၭ လဂဲၫနုၬလၩ့ဒံၭဘၪအထီ စအၫဒၫ့ဒဲနးအံၫအဂး ယွၩအီၪက့ၪထဲၩ့ဆၧဖံၭဆၧမၩ လၧအ၀့ၫဒၪ၁ံၪအဂးနီၪလီၫ. ဆၧနီၪအကၠီၩ့ ၦလဖံၭထၪ့မၩထၪ့ဘၪဆၧနးမံၩ့, လခိးဂဲးခိးဘၭဘၪနးမံၩ့လဖၪ မိဘၪဆိၪအ၀့ၫဒၪဘဲၫ၁့ၪလဲၪ.`

ဆၧဖံၭဆၧမၩနီၪ မွဲဆၧစ့ၩရၫ့စၪ, မွဲဆၧမၩဘၪထံၭဆၫဆၧအဂးအ့ၬ. ဆၧဖံၭဆၧမၩနီၪ မွဲ၀့ၫဒၪဆၧအဂ့ၩလၧၦဂးလီၫ. လၧမူၭခိၪဘၩ့မုးမွဲဂ့ၩ, ဂၪ့ခိၪအ၁ၫ့လၧဆၧဒဲၩဘၭလအီၪလၧၩ့ဘၪအထီလါနၫ့ဂ့ၩ, လၧဆၧ၁ံၫလၧအီၪလၧၩ့ဘၪ, ဆၧဘၪထံၭဘၪနဲၪ့လအီၪလၧၩ့ဘၪအလးလါနၫ့ဂ့ၩ ယွၩ၁့ၪယၫ၀့ၫဒၪ ၦၡၩယီၩ  ကဘၪမၩဆၧဖံၭဆၧမၩနီၪလီၫ.

“စအၫဒၫ့ဘၪဆၧဖ့ၪလၫ့တၫလၫ့ဘဲၫကယိဖိၭထံၫထွ့ၫကျိၭအံဒံၫ့အဂးနီၪ လီၫ. ဆၧတဲၩကဆါ၁့ၪယၫ၀့ၫဒၪ ဆၧဖံၭဆၧမၩလအီၪဘၪ အၫဒၫ့မွဲဆၧ၁ုၪ့ဎွံၫ ၁ၭယီၫကအီၪအ့ၬ. ကျိၭအဆၧဂ့ၩဆၧဘွၩယီၩ မၩမုၬထဲၩ့အ၀့ၫအ၁ၭလါနၫ့ဂ့ၩ   လၧၫ့ဎွ့ၩအ့ၬ. မိၡါခံးဂၩ့လၧယွၩတဲၩ့လၩ့ထၭယီၩ လိၫ၀့ၫဒၪဆၧဂဲၩဆၧ၀ၭဒဲဆၧဖံၭ ဆၧမၩနီၪလီၫ. ၦၡၩယီၩဆၧဖံၭဆၧမၩဒဲဆၧဂဲၩဆၧ၀ၭလအီၪဘၪနီၪ ဆၧမုၬဆၧလၩ လအီၪဘၪနီၪလီၫ. ဆၧနီၪကၠီၩ့တၭ ထီးယွၩတဲၩလၫ့စအၫဒၫ့ဂီၩ့အ၀့ၫဖ့ၪလၫ့ ဆၧဖံၭဆၧမၩဘဲၫစအၫဒၫ့ကမၩအဂးလီၫ. ဆၧစီၩ့စမၩ့လၧၦကဒိၭန့ဘၪအမ့ၬယၫအိၩ မွဲဂ့ၩ, ကနံၩအဂးကနံၩအဂးၦကဘၪဖံၭထၪ့မၩထၪ့လၧၦဆၧအီၪမၧၫ့အီၪဂဲၩအဂး လဖၪထီးလူၬယီၩ အီၪဂဲၫလၫ့၀့ၫဒၪလၧယွၩအလးဆီၩ့ဆီ, ဒဲယွၩအဆၧထံၫလၩ့ ဒီၪလၩ့လဖၪနီၪလီၫ.” Ellen G. White, Our High Calling, p. 223.

ထီးၦၡၩလၩ့ထ့ၭလၧဆၧဒဲၩဘၭအဖၧၩ့လါနၫ့ဂ့ၩ, ဆၧဖံၭဆၧမၩထီးအလူၬ ဆၧဒဲၩဘၭလူဘံၭခွံၬလါနၫ့ဂ့ၩ ယွၩစံၭစအၫဒၫ့ “ဂၪ့ခိၪဘၪဆိၪအၧၩ့လၧနကၠီၩ့ လီၫ. လၧဆၧခိဆၧ၀ီၩအဖၧၩ့ နဘၪမၩကၩလဆိၩဒၪန၁ၭလီၫ” (၁မိစ့ၭ ၃း၁၇). ထီးန့ဖံၭထၬထဲၩ့ဆၧချဲၩ့ “ဂၪ့ခိၪဘၪဆိၪအၧၩ့၀့ၫလၧနကၠီၩ့” နီၪဆံၭ. မွဲဘၪနီၪ   လဲၪ. ၦလၧအလၩ့လၧဆၧဒဲၩဘၭဖၧၩ့လဖၪအဂး ဆၧဖံၭဆၧမၩလိၫ၀့ၫဒၪလၧ အ၀့ၫ၁ံၪအဆၧအီၪမၧၫ့အီၪဂဲၩအဂးနီၪလီၫ.

ဆၧဖံၭဆၧမၩကဲၪထၪ့ ဆၧအခိးအတၩလၧၦဂးက၁့ၪဘဲၫ၁့ၪလဲၪ.