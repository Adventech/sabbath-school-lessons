---
title:  ဆၧဆံၫပိၩ့လပိၩ့အဆၧအုၩ့လၩ့အီၪလၩ့
date:   14/01/2023
---

### ဖီလနွ့ၫယီၩအဂးဆၧမၩလိၪ.
၁မိ ၁၄း၁၈-၂၀;  ခဲၫ ၃း၁၀;  ၅မိ ၁၂း၅-၁၄;  ၃မိ ၂၇း၃၀;  ၁စဎွၩ ၁၇း၉-၁၆;  ၁ကီ ၄း၁, ၂.

> <p>၁နိၫထီၫ့</p>
> “ဂဲၫဆိၬဆၧဆံၫပိၩ့လပိၩ့, ထီးအလူၬလၧဆၧအီၪကီၪ့အဂံၪ့ဖၧၩ့ ဘဲၫ၁ိၭဆၧအၪ့မိအီၪလၧယဂံၪ့ဖၧၩ့ဆံၭ. ယမိ၀ဲထၪ့မူၭခိၪအဆၧဖိး, ဒဲလူၫလၩ့န့န၁ံၪလၧဆၧဆိၪဂ့ၩထီးအလးလထီဘၪ, ယလ၀ဲထၪ့ဘၪလဲၪ နီၪ, မၩခွါယၧၩဆံၭ. ဆၧ၁ုၭမုခမျၧးအယဟိ၀ၩစံၭ၀့ၫဒၪ” (မၪလခဲၫ ၃း၁၀). 

လၧ ၁မိစ့ၭ (၁၄) ဖၧၩ့နီၪ, ပဒၪဘၪစအၫဘြၫ့ ဂဲၫထဲၩ့လၧအဆၧလ့ၩ မၩဖီၩ့ဖျ့ၭထဲၩ့အမၧၩ့ခွၫစလီၭဒဲအဂံၪ့ဒီၪ့ဖိၪ, ဒဲၦဂူၫဂၩလဖၪလၧအဘၪဆၧထဲၩ့ ဆိၬခွံၬ၀့ၫလၧစီဒၧၫ့နီၪလီၫ. လၧဆၧစံၭခိးစံၭတၩဆၧအဖၧၩ့ စီဒၧၫ့အစဎွၩနီၪ ဖ့ၪလၫ့စအၫဘြၫ့ဆၧဖိၪဆၧလံၩ၁ံၪလဖၪ လၧအဂဲၫထဲၩ့ဆိၬ၀့ၫလၧဆၧမၩနၧၩ ဆၧလၧဆၧဒုၭအဖၧၩ့ထီးအလူၬနီၪလီၫ. စအၫဘြၫ့လထိးဆၧၫ့ဘၪဆၧဖ့ၪလၫ့ ဆၧလၧအ၀့ၫလဖၪနီၪ အမ့ၬယၫအ၀့ၫလုထၪ့အဆၧဖ့ၪလၫ့ဆၧဆံၫပိၩ့လပိၩ့လၧ စမ့ၫလခံစဒ့ၭအအီၪနီၪလီၫ.

ထီးစအၫဘြၫ့ဖ့ၪလၫ့ဆၧဆံၫပိၩ့လပိၩ့ဂီၩ့လထံၪဎးနီၪ, ကဆါယွၩစံၭအ၀့ၫ, “စအၫဘြၫ့ဧ့, ထီး၁ၭမဲၪဆၧလဂ့ၩ, ယမွဲထၩ့ဖံၭလဘံၪ့လၧနဂးတၭ, နမိန့ဘၪ နဘိၪ့ဒိၪဒိၪလ့ၬလီၫ” (၁မိ ၁၅း၁). အၡါမၬနီၪ, ကဆါယွၩစံၭစအၫဘြၫ့လၧ “၁ုၪ့ခိ၁ၭ၀ီၩဆၧလဂ့ၩ. ယမွဲဆၧပဒၩ့ဆၧဒဲဆၧဖ့ၪလၫ့မၩဆၧၩ့ဆၧလၧနဂးလီၫ.” ထီးနီၪဂီၩ့, လၧယၫခီၫနီၪ, စမိစ့ၭလီၩဘၪၦအံၫစရ့လၭဖိၪ၁ံၪလဖၪလၧအ၀့ၫ၁ံၪ မိနုၬလၩ့ထီခးကၫနအၫ့အခၫနီၪ, “ဆၧချံၫဆၧ၁-လၧနဂၪ့ခိၪအလး ဒုၭအီၪထၪ့ ၀့ၫလနံၪ့ဘၪလနံၪ့နီၪ, နဘၪအၪ့နၩ့ဖၭဆံၫပိၩ့လပိၩ့လၩ့ထံးလၩ့ဆ့ၭလီၫ. . . ဘဲၫ၁ိၭနမိမၩလိၪဆၧ၁ၭမဲၪယဟိ၀ၩနယွၩ ကိၭမုနံၩကိၭမုနၩဒ့ၭလီၫ” (၅မိ ၁၄း၂၂, ၂၃).

Ellen G. White “ၦၡၩ၁ံၪနီၪ မိဘၪလုထၪ့ဆၧဖ့ၪလၫ့ယွၩ လၧဆၧဘိၪ့ထၪ့ဘၩထၪ့ဆၧအဂး လၧလချုၭယွၩဖ့ၪလၫ့စမိစ့ၭဆၧမၩယီၩအဖျီၩ့ဒံၭ ဘၪအိၩနီၪယူၭ, ထီးဒၪလ့ၬ လၧစအၫဒၫ့အဆိၩဒံၭအိၩယူၭနီၪလီၫ.” Testimonies for the Church, vol. 3, p. 393.

ဆၧထီးအလူၬလဖၪယီၩ အခီၫပယီၫအီၪလၧပဂးမွဲဆၧနီၪလဲၪ.