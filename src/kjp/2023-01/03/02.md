---
title:  ဆၧဆံၫပိၩ့လပိၩ့ဎွ့ဎီၩ့လၧဆၧအပိၩ့လဆံၫအဖၧၩ့လပိၩ့
date:   15/01/2023
---

လံၬၦကွ့ၭကျိၭဆၧ (Dictionary) ဒုၭဖျီၪထၪ့ဆၧဆံၫပိၩ့လပိၩ့အခီၫပယီၫ လၧ “ဆၧလမံၩ့လါလါအပိၩ့လဆံၫအကျၩဆၧလပိၩ့” (အ့ၪ) “လဆံၫယၩဒုၩ” နီၪလီၫ. ဆၧချဲၩ့အခီၫပယီၫယီၩ လၩ့ဂၬဘၪဆၧမၩန့လၧလံၬဆံၫ့ဎံၪဆၧကွ့ၭနီၪ လီၫ. ဆၧဆံၫပိၩ့လပိၩ့နီၪ မွဲဒၪဆၧဖ့ၪလၫ့ထဲၩ့ လဆံၫယၩဒုၩ (၁၀%) လၧပဒိၭန့ဘၪဆၧ၁ံၫအဖၧၩ့နီၪလီၫ. ပနၪ၁့ၪလၧဆၧထီးအလူၬနီၪ မွဲကဆါယွၩ အဆၧဒဲပဖ့ၪလၫ့ထဲၩ့အ၀့ၫအဂုခိၪ (အဆိၫထုၬ) နီၪလီၫ. ဆၧဆံၫပိၩ့လပိၩ့ အ၁နိၫယီၩ ဘၪဆၧဖ့ၪလၫ့ၦအံၫစရ့လၭဖိၪ၁ံၪလၧခိၪလီၩ့စဲနၫ ဘဲၫအနဲၪဖျီၪ၀့ၫ ဆၧဆံၫပိၩ့လပိၩ့နီၪ မွဲယွၩအဆၧဒဲမွဲအဆံၫ့ဎံၪ၀့ၫလၧယွၩအဂးနီၪလီၫ (၃မိ ၂၇း၃၀, ၃၂). ကဆါယွၩအၪ့ကံၩ့ထဲၩ့ဒၪ (၁၀) ယၩဒုၩ လၧအ၀့ၫအဆၧဒၪ၀့ၫ ဖၧၩ့လီၫ. ဒဲပဆၧ၁ၭအီၪဖ့ၪခိးဖ့ၪတၩအဆၧမၩဘိၪ့လဖၪနီၪ အီၪလၩ့ဆၫ့လိၬ၁ၭ လၧဆၧဆံၫပိၩ့လပိၩ့နီၪလီၫ. ဆၧဆံၩ့ပိၩ့လပိၩ့နီၪ မွဲဆၧအုၩ့လၩ့လၧၦဎရံၬဖိၪ၁ံၪ အဆၧဖ့ၪလၫ့ထဲၩ့အၡၩထုၬလမံၩ့လီၫ. လၧလံၬဆံၫ့ဎံၪဖၧၩ့ ဆၧအီၪက့ၪလၧ ကဆါယွၩအဂး ၡၩနဲၪ့အယီၩပဒၪဘၪနးထံၪအ့ၬလီၫ.

`ဖီ ၁မိစ့ၭ ၁၄း၁၈-၂၀ ဒဲ ဟံဘြုၫ ၇း၁-၉. စအၫဘြၫ့အဆၧစံၭဆၧၫ့ ထီး အဒၪခီၩ့စမ့ၫလခံစဒ့ၭနီၪ မွဲဆၧနီၪလဲၪ. ဆၧယီၩမွဲဆၧ၁ီၪ့လိၪပၧၩ ဆၧဖိၬထွ့ၫ မၩဂၧၩ့လၧအအီၪ၀ဲၩလၧအ၁ၫ့လံၩလံၩဒံၭဒၪအိၩနီၪလီၫ.`

ဆၧဒုၭဖျီၪထၪ့ဆၧဆံၫပိၩ့လပိၩ့အဂးအဆိၫထုၬနီၪ အီၪလၧ ၁မိစ့ၭ (၁၄) အဖၧၩ့, လၧလီၩဒုၭနဲၪစမ့ၫလခံစဒ့ၭအဆၧဒၪခီၩ့လိၬ၁ၭလၧစအၫဘြၫ့အဂဲးနီၪ လီၫ. လံၬဆံၫ့ဎံၪအဆၧဒုၭဖျီၪထၪ့ ဆၧဆံၫပိၩ့လပိၩ့အဂဲးလၧခဲၫ့ထုၬနီၪ ပဒၪဘၪ လၧ (လံၬဟံဘြုၫ ၇း၁-၉) အဖၧၩ့နီၪလီၫ. ကြၨၭပထီးနဲၪ့ဆၧထီးယီၩလမံၩ့ မွဲမ့ၫလခံစဒ့ၭဒဲကဆါဎရံၬနံၫဂၩလူၬနီၪ လမွဲဘၪလၧၦလံ၀ဲၫအဆၨၩဘၪနီၪလီၫ. မွဲဆၧနီၪဆၧဖ့ၪလၫ့ထဲၩ့ဆၧဆံၫပိၩ့လပိၩ့နီၪ အီၪဆိၫ၀ဲၩဒဲဘၪဆၧဖိၬထွ့ၫလၩ့ဆၫ့ လၧၦလံ၀ဲၫ၁ံၪနီၪလီၫ. မွဲဆၧဂဲၫလၩ့ဆိၩဒဲအီၪလၩ့စဲၪဒၪလၧ ၦယုဒၫဖိၪ၁ံၪ အလုၫအလါအ့ၬ, ဒဲမွဲဆၧအခၪ့ထံၭ (originate) လၧၦဟံဘြုၫဖိၪ၁ံၪလၧ စဲနၫအ့ၬဆ့နီၪလီၫ.

`ဖီ ၁မိစ့ၭ ၂၈း၁၃, ၁၄, ၂၀-၂၂. ကဆါယွၩအုၩ့လၩ့လၧမိမၩန့အ့ၪစယၫကူၭ အဂးဆၧနီၪလဲၪ, ဒဲစယၫကူၭအဆၧစံၭဆၧၫ့ထဲၩ့ကဆါယွၩဆၧနီၪလဲၪ.`

ထီးစယၫကူၭဘၪအီၪက့ၪထးအဂံၪ့, စဲၪ့ဖျိၭထၪ့လၧအ၀ဲစအံစီၫအအီၪ, မုလနၩနီၪ, အ၀့ၫမံၫမးဘၪဆၧလၧ ဎၫ့လဘီၩ့အီၪဆၧၫ့ထုၪ့လၧဂၪ့ခိၪချိၫ့တၭ အခံၫထိၭထၪ့ဘၭလၧမူၭခိၪနီၪလီၫ. ယွၩအ၁ီၫ့လဖၪလ့ၩထၪ့ဂဲၫထဲၩ့လၩ့လၧအလီၩ့ လီၫ. ဒဲကဆါယွၩအီၪဆၧၫ့ထုၪ့လၧအဖၫ့ခိၪနီၪ, ဒဲအုၩ့လၩ့၀့ၫလၧမုလနံၩနီၪ မိဒုၭဂဲၫထဲၩ့ထဲၩ့အဂံၪ့နီၪလီၫ. ၦခွၫဖိၪလဂၩယီၩ လီၩထဲၩ့ဎိၭလၩ့ဘၪဆၧလၧ ကဆါယွၩဒဲစံၭ၀့ၫဒၪ, “ယဟိ၀ၩမိကဲၪထၪ့ယယွၩလီၫ . . . ဒဲကယဲဆၧလၧ နဖ့ၪလၫ့ယၧၩလမံၩ့လါလါနီၪ, ယမိဖ့ၪလၫ့နၧၩဆံၫပိၩ့လပိၩ့တၡါဆ့လီၫ” (၁မိ ၂၈း၂၁, ၂၂).

ဘၪမွဲနီၪဆၧအကၧၩ့ဒိၪလၧ ပမိဘၪ (ပကဘၪ) နၪ၁့ၪဆၧဆံၫပိၩ့လပိၩ့ယီၩ အဂဲး, ဘဲၫမး၁ံၫနံၩအဂဲးနီၪအ၁ိၭ, လၧလမွဲဘၪလၧဆၧဂဲၫကဲၪထၪ့ဒၪလၧ ၦအံၫစရ့လၭဖိၪ၁ံၪအ၁နိၫ ဒဲအဆၧဘိၪ့ဆၧဘၩဆၧဎိၭဒီၪအဖျီၩ့ဘၪနီၪလဲၪ. ဆၧပရၧၫ့မွဲဆၧနီၪလဲၪ, လၧပၧၩ, ပမွဲၦအီၪမၧၫ့လၧထုၪ့စူၪယၫအထီအလးခဲၫ့လဖၪ, မိဘၪအီၪက့ၪထီးနဲၪ့ဆၧမွဲဆၧတီၩယီၩနီၪလဲၪ.