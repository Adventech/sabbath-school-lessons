---
title:  မၩလၩမၩဖၩ့ကဆါယွၩ
date:   10/01/2023
---

လံၬဆၧချဲၩ့ဒီၩ့လၩ့ယီၩ မွဲအလီၩဘၪဆၧအၪအၪလၧ ဆၧအဘၪဒဲဆၧလဘၪဘၪအဂဲးနီၪဘၪ, အၪဒၪဆၧမွဲလၧဆၧကိၪ့ဘၪကိၪ့၁့ၪဒဲၦအဒဲၩ့လဖၪ အဂဲးနီၪလီၫ. ၦလၧအဖီဘၪလံၬယီၩလဂၩလါလါနီၪ, မိဒၪန့ဆၧကိၪ့ဘၪကိၪ့၁့ၪ အခိးအတၩဒဲၦဂၭဂီၩ့ဖိၪလဖၪ အဆၧကၪဆၧဂဲၩလဖၪနီၪလီၫ.

`ဖီ ဒီၩ့လၩ့ ၃း၁-၁၀. ဆၧအုၩ့လၩ့လၧအလၩ့လိလၩ့လၭလဖၪလၧ ကဆါ ဖ့ၪလၫ့ပၧၩလဖၪနီၪမွဲဆၧနီၪလဲၪ. “ဆၧအၪထၪ့ထီးအလူၬအ၁ၪဆိၫ” အခီၫပယီၫနီၪမွဲဆၧနီၪလဲၪ.`

ကဆါယွၩလီၩဘၪပၧၩလၧ ပဘၪအီၪက့ၪအ၀့ၫလၧဆၧအဆိၫထုၬလၧ ပဆၧယိထွ့ၫပၨၩ့ထၬဆၧထီးအလူၬအဖၫ့ခိၪ ဘဲၫပနၪ၁့ၪလၧအ၀့ၫဒၪမွဲ ဆၧထီး အလူၬအကဆါအ၁ိၭနီၪ, ဒဲအမွဲပဆၧဒုၭဖျီၪထၪ့ပဆၧဆူဆၧနဲၩအ၀့ၫ လၧအ၀့ၫ တဲၩ့၀ဲၩဆၧလၧပဂးအကၠီၩ့နီၪဆ့လီၫ. အၪန့အနီၪနီၪ, အ၀့ၫစံၭ၀့ၫ အ့ၪပအီၪက့ၪ အ၀့ၫလၧထီးအလူၬအမ့ၬယၫနီၪ, အ၀့ၫမိဆိၪဂ့ၩဆၧလၧအအီၪထးလဖၪနီၪဆ့ လီၫ. ဆၧလၧပကဘၪမၩဆၧယီၩနီၪ, မွဲဒၪပဆၧဆူဆၧနဲၩအဆၧမၩလမံၩ့, ပဆၧခိၭနၪဖိၬထွ့ၫဆၧလမံၩ့, လၧဆၧအဒုၭနဲၪဖျီၪပဆၧဒိၭနဲၩ့ပ၁ၭလၧပကဆါယွၩ လၧပ၁ၭထၧၫ့ဖျိၪ့ယၫ, မွဲဆၧဒိၭနဲၩ့လၩ့ဒၪပဆၧ၁့ၪယၫနၪ၁့ၪဆၧအဖၫ့ခိၪအ့ၬနီၪ လီၫ. (ဆၧနီၪမွဲဆၧအကၧၩ့ဒိၪလမံၩ့, မွဲအၪဒၪဆၧထီးဆၧကၪဆၧဂဲၩကဲၪထၪ့ လမံၩ့မံၩ့တၭ ပနၪလ၁့ၪဘၪဒဲပဆီၫ့မီၪ့လဘၪဘၪဆ့နီၪလီၫ.)

ဆၧကြၨၭလၧဆၧဆၪ့ထွ့ၫပၧၩ, လၧအကဲၪထၪ့ဆၧအဲၪဒဲဆၧဒိၭနဲၩ့ပ၁ၭလၧ ယွၩနီၪ, မိဂ့ၩနဲၪ့ဒိၪနဲၪ့ကဆါဎရံၬအထုၪ့စူၪယၫနီၪ အီၪနးစီၪ့အ့ၬလီၫ. ထီးမွဲ ပနၪ၁့ၪထဲၩ့ကဆါယ့ၫရှူၬနီၪမွဲၦဖ့ၪလၫ့ဆၧလဂၩ, မွဲၦတဲၩ့လၩ့ဆၧ (ယီ ၁း၁-၄) ဒဲ ၦအဆိၬန့ (မၩဆၧၩ့) ပၧၩ (ဟံဘြုၫ ၁း၃), မွဲဆ့ၦအဎွ့ၩန့ထဲၩ့ပၧၩ (နဲၪ ၅း၉) နီၪတၭ, မွဲပမိဖ့ၪလၫ့ထဲၩ့ဆၧ၁-ဆိၫလၧပဒိၭန့ဘၪ၁ံၪလဖၪ, ပဖ့ၪလၫ့ထဲၩ့နၧၩ့တၡါ ဆ့လီၫ.

“ဘဲၫကဆါယွၩစံၭ၀့ၫဒၪ ဆၧဆံၫပိၩ့လပိၩ့ မွဲအနၫ့ဆါအဆၧအ၁ိၭ, လီၩဘၪ ပၧၩလၧပဘၪအီၪက့ၪလၧအနၫ့ဆါအဂးဘဲၫ၁့ၪလဲၪနီၪဆ့လီၫ. လၧအစံၭ၀့ၫ ‘မၩလၩမၩဖၩ့ယဟိ၀ၩလၧနစူၪလးနခၪ့ခိၪ, ဒဲလၧနဆၧအၪထၪ့ထီးအလူၬအ၁ၪ ဆိၫဆ့ဆံၭ’ အဖၧၩ့နီၪ, အ၀့ၫ၁ီၪ့လိၪပၧၩလၧပဘၪဆိၫ့ကၩ (၁ိၩ့) ပဆၧထီးဒၪ ပ၁ၭအ့ၬ, ထီးပဖ့ၪထဲၩ့ဆၧဆံၫပိၩ့လပိၩ့ဂီၩ့ဒၪလ့ၬနီၪ ပဘၪအီၪက့ၪလၧယွၩအဂး လၧဆၧထီးအလူၬအမ့ၬယၫဒံၭနီၪလီၫ.” Ellen G. White, Counsels on Stewardship, p. 81.

ကဆါယွၩလီၩဘၪပၧၩလၧ အ့ၪပအီၪက့ၪဂုဆၧလၧအ၀့ၫအဂးတၭ, “ဖၫ့၁ံၪ မိလၧၫ့ဎွ့ၩလၧဆၧအၪအၪလ့ၬ.” ဆၧနီၪအ့ၪလကဲၪထၪ့ဘၪဘဲၫ ဆၧလၩ့လၭ လမံၩ့ဘၪလါနၫ့ဂ့ၩ, လံၬဆံၫ့ဎံၪယီၩ အီၪဎွ့ၩမၬလၧဆၧမၩလိၪအဘၪထွ့ၫဆၧ ယိထွ့ၫပၨၩ့ထၬဆၧအဂဲး, ဆၧကိၪ့ဆိၫ၀ဲၩဆၧလၩ့ထံးလၩ့ဆ့ၭ, ဒဲမူၩဒၩလၧကျိၪ၁ံၪစ့ၩ၁ံၪအဖၫ့ခိၪ, မွဲလၧဆၧထီးအလူၬအဖၫ့ခိၪ ပမိဘၪအီၪတီၩအီၪလီၩ့ ဘဲၫကဆါယွၩ ကိၭပၧၩလၧပဘၪမၩဆၧမၩအဆိၫထုၬလမံၩ့အဖၫ့ခိၪနီၪလီၫ.

ထီးမွဲကျိၪစ့ၩအဆၧကၪဆၧဂဲၩအ့ၪဘၪပၧၩနီၪ, ပမိတီၩဒဲဒိၭနဲၩ့ပ၁ၭလၧ ကဆါယွၩမိ၁့ၪဒံၭဧၪ. ထီးပကျ့ၭစၨၭအီၪတီၩအီၪလီၩ့အထီဒၪလ့ၬ, ပဘုၪဖၫ့၁ံၪ ဒဲထံၫဒိၩ့၁ံၪဎွ့ၩလ၁့ၪလၧၩ့ဘၪအခၫနီၪ ပမိနဲၩကဆါယွၩဆံၭအၪဒံၭလဲၪ.