---
title:  အၪ့ဎၬဆိၫန၀့ၫဒၪဆံၭ
date:   12/01/2023
---

ဆၧချဲၩ့လၧယ့ၫရှူၬအဂးအီၪ၀့ၫဘဲၫယီၩ, “ခမျၧးဖၭဒိၪခိၭနၪ၀့ၫမုၬမၬလီၫ” (မၫကၧၭ ၁၂း၃၇). ၦခမျၧးဖၭဒိၪလၧအလီၩ့ဖိၬယ့ၫရှူၬအခဲၫ့ဒဲခိၭနၪအဆၧလီၩ လၩ့လၬလၩ့ဆၧလဖၪနီၪ အၪဒၪဆၧမွဲၦမုဂီၩမုဂၪ, လမွဲဘၪၦဘိၪ့ၦဎွၩအဆၨၩ (ၦယိၩယိၩဖိၪ) လဖၪလီၫ. အ၀့ၫ၁ံၪမွဲအဘၪဆၧလုအၪ့လၧခိၪလီၩ့အနဲၩ့, ဒဲမွဲၦလၧအနါဂၧၫ့ဘၪအဆၧလီၩလၩ့လၬလၩ့ဆၧထီးနီၪလီၫ. ယ့ၫရှူၬစံၭဘၪအ၀့ၫ၁ံၪ, ဘဲၫမွဲဆၧလၧအခၪ့ထံၭခၪ့ဎၧၩ့အ၁ိၭ, ယ၁့ၪယၪန၁ံၪဘၪခိဘၪဂီၩလၧ ဆၧလုအၪ့လုအီၩန၁ံၪအဂံၪ့ဒီၪ့အဂးလီၫ. န၁ံၪအၪ့ယိၪဆၧလၧ ဆၧအၪ့ဆၧအီၩဒဲ  ဆၧကီၩ့ဆၧ၁ိၭအဂး, လၧန၁ံၪကြၨၭန့ဘၪဆၧအလၧၩ့ ဒဲဆၧအီၪက့ၪဒူၩအီၪက့ၪယး အဂးနီၪလီၫ. လါနၫ့ဂ့ၩအယီၩမွဲယဆၧဖ့ၪကိၪ့န၁ံၪ . . .

`ဖီ မၭ၁ုၫ ၆း၂၅-၃၃. မွဲဆၧအုၩ့လၩ့အီၪထီးယီၩလဲၪ, ဘဲၫၦခမျၧးမိဒိၭန့ဘၪ ဆၧအုၩ့လၩ့လဖၪနီၪအဂး အ၀့ၫ၁ံၪမိဘၪမၩဆၧနီၪလဲၪ.`

ကဆါယွၩအဆၧအုၩ့လၩ့အီၪလၩ့ အၪဒၪဆၧလဖၪနီၪ မွဲအဘၪဎုၬၦနံၫဖုၫ လါခီၫလါဘၩအဆၧအုၩ့လၩ့လီၫ. မွဲဆၧနီၪ, ဘဲၫၦမိဒိၭန့ဘၪဆၧဆိၪဂ့ၩနီၪ, ဆၧလၧပကြၨၭမၩနီၪအီၪ၀့ၫဆ့လီၫ.

`ဖီ အဲၫစ့ယၫ ၂၆း၃. ဘဲၫပမိဒိၭန့ဘၪကဆါယွၩအဆၧဎူၫဆၧဎၩ့နီၪ ပဘၪမၩဆၧနီၪလဲၪ.`

`ဖီ ၁ယီဟၫ့ ၁း၉. အ့ၪပလီၩဖျီၪအုၩ့လၩ့ပဆၧမၪနီၪ ကဆါယ့ၫရှူၬမိမၩဆၧ နီၪလဲၪ.`

`ဖီ ၂ကွ့ၭနဲၪ့ဆၧ ၇း၁၄. မွဲဆၧနီၪလဖၪလၧ “အ့ၪမွဲ” ဒဲ “ထီးနီၪ” ၁ံၪလဖၪ လၧကဆါယွၩအဆၧဖ့ၪကိၪ့ပၧၩနီၪလဲၪ.`

လံၬဆံၫ့ဎံၪအဆၧၫ့လဖၪယီၩ ဒဲၦအၪဂၩလဖၪ ဘၪဒၪဆၧၫ့ယၫဆၧကဲၪထၪ့ အမွဲအတီၩလဖၪယီၩ, ဘဲၫ၁ိၭကဆါယွၩအီၪဒဲအစီၩ့အမၩ့လၧၫ့ဎွ့ၩလါနၫ့ဂ့ၩ, ကဆါယွၩမွဲၦဆၧတဲၩ့လၩ့ဆၧဒဲၦယိထွ့ၫဆၧလါနၫ့ဂ့ၩ, ဒဲဆၧထိးထဲၩ့တၩ့ထဲၩ့နီၪ မွဲလၧကဆါယွၩအခိးအတၩအဆၧဖ့ၪလၫ့ဒဲလမွဲဘၪလၧပဆၧကြၨၭဆၧဘၪဘၪ လါနၫ့ဂ့ၩ, လၧပလးလခီၫ ပအီၪဒဲပဆၧမၩလၧပဘၪမၩထွ့ၫ၁ံၪလဖၪ လၧဂၪ့ခိၪ လၧအအီၪလၧဆၧဂဲးလိၬတ့ၭလိၬဖၭဒိၪ (the great controversy) အဖၧၩ့ယီၩ လီၫ. လၧဆၧပျဲၩဖျ့ၭဆၧရွံန့ဆၧအဂးအဖၧၩ့, ပကြၨၭရွံန့ဒၪဆၧလီၩ့ဖိၬထွ့ၫ ၁ၭမုဆံၫ့ဎံၪဒဲခိၭနၪမၩထွ့ၫဆၧလၧယွၩကိၭပၧၩ ဒဲအဲၪဒိၭပမိမၩလဖၪနီၪလီၫ. ကဆါယွၩဖ့ၪလၫ့ပၧၩဆၧဆိၪဂ့ၩလဖၪဒဲ၁ၭမၧၫ့ယီၩလါနၫ့ဂ့ၩ, မွဲဆၧရွံန့ဆၧဆိၪ အၧၩ့ဒဲဆၧ၁ံၫအဖၧၩ့၁ၭနီၪ ကဲၪ၁့ၪဒံၭအကၠီၩ့လီၫ. မွဲဆၧနီၪ ယွၩစံၭဘၪပၧၩ, “မၩအ၁ၭဘဲၫနီၪတၭ, ရွံန့ဆၧမၧၫ့ဘီၪ, မွဲဘဲၫ၁ိၭန၀့ၫဒၪဒဲနချံၫန၁-မိမၧၫ့ဘၪ” (၅မိ ၃၀း၁၉) နီၪ, ပဘၪထီၫမံၫထီၫမၪအလးအီၪနးမံၩ့အ့ၬ.