---
title:  ဆၧမၩဘိၪ့လဖၪဒဲဆၧဘိၪ့ဆၧဘၩ
date:   24/01/2023
---

လံၬဆံၫ့ဎံၪနီၪ လီၩနဲၪပၧၩဆၧဘိၪ့ဆၧဘၩအဆၧဎိၭဒီၪအ့ၬ. လါနၫ့ဂ့ၩ ဆၧဘိၪ့ဆၧဘၩအဆၧမၩနီၪ ဖျီၪလၧမိဘၪအီၪလၧဆၧမၩအ၁ၭလမံၩ့နီၪလီၫ. လၧလံၬဆံၫ့ဎံၪအ၁ၫ့အထီ ဆၧထီးနဲၪ့ဆရၫ့ဖၧၩ့ ပဒၪဘၪဆၧမၩလိၪ§ဆၧလီၩလၩ့လၬလၩ့, ဆၧအၪ့ကံၩ့ဘၩဆိၪဖၪ, ဆၧ၁ုၪ့အွံၪ၁ၭဆၧၫ့, ဒဲဆၧဆံၫပိၩ့လပိၩ့ လဖၪဒဲဆၧမၩဘိၪ့လဖၪအထီနီၪလီၫ.

ၦအခွၫလဖၪ (ဒဲဂံၪ့ဒီၪ့ဖိၪလဖၪ) လၧၦအံၫစရ့လၭအဒီၪ့ဖၧၩ့ထီးအလူၬ မိဘၪလ့ၩဘိၪ့ထၪ့ဘၩထၪ့ကဆါယွၩ လၧဒိၩ့ယရှုစလံၫ့လနံၪ့နီၪ၁ၧၫ့ဘျၩ့လီၫ. ဒဲစံၭ၀့ၫ, “တၭမွဲအထီးအီၪဖျီၪဘၪလၧယဟိ၀ၩအမ့ၬယၫပျီၩပျီၩလဂ့ၩ” (၅မိ ၁၆း၁၆). အခီၫပယီၫမွဲဆၧဘိၪ့ဆၧဘၩအထီနီၪ အီၪဒဲဆၧမၩအ၁ၭလၧ ဆၧဖ့ၪ လၫ့ထဲၩ့ဆံၫပိၩ့လပိၩ့အဆၧလ့ၩခၫ့ဖျီၫ့လီၫ. ဆၧနီၪမွဲလၧဘိၪ့လ့ၩဖၬ, ဘိၩ့ယဲဆံၫ, ဒဲဘိၪ့တဲၩနွ့ၫနံၩလဖၪအထီနီၪလၧ ၦအံၫစရ့လၭဖိၪ၁ံၪဂဲၫဆိၬန့ဆၧဆံၫပိၩ့လပိၩ့ဒဲ ဆၧမၩဘိၪ့ထီးနီၪလီၫ. ၦဂဲၫဘိၪ့ထၪ့ဘၩထၪ့ဆၧလၧစူၪယၫခီၫအီၪနးဂၩအ့ၬ.

လၧၦအံၫစရ့လၭဖိၪ၁ံၪအထီအိၩ, ဆၧဖ့ၪလၫ့ဆံၫပိၩ့လပိၩ့ဒဲဆၧမၩဘိၪ့ လဖၪနီၪ မွဲဆၧဘိၪ့ဆၧဘၩအဂဲးမိၡါလီၫ. ဆၧဘိၪ့ဆၧဘၩ, ဆၧဘိၪ့ထၪ့ဘၩထၪ့ ယွၩအမွဲအဘၪနီၪ လမွဲဘၪန့ၫလၧဆၧချဲၩ့, ဆၧ၁ၭအွံၪ, ဆၧအၪ့ကံၩ့ဘၩဆိၪဖၪ ဒဲဆၧစံၭခိးစံၭတၩထၪ့ယွၩလီၫဘၪ, မွဲဆၧလ့ၩခၫ့ဖျီၫ့လၧဆၧဆံၫပိၩ့လပိၩ့ဒဲဆၧမၩ ဘိၪ့ထီးနီၪဆ့လီၫ.  အ၀့ၫ၁ံၪဂဲၫဆိၬ၀့ၫလၧဆၧဘိၪ့ဆၧဘၩလးး  ဒဲပ၀့ၫဆ့ ပဂဲၫဆိၬလၧဆၧဘၩယွၩ၁ရိၬလၧမး၁ံၫနံၩ (မွဲဆၧလမံၩ့ဎးလၧဆၧဖ့ၪလၫ့ထဲၩ့ ပဆၧဆံၫပိၩ့လပိၩ့ဒဲဆၧမၩဘိၪ့လဖၪယီၩ, မွဲပဆၧဘိၪ့ဆၧဘၩအဆၧမၩလမံၩ့ လီၫ.)

`ဖီ ၁ကွ့ၭနဲၪ့ ၁၆း၂၉;  အၪ့အူၭ ၉၆း၈, ၉;  ဒဲ အၪ့အူၭ ၁၁၆း၁၆-၁၈. မွဲပအီၪက့ၪဆိၫ့ကၩ၁နိၫလဖၪထီးယီၩ လၧဆၧထုၭဖျီၪထၪ့ဆၧမၩအ၁ၭလၧပနၫ့ဆါဒၪ၀့ၫ ပဆၧဘိၪ့ဆၧဘၩနီၪဘဲၫ၁့ၪလဲၪ.`

ဘဲၫပမွဲယွၩအဖိၪလဖၪ, လၧအအီၪဒဲမူၩဒၩလၧဘၪယိထွ့ၫပၨၩ့ထၬယွၩ အဆၧမၩလၧဂၪ့ခိၪယီၩအ၁ိၭ, မွဲဆၧထးဂ့ၩထီဘၪလၩ့ဆၫ့ (အခွင့်ထူး) လမံၩ့, ဒဲမူၩဒၩလမံၩ့လၧဘၪဂဲၫဆိၬလုထၪ့ပဆၧမၩဘိၪ့လဖၪနီၪလီၫ. အ့ၪကဆါယွၩ    ဖ့ၪ၁ၫပၧၩလၧဖိၪ၁ံၪလဖၪတၭ, ပမိဘၪအၪ့နၩ့လၩ့ဆၧ၁ုၪ့ဎွံၫ၁ၭယီၫလၧအ၀့ၫ၁ံၪ လၧပဂဲၫဆိၬန့ဆၧဆံၫပိၩ့လပိၩ့ ဒဲဆၧမၩဘိၪ့လဖၪလၧမုအီၪပွံၭဆၧဘၩဒဲဆၧ   အီၪကီၪ့ဆၧဘိၪ့ဆၧဘၩအထီနီၪလီၫ. ၦလနၩ့နၩ့လၧဆၧလးလစီၪ့စီၪ့နီၪ ၦ၁ိၫ့ အဆၧဆံၫပိၩ့လပိၩ့ဆၧမၩဘိၪ့လဖၪလၧ (online) ဆ့နီၪလီၫ. ထီးဒၪမိမွဲဆၧ လမံၩ့မံၩ့လၧမၩဆၧအနီၪ, မွဲပမၩလၧပဆၧဘိၪ့ဆၧဘၩအဆၧလ့ၩခၫ့ဖျီၫ့လၧ ကဆါယွၩနီၪလီၫ.

နဆၧလ့ၩခၫ့ဖျီၫ့လၧဆၧဖ့ၪလၫ့ထဲၩ့နဆၧဆံၫပိၩ့လပိၩ့ ဒဲဆၧမၩဘိၪ့လဖၪနီၪ ဒုၭနဲၪနဆၧဘိၪ့ဆၧဘၩအလးအီၪဧၪ. နဆၧမၩဖိၬထွ့ၫဆၧနီၪ အခိးအတၩ ထီၩ့လၩ့လၧ နဆၧဘၪထွ့ၫလိၬ၁ၭလၧယွၩဘဲၫ၁့ၪလဲၪ.