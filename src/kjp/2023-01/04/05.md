---
title:  ကဆါထီးနဲၪ့ထၬပဆၧမၩဘိၪ့လဖၪ
date:   25/01/2023
---

`ဖီ မၫကၧၭ ၁၂း၄၁-၄၄. ၦကဲၪဒိၪဂ့ၩလကဲၪဒိၪဘၪဂ့ၩ, ဆၧပရၧၫ့ပမိဘၪ မၩန့မွဲဆၧနီၪလဲၪ. ဆၧနီၪ၁ီၪ့လိၪပၧၩဆၧနီၪလဲၪ, ဒဲပမၩန့လၧပနၫ့ဆါဒၪပ၀့ၫ ဆၧဘိၪ့ဆၧဘၩအဆၧလ့ၩခၫ့ဖျီၫ့ဘဲၫ၁့ၪလဲၪ.`

ယ့ၫရှူၬဒဲအထံၩအဖျဲ၁ံၪအီၪလၧစ့ၩအီၪကီၪ့အလးအမ့ၬယၫလၧ၁ရိၬဖၧၩ့နီၪ, ယိ၀့ၫလၧၦခမျၧးခွံၬလၩ့ဆၧလၧစ့ၩအီၪကီၪ့အလးအဖၧၩ့လီၫ. ယ့ၫရှူၬအီၪဘူၭထံး ဒဲဒၪဘၪၦမုၪမဲၫအၡၪ့လဂၩဂဲၫခွံၬလၩ့ကၭနံၫဘံၪ့နီၪလီၫ. ၦမုၪနီၪခွံၬလၩ့၀့ၫ ကယဲအဆၧအီၪကိၭအမံၩ့ဒ့ၭလီၫ. “လါနၫ့ကဆါယ့ၫရှူၬနၪ၁့ၪအ၀့ၫအဆၧအီၪ က့ၪ၁ုၪ့အီၪက့ၪ၁ၭလီၫ. အ၀့ၫနဲၩ၀့ၫလၧဆၧဘိၪ့ဆၧဘၩလးအဆၧမၩနီၪ မွဲကဆါယွၩအဆၧရွံထၪ့န့, ဒဲအ၀့ၫအ၁ၭအီၪလၧ မိအီၪက့ၪဂုးခၧၫ့၀့ၫအဂ့ၩထုၬ နီၪလီၫ. အ၀့ၫမၩ၀့ၫယူၭလၧအ၀့ၫမၩ၁့ၪနီၪ, ဒဲအဆၧမၩအ၁ၭနီၪ မိကဲၪထၪ့ဆၧ အထိၪအဎၩ့ (amount) လမံၩ့ လၧအ၀့ၫအဆၧနၪ့ထၪ့ထၧၫ့ထီယၫ, ဒဲအဆၧ ၁ုၪ့ဎွံၫ၁ၭယီၫနီၪ မွဲလၧအဆိၩအကၠၪလီၫ.  အ၀့ၫအ၁ၭနီၪလ့ၩဖိၬထွ့ၫအဆၧဖ့ၪလၫ့လီၫ. အဆၧလုဆၧဎွ့ၩနီၪ ဘၪဆၧအီၪက့ၪ၀့ၫ, မွဲလၧစ့ၩအနံၪ့ကြၨၭဘၪနီၪ အ့ၬ, အ့ၪမွဲလခီၫ လၧဆၧအဲၪကဆါယွၩဒဲ၁ၭအီၪဆၧလၧ အဆၧမၩဒဲမၩ၀့ၫလထံၪဎးနီၪလီၫ. Ellen G. White, Counsels on Stewardship, p. 175.

`ဖီ မၩဆၧ ၁၀း၁-၄. ဘၪမွဲနီၪ ရိမၫအ၁ုၭခိၪလၧဂၩနီၪ ဒိၭန့ဘၪၦမူၭခိၪအ၁ီၫ့ အဆၧဂဲၫလၩ့အီၪကွ့ၩလဲၪ. အဆၧမၩလၩ့ဆၫ့နံၫမံၩ့နီၪ မွဲဆၧနီၪလဲၪ.`

လမွဲန့ၫပဆၧအၪ့ကံၩ့ဘၩဆိၪဖၪလဖၪ ထၪ့ဘၭ၀့ၫလၧမူၭခိၪဘၪ, ပဆၧအီၪ က့ၪ၁ုၪ့အီၪက့ၪ၁ၭလၧဆၧဖ့ၪလၫ့အဖၫ့ခိၪနီၪဆ့ ဘၪဆၧထီးနဲၪ့ထၬ၀့ၫလီၫ.    ဆၧကွ့ၭထၬစကနံလအၧၭအဂဲးလၧ အမွဲၦလၧ၁ုၪ့အီၪ၁ၭအီၪဖ့ၪလၫ့ယၫ့၁ၭဆၧအၪမၬလဂၩလီၫ. “အဂဲးဘဲၫယီၩ ထီးဒၪအလး လၧန၁ံၪအစူၪလးခၪ့ခိၪအီၪ၀့ၫလစီၪ့စီၪ့နီၪ, န၁ံၪအ၁ၭမိအီၪ၀့ၫထီးနီၪဆ့လီၫ” (မၭ ၆း၂၁). စကနံလအၧၭ အ၁ၭနီၪ လ့ၩဖိၬထွ့ၫအဆၧဖ့ၪလၫ့လဖၪလီၫ.  အ၀့ၫတဲၩ့၀ဲၩအ၁ၭလၧ မိနၪ၁့ၪအၪထၪ့ ဆၧလၧယ့ၫရှူၬအဂဲးလီၫ. ဆၧအၪ့ကံၩ့ဘၩဆိၪဖၪဒဲဆၧဖ့ၪလၫ့ၦၡၪ့ဖိၪအဆၧမၩအ၁ၭနီၪ အီၪဆဲၩဘုၭလိၬ၁ၭ လၧပဆၧဘၪထွ့ၫလိၬ၁ၭလၧယွၩဘူၭဘူၭထံၭထံၭ လီၫၪ လၧယွၩအ၁နိၫဖၭဒိၪနံၫထံၪနီၪစံၭ၀့ၫဒၪး “အဲၪယွၩနကဆါလၧန၁ၭ      ထၧၫ့ဖျိၪ့ယၫ, ဒဲလၧန၁ၭၡိၩ့ထီးအလူၬ, ဒဲလၧန၁ၭကိၪ့၁့ၪထီးအလူၬ, ဒဲလၧနဂဲးနဘၭထီးအလူၬဆံၭ. အဲၪၦလၧနနဲၩ့ထံၭဘဲၫနနၫ့ဆါဒၪန၀့ၫအ၁ိၭနီၪဆံၭ” (လုကၭ ၁၀း၂၇). အဂုခိၪလထံၪနီၪ အီၪဖျီၪ၀့ၫလၧဆၧဘၩဆိၪဖၪ, ဒဲနံၫထံၪလထံၪနီၪ လၧဆၧဖ့ၪလၫ့ယၫ့၁ၭဆၧနီၪလီၫ.