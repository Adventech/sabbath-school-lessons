---
title:  အီၪက့ၪကီၪ့စူၪလးခၪ့ခိၪလၧမူၭခိၪ
date:   04/02/2023
---

### ဖီလနွ့ၫယီၩအဂးဆၧမၩလိၪ.
၁မိ ၆း၅-၁၄;  ဟံ ၁၁း၈-၁၃;  ၂ကီ ၄း၁၈;  ၁မိ ၁၃း၁၀-၁၂;  ၁မိ ၃၂း၂၂-၃၁;  ဟံ ၁၁း၂၄-၂၉.

> <p>၁နိၫထီၫ့</p>
> “အဂဲးဘဲၫယီၩ ၦအ့ၪန့ဘၪဂၪ့ခိၪထၧၫ့ဖျိၪ့ယၫတၭ, အ၁ၭၡီၩ့အ့ၪလၩ့ မါခွံၬ၀့ၫနီၪ, မွဲအန့ကၩဆၧနီၪလဲၪ. လၧအ၁ၭၡီၩ့အဂးနီၪ, မွဲၦမိဖ့ၪလၫ့ အဎွ့ၩလၧဆၧနီၪလမံၩ့လဲၪ” (မၫကၧၭ ၈း၃၆, ၃၇).

ကဆါယ့ၫရှူၬဖ့ၪလၫ့ပၧၩ ဆၧကိၪ့ဆၧတဲၩ့အဂ့ၩထုၬလၧဆၧအီၪက့ၪ စူၭကီၪ့ပစူၪလးခၪ့ခိၪအဂး, စံၭ၀့ၫဒၪၪ “ထီးအီၪက့ၪကီၪ့န၁ံၪအစူၪလးခၪ့ခိၪ လၧဂၪ့ခိၪချိၫ့ထီးအလး လၧဆၧအဎိၩ့အဎါ, ဒဲဆၧအထၪ့အ့ၪမၩဂၭဂီၩ့ဆၧ, ဒဲထီး ဆၧအၪ့ဂူၪဘုၪ့ဖိးဆၧတၭ, အၪ့ဂူၪန့ဆၧနီၪလဂ့ၩ. အ့ၪမွဲအီၪက့ၪကီၪ့န၁ံၪအစူၪလး ခၪ့ခိၪလၧမူၭခိၪထီးအလး လၧဆၧအဎိၩ့အဎါမွဲ၀့ၫ, ဆၧအထၪ့အ့ၪမွဲဂ့ၩ, လမၩ ဂၭဂီၩ့ဘၪဆၧ, ဒဲလၧဆၧအၪ့ဂူၪလဘုၪ့ဖိးဘၪတၭ, လအၪ့ဂူၪန့ဘၪဆၧနီၪဆံၭ” (မၭ ၆း၁၉, ၂၀). ယ့ၫရှူၬမၩထုၬခွံၬအဆၧဖ့ၪကိၪ့ဒဲစံၭ၀့ၫဒၪ,

“အဂဲးဘဲၫယီၩ, ထီးဒၪအလး လၧန၁ံၪအစူၪလးခၪ့ခိၪအီၪ၀့ၫလစီၪ့စီၪ့နီၪ, န၁ံၪအ၁ၭမိအီၪ၀့ၫထီးနီၪဆ့လီၫ” (မၭ ၆း၂၁). အ့ၪမွဲလၧဆၧချဲၩ့အဂၩလမံၩ့နီၪ, ဖ့ၪနဲၪယၧၩဆၧလၧနဆိၫ့ကၩ (၁ိၩ့) နကျိၪစ့ၩနီၪဘီၫ, ယမိဖ့ၪနဲၪနၧၩလၧန၁ၭအီၪ အလးလီၫ, မွဲဆၧနီၪလၧနအီၪက့ၪနကျိၪစ့ၩအလးနီၪ, န၁ၭမိလ့ၩဖိၬ၀့ၫထီးနီၪ တၡါလ့ၬလီၫ.

မွဲနအဲၪဒိၭ၁ၭလဖျိၪ့ယီၩ လၧယွၩအဘၩ့အမုးအဂးဧၪ. အ့ၪမွဲဘဲၫနီၪတၭ, အီၪက့ၪလၩ့နကျိၪ၁ံၪစ့ၩ၁ံၪလၧနမိန့ဘၪထဲၩ့ဆၧအခိးအတၩအဆိၩအကၠၪအလးနီၪ ဆံၭ. အီၪက့ၪလၩ့နအဆၧၫ့အထီ ဒဲနကျိၪနစ့ၩဒဲနဆၧဘၩဆိၪဖၪလဖၪနီၪလၧ ယွၩအဆၧမၩဖၧၩ့လါဆံၭ. အ့ၪနမၩဘဲၫနီၪတၭ, လယံၬဘၪန၁ၭမိအီၪလၧဆၧမၩ နီၪအၪထၪ့၀့ၫ, ဒဲန၁ၭမိဖိၬထၪ့အခဲၫ့ထီးနီၪဆ့လီၫ. လနွ့ၫယီၩပမိယိထၪ့ထဲၩ့ လံၬဆံၫ့ဎံၪအဆၧၫ့လဖၪဒဲအဆၧဒီၩ့ဆၧထ့ၬလဖၪ လၧအဒုၭနဲၪဖျီၪပၧၩလၧ ပမိဘၪအီၪက့ၪစူၭကီၪ့ပစူၪလးခၪ့ခိၪလၧမူၭခိၪဘဲၫ၁့ၪလဲၪနီၪ, ဒဲလၧခဲၫ့ထုၬနီၪ, ပမိဒိၭန့ဘၪ ဆၧအခိးအတၩအဆိၩအကၠၪနီၪအဂဲးလီၫ.