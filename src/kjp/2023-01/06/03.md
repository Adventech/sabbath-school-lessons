---
title:  စအၫဘြၫ့, ၦအတီၩအလီၩ့လဖၪအဖါ
date:   06/02/2023
---

ယွၩကိၭစအၫဘြၫ့လၧ မိဘၪအီၪက့ၪထးအထံၫအခး ဒဲအဘူၭအထံးလဖၪ ဒဲမိဘၪလ့ၩလၧဆၧလးလၧယွၩမိနဲၪအ၀့ၫနီၪလီၫ. လၧဆၧနီၪအဖၧၩ့, မစဲအၫ အဆၨၩအီၪထၪ့၀့ၫလီၫ. ဆၧဒုၭနဲၪလီၩဖျီၪဆၧအလၩ့ထံးလအီၪဘၪလါနၫ့ စအၫဘြၫ့စဲၪ့ထၪ့လၧအဆၧလးနီၪလၧအချဲၫ့လီၫ. အ့ၪဘၪလီၩတီၩတီၩနီၪ, ဆၧရွံန့ဆၧဘဲၫနီၪ မွဲဆၧအယီၫအ့ၬ. အ၀့ၫဘၪအီၪက့ၪထးခွံၬဂၪ့ခိၪအဆၧထူၭဆၧလၧၫ့လနၩ့ဒဲ ဆၧလးဆၧအီၪမုၬအီၪရှူၪ၀့ၫနီၪ ပဘၪလီၩအလးအီၪအ့ၬ.

`ဖီ ၁မိစ့ၭ ၁၂း၁-၃. ဂံၪ့ဒီၪ့ဎၫ့ဒီၪ့လဖၪလၧဂၪ့ခိၪယီၩ ထီးအလူၬ...ဘၪဆိၪဂ့ၩ၀့ၫလၧဆၧထိးဆၧၫ့ဆၧအုၩ့လၩ့ယီၩမွဲဘဲၫ၁့ၪလဲၪ.`

အယီၩမွဲဆၧအီၪမၧၫ့အၪ့လဲၩထဲၩ့အ၁ၭဖၭဒိၪ လၧစအၫဘြၫ့ဒဲအဂံၪ့ဒီၪ့အဂး လီၫ. “စအၫဘြဟၫ့ဘၪဆၧကိၭ၀့ၫ, ဘဲၫ၁ိၭအမိစဲၪ့ထၪ့လ့ၩထီၩ့၀့ၫလၧအလး လၧအမိန့၁ၫ၀့ၫနီၪတၭ, လၧဆၧနဲၩအကၠီၩ့ မွဲအခိၭနၪ၀့ၫတၭ, လ့ၩခီၫခီၫလဲၪနီၪ လ၁့ၪယၫဘၪ၀့ၫတၭ, စဲၪ့ထၪ့ခွံၬ၀့ၫလီၫ” (ဟံ ၁၁း၈). “စအၫဘြဟၫ့အဆၧခိၭနၪလၧဆၧချဲၩ့ဆၧၫ့လအီၪဘၪနီၪ မွဲဆၧနဲၩအဆၧထိးအ၁ၭအဒိၪထုၬလမံၩ့လၧ ကယဲပဒၪဘၪလၧလံၬဆံၫ့ဎံၪဖၧၩ့ယီၩလီၫ.” Ellen G. White, Patriarchs and Prophets, p. 126.

ပ၀့ၫ၁ံၪအၪဒၪဆၧ, ပအဲၪဒိၭအီၪက့ၪထးပထံၫခးဒဲပထံၩပ၁ိၭလဖၪဒဲ ပဂံၪ့ဒီၪ့ဖိၪလဖၪနီၪနးဂၩအ့ၬ. လါနၫ့ဂ့ၩ စအၫဘြၫ့အီၪက့ၪထး၀့ၫဒၪလီၫ. စအၫဘြၫ့အ၁ၭမံၫ့အီၪ၀့ၫဒၪလၧကဆါယွၩမိအီၪက့ၪ၀့ၫအလးနီၪလီၫ. မွဲဆၧလၩ့ ဆၫ့လမံၩ့ဆ့လၧ စအၫဘြၫ့, စအံစၭ, ဒဲစယၫကူၭ၁ံၪနီၪ လနုၬဘၪ၀့ၫလၧဆၧစံၭ၀ဲၩအလး, လၧအ၀့ၫ၁ံၪအီၪမၧၫ့အထီဘၪၪ လါနၫ့ဂ့ၩအ၀့ၫ၁ံၪအီၪတီၩထး၀့ၫ လၧယွၩကိၭအဆၧၫ့ထီးဒ့ၭလီၫ.

`ဖီ ဟံဘြုၫ ၁၁း၈-၁၃. ဆၧပရၧၫ့လၧအကြၨၭလၧပၧၩထီးယီၩ မွဲဆၧနီၪလဲၪ.`

စအၫဘြၫ့မွဲၦအီၪလၧအနဲၩ့အဎီၩ့လဖၪ၁့ၪယၫအ၀့ၫလၧ စဎွၩအဖိၪခွၫလဂၩ လီၫ. ၦၡၩ၁့ၪယၫအ၀့ၫလၧ မွဲၦအ၁ၭယီၫဖ့ၪလၫ့ဆၧ, ၦအဒူၩ, အဲၪၦမွံၩၦထံၫ, ဒဲမွဲယွၩအထီၫထုၬအခ့ၫအၡၩလဂၩလီၫ. အ၀့ၫအဆၧထိးအ၁ၭလၧ ယွၩအဂးနီၪ မွဲဆၧဒီၩ့ဆၧထ့ၬအဂ့ၩလီၫ. လၧကဆါယွၩအခိးအတၩနီၪ, ပန့ဎုၬဆၧန့၁ၫလၧ စအၫဘြဟၫ့ “ဘဲၫနီၪအ၁ိၭစအၫဘြဟၫ့နဲၩယွၩတၭ, ဆၧအီၪက့ၪ၀့ၫလၧအတီၩ အလီၩ့အဂးလီၫ. မၩအ၁ၭဘဲၫနီၪတၭ, ၦလဖၪလၧအအီၪလၧဆၧနဲၩ, မွဲစအၫဘြဟၫ့အဖိၪနီၪ၁့ၪယၫန၁ံၪ၀့ၫဆံၭ” (ဂလ့ၡၫ ၃း၆, ၇). “န၁ံၪအ့ၪမွဲ ဎရံၬအဆၧနီၪ, န၁ံၪမွဲစအၫဘြဟၫ့အချံၫအ၁ၪ ဒဲၦလၧအမိန့၁ၫဆၧဘဲၫဆၧစံၭ ၀ဲၩအီၪ၀့ၫအ၁ိၭနီၪလီၫ” (ဂလ့ၡၫ ၃း၂၉).

လၧစအၫဘြဟၫ့, ဘဲၫလၧစနိအၫအ၁ိၭ, ပဒၪဘၪၦလဂၩဂၩရွံန့ဆၧအီၪ မၧၫ့အဆၧအၪ့လဲၩထဲၩ့၁ၭဖၭဒိၪ ဘဲၫအမွဲဆၧခိၭနၪအဆၧဒုၭအီၪထၪ့လမံၩ့အ၁ိၭနီၪ လီၫ.

ဖီ ၂ကီရံၫ့ ၄း၁၈. ဆၧပရၧၫ့လၧလံၬဆံၫ့ဎံၪဖၧၩ့ယီၩ ကြၨၭဒုၭကဲၪထၪ့နး၁ၭ အဆၧရွံန့လၧပမၩဘဲၫ၁့ၪလဲၪ. စမိစ့ၭဒဲစအၫဘြဟၫ့နံၫဂၩလူၬနီၪ လီၩ့ဖိၬထွ့ၫ ဆၧ၁ီၪ့ဆၧ၁ၫ့ယီၩဘဲၫ၁့ၪလဲၪ.