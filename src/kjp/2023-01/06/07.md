---
title:  မၩလိၪအၪထၪ့အဂး
date:   10/02/2023
---

ကဆါယွၩမၩလၩမၩဖၩ့အဆၧအုၩ့လၩ့အီၪလၩ့လၧအဆိၪဂ့ၩစအၫဘြဟၫ့ နီၪလီၫ. ဒဲစအၫဘြဟၫ့မၩလၩမၩဖၩ့ကဆါယွၩ လၧလအီၪက့ၪဘၪအဆၧထူၭဆၧ လၧၫ့လၧဂၪ့ခိၪယီၩဘၪနီၪလီၫ. “ဆၧဖ့ၪလၫ့န့၁ၫဆၧလၧအဖၧၩ့နးမံၩ့အ့ၬ, ကယဲခးယဲးအလးလစီၪ့နီၪ, လဖ့ၪလၫ့ဘၪ၀့ၫလါနၫ့ဘိၩ, စအၫဘြဟၫ့လချုၭ ထၪ့ဖိၪဒံၭဘၪနီၪ, ဆၧလီၩဘၪ၀ဲၩ၀့ၫလၧအမိဖ့ၪလၫ့၀့ၫ လၧဆၧန့၁ၫအလးဒဲ အချံၫအ၁ၪလၧအလးခဲၫ့အဂးနီၪဆ့လီၫ” (မၩဆၧ ၇း၅). အ၀့ၫဒိၭန့ဘၪဆၧထူၭ ဆၧလၧၫ့အၪအၪဂီဂီဒဲအ၀့ၫဆိၫ့ကၩ (၁ိၩ့) ၀့ၫလၧ ယွၩအလၩအဖၩ့အဂးဒဲဆၧမၩ ဂ့ၩလၧၦအၪဂၩအဂးလီၫ. လါနၫ့အ၀့ၫအီၪက့ၪဂၪ့ခိၪယီၩလၧမွဲအဂံၪ့အ့ၬ. ကဆါယွၩကိၭအ၀့ၫလၧ မိအီၪက့ၪထးအၦထံၫဖိၪခးဖိၪ၁ံၪလၧအဘၩဆၧဂၩ့ဆၧဖၪ့လဖၪ, ဒဲအုၩ့လၩ့၀့ၫလၧကဖ့ၪလၫ့အ၀့ၫခးကၫနအၫ့ဘဲၫဆၧလၩ့ဆိၩလၩ့ကၠၪ လၧအ၀့ၫအဂးလီၫ. လါနၫ့အ၀့ၫမွဲဂ့ၩ, အ၀့ၫအဖိၪခွၫမွဲဂ့ၩ, အ၀့ၫအဖိၪခွၫအဖိၪခွၫမွဲဂ့ၩ န့ဘၪ၀့ၫနးဂၩအ့ၬ. ထီးစအၫဘြဟၫ့အဲၪဒိၭန့ဘၪဆၧလးလၧအ၀့ၫ  အ၁ွၪခိၪအဂးနီၪ, အ၀့ၫအၪ့ဎွ့ၩန့ဖံၭလးလၧၦကၫနအၫ့ဖိၪ၁ံၪအအီၪလီၫ. အ၀့ၫ အဆၧအီၪလၧခးဆၧစံၭ၀ဲၩ (the Land of Promise) အလးနီၪ မွဲဒၪန့ၫအ၀့ၫအ၁ွၪခိၪ လၧဘၪဆၧမၩ၀့ၫလၧလိးဖၭဒိၪလၧအကိၭ၀့ၫ ‘မၭကပ့လၫ’ လိးအိၩ (the cave of Machpelah) နီၪလီၫ Ellen G. White, Patriarchs and Prophets, p. 169.

လၧပအီၪမၧၫ့ဒံၭအခၫ, ဘၪလဘျၩ့ဘျၩ့ (ဘၪကကၠၪကၠၪ) နီၪဆၧကျဲၩ့ဖစီၩ့ ဘၪပၧၩလၧပမိဖိၬထွ့ၫဆၧထူၭဆၧလၧၫ့ဒဲဂၪ့ခိၪအဆၧမုၬလၩ၁ၭဎွံၫအခဲၫ့နီၪလီၫ. အ့ၪမွဲဆၧဆူဆၧနဲၩအဂုးအခၧၫ့နီၪ ဒုၭကဲၪထၪ့ဆၧ၁ုၪ့ဆၧၩ့၁ၭဆၧၩ့ လၧအီၪခိၭ မိဒၪဘၪဆၧအလၩအဖၩ့လၧယၫလၧအဂ့ၩနဲၪ့ဘိၩ့ယီၩနီၪလီၫ (delayed gratification). “စဎွၩဖၫရိၫအနီးလၩ့ဘၩ့လၩ့မုဒဲၦဎွၩအစီၩ့နီၩ့ခိၪနီၪ မိကဲၪထၪ့ဆၧ၁ၭ ကွံၩဒဲဆၧထုၭန့စမိစ့ၭအ၁ၭဒိၪဒိၪအၪအၪလီၫ. လါနၫ့ဂ့ၩအ၀့ၫ၁့ၪယၫလၧ ဆၧဒဲၩဘၭအဆၧမုၬဆၧလၩလဖၪ လၧအမၩ၁ၭနၪ့ခွံၬယွၩနီၪ မွဲဂၪ့ခိၪကဆါ၁ံၪအလး ထီးယီၩ (ထယီၩ) လီၫ. အ၀့ၫယိစိၩဆၧလၧအယဲၩ့နဲၪ့နီးလၧအဖျီၪလၩ့ဘၩ့လၩ့မု ယီၩ, ယဲၩ့နဲၪ့ၦဘိၪ့ၦဎွၩအ၁ရၫဖူၩ, ဒဲယိစိၩ၀့ၫလၧဆၧလၩဆၧဖၩ့လၧအထီၫထုၬ လၧကဆါယွၩအီၪက့ၪတဲၩ့၀ဲၩ၀့ၫလၧၦဆံၫ့ဎံၪ၁ံၪအဂး လၧအအီၪလၧဆၧထီၫထုၬ အဘၩ့မုးလၧ လဘၪစံၪစၪဘၪ (လဘၪဆၧမၩဂၭဂီၩ့ဘၪ) လၧဆၧဒဲၩဘၭဘၪအလးနီၪလီၫ. အ၀့ၫဒၪစိၩ၁ရဖူၩလၧအဂၭဂီၩ့လန့ဘၪ လၧမူၭခိၪအစဎွၩမိဖ့ၪလၫ့ ၦအမၩနၧၩဆၧလဖၪနီၪ, ဒၪစိၩ၀့ၫလၧဆၧဆူဆၧနဲၩလီၫ. ဆၧဆူဆၧနဲၩယီၩ ဒုၭကၠၪခွံၬအ၀့ၫလၧဂၪ့ခိၪအဆၧမၩဎိၩမၩဒိၪအ၁ၭလဖၪဒဲဆုးဘုၭထဲၩ့အ၁ၭလၧၦမုဆဲၪ့မုဂၪဖိၪ, ၦအၡၪ့ဖိၪ, ၦအဆၨၩလၧဘၪၦမ့ၬလဲၩ၁ၭဂဲၫ့ လၧအရွံန့ဆၧဒိၭနဲၩ့ အ၁ၭလၧယွၩလၧအဂ့ၩနဲၪ့ဂၪ့ခိၪအအီၪနီၪလီၫ.” Patriarchs and Prophets, p. 246.