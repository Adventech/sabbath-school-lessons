---
title:  မၩလိၪအၪထၪ့အဂး
date:   03/05/2024
---

“ယွၩအခ့ၫအၡၩတီၩလီၩ့လဖၪ လမွဲဘၪန့ၫဘၪလၩ့ပွံၭလၩ့ထၩ့လၧဆၧမၩ အဖၧၩ့ဘၪ. ထီးၦဒိၪစီၩ့ဒိၪမၩ့လၧဆၧအၧၩ့ဆၧ၁ၫ့လဖၪ မၩနၧၩ့မၩစၪအ၀့ၫ၁ံၪအခၫနီၪ, ကဆါအီၪက့ၪထးအ၀့ၫအၡၩခမျၧး၁ံၪအ့ၬ. အ၀့ၫ၁ံၪအမ့ၬစၪ့ထၪ့ဒဲ ဒၪစိၩဘၪကဆါယွၩအဆၧအီၪဂၧၩ့, ဒဲဆၧဖ့ၪလၫ့ဂဲးဘၭ ဘဲၫမီၪလၧဖျိၩ့ဖျိၩ့၁ံၪလဖၪ အ၁ိၭလီၫ. လၧစအံၫလဲၡၫအခ့ၫအၡၩနဲၪစိၩအကဆါလၧ ၁ုၭမုအဒူၩအီၪ၀ၬဖီၩ့ အ၀့ၫ၁ံၪ လၧဆၧဖျ့ၭအလးလအီၪဘၪနီၪ, မီၪ (စအံၫလဲၡၫ) အၪ့ကံၩ့ဘၩဆိၪဖၪ ဆၧထီးနီၪလီၫ. ‘ယဟိ၀ၩဧ့, ၀ဲထၪ့အ၀့ၫဒၪအမ့ၬ၁- ဘဲၫ၁ိၭအမိဒၪဘၪဆၧဆံၭ’ (၂စဎွၩ ၆း၁၇). ဒဲ, ယဟိ၀ၩ၀ဲထၪ့ၦဖိၪ၁-ခွၫလဂၩနီၪ အမ့ၬ၁-တၭ, ယိခွါ, ခိၪလီၩ့ထိၩ့ချိၬဎွ့ၩလၧက၁့ၪ, ဒဲလဲၪ့မ့ၪ, အီၪ၀ၬဖီၩ့စအံၫလဲၡၫနီၪလီၫ. မွဲဆၧဘဲၫနီၪ အ၁ိၭ, အ၁ီၫ့၁ံၪလဖၪ အီၪယိထွ့ၫအဆၧအၪ့မၧၫ့ဖိၪလဖၪ လၧဆၧမၩဂ့ၩထၪ့ဎရံၬ အဆၧမၩ (Reformation) အထီနီၪလီၫ.” Ellen G. White, The Great Controversy, p. 208.

“လၧဒုၪဒၩအီၪလၧအစီၩ့အမၩ့လဖၪ မိလုၬဘံၭခွံၬအ၀့ၫ၁ံၪအဆၧဆူဆၧနဲၩ ထီးနီၪ, စလူ၁ၧၫကွ့ၭ၀့ၫဒၪ- ‘မုၪခီၩလဲးနီၪ အ၁ၭထၪ့၀့ၫဒၪလီၫ. ဆၧအီၪကီၪ့ ခိၪနါလၧ ယွၩအဆၧ၁ီၪ့ဆၧ၁ၫ့လအီၪဘၪလဖၪ ကိၪ့ဂူၪဎိၭလၩ့ဆၧ, ဒဲပဘၪထိး ဆၧဒုၭဆၧယၩလီၫ. ဖ့ၪဆီၪ့ထၪ့ခမျၧး၁ံၪ ဘဲၫ၁ိၭမိအီၪဂုးဒူၩဒူၩလၧယွၩအစီၩ့နီၩ့ခိၪ မ့ၬယၫ, ဆၧဘၩဆိၪဖၪလၧဆၧနဲၩအဖၧၩ့, မွဲဆၧနီၪပဒုၪပဒၩလဖၪ ဘၪဆၧ မၩနၧၩ့၀့ၫလၧယွၩအ၁ၭမုတၭ, အ၀့ၫ၁ံၪမိဘၪပျဲၩ ဆၧမုၬဆၧဎၩ့လၧအ၀့ၫ၁ံၪ လအဲၪဒိၭမၩ၀့ၫဒၪနီၪလီၫ. ပဆၧအဲၪဒိၭအဒိၪထုၬ, ပဆၧမၩဒိၪထုၬ, မွဲဆၧဘၩ ဆိၪဖၪလီၫ. ဒုၭ၁့ၪယၫၦခမျၧး၁ံၪလၧ ဘိၩ့ယီၩမွဲမုၪခီၩလဲးအ၁ၭထၪ့၀့ၫဒဲထုၭဖျီၪထၪ့ အနၭယူၭတၭ, ဒုၭအီၪအ၀့ၫ၁ံၪလၧဆၧဘၩဆိၪဖၪဆၧဆံၭ.’” D'Aubigne, book 10, chapter 14, quoted in Ellen G. White, The Great Controversy, p. 209.

ဆၧအီၪတီၩလီၩ့နီၪ လၧဆၧနဲၩလီၫ, မွဲ Luther ဒၪန့ဆၧအဒိၪထုၬလမံၩ့, မွဲဆၧ၁ၭထိၬအပရၧၫ့အခၪ့ထံၭ, လၧဆၧထိးထဲၩ့တၩ့ထဲၩ့အလးလီၫ. အ၀့ၫ အဆၧ၁ၭအွံၪထၭခိၪ, “ထိၬစီၩ့ဒိၪမၩ့ဒိၪလဖျိၪ့” (A Mighty Fortress) နီၪ မၩဆီၪ့ထၪ့ဆၧ၁ၭထိၬအပရၧၫ့အဂဲးအဘၭလီၫး “ပဒုၭဖျီၪထၪ့ပဂဲးပဘၭလၧ ပနၫ့ဆါဒၪပ၀့ၫန့ဧၪ, ပဆၧကျ့ၭစၨၭမၩဆၧနီၪ မိလၩ့မါ၀့ၫလီၫ, ၦအကြၨၭအဘၪ မိအီၪလၧပ၁ိၭဧၪ, ၦလၧအမွဲယွၩအဆၧရွံန့၀့ၫနီၪဘီၪ. အနီၪမွဲမပၫလဲၪ. ယ့ၫရှူၬ ဎရံၬကဆါ, အီၪက့ၪဂုးခၧၫ့အမံၩ့, လထီဘၪလထီဆၧလမံၩ့ဎး, ဒဲပမိမၩနၧၩ့ဆၧဒုၭဆၧယၩလီၫ.” Seventh-day Adventist Hymnal (Hagerstown, MD: Review and Herald Publishing Association, 1985), No. 506.