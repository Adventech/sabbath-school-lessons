---
title:  ဆၧခိၭနၪဖိၬထွ့ၫး ဆၧနဲၩအဆၧ၁ူၪဆၧ၁-
date:   02/05/2024
---

`ဖီ ရိမၫ ၃း၂၇-၃၁; ရိမၫ ၆း၁၅-၁၈; ဒဲ ရိမၫ ၈း၁, ၂. ဆၧ၁ီၪ့လိၪပၧၩဆၧထိးထဲၩ့တၩ့ထဲၩ့ လၧဎရံၬဆၧတီၩဆၧလီၩ့လမံၩ့ဎး (alone) အဂဲး မွဲဆၧနီၪလဲၪ.`

လံၩမုအ၁ၫ့ဂဲၫထဲၩ့နုၬလၩ့ လၧၦဎရံၬဖိၪအဆၧအီၪကီၪ့ဖၧၩ့လၧ လူ၁ၧၫ (Luther) အဆၧၫ့အထီနီၪလီၫ. ၦခမျၧးလၧအထီၫ့အထီၫ့လဖၪ ဒၪန့ဘၪထဲၩ့ ဆၧအီၪက့ၪထးခွံၬနၫ့ဆါအဆၧဒဲၩဘၭ ဒဲယိထၪ့စိၩဆၧလၧယ့ၫရှူၬလခီၫနီၪလီၫ. မွဲမၬ အ၀့ၫ၁ံၪအဆၧယိလၩ့ထဲၩ့ဒၪနၫ့ဆါအ၁ၭနီၪ ဒၪလၩ့ထဲၩ့ဒၪန့ၫဆၧလၧကမၩ ဂၭဂီၩ့အ၀့ၫ၁ံၪအ၁ၭလီၫ. ဘၪမွဲနီၪ ၦဆူနဲၩဆၧဖိၪ၁ံၪလၧမုလနံၩယီၩ လဒၪန့ဘၪ ဆၧလ့ၩခၫ့ဖျီၫ့ဘဲၫနီၪအ၁ိၭဘၪလဲၪ. မွဲဆၧနီၪတၭ ပကြၨၭယိထၪ့ဒၪပကဆါ ယ့ၫရှူၬလီၫ.

ယွၩအခိးအတၩနီၪ ဒုၭအၪ့လဲၩထၪ့ပၧၩလီၫ. လဖၧၫ့, လၧ John Wesley လ့ၩထၪ့ဆၧအီၪကီၪ့လၧ လၫ့ဒၫ့ (London) နီၪ, အ၀့ၫနါဂၧၫ့ဘၪ Luther အဆၧလီၩဖျီၪထၪ့လံၬရိမၫနီၪ, အ၀့ၫထီၫမံၫထီၫမၪ၀့ၫဒၪလီၫ. လၧအခၪ့ထံၭ လဘျၩ့ အ၀့ၫနၪ၁့ၪထဲၩ့ဆၧ၁ၭထိၬအပရၧၫ့ထီးနီၪလီၫ. ဆၧ၀့ၬ၀ၬဆၧလမံၩ့လၧ အ၀့ၫအ၁ၭဖၧၩ့, တၭအ၀့ၫထိးဘၪ၀့ၫဆၧလၩ့ဆၫ့ထုၭန့အ၀့ၫအ၁ၭလၧ ကဆါ ဎရံၬလၧအဖ့ၪလၫ့အ၁ၭမၧၫ့လၧအ၀့ၫအဂးနီၪအအီၪလီၫ. အ၀့ၫလီၩဖျီၪထၪ့ ၀့ၫဒၪ, “ယထိးဘၪလၧယနဲၩန့ဎရံၬလီၫ, မွဲဎရံၬလဂၩဎးလီၫ. လၧဆၧထိးထဲၩ့ တၩ့ထဲၩ့အဂး - ဒဲဆၧအီၪက့ၪဂုးခၧၫ့ယၧၩ, လၧအ၀့ၫဆိၬထၪ့ခွံၬယဆၧဒဲၩဘၭ လဖၪ, လၧယၧၩအဖၧၩ့ဒၪလ့ၬ, ဒဲမၩဖီၩ့ဖျ့ၭယၧၩလၧဆၧဒဲၩဘၭဒဲဆၧ၁ံၫအဆၧ၁ီၪ့ ဆၧ၁ၫ့လီၫ.” John Whitehead, The Life of the Rev. John Wesley, M.A. (London: Stephen Couchman, 1793), p. 331.

`ဖီ ၁ပံတၧၫ ၂း၂; ၂ပံတၧၫ ၃း၁၈; ကလီစံၫ ၁း၁၀; ဒဲ အ့ဖစၧၭ ၄း၁၈-၂၄. ဆၧမွဲဆၧတီၩ အဂဲးဆီၪ့ဘၭဆီၪ့မွဲဆၧနီၪလဖၪ နဲၪဖျီၪထၪ့ ၦဎရံၬဖိၪအဆၧအီၪမၧၫ့အီၪဂဲၩထီးနီၪလဲၪ.`

ဆၧဎိၭဒီၪဂ့ၩဘၪ အၪ့ဎၬယွၩအလုအထၫလၧအခၪ့ထံၭလဖၪ ဒၪန့ဆၧမွဲဆၧ တီၩလီၫ. လမွဲဘၪလၧဆၧမၩနီၩ့မၩကၪအ၁ၭဘၪ, လအီၪဘၪလၧဆၧလ့ၩခၫ့ဖျီၫ့ လၧဆၧ၁့ၪယၫၡၩဒဲဆၧဒိၪထၪ့လအီၪဘၪနီၪဆ့ဘၪ, အ၀့ၫ၁ံၪအ၁ၭအီၪလၧ မိ၁့ၪယၫအၪထၪ့ဎရံၬအဂဲး ဒံၩ့ဂ့ၩထၪ့အၪထၪ့ဒံၭနီၪလီၫ. ၦထိးဆၧၫ့လံၬဆံၫ့ဎံၪ ၦဎရံၬဖိၪအၪဂၩ လၧဆိၩအ၁ၭကျၩထီးနီၪလဖၪ ဖ့ၪလၫ့အ၁ၭလၧဆၧလုဒိၪဎွ့ၩဒိၪ အဖၧၩ့လီၫ. အ၀့ၫဘၪထိးဆၧမၩနၧၩ့မၩစၪ၀့ၫ, ဆၧစၧၩ့ထၬဖီၪ့ထၬ၀့ၫ, ဒဲဆၧမၩ၁ံၫ၀့ၫနီၪလီၫ. အ၀့ၫ၁ံၪအဆၧဖိၪဆၧလံၩလဖၪ ဘၪဆၧမၩန့ခွံၬ၀့ၫ, အ၀့ၫ၁ံၪ အဂံၪ့ဘၪဆၧဎူထၪ့ခွံၬ၀့ၫ, အ၀့ၫ၁ံၪအဖံၬလးလဖၪဘၪဆၧမၩန့ဆီၪ့၀့ၫ, ဒဲအဂံၪ့ဒီၪ့ဖိၪလဖၪ ဘၪဆၧမၩနၧၩ့မၩစၪ၀့ၫဒၪနီၪလီၫ. ထီးအ၀့ၫ၁ံၫဘၪဆၧနၫ့ ခွံၬ၀့ၫလၧအဂံၪ့အဎၫ့နီၪ, အ၀့ၫ၁ံၪယိစိၩဒၪ “ၦလၧအမၩ၀့ၫဒဲဒုၭကဲၪထၪ့၀့ၫဆၧ, မွဲကဆါယွၩနီၪလီၫ” (ဟံ ၁၁း၁၀). ထီးအ၀့ၫ၁ံၪဘၪဆၧမၩနၧၩ့မၩစၪအခၫနီၪ, အ၀့ၫ၁ံၪဆိၪဂ့ၩဆၧလၧၦမၩအၧၩ့မၩနၭအ၀့ၫ၁ံၪအဂး, ထီးအ၀့ၫ၁ံၪဘၪဆၧအီၪ က့ၪလၧဆၧခံၭအကျၩ, လၧဂၪ့ခိၪလၬဆၧအုၭပုၭအဖၧၩ့နီၪ, အ၀့ၫ၁ံၪကိၭထၪ့ ကဆါယွၩအဆၧအုၩ့လၩ့လဖၪ လၧမုနံၩအ၁ၫ့အဎံၫအလၩအဂးလီၫ. အ၀့ၫ၁ံၪ အနးခီၫ့မိၡါဘၪဆၧစၧၩ့ထၬ၀့ၫလါနၫ့ဂ့ၩ, အ၀့ၫ၁ံၪန့ဆၧပျီၩဖျ့ၭလၧဎရံၬအဖၧၩ့, လၧယွၩအလူအထၫအမွဲအတီၩအဖၧၩ့, ဒဲလၧဆၧယိလါလၧကဆါမိဂဲၫထဲၩ့လၩ့ လၧလယံၬလမီဘၪအဖၧၩ့နီၪလီၫ.

`ထီးနယိလၩ့ထဲၩ့န၁ၭနီၪ, နဒိၭန့ဘၪဆၧထိးထဲၩ့တၩ့ထဲၩ့အဆၧယိလါ မွဲဆၧနီၪလဲၪ.`