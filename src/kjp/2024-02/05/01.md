---
title:  ဆၧဆူဆၧနဲၩလၧအီၪဆၧၫ့ထုၪ့လၧဆၧထီးလူၬအမ့ၬယၫ
date:   27/04/2024
---

### ဖီလနွ့ၫယီၩအဂးဆၧမၩလိၪ
အၪ့ ၁၁၉း၁၆၂; ယီ ၁၆း၁၃-၁၅; ၂ပံ ၁း၂၀, ၂၁; အ့ ၂း၈, ၉; ရိ ၃း၂၃, ၂၄; ရိ ၆း၁၅-၁၈.

> <p>၁နိၫထီၫ့</p>
> "ဘဲၫ၁ိၭယထီးမၪဘၪနၧၩလဂ့ၩတၭ, ယအီၪက့ၪကီၪ့ထၬနလူနထၫ လၧယ၁ၭခံဖၧၩ့လီၫ” (အၪ့အူၭ ၁၁၉း၁၁).

ပရိၫတဲၭစတဲးၦမၩဂ့ၩထၪ့ထဲၩ့ဎရံၬဆၧဘိၪ့ဆၧဘၩဖိၪ၁ံၪ (The Protestant Reformers) အဆၧအီၪမၧၫ့အီၪဂဲၩလဖၪနီၪ မွဲဆၧကြၨၭအီၪ (ဆၧလိၫဘၪ) နၭနၭလ့ၬလၧ ၦ ၂၁ ယၩနံၪ့ဖိၪလဖၪအဆၧအီၪမၧၫ့အီၪဂဲၩအဖၧၩ့ - မွဲဆၧထိစိၩ ဒဲဆၧအီၪက့ၪလၩ့၁ၭဂုးခၧၫ့လၧအ၀့ၫ၁ံၪအဂးလီၫ. The Empty Self, လၧၦအမ့ရံကၫ့ဖိၪ psychologist (ၦ၁့ၪဘၪလၧ၁ၭကိၪ့၁့ၪ) လဂၩ, Philip Cushman ကွ့ၭ၀့ၫနီၪအဖၧၩ့, စံၭဆၧဘၪထွ့ၫလၧၦလၧအဆၧထိစိၩလအီၪဘၪ လဖၪအဂဲးလီၫ. အ၀့ၫ၁ံၪအဆၧဆီၫ့မီၪ့နီၪဆွံ၀့ၫ (shallow) တၭ, ဆၧအကၧၩ့ဒိၪ ဒဲဆၧအလုဒိၪနီၪဒၪစိၩ၀့ၫန့အ့ၬ, ဒဲအီၪမၧၫ့ပျီၩပျီၩ ၁ံၫပျီၩပျီၩဆ့လီၫ.

အ့ၪမွဲၦပရိၫတဲၭစတဲးၦမၩဂ့ၩထၪ့ထဲၩ့ဆၧ ၦမုၪ, ၦခွၫ, ဒဲဖိၪ၁-လဖၪနီၪ အီၪမၧၫ့ဂ့ၩလၩ့ဆၫ့လၩ့မဲၩ လၧအဆၧအီၪမၧၫ့အီၪဂဲၩအဆၧထိစိၩနီၪလီၫ. အ၀့ၫ၁ံၪ အီၪက့ၪဒိၪအဆၧဆူဆၧနဲၩ, ဒဲအၪ့လဲၩအ၀့ၫ၁ံၪအလၩအဖၩ့လၧဆၧနးမံၩ့အ့ၬဆ့ လီၫ. အ၀့ၫ၁ံၪအဆၧဆူဆၧနဲၩအဒူၪ (အူတိုင်) နီၪ မွဲဆၧလအီၪလၩ့ဖၭဘၪလၧ အ၀့ၫ၁ံၪနီၪလီၫ. အ၀့ၫ၁ံၪအဆၧဆူဆၧနဲၩနီၪ မွဲအ၀့ၫ၁ံၪအဆၧအီၪမၧၫ့အဆၧနဲၪ့လီၫ. အ့ၪဘၪဒၪဆၧၫ့ယၫဆၧ၁ံၫလၧအဆၧနဲၩအဂးလါနၫ့ဂ့ၩ, ဆၧမုၬဆၧရှၤၪ အီၪလၧအ၀့ၫ၁ံၪအ၁ၭခံဖၧၩ့လီၫ.

ဆၧမၩလိၪလနွ့ၫယီၩအဖၧၩ့ ပမိဒိၭန့ဘၪဆၧအီၪမၧၫ့လၧအၪ့လဲၩထဲၩ့အ၁ၭ နီၪ ဒုၭကဲၪထၪ့ဆၧထိစိၩအမွဲအတီၩ ဒဲဆၧအီၪမၧၫ့အီၪဂဲၩအခီၫပယီၫနီၪလီၫ. ဒဲဆၧနီၪမိဒုၭအီၪတဲၩ့၀ဲၩ၁ၭလၧ ဆၧတတုၬတနၭလၧခဲၫ့ထုၬအထီ လၧဆၧဂဲးလိၬ တ့ၭလိၬလၩ့ဆၫ့ဖၭဒိၪအဖၧၩ့နီၪလီၫ. မွဲၦမၩဂ့ၩထၪ့ထဲၩ့ဎရံၬဆၧဘိၪ့ဆၧဘၩ အဆၧမၩနီၪ လဂီၩ့ဒံၭဘၪ, ဒဲပမိဘၪ (ပကဘၪ) ဖီၪ့ထၬဆိၬထၪ့ ဒဲမၩထွ့ၫဆၧလၧအ၀့ၫ၁ံၪအီၪက့ၪလၩ့ထး၀့ၫလဖၪနီၪလီၫ. ပ၀့ၫ၁ံၪဆ့, ပအၪ့ဎၬနၪ၁့ၪန့ဘၪကဆါယွၩနီၪ ဒိၪနဲၪ့ဆၧအၪ့ထၩကၪဂဲၩလၧ ပဒၪဆၧၫ့ယၫဘၪလဖၪ, မွဲကဆါယွၩ လၧအဖ့ၪလၫ့ပၧၩ၁ၭမၧၫ့အခီၫပယီၫ ဒဲဆၧထိစိၩလဖၪလၧဂၪ့ခိၪယီၩမၩလန့ဘၪနးဆိၭနီၪလီၫ.