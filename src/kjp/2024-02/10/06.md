---
title:  ဆၧဆူဆၧနဲၩဘၪထွ့ၫၦအ၁ံၫအ၁ၭၡီၩ့ လၧမုနံၩအထုၬလဖၪ- ၂
date:   06/06/2024
---

ပဆၧထိးထဲၩ့တၩ့ထဲၩ့အဆၧယိလါနီၪ မွဲဒၪလၧဎရံၬအဖၧၩ့လီၫ. အ၀့ၫ အ၁ွံၪလၧအစူၪလီၩ့နီၪ ကိၭစိၩပၧၩလၧပမိထိးဆၧၫ့အ၀့ၫအဆၧဖ့ၪလၫ့၁ၭ လၧ အဖ့ၪလၫ့ဆၧလုဒိၪဎွ့ၩဒိၪလၧပဂးနီၪလီၫ. လယံၬဘၪဎရံၬမိဂဲၫထဲၩ့ ကိၭၡီၩ့ထဲၩ့ အ၀့ၫအဆၧလုဒိၪဎွ့ၩဒိၪလီၫ. တဲတၧၭ ၂း၁၃ နီၪ မွဲဆၧကိၭန့ပၧၩလၧဎရံၬဂဲၫလၩ့ နံၫဖၧၫ့လဖၧၫ့, မွဲ “ဆၧယိလါမုၬ” နီၪလီၫ.

မုၪခီၩလဲးအဆၧထိမိထုၪ့နီၪ မွဲမိမၩဂၭဂီၩ့ခွံၬပဆၧယိလါလီၫ. အ၀့ၫမိဖ့ၪနဲၪ ဆၧလၩ့လၭ, ဆၧနဲၪ့အလၩ့မဲၩလဖၪ, ကယဲမွဲဆၧကိၭမံၩ့လၧအထုၭယဲၩ့ထၩ့ ၦခမျၧးလၧလံၬဆံၫ့ဎံၪအဆၧမွဲဆၧတီၩဒဲ လၧဎရံၬအဆၧထိးထဲၩ့တၩ့ထဲၩ့နီၪလီၫ.

“ထီးယီၩမွဲၦဆံၫ့ဎံၪ၁ံၪအဆၧအွံၪ၁ၭဆၧၩ့, ၦလၧအထီးန့ယွၩအဆၧမၪလူၬ လဖၪ, ဒဲဆၧနဲၩဘၪဆဲၫ့လၧယ့ၫရှူၬအီၪ၀့ၫလီၫ” (နဲၪ ၁၄း၁၂). လၧဆၧဂဲးလိၬ အထုၬနီၪ, မုၪခီၩလဲးမိမၩဂၭဂီၩ့ပဒၩ့ဆၧလၧပခမျၧးအီၪခိၭဖိၬထွ့ၫ, “ယွၩအဆၧ မၪလူၬလဖၪ” ဒဲၦလၧ “ဆူနဲၩယ့ၫရှူၬ” လဖၪဆ့နီၪလီၫ. မွဲဆၧနီၪ, ဘၪထုၪ့၁ုၪ့ ထုၪ့၁ၭလၧကယဲဆၧ၁ီၪ့ဆၧ၁ၫ့နီၪ, လၧအဆၧဘၪထွ့ၫလၧဆၧနဲၪ့လဖၪဒၪလ့ၬ နီၪ, ဆၧလၩ့မဲၩလဖၪ, ဒဲဆၧလၩ့လၭလဖၪ, လၧအမိမၩခ့ၬပမ့ၬ, ဒဲမိကၠၪကဒၩခွံၬ ပၧၩလၧၦအီၪလၩ့ထး (Remnant) အဆၧနဲၪ့နံၫမံၩ့နီၪလီၫ.

`ဖီ မၭ၁ုၫ ၂၄း၂၃-၂၇; ၂ကီရံၫ့ ၁၁း၁၃, ၁၄; ဒဲ ၂၁့ၭစလနဲကၫ ၂း၉-၁၂. လံၬအဆၧၫ့လဖၪယီၩ လီၩဘၪပၧၩလၧမုၪခီၩလဲးအဆၧအၪ့ လီၫ ဒဲအဆၧမၩအ၁ၭမွဲဆၧနီၪလဲၪ.`

လၧဆၧၫ့ထီအထုၬယီၩ, မုၪခီၩလဲးမိထုၭဖျီၪထၪ့အဆၧအၪ့လံၬအၪ့လီၫလီၫ, “ဆၧလၩ့မဲၩလၧအလၩ့၁ၭမဲၪလဖၪ မိဖျီၪထၪ့လၧမူၭခိၪ, လၧမုၪခီၩလဲးအဆၧမၩဒီၩ့ ဆၧလဖၪလီၫ. ၁ၭလၧအလၩ့၁ၭလိၪလဖၪ မိလ့ၩဆၧလၧဂၪ့ခိၪအစဎွၩ၁ံၪလဖၪဒဲ လၧဂၪ့ခိၪထၧၫ့၀ၩ့ယၫအဖၧၩ့, ဆဲၩဘူၭထၬ (ပိတ်?နSာင်သည်) အ၀့ၫ၁ံၪလၧ ဆၧအၪ့လီၫဆၧ, ဒဲမၩဆီၪ့ထၪ့ဆၧယံၩၡီၩ့လိၬ၁ၭလၧမုၪခီၩလဲး လၧဆၧမၩလၩ့ဎိၭ (မၩရှSီၩ့) ဆၧထၪ့ဒုၪဒၩမူၭခိၪအဆၧပၧၩ့ဆၧပြၭနီၪလီၫ. ၦပၧၩ့ဆၧမွဲဂ့ၩ, ၦအဎီး အၡၩ၁ံၪမွဲဂ့ၩ မိဘၪဆၧအၪ့လီၫလမံၩ့ဎးနီၪလီၫ. ၦၡၩမိဂဲထုၪ့ဆဲၫအ၁ၭဘဲၫ ကဆါဎရံၬအနၫ့ဆါအ၁ိၭ, ကိၭလၩ့အ၁ၭလၧအမံၩ့ဘဲၫဂၪ့ခိၪအထိးထဲၩ့ကဆါ အ၁ိၭနီၪလီၫ. အ၀့ၫ၁ံၪမိနဲၪဖျီၪထၪ့ဆၧလၩ့လၭလၧ ဆၧမၩဘျၪထဲၩ့ဆၧစူၭဆၧဆၫ၁ံၪ ဒဲထိးအ၁ၭလၧမူၭခိၪအနဲၪဖျီၪ, လါနၫ့ဂ့ၩ အတခ့ၭလဘၪလၩ့ဎိၭဘၪလၧ လံၬဆံၫ့ဎံၪအဆၧထိးအ၁ၭဘၪနီၪလီၫ.

“ဆၧကျဲၩ့မၩအ၁ၭအဒိၪထုၬလၧ မုၪခီၩလဲးအဆၧအၪ့လီၫဆၧနီၪ, မွဲဆၧ လိၬထၪ့အ၁ၭဘဲၫကဆါဎရံၬအနၫ့ဆါအ၁ိၭနီၪလီၫ. ဆၧအီၪကီၪ့ထုၭဖျီၪထၪ့ အ၁ၭ လၧအမၩန့ကဆါအဆၧဂဲၫလၩ့နီၪ မွဲအဆၧယိလါအထုၬလီၫ. အ့ၪမွဲ ၦအၪ့လီၫဆၧအခိၪနီၪ မိမၩကဲၪထၪ့အ၁ၭ (အဘျၪ) ဘဲၫကဆါဎရံၬဂဲၫလၩ့ ဘိၩ့ယီၩအ၁ိၭလီၫ. လၧဂၪ့ခိၪအလးကိၭစီၪ့နီၪ, မုၪခီၩလဲးမိထုၭဖျီၪထၪ့အ၁ၭလၧ ၦၡၩအကျၩ ဘဲၫၦအီၪလၧအစီၩ့ဒိၪမၩ့ဒိၪလဂၩအ၁ိၭ, လၧအကယးကဖး လူချဲၩ့ဒီၩ့ ဆၧလၩ့ဂၬဘဲၫယွၩအဖိၪခွၫ လၧစယီဟၫ့အဆၧနဲၪဖျီၪအ၁ိၭနီၪလီၫ. နဲၪဖျီၪ ၁း၁၃-၁၅.” - Ellen G. White, The Great Controversy, p. 624 (emphasis supplied).

`ဆၧ၁့ၪယၫနၪ၁့ၪ ဆၧမွဲဆၧတီၩဘၪထွ့ၫကဆါဎရံၬအဆၧဂဲၫလၩ့, ဘဲၫဆၧ၁ံၫအဆၧအ၁ၭအ၁ိၭနီၪ, ဘၪမွဲနီၪအကၧၩ့ဒိၪ၀့ၫ ထီးပဘၪဆၧအၪ့ လီၫလဂ့ၩအဂးနီၪလဲၪ.`