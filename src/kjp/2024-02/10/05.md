---
title:  ဆၧဆူဆၧနဲၩဘၪထွ့ၫၦအ၁ံၫအ၁ၭၡီၩ့ လၧမုနံၩအထုၬလဖၪ- ၁
date:   05/06/2024
---

`ဖီ မၭ၁ုၫ ၂၄း၅, ၁၁, ၂၄; ၂၁့ၭစလနဲကၫ ၂း၇-၉; နဲၪဖျီၪ ၁၃း၁၃, ၁၄; ဒဲ နဲၪဖျီၪ ၁၆း၁၃, ၁၄. လၧမုနံၩအထုၬနီၪ, ၦခမျၧးမိဒၪဆၧၫ့ယၫ ဘၪဆၧအၪ့လံၬအၪ့လီၫ မွဲဆၧနီၪလမံၩ့လဲၪ.`

မုၪခီၩလဲးမိမၩ “ဆၧနဲၪ့ဒဲဆၧလၩ့လၭလဖၪ” လၧအမိအၪ့လီၫထုၭန့ ၦခမျၧး၁ံၪလဖၪ လၧလချုၭယ့ၫရှူၬမိဂဲၫထီနီၪလီၫ. Angel Rodriguez, “ဆၧအစီၩ့အမၩ့လၧအထုၭန့ၦၡၩလဖၪနီၪ ဂဲၫဘဲၫအ၀့ၫ၁ံၪအဆၧချဲၩ့အီၪ၀့ၫဒၪ အ၁ိၭနီၪအ့ၬ, အဆၧမၩဘၪလၩ့ဎိၭလၧအဆၧချဲၩ့အ့ၬ. ဒဲမွဲလၧယွၩအလူအထၫ အ၁ိၭအ့ၬ. အ၀့ၫ၁ံၪအဆၧမၩလၩ့လၭ, အဆၧနဲၪ့လဖၪနီၪ မွဲဒၪလၧဆၧနၪ၁ၧၫ့ ဖုၫအအီၪ (ၡီၩ့, ဆၧဖိၪဆၧဎါ, ဒဲမီၪအဘျၪ) မွဲဆၧဘၪထွ့ၫၦအ၁ံၫအ၁ၭၡီၩ့နီၪ လီၫ. လၧမူၭ၀ၩ့ဒီၪ့အဆၧဂဲးလိၬအထီမိထီၩ့၀့ၫအထုၬနီၪ, မုၪခီၩလဲးအစီၩ့အမၩ့ မိဂဲၫနုၬလၩ့၀့ၫလၧ ၦၡၩအဆၧအၪ့ထၩပြၧၩ့လိၬ၁ၭလၧ ၦလဒၪခီၩ့ဆၧၫ့ယၫဘၪနးဆိၭအဖၧၩ့လီၫ. ဆၧနဲၩၦအ၁ံၫအ၁ၭၡီၩ့ (spiritulism) နီၪ ဂဲၫလၩ့ဆိၩ၀့ၫ လၧအဆၧဆီၫ့မီၪ့ဒၪ၀့ၫ, လမွဲဘၪလၧလံၬဆံၫ့ဎံၪအဆၧ၁ီၪ့ဆၧ၁ၫ့ဘၪနီၪ မိဖီၪ့ ဆုးထၬဆၧလၧဂၪ့ခိၪထၧၫ့ဖျိၪ့ယၫဆဲၫ့ဆဲးနီၪလီၫ.” "The Closing of the Cosmic Conflict: Role of the Three Angels' Messages," unpublished manuscript, p. 6.

`ဘၪမွဲနီၪ ဆၧနဲၩန့ပ၁ၭအဆၧမၩအ၁ၭ (emotions) လဖၪ ကဲၪဆၧ လၩ့၁ၭမဲၪလၧပဂးလဲၪ. အ၀့ၫ၁ံၪမၩဆၧဂ့ၩလၧဆၧအၧၩ့, လၧပဆၧဆူ ဆၧနဲၩ အဆၧလ့ၩခၫ့ဖျီၫ့ဘဲၫ၁့ၪလဲၪ. မုၪခီၩလဲးဎဲၪ့ဎီၪ့မၩဆၧ (လွှဲၡောင်) လၧပဆၧဆီၫ့မီၪ့ဖၧၩ့ဘဲၫ၁့ၪလဲၪ.`

“မုၪခီၩလဲးအီၪက့ၪတဲၩ့၀ဲၩအ၁ၭယံၬလ့ၬယူၭ လၧအမိအၪ့လီၫန့ဂၪ့ခိၪယီၩ အဂးနီၪလီၫ. . . လ၁ုၭဘၪလ၁ုၭအ၀့ၫမၩကဲၪထၪ့၀့ၫဒၪ လၧအဆၧ၁့ၪဆၧဘၪ လၧအဆၧအၪ့လီၫဆၧနီၪ ထၪ့ထီၫ၀့ၫလဆၫ့ဘၪလဆၫ့ ထီးထၪ့ဘၭ၀့ၫဒၪလၧ ၦအ၁ံၫအ၁ၭၡီၩ့ (အ၀ံၫအလၩ) နီၪလီၫ. မိလုးဘံၭခွံၬ၀့ၫဆၧထီးအလူၬနီၪန့အ့ၬ, လါနၫ့မိထီၩ့၀့ၫလၧမုနံၩအခဲၫ့ထုၬအထီဒၪလ့ၬလီၫ. . . အ့ၪမွဲၦအအီၪက့ၪဂုးခၧၫ့ အ၁ၭလၧယွၩအစီၩ့အမၩ့, လၧဆၧနဲၩယွၩအလူအထၫနီၪ မိဖီၩ့ဖျ့ၭ၀့ၫလၧဆၧဘၪမၪဖၭဒိၪအဆၧထူၭဖျိၭခွံၬ ဆၧလၧဆၧဂၭဂီၩ့ဖၧၩ့နီၪလီၫ.” Ellen Gl White, The Great Controversy, pp. 561, 562. ပဆၧဖလ့ၬအလးနီၪ မွဲဒၪလၧ ကဆါယ့ၫရှူၬဒဲလၧအ၀့ၫအလူအထၫလမံၩ့ဎးနီၪလီၫ.

ပမိဒၪဘၪၦလၧအကုၬအခွး၁ံၪလဖၪ လၧနၪလ၁့ၪဘၪဆၧ၁ံၫအဂဲးလၩ့ထံး ဘၪလဖၪ မိဘၪဆၧထုၭပျၩ့ခွံၬ၀့ၫလၧ မုၪခီၩလဲးအဆၧမၩဘၪမၪဆၧ အလံၩမု လဖုၬအဖၧၩ့နီၪလီၫ.

`ဘိၩ့ယီၩဒၪလ့ၬ, ဆၧအၪ့လီၫန့ဆၧ မွဲဆၧနီၪလနၩ့လၧအမိမၩမၪ ပၧၩဒံၭ လၧပနၪ၁့ၪဆၧ၁ံၫမွဲဆၧမံၫနီၪ ဂ့ၩဘၪစဲၪဒၪလ့ၬနီၪလဲၪ.`