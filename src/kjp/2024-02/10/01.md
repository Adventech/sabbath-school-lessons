---
title:  ဆၧဆူဆၧနဲၩဘၪထွ့ၫလၧၦ၁ံၫအ၁ၭၡီၩ့
date:   01/06/2024
---

### ဖီလနွ့ၫယီၩအဂးဆၧမၩလိၪ
မၭ ၁၀း၂၈; လီၩ ၉း၅; အဲၫ ၈း၁၉, ၂၀; ယီ ၁၁း၁၁-၁၄, ၂၁-၂၅; ၁၁့ၭ ၄း၁၆, ၁၇; နဲၪ ၁၆း၁၃, ၁၄; မၭ ၂၄း၂၃-၂၇; ၂၁့ၭ ၂း၉-၁၂.

> <p>၁နိၫထီၫ့</p>
> “အဂဲးဘဲၫယီၩ ကဆါအနၫ့ဆါဒၪ၀့ၫ မိဂဲၫလၩ့လၧမူၭခိၪ အီၪလၧ ဆၧကိၭၡၭ, ဒဲအ၁ီၫ့လဖၪအခိၪ အလူ၁ီၫဒဲယွၩအခွ့ၩ၁ီၫတၭ, ၦလၧအ၁ံၫ လၧဎရံၬအဖၧၩ့လဖၪနီၪ မိဂဲထုၪ့ဆိၫ၀့ၫလီၫ. ထီးနီၪလဖၧၫ့ ၦလၧအအီၪ မၧၫ့ဒံၭလဖၪ, ပ၀့ၫဒၪယီၩ, ဆၧမိထုၭထၪ့န့ပၧၩလၧအ၀့ၫ၁ံၪအ၁ိၭ လၧဆၧအုၪ့အဖၧၩ့, ဘဲၫ၁ိၭပမိအီၪလၧကဆါအ၁ိၭ အဆိၩဆိၩအကၠၪကၠၪ ဘဲၫ နီၪ၁ိၭလီၫ” (၁၁့ၭစလနဲကၫ ၄း၁၆, ၁၇).

မုလနံၩယီၩ ပနါဂၧၫ့ဘၪၦ၁ံၫယုၬ ဂဲၫထဲၩ့လီၩထဲၩ့အဆၧမၩအ၁ၭအဂဲးအီၪ ၀့ၫအၪမၬလီၫ. လၧဆၧနီၪအဖၧၩ့, ၦဎရံၬဖိၪ၁ံၪလဖၪအကျၩဒၪလ့ၬ, ၦအၪဂၩ လဖၪနဲၩ၀့ၫလၧ ၦအ၁ံၫလဖၪနီၪ မွဲလ၁ံၫဘၪအၡါမၬဘၪနီၪလီၫ. ဆၧဆူ ဆၧနဲၩလၧ ၦၡၩအ၁ၭၡီၩ့လ၁ံၫထီးလူၬဘၪနီၪ မွဲမုၪခီၩလဲးအဆၧအၪ့လီၫလၧအထုၭန့ဘၪၦၡၩအ၁ၭ အဆီၪ့ထုၬလမံၩ့လီၫ.

ဆၧနဲၩဘဲၫယီၩ, လၧ၁ၭၡီၩ့လ၁ံၫဘၪနီၪ, မွဲဆၧအၪ့လီၫအအီၪ၀ဲၩလၧ ကျိၭအံဒံၫ့ဖၧၩ့လၧဂူစံၭဘၪစအၫဒၫ့ဒဲနးအံၫ, “န၁ံၪမိ၁ံၫတၡါအ့ၬ” (၁မိ ၃း၄) နီၪလီၫ. လၧဆၧလ့ၩခၫ့ဖျီၫ့ထၧၫ့ထီယၫ လၧဂၪ့ခိၪယီၩအဖၧၩ့ ဆၧချဲၩ့စံၭ၀့ၫလၧ ၦအ၁ၭၡီၩ့အီၪမၧၫ့ဒံၭလၧဆၧ၁ံၫဖၧၩ့နီၪ ဂဲၫလိၪထၪ့အ၁ၭလၧအခံးအဂၩ့အမံၩ့မံၩ့ နီၪလီၫ. ဆၧဆီၫ့မီၪ့ဆၧယီၩအ၀ံလၩ့၀့ၫ (ဂဲၫကဲၪထၪ့၀့ၫ) လၧဆၧလၩ့မဲၩဖၭဒိၪ လၧဆၧဘိၪ့ဆၧဘၩအဆၧဂဲၩဆၧ၀ၭ လၧယၩနံၪ့ ၁၉ (19th century) လၧ Fox sister အဆၧလီၩဖျီၪထၪ့ဆၧ, လၧအကဲၪထၪ့ဆၧထိးဆၧၫ့ ဆၧအၪ့လံၬအၪ့လီၫ, လၧၦအ၁ံၫလၧဖၪအ၁ၭၡီၩ့ စံၭဆၧၫ့ချဲၩ့ဒုၪ့အ၀့ၫ၁ံၪအဆၧအၪ့စၪ့ဆၧ၁ံၪလဖၪနီၪ လီၫ.

လၧဂၪ့ခိၪအဆၧဂဲးလိၬတ့ၭလိၬအထုၬနီၪ, မုၪခီၩလဲးမိအၪ့လီၫန့ ၦအကုၭ အခွးလဖၪလၧ ၁ၭၡီၩ့လၧဆၧ၁ံၫအလးခဲၫ့အဆၧမၩအ၁ၭလဖၪနီၪလီၫ. လံၬနဲၪဖျီၪ ဖ့ၪနဲၪပၧၩလၧ ဆၧယီၩမွဲဆၧမၩအ၁ၭလၧ အမိထုၭန့ဆီၪ့ဆၧဒဲဖီၪ့ဆုးဆီၪ့ဂၪ့ယီၩနီၪ လီၫ.

ဆၧမၩလိၪယီၩ မိဖ့ၪနဲၪဆၧပဒၩ့ထၬမုၪခီၩလဲးအဆၧအၪ့လွ့ၪလၧမုနံၩ ခဲၫ့ထုၬအထီယီၩ မွဲၦကိၭဂၩဒ့ၭပနၫ့ဆါဒၪပ၀့ၫ ပဆၧဆုးကျိၭလိၬ၁ၭအဂုးအခၧၫ့ လၧဎရံၬ အဂဲးမိၡါလၧလံၬဆံၫ့ဎံၪဖၧၩ့လီၫ.