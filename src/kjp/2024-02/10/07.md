---
title:  မၩလိၪအၪထၪ့အဂး
date:   07/06/2024
---

Lee Strobel ကွ့ၭလံၬ, The Case for Heaven, ဒိၭနဲၩ့၁ၭလၧဆၧ အဂဲးလၧဆၧ၁ံၫ, လၧၦလဂၩ၁ံၫအထီနီၪ ဆၧ၁့ၪယၫဆၧအီၪ၀့ၫဒၪဒံၭ, လၧ “near death experiences, ၦမိ၁ံၫထီအဆၧလ့ၩခၫ့ဖျီၫ့” နီၪလီၫ. လၧအဆၧ ဖ့ၪနဲၪဒီၩ့လမံၩ့အဖၧၩ့နီၪ- စံၭ၀့ၫဒၪ, “ၦမုၪဖိၪလဂၩ လၧမိ၁ံၫထီအဆၧလ့ၩခၫ့ဖျီၫ့ (NDEs) အဖၧၩ့ လၧအဘၪထိးဎွ့ၭအ၁ၭအထးဖၧၩ့နီၪ, စံၭ၀့ၫဒၪ အ၀့ၫဒၪခီၩ့လိၬ၁ၭလၧအ၀ဲခွၫ လၧ၁ံၫဂီၩ့အလးခဲၫ့နီၪ- အ၀့ၫထီၫမံၫထီၫမၪလၧအ၀ဲခွၫ လအီၪယုၫယါဘၪနးကၠၪနီၪလီၫ. ထီးအ၀့ၫနၪ့ထဲၩ့အ၁ၭလၧခီၫ့နီၪ အ၀့ၫလီၩဘၪ အဖါလၧဆၧဂဲးနီၪ, ဒၪဘၪအ၀ဲခွၫလၧလဒၪဘၪ၀့ၫနးကၠၪ, ၁ံၫထး၀့ၫလၧအ၀့ၫ လချုၭအီၪဖျဲၪထၪ့ဒံၭဘၪနီၪလီၫ.” Lee Strobel, The Case for Heaven (Grand Rapids, MI: Zondervan Books, 2021), p. 69. Strobel ဂဲၩဖျုထုၭထၪ့လီၩ၀့ၫ, လါနၫ့ဂ့ၩ, အ့ၪပယိလၧလံၬဆံၫ့ဎံၪအဆၧ၁ီၪ့ဆၧ၁ၫ့နီၪ, ဆၧမၧၫ့ထၪ့ထဲၩ့လထံၪဎးလၧဆၧ၁ံၫအလးခဲၫ့နီၪ မိမၩအ၁ၭလၧဎရံၬဂဲၫထဲၩ့လၩ့ အထီ လၧၦဎရံၬဖိၪ၁ံၪမိဒိၭန့ဘၪဆၧအလံၩ့အလဲၫလၧခဲၫ့ထုၬနီၪလီၫ.

ပဘၪဆၧဖ့ၪထုၪ့၁ၭပၧၩး “ၦအၪဂၩလဖၪ မိဒၪဆၧၫ့ယၪဘၪမုၪခီၩလဲး အ၀ံၫအလၩလၧအလိၭအ၁ၭ (ဆဲၪမၩဂ့ၩအ၁ၭ) ဘဲၫဂံၪ့ဒီၪ့ဖိၪ၁ံၪဒဲထံၩ၁ိၭ၁ံၪအ၁ိၭဂီၩ့ ချဲၩ့ထၪ့ဒၩဆၧလၧအလၩ့၁ၭမဲၪထုၬနီၪလီၫ.

“လချုၭလၧ ‘ဆၧကျဲၩ့ဖစီၩ့အနၩရံၩအဖၧၩ့ လၧဆၧမိကျဲၩ့ဖစီၩ့ၦအီၪဎံၩ့ဎံၩ့ လ့ၬ, လၧဂၪ့ခိၪချိၫ့ယီၩလီၫ.’ နဲၪဖျီၪ ၃း၁၀. ကယဲၦလၧအဆၧဆူနဲၩ လၧအီၪ၁ုၪ့ ထၪ့အ၁ၭလၧယွၩအလူအထၫဖၧၩ့ဂုးဂုးခၧၫ့ခၧၫ့ဘၪနီၪ မိဘၪဆၧအၪ့လီၫန့၀့ၫဒၪ နီၪလီၫ. မုၪခီၩလဲးမၩဆၧလၧ ဆၧလတီၩလလီၩ့ဘၪအဖၧၩ့ လၧအမိမၩနၧၩ့ ၦၡၩအဖိၪလဖၪ, ဒဲအဆၧအၪ့လီၫလဖၪ မိဖိၬလိၬ၁ၭအခဲၫ့ဒံၩ့ယံၬဒံၩ့အၪထၪ့၀့ၫနီၪ လီၫ. လါနၫ့ဂ့ၩအ၀့ၫမိမၩနၧၩ့ဘၪ၀့ၫ ဘဲၫၦၡၩဖ့ၪလၫ့အ၁ၭဒၪ၀့ၫအဖၧၩ့လီၫ. အ့ၪမွဲၦလၧအၪ့ဎၬန့ဆၧမွဲဆၧတီၩအဆၧကိၪ့ဆၧ၁့ၪလဖၪနီၪ အၪ့ဂူၭကျ့ၭစၨၭမၩဆံၫ့ဎံၪ အ၁ၭၡီၩ့ ခၫ့ဖျီၫ့လၧဆၧခိၭနၪဖိၬထွ့ၫ, မိဒၪန့ဘၪယွၩအဆၧမွဲဆၧတီၩ, ဒဲဆၧအီၪ ပဒၩ့၁ၭအလၩ့ထံး၀့ၫနီၪလီၫ. ‘မွဲနထီးန့ယလူယထၫ ဘၪဆဲၫ့လၧယဆၧအွံၪ၁ၭ ဆၧၩ့တၭ, ယမိယိထဲၩ့ခွါထဲၩ့နၧၩ’ (v. 10) နီၪ မွဲပဆၧထိးထဲၩ့တၩ့ထဲၩ့ကဆါ အဆၧအုၩ့လၩ့လီၫ. အ၀့ၫမိ၁ိၫ့လၩ့အ၁ီၫ့ကိၭဂၩဒ့ၭလၧမူၭခိၪနီၪ လၧအဆိၫအချဲၫ လၧဆၧအီၪပဒၩ့ထၬအၡၩခမျၧး၁ံၪ အၪနဲၪ့ၦလၧအမိဖျါလၩ့အ၁ၭလၧမုၪခီၩလဲး အဆၧကျဲၩ့ဖစီၩ့နီၪဒံၭလီၫ.” - Ellen G. White, The Great Controversy,