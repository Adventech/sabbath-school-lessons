---
title:  ဆၧအဲၪအဆၧန့၁ၫလမံၩ့
date:   11/04/2024
---

`ဖီ ယီဟၫ့ ၁၃း၃၅ ဒဲ ၁ယီဟၫ့ ၄း၂၁. ဆၧနဲၪဖျီၪပၧၩ မွဲဆၧနီၪလၧ မုၪခီၩလဲးအၪ့ထၩဂဲးလိၬကဆါယွၩအဆၧပၧၩ့ဆၧပြၭ လၧဆၧဂဲးလိၬ တ့ၭလိၬလၩ့ဆၫ့ဖၭဒိၪအဖၧၩ့နီၪလဲၪ. လံၬဆံၫ့ဎံၪအဆၧၫ့လဖၪယီၩ လီၩဘၪပၧၩလၧ ၦဎရံၬဖိၪအတီၩလဖၪအဆၧအီၪမၧၫ့မိထုၪ့မွဲဆၧနီၪအဂဲး လဲၪ.`

ၦဎရံၬဖိၪ၁ံၪအလး၀ၩ့လၧယၩနံၪ့အခၪ့ထံၭၡၩနံၪ့အဖၧၩ့နီၪ ဆၧအဲၪဆၧကွ့ၩ မွဲ၀့ၫဒၪဆၧထိၪဆၧဎၩ့နီၪလီၫ. တၫတူလံအၫ့ (Tertullian) စံၭ၀့ၫဒၪ, “အနီၪ မွဲဆၧလမံၩဎးလၧဆၧအဲၪမၩကဲၪထၪ့ပၧၩလၧ ၦဆၨၩအလၩအဖၩ့လၧအ၁ိၫ့ ၦဂူၩဂၩအဂးနီၪလီၫ. ယိထၪ့, လၧအ၀့ၫ၁ံၪအဲၪလိၬ၁ၭဘဲၫ၁့ၪလဲၪနီၪဆံၭ.” (Tertullion's Apology 39 as translated by S. Thelwall at https://www.logoslibrary.org/tertullian/apology/39.htm1.)

ဆၧဒုၭနဲၪဖျီၪယွၩအဆၧအဲၪအဒိၪထုၬလမံၩ့ လၧဆၧဂၭဂီၩ့ဂၭစၪဒိၪဒိၪမုမု လၧဆၧစူၭဆၧဆၫပြၩလၩ့အလးဎံၩ့စီၪ့ လၧနံၪ့ယၩအဆိၫ A.D. 160 ဒဲ A.D. 265 အထီနီၪလီၫ. ၦဎရံၬဖိၪလဖၪနုၬလၩ့မၩဆၧၩ့ ၦဘၪဆၧစူၭဆၧဆၫလၧမိ၁ံၫ ဆဲၫ့ဆဲလဖၪထီးနီၪလီၫ. ဆၧဆၫအၧၩ့ဘၪဂါလၧဆၧ၁ံၫအၪဂီ (plague - ဆၧဆၫပလံၭ) နီၪမၩ၁ံၫခမျၧးအထီၫ့လၧအဆံၫလဖၪ ဒဲၦအီၪမၧၫ့ထး (ပျီၪ့) လဂၩဒၪ လၧတ၀ၫ့ထၧၫ့ဖျိၪ့ယၫ, ၀ံးထၧၫ့ဖျိၪ့ယၫအဖၧၩ့နီၪလီၫ. ဆၧဖ့ၪလၫ့မၩဆၧၩ့လၧ ၦဎရံၬဖိၪအဆၧအဲၪလၧလယိလၩ့ထဲၩ့ဘၪအ၁ၭနီၪ အခိးအတၩထံးလၩ့ထီၩ့လၩ့ ၀့ၫလၧၦခမျၧးလဖၪအဖၫ့ခိၪ ဒိၪဒိၪအၪအၪလ့ၬနီၪလီၫ. လၧခဲၫ့ထဲၩ့နီၪ, ၦခမျၧး လၧအထီၫ့လဖၪ, ဒဲအထီၫ့လၧအယၩ လၧရိမၫအဘၩ့မုးဖၧၩ့လဖၪဂဲၫကဲၪထၪ့ ၦဎရံၬဖိၪ လၧဆၧမၩအ၁ၭလဖၪအဖၧၩ့နီၪလီၫ. ဆၧအဲၪအဆၧမၩနီၪနဲၪဒီၩ့ ကဆါ ဎရံၬအဆၧအဲၪထံၫထံၫကျၩကျၩလ့ၬလီၫ.

ရီန့ၫစတၭ (Rodney Stark) အဆၧကွ့ၭ The Rise of Christianity နီၪ မွဲဆၧကွ့ၭနဲၪ့ထၬဆၧမၩအ၁ၭလၧ ဆၧဖၩ့အမၩဂ့ၩမၩဘၪဆၧအ၁ၫ့လမံၩ့နီၪ လီၫ. လၧအဆၧကွ့ၭအဖၧၩ့နီၪ အ၀့ၫလီၩဖျီၪထၪ့ဆၧဘၪထွ့ၫလၧဆၧစူၭဆၧဆၫ ဖၭဒိၪနံၫဖၧၫ့လဖၧၫ့အထီလၧ (A.D. 260) နီၪ ၦဎရံၬဖိၪအလး၀ၩ့ထၧၫ့၀;ယၫ, ၦယုဒၫဎရံၬဖိၪလဖၪ, ကဲၪထၪ့၁ုၭဖိၪလၧအယိထွ့ၫမၩဆၧၩ့ၦအဆၫလဖၪ, အၪ့ဂူၭမၩဆၧၩ့ၦမိန့ဘၪထဲၩ့အ၁ၭမၧၫ့အဂးနီၪလီၫ. ၦဎရံၬဖိၪ၁ံၪလၧအယိထွ့ၫ မၩဆၧၩ့ၦအဆၫလဖၪနီၪ ဖ့ၪလၫ့အ၁ၭမၧၫ့လၧဆၧမၩနီၪအၪဂၩလ့ၬနီၪ ဘၪဆၧကွ့ၭနဲၪ့ထၬလၧ Dionysius, လၧ Easter လံၬလဘံၪ့အဖၧၩ့ဆ့နီၪလီၫ.

“ပထၧၫ့ဖု၀ဲၦဎရံၬဖိၪအၪဂၩလဖၪနီၪ ဖ့ၪနဲၪဆၧအဲၪလၧဆၧဆၫ့စဲၪ လအီၪဘၪ (unbounded love) ဒဲလၧဆၧအီၪတီၩလီၩ့, လယိလၩ့ထဲၩ့ဘၪအ၁ၭ ဒဲဆီၫ့မီၪ့ဆၧလၧၦဂူၫဂၩ - လဂၩဘၪလဂၩအဂးနီၪလီၫ. လၧလထုဘၪဆၧကၪ ဆၧဂဲၩနီၪ (အêရာယ်ကိုဂရှုမစိုက်ဘဲ), အ၀့ၫ၁ံၪဖ့ၪလၫ့အ၁ၭလၧၦအဆၫအဂး, မၩဆၧၩ့၀့ၫလၧဎရံၬအဆၧအဲၪဖၧၩ့, အီၪပဲၩခွံၬအဆၧမုၬဆၧလၩဒဲဘၪၡၪ့ထဲးဎုၬ လၧၦဆၫ၁ံၪလဖၪအ၁ိၭနီၪလီၫ. ဆၧစူၭဆၧဆၫဘၪဂၬလၧအ၀့ၫ၁ံၪယိထွ့ၫ ၦအဆၫလဖၪနီၪ, ဒဲအ၀့ၫ၁ံၪထိးဆၧၫ့ဆၧဆၫလၧဆၧမုၬ၁ုၪ့မုၬ၁ၭအဖၧၩ့နီၪလီၫ.” Rodney Stark, The Rise of Christianity (Princeton, New Jersey: Princeton University Press, 1996), p. 82.

`ဆၧပရၧၫ့အဖျီၪပျၩ့ထီးယီၩမွဲဆၧနီၪလဲၪ. ပ၀့ၫ၁ံၪဆ့ပမိမၩလိၪ ဆၧမၩ၁ံၫခွံၬဆၧ ပအဲၪလၩ့ဒၪပ၁ၭနီၪဘဲၫ၁့ၪလဲၪ. ဆၧနီၪမွဲဆၧအယီၫအ့ၬ, မွဲဧၪ.`