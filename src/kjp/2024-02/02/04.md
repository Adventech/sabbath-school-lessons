---
title:  ဆၧအီၪတီၩလီၩ့လၧဆၧမၩနၧၩ့မၩစၪအကျၩ
date:   09/04/2024
---

ၦဎရံၬဖိၪ၁ံၪအီၪလၧယၩနံၪအခၪ့ထံးအထီလဖၪနီၪ, ဘၪကၪဘၪဂဲၩဘၪၡၪ့ ဘၪနၭအၪအၪလ့ၬလါနၫ့ဂ့ၩ, အၪထၪ့ဂီထၪ့၀့ၫဒၪဖျဲၪဖျဲၪလ့ၬနီၪလီၫ. ၦဆူနဲၩ ဆၧဖိၪလၧအအီၪတီၩလီၩ့၀့ၫလဖၪနီၪ, ဖ့ၪလၫ့အ၁ၭလၧဎရံၬလူၬလူၬဆံၫ့ဆံၫ့, အီၪဎွ့ၩလၧ၁ၭမုဆံၫ့ဎံၪဒဲလီၩလၩ့လၬလၩ့ယွၩအလူအထၫ လၧဆၧအစီၩ့အမၩ့, ၁ၭမၧၫ့လဖၪအၪ့လဲၩထဲၩ့အ၁ၭဒဲ ၦလၧအထီၫ့အလၭလဖၪထိးဆၧၫ့ထဲၩ့ကဆါဎရံၬ ဆ့လီၫ.

`ဖီ မၩဆၧ ၂း၄၁; မၩဆၧ ၄း၄, ၃၁; မၩဆၧ ၅း၄၂; ဒဲ မၩဆၧ ၈း၁-၈. ဆၧ၁ီၪ့ပၧၩမွဲဆၧနီၪ လၧအဘၪထွ့ၫဆၧကၪဆၧဂဲၩလၧဆၧအီၪကီၪ့ အဂုအ၁ၫ့လဖၪ လ့ၩထၪ့ထီၫ၀့ၫဖျဲၪဖျဲၪလ့ၬနီၪလဲၪ.`

အထံၩအဖျဲလဖၪဒၪဆၧၫ့ယၫဘၪဆၧမၩတၧၩ့မၩဎီ (ဆၧ ၄း၁၇), ဘၪဆၧစၧၩ့ထၬ (ဆၧ ၅း၁၇, ၁၈), ဆၧမၩနၧၩ့မၩစၪ (ဆၧ ၈း၁) ဒဲဆၧမၩ၁ံၫ၀့ၫ (ဆၧ ၇း၅၉, ဆၧ ၁၂း၂), လါနၫ့ဂ့ၩ, အ၀့ၫ၁ံၪလီၩလၩ့လၬလၩ့ယ့ၫရှူၬအဆၧမၧၫ့ထၪ့ ထဲၩ့အဂဲးလၧဆၧ၁ၭဒူၩ, ဒဲဆၧအီၪကီၪ့ဂုထၪ့ဎွ့ၩထၪ့ အၪထၪ့ဂီထၪ့၀့ၫလၧခးယုဒၫ, ဒဲဂၫလလံၫ, ဒဲစမ့ရအၫထၧၫ့ခးယၫနီၪလီၫ (ဆၧ ၉း၃၁).

ရၬအဆၧပဒၩ့လးနီၪ၀ၭထိၬ၀ၭတ့ၭ, ဒဲမုၪခီၩလဲးအဆၧစၧၩ့ထၬနီၪ ခါဘျ့ၭ ၀့ၫဒၪနီၪလီၫ. ၦလနဲၩဘၪကဆါယွၩ အဆၧအီၪက့ၪဒိၪအ၁ၭလဖၪ လၩ့ဘျ့ၭ လၩ့နူၬ၀့ၫဒၪလၧဎရံၬလၧအမၧၫ့ထဲၩ့၀့ၫလဂၩ အစီၩ့အမၩ့အမ့ၬယၫခၫ့ထံၭနီၪလီၫ. ဆၧ၁ၭထိၬအပရၧၫ့မၩနၧၩ့ခွံၬဆၧလၧ ဆၧအဂဲးအဘၭထီးလူၬနီၪလီၫ. အထံၩအဖျဲလဖၪ ၁ၭမဲၪဆၧလၧၩ့အ့ၬ.

ဆၧဆူဆၧနဲၩလုဘံၭခွံၬအထံၩအဖျဲၩလဖၪအ၁ၭလီၫ. အ၀့ၫ၁ံၪအကဆါ လၧအမၧၫ့ထၪ့ထဲၩ့လဂၩနီၪ အၪ့လဲၩထဲၩ့ခွံၬအ၀့ၫ၁ံၪအဆၧအီၪမၧၫ့အီၪဂဲၩလဖၪ နီၪလီၫ. ယ့ၫရှူၬဖ့ၪလၫ့အ၀့ၫ၁ံၪဆၧဆီၫ့မီၪ့အ၁ၫ့လၧဆၧမၧၫ့ဆၧဂဲၩအဂးလီၫ. ကဆါနီၪမွဲန့ၫဖ့ၪလၫ့ဆၧအၪ့မၧၫ့လၩ့လမံၩ့လီၫအ့ၬ (မၫကၧၭ ၁၆း၁၅), ဖ့ၪလၫ့ အ၀့ၫ၁ံၪလၧဆၧအုၩ့လၩ့ဖၭဒိၪလမံၩ့, စံၭ၀့ၫဒၪ “မွဲလါနၫ့ဘိၩ, ထီး၁ၭမုဆံၫ့ဎံၪ အ့ၪဂဲၫလၩ့ခိၬ လၧန၁ံၪအလီၩ့တၭ, န၁ံၪမိဒိၭန့ဆၧအစီၩ့အမၩ့နီၪ, န၁ံၪမိကဲၪထၪ့ ၦထိးအ၁ၭလဖၪလၧယဂး လၧယရှုစလံၫ့အဖၧၩ့ ဒဲလၧခးယုဒၫထၧၫ့ခးယၫ အဖၧၩ့, ဒဲလၧစမ့ရအၫဒဲထီၩ့လၧဂၪ့ခိၪအထုၬလီၫ” (မၩဆၧ ၁း၈).

ဆၧ၁ၭထိၬအပရၧၫ့ဆ့ၭနုၬလၩ့၀့ၫဖျီၫ့လၧဂၪ့ခိၪအနိၪ့အယဲၩ့ထုၬနီၪလီၫ (လီ ၁း၂၃). အထံၩအဖျဲလၧခဲၫ့ထုၬလဂၩ, စယီဟၫ့နီၪ, လ့ၩဖီၩ့ခွံၬဒၪလၧယၩနံၪ့အခၪ့ ထံၭ (the first century) အထုၬနီၪလီၫ. ၦဂူၫဂၩလဖၪဆိၬထၪ့လီၩလၩ့ဆၧမွဲ ဆၧတီၩ လၧဎရံၬအအီၪမၧၫ့၀့ၫလဂၩအဂဲးနီၪလီၫ. ၦရိမၫခိၪနါပလ့နံၫ (Pliny the Younger) အီၪလၧဘ့ၫ၁ံနံယၫ (ထၧၫရကံၫ/Turkey လၧမုလနံၩယီၩ), ကွ့ၭ၁ိၫ့စိၩလံၬပရၧၫ့လၧစဎွၩjထၫဂၠၫ့ (Trajan) အအီၪလၧ A.D. 110 အထး ဖၧၩ့နီၪ, စံၭ၀့ၫဒၪ “ဖီၩ့ခွံၬအနံၪ့အဆိၩလဖၪထၧၫ့ထီယၫနီၪ ၦအခိၪနီၩ့၁ံၪ (ၦဎရံၬဖိၪ၁ံၪ) လဖၪယီၩ ဘၪဆၧၡၪ့ဆၧနၭ လၧဆၧမၩအၧၩ့မၩ့၁ၫ့နၭနၭလ့ၬ လါနၫ့ဂ့ၩ, အ၀့ၫ၁ံၪ၁ုၭလၧအလးခဲၫ့အ့ၬ, ဒံၩ့ယံၬဒံၩ့အၪထၪ့ဂီထၪ့ဒီၭ လၧ၀ံးဒိၪ ထၭဒိၪအဖၧၩ့, လၧဒိၩ့မုတ၀ၫ့လဖၪ, ဒဲလၧဆၧအလးလၧခီၫ့လဖၪဒၪလ့ၬဆ့ယူၭ နီၪလီၫ.” -- Henry Bettenson, Documents of the Christian Church (New York: Oxford University Press, 2011), p. 4.

လၧမုၪခီၩလဲးအဆၧမၩအၧၩ့မၩ၁ၫ့နၭနၭလ့ၬအဖၧၩ့နီၪ ၦဎရံၬဖိၪအဆၧအီၪကီၪ့လ့ၩထၪ့ထီၫ၀့ၫဒၪဖျဲၪဖျဲၪလ့ၬနီၪလီၫ.

`ဆၧမၩလိၪမွဲနီၪ ပဒိၭန့ဘၪလၧၦဎရံၬဖိၪအဂုအ၁ၫ့လဖၪအအီၪ, မိဖ့ၪဂဲးဖ့ၪဘၭပၧၩလၧမုနံၩအခဲၫ့ထုၬ ဆၧအီၪကီၪ့အဂးနီၪလဲၪ.`