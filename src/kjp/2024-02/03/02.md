---
title:  ဆၧမၩနၪ၁့ၪထဲၩ့လိၬ၁ၭး မုၪခီၩလဲးအဆၧကိၪ့၁့ၪအၪ့လီၫဆၧ
date:   14/04/2024
---

`ထိၪဎီၩ့ ယီဟၫ့ ၁၄း၆ လၧ ယီဟၫ့ ၈း၄၄ နီၪဆံၭ. မွဲနီၪအဆၧလၩ့ ဆၫ့လိၬ၁ၭအီၪလၧယ့ၫရှူၬအတခ့ၭဖ၀ၭ ဒဲမုၪခီၩလဲးအတခ့ၭဖ၀ၭဖျီၪ၀့ၫလၧ လံၬဆံၫ့ဎံၪနံၫဆၧၫ့ယီၩအဖၧၩ့နီၪလဲၪ.`

ယ့ၫရှူၬအနၫ့ဆါဒၪ၀့ၫနီၪမွဲဆၧတီၩတၭ အဆၧချဲၩ့နီၪမွဲ၀့ၫတီၩ၀့ၫလီၫ. ဆၧလၧဆၧမွဲဆၧတီၩနီၪ, အီၪဂဲၫလၧ၁ၭ အအီၪလၧၫ့ဎွ့ၩဒဲဆၧကိၪ့ဘၪကိၪ့၁့ၪ, ဆၧအဲၪဆၧကွံၩ, ဆၧ၁့ၪယၫယွၩလၧဆၧထီးလူၬအဖၧၩ့လီၫ. အ၀့ၫဒၪမွဲဆၧအတီၩ (reality) ဒဲဆၧမွဲဆၧတီၩ (truth) ထီးလူၬအခၪ့ထံၭလီၫ.

အ့ၪမွဲမုၪခီၩလဲးလခီၫနီၪ, မွဲၦလၧအချဲၩ့ဆၧအဘျံၭအဘျၪဒဲမွဲဆၧချဲၩ့ဘျံၭ ချဲၩ့ဘျၪအဖါလီၫ. လၧဆၧမိ၁ိၫ့ယွၩအၡၩခမျၧးလဖၪလၧဖၧၩ့၁ၭအဘၪမၪနီၪ အ၀့ၫအီၪက့ၪတဲၩ့၀ဲၩဆၧအၪ့လီၫ, ဆၧဘျံၭဆၧဘျၪ, ဆၧချဲၩ့အဘၪမၪ, ဒဲဆၧမၩ လၩ့မါခွံၬဆၧမွဲဆၧတီၩနီၪလီၫ. အ၀့ၫဒၪအၪ့လီၫန့နးအံၫလၧကျိၭအံဒံၫ့အဖၧၩ့ ခၫ့ဖျီၫ့လၧအမၩဂၭဂီၩ့ (မၩလၩ့ၡၩ) ဆၧမွဲဆၧတီၩအလုအဎွ့ၩ, ဒုၭကဲၪထၪ့ဆၧ၁ၭ ဂံၩ့ဂၩ့, ဒဲမီၪ့ဘံၭ (]ငင်းပယ်) ကဆါယွၩအဆၧချဲၩ့ဒူၩဒူၩလ့ၬနီၪလီၫ. မုၪခီၩလဲး အဆၧချဲၩ့နီၪစံၭ၀့ၫ, “န၁ံၪမိ၁ံၫတၡါအ့ၬ,” နီၪမွဲဆၧချဲၩ့ဆၪ့ကျဲၭ (ချဲၩ့ထၪ့ဒၩ) ကဆါယွၩအဆၧချဲၩ့လၧအလီၩ၀ဲၩ၀့ၫနီၪလီၫ. မုၪခီၩလဲးဆိၫ့ကၩ (၁ိၩ့) ဆၧဆူၭဎၩ (strategy) လမံၩ့ဎးယီၩနီၪလီၫ. အ၀့ၫမၩဆံၭလၩ့ၡၩလၩ့ ဆၧနဲၩန့ကဆါယွၩ အလူအထၫ, ထၪ့ဒၩကဆါယွၩအဆၧအီၪက့ၪ၁ၭ, မၩလၩ့ဖၨၪလံၬဆံၫ့ဎံၪအဆၫ့, ဒဲအၪကၠၪအၪဘျၩ့နီၪ အ၀့ၫမၩန့မၪဆၧအခီၫပယီၫလၧဆၧချဲၩ့ဒိၭနဲၩ့ (quote) လဖၪလၧအ၀့ၫအဆၧမၩအဂးနီၪလီၫ.

`ဖီ ဒီၩ့လၩ့ ၂၃း၂၃; ယီဟၫ့ ၁၇း၁၇; ဒဲ ယီဟၫ့ ၈း၃၂. ဆၧဘၪဒီၩ့ လိၬ၁ၭမွဲနီၪလဖၪ လၧလံၬဆံၫ့ဎံၪအဆၧၫ့လဖၪယီၩအဖၧၩ့, ဘၪထွ့ၫလၧ ကဆါယွၩအလူအထၫနီၪလဲၪ. အဆၧပရၧၫ့မိထုၪ့နီၪမွဲဆၧနီၪလဲၪ.`

“လံၬဆံၫ့ဎံၪယီၩ မိဒုၭ၁့ၪယၫယွၩအခမျၧးလၧမုၪခီၩလဲးအဆၧအၪ့လံၭ အၪ့လီၫဆၧဂ့ၩဂ့ၩဘၪဘၪနီၪ မုၪခီၩလဲး၁့ၪယၫ၀့ၫလီၫ. ယ့ၫရှူၬအနၫ့ဆါဒၪ၀့ၫဆ့ မၩနၧၩ့ခၫ့ဖျီၫ့ထဲၩ့မုၪခီၩလဲးအဆၧထၪ့ဒၩနီၪ လၧလံၬဆံၫ့ဎံၪအဆၧကွ့ၭလီၫ. ဆၧလီၩန့ဆီၪ့ကိၭထံၪဒ့ၭအဂး ကဆါယ့ၫရှူၬမၩနၧၩ့ဆၧလၧဆၧမွဲဆၧတီၩအဆိၩ အကၠၪအဆၧအီၪပဒၩ့ထၬဆၧနီၪလီၫ. ယ့ၫရှူၬစံၭဆၧၫ့ထဲၩ့၀့ၫလၧ ‘ဆၧကွ့ၭအ၁ၭ - It is written’ နီၪလီၫ. လၧဆၧထၪ့ဒၩပြၧၩ့လိၬ၁ၭအဂး အဆၧဖ့ၪကိၪ့ကိၭမံၩ့ ဒ့ၭနီၪ, အ၀့ၫပဒၩ့မုၪခီၩလဲးအဆၧချဲၩ့အ၁့ၪအဘျၪနီၪလီၫ. ဘဲၫ၁ိၭမိမၩဂဲၩ၀ၭ ၦၡၩခမျၧးအဂး, မုၪခီၩလဲးဒုၭအီၪထၪ့၁ၫ့ခၫဖၭဒိၪ (papal) အစီၩ့အမၩ့ လၧအမိမၩ ၁ၭနၪ့ခွံၬ (မၩလၩ့မါခွံၬ) လံၬဆံၫ့ဎံၪလဖၪနီၪလီၫ. ဆၧလၧလံၬဆံၫ့ဎံၪနီၪ ဒုၭထီၫထၪ့ကဆါယွၩအလၩအဖၩ့ဒဲအီၪက့ၪၦၡၩ၁ံၪလၧလးအကြၨၭအဘၪနီၪတၭ, မုၪခီၩလဲးမိမၩဘံၭ၀့ၫဒဲမိမၩနၧၩ့ခွံၬ၀့ၫဒၪနီၪလီၫ. ဆၧမၩဘံၭထၬဆၧဖၩ့နီၪ မွဲရိမၫ ဆၧအီၪကီၪ့အဆၧမၩထၧၫ့ထီယၫနီၪလီၫ. လၧအနံၪ့အယၩလဖၪအထးဖၧၩ့ လံၬဆံၫ့ဎံၪနီၪ ဘၪဆၧပဒၩ့ထၬလၧၦမိဖီဘၪအဂး, ဒဲၦဆိၬန့ဘၪ၀့ၫလၧလစီၪ့ ဘၪလစီၪ့န့အ့ၬဆ့လီၫ. ၦအီၪက့ၪထၬဘၪလၧအဂံၪ့ဖၧၩ့အ့ၬဆ့နီၪလီၫ. မွဲလၧ ဆၧမၩနီၪတၭ, လၩ့ဘူၭၦကိၭဂၩဒ့ၭလၧမူၭ၀ၩ့ဒီၪ့ဖၧၩ့ ဆီၫ့မီၪ့၀့ၫလၧ၁ၫ့ခၫဖၭဒိၪ (papal) နီၪ မွဲယွၩအစီၩ့အမၩ့လၧဂၪ့ခိၪယီၩနီၪလီၫ. ဒဲစံၭ၀့ၫဆၧဖ့ၪလၫ့ဆိၫအ၀့ၫ ဆၧအစီၩ့အမၩ့လၧဆၧအီၪကီၪ့ဒဲထံၫခးဘၩ့မုးအဖၫ့ခိၪဒၪလ့ၬနီၪလီၫ.” Ellen G. White, The Great Controversy, p. 51.

`ကၩ့ကၩဎိၭလၩ့ဆၧလၧမုၪခီၩလဲးမၩလၩ့ဖၨၪဆၧ (အ့ၪလမွဲ) မၩန့မၪ ယွၩအလူအထၫအခီၫပယီၫ လၧမုလနံၩယီၩအဂဲးနီၪဆံၭ.`