---
title:  ၦၡၩအဆၧဆီၫ့မီၪ့အီၪလၧလံၬဆံၫ့ဎံၪအချိၫ့
date:   17/04/2024
---

၁ၭမုဆံၫ့ဎံၪနီၪမၩဆၧလၧပ၁ၭအဆၧဆီၫ့မီၪ့လဖၪလီၫ. အ၀့ၫအဲၪဒိၭပအၪ့ဎၬမူၭ၀ၩ့ဒီၪ့အဆၧလၩ့ဆၫ့လၩ့မဲၩလဖၪလီၫ. ၦလနၩ့နၩ့စံၭ၀့ၫဒၪ, “ပမွဲ ၦဎရံၬဖိၪလဖၪယီၩ မွဲပလ့ၩမၩခွါ, ယိထံၫယိဆၭပခိၪနူၬလၧ၁ရိၬအတရၫ့ထိနီၪ အ့ၬ.” လါနၫ့ဘိၩ, န့ၫၦၡၩအဆၧဆီၫ့မီၪ့အၪ့ဎၬန့ဆၧအဂ့ၩဒိၪထုၬလမံၩ့ဎးနီၪ ဒၪန့ယွၩအဆၧမွဲဆၧတီၩလၧလံၬဆံၫ့ဎံၪဖၧၩ့လဖၪနီၪ၁့ၪအ့ၬ. ဆၧမွဲဆၧတီၩနီၪ မွဲၦၡၩအဆၧဆီၫ့မီၪ့ထယါဆၧအ့ၬ. အနီၪမွဲ၀့ၫဒၪကဆါယွၩအဆၧဒုၭနဲၪဖျီၪလမံၩ့ လီၫ.

`ဖီ ဒီၩ့လၩ့ ၁၆း၂၅; စ့ၩရၫ့ ၂၁း၂၅; ဒဲ အဲၫစ့ယၫ ၅၃း၆. နဲၪဖျီၪထၪ့ မွဲဆၧနီၪလဲၪ. ဘၪထွ့ၫလၧမုၪခီၩလဲးအဆၧဆူၭဎၩ (strategy) လၧဆၧအၪ့လံၭအၪ့လီၫနီၪလဲၪ.`

မုၪခီၩလဲးအၪ့လီၫန့ဆၧအဂ့ၩထုၬနီၪ မွဲဆၧ၁ိၫ့ပၧၩလၧဆၧနဲၩန့ၦၡၩအဆၧ ဆီၫ့မီၪ့ လၧလအီၪထဲးဎုၬဘၪလၧ လံၬဆံၫ့ဎံၪအဆၧဒုၭ၁့ၪယၫဘၪလဖၪနီၪလီၫ. မိမၩအ၁ၭဘဲၫဆၧအမွဲအဘၪ လၧအဘၪဎၩ့ဒဲဆၧမၩအ၁ၭလဖၪလါနၫ့ဂ့ၩ, လၧကဆါယွၩအမ့ၬ၁-ဖၧၩ့နီၪ မွဲဒၪဆၧဘၪမၪလထံၪဎးလီၫ.

လဖၧၫ့ဒၪနီၪ ပထၧၫ့မၫ၀ၩနံၫဂၩ ပစဲၪ့ထၪ့ဂၭဖၬလၧဟိၫတဲလ် (hotel) အနဲၩ့လီၫ. လၧဆၧလဆီၫ့မီၪ့ဘၪအဖၧၩ့ ပဂၭဖၬယဲၩ့ထၪ့ထီးဒၪလ့ၬ ပဖၧၩ့၁ၭလၩ့ မါနီၪလီၫ. မုခံၭလၩ့၀့ၫဒဲဆၧယိလါၡၩလၧပဂးလီၫ. အၡါမၬနီၪ ပဂၭဖၬယဲၩ့ထၪ့ လၧပလး အီၪ၀့ၫ ၅ မံလၬယူၭလီၫ. ထီးမုခံၭလၩ့၁ၫ့နီၪပဒၪခီၩ့ၦစဲၪထၪ့ဂၭဖၬ အဂူၫဂၩလနၩ့လီၫ. ဒဲအ၀့ၫ၁ံၪ၁့ၪယၫဖၧၩ့၁ၭတၭ နဲၪထဲၩ့ပၧၩလၧဖၧၩ့၁ၭအဘၪနီၪ လီၫ. ပဘၪမၪဖၧၩ့၁ၭလၧခံၭကျၩလါနၫ့ဂ့ၩ ထီးၦ၁့ၪယၫဖၧၩ့၁ၭအီၪလၧပနဲၩ့နီၪ ပထဲၩ့ထဲၩ့လၧပလး၁့ၪ၀့ၫဒၪလီၫ.

လၧပဆၧလ့ၩဂၪ့ခိၪအဖၧၩ့၁ၭယီၩ, ပဘၪထိးဆၧၫ့ၦ၁့ၪယၫဖၧၩ့၁ၭအဆၧဖ့ၪ ကိၪ့လီၫ. ၁ၭမုဆံၫ့ဎံၪနီၪ နဲၪပၧၩဖၧၩ့၁ၭလၧလံၬဆံၫ့ဎံၪဖၧၩ့ ဘဲၫ၁ိၭပမိထဲၩ့ထီၩ့လၧ ပဂံၪ့နီၪလီၫ. ဆၧအတီၩဒဲဆၧလတီၩဘၪ, ဆၧအဘၪဒဲဆၧအဘၪမၪ, ဆၧအဂ့ၩ ဒဲဆၧအအၧၩ့ၪ ပအၪ့နၩ့ဘဲၩ့ဖၭမိန့ဂ့ၩဂ့ၩဘၪဘၪ ခၫ့ဖျီၫ့လၧကဆါယွၩအလူအထၫ အဆၧဖၩ့လီၫ. ဆၧအဂ့ၩနီၪမိဘၪလၩ့ဎိၭလၧဆၧအမွဲအဘၪဆ့လီၫ. ကဆါယွၩ အလူအထၫနီၪ မွဲဆၧအဂ့ၩဆ့, မွဲဆၧအတီၩဆ့နီၪလီၫ.

`ဘၪမွဲနီၪ ၦၡၩအဆၧဆီၫ့မီၪ့လၧလအီၪထဲးဎုၬဘၪလၧ ၁ၭမုဆံၫ့ဎံၪ အဆၧမၩဆၧၩ့နီၪ ဒၪန့ယွၩအဆၧမွဲဆၧတီၩလ၁့ၪဘၪနီၪလဲၪ. ချဲၩ့ဎိၭလၩ့ ဆၧဘၪထွ့ၫလၧ ၦၡၩအဆၧဆီၫ့မီၪ့ဒဲယွၩအဆၧနဲၪဖျီၪ အဆၧလၩ့ဆၫ့ လိၬ၁ၭနီၪဆံၭ. အ့ၪမွဲအၡါမၬနီၪ ဆၧအၪ့ဎၬနၪ၁့ၪဆၧမၩဆၧၩ့ပၧၩလၧဆၧ၁့ၪယၫနၪ၁့ၪယွၩအဆၧနဲၪဖျီၪဘဲၫ၁့ၪလဲၪ. အဒီၩ့, လၧ ဒၫ့နအ့လၭ ၂ အဖၧၩ့, ဆၧလီၩဖျီၪဆၧလၧယၫ လၧအဖ့ၪနဲၪဂၪ့ခိၪအဆၧမၩအ၁ၭ ခီၫလၧဘၭဘလၧၫ့အထီထီးလၧယၫလခီၫနီၪလီၫ. ဆၧလီၩဖျီၪဆၧလၧယၫ ဘဲၫနီၪလမံၩ့နီၪ ထုၭန့ၦၡၩအဆၧအၪဎၬနၪ၁့ၪဆၧဘဲၫ၁့ၪလဲၪ.`