---
title:  ဆၧထၪ့ဒၩဆၧဘူၭထၪ့၀့ၫဒၪ
date:   08/06/2024
---

### ဖီလနွ့ၫယီၩအဂးဆၧမၩလိၪ
နဲၪ ၁၄း၇, ၉, ၁၂; နဲၪ ၄း၁၁; နဲၪ ၁၃း၁, ၂; နဲၪ ၁၂း၃-၅, ၁၇; နဲၪ ၁၃း၁၁-၁၈.

> <p>၁နိၫထီၫ့</p>
> “မၩဆံၫ့ဎံၪအ၀့ၫ၁ံၪလၧ နဆၧမွဲဆၧတီၩအဖၧၩ့ဆံၭ” (ယီဟၫ့ ၁၇း၁၇).

၁ံၪ့ဎွံၪ (၁ံၪ) အဆၧပိၭဆၧလိၬဆံၭခိၭ (ပ့ၫ) ဖိၪ ၦကိၭ၀့ၫဒၪ Biochip အ့ၪ Veri chip, နီၪအီၪန့ၫဘုၪ၁ၭဖိၪလဖျိၪ့နီၪ ၦထံးလၩ့၀့ၫလၧ ၦဆၫအဖံၭအယၪ ဖၧၩ့ အၪဎၬန့ၦၡၩအဆၧအီၪဆီၪ့အီၪချဲၪ့ အဆၧမၩအ၁ၭန့၀့ၫဒၪလီၫ. ၦဎရံၬဖိၪ လနၩ့နၩ့မိစံၭ၀့ၫဆၧနီၪ မွဲဆၧမံၩ့လၬ (Beast) အဆၧနဲၪ့လမံၩ့လီၫ. အီၪဒံၭလနၩ့ စံၭ၀့ၫ bar codes လၧကွ့ၭနဲၪ့၀့ၫလၧဆၧပိၭဆၧလိၬအလီၩ့လဖၪနီၪဆ့ မွဲဆၧမံၩ့လၬအဆၧနဲၪ့ ဘဲၫၦစံၭဆၧအ၁ိၭ 666 အဆၧနဲၪ့လီၫ.

ဆၧမၩလိၪလနွ့ၫယီၩ မွဲဆၧဖ့ၪနဲၪဆၧဂဲးလိၬတ့ၭလိၬလၧ မိဂဲၫထီၩ့၀့ၫဒၪ ဘၪထွ့ၫလၧ ဆၧဘိၪ့ဆၧဘၩနီၪလီၫ. မုၪခီၩလဲးမိအၪ့ထၩယွၩအဆၧပၧၩ့ဆၧပြၭ ခၫ့ဖျီၫ့လၧဆၧမၩဖၨၪလၩ့ ယွၩအဆၧမၪလူၬအလၩအဖၩ့နီၪလီၫ. ဆၧလၩ့ဆၫ့ထုၬ, မး၁ံၫနံၩနီၪ မွဲဆၧဘိၪ့ဆၧဘၩအဂဲးမိထုၪ့လၧ ဂၪ့ခိၪထၧၫ့ဖျိၪ့ယၫနီၪလီၫ. မုၪခီၩလဲး မ့ၬလဲၩ၁ၭဂဲၫမး၁ံၫနံၩ မွဲလၧအ၀့ၫမ့ၬလဲၩဆၧတဲၩ့လၩ့ဆၧကဆါယွၩနီၪလီၫ. မွဲဆၧနီၪအ၀့ၫမိဆၪ့ဒၨၭ၀့ၫ ဒဲမၩဆီၪ့မၩနီၩ့ဆၧလၧ ဆၧမၩဂၭဂီၩ့ခွံၬဆၧအုၩ့လၩ့ဆၧလၧ ကဆါဎရံၬနီၪလီၫ. အ၀့ၫမၩဂၭဂီၩ့ဆၧဘိၪ့ဆၧဘၩလန့ဘၪတၭ, မၩလၩ့ဖၭ ဆၧဘိၪ့ဆၧဘၩအမုနံၩမု၁ၫ့ဒီၭနီၪလီၫ. ကဆါယွၩအဆၧကိၭထဲၩ့ပၧၩလၧခဲၫ့ထုၬနီၪ ဘဲၫ၁ိၭပမိအီၪတီၩလီၩ့လၧကဆါဎရံၬ, ထီးဆၧမၩနၧၩ့မၩစၪ, ဆၧအီၪပဒၩ့ထၬ ဆၧအၪ့ဎွ့ၩအၪ့ဆၫ, ဘၪဆၧစၧၩ့ထၬ, ဒဲလၧဆၧ၁ံၫဒၪလ့ၬနီၪလီၫ.