---
title:  မၩလိၪအၪထၪ့အဂး
date:   14/06/2024
---

ဆၧဘိၪ့ထၪ့ဘၩထၪ့ဆၧမံၩ့လၬဒဲအ၀့ၫအဂၩ့နီၪ မွဲဆၧဘၪထွ့ၫလၧ (ဒၫ့နအ့လၭ ၃), လၧစၡၫ]ဒၭ, စမံရ့ၭ, ဒဲစအဘ့ၫဒန့ဂိၫ၁ံၪ ဘၪဆၧအၪ့မၧၫ့ဘၩ ဆၧဂၩ့ဖၭဒိၪ အ့ၪလမွဲမိဘၪဆၧခွံၬလၩ့၀့ၫလၧ မ့ၪခဲၩအဖံၫ့ချၫဖၧၩ့နီၪလီၫ. ဘၭဘလၧၫ့လၧဖျိၩ့ဖျိၩ့ဒံၭအိၩ, ဒဲဘၭဘလၧၫ့လၧမုလနံၩယီၩ အဆၧဘၪဒၪဆၧၫ့ ယၫဆၧ မွဲဒၪဆၧဘိၪ့ဆၧဘၩလမံၩ့လီၫ. ဆၧဘိၪ့ဆၧဘၩအမွဲအဘၪနီၪ ဂဲၫလၩ့ ဆိၩ၀့ၫလၧကဆါယွၩအလူအထၫ, ၁ၭၡီၩ့လၧဘၪဆၧအၪ့လဲၩ၀့ၫလၧအဆၧအဲၪ, ဒဲ၁ၭအီၪဎွ့ၩလၧယွၩအ၁ၭဆံၫ့ဎံၪလီၫ. မွဲပဘၪအီၪမၧၫ့ဒီၩ့ဂၪ့ခိၪယီၩအလုၫအလါ အ့ၬ, မိဘၪမွဲယွၩအဆၧဘၪ၁ၭ လၧပဒၪန့ဘၪလၧအလူအထၫဖၧၩ့နီၪလီၫ. ဆၧနီၪမွဲပဆၧဖလ့ၭလမံၩ့ဎးလီၫ.

“ကဆါယွၩထုၭဆီၪ့မၩဆီၪ့ၦၡၩအ၁ၭနးဂၩအ့ၬ, အ့ၪမွဲမုၪခီၩလဲးနီၪ မိထုၭ န့ဆီၪ့ၦၡၩအ၁ၭ လၧဆၧ၁ုၪ့ကဲၪ့၁ၭကၩအဖၧၩ့လီၫ. အ၀့ၫကျ့ၭစၨၭမၩန့အလး အလၩလၧဆၧမၩတုၩ့မၩဎီ (မၩ၁ၭမဲၪ) ၦၡၩအ၁ၭနီၪလီၫ. ဘဲၫအ၀့ၫမိမၩဆၧနီၪ အဂး အ၀့ၫကျ့ၭစၨၭမၩ၀့ၫလၧဆၧဘိၪ့ဆၧဘၩဒဲ ဂၪ့ခိၪဆၧမၩနံၫမံၩ့လူၬ, မၩဂုး မၩခၧၫ့ၡၩဆၨၩအဆၧဆီၫ့မီၪ့ဒဲမၩကြၩ့ထမးယွၩအဆၧမၪလူၬနီၪလီၫ.” E. G. White, The Great Controversy, p. 591.

“ဘဲၫအ၀့ၫ၁ံၪမိအီၪဆၧၫ့ထုၪ့ဂုးခၧၫ့အဂး, အ၀့ၫ၁ံၪမိဘၪနၪ၁့ၪယွၩအဆၧဘၪ၁ၭ လၧအနဲၪဖျီၪ၀့ၫလၧအလူအထၫဖၧၩ့နီၪ, ဒဲအ၀့ၫ၁ံၪမိမၩလၩဖၩ့ကဆါလၧ အ၁့ၪယၫယွၩအတခ့ၭ, အဆၧပၧၩ့ဆၧပြၭ, အဆၧကိၪ့လဖၪ, ဒဲအဆၧဂဲၩဆၧ၀ၭ လၧအထီဘၪထီဘၪလဖၪနီၪ လၩ့ထံးလၩ့ဆ့ၭလီၫ. အ့ၪမွဲၦလၧအမၩဂုးခၧၫ့အ၁ၭ ဆီၫ့မီၪ့ဆၧလၧလံၬဆံၫ့ဎံၪအဆၧမွဲဆၧတီၩလဖၪလီၫ, မိဆၧၫ့ထုၪ့ဂုးခၧၫ့၀့ၫဒၪ လၧဆၧထၪ့ဒၩဆၧလၧခဲၫ့ထုၬနီၪလီၫ. E. G. White, The Great Controversy, p. 593.

“လါနၫ့ဂ့ၩ ကဆါယွၩမိအီၪလၧအၡၩခမျၧး၁ံၪလၧဂၪ့ခိၪချိၫ့ယီၩ, အီၪဂုးလၧ လံၬဆံၫ့ဎံၪ, ဒဲလၧလံၬဆံၫ့ဎံၪလမံၩ့ဎး, ဘဲၫအမွဲနိၪထိၪလၧဆၧ၁ီၪ့ဆၧ၁ၫ့ကိၭမံၩ့ ဒ့ၭလၧအဒိၭန့ဘၪ၀့ၫလဖၪလီၫ. ၦကိၪ့၁့ၪလဖၪအဆၧဆီၫ့မီၪ့, စဲအၫ့ (science) အဆၧထိၪဆၧတွၭ, ဆၧအီၪကီၪ့၁ံၪအဆၧဖ့ၪကိၪ့လၧလဘၪလၩ့ဎိၭလၧယွၩ အလူအထၫ, ဒဲၦအဆၨၩ၁ံၪအဖုၫအဂီလဖၪ အီၪမၧၫ့လၧဆၧမွဲဆၧတီၩအချိၫ့အီၪ အၪမၬလါနၫ့ ယွၩအၡၩခမျၧးအီၪတီၩလၧအ၀့ၫ မိအီၪ၀့ၫတၡါလီၫ. လချုၭလၧ ပထိးဆၧၫ့ဆၧ၁ီၪ့ဆၧ၁ၫ့ဒဲ၁နိၫလမံၩ့မံၩ့ဒံၭဘၪနီၪ, ပဘၪအၪ့ဎၬဒဲမၩလၩ့ထံးဆၧ လၧဆၧအစီၩ့အမၩ့လၧ “ယွၩစံၭ၀့ၫဒၪ” "Thus said the Lord" နီၪလီၫ.” Ellen G. White, The Great Controversy, p. 595.