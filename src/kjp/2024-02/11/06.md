---
title:  ဆၧမံၩ့လၬဂဲၫထၪ့လၧဂၪ့ခိၪလၬ
date:   13/06/2024
---

`ဖီ နဲၪဖျီၪ ၁၃း၁၁-၁၈. ဆၧမံၩ့လၬနံၫဒုၩလဒုၩယီၩ လၩ့ဆၫ့လိၬ၁ၭ လၧ ဆၧမံၩ့လၬအခၪ့ထံၭလဒုၩလၧ နဲၪဖျီၪ ၁၃ အဖၧၩ့နီၪဘဲၫ၁့ၪလဲၪ.`

ဆၧမံၩ့လၬအခၪ့ထံၭလဒုၩ လၧဂဲၫထၪ့လၧမၫဆမံၭ, ဒဲနံၫဒုၩလဒုၩနီၪ “ဂဲၫထၪ့လၧဂၪ့ခိၪလၬလီၫ” (နဲၪ ၁၃း၁၁). မၫဆမံၭနီၪ မွဲဆၧနဲၪဒီၩ့ “မွဲၦၡၩ၁ံၪ ဒဲၦခမျၧး၁ံၪ, ဒဲၦဆၨၩလဖၪ, ဒဲၦချဲၩ့ဆၧလၧအလၨအဂူၫဂၩလဖၪလီၫ” (နဲၪ ၁၇း၁၅). အ့ၪမွဲဂၪ့ခိၪနီၪ, ဆၧနဲၪဒီၩ့မွဲၦၡၩခမျၧးအီၪဂီၫ့ (လအီၪဘၪဖိၩနီၪ) အလး၀ၩ့လၧဂၪ့ခိၪယီၩလီၫ. ဆၧမံၩ့လၬနံၫဒုၩလဒုၩယီၩ ဂဲထုၪ့၀့ၫလၩ့ဘူၭလၧ အခၪ့ထံၭလဒုၩအဆၧၫ့အထီမိထုၬ၀့ၫနီၪလီၫ (နဲၪ ၁၃း၅). အနီၪမွဲဆၧဂဲထုၪ့လၧ A.D. 1798 အထးဖၧၩ့လီၫ.

ဆၧဘၪလၩ့ဎိၭလၩ့ထံးလၧ United States ခးစၧၩ့ကီၪ့နီၪလီၫ. အ၀့ၫမၩန့ ဆၧပျီၩဖျ့ၭ (indenpendence) လၧ A.D. 1776, ဒဲ ကၧၩ့ထၪ့ထံၫခးအ၁နိၫ ခၪ့ထံၭ (constitution) လၧ A.D. 1789, လၧအဘၪဆၧအီၪက့ၪ၀့ၫလၧ ဂၪ့ခိၪထၧၫ့ဖျိၪ့ယၫအစီၩ့အမၩ့လၧယၩနံၪ့ ၁၉ အလးခဲၫ့နီၪလီၫ.

စယီဟၫ့လီၩထွ့ၫ၀့ၫဒၪ, “အီၪ၀့ၫလၧအနိၩ့နံၫခီၫ, ဘဲၫ၁ိၪဖိၪအ၁ိၭတၭ, ချဲၩ့ဆၧဘဲၫၡီၩ့အ၁ိၭနီၪလီၫ” (နဲၪ ၁၃း၁၁). ဆၧအနိၩ့လဖၪလၧလံၬဆံၫ့ဎံၪ အဆၧလီၩဖျီၪဆၧလၧယၫနီၪ မွဲဆၧအစီၩ့အမၩ့အဆၧနဲၪ့လီၫ. ဘဲၫဆၧမံၩ့လၬ အဂုလဒုၩအ၁ိၭ, လၧခဲၫ့လဒုၩယီၩဆ့၁ရဖူၩအီၪလၧအနိၩ့အလီၩ့အ့ၬ, မိစ့ၭ၀့ၫဆၧနီၪ မွဲစဎွၩအဆၧပၧၩ့ဆၧအ့ၬနီၪလီၫ. အနိၩ့နံၫခီၫနီၪ မွဲဆၧအီၪက့ၪနဲၪ့ဆၧပၧၩ့ ဆၧပြၭအ၁နိၫနံၫမံၩ့ လၧအမွဲခးစၧၩ့ကီၪ့အစီၩ့အမၩ့ ဒဲအဆၧမၩနၧၩ့ဆၧ - မွဲထံၫဂဲးခးဂဲးဒဲဆၧဘိၪ့ဆၧဘၩအဆၧပျီၩဖျ့ၭနီၪလီၫ.

`ဖီ နဲၪဖျီၪ ၁၃း၁၁, ၁၂. မွဲနဒၪဘၪဆၧအၪ့လဲၩ၁ၭလၧဆၧမံၩ့လၬယီၩ မွဲနီၪလဲၪ, ဒဲအ၀့ၫလူထၪ့ချဲၩ့ထၪ့ဆၧဘဲၫ၁့ၪလဲၪ.`

ထံၫခးလၧအလၩ့ဂၬ၁ိၪဖိၪ, အီၪဖူၬလူၭကူၭ (သိမ်?မွ့) နီၪ ချဲၩ့မီၪ့ဎီၩ့ (ဘဲၫ၁ိၭ) ဒၪလၧၡီၩ့နီၪတၡါလ့ၬလီၫ. အ၀့ၫမၩဆၧလၧ “ဆၧမံၩ့လၬအခၪ့ထံၭ လဒုၩအစီၩ့အမၩ့ထီးအလူၬ” (နဲၪ ၁၃း၁၂) ဒဲခွံၬၡိၬထးခွံၬ ဆၧဘိၪ့ဆၧဘၩဆၧပျီၩ ဖျ့ၭအ၁နိၫလဖၪ, ဒဲ “အၪ့မၧၫ့ၦအီၪ၀့ၫလၧဂၪ့ခိၪချိၫ့လဖၪ ဘိၪ့ထၪ့ဘၩထၪ့ဆၧလၧဆၧမံၩ့လၬအခၫ့ထံၭ” နီၪလီၫ (နဲၪ ၁၃း၁၂). ခးစၧၩ့ကီၪ့ (United States) နီၪ မိအၪ့မၧၫ့ၦကိၭဂၩဘိၪ့ထၪ့ဘၩထၪ့ဆၧမံၩ့လၬအခၪ့ထံၭလဒုၩနီၪ လၧအထိး ဆၧၫ့အုၩ့လၩ့ papacy အဆၧ၁ီၪ့ဆၧ၁ၫ့လၧၦအ၁ၭၡီၩ့အဖၫ့ခိၪ ဒဲလၧဂၪ့ခိၪဖိၪ (နးခီၫ့ဂဲးဖးလဖၪ) အစီၩ့အမၩ့နီၪလီၫ. ဘဲၫဆၧလီၩဖျီၪဆၧလၧယၫအဆၧမၩ အ၁ၭ (prophecy) ယီၩစံၭ၀့ၫအ၁ိၭ, ခးစၧၩ့ကီၪ့ (United States) နီၪ လိၫထၪ့ အ၁ၭလၧဆၧမံၩ့လၬအခံးအဂၩ့ၪ ဆၧအီၪက့ၪကီၪ့ ဆၧအီၪကီၪ့ဒဲထံၫခး (church and state) မိကဲၪလမံၩ့ဎးအဂး - ၦကိၭဂၩဒ့ၭ မိဘၪဘိၪ့ထၪ့ဘၩထၪ့အဆၧဂၩ့ ဆၧဖၪ့နီၪလီၫ.

လၧဆၧမံၩ့လၬအခၪ့ထံၭလဒုၩ ထုၭဖျီၪထၪ့အစီၩ့အမၩ့အခၫနီၪ, ခးစၧၩ့ကီၪ့ အီၪ၀့ၫဂုးဂုးၡါၡါ ဒဲမုၬမုၬချံၪ့ချံၪ့နီၪ လၩ့၁ၭဆုး (စွဲမက်စရာ) ဒိၪမၬလီၫ.

`ဆီၫ့မီၪ့ယိ ထံၫဂဲးခးဂဲးလဂုးလခၧၫ့ဘၪလၧ ခးအမ့ရံကၫ့မုဆၫ လနံၩယီၩလါဆံၭ. ဆၧလီၩဖျီၪထၪ့ဆၧလၧယၫ အဆၧလၧၫ့ထၪ့ဎွ့ၩထၪ့ မိလၩ့ဘူၭ၀့ၫဖိၭဘိၭလဲၪ.`