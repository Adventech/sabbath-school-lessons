---
title:  ဆၧတတုၬတနၭအထီ (crisis) လၧမိဂဲၫထီၩ့၀့ၫ
date:   10/06/2024
---

ဆၧမံၩ့လၬအဆၧနဲၪ့ လၧဘၪဆၧလီၩဖျီၪထၪ့၀့ၫလၧ နဲၪဖျီၪ (၁၃) နီၪစံၭ ဘၪပၧၩလၧ မုၪခီၩလဲးအဆၧဒုၭဆၧလၧယွၩ လၧအလၩ့၁ၭမဲၪထုၬနီၪလီၫ. လၧယ့ၫရှူၬထိး၁ံၫအ၁ၭလၧထုၪ့စူၪယၫလီၩ့နီၪ, ၦဆီၫ့မီၪ့၀့ၫလၧဒုၪဒၩမၩနၧၩ့ခွံၬဆၧ, လါနၫ့ဂ့ၩအနီၪမွဲဆၧအီၪက့ၪလၩ့ခွံၬဒုၪဒၩနီၪလၧအဖၫ့လၬယူၭနီၪလီၫ. မုၪခီၩလဲး အဆၧဆူၭဎၩ (ဗျူဟာ) အခၪ့ထံၭနီၪ မွဲဒၪဆၧအၪ့လံၬအၪ့လီၫလမံၩ့ဒၪလီၫ. အၪ့လီၫ၀့ၫအ့ၪလန့ဘၪနီၪ မၩဆီၪ့မၩနီၩ့၀့ၫဒၪလီၫ. ၦလၧလဖိၬထွ့ၫအ၀့ၫအဆၧ ကိၪ့ ဘိၪ့ထၪ့ဘၩထၪ့ဆၧမံၩ့လၬလဂၩလါလါနီၪ မိဘၪလၩ့လၧဆၧ၁ံၫဒၪလ့ၬ အ၀့ၫထုၭထၪ့အစီၩ့အမၩ့ထၪ့ဘၭထီးနီၫဆ့လီၫ.

ဆၧဘိၪ့ဆၧဘၩအဆၧမၩနၧၩ့မၩစၪနီၪ, မွဲဆၧအ၁ၫ့လမံၩ့အ့ၬ. အီၪ၀ဲၩ ခီၫလၧစကံၫ့မၩ၁ံၫအဖု စအၫဘလၭ မွဲလၧဆၧခိၭနၪဖိၪထွ့ၫယွၩအလူနီၪလီၫ. ယ့ၫရှူၬစံၭ၀့ၫဒၪလၧဆၧမိမၩအ၁ၭလၧ ၦဆူနဲၩဆၧဖိၪ၁ံၪအကျၩဒၪလ့ၬလီၫ.

`ဖီ ယီဟၫ့ ၁၆း၂; မၭ၁ုၫ ၁၀း၂၂; ၂ထံမ၁ံၫ ၃း၁၂; ဒဲ ၁ပံတၧၫ ၄း၁၂. အထံၩအဖျဲအထီ ဆၧအီၪကီၪ့လ့ၩခၫ့ဖျီၫ့ဘၪမွဲဆၧနီၪလဲၪ, ဒဲပမိဆိၫ့ကၩမၩထွ့ၫဘၪဆၧလၧ ဎရံၬအဆၧအီၪကီၪ့လၧမုနံၩခဲၫ့ထုၬအဂး ဘဲၫ၁့ၪလဲၪ.`

လၧၦဎရံၬဖိၪအဆၧလ့ၩခၫ့ဖျီၫ့ထၧၫ့ထီယၫနီၪ, ဆၧမၩနၧၩ့မၩစၪအီၪ၀့ၫဒၪ လီၫ. ဆၧကဲၪထၪ့လၧ ၦရိမၫဖိၪလၧဆၧဘိၪ့ဆၧဘၩလအီၪဘၪအစူၪဖၧၩ့ လါနၫ့ဂ့ၩ ဆၧမၩနၧၩ့မၩစၪဆၧအအၧၩ့၁ၫ့ထုၬနီၪ ကဲၪထၪ့လၧၦကိၭလၩ့အ၁ၭလၧ ၦဎရံၬဖိၪလၧဆူနဲၩလံၬဆံၫ့ဎံၪလဖၪအစူၪဖၧၩ့လီၫ. ဆၧမံၩ့လၬအဆၧနဲၪ့နီၪ မိထၪ့ဘၭလၧဆၧမၩအ၁ၭယီၩ လၧခဲၫ့ထုၬအထီလီၫ. ဘဲၫဆၧမၩနၧၩ့မၩစၪလၧ အဖီၩ့ခွံၬလဖၪအ၁ိၭ ဆၧမိဂဲၫကဲၪထၪ့လၧယၫခီၫ မိဘၪဆၧမၩလၩ့ထံး၀့ၫလၧ ဆၧဘိၪ့ဆၧဘၩအလၩ့ဆၫ့လမံၩ့နီၪလီၫ.

ဘဲၫဆၧလီၩဖျီၪထၪ့ဆၧလၧယၫ အဆၧအီၪက့ၪနဲၪ့အ၁ိၭ ဆၧမၩအ၁ၭ မိကဲၪထၪ့ဂုလၧဆၧဖနံၭထးကၩဆၧ (စီးပွားရေး) အဆၧမၩလီၫၪ ၦလအၪ့ဎွ့ၩ အၪ့ဆၫဘၪနးဂၩ လၧၦလထိးဆၧၫ့ဘၪဆၧမံၩ့လၬအဆၧအီၪ့က့ၪနဲၪ့ဘၪလဖၪ အကျၩ, ဒဲဆၧလူမိလၩ့၀့ၫဒၪ ဆၧ၁ံၫလၧအ၀့ၫအဂးလီၫ (နဲၪ ၁၃း၁၅, ၁၇).

မုၪခီၩလဲးတဲၩ့၀ဲၩဖၧၩ့၁ၭလၧ ၦဎရံၬဖိၪ၁ံၪမိထီးန့ဆၧမံၩ့လၬအဆၧနဲၪ့လၧ ဆၧမၩခွါလၧခဲၫ့ထုၬမိဂဲၫထီၩ့၀့ၫအထီနီၪလီၫ. ထီးအထီနီၪ ဂၪ့ခိၪထၧၫ့၀ၩ့ယၫ မိဖိၬဆၧမံၩ့လၬအခဲၫ့လၧဆၧထီၫမံၫထီၫမၪအဖၧၩ့လီၫ (နဲၪ ၁၃း၃), ဒဲလထံၪဎးနီၪ ဆၧဒၪဘၪဆၧမိအၪ့လဲၩထၪ့အ၁ၭ, ဒဲဆၧလီၩဖျီၪထၪ့ဆၧလၧယၫ အမ့ၬ၁- မိဎၩ့၀့ၫလၧ ယွၩအၡၩခမျၧး၁ံၪအလီၩ့လီၫ. နဲၪဖျီၪ ၁၄း၁၂ နီၪ ဖ့ၪနဲၪပၧၩဆၧဒၪဘၪဆၧအခံးအဂၩ့ယီၩလီၫ. “ထီးယီၩ မွဲၦဆံၫ့ဎံၪ၁ံၪအဆၧအွံၪ၁ၭဆၧၩ့, ၦလၧ ထီးန့ယွၩအဆၧမၪလူၬလဖၪ, ဒဲဆၧနဲၩဘၪဆဲၫ့လၧယ့ၫရှူၬအီၪ၀့ၫလီၫ.” ယွၩအၡၩခမျၧးလဖၪ အီၪမၧၫ့ဎိၭလၩ့လၧဆၧဖိၬထွ့ၫယွၩအလူလီၫ. လၧအ၀့ၫ အခိးအတၩအဖၧၩ့, အ၀့ၫ၁ံၪဆၧၫ့ထုၪ့ဂုးခၧၫ့၀့ၫဒၪ လၧၦဂူၫဂၩအီၪအနဲၩ့အဎီၩ့ လဖၪ ၀ၭထိၬ၀ၭတ့ၬ၀့ၫအခၫနီၪလီၫ. လၧဂၪ့ခိၪယီၩဖိၬဆၧမံၩ့လၬအခဲၫ့နီၪ, အ၀့ၫ၁ံၪ “ဖိၬ၁ိၪဖိၪအခဲၫ့ထီးဒၪအလး လၧအ၁ိၫ့၀့ၫလစီၪ့လါလါလီၫ” (နဲၪ ၁၄း၄). လၧဎရံၬအစီၩ့အမၩ့နီၪ, အ၀့ၫ၁ံၪမၩနၧၩ့ခွံၬ ဆၧမၩဂၭဖျိၭဆၧဒဲဆၧ၁ံၫ အစီၩ့အမၩ့လဖၪနီၪလီၫ.

ဘဲၫပဒၪဘၪလၧဆၧမၩလိၪ ၉ ဖၧၩ့အ၁ိၭ, ဆၧထၪ့ဒၩလိၬ၁ၭအမိထုၪ့လၧ ဆၧဂ့ၩဒဲဆၧအၧၩ့အဘိၩ့နီၪ မွဲဆၧဘိၪ့ဆၧဘၩလီၫ. ဆၧမံၩ့လၬအီၪက့ၪဆၧအၪ့ လံၬအၪ့လီၫဆၧဒဲ, ထီးမွဲဆၧမၩလကဲၪထၪ့ဘၪနီၪ, မၩဆီၪ့မၩနီၩ့ဆၧလၧအဂဲး အဘၭလီၫ.

`ထီးမွဲဆၧမၩခွါနၧၩ ဆၧအီၪခိၭမး၁ံၫနံၩ လၧဆၧမၩအ၁ၭဘဲၫနီၪ, နမိစံၭဆၧၫ့မၩထွ့ၫဘဲၫ၁့ၪလဲၪ.`