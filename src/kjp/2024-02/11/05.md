---
title:  ဆၧထုၭဖျီၪထၪ့ဆၧမံၩ့လၬ- ၂
date:   12/06/2024
---

လမိဘိၪ့ထၪ့ဘၩထၪ့ဆၧမံၩ့လၬဘၪ, ယွၩအၡၩခမျၧးလဖၪ အၪ့ဎၬန့ဆၧ၁ၭ ထိၬဖၭဒိၪ ဒဲဆၧမုၬလၩ၁ၭဎွံၫအထီၫထုၬလၧ ဆၧဘိၪ့ဆၧဘၩထၪ့ဒၪကဆါယွၩ နီၪလီၫ. အ၀့ၫ၁ံၪအဆၧခိၭနၪဖိၬထွ့ၫ ဂဲၫယွၩလၩ့၀့ၫဒၪလၧအ၀့ၫ၁ံၪအ၁ၭခံလၧ ဆၧအဲၪနီၪလီၫ. အ၀့ၫ၁ံၪအီၪက့ၪဂုးခၧၫ့အဆၧအုၩ့လၩ့လၧကဆါနီၪ မွဲလၧ အ၀့ၫ၁ံၪ၁့ၪယၫကဆါနီၪ အီၪက့ၪဂုးခၧၫ့အဆၧအုၩ့လၩ့လၧအ၀့ၫ၁ံၪအဂးနီၪလီၫ.

`ဖီ နဲၪဖျီၪ ၁၃း၅. ကွ့ၭလၩ့ဆၧထုၭဖျီၪထၪ့ဆၧအခံးအဂၩ့ လၧဆၧ ဖၫ့လၬနီၪဆံၭ.`

အၪ့ဎၬထဲၩ့ဆၧမၩလိၪ (၄) နီၪလၧ ကဆါယွၩဖ့ၪလၫ့ပၧၩ ဆၧဂဲးခၪ့ထံၭ (အမိချိး) လၧဆၧနၪ၁့ၪဆၧအလီၩဖျီၪထၪ့ဆၧလၧယၫအဆၧၫ့အထီၪ လနံၩ ဎွ့ၩဎီၩ့လိၬ၁ၭလၧလနံၪ့ (၄မိ ၁၄း၄၅; ဇံၫ ၄း၆) နီၪဆံၭ. ဎိၭထံၫဒီၪလၩ့ဆၧအဆၧၫ့ အထီ လၩ ၄၂ ဘံၪ့လၧအစံၭ၀့ၫလၧ နဲၪဖျီၪ ၁၃း၅ အဖၧၩ့, မၩန့ဟံဘြုၫအလၩ လဘံၪမွဲအနံၩ/အ၁ၫ့ ၃၀ နီၪ, ဒဲကဲၪထၪ့၀့ၫဒၪ ၁,၂၆၀ နံၩ ဒဲအနံၪ့လၧၦစံၭ၀့ၫဒၪ နီၪလီၫ.

၁ၫ့ခၫဖၭဒိၪ (papacy) မၩန့ဆီၪ့ဆၧထုၭန့၁ၭအစီၩ့အမၩ့ခီၫလၧ A.D. 538 ဒဲထီၩ့စိၩ၀့ၫလၧ A.D. 1798 နီၪလီၫ. လါနၫ့ထီး Napoleon (နပိၫလယၫ့) အ၁ုၭခိၪ Berthier, ဖီၪ့န့စၧၩ့ထၬ pope လၧ A.D. 1798 နီၪ, မွဲ papal အစီၩ့အမၩ့အထီထုၬ၀့ၫ လၧဆၧလီၩဖျီၪဆၧလၧယၫအဖၧၩ့, ဒဲနဲၪဖျီၪအဆၧစံၭ၀ဲၩ လၧၫ့ထၪ့ဎွ့ၩထၪ့၀့ၫဒၪထီးနီၪလီၫ. “ၦလဂၩဂၩအ့ၪအၪ့မၧၫ့ဎီးဆၧတၭ, မိကဲၪဎီး ၀့ၫလီၫ” (နဲၪ ၁၃း၁၀). ဆၧဆၪ့ဖျိၭခွံၬ papacy နီၪ အဂဲးဆီၪ့မၬလ့ၬ လါနၫ့ဂ့ၩ ၁ံၫဒံၭအ့ၬ. ဘဲၫ နဲၪဖျီၪ ၁၃း၁၂ စံၭအ၁ိၭ, “အဘၪဆၧဖ့ၬ၀့ၫထီးအမိ၁ံၫတၭ, ဘျၪထဲၩ့၀့ၫလီၫ.” papacy အဆၧမၩန့ဆီၪ့ဆၧအစီၩ့အမၩ့နီၪ မိဂဲထုၪ့ထဲၩ့လၧဂၪ့ခိၪ ထၧၫ့၀ၩ့ယၫအဖၧၩ့ဒံၭလီၫ.

မုလနံၩယီၩ, ဂၪ့ခိၪအခိၪအနါလဖၪ မၩဎိၭလၩ့ဆၧလၧ ၁ၫ့ခၫဖၭဒိၪ (pontiff) နီၪဘဲၫခးအ၁ီၫ့ (ambassador) လၧရိမၫအဆၧအီၪကီၪ့ဒဲဘၪလ့ၩအီၪကွ့ၩ အီၪၡီၩ့အ၀့ၫလၧ Vatican နီၪလီၫ. ဆၧလကဲၪယံၫယါဘၪနးဆိၭ လၧဂၪ့ခိၪ အဆၧလဂုးလခၧၫ့ဘၪအဖၧၩ့ ရိမၫ၁ၫ့ခၫဖၭဒိၪ (Roman pontiff) နီၪ မိကဲၪထၪ့ဆၧအၪ့အူၭအၪ့ဎၧၩ့အ၀့ၫ လၧဆၧအီၪမၧၫ့၁နိၫခိၪနါ (moral leader) လၧ အစူၭၡီၩ့ထဲၩ့ၦခမျၧး၁ံၪလပိၩ့ဎးန့၀့ၫလဂၩနီၪလီၫ. လၧအ၀့ၫအဆၧချဲၩ့လၩ့ဆၧလၧ June 6, 2012 အခၫနီၪ, ၦခမျၧးကလၭယဲထီၫ့အဘျဲၪလဖၪ စူၭကီၪ့ဎိၭလၩ့ လၧ Saint Peter Square လၧရိမၫနီၪ, Pope Benedict XVI ထုၭဖျီၪလီၩ ၀့ၫ, “Sunday နီၪ မွဲယွၩအမုနံၩဒဲလၧၦခွၫၦမုၪ၁ံၪအဂး, မုနံၩလၧၦကိၭဂၩ မိဒိၭန့ဘၪဆၧပျီၩဖျ့ၭ, မွဲဆၧဖလ့ၬလၧဂံၪ့ဒီၪ့အဂး ဒဲလၧကဆါယွၩအဂးဆ့လီၫ. အ့ၪဆၧအီၪပဒၩ့ထၬ Sကညိၠပ နီၪ မွဲဆၧအီၪပဒၩ့ထၬၦၡၩဆၨၩအဆၧပျီၩဖျ့ၭ လီၫ.” -https://www.vatican.va/content/benedict-xvi/en/audiences/2012/documents/hf_ben-xvi_aud_20120606.html. ဆၧဖ့ၪနဲၪပျၩ့ ၀ဲၩပၧၩလၧ The Great Controversy ဖၧၩ့နီၪ လၧဆၧမိမၩအ၁ၭနီၪလီၫ. “ၦလၧအအီၪက့ၪဒိၪလံၬဆံၫ့ဎံၪအမး၁ံၫနံၩနီၪ မိဘၪဆၧစံၭအၧၩ့၀့ၫဘဲၫၦဒူၩယၫ့ ဖိၪလၧဆၧမၩ၁ူၪဆၧ, အလၨၪခၫ့ဖၭ၁နိၫဒဲဆၧထံၫဆၧဒီၪနီၪ, မွဲလုၫလါအၧၩ့၁ၫ့လၧ အမၩဂၭဂီၩ့ဆၧတၭ, မိဘၪယွၩအဆၧစ့ၩရၫ့လၧဂၪ့ခိၪယီၩလီၫ...ၦဆၧအၪ့မၧၫ့ဖိၪ လဖၪ လၧလထိးဆၧၫ့ယွၩအဆၧမွဲဆၧတီၩလဖၪနီၪ မိ၁ီၪ့၁ၫ့ထၪ့ဒၩဆၧဒဲ မိမၪလူၬဖိၬထွ့ၫထံၫခးအ၁နိၫ ဘဲၫယွၩအဆၧမၩဆံၫ့ဎံၪအ၁ိၭနီၪလီၫ. လၧဂၪ့ခိၪ အဆၧစ့ၩရၫ့ခွးမ့ၬယၫနီၪ ၦအထီးန့အီၪခိၭယွၩအဆၧမၪလူၬလဖၪ မိဘၪဆၧအီၪ က့ၪဆၧမၪ ဒဲဘၪဆၧစ့ၩရၫ့စၪ၀့ၫထီးနီၪလီၫ.” E. G. White, The Great Controversy, p. 592.

`မွဲဘိၩ့နဲၪ့ယီၩ ပလဒၪဒံၭဘၪဆၧမိမၩအ၁ၭနီၪလါနၫ့ဂ့ၩ, ယိထၪ့ ပဂၪ့ခိၪယီၩအၪ့လဲၩထၪ့အ၁ၭဖျဲၪဖျဲၪလ့ၬနီၪဆံၭ. ဆၧအၪ့လဲၩအ၁ၭ၁ံၪ လဖၪယီၩ မိစံၭဘၪပၧၩလၧဆၧမၩအ၁ၭ မိကဲၪထၪ့ဆၧနီၪလဲၪ.`