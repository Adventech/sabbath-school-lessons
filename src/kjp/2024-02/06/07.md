---
title:  မၩလိၪအၪထၪ့အဂး
date:   10/05/2024
---

“လၧလံၬဆံၫ့ဎံၪဘၪဆၧပဒၩ့ မၩထံၬထၬလၧဂၪ့ခိၪအဆၧပၧၩ့အထီနီၪ, ဒဲလၧအဆၧထိး၁ၭ (testimony) လၩ့မၪ (ဘၪမၪ) ဒဲလ့ၩကဒံၩကဒၩ, ၦၡၩဒဲဆၧနၪ၁ံၪအဆၧခိးဂဲးခိးဘၭလဖၪ မၩဂၭဂီၩ့ၦၡၩအဆၧ၁့ၪယၫနၪ၁့ၪဆၧလီၫ. ထီးဒၪလ့ၬ ၦလီၩလၩ့လၬလၩ့ဆၧမွဲဆၧတီၩလဖၪဘၪဆၧလီၩ့ဖီၪ၀့ၫ, ဘၪဆၧအၪ့လီၫ န့၀့ၫ, ဘၪဆၧမၩၡၪ့မၩနၭ, ဆၧအီၪက့ၪစၧၩ့ထၬလၧဖံၬအိၩဖၧၩ့, ဘၪဆၧမၩကၪ မၩဂဲၩလၧအဆၧနဲၩအဖၧၩ့, ဘၪဆၧနၫ့စဲၪ့ဖျိၭဒဲဘၪလီၩ့အီၪလၧခိၪလီၩ့ခၪ့ထံၭ ဒဲလၧလိးအိၩလဲၫ့အိၩဖၧၩ့ၪဘဲၫဆၧလီၩဖျီၪစိၩအီၪ၀ဲၩလၧ ၦထိးအ၁ၭတီၩလီၩ့ဖိၪ လဖၪ အဆၧဘၪအီၪမၧၫ့အ၁ိၭနီၪလီၫ. မွဲလါနၫ့ဘိၩ အ၀့ၫ၁ံၪမၩဆုးလီၩအဆၧထိး အ၁ၭလဖၪ လၧအနံၪ့ ၁၂၆၀ ထၧၫ့ထီယၫနီၪလီၫ. လၧဆၧခံၭယိၬအနၭထုၬ အထးဖၧၩ့ ၦအီၪတီၩလီၩ့လဖၪဒိၭန့ယွၩအဆၧအဲၪအၪ ထီးဒၪလ့ၬၦဂူၫဂၩအ၁ၭခ့ၬ ဆၧလၧယွၩအဆၧမၩလၩဖၩ့အ၀့ၫ၁ံၪနီၪလီၫ. ၦအီၪတီၩလီၩ့လဖၪနီၪ ဒိၭန့ဘၪ ဆၧကိၪ့ဘၪကိၪ့၁့ၪ, ဆၧဂဲးဆၧဘၭ, ဒဲဆၧအစီၩ့အမၩ့ လၧအ၀့ၫ၁ံၪမိထိးအ၁ၭလၧဆၧမွဲဆၧတီၩထၧၫ့ထီယၫအဂးနီၪဆ့လီၫ.” Ellen G. White, The Great Controversy, pp. 267, 268.

“ထီး France (ပၠ့ၫ၁့ၭ) ထုၭပဲၩခွံၬယွၩအလူအထၫ လၧၦခမျၧးအမ့ၬယၫနီၪ, ၦအၧၩ့၁ၫ့ဒဲ၁ၭအအၧၩ့အ၁ၫ့ဆၧခံၭလဖၪ ဘၪဆၧအီၪက့ၪထၪ့ထီၫ၀့ၫဒၪလၧ အဆၧဘၪအ၁ၭဒၪ၀့ၫၪဘၩ့မုးအီၪဖီၩ့ဖျ့ၭလၧယွၩအဆၧမၪလူၬ . . . ဂၭဎ့ၭယွၩ အ၁ၭမု, ထိးဆၧၫ့မုၪခီၩလဲးအစီၩ့အမၩ့လၧအလၩ့၁ၭမဲၪလဖၪနီၪလီၫ. ယွၩအလၩ အဖၩ့လၩ့မါခွံၬ၀့ၫဒဲဆၧဂၭဂီၩ့ဂၭစၪ အီၪဂဲၫလၧဂၪ့ခိၪအစဎွၩနီၪလီၫ. အ၀့ၫ၁ံၪ မိကူၭဘၪထဲၩ့ဆၧလၧအ၀့ၫ၁ံၪဎွံၪလၩ့ဆၧလဖၪ ထီးဆၧအၧၩ့ဆၧ၁ၫ့ထၪ့ဘၭလၧ ဆၧစ့ၩရၫ့အဂးနီၪလီၫ. လၧဆၧလးဂၭဂီၩ့ဒဲဒိၩ့လၩ့ဎီးလဖၪအဖၧၩ့ ဆၧကိၭၡၭလၧ ဆၧ၁ုၪ့ထၪ့၁ၭထၪ့ဖၧၩ့, ပၠ့ၫ၁့ၭ (France) ၀့ၫဒၪနီၪ ၀ၭထိၬ၀့ၫဘဲၫဖူၫဆံၫဂုအ၁ိၭ လီၫ. ဆၧဘိၪ့ဆၧဘၩ, ၁နိၫ, ဆၧဖံၭထံၩဖံၭ၁ိၭ, ဂံၪ့ဒီၪ့ဎၫ့ဒီၪ့, ထံၫ၁ံၪခး၁ံၪ, ဒဲဆၧအီၪကီၪ့ၪ ထီးလူၬထီးဆံၫ့နီၪ ဂၭဂီၩ့လၩ့ဎီး၀့ၫဒၪ လၧၦဆၧဘိၪ့ဆၧဘၩလအီၪဘၪ လဖၪအစူၪဖၧၩ့ လၧအအီၪက့ၪထၪ့ထီၫအ၁ၭလၧ ယွၩအဆၧမၪလူၬမ့ၬယၫနီၪ လီၫ.” The Great Controversy, p. 286.

“အ့ၪလမွဲဘၪလၧ ဆၧအီၪကီၪ့လီၩ့ဖိၬထွ့ၫထဲၩ့ကဆါယွၩအဖ့ၪကိၪ့, ဆၧထိးဆၧၫ့ထဲၩ့ဆၧဖၩ့အဂိးကိၭထံၪ, ဆိၬထၪ့ထဲၩ့မူၩဒၩလၧအလၩ့ဘၪ၀့ၫနီၪ ဆၧဘိၪ့ဆၧဘၩအခံးအဂၩ့မိလၩ့ရၧး၀့ၫဒၪ, ဒဲ၁ၭမုအဂဲးအဘၭမိလၩ့မါခွံၬ၀့ၫဒၪနီၪ လီၫ.” The Great Controversy, p. 316.