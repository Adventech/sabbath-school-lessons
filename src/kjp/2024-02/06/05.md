---
title:  ၦထိးအ၁ၭနံၫဂၩ ဂဲထုၪ့မၧၫ့ထၪ့ထဲၩ့
date:   08/05/2024
---

`ဖီ နဲၪဖျီၪ ၁၁း၁၁. ဆၧလီၩဆိၫဆၧမွဲဆၧနီၪ အီၪ၀့ၫလၧယွၩအလူ အထၫအဂဲးလဲၪ.`

လၧ French Revolution အထုၬနီၪ, ယွၩအလူအထၫမၧၫ့ထၪ့ထဲၩ့၀့ၫဒၪ ဒီၭလီၫ. မွဲဆၧမၧၫ့ထၪ့ဂဲၩထၪ့ထဲၩ့ဖၭဒိၪလီၫ. ၦလၧအဘၪ၁ၭမဲၪဆၧလဖၪ ကဲၪထၪ့ထဲၩ့ယွၩအဆၧထိးထဲၩ့တၩ့ထဲၩ့အစီၩ့အမၩ့လီၫ. လၧယၩနံၪ့ ၁၈ (18th century) အထုၬနီၪ, ကဆါယွၩဒုၭဂဲထုၪ့ၦခွၫ၁ံၪဒဲၦမုၪ၁ံၪလၧအဖ့ၪလၫ့အ၁ၭ ဆိၬထၪ့ဆၧ၁ၭထိၬအပရၧၫ့ ထီးဂၪ့ခိၪအထုၬနီၪလီၫ. ၡၩခမျၧးလဖၪတရါလၩ့ လံၬဆံၫ့ဎံၪအဆၧပရၧၫ့နီၪဖျဲၪဖျဲၪလ့ၬ, ဘဲၫ William Carey, လၧအလ့ၩဆၧ လၧခး India ဒဲကွ့ၭကျိၭထဲၩ့လံၬဆံၫ့ဎံၪနီၪလၧ ဆၧချဲၩ့အလၨအၪလ့ၬလၧ Indian dialects အဖၧၩ့နီၪလီၫ. လံၬဆံၫ့ဎံၪအစီၩ့အမၩ့ မၩဂဲၩ၀ၭၦအၪဂၩ လ့ၩဆၧလၧ ဂၪ့ခိၪထၧၫ့၀ၩ့ယၫ ဆိၬဆၧ၁ၭထိၬအပရၧၫ့လီၫ.

မွဲဆၧဘၪဆုးဆ့ၭအ့ၬ, မ့ရှၧၫ့အဆၧမၩ အဂဲးအဘၭဆီၪ့ထၪ့၀့ၫဒၪလၧ French Revolution ဂီၩ့အလးခဲၫ့နီၪလီၫ. ယွၩအလူအထၫမွဲ ဆၧလူအမၧၫ့၀့ၫ, ဖျီၪလၧမိ၁ံၫ၀့ၫလါနၫ့ဂ့ၩ, မၧၫ့၀့ၫဒၪဒံၭလၧၦဆူနဲၩဆၧဖိၪ၁ံၪအ၁ၭခံဖၧၩ့ဒဲဂဲထုၪ့ ထဲၩ့လၧဆၧမၧၫ့အဎွ့ၩ, ဘဲၫနဲၪဖျီၪအဆၧလီၩထၬ၀ဲၩအ၁ိၭနီၪလီၫ. “ၦနဲၩ၁ူၭနဲၩမၪဆၧဖိၪ ဖီၫလတဲၩ (Voltaire) လဖၧၫ့နီၪစံၭ၀့ၫဒၪ- ‘ယ၁ၭလၩ့ပွံၭလၧယဘၪ နါဂၧၫ့ၦဎရံၬဖိၪအဆၧဘိၪ့ဆၧဘၩ လၧၦလဆံၫနံၫဂၩဒုၭကဲၪထၪ့၀့ၫနီၪ အဆၧချဲၩ့ခိၪမၬခိၪမၬယူၭနီၪလီၫ. ယမိဒုၭ၁့ၪယၫၦၡၩလၧ ဆၧနီၪမိထုၬခွံၬ၀့ၫလၧၦလဂၩဎးအဆၧမၩနီၪလီၫ.’ လါနၫ့ဂ့ၩၦၡၩအဆၨၩလဖၪလ့ၩဖီၩ့ခွံၬ၀့ၫ လၧအ၀့ၫ အဆၧ၁ံၫအလးခဲၫ့နီၪ, ၦလၧအခွးအဘၩ့လဖၪ ဂဲထုၪ့လၧလံၬဆံၫ့ဎံၪယီၩအဂး လီၫ. မွဲဘၪဆၧမၩဂၭဂီၩ့ခွံၬ၀့ၫလၧ Voltaire အစူၪဖၧၩ့အၪမၬ လၧအယၩလဖၪအယၩလါနၫ့ဂ့ၩ, အၪထၪ့ဂီထၪ့လၧမုလနံၩယီၩ လၧအထီၫ့လဖၪအထီၫ့ယူၭနီၪလီၫ.

လၧၦမၩဂ့ၩထၪ့ထဲၩ့ဎရံၬအဆၧအီၪကီၪ့အခၪ့ထံၭနီၪ အဆၧချဲၩ့ဘၪထွ့ၫ လၧၦဎရံၬဖိၪနီၪ, စံၭ၀့ၫဒၪ, ‘လံၬဆံၫ့ဎံၪနီၪမွဲ၀့ၫဒၪထၭခုၪ(?ပ)လၧအမၩလူၬခွံၬ စၭခုၪ(တူ)အၪဖျိၪ့နီၪလီၫ.’” E. G. White, The Great Controversy, p. 288.

`ဖီ အၪ့အူၭ ၁၁၉း၈၉ ဒဲ အၪ့အူၭ ၁၁၁း၇, ၈. ဆၧလီၩဘၪပၧၩ မွဲဆၧနီၪလၧလံၬဆံၫ့ဎံၪအဂး, ဒဲဘၪမွဲနီၪလၧ ပနဲၩန့၁့ၪ၀့ၫဒၪနီၪလဲၪ.`

ယွၩအလူအထၫနီၪ ဘၪဆၧမၩထံၬထၬ၀့ၫ, ဘၪဆၧမၩနၧၩ့၀့ၫ, လါနၫ့ဂ့ၩ မိလၩ့မါခွံၬ၀့ၫနးဆိၭအ့ၬ. ၦစံၭလၩ့အ၁ၭလၧ ၦဎရံၬဖိၪလဖၪဒၪလ့ၬ မၩလၩ့ဆံၭလၩ့ ယွါအလၩအဖၩ့, ဒုၪဒွ့ၪဆၧလနၩ့နၩ့လၧလံၬဆံၫ့ဎံၪဖၧၩ့, ချဲၩ့ဎိၩဒိၪဒၪၦၡၩအဆၧမၩလၧ အမၩလၩ့မါယွၩအလၩအဖၩ့, ဒဲယွၩအဆၧမွဲဆၧတီၩလဖၪ အစီၩ့အမၩ့ ဘၪလၩ့ဆါ၀့ၫဒၪနီၪလီၫ.

ပကြၨၭမၩနးဆိၭအ့ၬ, ထၧၫ့ဒၪမိမွဲလၧဆၧလမံၩ့မံၩ့, မိဘၪဖ့ၪလၫ့၁ၭလၧ ဆၧထၪ့ဒၩယွၩအလူအထၫနးမံၩ့အ့ၬ. အီၪမၧၫ့၀့ၫထီးမုလနံၩယီၩဒံၭ, ချဲၩ့ဆၧလၧ ၦၡၩဆၨၩလဖၪအ၁ၭဖၧၩ့, ၁-ထၪ့၁-လၩ့လံၩ လၧ၁ၭမၧၫ့အ၁ၫ့လၧၦအဲၪဒိၭခိၭနၪ ဘၪယွၩအလူအထၫ ဒဲဖိၬထွ့ၫအဆၧ၁ီၪ့ဆၧ၁ၫ့လဖၪအဂးနီၪလီၫ.

`ဆၧလီၩဖျီၪထၪ့ဆၧလၧယၫ လၧအချဲၩ့ဒုၪ့လၩ့ဆၫ့ဆၧလၧနၧၩအီၪ မွဲနီၪလဲၪ. ဒဲဘၪမွဲနီၪလဲၪ.`