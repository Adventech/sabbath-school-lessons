---
title:  ဆၧလီၩဖျီၪထၪ့ဆၧလၧယၫ အဆၧၫ့အထီလဖၪ
date:   06/05/2024
---

`ထိၪဎီၩ့ နဲၪဖျီၪ ၁၁း၃ ဒဲ နဲၪဖျီၪ ၁၂း၅, ၆, ၁၄, ၁၅ လၧ ဒၫ့နအ့လၭ ၇း၂၅ နီၪဆံၭ. ဆၧဘၪဒီၩ့, ဘၪလၩ့ဎိၭလိၬ၁ၭမွဲဆၧနီၪ နဒၪဘၪလၧဆၧ လီၩဖျီၪထၪ့ဆၧလၧယၫ အဆၧၫ့အထီလဖၪလဲၪ.`

ၦထိးအ၁ၭနံၫဂၩ “မိလီၩဖျီၪထၪ့ဆၧလၧအနံၩလထီၫ့နံၫယၩဎူၫဆံၫ, ကီၩ့၁ိၭ၀့ၫလၧရၧၬအဆၧယၬ” (နဲၪ ၁၁း၃) နီၪလီၫ. အယီၩမွဲဆၧလထံၪဎးလၧ လၩလံဆံၫနံၫဘံၪ့အထးဖၧၩ့ဆၧဖ့ၪလၫ့၀့ၫလၧ “ၦဆၨၩလဖၪအစူၪဖၧၩ့” (မွဲၦလထိးဆၧၫ့ဘၪယွၩအဆၧမွဲဆၧတီၩလဖၪ) မိယဲးလၩ့ဒိၩ့ဆံၫ့ဎံၪနီၪလီၫ (နဲၪ ၁၁း၂). ယွၩအဒုၪဒၩလဖၪ ယဲးလၩ့ယွၩအဆၧမွဲဆၧတီၩလၧအနံၩ ၁,၂၆၀ (၄၂ æ ၃၀ = ၁,၂၆၀, လနံၩ ကိၭနံၩဒ့ၭနီၪ ဖ့ၪဒီၩ့၀့ၫလၧ လနံၪ့လၧမီၪအချိၬနီၪလီၫ), ဒဲယွၩအၦထိးအ၁ၭနံၫဂၩနီၪ, မွဲလံၬဆံၫ့ဎံၪအလးလံၩဒဲအ၁ၫ့နံၫဘံၪ့နီၪလီၫ.

ဘဲၫပမၩလိၪ၀ဲၩယူၭအ၁ိၭ (လၧဆၧမၩလိၪ ၄ အဖၧၩ့), ဒၫ့နအ့လၭ ၇း၂၅) စံၭ၀့ၫဒၪနိၩ့အဂူၫဂၩလဘီၩ့ အဂဲးမိဆီၪ့ထၪ့လၧရိမၫအဘၩ့မုးဖၧၩ့နီၪ မိမၩနၧၩ့မၩစၪယွၩအၡၩခမျၧးလဖၪ “လၧအထီလထီ, ဒဲအထီလဖၪ, ဒဲအထီအၪ့နၩ့ဖၭ၀့ၫ ဖိၭဖၫ့” လီၫ. အထီ “လထီ” နီၪမွဲ၀့ၫလနံၪ့ (၃၆၀ နံၩ) လီၫ. မွဲဆၧနီၪတၭ, အထီ၁ၧၫ့ထီဒဲအထီဖိၭဖၫ့နီၪ ဎွ့ၩဎီၩ့၀့ၫလၧ ၁,၂၆၀ နံၩနီၪလီၫ.

နဲၪဖျီၪ ၁၂း၆, ၁၃ လီၩဘၪထွ့ၫလၧ အနံၩ ၁,၂၆၀ ယွၩအၡၩခမျၧးမိဘၪ ထိးၡၪ့ထိးနၭအဂးနီၪလီၫ. နဲၪဖျီၪ ၁၂း၁၄ လီၩဘၪထွ့ၫလၧ လထီ, ထီလဖၪ, ဒဲအထီဖိၭဖၫ့အဂဲးနီၪလီၫ. နဲၪဖျီၪ ၁၃း၅ လီၩဘၪထွ့ၫလၧ လၩလံဆံၫနံၫဘံၪ့ အဂဲးလီၫ. ပဒၪဘၪလၩ ၄၂ ဘံၪဒဲအနံၩ ၁,၂၆၀ နီၪလၧ နဲၪဖျီၪ ၁၁း၂, ၃ အဖၧၩ့ နီၪလီၫ. ဆၧလီၩဖျီၪထၪ့ဆၧလၧယၫ အဆၧၫ့အထီထီးလူၬလဖၪနီၪ အီၪလၧ အဆၧဒၪလၩ့ဆၫ့လိၬ၁ၭ, မွဲလၧဆၧမၩအ၁ၭလထံၪဎးအထီဖၧၩ့နီၪလီၫ.

ထီးမွဲလံၬဆံၫ့ဎံၪအစီၩ့အမၩ့ဘၪဆၧအီၪက့ၪပဲၩခွံၬနီၪ, စီၩ့မၩ့အဂၩလမံၩ့ (ၦၡၩ) ဂဲထုၪ့လၧအလးနီၪလီၫ. ဆၧမၩအ၁ၭဘဲၫနီၪတၭ ၦလၧအဆိၬထၪ့ယွၩ အလူအထၫလဖၪ ဘၪဆၧမၩၡၪ့မၩနၭ၀့ၫဒၪလီၫ. ဆၧမၩအ၁ၭနီၪကဲၪထၪ့၀့ၫဒၪ လၧ papal ၁ၫ့ခၫဖၭဒိၪပၧၩ့န့ဆီၪ့ဆၧအထီ ခီၫလၧ A.D. 538 ထီး A.D. 1798 နီၪ, မွဲလၧဆိၩဖိၭဖၫ့ဆၧအီၪကီၪ့လၩ့ထ့ၬလၧ နး၁ၭအဆၧခံၭဖၭဒိၪအဖၧၩ့နီၪလီၫ. ၦၡၩအလူနီၪမၩန့ဆီၪ့ကဆါယွၩအဆၧမၪလူၬအလးထီးနီၪလီၫ. ၦၡၩအလုၫ အလါလဖၪ မၩနၧၩ့လုးဘံၭခွံၬဆၧ၁ၭထိၬအပရၧၫ့ အဆၧဂ့ၩဆၧဘၪနီၪလီၫ. ရိမၫ ဆၧအီၪကီၪ့ကၧၩ့ထၪ့အ၁ၭလၧဂၪ့ခိၪအစီၩ့အမၩ့ (secular power) ဘဲၫ၁ိၭ မိအီၪက့ၪထၪ့ထီၫအစီၩ့အမၩ့လၧခးယူရိပၩ (Europe) ထၧၫ့ဘံၪ့ယၫနီၪလီၫ.

လၧအနံၪ့ ၁,၂၆၀ အထးဖၧၩ့, ယွၩအလူအထၫၪ ၦထိးအ၁ၭနံၫဂၩနီၪ- ဘၪကီၩ့၁ိၭ၀့ၫလၧရၧၬအဆၧယၬနီၪလီၫ. အဆၧမွဲဆၧတီၩလဖၪ ဘၪဘံၭထၬ အ၁ၭလၧၦၡၩအလုၫအလါ အဆၧဘိၪ့ဆၧဘၩလဖၪနီၪလီၫ. အ့ၪမွဲၦထိးအ၁ၭ နံၫဂၩနီၪ လီၩဖျီၪထၪ့ဆၧလၧယၫအဂဲးဘိၩ့ဒံၭ, လံၬဆံၫ့ဎံၪလီၩဆၧချဲၩ့ဆၧဘိၩ့ဒံၭ နီၪလီၫ. ထီးလၧနး၁ၭအဆၧခံၭအ၁ၭကျၩဖၧၩ့လါနၫ့ဂ့ၩ, ယွၩအလူအထၫနီၪ အီၪဂုး၀့ၫဒၪဒံၭဆ့လီၫ. အ့ၪမွဲၦလၧအအီၪက့ၪလုဒိၪ၀့ၫလဖၪနီၪ ခိၭနၪဖိၬထွ့ၫ အဆၧ၁ီၪ့ဆၧလဖၪဒံၭနီၪလီၫ. အ့ၪမွဲဆၧထိၪဎၩ့လၧၦယူရိပၩဖိၪအအၪအဂီနီၪ, အ၀့ၫ၁ံၪ (ၦတီၩလီၩ့) မွဲၦၡၩခိၬဖိၪလဖုၫလီၫ. ၦ၀့လ်ဒဲစံၫဖိၪ၁ံၪ, John Hus, Jerome, Martin Luther, Ulrich Zwingli, John Calvin, John and Charles Wesley, ဒဲၦမၩဂ့ၩဘၪထဲၩ့ဎရံၬဆၧအီၪကီၪ့အဖုၫအဂီလဖၪနီၪ အီၪမၧၫ့တီၩလီၩ့၀့ၫလၧယွၩအလူအထၫဖၧၩ့ ဘဲၫန့ဘၪဆၧဖၩ့အ၁ိၭနီၪလီၫ.

`မွဲဆၧနီၪ ဆၧ၁ီၪ့ဆၧ၁ၫ့လနၩ့လၧမုလနံၩယီၩ, ဂဲၫကဲၪ့ထၪ့လၧ ၦဎရံၬဖိၪ၁ံၪလဖၪ, လၧအီၪ၁ုၪ့ထၪ့အ၁ၭလၧ ၦၡၩအလုၫအလါအထူၫ အရှူၫ လၧလဘၪလၩ့ဎိၭဘၪလၧ ယွၩအလူအထၫလဖၪနီၪလဲၪ.`