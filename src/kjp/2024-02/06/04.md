---
title:  ၦထိးအ၁ၭနံၫဂၩဘၪဆၧမၩ၁ံၫ၀့ၫဒၪ
date:   07/05/2024
---

`ဖီ နဲၪဖျီၪ ၁၁း၇-၉. နၪ့ထၪ့ထဲၩ့ဆၧချဲၩ့အလၨ အဆၧနဲၪ့နီၪ, ဒဲလံၬဆံၫ့ဎံၪအဆၧၫ့ယီၩအဆၧထယၬစိၩလီၩစိၩဆၧနီၪ မိမၩအ၁ၭဆၧနီၪ လမံၩ့လၧ ၦထိးအ၁ၭနံၫဂၩ, လံၬလးလံၩဒဲလံၬအ၁ၫ့နီၪလဲၪ.`

ခီၫလၧ A.D. 538 နီၪ, ရိမၫၦလခီၫဘၩ့မုးအဘၩ့အမုးနီၪ လၩ့ဎီး၀့ၫဒၪယူၭလီၫ. ရိမၫအစဎွၩ Justinian နီၪ, ဖ့ၪလၫ့ခွံၬအ၁ၭလၧထံၫခးဖၧၩ့, ဆၧပၧၩ့ ဆၧပြၭ, ဒဲဆၧဘိၪ့ဆၧဘၩအစီၩ့အမၩ့လၧ Pope Vigillis အစူၪဖၧၩ့ထီးအလူၬ (လူၬဆံၫ့) လီၫ. ခီၫလၧနီၪဆၧအဆိၩ၁ၭကျၩ (medieval) ဆၧအီၪကီၪ့အဆၧပၧၩ့ဖၭထီၫ ကဲၪထၪ့၁ၫ့ထီးနီၪလီၫ. အီၪၡီၩ့ဖိၬထွ့ၫထီၩ့လၧ A.D. 1798 နီၪလီၫ. French (ပၠ့ၫ၁့ၭ) အ၁ုၭခိၪဘၧၫ၁ံၫယၫ (Berthier) နီၪ, ဘဲၫနပိၫလံယၧၫ (Napoleon) အၪ့မၧၫ့လၩ့၀့ၫအ၁ိၭ, လ့ၩဖီၪ့ Pope Pius VI နီၪ လၧ February 10, 1798 နီၪ, ဒဲအီၪက့ၪလၩ့၀့ၫလၧဆၧစၧၩ့ထၬအလး, ဒဲ၁ၫ့ခၫ့နီၪ၁ံၫ၀့ၫဒၪထီး နီၪလီၫ. မုနံၩမု၁ၫ့နီၪ ဘၪဆၧအီၪက့ၪနဲၪ့၀့ၫဒၪလၧဆၧလီၩဖျီၪထၪ့ဆၧလၧယၫ အဆၧလီၩဆိၫလၧရိမၫဆၧအီၪကီၪ့ ၦၡၩအစီၩ့အမၩ့ အနံၪ့ ၁,၂၆၀ မိဂဲၫကဲၪထၪ့ ၁ၫ့၀့ၫ ဘဲၫဒၫ့နအ့လၭဒဲနဲၪဖျီၪအဆၧထုၭဖျီၪထၪ့၀ဲၩအ၁ိၭနီၪလီၫ.

လံၬဆံၫ့ဎံၪအဆၧစံၭ၀ဲၩ လၧဆၧမွဲဆၧတီၩလဖၪနီၪ လၧၫ့ထၪ့ဎွ့ၩထၪ့၀့ၫဒၪ ကိၭထံၪဒ့ၭလီၫ. စဒၫ့နအ့လၭ, မွဲၦကွ့ၭ၀ဲၩ၀့ၫဆၧလီၩဖျီၪထၪ့ဆၧလၧယၫနီၪ ခီၫလၧ ၅၀၀ ချဎန (လချုၭဎရံၬအနံၪ့) ဒံၭအိၩနီၪ, ဒဲဂဲၫကဲၪထၪ့၀့ၫလၩ့ထံးလၧဆၧမၩအ၁ၭဂီၩ့အလးခဲၫ့ ၂,၃၀၀ နံၪ့ထၪ့ဘၭ၀့ၫဒၪနီၪလီၫ. မွဲဆၧနီၪ, ပနဲၩန့ဘၪ ၁့ၪလၩ့ထံး, လၧဆၧလီၩဖျီၪထၪ့ဆၧလၧယၫ လၧလံၬဆံၫ့ဎံၪဖၧၩ့လဖၪနီၪလီၫ.

လၧအဘိၩ့အဘၭနီၪ, ဆၧ၁ၭထိၬအပရၧၫ့အဆၧမွဲဆၧတီၩနီၪ အီၪမၧၫ့ ထးဒၪဂ့ၩဂ့ၩဘၪဘၪလၧအလူအထၫ အဆၧထိးအ၁ၭအဖၧၩ့လီၫ. လါနၫ့ဂ့ၩ ဆၧအၪ့ထၩဖၭဒိၪအီၪ၀့ၫဒၪလၧ ဆၧမိမၩဂၭဂီၩ့လံၬဆံၫ့ဎံၪအဆၧမွဲဆၧတီၩနီၪဆ့လီၫ. ဆၧဖိၪဆၧဎါလၧခဲၫ့နီၪ ထၪ့ဒုၪဒၩလံၬဆံၫ့ဎံၪလီၫ. အ၀့ၫမၩထံၬထၬလံၬဆံၫ့ဎံၪ အစီၩ့အမၩ့လၧ French Revolution လၧအကဲၪထၪ့၀့ၫလၧ ၁၇၈၉ နီၪလီၫ.

ဆၧပိၩ့ထၪ့ဆၧနီၪဒုၭအီၪထၪ့ Cult of Reason (၁ၭအ၁နိၫဘၪထွ့ၫလၧ ဆၧဆီၫ့မီၪ့အၪထၪ့ဆၧလၧအမၩန့ခွံၬ ၦဎရံၬဖိၪအဆၧဆူဆၧနဲၩအလးလီၫ. ဆၧအီၪကီၪ့အၪဖုၫလၧ France ဖၧၩ့လဖၪ ခ့ၬထဲၩ့အ၁ၭလၧဆၧဆီၫ့မီၪ့မၪဘဲၫနီၪ, ဒဲလံၬဆံၫ့ဎံၪလဖၪဘၪဆၧဎူထၪ့၀့ၫလၧဖၧၩ့၁ၭခိၪနီၪလီၫ. အ၀့ၫထုၭဖျီၪလီၩ့၀့ၫ လၧကဆါယွၩနီၪမွဲအီၪၡါမၬအ့ၬ, ဒဲဆၧ၁ံၫနီၪစံၭ၀့ၫလၧ ဆၧမံၫလၧအထုၬ လန့ဘၪနီၪလီၫ. မုၪခီၩလဲးမၩဆၧခၫ့ဖျီၫ့လၧ ၦၡၩလၧအဆၧနဲၩယွၩလအီၪဘၪ အ၁ၭဖၧၩ့ လၧအမိမၩ၁ံၫခွံၬၦထိးအ၁ၭနံၫဂၩနီၪလီၫ. “အ၀့ၫ၁ံၪအစွၪလဖၪ မိအီၪ၀့ၫလၧဒိၩ့ဖၭဒိၪအဖၧၩ့၁ၭ, လၧၦကိၭ၀့ၫလၧ၁ၭအချိၬ လၧစီဒၧၫ့ဒဲအံဇံၭနီၪ, ထီးပကဆါထိး၁ံၫအ၁ၭ လၧထုၪ့စူၪယၫအလီၩ့အလးနီၪလီၫ” (နဲၪ ၁၁း၈).

ခးအံဇံၭအလုၫအလါ မွဲအီၪဒဲအကဆါယွၩအၪဂၩ ဒဲမီၪ့ဘံၭခွံၬကဆါယွၩ အမွဲအတီၩနီၪလီၫ (၂မိ ၅း၂). စီဒၧၫ့မွဲဆၧဂၭဂီၩ့ဖၭဒိၪ, ဒဲ French Revolution (ပြင်သစ်တော်လှန်ရေး) နီၪမၩ၁ံၫခွံၬ ၦထိးအ၁ၭနံၫဂၩ မွဲလံၬဆံၫ့ဎံၪအလးလံၩဒဲ အ၁ၫ့နီၪ, မွဲလၧၦၡၩလဖၪ ဆၧပၧၩ့၁ုၪ့ပၧၩ့၁ၭလအီၪလၧၫ့ဘၪ ဒဲၦအ၁ွံၪလဖၪ ဘၪလူၫလၩ့၀့ၫဒၪလၧ ဆၧပိၩ့ထၪ့ဆၧအထီထီးနီၪလီၫ.

နဲၪဖျီၪ ၁၁း၉ စံၭ၀့ၫဒၪလၧ ယွၩအဆၧထိးအ၁ၭနံၫဂၩနီၪ, ဘၪဆၧဘၧၩ့လၩ့ ၀့ၫအီၪလၧအနံၩ (၁ၧၫ့နံၩလၧဖိၭဖၫ့) နီၪလီၫ. ဆၧၫ့ထီးဘိၩ့ဆၧၩ့ခီၫလၧ November 26, 1793 နီၪ ထုၬ၀့ၫလၧ June 17, 1797 နီၪလီၫ.