---
title:  ဆၧဒုၭဆၧယၩအအီၪလၧဆၧဒုၭဆၧယၩထီးလူၬအလးခဲၫ့
date:   30/03/2024
---

### ဖီလနွ့ၫယီၩအဂးဆၧမၩလိၪ
နဲၪ ၁၂း၇-၉; ဇံၫ ၂၈း၁၂-၁၅; အဲၫ ၁၄း၁၂-၁၄; ၁မိ ၃း၁၅; ယီ ၁၇း၂၄-၂၆.

> <p>၁နိၫထီၫ့</p>
> “တၭဆၧဒုၭဆၧယၩ ဆၧလၧမူၭခိၪအီၪ၀့ၫလီၫ. မဲၫခအ့လၭဒဲအ၁ီၫ့ ၁ံၪဒုၭလိၬအ၁ၭလၧၡီၩ့တၭ, ၡီၩ့ဒဲအ၁ီၫ့၁ံၪနီၪ ဒုၭ၀့ၫဆ့လါနၫ့နီၪ, လမၩနၧၩ့ မၩစၪဘၪဆၧတၭ, အလးလအီၪလၧၩ့ဘၪလၧမူၭခိၪလီၫ” (နဲၪဖျီၪ ၁၂း၇, ၈).

အ့ၪမွဲကဆါယွၩဂ့ၩ၀့ၫတၡါနီၪ, ဘၪမွဲနီၪဂၪ့ခိၪယီၩအၧၩ့၁ၫ့နၭလ့ၬလဲၪ. ဆၧအဲၪကဆါနီၪ ပျဲၩဆၧအၧၩ့ဆၧ၁ၫ့မွဲဘဲၫ၁ိၭလဲၪ. ဆၧအၧၩ့ဆၧ၁ၫ့နီၪ ကဲၪထၪ့လၧ ၦအဂ့ၩအဘွၩမွဲဘဲၫ၁့ၪလဲၪ. ဆၧမၩလိၪလနွ့ၫယီၩ, ပမိအၪ့ဎၬနၪ၁့ၪဆၧဂဲးလိၬ တ့ၭလိၬအဆိၩဖၭထီၫ လၧဆၧအဂ့ၩဒဲဆၧအၧၩ့အဘိၩ့ဆၧၩ့နီၪလီၫ. အီၪကဲၪထၪ့ ၀့ၫဒၪလၧလူၫစံၫဖၫ, အဆၧပိၩ့ထၪ့ဆၧလၧမူၭခိၪနီၪ, ပမိဆီၫ့မီၪ့မၩလိၪလၩ့ထံး ဆၧအၧၩ့ဆၧ၁ၫ့အခၪ့ထံၭဒဲကဆါယွၩအဆၧ၁ၭဆၧၩ့နၧၩ့လၧ အဆၧမၩဘၪလိၭ ထဲၩ့ဆၧလၧ ဆၧဒဲၩဘၭအဆၧမၩဘၪထံၭအကျၩနီၪလီၫ.

ကဆါယွၩ မွဲယွၩအဂ့ၩဒိၪအီၪလၧဆၧအဲၪလၩ့လိလၩ့လၭလီၫ. အတခ့ၭ လမံၩ့ဎးနီၪ မွဲဒၪဆၧအဲၪဆၧကွံၩလီၫ (၁ယီ ၄း၇, ၈). အဆၧဂဲၩဆၧ၀ၭထီးလူၬ နီၪ ဆၧအဲၪဆၧကွံၩလီၫ (မဲအၫ ၃၁း၃). နးအဲလၧၫ့ဝှဲးစံၭ၀့ၫဒၪ, “မွဲလၧဆၧအဲၪ ဆၧကွံၩလမံၩ့ဒၪနီၪ မၩဂဲၩထၪ့၀ၭထၪ့ဆၧန့လီၫ.” The Desire of Ages, p. 22. ဆၧလထိးဆၧၫ့ဘၪဆၧရွံန့ဆၧအဂဲးအဘၭ (the power of choice) နီၪ မၩဂၭဂီၩ့ခွံၬ ၁ၭလၧအဲၪဆၧနၧၩ့နီၪလီၫ, ဒဲဆၧမၩဂၭဂီၩ့၁ၭအဲၪဆၧနၧၩ့နီၪ မၩလၩ့ မါခွံၬဆၧ၁ုၪ့မုၬ၁ၭရှူၪအမွဲအတီၩလီၫ. ကဆါယွၩထုၭန့ပဆၧအီၪတီၩအီၪလီၩ့နီၪ လၧအဆၧအဲၪဆၧကွ့ၩလီၫ. အ၀့ၫမၩဆုးကျိၭအ၁ၭလၧ ဆၧဂဲးလိၬတ့ၭလိၬလၧ ဆၧဂ့ၩဒဲဆၧအၧၩ့အဘိၩ့ဆၧၩ့နီၪ, ထီးဆၧဒဲၩဘၭလမိဂဲၫကဲၪထၪ့လၧၩ့ဘၪနးဆိၩ အဂးလီၫ. ကဆါယွၩအဆၧထိစိၩနီၪ မွဲအမိဒုၭနဲၪဖျီၪထၪ့အဆၧမၩအဂ့ၩဒိၪထုၬ လၧအဆၧတဲၩ့လၩ့ဆၧ၁ံၪလဖၪအဖၫ့ခိၪ လၧမူၭ၀ၩ့ဒီၪ့ထီးအလူၬအမ့ၬယၫနီၪ လီၫ. ယိထၪ့စိၩဂၪ့ခိၪယီၩလၧကဆါယွၩအဆၧအဲၪနီၪ ဖ့ၪလၫ့ထဲၩ့ပၧၩကိၭဂၩဒ့ၭ လၧဆၧမၩဂုးခၧၫ့ထၪ့ပ၁ၭလၧဆၧ၁့ၪယၫ မွဲဆၧအမွဲအတီၩ မိမၩနၧၩ့ခွံၬဆၧအဘၪမၪနီၪ အဆိၩဆိၩအကၠၪကၠၪလီၫ.