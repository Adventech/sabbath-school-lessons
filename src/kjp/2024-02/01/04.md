---
title:  ဂၪ့ခိၪချိၫ့ယီၩကဲၪထၪ့ဆၧနုၬလၩ့ဘၪထွ့ၫ
date:   02/04/2024
---

လၧကဆါယွၩတဲၩ့လၩ့ဂၪ့ခိၪအခၫနီၪ, တဲၩ့လၩ့၀့ၫလၧဆၧလၧၫ့ဆၧဎွ့ၩ လီၫ. လံၬဆံၫ့ဎံၪစံၭ၀့ၫဒၪ “ယွၩယိဆၧလၧအမၩကဲၪထၪ့၀့ၫ လမံၩ့လါလါ ကိၭအမံၩ့နီၪတၭ, ဒၪဘၪ၀့ၫလၧအဂ့ၩမၬလီၫ” (၁မိ ၁း၃၁). ဆၧဒဲၩဘၭ, ဆၧအၧၩ့ဆၧ၁ၫ့အဆၧမၩဘၪထံၭအီၪနးစီၪ့အ့ၬ. ကဆါယွၩဖ့ၪလၫ့ဆၧပျီၩဖျ့ၭရွံန့ ဆၧလၧစအၫဒၫ့ဒဲနးအံၫ ဘဲၫအဖ့ၪလၫ့၀့ၫလၧ လူၫစံၫဖၫအ၁ိၭလမံၩ့ဎးနီၪလီၫ. ယွၩအဲၪဒိၭဆၧဂၩ့ (robots) လၧဂၪ့ခိၪယီၩဆ့နီၪအ့ၬ.

မွဲဆၧနီၪတၭ, အ၀့ၫထုၭဖျီၪထၪ့ဆၧပျီၩဖျ့ၭယီၩပျၩ့ပျၩ့လ့ၬလီၫ. အ၀့ၫကိၪ့ ဆိၫ၀ဲၩ၁ံၪ့လထံၭလၧ ဆၧ၁့ၪယၫဆၧဂ့ၩဒဲဆၧအၧၩ့နီၪလီၫ. အ၀့ၫဒုၭ၁့ၪယၫ၀ဲၩ ဆၧလၧအ၀့ၫ၁ံၪ အဆၧရွံန့အၪ့ထုၫ့ဆၧ အဆၧမိမၩအ၁ၭလဖၪနီၪလီၫ.

စၫတၫ့ဂဲၫစိၩလၧ၁ံၪ့လထံၭနီၪအအီၪ, ဒဲဘဲၫနးအံၫလ့ၩ၀ံၩ့၀ၩ့၀့ၫထီးနီၪတၭ, စံၭဘၪအ၀့ၫလၧ, “န၁ံၪမိ၁ံၫတၡါအ့ၬ. အဂဲးဘဲၫယီၩ ယွၩ၁့ၪယၫလၧမုလနံၩ လၧန၁ံၪအၪ့၀့ၫနီၪ, န၁ံၪအမ့ၬ၁-၁ံၪမိ၀ဲထၪ့အ၁ၭ, န၁ံၪမိလၩ့ဂၬယွၩတၭ, မိ၁့ၪယၫ ဆၧဂ့ၩဒဲဆၧအၧၩ့နီၪလီၫ” (၁မိ ၃း၄, ၅). အ့ၪနအၪ့၁ံၪ့ယီၩအ၁ၪနီၪ, နမိဒိၭန့ဘၪ ဆၧလ့ၩခၫ့ဖျီၫ့အ၁ၫ့လၧနဆၧအီၪမၧၫ့အီၪဂဲၩအဖၧၩ့လီၫ. နမိ၁ုၪ့ဖီး၁ၭ၀ၭဒဲ၁ုၪ့ဎွံၫ ၁ၭဎွံၫဘၪ ဆၧလၧနလဒိၭန့ဘၪနးကၠၪနီၪလီၫ. နးအံၫဧ့, ကဆါယွၩနီၪ အီၪ၁ူၪထၬ ဆၧလမံၩ့မံၩ့လီၫ. ဘိၩ့ယီၩ, မၩန့အၪ့၁ံၪ့ယီၩအ၁ၪဆံၭ.

ထီးနးအံၫ, ဒဲလၧခဲၫ့စအၫဒၫ့, အီၪက့ၪလၩ့အ၁ၭလၧအဆၧရွံအၪ့ထုၫ့နီၪ, အ၀့ၫ၁ံၪ၀ဲထၪ့တရၫ့လၧကဆါယွၩမိဖၭဘံၭထၬ၀့ၫ ကိၭအဆၧၫ့ထီဒ့ၭနီၪလီၫ. အနီၪမွဲဖၧၩ့၁ၭလၧအကဲၪထၪ့ဆၧဒဲၩဘၭ, ဆၧၡၪ့ဆၧနၭ, ဆၧကၪဆၧဂဲၩ, ဆၧစူၭ ဆၧဆၪ, ဒဲဆၧ၁ံၫဆၧၡါနီၪလီၫ.

`ဖီ ၁မိစ့ၭ ၃း၁-၃ လၧ ရိမၫ ၃း၂၃ ဒဲ ရိမၫ ၅း၁၂. ဆၧဘၪလၩ့ဎိၬ လိၬ၁ၭအီၪဘဲၫ၁့ၪလဲၪ. လီၩဖျီၪထၪ့ဆၧဒဲၩဘၭအဆၧမၩအ၁ၭအဒိၪထုၬလၧ ဆၧၡၪ့ဆၧနၭဘၪၦၡၩခမျၧးထၧၫ့ဆၨၩယၫလဖၪအဂဲးနီၪဆံၭ.`

ဆၧလၧဆၧဒဲၩဘၭနီၪ မွဲဆၧပိၩ့ထၪ့ကဆါယွၩလီၫ. မွဲဆၧထုၭဖၭၦၡၩလၧ ကဆါယွၩအအီၪလီၫ. ဘဲၫ၁ိၭကဆါယွၩနီၪ မွဲ၁ၭမၧၫ့အခၪ့ထံၭတၭ, ဆၧအီၪစဲၪ လၩ့ဖၭလၧကဆါယွၩနီၪ မွဲဆၧ၁ံၫလီၫ. ဆၧဒဲၩဘၭနီၪ မိ၁ိၫ့ၦၡၩလၧဆၧအၪ့ယိၪ ခဲၫ့ကံၭ, ဆၧ၁ုၪ့ခိ၁ၭဂီၩ, ဒဲဆၧစူၭဆၧဆၫနီၪလီၫ. ဆၧကၪဆၧဂဲၩအၪထၪ့၀့ၫလၧ ဂၪ့ခိၪချိၫ့ဘိၩ့နဲၪ့ယီၩ အအၪထုၬမွဲ၀့ၫလၧဆၧအီၪမၧၫ့ဘၪထွ့ၫလၧဆၧဒဲၩဘၭ အဆၧမၩဂၭဂီၩ့လဖၪလီၫ. ဆၧနီၪ မွဲလၧပမၩဒဲၩဘၭဆၧကိၭအဆၧၫ့အထီဒ့ၭ အကၠီၩ့ ပဘၪထိးဆၧၡၪ့ဆၧနၭယီၩအ့ၬ, မွဲလၧၦကိၭဂၩဒ့ၭပဘၪအီၪမၧၫ့လၧ ဂၪ့ခိၪ လဖျိၪ့လၧအဘၪဆၧမၩဂၭဂီၩ့လၧဆၧဒဲၩဘၭအကၠီၩ့နီၪလီၫ.

`ဖီ ၁မိစ့ၭ ၃း၁၅; ၃မိစ့ၭ ၅း၅, ၆; ဒဲယီဟၫ့ ၁း၁၉. ကဆါယွၩဖ့ၪလၫ့စအၫဒၫ့ဒဲနးအံၫ လၧဆၧအုၩ့လၩ့စံၭ၀ဲၩဆၧမွဲနီၪလမံၩ့လၧကျိၭအံဒံၫ့ အဖၧၩ့ ထီးအ၀့ၫ၁ံၪမၩဒဲၩဘၭဘၪဆၧအလးခဲၫ့နီၪလဲၪ. အ၀့ၫမၩကဲၪထၪ့ ၁ၫ့မွဲဆၧနီၪလမံၩ့ လၧကျိၭအံဒံၫ့အဖၧၩ့ ဘဲၫအမိမွဲဆၧစံၭဆၧၫ့ထဲၩ့ဆၧဒဲၩဘၭအဆၧမၩဂၭဂီၩ့ဆၧလဖၪအဂး ဒဲမိထီၩ့စိၩ၀့ၫလၧအနံၪ့အယၩလဖၪ အထီဒံၭနီၪလဲၪ.`