---
title:  လူၫစံၫဖၫအၪ့လီၫဆၧ - ဎရံၬအီၪဂုးအီၪခၧၫ့၀့ၫ
date:   01/04/2024
---

ဆၧလီၩဖျီၪပျၩ့ဆၧ၁့ၪ၁့ၪဘၪဘၪ လၧဘၪမွဲနီၪလူၫစံၫဖၫလဂၩ ဘၪဖ့ၪလၫ့ အ၁ၭလၧဆၧအီၪက့ၪထၪ့ထီၫအ၁ၭ ဒဲဆၧ၁ၭခ့ၬဆၧအ၀ံလၩ့လၧအ၀့ၫအ၁ၭ ခံဖၧၩ့, ဒဲဒိၪထၪ့ကဲၪထၪ့ဆၧပိၩ့ထၪ့ဆၧတဲၩ့လၩ့ဆၧကဆါယွၩနီၪလဲၪနီၪ ပဒၪဘၪ အ့ၬ. စၫတၫ့အဆၧအီၪက့ၪထၪ့ထီၫအ၁ၭနီၪ ထၪ့ဘၭ၀့ၫလၧဆၧပိၩ့ထၪ့ဖၭဒိၪနီၪ လီၫ. အ၀့ၫအီၪက့ၪထၪ့ဆၧမၪလၧယွၩအဆၧတီၩနီၪ စံၭ၀့ၫလၧလတီၩလလီၩ့ ဘၪလီၫ. အ၀့ၫလဆူလနဲၩဘၪဆၧဒဲ အဆၧအီၪက့ၪထၪ့ဆၧမၪလၧကဆါယွၩ အဆၧတီၩဆၧလီၩ့လဖၪနီၪ မၩဂၭဂီၩ့မူၭခိၪအ၁ီၫ့လဖၪလီၫ.

`ဖီ နဲၪဖျီၪ ၁၂း၄. ဆၧထုၭဖျီၪထၪ့မုၪခီၩလဲးအဆၧအၪ့လီၫန့ဆၧနီၪ မွဲဆၧနီၪလဲၪ. မူၭခိၪအ၁ီၫ့လဖၪ လၩ့ထ့ၬလၧမုၪခီၩလဲးအဆၧအၪ့လီၫ ဖၧၩ့ဆံၭအၪလဲၪ.`

ထီးဆၧဒုၭကဲၪထၪ့လၧမူၭခိၪနီၪ, အ၁ီၫ့လဖၪမိဘၪရွံန့ဆၧ - မိဖိၬယ့ၫရှူၬ အခဲၫ့ (အ့ၪလမွဲ) လူၫစံၫဖၫအခဲၫ့ဧၪ. ဆၧဒုၭဆၧယၩယီၩအခံးအဂၩ့လၧမူၭခိၪနီၪ မွဲဆၧနီၪလဲၪ. မွဲလၧနးခီၫ့ဧၪ, အ့ၪလမွဲဘၪလၧဆၧဆီၫ့မီၪ့ဆၧကိၪ့ဆၧတဲၩ့ အဖၧၩ့ဧၪ, ဒဲမွဲလၧဆၧနံၫမံၩ့လူၬအဖၧၩ့ဧၪ. ပ၁့ၪယၫလၩ့ထံးအ့ၬ, လါနၫ့ဂ့ၩ “ဘၪဆၧနၫ့လၩ့ခွံၬအ၀့ၫထီၩ့လၩ့လၧဂၪ့ခိၪချိၫ့ယီၩ” (နဲၪ ၁၂း၈, ၉) နီၪ စံၭ၀့ၫဒၪနးခီၫ့ အဆၧမၩထွ့ၫထီးနီၪလီၫ.

ဆၧအလၩ့ထံးလမံၩ့နီၪဘိၩ, ဆၧဒုၭကဲၪထၪ့လၧမူၭခိၪနီၪလီၫ. အ၁ီၫ့ကိၭဂၩ ဒ့ၭဘၪအီၪက့ၪလၩ့အ၁ၭလၧဎရံၬအဂး (အ့ၪလမွဲ) လၧဒုၪဒၩအဂးလီၫ. မိဖိၬ မွဲပလၫအခဲၫ့လဲၪ. မိခိၭနၪမွဲပလၫအလူလဲၪ. အ၁ီၫ့၁ံၪလၧအီၪတီၩအီၪလီၩ့လဖၪ ခိၭနၪဎရံၬအဆၧမၪလူၬလဖၪ, ဒဲအ၁ီၫ့၁ၧၫ့ပိၩ့လပိၩ့နီၪ ဖိၬမုၪခီၩလဲးအခဲၫ့လီၫ. ပ၀့ၫ၁ံၪဆ့ပအီၪလၧဆၧနံၫမံၩ့အဘိၩ့ဆၧၩ့ ပမိဘၪရွံအၪ့ထုၫ့ဆၧလၧပနၫ့ဆါ အဂးကိၭဂၩလီၫ. ပမိအီၪဂုးလၧဎရံၬအအီၪဧၪ, အ့ၪလမွဲမုၪခီၩလဲးအအီၪဧၪ.

`ဖီ ၁မိစ့ၭ ၂း၁၅-၁၇; ၂မိစ့ၭ ၃၂း၂၆; ယီရှၤၫအ့ၫ ၂၄း၁၅; ၁စဎွၩ ၁၈း၂၀, ၂၁ ဒဲ နဲၪဖျီၪ ၂၂း၁၇. ၁နိၫအမိၡါလၧ ဆၧဂဲးလိၬတ့ၭလိၬ လၩ့ဆၫ့ဖၭဒိၪအဖၧၩ့ယီၩ ၁ီၪ့လိၪပၧၩမွဲဆၧနီၪလဲၪ.`

လၧယွၩတဲၩ့လၩ့ၦၡၩဆၨၩအခၫနီၪ, အ၀့ၫအီၪက့ၪလၩ့ဆၧ၁့ၪဆီၫ့မီၪ့ဆၧ လၧပခိၪနူၬဖၧၩ့, ဆၧအၪ့ဎၬနၪ၁့ၪဆၧ, ဒဲဆၧရွံန့ဆၧဆ့နီၪလီၫ. ၦၡၩအဆၧမၧၫ့ ဆၧဂဲၩအလုအဎွ့ၩနီၪ မွဲဆၧ၁့ၪဆၧဘၪရွံန့ဆၧလၧနး၁ၭတခ့ၭအဂးနီၪလီၫ. ပ၀့ၫ၁ံၪယီၩမွဲဆၧဂၩ့လဖၪအ့ၬ. ပဘၪဆၧတဲၩ့လၩ့ပၧၩ လၧယွၩအခံးအဂၩ့လီၫ. လၩ့ဆၫ့လိၬ၁ၭလၧဆၧဖိၪဆၧဎါအဂူၫဂၩလဖၪ, မွဲဆၧရွံအၪ့ထုၫ့န့ဆၧလၧနး၁ၭ အဂး၁့ၪ၀့ၫဒၪနီၪလီၫ. ခီၫလၧလူၫစံၫဖၫအဆၧပိၩ့ထၪ့ဆၧလၧမူၭခိၪနီၪ, ကဆါယွၩကိၭအၡၩခမျၧးလဖၪ ဘဲၫ၁ိၭမိစံၭဆၧၫ့အဆၧအဲၪဒဲခိၭနၪဖိၬထွ့ၫအဆၧ မၪလူၬလဖၪ လၧမိမၩဆၧလၧဘၩ့မုးအဆၧမၩအဂးနီၪလီၫ.

`ဆၧမၩလိၪလဖၪ လၧပမၩန့လၧဆၧဒုၭဆၧယၩနီၪအဖၧၩ့ ဘၪထွ့ၫ လၧပနၫ့ဆါဒၪပ၀့ၫ ပဘၪဒုၭလိၬ၁ၭလၧဆၧအၧၩ့ဆၧ၁ၫ့နီၪ မွဲဆၧနီၪလဲၪ. အ့ၪမွဲစၫတၫ့နီၪ ထုၭန့ဆီၪ့ယူၭၦဆံၫ့ဎံၪအီၪလၧမူၭခိၪလဖၪယူၭနီၪတၭ, အဆၧအၪ့လီၫဆၧနီၪ မိမၩအ၁ၭလၧပၧၩကဲၪန့ဘဲၫ၁့ၪလဲၪ.`