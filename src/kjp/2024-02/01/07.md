---
title:  မၩလိၪအၪထၪ့အဂး
date:   05/04/2024
---

“လၧဆၧနၫ့ဖျိၭခွံၬစၫတၫ့လၧမူၭခိၪထၭနီၪ, ကဆါယွၩထုၭဖျီၪထၪ့အဆၧ တီၩဆၧလီၩ့ဒဲအီၪက့ၪယူၭယၪ့အလးဆီၩ့ဆီနီၪလီၫ. လါနၫ့ဂ့ၩထီးမွဲၦၡၩမၩမၪဆၧ လၧအထိးဆၧၫ့၁ၭမုလၧအမၩဒဲၩဘၭဆၧလဖၧၫ့နီၪ, ကဆါယွၩဖ့ၪလၫ့အဆၧအဲၪ အမိၡါ မွဲလၧအဖ့ၪလၫ့ခွံၬအဖိၪခွၫအီၪလဂၩဎး မိဘၪထိး၁ံၫအ၁ၭလၧၦၡၩဆၨၩ လၧအလၩ့ထ့ၬ, လၩ့ဆၧမၪနီၪအဂးလီၫ. လၧဆၧမၩဘၪလိၭထဲၩ့ဆၧအဖၧၩ့နီၪ ကဆါယွၩအတခ့ၭဖ၀ၭအီၪဖျီၪထၪ့၀့ၫဒၪလီၫ. ဆၧဒုၭနဲၪဆၧအဂဲးဆီၪ့ဖၭဒိၪ မွဲထုၪ့စူၪယၫနီၪ ကဲၪဆၧအဒီၩ့အထ့ၬလၧမူၭ၀ၩ့ဒီၪ့ထၧၫ့ဘံၪ့ယၫအမ့ၬယၫလၧ လူၫစံၫဖၫအဆၧရွံအၪ့ထုၫ့ဆၧဒဲၩဘၭအဖျီၩ့ မၩဘၪထံၬကဆါယွၩအဆၧပၧၩ့ ဆၧပြၭနီၪလီၫ.” Ellen G. White, The Great Controversy, pp. 500, 501.

“ထီးထုၪ့စူၪယၫလၧကြၫနံထုၭဖျီၪထၪ့ဆၧမၪလူၬအလူအခၫနီၪ, ဒုၭဘိၭ ဘၪ၁့ၪယၫမူၭ၀ၩ့ဒီၪ့လၧဆၧဒဲၩဘၭအလံၩ့အလဲၫ မွဲဆၧ၁ံၫနီၪလီၫ. လၧကဆါ ယ့ၫရှူၬကိၭၡၭထၪ့၀့ၫဒၪ ‘ဆၧဂီၩ့ယူၭ’ အခၫနီၪ မုၪခီၩလဲး (စၫတၫ့) အဆၧ၁ံၫ အထီထီၩ့၀့ၫဒၪထီးနီၪလီၫ. ဆၧဂဲးလိၬတ့ၭလိၬလၩ့ဆၫ့အထီဖၭထီၫနီၪ ဘၪဆၧမၩလၩ့ထံး၀့ၫဒၪ, ဒဲဆၧအီၪက့ၪလၩ့ဆၧအၧၩ့ဆၧ၁ၫ့အမုနံၩအထုၬနီၪလၩ့ထံး ၀့ၫဒၪထီးနီၪလီၫ. ဖါကဆါယွၩအဖိၪခွၫယ့ၫရှူၬလ့ၩခၫ့ဂၬဆၧ၁ွၪခိၪအတရၫ့ထိၬ, ဒဲလၧအဆၧ၁ံၫအကၠီၩ့နီၪ, ‘မွဲဘဲၫ၁ိၭအမိမၩဂၭဂီၩ့ၦအီၪလၧဆၧ၁ံၫအစီၩ့အမၩ့ လဂၩ, ဘဲၫၦစံၭဆၧအ၁ိၭ, မုၪခီၩလဲး’ (ဟံဘြုၫ ၂း၁၄) နီၪလီၫ.” Ellen G. White, The Great Controversy, p. 503.