---
title:  မၩလိၪအၪထၪ့အဂး
date:   21/06/2024
---

လၧ ၁၈၅၁ နံၪ့ ၦယိလါဆၧဖိၪလဖၪ အၪ့ဎၬဒဲ၁့ၪယၫထဲၩ့ဆၧမံၩ့လၬနံၫဒုၩ လဒုၩလၧ နဲၪဖျီၪ ၁၃း၁၁-၁၇ မွဲ၀့ၫဒၪ ခးအမ့ရံကၩနီၪလီၫ. လါနၫ့ဂ့ၩ ခးအမ့ရံကၩယီၩ ကမၩဆီၪ့ထဲၩ့ဆၧဘဲၫၦၡၩဂၪ့ခိၪထၧၫ့ဖျိၪ့ယၫ ကဘိၪ့ထၪ့ ဘၩထၪ့ထဲၩ့ဆၧမံၩ့လၬယီၩ မွဲကန့ယီၫယီၫအ့ၬ. (နဲၪဖျီၪ ၁၃း၁၂). လါနၫ့ဂ့ၩ ၁၈၈၀ ဖၧၩ့နီၪ လၧခးအမ့ရံကၩအထံၫ၁ုၭမုယီၩ အီၪထဲၩ့၀့ၫဒၪလၧ ကဘၩ့ဖၭဒိၪ ၄၈ ခိၪနီၪလီၫ.

လါနၫ့ဂ့ၩ ထီၩ့မွဲဆၧဒုၭလအီၪလၧၩ့ဘၪအထီ ၁ုၭမုလၧပကထိၪနဲၪဎီၩ့ထဲၩ့ ခးအမ့ရံကၩယီၩ အီၪနးထံၫခးလၧၩ့အ့ၬ. ဆၧကၪဆၧဂဲၩအီၪထၪ့လါနၫ့ဂ့ၩ ခးအမ့ရံကၩယီၩ အီၪလၧဆၧဖီၩ့ဖျ့ၭ ၦအၪဂၩဆီၫ့မီၪ့ထဲၩ့မုဆၫလနံၩယီၩဆ့ ပဒၪဘၪဆၧဘၪဆဲၫ့လၧထံၫခးယီၩ ကလၧၫ့ဎွ့ၩထဲၩ့လၧအစီၩ့အမၩ့ ကမၩဆၧၩ့ထဲၩ့ ဆၧမံၩ့လၬ ဘဲၫၦဂၪ့ခိၪဖိၪလဖၪကဘိၪ့ထၪ့ဘၩထၪ့ထဲၩ့အ၀့ၫနီၪလီၫ.

“ၦလၧအမီၪ့ဘံၭထဲၩ့ဘဲၫ၁ိၭ ကအီၪခိၭထဲၩ့ (မး၁ံၫနံၩအဘျၪ) ကဘၪဒၪ ဆၧၫ့ယၫထဲၩ့ထံၫခးအဆၧစ့ၩရၫ့စၪနီၪလီၫ. လၧခဲၫ့ထဲၩ့အ၀့ၫ၁ံၪကဘၪထိးဆၧ လီၩ့လၩ့ထဲၩ့ ဘဲၫအဘၪ၁ံၫလၧအ၀့ၫ၁ံၪလခိၭနၪထဲၩ့ဘၪထံၫခးအ၁နိၫလၧ ကဘၪအီၪက့ၪဆံၫ့ဎံၪမး၁ံၫနံၩအဘျၪအကၠီၩ့နီၪလီၫ. လခီၫယွၩအဆၧမၪလူၬယီၩ ဒုၭဖ့ၪထုၪ့၁ၭပၧၩ အ့ၪမွဲပလခိၭနၪဘၪဆၧမၪလူၬတၭ, ပကဘၪဒၪဆၧၫ့ယၫထဲၩ့ ယွၩအဆၧ၁ၭထၪ့အကၠီၩ့နီၪလီၫ.” Ellen G. White, The Great Controversy, p. 604.

“ထီးမွဲလံၩမုလဖုၬလၩ့တၭ, ၦလၧအစံၭလၩ့အ၁ၭလၧအခိၭနၪထဲၩ့အ၁ီၫ့ ၁ၧၫ့ဂၩလဂၩအဆၧပရၧၫ့လါနၫ့ဂ့ၩ လမၩဆံၫ့ထၪ့ထဲၩ့ဘၪအ၁ၭ ခၫ့ဖျီၫ့လၧဆၧခိၭနၪထံၫထံၫကျၩကျၩတၭ အ၀့ၫ၁ံၪကအီၪက့ၪထးဆၧတီၩဆၧလီၩ့ဂီၩ့ ကလ့ၩထဲၩ့ လၧၦလၧအထၪ့ဒုၪဒၩထဲၩ့ယွၩအကျၩနီၪလီၫ. အ၀့ၫ၁ံၪဂဲၫထဲၩ့ဂုးခၧၫ့လၧ ယွၩအဖၧၩ့လါနၫ့ဂ့ၩ ထီးမွဲဆၧမၩခွါဂဲၫဘၪနီၪတၭ အ၀့ၫ၁ံၪရွံထဲၩ့ဖၧၩ့၁ၭအယီၫ လၧၦအၪဂၩမၩထဲၩ့၀့ၫဒၪနီၪလီၫ. ၦလၧၫ့ဎွ့ၩထဲၩ့ဆၧကိၪ့ဘၪကိၪ့၁့ၪ ဒဲမုၬလၩထဲၩ့ လၧဆၧတီၩဆၧလီၩ့လဖၪ ကဖ့ၪလၫ့ထဲၩ့အ၁ၭလၧဒုၪဒၩအစူၪဖၧၩ့ဒဲ ကထၪ့ဒုၪဒၩ ထဲၩ့ဒဲဒုၪဒွ့ၪထဲၩ့၁ၭမုလဖၪနီၪလီၫ. အ၀့ၫ၁ံၪကဲၪထၪ့ထဲၩ့ဒုၪဒၩအအၧၩ့အ၁ၫ့လၧ အ၀့ၫအထံၩအ၁ိၭလဖၪအဂးနီၪလီၫ. ၦလၧအီၪခိၭထဲၩ့မး၁ံၫနံၩလဖၪ ဘၪဂဲၫ ဖျီၪထၪ့လၧဆၧစ့ၩရၫ့ခွးတၭ ကဘၪချဲၩ့ထဲၩ့လၧအ၀့ၫ၁ံၪအဆၧနဲၩအကၠီၩ့တၭ, ၦလၧအဒုၪဒွ့ၪထဲၩ့ဆၧလၧယွၩအဆၧမၪလူၬလဖၪ အဖီၩ့ခွံၬအခံၫ့အိၩအ၀့ၫ၁ံၪ အဲၪထဲၩ့ကွံၩထဲၩ့လိၬအ၁ၭလါနၫ့ ဘိၩ့နဲၪ့ယီၩအ၀့ၫ၁ံၪကအီၪက့ၪထၪ့ဆၧဒဲၩဘၭ လၧၦခိၭထဲၩ့မး၁ံၫနံၩအတီၩအလီၩ့လဖၪနီၪလီၫ. အ၀့ၫ၁ံၪအဆၧထိးအ၁ၭနီၪ ကကဲၪထၪ့ထဲၩ့လၧၦခိၭထဲၩ့မး၁ံၫနံၩလဖၪအဂး ဆၧစ့ၩရၫ့စၪဒဲဆၧမၩနၧၩ့နီၪလီၫ.” Ellen G. White, The Great Controversy, p. 608.