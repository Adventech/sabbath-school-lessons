---
title:  ဆၧဆၧၩ့မွဲအဆိၫဒဲဆၧဆၧၩ့လၧခဲၫ့ (ဆၧဆၧၩ့လၧဒုၭမဲၪထၪ့ဆၧဒဲဆၧ ဆၧၩ့လၧဒုၭ၁-ထၪ့ဆၧ)
date:   19/06/2024
---

`ဖီထဲၩ့ ယိၫအ့လၭ ၂း၂၁-၂၄ ဒဲ မၩဆၧ ၂း၁-၄, ၄၁-၂၇. ဆၧလီၩ ဆိၫ၀ဲၩဆၧလၧၫ့ဎွ့ၩထၪ့လၧယၩနံၪ့အခၪ့ထံၭနီၪ မွဲဆၧနီၪလဲၪ. အခိး အတၩအီၪဘဲၫ၁့ၪလဲၪ.`

၁ၭမုဆံၫ့ဎံၪအဆၧဂဲၫလၩ့လၧအထီယဲဆံၫအမုနံၩယီၩ ဒုၭဂုထၪ့အၪထၪ့ထဲၩ့ ဎရံၬဖိၪဆၧအီၪကီၪ့နီၪလီၫ. မုလနံၩအထးဖၧၩ့ ၦၡၩအဂၩ ၃၀၀၀ အၪ့လဲၩထၪ့ထဲၩ့ အ၁ၭ, ဒဲလံၬမၩဆၧယီၩကွ့ၭစဲၩနဲၪ့ထၭ ၦၡၩအဆၧအၪ့လဲၩထၪ့အ၁ၭခၫ့ဖျီၫ့လၧ ယွၩအဆၧယၫ့၁ၭအကၠီၩ့နီၪလီၫ. “မွဲလါနၫ့ဘိၩ ၦလၧအနါဂၧၫ့ဆၧအလူနီၪ နဲၩထဲၩ့၀့ၫဒၪအၪဂၩတၭ ဆၧ၀ံထၪ့နၬထၪ့၀့ၫနီၪ ၦခွၫ၁ံၪအီၪ၀့ၫဖိၭဘိၭယဲထီၫ့လီၫ” (မၩဆၧ ၄း၄). ၦၡၩအဂၩ ၁၂၀ စူၭကီၪ့အ၁ၭဒဲအၪ့ကံၩ့ဘၩဆိၪဖၪလၧ၁ုၪ့ကဖျိၪ့ဎး ၁ၭကဖျိၪ့ဎးအကၠီၩ့ ၁ၭမုဆံၫ့ဎံၪမၩထဲၩ့ဆၧဖံၭဆၧမၩအကၠီၩ့ ဆၧအီၪကီၪ့ယီၩ ဎိၩထၪ့ ဒိၪထၪ့ဒဲၦအၪမၬဆူနဲၩထဲၩ့ဎုၬလၧၦလုဆၧအခိၪလဖၪဆ့လီၫ. “ယွၩအလူအထၫ ဂၧၫ့ထၪ့၁ၩလၩ့ ဒဲအထံၩအဖျဲ၁ံၪအၪထၪ့အၪအၪလ့ၬ လၧယရှုစလံၫ့ဖၧၩ့တၭ, ၦလုဆၧခမျၧးနဲၩထဲၩ့၀့ၫဆ့လီၫ (မၩဆၧ ၆း၇).

ထီးဎရံၬအထံၩအဖျဲလဖၪ ဘၪထိးဆၧမၩနၧၩ့မၩစၪဆီၪ့ဆီၪလ့ၬလၧ ဒိၩ့ယရှုစလံၫ့နီၪတၭ အ၀့ၫ၁ံၪစဲၪ့ဖျိၭထၪ့အလးအၪစီၪ့ လၩ့မုလၩ့ဖၭတၭ “ၦလၩ့မု လၩ့ဖၭလဖၪလ့ၩလီၩလၩ့လၬလၩ့ဆၧအလူအထၫဎံၩ့ဎံၩ့လ့ၬလီၫ” (မၩဆၧ ၈း၄). ဆၧအီၪကီၪ့ဘၪဆၧ၁ုၪ့ထၪ့လၧယုဒၫ, ဒဲဂၫလလံၫဒဲစမ့ရအၫအဖၧၩ့အကၠီၩ့ ခးလဖၪနီၪ အီၪရှူၫအီၪမုၬနီၪလီၫ (မၩဆၧ ၉း၃၁). ထီၩ့မွဲစပီလူၫအၪ့လဲၩထၪ့အ၁ၭ ဂီၩ့တၭ, အ၀့ၫလ့ၩလီၩလၩ့လၬလၩ့ဆၧလၧ Mediterranean အလးဎံၩ့ဎံၩ့လ့ၬ နီၪလီၫ. လၧ၁့ၭစလနဲကၫဒိၩ့ဖၧၩ့ ၦလၧအထၪ့ဒုၪဒၩထဲၩ့ဆၧ၁ၭထိၬအပရၧၫ့ လဖၪစံၭ၀့ၫဒၪ “ၦလဖၪလၧအချုၬလၩ့ဂၪ့ခိၪ ဂဲၫထီၩ့ယူၭထီးယီၩယူၭ” (မၩဆၧ ၁၇း၆). ဆၧအီၪကီၪ့အခၪ့ထံၭအိၩ အ၀့ၫ၁ံၪမၩထၪ့ဆၧလၩ့လၭ ဒဲခၫ့ဖျီၫ့လၧ အ၀့ၫ၁ံၪအကၠီၩ့ ၦနါဂၧၫ့ဘၪဆၧ၁ၭထိၬအပရၧၫ့အၪအၪလ့ၬလီၫ. လၧ၁ၭမုဆံၫ့ဎံၪ အစီၩ့အမၩ့အကၠီၩ့ ဎရံၬအထံၩအဖျဲလဖၪလီၩလၩ့လၬလၩ့ထဲၩ့ဎရံၬအဆၧ၁ၭထိၬ ပရၧၫ့ ထီၩ့၀့ၫထံၫခးအၪခးနီၪလီၫ. စယိၫအ့လၭစံၭထဲၩ့၀့ၫဒၪဆၧဆၧၩ့အဆိၫယီၩ လၧၫ့ဎွ့ၩထၪ့ဘဲၫကဒုၭမဲၪထၪ့ဆၧအချံၫအ၁ၫဒဲ လယံၭလမီဘၪဆၧဆၧၩ့လခဲၫ့ ကဒုၭ၁-ထၪ့ဆၧအထီ ကဂဲၫလၩ့လၧအစီၩ့အမၩ့ဎိၩဎိၩဒိၪဒိၪကထီၩ့၀့ၫဒၪလီၫ.

`ဖီထဲၩ့ ဇ့ၭခရဲအၫ ၄း၆; ၁၀း၁; ဟိၫစံအၫ ၆း၃ ဒဲ ယ့မံၭ ၅း၇, ၈. လၧလံၬဆံၫ့ဎံၪလဖၪယီၩအဖၧၩ့ လီၩဖျီၪထၪ့ထၭဆၧဂဲး ကလၧၫ့ဎွ့ၩထၪ့ ဘဲၫ၁့ၪလဲၪ.`

ဆၧချဲၩ့ဆၧ “ဆၧအဆိၫ” ဒဲ “ဆၧဆၧၩ့လၧခဲၫ့ယီၩ ၦၡၩမၩန့လၧ ၦအံၫစရ့လၭဖိၪ၁ံၪအဆၧ၁ုၪ့ဆၧကူၭဆၧအထီလဖၪအဖၧၩ့နီၪလီၫ. ဆၧဆၧၩ့ အဆိၫယီၩ ဒုၭမဲၪထၪ့ဆၧဒဲဆၧဆၧၩ့လၧခဲၫ့ယီၩ ဒုၭမံၫ့ထၪ့ဆၧနီၪလီၫ. ဆၧယီၩ ဒုၭဖျီၪထၪ့၁ၭမုဆံၫ့ဎံၪအဆၧဖံၭဆၧမၩ ဘၪဆဲၫ့ထဲၩ့လၧ ဆၧလီၩလၩ့လၬလၩ့ ဆၧ၁ၭထိၬအပရၧၫ့အကၠီၩ့နီၪလီၫ. ‘ဘဲၫဆၧဆၧၩ့အဆိၫဂဲၫလၩ့အ၁ိၭ ယွၩဖ့ၪလၫ့ ထဲၩ့၁ၭမုဆံၫ့ဎံၪလၧအထီယဲဆံၫအမုနံၩ ဒဲဘဲၫနီၪအ၁ိၭဆ့လီၫ. ဆၧဆၧၩ့လၧခဲၫ့, ကဂဲၫလၩ့ထဲၩ့ထီးဆၧ၁ူၪဆၧ၁-ကဂဲၫမံၫ့ထၪ့အဂး လၩ့ဘူၭလၧဆၧဘၪကူၭဆၧ အထီနီၪလီၫ.’” Ellen G. White, The Great Controversy, pp. 611, 612.