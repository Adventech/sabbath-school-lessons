---
title:  မူၭခိၪဘၩ့မုးအဂးဆၧစဲၩနဲၪ့
date:   17/06/2024
---

ဆၧကၪဆၧဂဲၩဘၪဆဲၫ့ထဲၩ့လၧဆၧဘိၪ့ဆၧဘၩ ဂဲၫထီၩ့၀့ၫဒၪအခၫနီၪ ယွၩအခ့ၫအၡၩလၧအလူတီၩလဖၪ မွဲကဖ့ၪလၫ့အ၁ၭလၧဂၪ့ခိၪဆၧမုၬဆၧလၩ အ့ၬ. (နဲၪဖျီၪ ၁၄း၁၂). အ၀့ၫ၁ံၪကဒိၭန့ဘၪဆၧစဲၩနဲၪ့ ခၫ့ဖျီၫ့လၧ၁ၭမုဆံၫ့ဎံၪနီၪလီၫ (အ့ ၄း၃၀). ဆၧစဲၩနဲၪ့လမံၩ့ယီၩ မွဲဘၪဆဲၫ့ဒၪၦလဂၩဒၪလဂၩဒၪနီၪလီၫ. မုနံၩခဲၫ့ထုၬ ဆၧဂဲးလိၬတ့ၭလိၬအီၪထၪ့၀့ၫဒၪအ၁ိၭ, ဆၧယီၩမွဲ၀့ၫဒၪလၧဆၧဘိၪ့ဆၧဘၩ ဒဲယွၩအဆၧပၧၩ့ဆၧပြၭယီၩ အီၪ၀့ၫဒၪလၧဆၧမၪလူၬတၭ ယွၩအဆၧ စဲၩနဲၪ့ (ဆၧမၩနဲၪ့နီၪ) အီၪ၀့ၫဒၪလၧဆၧမၪလူၬအဖၧၩ့နီၪလီၫ. (အဲၫ ၈း၁၆).

`ဖီထဲၩ့ ၂မိစ့ၭ ၂၀း၈-၁၁. လၧမး၁ံၫနံၩဆၧမၪလူၬအဖၧၩ့ ဆၧလၧ အဘၪဆဲၫ့နိၪစဲၩနဲၪ့လဖၪနီၪ မွဲဆၧလဖၪနီၪလဲၪ.`

လၧနိၪစဲၩနဲၪ့အလီၩ့နီၪ ဆၧလိၫလဖၪနီၪ (၁) နိၪစဲၩနဲၪ့ယီၩဘၪဆဲၫ့ မပၧၩလဲၪ (ယွၩနကဆါ), (၂) အ၀့ၫနီၪမပၧၩလဲၪ (ၦလၧအတဲၩလၩ့မူၭခိၪဒဲဂၪ့ခိၪ) (၃) အ၀့ၫပၧၩ့ဆၧအလး (မူၭခိၪဂၪ့ခိၪ, ဒဲကယဲဆၧအီၪလၧအဖၧၩ့ထီးအလူၬ). နိၪစဲၩနဲၪ့ယီၩ လၧလံၬဆံၫ့ဎံၪဖၧၩ့ ဘၪဆၧကိၭ၀့ၫဆၧမၩနဲၪ့နီၪလီၫ. ယွၩအဆၧ မၩနဲၪဒဲနိၪစဲၩနဲၪ့ယီၩ အီၪ၀့ၫဒၪယွၩအဆၧမၪလူၬအ၁ၭဖၧၩ့နီၪလီၫ. ဘဲၫယွၩ စဲၪ့နဲၪ့ထၭ ၦ၁ၭခံဖၧၩ့လၧဆၧမၪလူၬတၭ, မး၁ံၫနံၩနီၪ မွဲ၀့ၫဒၪမုနံၩခဲၫ့ထုၬဆၧဂဲးလိၬ တ့ၭလိၬဖၭဒိၪအတိၩ့၁ၭနီၪဆ့လီၫ. (ဇံၫ ၂၀း၁၂, ၂၀; နဲၪဖျီၪ့ ၁၂း၁၇).

`ထိၪနဲၪဎီၩ့ထဲၩ့ နဲၪဖျီၪ ၇း၁, ၂ ဒဲ နဲၪဖျီၪ ၁၄း၁ လၧ နဲၪဖျီၪ ၁၃း၁၆, ၁၇. ယွၩအဆၧမၩနဲၪ့ ဒဲဆၧမံၩ့လၬအဆၧမၩနဲၪ့နီၪ ပကဒိၭန့ဘၪဘဲၫ၁့ၪ လဲၪ. မွဲဘၪနီၪဆၧလၩ့ဖၭအီၪနီၪလဲၪ.`

ယွၩအဆၧစဲၩနဲၪ့နီၪ ကအီၪ၀့ၫလၧ ၦၡၩအမ့ၬ၁ဒၧၩ့လီၩ့ ဒဲၦမ့ၬ၁ဒၧၩ့ယီၩ မွဲ၀့ၫဒၪဆၧကိၪ့ဘၪကိၪ့၁့ၪအီၪအလးဒဲ ၦအီၪက့ၪလၩ့ၦ၁ၭအလးနီၪလီၫ.

ဆၧမံၩ့လၬအဆၧမၩနဲၪ့ယီၩ ကအီၪ၀့ၫဒၪၦၡၩအမ့ၬ၁ဒၧၩ့ဒဲအစူၪလီၩ့ မွဲဘၪ ဆၧဒီၩ့လၩ့၀့ၫလၧ ၦၡၩထိးဆၧၫ့ထဲၩ့ဆၧမံၩ့လၬအဆၧ၁ီၪ့ဆၧ၁ၫ့ဒဲလီၩ့ဖိၬထွ့ၫ မၩထဲၩ့၀့ၫဒၪအဂဲးနီၪလီၫ. အ၀့ၫ၁ံၪ၁့ၪယၫထဲၩ့ဆၧလတီၩဘၪလါနၫ့ဂ့ၩ အ၀့ၫ၁ံၪ ၁ၭမဲၪလၩ့အ၁ၭ ၦၡၩကမၩ၁ံၫအကၠီၩ့တၭ အ၀့ၫ၁ံၪလီၩ့ဖိၬထွ့ၫမၩထဲၩ့ဆၧလတီၩဘၪ လဖၪနီၪလီၫ.

မုၪခီၩလဲးမ့ၬလဲၩထဲၩ့ၦလၧအခိၭနၪယွၩနီၪလီၫ. ဆၧဂဲးလိၬတ့ၭလိၬယီၩ အဂဲးဆီၪ့ထၪ့ထီၩ့မွဲ မုၪခီၩလဲးထၪ့ဒုၪဒၩထဲၩ့ယွၩအခ့ၫအၡၩလၧ အဖိၬထွ့ၫယွၩ အဆၧမၪလူၬဒဲ လၧၫ့ဎွ့ၩလၧယ့ၫရှူၬအဆၧနဲၩလဖၪအဖၫ့ခိၪအခၫနီၪလီၫ. (နဲၪဖျီၪ ၁၄း၁၂). အ၀့ၫ၁ံၪအလူၬတီၩလၧဎရံၬအကၠီၩ့ မုၪခီၩလဲးခၧးအ၀့ၫ၁ံၪနီၪ လီၫ.

`ကိၭနံၩဒ့ၭပလူတီၩလၧယွၩ ကနံၩဘၪကနံၩနီၪ မွဲဆၧအီၪခိၬထဲၩ့, တဲၩ့၀ဲၩထဲၩ့အ၁ၭ လၧမုနံၩလၧယၫအဂးနီၪ ဘဲၫ၁့ၪလဲၪ.`