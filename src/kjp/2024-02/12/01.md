---
title:  ဂၪ့ခိၪအထုၬအဆၧမၩအ၁ၭလဖၪ
date:   15/06/2024
---

### ဖီလနွ့ၫယီၩအဂးဆၧမၩလိၪ
ယီဟၫ့ ၈း၃၂; အဇံၫခအ့လၭ ၂၀း၁၂, ၂၀; နဲၪဖျီၪ ၇း၁, ၂; နဲၪဖျီၪ ၁၄း၁; ယိၫအ့လၭ ၂း၂၁-၂၄; ဟိၫစံအၫ ၆း၃; ယ့မံၭ ၅း၇-၈; နဲၪဖျီၪ ၁၈း၁-၄.

> <p>၁နိၫထီၫ့</p>
> “ဎွ့ၩန့ဆၧမွဲဆၧတီၩတၭ, ထီးအၪ့ဆၫခွံၬလဂ့ၩး ဆၧကိၪ့ဘၪကိၪ့၁့ၪ, ဒဲဆၧ၁ီၪ့ဆၧ၁ၫ့, ဒဲဆၧ၁ုၪ့ဖၭ၁ၭဖၭနီၪဆ့ဆံၭ” (ဒီၩ့ ၂၃း၂၃).

ဆီၫ့မီၪ့ထဲၩ့နဖိၪမုၪဂဲၫထဲၩ့ကၠီၩ့ ဆၧယီၩခၫကၠီၩ့အီၪထုၬအခံၫ့ အ၀့ၫဂဲၫထဲၩ့နၫ့ လဲၪ၁ိၪတၭ, နဒၪထဲၩ့လံၩမုလဖုၬကလၩ့ထဲၩ့အဂဲးဆၧပရၧၫ့နီၪတၭ နကမၩဘဲၫ၁့ၪ လဲၪ. ထီးနယိထၪ့မူၭခိၪဒဲနဒၪထဲၩ့ဆၧအုၪ့လၩ့ခံၭလၩ့ဒဲ လံၩဖၭဒိၪဂဲၫဆၧဆၧၩ့လၩ့ ဖၭဒိၪ ဒဲ၁ံၪ့ဖၭဒိၪလဖၪလၩ့ဎံတၭ ဖၧၩ့၁ၭလၧနဖိၪမုၪကဂဲၫထဲၩ့လၧဂံၪ့နီၪ ဘၪဘံၭ ထီးအလူၬဒဲနနါဂၧၫ့ထဲၩ့နဂံၪ့နဲၩ့ၦၡၩလီၩထဲၩ့ဖၧၩ့၁ၭအဂၩလဖျီၩ့ ၦၡၩလ့ၩထဲၩ့န့ အကၠီၩ့တၭ, နကလီၩထဲၩ့နဖိၪမုၪ ဘဲၫကဂဲၫထဲၩ့ထီၩ့လၧဂံၪ့ဂ့ၩဂ့ၩဘၪဘၪအဂး နကမၩဘဲၫ၁့ၪလဲၪ.

ယ့ၫရှူၬအဲၪဒိၭ ထဲၩ့ကိၭန့ပၧၩလၧဂံၪ့ခၫ့ဖျီၫ့လၧလံၩမုလဖုၬအကျၩ နၭနဲၪ့ဒံၭ ဆၧဂူၫဂၩဒံၭအကၠီၩ့နီၪတၭ Ellen G. White ကွ့ၭဘဲၫယီၩအ၁ိၭ “လံၩမုလဖုၬ ဖၭဒိၪဂဲၫလၧဆၧ၁ၭထၪ့ဆီၪ့မၭနီၪလီၫ. နအီၪတဲၩ့၀ဲၩန၁ၭ ဘဲၫနကဆၧၫ့ယၫထဲၩ့ ဆၧနီၪယူၭဧၫ.” Testimonies for the Church, vol. 8, p. 315. ဎရံၬ အဆၧအီၪမၧၫ့, အဆၧ၁ံၫ, အဆၧဂဲထုၪ့မၧၫ့ထၪ့ထဲၩ့ဒဲအဆၧဖံၭဆၧမၩလၧမူၭခိၪ ဆၧလုဂံၪ့ဖၧၩ့ထီးအလူၬယီၩ ဘဲၫကထဲၩ့ကိၭန့ထဲၩ့ပၧၩ လၧပဂံၪ့လၧယွၩအီၪတဲၩ့၀ဲၩ ထၭအ့ၪပၧၩအကၠီၩ့လီၫ. မီၪအဆၧချဲၩ့လၧနဲၪဖျီၪဒဲဒၫ့နအ့လၭဖၧၩ့လဖၪယီၩ ဖ့ၪ၁ီၪ့ထဲၩ့ၦလၧအီၪမၧၫ့မုနံၩခဲၫ့ထုၬလဖၪအဂး ဘဲၫၦကခၫ့ဂၬထဲၩ့၁ၭမၧၫ့အလံၩမု လဖုၬလဖၪအဂးဒဲ ပကဒၪထဲၩ့ဘၪ ၦဆၧထိးထဲၩ့တၩ့ထဲၩ့ကဆါအဂးနီၪလီၫ.

လနွ့ၫယီၩ ဆၧမၩလိၪအဆၧထိစိၩနီၪ မုနံၩအထုၬဆၧကဲၪထၪ့လဖၪဒဲ ဎရံၬက၁ိၫ့ထဲၩ့ပၧၩလၧမုနံၩခဲၫ့ထုၬ ဆၧၡၪ့ဆၧနၭဒဲဆၧဂဲးလိၬတ့ၭလိၬဖၭဒိၪအကျၩနီၪလီၫ.