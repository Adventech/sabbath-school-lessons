---
title:  ၁ုၪ့မုၬ၁ၭရှူၪလၧဆၧယိလါ
date:   25/04/2024
---

`ဖီ ဟံဘြုၫ ၂း၁၄, ၁၅. ၦဆူနဲၩဆၧဖိၪ၁ံၪလၧ ဆိၩအ၁ၭကျၩအထီ (Middle Ages) လဖၪနီၪ ဘၪဒၪဆၧၫ့ယၫခၫ့ဖျီၫ့ ဆၧဂဲးလိၬတ့ၭလိၬ အလၩ့ဆၫ့ဖၭဒိၪယီၩဘဲၫ၁ိၭလဲၪ.`

မွဲဆၧနီၪမၩမုၬၦ Waldenses တီၩလီၩ့ဖိၪလဖၪအ၁ၭ လၧအ၀့ၫ၁ံၪဘၪဒၪ ဆၧၫ့ယၫဆၧမၩနၧၩ့မၩစၪအလၩ့၁ၭမဲၪအဖၧၩ့နီၪလဲၪ. Huss ဒဲ Jerome, Tyndale, Latimer, ဒဲၦမၫတုရၫလၧၦၡၩဆိၩအ၁ၭကျၩဖၧၩ့လဖၪ ဒူၩယၫ့ထိး ဆၧၫ့ဆၧဎူထၪ့လၧမ့ၪဒဲဆၧမၩ၁ံၫလၧနၭ၁ံၪနီၪ မွဲဆၧနီၪဖ့ၪလၫ့အ၀့ၫ၁ံၪဆၧဂဲး ဆၧဘၭလဲၪ. မွဲ၀့ၫဒၪဆၧဆူနဲၩယွၩအဆၧအုၩ့လၩ့လဖၪနီၪလီၫ. အ၀့ၫ၁ံၪဆူနဲၩ ယ့ၫရှူၬအဆၧအုၩ့လၩ့လၧအစံၭ၀့ၫ, “မွဲယမၧၫ့အကၠီၩ့တၭ, န၁ံၪမိမၧၫ့ဆ့လီၫ” (ယီ ၁၄း၁၉). အ၀့ၫ၁ံၪဒၪန့ဆၧဂဲးဆၧဘၭအလၧၫ့အဎွ့ၩလၧ၁ၭမၧၫ့အဆၧထိး အဂးနီၪလီၫ. အ၀့ၫ၁ံၪဒိၭန့ဆၧ၁ုၪ့ဎွံၫ၁ၭထိၬလၧဆၧဖံၭ၁ိၭဘၪလိၬ၁ၭလၧဎရံၬ အဆၧဘၪထိးၡၪ့ထိးနၭအဖၧၩ့နီၪဒံၭဆ့လီၫ. ဒဲအ၀့ၫ၁ံၪအဆၧအီၪတီၩအီၪလီၩ့ နီၪ ကဲၪထၪ့ဆၧထိးအ၁ၭအစီၩ့အမၩ့လၧဂၪ့ခိၪအဂးလီၫ.

ဆၧမၩအ၁ၭလၧအဖီၩ့ခွံၬလဖၪနီၪ ဒုၭဒၪအ၀့ၫ၁ံၪဆၧလၧယၫခီၫနီၪလီၫ. အ၀့ၫ၁ံၪ၁့ၪယၫ၀့ၫလၧဎရံၬအဆၧဂဲထုၪ့မၧၫ့ထၪ့ထဲၩ့နီၪ, မၩနၧၩ့မၩစၪခွံၬဒုၪဒၩ နီၪလီၫ. အ၀့ၫ၁ံၪအီၪစဲၩနဲၪ့ထၭအ၁ၭလၧယွၩအလူအထၫ အဆၧအုၩ့လၩ့လဖၪ လၧအမၩနၧၩ့ဆၧနီၪလီၫ.

`ဖီ ယီဟၫ့ ၅း၂၄; ၁၁း၂၅, ၂၆; ဒဲ ၁ယီ ၅း၁၁-၁၃. ဆၧအုၩ့လၩ့ အလၩ့ထံးမွဲဆၧနီၪလဖၪ ကဲၪထၪ့လၧနနၫ့ဆါအဂးနီၪလဲၪ. မၩဆၧၩ့ပၧၩ လၧဆၧမၩခွါလဖၪအဖၧၩ့ဘဲၫ၁့ၪလဲၪ.`

John Huss နီၪ အဂဲးလၩ့ဆါလၧဆၧမၩအၧၩ့မၩ၁ၫ့နးမံၩ့အ့ၬ. ဘၪဆၧ စ့ၩရၫ့အၧၩ့, ဘၪဆၧစၧၩ့ထၬ, ဘၪဆၧမၩဆၫအနးခီၫ့ယံၬယံၬ, ဘၪစူၭဘၪဆၫ ၀့ၫလၧဆၧချံၫ့ကျၩ, ထီးဆၧ၁ံၫမိဂဲၫထီၩ့ဒၪလ့ၬနီၪ အ၀့ၫအဆၧဆူဆၧနဲၩထိးစၪ အ၁ၭအ့ၬလီၫ. မွဲလါနၫ့ဘိၩ, “ယွၩအခိးအတၩဖီၪ့ဂုးထၬအ၀့ၫလီၫ. လၧအ၀့ၫ ဒၪမိ၁ံၫထီလၧဆၧၡၪ့ဆၧနၭအဖၧၩ့နီၪ, မူၭခိၪအဆၧမုၬမၩဎွ့ၩအ၀့ၫအ၁ၭၡီၩ့လီၫ. အ၀့ၫလီၩဘၪအထံၩ၁ိၭလဂၩနီၪ, စံၭ၀့ၫ, ‘ယကွ့ၭလံၬယီၩလၧဆၧစၧၩ့ထၬ (ထီၫ့) အဖၧၩ့, လၧယစူၪလၧဘၪဆၧစၧၩ့ထၬလၧထၭဖျုၩ, လၧယဆၧ၁ံၫမိဂဲၫထီၩ့၀့ၫ ကဲဂီၩခိၬအထီနီၪ- -- ထီးယ့ၫရှူၬဎရံၬအဆၧမၩဆၧၩ့မိဂဲၫထီၩ့နီၪ ပမိဒၪခီၩ့ထဲၩ့ လိၬပ၁ၭလၧ ဆၧ၁ုၪ့မုၬ၁ၭရှူၪအဖၧၩ့ဒံၭနီၪ, ဒဲနမိဒၪဘၪကဆါယွၩမၩဆၧၩ့ယၩလၧ အနၫ့ဆါဒၪ၀့ၫ, လၧအဆၧယၫ့၁ုၪ့ယၫ့၁ၭယၧၩဖိၭဘိၭလဲၪလၧဆၧမၩခွါဒဲဆၧကၪ ဆၧဂဲၩအဖၧၩ့လဲၪနီၪလီၫ.’ Bonnechose, vol. 2, p. 67. လၧဆၧစၧၩ့ထၬလး အဆၧခံၭဖၧၩ့နီၪ အ၀့ၫဒၪစိၩဆၧဆူဆၧနဲၩအမွဲအတီၩ အဆၧမၩနၧၩ့ဆၧထီးနီၪ လီၫ.” Ellen G. White, The Great Controversy, pp. 107, 108.

စပီလူၫ၁ီၪ့ပၧၩ၁ၫ့ပၧၩဆ့လၧမုလနံၩယီၩ “လကဒံၩကဒၩဘၪတၭ, မွဲပဖီၪ့ထၬပဆၧယိလါအဆၧအုၩ့လၩ့ဆံၭ” (ဟံဘြုၫ ၁၀း၂၃). ယွၩအဆၧအုၩ့လၩ့ လဖၪ ဘဲၫအီၪက့ၪဂုးခၧၫ့ၦ၀့ၫ၁ံၪနီၪအ၁ိၭ, မိမၩဂုးမၩခၧၫ့ပၧၩလၧမုလနံၩယီၩဆ့ လီၫ.

`မွဲဆၧနီၪအခီၫပယီၫအီၪလၧ ဆၧကိၭမံၩ့ဒ့ၭလၩ့မါခွံၬလၧဎရံၬအဂး လဲၪ. လၧထီအထုၬနီၪ မွဲဆၧနီၪမိလၩ့မါ၀့ၫတၡါလၧနဂးလဲၪ (မၫကၧၭ ၈း၃၆). ၦ Waldenses ဒဲ Waldenses ဖ့ၪလၫ့ပၧၩဆၧမၩလိၪလၧဂၪ့ခိၪ အမုနံၩခဲၫ့ထုၬ အဆၧထၪ့ဒုၪဒၩဆၧအဖၧၩ့နီၪလဲၪ.`