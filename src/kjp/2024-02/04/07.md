---
title:  မၩလိၪအၪထၪ့အဂး
date:   26/04/2024
---

ကဆါယွၩဒုၭလၩ့ဘၪဆၧဖၩ့ဖၭဒိၪ လၧၦလၧအရွံန့န့၀့ၫလဖၪအ၁ၭခံဖၧၩ့, နဲၪဖျီၪအ၀့ၫ၁ံၪလၧရိမၫအဆၧဘၪမၪလဖၪလီၫ. လါနၫ့အ၀့ၫ၁ံၪဒိၭန့ဘၪ လၧၫ့ဎွ့ၩထၪ့ဘၭဒံၭအ့ၬ. ကဆါယွၩ၁ိၫ့အ၀့ၫ၁ံၪလဆၫ့ဘၪလဆၫ့, လၧအ၀့ၫ၁ံၪ ထိးဆၧၫ့၀့ၫန့လၧအထီဒၪ၀့ၫနီၪလီၫ. အ၀့ၫ၁ံၪထိးဆၧၫ့ထီးအလူၬနီၪ လထံၪဎး အဖၧၩ့န့ဒံၭအ့ၬ. မၩအ၁ၭဘဲၫၦလၧအဘၪအီၪလၧဆၧခံၭပံၭအကျၩယံၬယံၬလ့ၬ နီၪ ဒၪဘၪ (ထိးဆၧၫ့) မုထုၪ့အဆၧဖၩ့ယုၩ့ယဲလထံၪဎးလန့ဘၪနီၪအ၁ိၭလီၫ. အ့ၪကဲၪရှၤၭဘဲၫနီၪလထံၪဎးတၭ မိဎဲၪ့ဖီၩ့ခွံၬ၀့ၫအ၁ၭလၧဆၧဖၩ့နီၪလီၫ. မွဲဆၧနီၪ ယွၩဖ့ၪလၫ့အ၀့ၫ၁ံၪဆၧဖၩ့လဆၫ့ဘၪလဆၫ့လီၫ. လၧယၩနံၪ့လထီဂီၩ့လထီ ၦမၩဆၧတီၩလီၩ့လဖၪ လီၩ့ဖိၬထွ့ၫ၀့ၫဒၪ, ဒဲမိ၁ိၫ့ၦဆိၩလၧယၫခီၫလဖၪ လၧဆၧ ဖၩ့အဒိၪထၪ့အၪထၪ့၀့ၫ ထီးအလၧၫ့ထၪ့ဎွ့ၩထၪ့၀့ၫလဖၧၫ့နီၪလီၫ.” Ellen G. White, The Great Controversy, p. 103.

“လၧလံၬအဂူၫဂၩလဘံၪ့အဖၧၩ့နီၪ Huss စံၭလၩ့အဆၧမၪလၧဆၧဆၪ့လၩ့ ၁ုၪ့ဆၪ့လၩ့၁ၭအဖၧၩ့, လီၩ၀့ၫ ‘ဆၧမၩမုၬယ၁ၭလၧဆၧကီၩ့၁ိၭဆၧအလုအဎွ့ၩဒိၪ လဖၪ, ဒဲမၩလူၬဆၧအဆၧၫ့အထီလၧ ဆၧဖံၭဆၧမၩအကၧၩ့လဒိၪဘၪလဖၪအဂး နီၪလီၫ.’ ဒဲလီၩထွ့ၫ၀့ၫဒၪဆ့, ‘မွဲဆၧထိးထဲၩ့တၩ့ထဲၩ့ဒဲယွၩအလၩအဖၩ့စဲၩနဲၪ့ထၬ ဘၪန၁ၭ, ဒဲထီးဂၪ့ခိၪအဆၧလုဆၧဎွ့ၩဖီၪ့ထၬဘၪနၧၩလဂ့ၩ. ထီးအီၪက့ၪဒိၪနဂံၪ့ နီၪအၪနဲၪ့န၁ၭၡီၩ့လဂ့ၩ, ဒဲလၧဆၧထီးလူၬအဖၫ့ခိၪနီၪ, အီၪက့ၪဒိၪနး၁ၭအဆၧမၩ လါဆံၭ. ယူၭယၪ့ကဆါယွၩဒဲဆၪ့လၩ့န၁ၭလၧၦၡၪ့ဖိၪ၁ံၪအ၁ိၭ, ဒဲထီးမၩဒိၪမၩမု န၁ၭလဂ့ၩ. ဂၭဎ့ၭဆၧမၩ (ဆၧဖိၪဆၧလံၩ) အၪနဲၪ့လၧနကြၨၭန့ဘၪနီၪဆံၭ. ယအၪ့ယိၪဆၧလၧနဂး, ထီးနလၩ့ပွံၭနၭနၭလ့ၬ, ဘဲၫယနၫ့ဆါဒၪယ၀့ၫအ၁ိၭနီၪ လဂ့ၩဆ့လီၫ.’” Ellen G. White, The Great Controversy, pp. 105, 106.