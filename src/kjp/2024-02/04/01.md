---
title:  ဆၧၫ့ထုၪ့လၧဆၧမွဲဆၧတီၩအဂး
date:   20/04/2024
---

### ဖီလနွ့ၫယီၩအဂးဆၧမၩလိၪ
ဒၫ့ ၇း၂၃-၂၅; နဲၪ ၁၂း၆, ၁၄; ယုဒၭ ၃, ၄; နဲၪ ၂း၁၀; ဆၧ ၅း၂၈-၃၂; အၪ့ ၁၉း၇-၁၁; ၁ယီ ၅း၁၁-၁၃.

> <p>၁နိၫထီၫ့</p>
> "ဘဲၫစမိစ့ၭဘီၩ့ထၪ့ဂူ လၧၡါမုနၧၫ့ဖၫအ၁ိၭနီၪ, ၦၡၩအဖိၪခွၫယီၩ, မိဘၪဘီၩ့ထၪ့အ၁ၭဘဲၫနီၪအ၁ိၭ, ဘဲၫ၁ိၭကယဲၦလၧအနဲၩထဲၩ့၀့ၫလဂၩ လါလါနီၪ, မိန့ဘၪဆၧမၧၫ့လၩ့ဆိၩလၩ့ကၠၪလီၫ” (ယီဟၫ့ ၃း၁၄, ၁၅).

၀ံး Izmir အီၪလၧ တၧၫ့ခ့ၡ် (Turkish) ပၪ့လဲၪနဲၩ့မုလနံၩယီၩ, လၧအဖီၩ့ခွံၬ ဖျိၩ့ဖျိၩ့အိၩ မွဲ၀ံးစမၧနၫ (Smyrna) လၧဘၪဆၧကွ့ၭထၬ၀့ၫလၧနဲၪဖျီၪဖၧၩ့နီၪလီၫ. ၀ံးလးလံၩနီၪ ၦခမျၧးအီၪလၧ ၁၀၀,၀၀၀ ဒဲကဲၪဒိၪကဲၪမု၀့ၫဒၪလၧနံၫယၩနံၪ့ အထီနီၪလီၫ. မွဲ၀ံးကဲၪဒိၪဒဲအၧၩ့၁ၫ့ခိၭနၪရိမၫဘၩ့မုးဆီၪ့ဆီၪ့လ့ၬလီၫ.

လနံၪ့လဘျၩ့နီၪ ၦဒိၩ့ဖိၪ၁ံၪလၧစမၧနၫဖၧၩ့လဖၪ ဘၪလုထၪ့ဆၧနၧၩ့မၧၫ့ လၧမ့ၪလၧရိမၫအယွၩလဖၪအအီၪနီၪလီၫ. လၧခဲၫ့ထဲၩ့လၧယၩနံၪ့နံၫ (၂ ရာစု) အထးဖၧၩ့နီၪ ၦဎရံၬဖိၪအဂီအ၀ၩ့ဒိၪထၪ့အၪထၪ့လၧ ၀ံးစမၧနၫဖၧၩ့, ဒဲၦအၪဂၩ လခိၭနၪဖိၬထွ့ၫလၧၩ့ဘၪအ၀့ၫ၁ံၪအလုၫအလါနီၪလီၫ. စပိၫလံကါ (Pသူပခၠမစ) မွဲၦဒူၩယၫ့လဂၩ ဘၪ၁ံၪ၀့ၫမၫတုရၫလၧစမၧနၫ၀ံးအခမျၧးအမ့ၬယၫ, ဘၪဆၧဎူ ထၪ့၀့ၫဘဲၫဆၧလုမ့ၪလၧရိမၫအကၠဲၭလဖၪအဂး, မွဲလၧလမီၪ့ဘံၭခွံၬၡိၬဘၪ ကဆါဎရံၬအကၠီၩ့နီၪလီၫ. အ၀့ၫစံၭဆၧၫ့ထဲၩ့ၦၡၩ၁ံၪလဖၪနီၪ, လီၩ၀့ၫ, “ယမၩ ယကဆါအဆၧမၩ အီၪလၧဎိၭဆံၫဎူၫနံၪ့ယူၭ, အ၀့ၫမၩမၪဆၧလၧယၧၩအီၪနးမံၩ့ အ့ၬ. ယမိဘၪစံၭအၧၩ့စံၭ၁ၫ့ယစဎွၩလၧ အထိးထဲၩ့တၩ့ထဲၩ့ယၧၩနီၪဘဲၫ၁့ၪလဲၪ.”

လၧယၩနံၪ့လဖၪထၧၫ့ထီယၫ ၦခွၫၦမုၪ၁ံၪလ့ၩခၫ့ဖျီၫ့မၫတုရၫအဆၧမၩ အၪနဲၪ့ၦလၧအထုၭပဲၩခွံၬအဆၧနဲၩဎရံၬလဖၪဒံၭနီၪလီၫ. အ၀့ၫ၁ံၪအဆၧဖ့ၪလၫ့ ၁ၭနီၪ ထိၪဂုထိၪဂဲၩထဲၩ့ပၧၩလၧဆၧ၁ုၪ့ဒူၩ၁ၭဒူၩအဂးဒံၭနီၪလီၫ. ဆၧကွ့ၭနဲၪ့ထၬ အ၀့ၫ၁ံၪအဆၧဖ့ၪလၫ့၁ၭလၧဎရံၬနီၪ မၩ၁ၫ့ထၪ့ထဲၩ့ပနၫ့ဆါပဆၧအုၩ့လၩ့ဆ့နီၪ လီၫ. ပမိအၪ့ဎၬဆ့ၦလၧအဒိၭန့ဘၪယွၩအဆၧထိၪဂုထိၪဂဲၩဒဲအီၪဂုးအီၪခၧၫ့ လဖၪ ဘဲၫၦ၀့လ်ဒၧၫ့စံၫဖိၪ၁ံၪ (Waldenses) ဒဲၦမၩဂ့ၩထၪ့ထဲၩ့ဆၧလဖၪ (Reformers), ၦဖ့ၪလ့ၫခွံၬအ၁ၭဘဲၫဟၭစ် (Huss) ဒဲဂၠရိၩ့ (Jerome), မွဲၦလၧ အီၪတီၩအီၪလီၩ့ ထီးဒၪလ့ၬဒၪဆၧၫ့ယၫဘၪဆၧ၁ံၫလဖၪအဂဲးနီၪလီၫ. ဘဲၫဆၧအစီၩ့အမၩ့လမံၩ့ဎးလၧ အမၩ၁ံၫစပိၫလံကါလၧရိမၫနီၪအ၁ိၭ, ၁ၫ့ခၫဖါဒိၪ (papal) ဆ့မိမၩထွ့ၫ၀့ၫဒၪလီၫ.