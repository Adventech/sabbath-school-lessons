---
title:  ဘၪဆၧမၩနၧၩ့မၩစၪလါနၫ့ဂ့ၩမၩနၧၩ့ဆၧလီၫ
date:   21/04/2024
---

`ဖီ ဒၫ့နအ့လၭ ၇း၂၃-၂၅ ဒဲ နဲၪဖျီၪ ၁၂း၆, ၁၄. ပဒၪဘၪဆၧဒုၭ၁့ၪ ယၫဆိၫဆၧအဆၧၫ့အထီမွဲနီၪအဂး လၧလံၬဆံၫ့ဎံၪအဆၧၫ့လဖၪယီၩလဲၪ.`

ထီးယွၩအၡၩခမျၧးအီၪမၧၫ့တီၩလီၩ့လၧအ၀့ၫနီၪ, မုၪခီၩလဲးအ၁ၭထၪ့နၭမၬ, ဒဲခ့ၬအ၁ၭလၧဆၧမၩနၧၩ့မၩစၪဆၧလီၫ. မီၪစဒၫ့နအ့လၭစံၭ၀ဲၩဆၧအဆၧၫ့အထီ လထီ, ထီအကျၩလၧဎရံၬအနံၪ့ ၁၁၀၀-၁၄၅၀ အဘိၩ့ဆၧၩ့နီၪ, ဆၧအီၪကီၪ့ (လၧအဂၭဂီၩ့) “မိဒုၭဆၧ” ဒဲ “မိမၩၡၪ့မၩနၭ” ဆၧထီၫထုၬလဂၩအၡၩဆံၫ့ဎံၪလဖၪလီၫ (ဒၫ့ ၇း၂၁, ၂၅). မီၪစယီဟၫ့လီၩဖျီၪထၪ့ ဆၧအဆၧၫ့အထီ လထီဎးလၧကဆါယွၩအဆၧအီၪကီၪ့ဘၪစဲၪ့ဖျိၭ၀့ၫလၧၡါမုနၧၫ့ဖၫအကျၩ, လၧအမိဘၪဆၧလုအၪ့လုအီၩ၀့ၫလၧဆၧအဆၧၫ့အထီ, ဒဲဆၧအဆၧၫ့ထီလဖၪနီၪလီၫ” (နဲၪ ၁၂း၁၄). နဲၪဖျီၪ ၁၂း၆ ဒုၭ၁့ၪယၫအၪထၪ့ပၧၩလၧ “ၦမုၪနီၪစဲၪ့ခွံၬထီၩ့လၧမံၩ့လၬကျၩ ထီးယွၩတဲၩ့၀ဲၩအလး” နီၪလီၫ. ကဆါယွၩအၡၩခမျၧး လဖၪ ဘၪဆၧလုအၪ့လုအီၩ၀့ၫလၧမံၩ့လၬဖၧၩ့နီၪလီၫ. ယွၩအလူအထၫ ဖ့ၪဂဲး ဖ့ၪဘၭအ၀့ၫ၁ံၪဒဲ ယိထွ့ၫပၧၩ့ထၬအ၀့ၫ၁ံၪလၧဆၧခံၭလၩ့ဖၭဒိၪ လၧ၁ၫ့ခၫဖၭဒိၪဖီၪ့ဆုးထၬဆၧလၧဆၧဂဲးလိၬတ့ၭလိၬ လၩ့မဲၩဖၭဒိၪအထီဖၭထီၫအဘိၩ့ဆၧၩ့နီၪလီၫ.

ကဆါယွၩ “အီၪက့ၪတဲၩ့၀ဲၩဆၧလးအီၪဒုၩ” လၧအၡၩခမျၧး၁ံၪအဂးလီၫ. လၧဆၧကၪဆၧဂဲၩဒဲဆၧမၩခွါအနၭထုၬအထီဖၧၩ့နီၪ ဒၪန့ကဆါယွၩအဆၧယိထွ့ၫလၧ အဆၧအဲၪအဆၧယၫ့၁ၭဖၧၩ့လီၫ (အ့ၪအူၭ ၄၆).

အ၁ၫ့ ၁,၂၆၀ (ဆၧအဆၧၫ့အထီ, ဒဲဆၧအဆၧၫ့အထီလဖၪ, ဒဲဆၧအဆၧၫ့ အထီဖိၭဖၫ့) လၧ နဲၪဖျီၪ ၁၂း၆, ၁၄ အဖၧၩ့နီၪ မွဲဆၧဘၪထွ့ၫလၩ့ဎိၭလၧဆၧအဆၧၫ့အထီ (၃၁/၂ အထီလဖၪ × ၃၆၀ နံၩ/နံၪ့ = ၁,၂၆၀ နံၩ/နံၪ့) နီၪလီၫ. အ့ၪမွဲဆၧလီၩဖျီၪဆၧလၧယၫအဂးနီၪ ဘၪဆၧကွ့ၭ၀့ၫဒၪလၧ ဆၧနဲၪဒီၩ့လီၫ. လၧလီၩဖျီၪဆၧလၧယၫ (prophetic day) လၧ ဒၫ့နအ့လၭဒဲ လၧနဲၪဖျီၪအဖၧၩ့ လနံၩနီၪမွဲဆၧနဲၪဒီၩ့လနံၪ့အဂးလီၫ. ၁နိၫနီၪပဒၪဘၪလၧ ၄မိစ့ၭ ၁၄း၃၄ ဒဲ အဇံၫခအ့လၭ ၄း၆ ဖၧၩ့လီၫ.

နံၩ/နံၪ့၁နိၫနီၪ ဘၪဆၧမၩန့၀့ၫလၧလံၬဆံၫ့ဎံၪအနဲၪဒီၩ့အၪအၪလ့ၬလီၫ. Dr. William Shea, မွဲၦကိၪ့၁့ၪဒိၪအၪ့ဎၬနၪ၁့ၪနံၪ့လၩအဆၧၫ့အထီ၁ံၪ chronologist ဒဲမွဲၦအၪ့ဎၬနၪ၁့ၪလံၬဆံၫ့ဎံၪအလးလံၩလဂၩနီၪ ဖ့ၪလၫ့ဆၧထိးအ၁ၭ ၂၃ ဖျီၩ့လၧလံၬအလးလံၩ (OT) အ၁နိၫဘၪထွ့ၫဆၧဂဲးယီၩအဂးလီၫ. ၦကွ့ၭကျိၭ လံၬဆံၫ့ဎံၪအဂဲးလဖၪဆိၫ့ကၩ (၁ိၩ့) ၁နိၫယီၩ လၧယၩနံၪ့ထၧၫ့ထီယၫနီၪလီၫ.

Visigoths, Vandals, ဒဲ Ostrogoths မွဲအဆူနဲၩလၩ့ဆၫ့လိၬ၁ၭလၧ ရိမၫအ၁နိၫ (ဆၧ၁ီၪ့ဆၧ၁ၫ့) နီၪလီၫ. အနံၩ ၁,၂၆၀ နီၪ ဘၪဆၧ၀ံထၪ့၀့ၫဒၪ (စၭထၪ့) လၧၦ Ostrogoths အဆၨၩဘၪလၩ့မါခွံၬ၀့ၫလၧရိမၫဖၧၩ့ လၧ A.D. 538 အနံၪ့နီၪလီၫ. ဆၧအဆၧၫ့အထီနီၪ မွဲနး၁ၭ (ဆၧဘိၪ့ဆၧဘၩ) အဆၧခံၭ လၩ့ခီၫလၧနီၪ ထီၩ့လၧ A.D. 1798 အနံၪ့နီၪ, လၧစနပိၫလံယၫ့အ၁ုၭခိၪ စဘၧၫ၁ံယၧၫ (Berthier) ထုၭပဲၩခွံၬ၁ၫ့ခၫဖၭဒိၪ (pope) လၧရိမၫအခၫထီးနီၪ လီၫ. ၦဎရံၬဖိၪမၫတုရၫအၪဂၩ ထီးပ၀ံထၪ့လန့ဘၪလဖၪ ဘၪဆၧၫ့ယၫဆၧ၁ံၫ ဆၧဎီၪလၧ papal အဆိၩအဆၧၫ့အထီဖၭထီၫအထီနီၪလီၫ. လၧအ၀့ၫအဆၧအီၪ တီၩလၧဎရံၬအဖၧၩ့ ဘၪထိးၡၪ့၁ၭထီးဘၪ၁ံၪ၀့ၫဒၪလါနၫ့ဂ့ၩ, အ၀့ၫ၁ံၪမၩနၧၩ့ဆၧ, ဖီၩ့ဖျ့ၭလၧဆၧဒဲၩဘၭအဆၧပၧၩ့ “ခၫ့ဖျီၫ့လၧ၁ိၪဖိၪအ၁ွံၪ,” ဎရံၬမၩနၧၩ့မၩစၪခွံၬ မုၪခီၩလဲးလၧထုၪ့စူၪယၫအလီၩ့နီၪ ကဲၪထၪ့အ၀့ၫ၁ံၪအဆၧမၩနၧၩ့ဆၧလီၫ. အ၀့ၫ၁ံၪဘၪထိး၁ံၫလါနၫ့ဂ့ၩ, အဆၧ၁ံၫနီၪ မွဲဒၪဆၧအီၪပွံၭထီၩ့ဒၪလၧ ကဆါဎရံၬ ဂဲၫထဲၩ့လၩ့အထီနီၪလီၫ.

`လံၬဆံၫ့ဎံၪအလီၩဖျီၪဆၧလၧယၫခီၫလဖၪအဂးယီၩ ဖ့ၪဆီၪ့ထၪ့နဆၧဆူ ဆၧနဲၩဘဲၫ၁့ၪလဲၪ.`