---
title:  ဆၧဖၩ့မၩနၧၩ့ခွံၬဆၧခံၭ
date:   22/04/2024
---

`ဖီ ယုဒၭ ၃, ၄. မွဲနီၪဆၧဖ့ၪထုၪ့၁ုၪ့ထုၪ့၁ၭအီၪထီးယီၩ ဒဲၦဎရံၬဖိၪဆၧအီၪကီၪ့လၧခဲၫ့လဖၪ မၩန့အီၪက့ၪ၀့ၫဘဲၫ၁့ၪလဲၪ.`

လံၬယုဒၭနီၪ ဘၪဆၧကွ့ၭ၀့ၫဒၪလၧ A.D. 65 အထီ လၧၦဎရံၬဖိၪအီၪ တီၩလီၩ့ဂုးခၧၫ့၀့ၫလဖၪ, “ၦ၁ၭဘီၩ့၁ံၪလၧဖါယွၩအဖၧၩ့, ဒဲန့ဘၪဆၧခိၭထၬ၀့ၫ, ဒဲဘၪဆၧကိၭ၀့ၫလၧယ့ၫရှူၬဎရံၬအဖၧၩ့နီၪ” (ယုဒၭ ၁း၁) လီၫ. ၦ၀့ၫ၁ံၪလဖၪနီၪ မွဲအဘၪဆၧဖ့ၪပဂၨၪထၪ့၀့ၫဘဲၫ၁ိၭအ၀့ၫ၁ံၪ “မိအၪ့ဂူၬချဲၩ့ဆီၪ့ဆၧလၧဆၧနဲၩအဂး လၧဆၧဖ့ၪလၫ့လၧၦဆံၫ့ဎံၪ၁ံၪနီၪ, အဂဲးဘဲၫယီၩ ၦလနၩ့နၩ့ဂဲၫနုၬ၁ူၪ၀့ၫ, လၧအမွဲၦလယူၭလယၪ့ဘၪယွၩ, ဒဲၦဘိၭကဒၩထဲၩ့ဆၧအခိးအတၩ လၧဆၧလဲး ဆၧဘျၪအဖၧၩ့....နီၪလီၫ” (ယုဒၭ ၁း၃, ၄). ဆၧနီၪပဒၪဘၪဆၧနဲၩလၧ ဆၧဘိၪ့ဆၧဘၩလအီၪဘၪ အၪဂီ၀့ၫဒၪလၧဆိၩအ၁ၭကျၩအထီ (Middle Ages), ယွၩအလူအထၫဘၪဆၧလဲၩဎုၬအ၁ၭလၧ ၦၡၩအလုၫအလါနီၪလီၫ. လၧယၩနံၪ့လဖၪအဖၧၩ့, ခမျၧးဘဲၫ၁ိၭ Waldenses လဖၪဆၧၫ့ထုၪ့ဂုးခၧၫ့ လၧလံၬဆံၫ့ဎံၪအဆၧမွဲဆၧတီၩအဖၧၩ့လီၫ. အ၀့ၫ၁ံၪနဲၩလၧလံၬဆံၫ့ဎံၪနီၪ မွဲဆၧအစီၩ့အမၩ့လမံၩ့ဎးနီၪလီၫ. “ယွၩအဆၧထိးအ၁ၭလဖၪ အီၪ၀့ၫဒၪၦအဆိၩကိၭ ဆိၩဒ့ၭအဖၧၩ့ လီၫၪ ၦလၧအ၁ၭအီၪယွၩ, ဖီၪ့ဆုးထၬဆၧနဲၩလၧဎရံၬအဖၧၩ့ ဘဲၫအမွဲဆၧလမံၩ့ဎးလၧ ဆၧမၩဎူၫမၩဎၩ့ဆၧလၧယွၩဒဲၦၡၩအဘိၩ့ဆၧၩ့, မွဲၦဖီၪ့ ဂုးထၬလံၬဆံၫ့ဎံၪနီၪ မွဲ၁ၭအ၁နိၫလမံၩ့ဎး, ဒဲအီၪက့ၪယူၭယၪ့မး၁ံၫနံၩအမွဲအတီၩ နီၪလီၫ.” Ellen G. White, The Great Controversy, p. 61.

`ဖီ နဲၪဖျီၪ ၂း၁၀. ဆၧအုၩ့လၩ့မွဲနီၪ လၧယွၩဖ့ၪလၫ့ၦလၧအအီၪတီၩ လီၩ့လၧအ၀့ၫ လၧအဘၪဒၪဆၧၫ့ယၫဘၪဆၧ၁ံၫဒၪလ့ၬနီၪလဲၪ.`

ဆၧချဲၩ့လဖၪနီၪ ဘၪဆၧကွ့ၭ၁ိၫ့စိၩ၀့ၫလၧစမၧနၫဆၧအီၪကီၪ့နီၪလီၫ. ဆၧထီးနီၪၦဒိၩ့ဖိၪ၁ံၪ, အဆၧဒိၭနဲၩ့အ၁ၭနီၪ မွဲအကဆါယွၩဒဲၫ့အိၫနံၡၧၭ (Dionysius), မွဲ၀့ၫဆၧဘိၪ့မုၬလၩဒဲဆၧဂုထၪ့ဎွၩထၪ့အကဆါနီၪလီၫ. ထီး Dionysius ဆၧလုဆၧအခိၪ၁ံၫအခၫနီၪ အ၀့ၫ၁ံၪအီၪက့ၪ၁ရဖူၩလၧၦ၁ံၫနီၪ အခိၪဎွံၪလီၩ့ လၧဆၧမၩဘိၪ့မၩပွ့ၩလၧဆၧ၁ံၫအဂးနီၪလီၫ. စယီဟၫ့လီၩထဲၩ့ ထိၪဎီၩ့ဆၧမၩအ၁ၭနီၪ စံၭ၀့ၫဒၪလၧ၁ၭမၧၫ့အ၁ရဖူၩနီၪ မိဘၪဆၧအီၪက့ၪ၀့ၫဒၪလၧ ၦမၩနၧၩ့ခွံၬဆၧအၧၩ့ဆၧ၁ၫ့၁ံၪလဖၪအခိၪဎွံၪလီၩ့နီၪလီၫ. ၦလၧအထိးဆၧၫ့ မၩနၧၩ့ဆၧဒုၪဒွ့ၪလဖၪ, ဆၧကၪဆၧဂဲၩလဖၪ, ဆၧၡၪ့ဆၧနၭလဖၪ, ဒဲဆၧ၁ံၪဒၪ လ့ၬလၧဎရံၬအဂးနီၪ မိဒိၭန့ဘၪ၁ၭမၧၫ့အ၁ရဖူၩနီၪလီၫ.

၁ၭမၧၫ့အ၁ရဖူၩနီၪ ဖ့ၪဆီၪ့ထၪ့ၦဆူနဲၩဆၧဖိၪ၁ံၪ လၧအ၀့ၫ၁ံၪဘၪဒၪဆၧၫ့ ယၫဆၧကၪဆၧဂဲၩကိၭအဆၧၫ့အထီဒ့ၭနီၪလီၫ. ဒုၭဆီၪ့ထၪ့ၦ Waldenses ဖိၪ လဖၪလၧဆၧမၩနၧၩ့မၩစၪအကျၩနီၪလီၫ. အ၀့ၫ၁ံၪ၁့ၪယၫ လၧမုလနံၩမိဒၪဘၪထဲၩ့ကဆါယ့ၫရှူၬ မိအီၪဘၪလၧအ၀့ၫအ၁ိၭလၩ့ဆိၩလၩ့ကၠၪနီၪလီၫ. ၁ရဖူၩ၁ၭ မၧၫ့ချဲၩ့ဒုၪ့ဆၧလၧပၧၩဘိၩ့ယီၩဆ့လီၫ. ပမိလ့ၩခၫ့ဖျီၫ့ဘၪဆၧကၪဆၧဂဲၩဘိၩ့ယီၩ, လါနၫ့ဂ့ၩ ၁ရဖူၩ၁ၭမၧၫ့နီၪခိၭထၬပၧၩ ဘဲၫပယိထၪ့စိၩကဆါယ့ၫရှူၬလထံၪဎးနီၪ လီၫ.

`ဆၧဖ့ၪဂဲးဖ့ၪဘၭ မွဲနီၪအီၪလၧပဆၧကၪဆၧဂဲၩအထီနီၪလဲၪ. မွဲဆၧနီၪမၩ၁ၭမဲၪနၧၩဆၧလဲၪ. မွဲနီၪအဆၧအုၩ့လၩ့အီၪ၀့ၫလၧ နမိကိၭထၪ့လၧ အဆၧၫ့ထီဘဲၫနီၪအ၁ိၭလဲၪ.`