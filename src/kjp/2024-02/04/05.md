---
title:  ၦမၩဂ့ၩထၪ့ထဲၩ့ဆၧအၡၪထူဂီၩ
date:   24/04/2024
---

`ဖီ အၪ့အူၭ ၁၉း၇-၁၁ အၪ့အူၭ ၁၁၉း၁၄၀ အၪ့အူၭ ၁၁၉း၁၆၂ ဒဲ ယ့ၫ ရမဲအၫ ၁၅း၁၆. မွဲဆၧဘၪလၩ့ဎိၭလၧ စဒၫ၀ံၭဒဲစယ့ၫ ရမဲအၫအဆၧ အီၪက့ၪ၁ၭဘၪထွ့ၫလၧ ကဆါယွၩအလူအထၫ, မွဲဆၧမၩဂ့ၩထၪ့ထဲၩ့ဆၧနီၪ အ၁နိၫအလၩ့ထံးနီၪလဲၪ.`

ၦမၩဂ့ၩထၪ့ထဲၩ့ဆၧကိၭဂၩဒ့ၭနီၪ “၁ၭထိၬ” ဆၧလၧယွၩအလူအထၫ အဖၧၩ့လီၫ. အ၀့ၫ၁ံၪ “၁ုၪ့ဎွံၫ၁ၭယီၫ” လၧမၩကဆါယွၩအဆၧဘၪ၁ၭနီၪလီၫ. အ၀့ၫ၁ံၪ “အဲၪ” ယွၩအလူအထၫလီၫ. ဆၧအလၩ့ဆၫ့ထုၬလမံၩ့လၧအ၀့ၫ၁ံၪ အဆၧတီၩဆၧလီၩ့နီၪ မွဲဆၧ၁ုၪ့မုၬ၁ၭဎွံၫဆၧလၧ ဆၧအၪ့ဎၬနၪ၁့ၪဘၪယွၩလူယွၩ ထၫနီၪလီၫ. ဆၧအၪ့ဎၬနၪ၁့ၪယွၩအလူအထၫနီၪ မွဲဆၧယိၭဎၧၫ့လၧအ၀့ၫ၁ံၪ အဂးအ့ၬ. မွဲဆၧဘၪမၩန့ဆၧကၪကၪဂဲၩဂဲၩဆ့အ့ၬ. မွဲဆၧဘၪမၩန့၀့ၫလၧဆၧ ကၠၧၫ့ဆၧဘျီၩ့အဖၧၩ့အ့ၬ, မွဲလၧဆၧ၁ုၪ့ဎွံၫ၁ၭထိၬအဖၧၩ့လီၫ.

ဘဲၫအ၀့ၫ၁ံၪအၪ့ဎၬနၪ၁့ၪယွၩအလူအထၫအ၁ိၭ, အ၀့ၫ၁ံၪအတခ့ၭအၪ့လဲၩ ထၪ့ထဲၩ့အ၁ၭလၧ၁ၭမုဆံၫ့ဎံၪအစီၩ့အမၩ့နီၪလီၫ. “၀့ကလံၫဖ် Wycliffe နီၪ မွဲၦထိးအ၁ၭဆၧလၧလံၬဆံၫ့ဎံၪအဆၧ၁ီၪ့ဆၧ၁ၫ့, အဆၧအၪ့လဲၩထၪ့၁ၭအစီၩ့ အမၩ့လမံၩ့နီၪလီၫ. ဆၧမၩကဲၪထၪ့အ၀့ၫအဆၧအီၪမၧၫ့ (အတခ့ၭ) နီၪ မွဲ၀့ၫဒၪ လံၬဆံၫ့ဎံၪလီၫ. အ၀့ၫအဆၧကျ့ၭစၨၭဖီၪ့ဆုးထၬဆၧမွဲဆၧတီၩနီၪ မၩ၁ၫ့ထၪ့ထဲၩ့ အ၀့ၫအဂဲးအဘၭလၧဆၧကိၭမံၩ့ဒ့ၭအဖၧၩ့လီၫ. မၩအၪထၪ့လဲထၪ့အဆၧ၁့ၪယၫနၪ၁့ၪဆၧ, မၩဂ့ၩထၪ့ဆီၪ့ထၪ့အဆၧဆီၫ့မီၪ့အၪ့ဎၬန့ဆၧ, ဒဲမၩကြၨၭမၩဘၪ အဆၧစ့ၩရၫ့အီၪက့ၪဂုးခၧၫ့ဆၧနီၪလီၫ. ဆၧအၪ့ဎၬနၪ၁့ၪယွၩအလူအထၫနီၪ မၩကြၨၭမၩဘၪဒဲမၩဆံၫ့ထၪ့ပဆၧဆီၫ့မီၪ့, ပ၁ၭအဆၧဘၪထိး, ဒဲဆၧထိၪဂု ထိၪဂဲၩပၧၩကိၭမံၩ့ဒ့ၭလၧဆၧအဂူၫဂၩဖ့ၪလၫ့ပၧၩလန့ဘၪနီၪလီၫ. ဆၧနီၪဖ့ၪလၫ့ ပၧၩဆၧထိစိၩခွံၬလၩ့၁ၭအဂုးအခၧၫ့, ဆၧ၁ုၪ့ဆၧၩ့၁ၭဆၧၩ့, ဆၧ၁ုၪ့ဒူၩ၁ၭဒူၩ, ဒဲမၩလၧၫ့ဎွ့ၩဆံၫ့ထၪ့ပတခ့ၭဖ၀ၭဒဲ၁ၭမုအဆၧဆံၫ့ဆၧဎံၪနီၪဆ့လီၫ. ဆၧအၪ့ဎၬယွၩအလူအထၫလၧဆၧဂဲးဆီၪ့ဘၭဆီၪ့ လၧဆၧအကြၨၭအဘၪဖၧၩ့နီၪ ဖ့ၪလၫ့ဆၧမၩလိၪဖိၪ၁ံၪအဆၧနၪ၁့ၪဖျီၫ့ဆၧ, ဒဲမိဖ့ၪလၫ့ဂၪ့ခိၪယီၩလၧၦၡၩ အဂဲးဆီၪ့ဘၭဆီၪ့လၧဆၧ၁့ၪယၫနၪ၁့ၪဒဲတခ့ၭလၧအလၩ့ယူၭယၪ့လဖၪ, ဂ့ၩနဲၪ့ ၦဂၪ့ခိၪဖိၪ၁ံၪအဆၧ၁ီၪ့လိၪမၩဂၧၩ့ဆၧ လၧအဆၧဆီၫ့မီၪ့ကျ့ၭစၨၭဆၧ၁ံၪလဖၪဒံၭနီၪလီၫ.” The Great Controversy, p. 94.

`ဖီ ၂ထံမ၁ံၫ ၂း၁-၃. စပီလူၫအဆၧဖ့ၪကိၪ့မွဲဆၧနီၪ လၧစထံမ၁ံၫ အဂး အဘၪထွ့ၫလၧဆၧအၪ့နၩ့လၩ့ယွၩအလူအထၫနီၪလဲၪ.`

ယွၩလူယွၩထၫအဆၧမွဲဆၧတီၩ ဒဲဆၧထိးထဲၩ့တၩ့ထဲၩ့အဆၧ၁ၭထိၬလၧ ကဆါဎရံၬအဖၧၩ့နီၪ အီၪဎွ့ၩ၀့ၫဒၪလၧ ၦမၩဂ့ၩထၪ့ထဲၩ့ဆၧဖိၪ၁ံၪလဖၪအ၁ၭ ခံဖၧၩ့နီၪလီၫ. ဂၠီၫ့၀့ကလံၫဖ် (John Wycliffe) အီၪက့ၪအ၁ၭမၧၫ့လၧဆၧကွ့ၭကျိၭ ယွၩအလူအထၫလၧအ့ၫဂလံၭ (English) အလၨအဆၧချဲၩ့နီၪအဂဲးအဖးအီၪ နံၫမံၩနီၪ- မွဲဎရံၬလၧအမၧၫ့၀့ၫလဂၩနီၪ အၪ့လဲၩထၪ့အ၀့ၫအ၁ၭလၧယွၩအလူ အထၫအဖၧၩ့, ဒဲဎရံၬအဆၧအဲၪနီၪမၩဆီၪ့ထၪ့အ၀့ၫလၧမိအၪ့နၩ့လၩ့ထဲၩ့ဆၧလၧ အ၀့ၫအၪ့ဎၬနၪ၁့ၪ၀့ၫလဖၪနီၪ လၧၦဂူၫဂၩအအီၪနီၪလီၫ.

လၧလချုၭ Wycliffe အထီဒံၭဒၪနီၪ လံၬဆံၫ့ဎံၪလၧ English အလၨဖၧၩ့ အီၪဒၪၡၩဆံၭဖိၪလီၫ. အ၀့ၫဘၪ၁ံၫ၀့ၫဒၪလၧၦရိမၫဖိၪအစူၪဖၧၩ့, Papacy ဎူထၪ့ခွံၬအ၀့ၫအဆၧကွ့ၭလဖၪ, ဒဲခွံၬလၩ့ခွံၬအဖံၫ့ချၫ၁ံၪလၧ ထံၫချိၬမိဎွါဖၧၩ့ လါနၫ့ဂ့ၩ, ဂၭဂီၩ့ခွံၬ၀့ၫလၧ ထံၫကျၩလါနၫ့ဂ့ၩ, လံၬဆံၫ့ဎံၪနီၪ ဘၪဆၧရၩလၩ့၀့ၫ ဒိၪနဲၪ့အၪနဲၪ့အ၀့ၫအဆၧမၩဒံၭလီၫ. ကဆါယွၩအီၪက့ၪအ၀့ၫလၧ “ၦမၩ ဂ့ၩထၪ့ထဲၩ့ဆၧအၡၪထူဂီၩ” အလးနီၪလီၫ.