---
title:  ယဟိ၀ၩအဆၧမၪလူၬ လၧအၪ့လဲၩ၁ၭလန့ဘၪ
date:   27/05/2024
---

`ဖီထဲၩ့ မၭ၁ုၫ ၅း၁၇, ၁၈; အၪ့အူၭ ၁၁၁း၇, ၈; လီၩလၩ့ ၁၂း၁၃, ၁၄; ၁ယီဟၫ့ ၅း၃; ဒီၩ့လၩ့ ၂၈း၉ နီၪဆံၭ. လံၬဆံၫ့ဎံၪအဆၧၫ့လဖၪယီၩ ၁ီၪ့လိၪထဲၩ့ပၧၩ ဎရံၬဖိၪဒဲဆၧမၪလူၬအဆၧဆုးဘူၭအ၁ၭအဂဲး ဘဲၫ၁့ၪလဲၪ.`

ၦမုနွ့ၫနံၩဖိၪလဖၪယီၩ ဖိၬထဲၩ့ၦလၧအမၩဂ့ၩထၪ့ထဲၩ့ဆၧဘိၪ့ဆၧဘၩလဖၪ မွဲၦလၧအီၪက့ၪအရ့ၩဒိၪထဲၩ့ယွၩအဆၧမၪလူၬလဖၪအခဲၫ့နီၪလီၫ. John Wesley စံၭ၀့ၫဒၪ “ဆၧမၪလူၬဘၪဆဲၫ့လၧဆၧလုထၪ့ဆၧလၧစမိစ့ၭကွ့ၭလဖၪဒဲ ဆၧမၪလူၬဘၪဆဲၫ့လၧဆၧဘိၪ့ဆၧဘၩလဖၪယီၩ ဎရံၬထုၬခွံၬ၀့ၫခၫ့ဖျီၫ့လၧအ၀့ၫအဆၧ လုထၪ့အ၁ၭလါနၫ့ဂ့ၩ ဆၧမၪလူၬဘၪဆဲၫ့လၧၦဆၧအီၪမၧၫ့ဒဲတခ့ၭဖ၀ၭမွဲလၧ ဆၧမၪလူၬဆံၫထံၪယီၩ အ၀့ၫထုၬခွံၬ၀့ၫဒၪအ့ၬ. အ၀့ၫအဆၧဂဲၫလၩ့ယီၩ မွဲဆၧထိစိၩလၧအမၩထုၬခွံၬဆၧမၪလူၬဆံၫထံၪယီၩအဂးနီၪအ့ၬ. ဆၧမၪလူၬဆံၫထံၫ ယီၩ မွဲနမၩထုၬခွံၬလၧနနၫ့ဆါဒၪန၀့ၫလန့ဘၪဒဲ ဆၧယီၩမွဲအီၪဂုးခၧၫ့၀့ၫဒၪလၧ မူၭခိၪနီၪလီၫ. ဆၧမၪလူၬကိၭထံၪဒ့ၭလဖၪယီၩ ကဘၪအီၪလၧၦၡၩကိၭဂၩအ၁ၭ မၧၫ့ဖၧၩ့, ဒိၪ, ဆံၭ, ဘၪ့, ၡါ ကိၭဂၩဒ့ၭအဂးနီၪလီၫ. ဆၧယီၩမွဲဂုးခၧၫ့လၧအခံၫ့ ဘၪအခံၫ့, အလးဘၪအလးဒၪလီၫအ့ၬ. အၪ့လဲၩထၪ့အ၁ၭန့၀့ၫဒၪအ့ၬ. ဘဲၫယွၩ, ၦၡၩဒဲမူၭ၀ၩ့ဒီၪ့ယီၩ အၪ့လဲၩထၪ့အ၁ၭလန့ဘၪအ၁ိၭ ဆၧမၪလူၬယီၩ ဆုးဘူၭထၭအ၁ၭ မီၪ့ဎီၩ့နီၪလီၫ.” "Upon Our Lord's Sermon on the Mount," Discourse V, John Wesley's Sermons: An Anthology (Nashville, TN: Abington Press, 1991), pp. 208-209.

`ထိၪနဲၪဎီၩ့ထဲၩ့ ၂မိစ့ၭ ၃၄း၅-၇ လၧ ရိမၫ ၇း၁၁, ၁၂; အၪ့အူၭ ၁၉း၇-၁၁; အၪ့အူၭ ၈၉း၁၄ ဒဲ အၪ့အူၭ ၁၁၉း၁၄၂ ဒဲ ၁၇၂ လဖၪနီၪဆံၭ. လံၬဆံၫ့ဎံၪအဆၧၫ့လဖၪယီၩ လီၩဖျီၪထၪ့ယွၩအတခ့ၭဖ၀ၭဒဲအဆၧမၪလူၬယီၩ မဆုးဘူၭအ၁ၭဘဲၫ၁့ၪလဲၪ.`

ဆၧမၪလူၬယီၩ မွဲအဒုၭဖျီၪထၪ့ယွၩအတခ့ၭဖ၀ၭအကၠီၩ့, မွဲဆၧလးဆီၩ့ဆီ အခၪ့ထံၭခၪ့ဎၧၩ့ဒဲၦၡၩအဆၧအီၪမၧၫ့တခ့ၭဖ၀ၭအဂး ဆၧ၁ီၪ့ဆၧ၁ၫ့အကၠီၩ့ မုၪခီၩလဲးမ့ၬလဲၩဆၧမၪလူၬဒိၪဒိၪလ့ၬလီၫ. ၦကဘၪ၁့ၪယၫထဲၩ့ဆၧလုဂံၪ့လၧ ဂၪ့ခိၪယီၩနီၪ မွဲ၀့ၫမူၭခိၪဆၧလုဂံၪ့အဂၩ့အကၠီၩ့တၭ, ဆၧအုၩ့လၩ့တလၫဒဲဆၧမၪလူၬလၧဂၪ့ခိၪယီၩနီၪ ကအီၪဂုးခၧၫ့လၧမူၭခိၪဆၧလုဂံၪ့ဖၧၩ့အဂဲး ၦမီၪ့ဘံၭထဲၩ့ လန့ဘၪနီၪလီၫ. ဆၧနီၪအကၠီၩ့ အ့ၪမွဲပထိးဆၧၫ့ထဲၩ့ဆၧမၪလူၬဒဲဆၧအုၩ့လၩ့ တလၫအီၪလၧမူၭခိၪတၭ ပကဘၪခိၭနၪထဲၩ့ဆၧမၪလူၬလၧဂၪ့ခိၪမွဲဘၪဆဲၫ့လၧ မး၁ံၫနံၩနီၪဆ့လီၫ. လါနၫ့ဂ့ၩၦလၧအီၪက့ၪလၩ့အ၁ၭ ကထၪ့ဒုၪဒၩထဲၩ့ယွၩဒဲ အဆၧမၪလူၬ မွဲအီၪဂုးခၧၫ့လၧမူၭခိၪဆၧလုဂံၪ့လၧဎရံၬမၩထဲၩ့ဆၧဖျါဆၧမၪအလး လၧၦဂၪ့ခိၪဖိၪကိၭဂၩအဂး အီၪ၀့ၫဒၪလဂၩ, ဆၧနီၪမွဲမုၪခီၩလဲးနီၪလီၫ.” Ellen G. White, The Great Controversy, p. 435.

`ၦလၧအဂဲးလိၬတ့ၭလိၬအ၁ၭ ဘၪဆဲၫ့လၧဆၧမၪလူၬဆံၫထံၪယီၩ ပဘၪအီၪခိၭလလိၫလၧၩ့ဘၪအကၠီၩ့ ခိၭမၬခိၭမၬနီၪ မွဲဘၪနီၪလဲၪ. ၦလၧအမီၪ့ဘံၭဆၧမၪလူၬဆံၫထံၪလဖၪယီၩ အလးခဲၫ့ မွဲၦလၧအမၩဆၧအၪ့လွ့ၫနီၪ မွဲမပၧၩလဲၪ.`