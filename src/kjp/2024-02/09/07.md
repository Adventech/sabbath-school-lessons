---
title:  မၩလိၪအၪထၪ့အဂး
date:   31/05/2024
---

ၦလၧလ၁့ၪယၫထဲၩ့ဘၪ လံၬဆံၫ့ဎံၪအဆၧ၁ီၪ့ဆၧ၁ၫ့ဂ့ၩဂ့ၩဘၪဘၪလဖၪ ယီၩ ထီးမွဲဘၪဆၧၫ့ယၫထဲၩ့ဆၧဂဲးလိၬတ့ၭလိၬ “မွဲဘၪနီၪ ပဆရၫဖၭဒိၪလဖၪ လနၪ၁့ၪထိးဆၧၫ့ထဲၩ့ဘၪမး၁ံၫနံၩ အဆၧ၁ီၪ့ဆၧ၁ၫ့ယီၩလဲၪ. လနၩ့နၩ့နီၪ ထိးဆၧၫ့ထဲၩ့၀့ၫဒၪဘဲၫနထိးဆၧၫ့အ၁ိၭဆ့လီၫ. လါနၫ့ဂ့ၩ ဂၪ့ခိၪချိၫ့ၦၡၩလၧၫ့ဎွ့ၩ လၧဆၧ၁့ၪယၫနၪ၁့ၪလဖၪဘၪမၪဂီၩ့ နၧၩကဂၩဒၪနဆၧထိးဆၧၫ့ယီၩ မွဲအတီၩ အလီၩ့နီၪ ၦထိးဆၧၫ့န့အ့ၬ. ကဲၪဘဲၫနီၪ၁့ၪအ့ၬ.

ဘဲၫနကစံၭဆၧၫ့ထဲၩ့ ဆၧဂဲးလိၬတ့ၭလိၬဘဲၫနီၪကန့အဂး နကဘၪထီးန့ ဖံၭထၬလံၬဆံၫ့ဎံၪအဆၧ၁ီၪ့ဆၧ၁ၫ့ဒဲ လၧဆၧဂဲးဖးဖီၩ့ထၧၫ့ထီယၫ ကဆါမဂဲၫထဲၩ့ ဒုၭဆၧၫ့ထဲၩ့ဆၧထၪ့ဒုၪဒၩဘဲၫနီၪလဖၪ ဘဲၫ၁့ၪလဲၪနီၪ အၪ့ဎၬဒဲမၩန့ထၬဂဲးဘၭ ဆံၭ. Ellen G. White, The Great Controversy, p. 455.

ၦဎရံၬဖိၪလၧအဖီၩ့ခွံၬလဖၪအိၩ အီၪခိၭထဲၩ့အတုၬနံၩဆီၫ့မီၪ့ထဲၩ့၀့ၫဒၪအ၀့ၫ၁ံၪအီၪခိၭထဲၩ့လံၬဆံၫ့ဎံၪအမး၁ံၫနံၩအကၠီၩ့နီၪလီၫ. ဘိၩ့နဲၪ့ယီၩဎရံၬဖိၪလၧအတီၩလၩ့လၧယွၩအဖၧၩ့, လထိးဆၧၫ့ထဲၩ့ဘၪအတုၬနံၩယီၩ မွဲမး၁ံၫနံၩလၧယွၩ ဖ့ၪလၫ့ထၬအ့ၪပၧၩအ့ၬအကၠီၩ့နီၪလီၫ. လနၩ့နၩ့၁့ၪယၫထဲၩ့၀့ၫဒၪ ကၫတိၫလံၬ ဆၧအီၪကီၪ့အၪ့လဲၩထၪ့ထၭ မး၁ံၫနံၩယီၩအ့ၬအကၠီၩ့ အ၀့ၫ၁ံၪအီၪခိၭထဲၩ့ အတုၬနံၩယီၩ ဘဲၫမး၁ံၫနံၩအ၁ိၭနီၪလီၫ. ယွၩထိးဆၧၫ့ထဲၩ့အ၀့ၫ၁ံၪအ၁ၭဆံၫ့ဎံၪဒဲ တီၩလီၩ့အကၠီၩ့နီၪလီၫ. လါနၫ့ဂ့ၩထီးမွဲဂၪ့ခိၪချိၫ့ဆၧပၧၩ့ဆၧပြၭအီၪက့ၪလၫ့ အလူဒဲမၩဆီၪ့မၩနီၩ့ထဲၩ့ၦၡၩဘဲၫကအီၪက့ၪဆံၫ့ဎံၪထဲၩ့အတုၬနံၩ ဘဲၫမး၁ံၫနံၩ အ၁ိၭအခၫနီၪတၭ, ဂၪ့ခိၪချိၫ့ယီၩ ၦၡၩလဖၪက၁့ၪယၫထဲၩ့မး၁ံၫနံၩအတီၩအလီၩ့ နီၪလီၫ. ၦလၧအီၪက့ၪဒိၪဂၪ့ခိၪအစီၩ့အမၩ့ နၭနဲၪ့မူၭခိၪကဆါအစီၩ့အမၩ့နီၪတၭ, အ၀့ၫ၁ံၪအီၪက့ၪဒိၪထဲၩ့ရိမၫအဆၧစီၩ့ဆၧမၩ့နၭနဲၪ့ယွၩအကၠီၩ့နီၪတၭ, အ၀့ၫ၁ံၪကဲၪထၪ့ၦလၧအဘိၪ့ထၪ့ဘၩထၪ့ထဲၩ့ဆၧမံၩ့လၬဒဲအဆၧဂၩ့ဆၧဖၪ့လဖၪနီၪလီၫ. အ၀့ၫ၁ံၪကဘၪရွံထဲၩ့ယွၩအဆၧမၩနဲၪ့ဒဲဆၧမံၩ့လၬအဆၧမၩနဲၪ့, ယွၩအဆၧ မၪလူၬဒဲၦၡၩအဆၧ၁ီၪ့ဆၧ၁ၫ့အကၠီၩ့နီၪတၭ, ၦလၧအမီၪ့ဘံၭယွၩအဆၧမၪလူၬ လဖၪယီၩ ကဒိၭန့ဘၪဆၧမံၩ့လၬအဆၧမၩနဲၪ့နီၪလီၫ. The Great Controversy, p. 449.