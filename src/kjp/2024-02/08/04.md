---
title:  ဆၧစ့ၩရၫ့ဆၧအနၩရံၩဘၪယူၭ၀့ၫယူၭ
date:   21/05/2024
---

`ထိၪနဲၪဎီၩ့ထဲၩ့ ဒၫ့နအ့လၭ ၇း၉, ၁၀ လၧနဲၪဖျီၪ ၁၄း၆, ၇ နီၪဆံၭ. လံၬနံၫဆၧၫ့ယီၩ ဆၧဂဲးလၩ့ဆၫ့လိၬအ၁ၭအီၪလမံၩ့နီၪ မွဲဆၧနီၪလဲၪ.`

ဆၧစ့ၩရၫ့ဆၧယီၩ လၧလံၬဆံၫ့ဎံၪဖၧၩ့ မွဲဆၧဂဲးအီၪထံၫထံၫကျၩကျၩတၭ “အဂဲးဘဲၫယီၩကယဲဆၧဖံၭဆၧမၩလမံၩ့လါလါ, ဒဲဆၧအီၪ၁ူၪ၀့ၫကိၭအမံၩ့ဒ့ၭ, ဆၧအဂ့ၩမွဲဂ့ၩ, ဆၧအအၧၩ့မွဲဂ့ၩ, ယွၩမိဒုၭဂဲၫလၧဆၧစ့ၩရၫ့အဖၧၩ့ထီးအလူၬလီၫ” (လီၩ ၁၂း၁၄). ထီၩ့မွဲယ့ၫရှူၬစံၭထဲၩ့ဆၧ “ယလီၩဘၪန၁ံၪလၧကယဲဆၧချဲၩ့အပျီၩ လထံၪလါလါအကၠီၩ့ လၧၦၡၩချဲၩ့၀့ၫလဖၪနီၪ, မွဲအမိဘၪဖ့ၪလၫ့အဆရၫ့လၧဆၧ စ့ၩရၫ့အမုနံၩနီၪလီၫ” (မၭ၁ုၫ ၁၂း၃၆) ယီၩ မွဲအဒုၭ၁့ၪယၫထဲၩ့ပၧၩဆၧစ့ၩရၫ့ အမုနံၩကဂဲၫလၧယၫနီၪလီၫ. စပီလူၫဆ့စံၭ၀့ၫဒၪ “မၩအ၁ၭဘဲၫနီၪတၭ, လၧအဆၧၫ့အထီလဘၪဒံၭဘၪ, ကဆါလချုၭဂဲၫလၩ့ဒံၭဘၪနီၪ, ထီးစ့ၩရၫ့ဆၧနးမံၩ့ လဂ့ၩး အ၀့ၫဒၪနီၪ မိနဲၪဖျီၪဆၧအီၪ၁ူၪအီၪလၧဆၧခံၭအကျၩ, ဒဲမိမၩဖျီၪဆၧကိၪ့ အီၪလၧၦအ၁ၭခံဖၧၩ့လီၫ” (၁ကီရံၫ့ ၄း၅). အ၁ီၫ့လၧအဆိၬန့ဆၧ၁ၭထိၬပရၧၫ့ လဂၩယီၩ စံၭထဲၩ့စယီဟၫ့ “ဆၧစ့ၩရၫ့ဆၧအနၩရံၩဘၭယူၭ၀့ၫယူၭ” (နဲၪဖျီၪ ၁၄း၇).

`ဖီထဲၩ့ နဲၪဖျီၪ ၂၂း၁၀-၁၂. ထီးမွဲဎရံၬအဂဲၫလၩ့ထဲၩ့နံၫဖၧၫ့လဖၧၫ့ အခံၫ့အခၫနီၪတၭ, ၦၡၩကိၭဂၩအဆၧအီၪမၧၫ့ကမွဲဘဲၫ၁့ၪလဲၪနီၪ ပက၁့ၪ ယၫထဲၩ့ဘၪဘဲၫ၁့ၪလဲၪ. မွဲဘၪနီၪ ဆၧလီၩဖျီၪထၪ့လၧစယီဟၫ့အီၪပျၩ့ပျၩ့ လ့ၬနီၪ မွဲဘၪနီၪလဲၪ.`

ဎရံၬကဂဲၫဒဲဖ့ၪလၫ့ထဲၩ့ခိၪဖၭအကၠီၩ့တၭ ချုၭဆၧနီၪလထီၩ့ဒံၭဘၪနီၪ ဆၧစ့ၩရၫ့တီၩဆၧကဘၪအီၪ၀့ၫဒၪနီၪလီၫ. ထီးဎရံၬဂဲၫလၩ့နံၫဖၧၫ့လဖၧၫ့အထီထီၩ့ ၀့ၫဒၪနီၪတၭ, လၧၦကိၭဂၩအဂး ဆၧရွံန့နးဖၧၫ့ဒိၭအဂးလအီၪလၧၩ့ဘၪနီၪလီၫ. ၦၡၩအီၪလၧဂၪ့ခိၪချိၫ့ကိၭဂၩဒ့ၭအဂး ယွၩဖ့ၪလၫ့ထဲၩ့အခွ့ၫအယၫအထီအီၪ၀့ၫဒၪ လၧၫ့လၧၫ့ဎွ့ၩဎွ့ၩ ဘဲၫအ၀့ၫ၁ံၪကရွံန့ဆၧတီၩဆၧလီၩ့ဧၫ, အ့ၪလမွဲဘၪကထၪ့ဒုၪဒၩ ထဲၩ့ယွၩဧၫ. ဎရံၬအ့ၪဂဲၫလၩ့တၭ အ၀့ၫကဖ့ၪဆၧၫ့ထဲၩ့ကယဲၦဆၧရွံလဖၪအလံၩ့ အလဲၫနီၪလီၫ.

`ဖီထဲၩ့ မၭ၁ုၫ ၂၅း၁-၁၃. ယ့ၫရှူၬထိၪနဲၪဎီၩ့ထဲၩ့ၦဆူနဲၩဖိၪနံၫဒီၪ့ယီၩ မွဲဘၪနီၪလဲၪ.`

ဎရံၬအဆၧအၪ့ဎၬစ့ၩရၫ့ထဲၩ့ဆၧအထီမကထုၬဆဲးလဲၪ, ၦလၧအဖိၬယ့ၫရှူၬ အခဲၫ့ဒဲအုၩ့လၩ့အ၁ၭလၧယ့ၫရှူၬအခ့ၫအၡၩအဒိၪ, အဆံၭ, အ၁ၭဘၪ့, ၁ၭၡါ ကိၭဂၩဒ့ၭအဂး ဆၧယၫ့၁ၭအတရၫ့ကဖိၭဘံၭအ၁ၭဆံၭလဲၪနီၪ ပ၁့ၪယၫအ့ၬ, အ့ၪမွဲ ပကလီၩလၧဆၧချဲၩ့ဖၨၪဖၨၪတၭ “ၦလၧအီၪတဲၩ့၀ဲၩအ၁ၭကိၭဂၩဒ့ၭ လ့ၩနုၬလၩ့လၧ ဆၧအီၪဎုၬလးလၧဎရံၬဂီၩ့နီၪတၭ တရၫ့နီၪ ဘၪဆၧဖိၭဘံၭခွံၬဒဲ ဎရံၬအဆၧထိးထဲၩ့ တၩ့ထဲၩ့ၦၡၩယီၩ ကလၧၫ့ထၪ့ဎွ့ၩထၪ့နီၪလီၫ. Ellen G. White, The Great Controversy, p. 428.

ဆၧစ့ၩရၫ့တီၩဆၧယီၩ ပကဘၪ၁ုၪ့မဲၪ၁ၭဖျဲၩအလးအီၪအ့ၬ. ပဒိၭန့ထဲၩ့ဘၪ ဆၧဖျါခွံၬဆၧမၪ ဒဲဆၧဖီၩ့ဖျ့ၭလၧဆၧအီၪက့ၪဆၧမၪ, ဆၧအီၪမၧၫ့လၧယွၩအဖၧၩ့, ဆၧမၩနၧၩ့လၧခဲၫ့ထုၬ ခၫ့ဖျီၫ့လၧဎရံၬနီၪလီၫ.