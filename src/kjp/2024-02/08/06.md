---
title:  ယ့ၫရှူၬ, မွဲၦအၪ့ယၫဆၧနံၫခီၫလဂၩလၧဆၧစ့ၩရၫ့ခွးအလး
date:   23/05/2024
---

`ဖီထဲၩ့ ဟံဘြုၫ ၁၀း၉-၁၄. ဂၪ့ခိၪဆၧလုဆၧအခိၪဒဲမူၭခိၪဆၧလု ဆၧအခိၪ လၧမူၭခိၪအဆၧလုလးနံၫဂၩယီၩ ဆၧလၩ့ဆၫ့အီၪလမံၩ့မံၩ့ဧၪ.`

ဎရံၬထိး၁ံၫအ၁ၭလၧထုၪ့စူၪယၫလီၩ့လထံၫဎးဘီၩ့ဎး လၧဆၧဒဲၩဘၭအဂး နီၪလီၫ. အ၀့ၫအဆၧလုဆၧအခိၪ အဆၧမၩလၧမူၭခိၪဆၧလုလးယီၩ မၩဆံၫ့ထဲၩ့ ပၧၩနီၪလီၫ. အ၀့ၫဘိၩ့နဲၪ့ယီၩ လ့ၩနုၬလၧဆၧလးအဆံၫ့ဎံၪထုၬ ဒဲအၪ့ယၫဆၧ နံၫခီၫလါဘၩလၧစ့ၩရၫ့ခွးနီၪလီၫ (၁ယီဟၫ့ ၂း၁). “ဘဲၫနီၪအ၁ိၭဎရံၬလုထၪ့ အ၁ၭလဖၧၫ့ဆ့, မွဲဘဲၫ၁ိၭအမိဆိၬန့ခွံၬၦအၪဂၩအဆၧဒဲၩဘၭတၭ, လၧဆၧဒဲၩဘၭ လအီၪဘၪ၀့ၫနီၪ, မိနဲၪဖျီၪထၪ့အ၁ၭနံၫဖၧၫ့လဖၧၫ့လၧၦယိလါအဖၧၩ့၁ၭလဖၪ အမ့ၬယၫလၧဆၧထိးထဲၩ့တၩ့ထဲၩ့အဂးလီၫ” (ဟံဘြုၫ ၉း၂၈). အ၀့ၫအဆၧ လုထၪ့အ၁ၭဒဲအဆၧအၪ့ယၫဆၧနံၫခီၫအကၠီၩ့ ဆၧဒဲၩဘၭလဖၪဘၪဆၧဖျါခွံၬနီၪ လီၫ. ဘိၩ့နဲၪ့ယီၩအ၀့ၫကဂဲၫလၩ့ထဲၩ့လဖၧၫ့ဒီၭလၧၦလဖၪ “အယိလါထဲၩ့ အ၀့ၫအဆၧဖျီၪထၪ့” လဖၪအဂးနီၪလီၫ (၂ထံမ၁ံၫ ၄း၈).

`ဖီထဲၩ့ ဟံဘြုၫ ၆း၁၉, ၂၀. မွဲဘၪနီၪအ၀့ၫဖံၭ၁ိၭထဲၩ့ပၧၩဘဲၫ ပကလီၩ့ဖိၬထွ့ၫအ၀့ၫဒဲအ့ၪမွဲပလီၩ့ဖိၬထွ့ၫအ၀့ၫတၭ, ပကဒၪန့ထဲၩ့ဆၧနီၪ လဖၪလဲၪ.`

“ဎရံၬအဆၧအၪ့ယၫထဲၩ့ဆၧနံၫခီၫလါဘၩ လၧမူၭခိၪဆၧလုလးယီၩ အရ့ၩဒိၪ၀့ၫဘဲၫ၁ိၭအ၀့ၫလုထၪ့အ၁ၭလၧ ထုၪ့စူၪယၫအဖၧၩ့ဆ့နီၪလီၫ. အ၀့ၫ စၭထၪ့ဆၧထိးထဲၩ့တၩ့ထဲၩ့ဆၧမၩ လၧအ၀့ၫထိး၁ံၫအ၁ၭဂီၩ့တၭ ထီးဂဲထုၪ့မၧၫ့ထၪ့ ထဲၩ့နီၪ အ၀့ၫထဲၩ့ထၪ့ထဲၩ့လၧမူၭခိၪလၧဆၧလုဂံၪ့အဖၧၩ့ဒဲ မၩဂီၩ့ခွံၬဆၧမၩအယီၩ နီၪလီၫ. ၦကဘၪလ့ၩနုၬလၧကလကၫအဖၧၩ့ လၧဆၧနဲၩမွဲ၀့ၫဒၪ “ယ့ၫရှူၬ ဘဲၫၦလ့ၩလၧယၫလၧပဂး” (ဟံဘြုၫ ၆း၂၀) ယူၭအကၠီၩ့နီၪလီၫ. ထုၪ့စူၪယၫ အဆၧဖၩ့ယီၩ ဖျီၪပျၩ့ထၪ့၀့ၫဒၪလၧဆၧလးယီၩနီၪလီၫ. လၧဆၧလးနီၪ ပဒၪထဲၩ့ဘၪဆၧရွံအၪ့ထုၫ့န့ပၧၩ အဂဲးအဖးပျၩ့ပျၩ့လ့ၬနီၪလီၫ. ဆၧထိးထဲၩ့တၩ့ထဲၩ့ ၦၡၩယီၩ လၧၫ့ထၪ့ဎွ့ၩထၪ့ထဲၩ့ဒဲ ဘဲၫယွၩအဆၧမၪလူၬအဆၧလိၫဘၪအ၁ိၭ ယွၩတဲၩ့ထဲၩ့ဆၧဖ့ၪဆၧၫ့လၧယ့ၫရှူၬအဆၧလုထၪ့အ၁ၭနီၪလီၫ. ယ့ၫရှူၬ၀ဲထၪ့ ထဲၩ့ဖၧၩ့၁ၭ ဘဲၫဆၧဒဲၩဘၭဖိၪကလ့ၩနုၬလၩ့လၧဖါယွၩအလးဆီၩ့ဆီ ဒဲလၧအ၀့ၫ အဆၧအၪ့ယၫထဲၩ့ဆၧလၧပဂးအကၠီၩ့တၭ, လၧဆၧနဲၩအကၠီၩ့ ၦလ့ၩနုၬလၧ ယွၩအမ့ၬယၫန့၀့ၫဒၪနီၪလီၫ. Ellen G. White, The Great Controversy, p. 489.

ဆၧထိးထဲၩ့တၩ့ထဲၩ့အဆၧထံၫလၩ့ဒီၪလၩ့ယီၩ လၧၫ့ဎွ့ၩ၀့ၫဒၪဘဲၫကမၩနၧၩ့ ခွံၬဆၧဂဲးလိၬတ့ၭလိၬဖၭဒိၪ ဒဲဘဲၫကမၩန့ထဲၩ့ဂၪ့ခိၪလၧမုၪခီၩလဲးအစူၪဖၧၩ့နီၪ လီၫ. ယ့ၫရှူၬအဆၧအီၪမၧၫ့ယီၩ ဒုၭဖျီၪထၪ့ထဲၩ့ယွၩအဆၧအဲၪလၧဂၪ့ခိၪချိၫ့အဂး လကၭဒံၭဘၪ ဒုၭဖျီၪထၪ့၀့ၫဒၪလၧမူၭ၀ၩ့ဒီၪ့ၦလၧအယိထဲၩ့ၦဆၧဒုၭလၧဂၪ့ခိၪလဖၪ အမ့ၬယၫဆ့လီၫ. အ၀့ၫအဆၧ၁ံၫယီၩ ဒုၭဖျီၪထၪ့ဆၧဒဲၩဘၭအဆၧအၧၩ့ဒဲ အီၪတဲၩ့၀ဲၩဆၧထိးထဲၩ့တၩ့ထဲၩ့ လၧၦၡၩကိၭဂၩဒ့ၭအဂးနီၪလီၫ. အ၀့ၫအဆၧအၪ့ယၫ ထဲၩ့ဆၧလၧၦကျၩအကၠီၩ့ ၦလၧအလ့ၩဒိၭနဲၩယူၭအ၁ၭလၧအ၀့ၫကိၭဂၩ ဒိၭန့ထဲၩ့ ဘၪဆၧဖျါဆၧမၪနီၪလီၫ.

`ဎရံၬအဆၧထိး၁ံၫအ၁ၭလၧထုၪ့စူၪယၫယီၩ ဆုးဘူၭအ၁ၭလၧ ဆၧမၩဆၧလၧပဂး လၧမူၭခိၪဆၧလုဂံၪ့အဖၧၩ့ဘဲၫ၁့ၪလဲၪ. ဆၧထိးထဲၩ့တၩ့ ထဲၩ့အဂး မွဲဘၪနီၪဆၧစ့ၩရၫ့တီၩဆၧယီၩလိၫဘၪနီၪလဲၪ.`