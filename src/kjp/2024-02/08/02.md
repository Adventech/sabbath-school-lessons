---
title:  ဆၧလုဂံၪ့အီၪလၧမူၭခိၪ
date:   19/05/2024
---

`ဖီထဲၩ့ ၂မိ ၂၅း၈, ၉, ၄၀ ဒဲ ဟံဘြုၫ ၈း၁-၆. လၧလံၬဆံၫ့ဎံၪနံၫဆၧၫ့အဖၧၩ့ယီၩ ၦဒၪဘၪဆၧလုဂံၪ့နံၫဖျိၪ့ယီၩ မွဲဘဲၫ၁့ၪလဲၪ.`

ၦယိလါဆၧဖိၪ၁ံၪ အၪ့ဎၬထဲၩ့လံၬဆံၫ့ဎံၪလၧလၩအဖီၩ့ခွံၬထၪ့ ၁၈၄၄ နံၪ့ အလးခဲၫ့နီၪတၭ, အ၀့ၫ၁ံၪနၪ၁့ၪထဲၩ့၀့ၫဒၪ ၁ရိၬဆံၫ့ဎံၪအီၪ၀့ၫနံၫဖျိၪ့မွဲလၧစမိစ့ၭ ၁ုၪ့ထၪ့ဒဲ ဆၧလုဂံၪ့လၧအီၪထၭ၀ဲၩလၧမူၭခိၪလဖျိၪ့နီၪလီၫ. လံၬမ့ၬဖျိၪ့မွဲလၧ “ဆၧလုဂံၪ့” ယီၩ အၪဒၪဆၧဘၪဆၧဒုၭနဲၪ၀့ၫလၧ စမိစ့ၭ၁ုၪ့ထၪ့လဖျိၪ့ဘဲၫဆၧလုဂံၪ့အီၪ ၀့ၫလၧမူၭခိၪအခံးအဂၩ့အ၁ိၭနီၪလီၫ. “ဆၧလုဂံၪ့အမွဲအတီၩ” ယီၩ မွဲအီၪ၀့ၫဒၪ လၧမူၭခိၪတၭ ဂၪ့ခိၪဆၧလုဂံၪ့ယီၩ နဲၪစိၩထဲၩ့မူၭခိၪဆၧလုဂံၪ့နီၪလီၫ. ထီၩ့မွဲဎရံၬ ထိး၁ံၫအ၁ၭဂီၩ့နီၪတၭ, ဂၪ့ခိၪဆၧလုဂံၪ့ အဆၧလုထၪ့ဆၧဘၪဆဲၫ့လၧ အဒုၭနဲၪစိၩ ဎရံၬကထိး၁ံၫအ၁ၭလဖၪယီၩ အဆၧန့၁ၫလဖၪလၩ့မါခွံၬ၀့ၫဒၪနီၪလီၫ. “ဆၧလုဂံၪ့အမွဲအတီၩလၧ အအီၪလၧမူၭခိၪယီၩ မွဲအဒုၭ၁့ၪယၫပၧၩဆၧအုၩ့လၩ့ အီၪလၩ့အ၁ၫ့နီၪလီၫ. ထီးစဒၫ့နအ့လၭ ၈း၁၄ အဖၧၩ့ မီၪအဆၧလီၩဆိၫ၀ဲၩယီၩ လၧၫ့ထၪ့ဎွ့ၩထၪ့ဂီၩ့နီၪတၭ ဆၧနဲၪဖျီၪစိၩဆၧလုဂံၪ့ယီၩ ကမွဲ၀့ၫဒၪမူၭခိၪဆၧလုဂံၪ့ တၡါၡါနီၪလီၫ.

“လၧနံၪ့ ၂,၃၀၀ အထုၬ မွဲ ၁၈၄၄ နံၪ့ယီၩ ၦဒၪဘၪဂၪ့ခိၪချိၫ့ဖၧၩ့ဆၧလုဂံၪ့ လအီၪလၧၩ့ဘၪ အီၪ၀့ၫအနံၪ့အၪယၩယူၭအကၠီၩ့တၭ, ဘဲၫဆၧလီၩဆိၫ၀ဲၩ ‘ထီၩ့လၩ့မုနံၩလဖၪနံၫထီၫ့၁ၧၫ့ယၩလီၫ. ထီးနီၪလဖၧၫ့ဆၧမိမၩဆံၫ့ခွံၬဆၧလး ဆံၫ့ဎံၪနီၪလီၫ.’ ဆၧလးဆံၫ့ဎံၪယီၩ မွဲ၀့ၫဒၪဆၧလုဂံၪ့အီၪ၀့ၫလၧမူၭခိၪနီၪလီၫ.” Ellen G. White, The Great Controversy, p. 417.

“ဆၧလုဂံၪ့လၧမံၩ့လၬကျၩ ဘၪဆၧ၁ုၪ့၀့ၫလၧစမိစ့ၭယီၩ မွဲ၀့ၫဒၪဆၧလုဂံၪ့ လၧမူၭခိၪအဆၧဒီၩ့၀ဲၩအဂၩ့နီၪလီၫ. ဆၧလုဆၧအဆၧမၩ, ဆၧဘိၪ့ထၪ့ဘၩထၪ့ ဆၧအဆၧဖံၭဆၧမၩလၧဂၪ့ခိၪဆၧလုဂံၪ့ဖၧၩ့ထီးအလူၬယီၩ မွဲအဒုၭ၁့ၪယၫထဲၩ့ပၧၩ ဆၧထိးထဲၩ့တၩ့ထဲၩ့အဆၧထံၫလၩ့ဒီၪလၩ့နီၪလီၫ. ဆၧလုထၪ့ဆၧကမံၩ့လါလါ ယီၩ နဲၪစိၩထဲၩ့ယ့ၫရှူၬကဘၪထိး၁ံၫအ၁ၭ လၧထုၪ့စူၪယၫလီၩ့အဂဲးနီၪလီၫ (ယီဟၫ့ ၁း၂၉). ဎရံၬအဆၧလုထၪ့၁ၭအကၠီၩ့ ၦဖီၩ့ဖျ့ၭထဲၩ့လၧဆၧဒဲၩဘၭအဆၧအီၪက့ၪထၪ့ဆၧမၪလဖၪနီၪလီၫ. ၦဘၪဆၧဖျါခွံၬနီၪလီၫ. အ့ၪမွဲၦထိးဆၧၫ့ထဲၩ့ဎရံၬ အဆၧထိးခ့ၭအ၁ၭလၧပဂးနီၪတၭ ၦဖီၩ့ဖျ့ၭထၪ့ထဲၩ့လၧဆၧအီၪက့ၪဆၧမၪနီၪလီၫ. ယ့ၫရှူၬယီၩ မွဲဒၪလၧ၁ိၪဖိၪအထိး၁ံၫအ၁ၭလၧပဂးဒၪလီၫအ့ၬ. အ၀့ၫ မွဲၦလုဆၧအခိၪလၧအမၧၫ့၀့ၫလၧပဂးဆ့နီၪလီၫ.

ဟံဘြုၫ ၇း၂၅ အဖၧၩ့စံၭ၀့ၫဒၪ “မၩအ၁ၭဘဲၫနီၪတၭ, မွဲအထိးထဲၩ့တၩ့ထဲၩ့ ၦၡၩလဂၩလါလါလၧအဂဲၫထီၩ့လၧယွၩအအီၪ လၧအ၀့ၫဒၪအကၠီၩ့နီၪကိၭဂၩဒ့ၭ, အဂဲးဘဲၫယီၩ မွဲအမၧၫ့၀့ၫလထံၫဎးဘီၩ့ဎးတၭ, အၪ့ကံၩ့အၪ့ယၫဆၧလၧအ၀့ၫ၁ံၪ အဂးလီၫ” အ၀့ၫထုၭပဲၩခွံၬဆၧဒဲၩဘၭ ဒဲထိးထဲၩ့တၩ့ထဲၩ့ပၧၩလၧဆၧဒဲၩဘၭအစီၩ့ အမၩ့နီၪလီၫ (ရိမၫ ၈း၁-၄; ၂ကီရံၫ့ ၅း၂၁). ယ့ၫရှူၬမၩထဲၩ့ဆၧလၧမူၭခိၪ ဆၧလုဂံၪ့ဖၧၩ့ယီၩ မွဲ၀့ၫလၧပဂးနီၪလီၫ. အ၀့ၫအဆၧမၩခ့ၬဆၧအကၠီၩ့ ဆၧဒဲၩဘၭ အစူၪဖျ့ၭထၪ့လၧ ၦဆၧအီၪမၧၫ့ဖၧၩ့နီၪလီၫ. ၦမွဲလၧဆၧဒဲၩဘၭအဎီးအၡၩ လၧၩ့အ့ၬ, ပမွဲၦပျီၩ့ဖျ့ၭ လၧဎရံၬအကၠီၩ့နီၪလီၫ. အ့ၪမွဲၦအီၪဂုးခၧၫ့လၧဎရံၬတၭ, ပကဒိၭန့ထဲၩ့ဘၪဆၧထိးထဲၩ့တၩ့ထဲၩ့နီၪလီၫ.

န၁့ၪယၫထဲၩ့ဘၪ ဎရံၬအၪ့ယၫထဲၩ့ဆၧလၧနဂးလၧ မူၭခိၪဆၧလုဂံၪ့ဖၧၩ့တၭ အ၀့ၫဆ့ၭချဲၩ့ဖီၩ့ဖျ့ၭထဲၩ့နၧၩလၧယွၩအမ့ၬယၫနီၪတၭ, နဂးအခီၫပယီၫအီၪဘဲၫ၁့ၪ လဲၪ. နလိၪဘၪၦလၧကမၩဘၪလိၬအိၭလိၬဆၧလၧနဂးနီၪ မွဲဘၪနီၪလဲၪ. ဆၧတီၩဆၧလီၩ့အယီၩ မွဲဆၧ၁ၭထိၬပရၧၫ့လၧနဂးဧၪ.