---
title:  ဆၧဖၩ့အီၪဂဲၫလၧဆၧလုဂံၪ့
date:   18/05/2024
---

### ဖီလနွ့ၫယီၩအဂးဆၧမၩလိၪ
၂မိစ့ၭ ၂၅း၈, ၉, ၄၀; ဟံဘြုၫ ၈း၁-၆; ၃မိစ့ၭ ၁၆း၂၁, ၂၉-၃၄; ၃မိစ့ၭ ၂၃း၂၆-၃၂; ဟံဘြုၫ ၉း၂၃-၂၈; ဒၫ့နအ့လၭ ၇း၉, ၁၀.

> <p>၁နိၫထီၫ့</p>
> “ဆၧလၧပလီၩဘၪအဂဲးအကၠီၪ့ဘိၩ့နဲၪ့ယီၩအဒိၪထုၬမွဲအယီၩ, ၦအီၪလၧၦလုဆၧအခိၪန့ၫယီၩ လၧအအီၪဆၧၫ့နၩ့၀့ၫ လၧဆၧဒိၪကဆါအလး ဆီၩ့ဆီ အစူၪထွ့ၪလၧမူၭခိၪလီၫ. အ၀့ၫဒၪနီၪမွဲဆၧအခ့ၫအၡၩဘၪဆဲၫ့ လၧအလးဆံၫ့ဎံၪ, ဒဲတဲၩလၩ့ထံးလၩ့ဆ့ၭလၧကဆါမၩ၀့ၫတၭ, လမွဲဘၪ ၦၡၩမၩ၀့ၫလီၫ” (ဟံဘြုၫ ၈း၁-၂).

ဆၧ၁ၭဘၪထံၭလၧ October 22, 1844 နံၪ့အထီဂီၩ့ လယံၭလမီဘၪနီၪတၭ ၦလၧအဖိၬ Miller (Millerites) လနၩ့နၩ့နၪ၁့ၪထဲၩ့၀့ၫဒၪ နံၪ့ ၂,၃၀၀ ယီၩ မွဲဘၪဆဲၫ့လၧဎရံၬကဂဲၫလၩ့နံၫဖၧၫ့လဖၧၫ့အ့ၬ. မွဲ၀့ၫဒၪဎရံၬလၧကလ့ၩနုၬလၩ့ လၧမူၭခိၪဆၧလုဂံၪ့အဖၩ့အဂဲးနီၪလီၫ.

ဆၧ၁ူၫ၀ၭဆံၫ့ထၪ့ခွံၬ မူၭခိၪ၁ရိၬယီၩ မီၪ့ဎီၩ့လၧဂၪ့ခိၪဆၧလုဂံၪ့ဘၪဆၧ၁ူၫ ၀ၭဆံၫ့ထၪ့ခွံၬဆ့နီၪလီၫ. ဘဲၫၦကနၪ၁့ၪထဲၩ့လၧၫ့လၧၫ့ဎွ့ၩဎွ့ၩ ဂ့ၩဂ့ၩဘၪဘၪတၭ ယိၩထဲၩ့ဆၧထိၪယိလၧ ဒၫ့နအ့လၭ ၇ ဒဲ ၈ နီၪဆံၭ.

| ဒၫ့နအ့လၭ ၇ | ဒၫ့နအ့လၭ ၈ |
| --- | --- |
| ဘၭဘလၧၫ့ | |
| မံဒအၫဒဲပၧၡၫ | မံဒအၫဒဲပၧၡၫ |
| ဂြံစၭ | ဂြံစၭ |
| ရိမၫ | ရိမၫ |
| ဆၧစ့ၩရၫ့ခွးလၧမူၭခိၪ | ဆၧမၩဆံၫ့ထၪ့ဆၧလုဂံၪ့ |

ဆၧဂဲးနံၫမံၩယီၩ မွဲအဒုၭဖျီၪထၪ့ ဆၧမၩဆံၫ့ထၪ့ခွံၬ၁ရိၬဒဲ, ဆၧစ့ၩရၫ့တီၩ ဆၧအခၪ့ထံၭနီၪလီၫ. လနွ့ၫယီၩပကမၩလိၪထဲၩ့ဎရံၬအဆၧမၩလၧ မူၭခိၪဆၧလုဂံၪ့အဖၧၩ့အဂဲးနီၪလီၫ.