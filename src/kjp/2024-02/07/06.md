---
title:  ဆၧလီၩဖျီၪထၪ့ဆၧလၧယၫ အဆၧၫ့အထီဆရၫ့အထီၫထုၬ
date:   16/05/2024
---

`ဖီ အ့ဇရၫ ၇း၇-၁၃. ဆၧထုၭထၪ့ဆၧလူလၧ ၦအံၫစရ့လၭဖိၪ၁ံၪ ဘၪ၁ုၪ့ထၪ့ထဲၩ့ဆၧလုဂံၪ့လၧအဆၧၫ့အထီနီၪ မွဲခလဲၪ.`

ပၧၡၫအစဎွၩစအၫတဇၧၭစံၫ ထုၭထၪ့အလူဆၧ၁ုၪ့ထၪ့ထဲၩ့ဆၧနီၪလၧ 457 B.C. လီၫ. အနီၪမွဲဆၧလူလၧခဲၫ့ထုၬ လၧ၁ၧၫ့ဘျၩ့အကျၩနီၪလီၫ. ဆၧ၁ၧၫ့ဘျၩ့ လဘျၩ့နီၪ မွဲဆၧလူအလၧၫ့အဎွ့ၩလၧ ဘၪၦ၀ံနဲၪ့၀့ၫဒၪလၧ ၂,၃၀၀ နံၩအခၪ့ထံၭ (အစၭ) နီၪလီၫ.

`ဖီ ဒၫ့နအ့လၭ ၉း၂၅, ၂၆. ဆၧအလီၩဖျီၪထၪ့ဆၧလၧယၫအဂး ထၧၫ့ထီယၫနီၪ မိကဲၪထၪ့၀့ၫဆံၭမးလဲၪ. ဆၧမၩအ၁ၭအဒိၪအမုလဖၪ လၧဆၧလီၩဆိၫဆၧနီၪ မွဲနီၪလဲၪ.`

လၧဆၧလီၩဖျီၪထၪ့ဆၧလၧယၫ လၧၦအီၪက့ၪနဲၪ့၀့ၫအဖၧၩ့, စဒၫ့နအ့လၭ လီၩဆိၫ၀့ၫဒၪလၧ ဆၧလူမိအီၪက့ၪဂုးခၧၫ့၀့ၫဒဲဆၧ၁ုၪ့ထၪ့ဒိၩ့ယရှုစလံၫ့နီၪ မွဲမစဲအၫအဂး မိမွဲ၀့ၫ ၆၉ နွ့ၫ (၄၈၃) နံၩ, ဒဲနံၪ့နီၪလီၫ. အ့ၪမွဲအီၪထၪ့၁ၫ့၀့ၫဒၪလၧ 457 B.C. နီၪတၭ, ၄၈၃ နံၪ့နီၪ မိထီၩ့စိၩ၀့ၫဒၪလၧ A.D. 27 နီၪလီၫ. ဆၧချဲၩ့ “မစဲအၫ” နီၪအီၪက့ၪနဲၪ့ “ၦဘၪဆၧဂုၪ၀့ၫလဂၩ” နီၪလီၫ. လၧ A.D. 27 ဆၧချံၫ့ထၪ့၁ၫ့အထီနီၪ ဎရံၬဒိၭဘၧၩ့အ၁ၭလၧထံၫ ဘၪဆၧဂုၪ၀့ၫလၧ ၁ၭမုဆံၫ့ဎံၪလီၫ (မၩဆၧ ၁၀း၃၈). ဆၧဒိၭဘၧၩ့အ၁ၭဂီၩ့နီၪ ယ့ၫရှူၬလ့ၩ၀့ၫလၧ ဂၫလလံၫ, “လီၩလၩ့လၬလၩ့ကဆါယွၩအဘၩ့မုးအဆၧ၁ၭထိၬအပရၧၫ့ စံၭ၀့ၫဒၪ, ‘အဆၧၫ့ အထီဎွ့ၩထၪ့ယူၭတၭ..’” (မၫကၧၭ ၁း၁၄, ၁၅).

လၧ A.D. 31 ဆၧယီၩဆၧခိထၪ့၁ၫ့အထီ, လၧဆၧလီၩဖျီၪဆၧလၧယၫ အနွ့ၫအတိၩ့၁ၭအထီနီၪ, ယ့ၫရှူၬဘၪဆၧဖျါထၪ့၀့ၫဒၪနီၪလီၫ (လၧဒိၭဘၧၩ့အ၁ၭ ထံၫဂီၩ့၁ၧၫ့နံၪ့လခီၫနီၪ). ဆၧဆူးဎၩ (system) လုထၪ့ဆၧလၧ၁ိၪဖိၪနီၪ ထုၬခွံၬ ၀့ၫဒၪ ကဆါဎရံၬအဆၧဖ့ၪလၫ့၁ၭလၧကြၫနံအလီၩ့နီၪလီၫ. ဒဲဆၧဘိၪ့လုထၪ့ ဆၧနီၪ ထုၬခွံၬဂီၩ့ခွံၬ၀့ၫဒၪထီးနီၪလီၫ.

`ဖီ ဒၫ့နအ့လၭ ၉း၂၇. အနွ့ၫနွ့ၫဆံၫနီၪ ထုၬခွံၬ၀့ၫဒၪဘဲၫ၁့ၪလဲၪ.`

အနွ့ၫနွ့ၫဆံၫ (၄၉၀ နံၪ့), လၩ့ဆၫ့ဒၪဆၧ ဆၧအၪ့နၩ့လၩ့အဆၧၫ့အထီလၧ ၦယုဒၫဖိၪ၁ံၪနီၪ, ထုၬ၀့ၫလၧ A.D. 34 လၧဆၧမီၪ့ဘံၭဆၧခၫ့ဖျီၫ့လၧ Sanhedrin ၦဖၫရစံၫအဆၧအီၪကီၪ့နီၪလီၫ (မၩဆၧ ၆း၈-၇း၆၀).

အ့ၪပထုၭထၪ့ ၄၉၀ နံၪ့လၧ ၂,၃၀၀ နံၪ့အဖၧၩ့နီၪ မိအီၪထး၀့ၫဒၪ ၁,၈၁၀ နံၪ့လၧ ဆၧလီၩဖျီၪထၪ့ဆၧလၧယၫ အဆၧလၧၫ့ထၪ့ဎွ့ၩထၪ့အဂးလီၫ. ဆၧနီၪ မိ၁ိၫ့ပၧၩလၧ A.D. 1844 နီၪလီၫ. ၀့ၫလယၫ့မ့လၧၫ ဒဲၦယိလါဆၧလၧအ၁ၫ့ လဖၪနဲၩ၀့ၫလၧ ဒၫ့ ၈း၁၄ အဆၧလီၩနီၪ မိမၩအ၁ၭလၧဂၪ့ခိၪယီၩ, ဒဲအ၀့ၫ၁ံၪ ဆီၫ့မီၪ့လၧဎရံၬမိမၩဆံၫ့ခွံၬဂၪ့ခိၪယီၩ လၧမ့ၪလၧအနံၪ့ ၁၈၄၄ နီၪလီၫ.