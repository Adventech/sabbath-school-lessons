---
title:  မၩလိၪအၪထၪ့အဂး
date:   17/05/2024
---

ယိထၪ့ဆရၫ့ လၧဆၧလီၩဖျီၪထၪ့ဆၧလၧယၫအနွ့ၫ ၇၀ ဒဲ ၂,၃၀၀ နံၪ့နီၪ လါဆံၭ. ဆၧလီၩဖျီၪထၪ့ဆၧလၧယၫနီၪ ကဲၪထၪ့၀့ၫ (စၭထၪ့) လၧ 457 B.C. ဒဲလီၩဆိၫ၀ဲၩဆၧမၩအ၁ၭလၧ “မစဲအၫကဆါစဎွၩ,” မွဲအနွ့ၫနွ့ၫဆံၫအဂဲးမိၡါ လီၫ. ဆၧအနံၩ ၂,၃၀၀ နီၪထုၬ၀့ၫဒၪလၧ ၁၈၄၄ အနံၪ့နီၪလီၫ.

“ဘဲၫထံၩဖျဲ၁ံၪလၧအခၪ့ထံၭလဖၪအ၁ိၭ, စ၀့ၫလယၫ့မ့လၧၫ ဒဲအထံၩအ၁ိၭ လဖၪဆ့, လၧအနၫ့ဆါဒၪ၀့ၫနၪ၁့ၪဆၧပရၧၫ့အကၧၩ့ဒိၪ ထီးအလူၬဒံၭအ့ၬ. ဆၧဘၪမၪလဖၪလၧ အအီၪဆုး၀ဲၩယံၬလ့ၬလၧဆၧအီၪကီၪ့ဖၧၩ့လဖၪနီၪ ပဒၩ့ထၬ အ၀့ၫ၁ံၪ လၧဆၧကွ့ၭကျိၭဆၧအကၧၩ့ဒိၪလၧ ဆၧလီၩဖျီၪထၪ့ဆၧလၧယၫအဆၧ အီၪအ၁ၭလဖၪနီၪလီၫ. မွဲဆၧနီၪတၭ, အ့ၪမွဲအ၀့ၫ၁ံၪတရါလၩ့ဆၧပရၧၫ့လၧ ကဆါယွၩဖ့ၪလၫ့အ၀့ၫ၁ံၪနီၪ လါနၫ့ဂ့ၩ, ဆၧမၩန့ဘၪမၪဆၧအခီၫပယီၫနီၪ မိအီၪ၀့ၫဒၪဒံၭဆ့လီၫ.” Ellen G. White, The Great Controversy, pp. 351, 352.

“မွဲကဆါယွၩမၩဎွ့ၩအဆၧမၩလၧ အဆၧထိစိၩလဖၪနီၪ ခၫ့ဖျီၫ့လၧ ဆၧဖ့ၪထုၪ့၁ၭလၧဆၧစ့ၩရၫ့မိဂဲၫ၀့ၫဒၪ ဘဲၫအအီၪ၀ဲၩ၀့ၫအ၁ိၭလီၫ. မုနံၩဖၭဒိၪနီၪ ဘူၭထၪ့၀့ၫယူၭ, ဒဲကဆါယွၩအဆၧတဲၩ့၀ဲၩလၧ အၡၩခမျၧး၁ံၪမိထၪ့ဘၭ၀့ၫလၧ ဆၧမၩခွါအထီလၩ့ထံး, ဘဲၫ၁ိၭမိနဲၪဖျီၪအ၀့ၫ၁ံၪအ၁ုၪ့အ၁ၭလၧၦဂူၫဂၩအမ့ၬယၫ အဂးလီၫ. ဆၧပရၧၫ့အခံးအဂၩ့နီၪ မၩအ၁ၭဘဲၫ၁ိၭ ဆၧမၩခွါဒဲဆၧမၩဆံၫ့ထၪ့ ဆၧအီၪကီၪ့နီၪလီၫ. အ၀့ၫ၁ံၪထိးအ၁ၭလၧဆၧအဲၪအကဆါ, ဒဲဘိၩ့ယီၩမွဲအ၀့ၫ၁ံၪ မိဘၪနဲၪဖျီၪအ၀့ၫ၁ံၪအဆၧအဲၪလီၫ. မွဲအ၀့ၫ၁ံၪမိခွံၬၡိၬထးဂၪ့ခိၪအဆၧအဲၪဒိၭ၁ံၪ, ဒဲမိဖံၭ၁ိၭကဆါအဆၧဂဲၫလၩ့လၧဆၧ၁ၭထိၬအဖၧၩ့ဧၪ. ဆၧပရၧၫ့နီၪ မွဲလၧ အ၀့ၫ၁ံၪမိဒၪလၩ့ထဲၩ့ဘၪ အ၀့ၫ၁ံၪအနး၁ၭအခံးအဂၩ့ဎံၫဎံၫပျၩ့ပျၩ့အဂးလီၫ. ဆၧပရၧၫ့လၧအဂဲၫထီၩ့လၧအ၀့ၫ၁ံၪအီၪနီၪ ဘဲၫ၁ိၭအမိမွဲဆၧထိၪဂဲထၪ့အ၀့ၫ၁ံၪ လၧဆၧနီၫ့ယါထဲၩ့၁ၭဒဲ ဆၧဆၪ့လၩ့၁ုၪ့ဆၪ့လၩ့၁ၭအဂးလီၫ.” Ellen G. White, The Great Controversy, p. 353.