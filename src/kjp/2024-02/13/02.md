---
title:  ဆၧယိလါလၧဆၧကၪဆၧဂဲၩအမုနံၩလဖၪအဖၧၩ့
date:   23/06/2024
---

`ဖီထဲၩ့ နဲၪဖျီၪ ၂၂း၁၁, ၁၂; ဒၫ့ ၁၂း၁, ၂ ဒဲ မဲအၫ ၃၀း၅-၇. ချုၭဎရံၬလၧဂဲၫလၩ့ဒံၭဘၪအထီ ဆၧကကဲၪထၪ့နီၪ မွဲဆၧနီၪလဲၪ.`

လၧဆၧယၫ့၁ၭအခံၫ့အ့ၪမိထုၬဒဲအထီအလးခဲၫ့နီၪ “ဆၧကၪဆၧဂဲၫကအီၪထၪ့ အဂဲးဘဲၫယီၩ ဆၧလၧမုနံၩလဖၪနီၪ ဆၧရှSၪ့ဆၧနၭမိမၩအ၁ၭလီၫ. လၧဆၧကဲၪထၪ့ခီၫလၧယွၩမၩကဲၪထၪ့၀့ၫအခၪ့ထံၭ ခီးဘိၩ့နဲၪ့ယီၩ ဆၧၡၪ့ဆၧနၭမၩအ၁ၭ ဘဲၫနီၪ နးဆိၭအ့ၬ.” လၧ နဲၪဖျီၪ ၁၆ အဖၧၩ့ လီၩဖျီၪထၪ့ယွၩအဆၧ၁ၭထၪ့အလိၫ့ နွ့ၫဖျိၪ့, ကလူၫလၩ့၀့ၫဒၪလၧၦအအၧၩ့၁ၫ့လဖၪအလီၩ့အဂဲးနီၪလီၫ. လါနၫ့ဂ့ၩ ယွၩအခ့ၫအၡၩလဖၪ ကဘၪဆၧပဒၩ့ထၭလၧဆၧ၁ၭထၪ့လဖၪနီၪလီၫ. ထီးနဲၪ့ထၬ ဆၧအုၩ့လၩ့လၧဒၫ့နအ့လၭဖၧၩ့ “အဆၧၫ့အထီထီးနီၪ ဆၧအခိၪဖၭဒိၪ စမဲၫခအ့လၭ လၧအမၩဆၧၩ့ၦၡၩခမျၧးလဂၩနီၪ မိဆၧၫ့ထုၪ့၀့ၫလီၫ. တၭဆၧရှSၪ့ ဆၧနၭ အထီမိအီၪထၪ့၀့ၫလၧထီးဒၪၦလဆၨၩအီၪထၪ့၀့ၫ ခီၫလၧအထီလထီနီၪ, နၭ၀့ၫဘဲၫနီၪ၁ိၭလအီၪဘၪတၭ, ဆၧလၧအထီနီၪ ၦၡၩခမျၧး, ကယဲၦလၧအမံၩ့ ကွ့ၭအ၁ၭ လၧလံၬဖၧၩ့လဂၩလါလါနီၪ မိဖီၩ့ဖျ့ၭ၀့ၫလီၫ” (ဒၫ့နအ့လၭ ၁၂း၁). လံၬလၧ ၦအမံၩ့ဘၪဆၧကွ့ၭထၭယီၩ မွဲ၀့ၫဒၪ “လံၬမၧၫ့” နီၪလီၫ. (ဖံၫ ၄း၃; နဲၪဖျီၪ ၁၃း၈; နဲၪဖျီၪ ၂၀း၁၂, ၁၅; နဲၪဖျီၪ ၂၂း၁၉). အ့ၪမွဲၦအီၪတီၩလၧယ့ၫရှူၬ ၦမံၩ့လၧလံၬမၧၫ့ဖၧၩ့ “မွဲကဘၪဆၧထူၭခွံၬ၀့ၫအ့ၬ” (နဲၪဖျီၪ ၃း၅).

`ဖီထဲၩ့ ၁ယီဟၫ့ ၃း၁-၃; ယီဟၫ့ ၈း၂၉; ဒဲ ယီဟၫ့ ၁၄း၃၀. ဆၧကၪဆၧဂဲၩကဂဲၫလၧယၫအဂး, ဘဲၫၦအီၪတဲၩ့၀ဲၩအ၁ၭကန့အဂး ပကဘၪမၩဘဲၫ၁့ၪလဲၪ.`

ၦလၧအဆူနဲၩယ့ၫရှူၬဂုးဂုးခၧၫ့ခၧၫ့လဖၪယီၩ ဆၧကၪဆၧဂဲၩဘၪလါနၫ့ဂ့ၩ ဆၧၡၪ့ဆၧနၭလဖၪနီၪ မၩဂံၩ့ဂၩ့ထဲၩ့အ၀့ၫ၁ံၪအဆၧဆူဆၧနဲၩလန့ဘၪလီၫ. အ၀့ၫ၁ံၪအီၪက့ၪအ၁ၭ ဘဲၫကမၩလၩမၩဖၩ့ထဲၩ့ကဆါခၫ့ဖျီၫ့လၧ ၁ၭမုဆံၫ့ဎံၪ အဆၧမၩဆၧၩ့အကၠီၩ့ အ၀့ၫ၁ံၪကလၧၫ့ဎွ့ၩလၧဆၧဆံၫ့ဆၧဎံၪ ဘဲၫအကဆါအ၁ိၭ နီၪလီၫ. လၧဎရံၬအ၁ၭဖၧၩ့ထိးဆၧၫ့ထဲၩ့ မုၪခီၩလဲးအဆၧမၩဂ့ၩလဖၪနးမံၩ့အ့ၬ. ၦ၁ၭမၧၫ့ဖၧၩ့ယီၩဆ့ ပကဘၪဒုၭဖျီၪထၪ့ထဲၩ့တခ့ၭဖ၀ၭဘဲၫနီၪ၁ိၭဆ့လီၫ.

`ဖီထဲၩ့ အၪ့အူၭ ၂၇း၅; အၪ့အူၭ ၉၁း၁-၁၁; ဒဲ နဲၪဖျီၪ ၃း၁၀-၁၂. လၧဆၧရှSၪ့ဆၧနၭအထီယီၩအဂး ကဆါယွၩအဆၧအုၩ့လၩ့အီၪလၩ့လဖၪနီၪ မွဲဘဲၫ၁့ၪလဲၪ.`

လၧဆၧရှSၪ့ဆၧနၭအထီ ပကဘၪအီၪမၧၫ့လၧ ၦအလီၩ့ခ့ၭဆၧလၧပဂး လၧကဆါယွၩအမ့ၬယၫယီၩ လအီၪလၧဘၪအဂဲးနီၪ ၦရှSၩ၁့ၪယၫအီၪထဲၩ့ၡၩၡၩလီၫ. ဂၪ့ခိၪဖိၪကိၭဂၩထီးရွံန့ထဲၩ့အ၀့ၫ၁ံၪ အဆၧရွံလဖၪနီၪတၭ ဎရံၬအီၪပထုၬခွံၬဆၧ ချဲၩ့လၩ့ဎိၭဆၧနံၫခီၫလါဘၩ အဆၧမၩလၧမူၭခိၪဆၧလုဂံၪ့ဖၧၩ့နီၪလီၫ. ဆၧယီၩမွဲ ဎရံၬအီၪက့ၪထးပၧၩအ့ၬ. အ၀့ၫအဆၧအုၩ့လၩ့အီၪ၀့ၫဒၪ ဘဲၫကအီၪလၧပ၁ိၭ လၩ့ဆိၩလၩ့ကၠၪနီၪလီၫ (မၭ၁ုၫ ၂၈း၂၀). ဆၧနဲၩနီၪ လဒၪဘၪဆၧလါနၫ့ဂ့ၩ ဂုးခၧၫ့နီၪလီၫ. လၧဆၧၡၪ့ဆၧနၭအထီ ၦဆၧနဲၩဆီၪ့ထၪ့ဒဲၦဆၧယိလါလၧမုနံၩ လၩ့ဆိၩလၩ့ကၠၪယီၩ ဂဲၫဂုးခၧၫ့ထၪ့ဒဲ၁ၭလၧအမိအီၪလၧယ့ၫရှူၬယီၩ ဂဲၫလၩ့ဘူၭ အကၠီၩ့ဆၧမုၬလၩ၁ၭဎွံၫအီၪထၪ့၀့ၫဒၪလီၫ.