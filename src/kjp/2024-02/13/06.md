---
title:  ဆၧအဆိၩအဆိၩအကၠၪကၠၪနံၫမံၩ့
date:   27/06/2024
---

`ဖီထဲၩ့ ၂ကီရံၫ့ ၅း၁၀ ရိမၫ ၁၄း၁၀, ၁၁ ဒဲ နဲၪဖျီၪ ၂၀း၁၁-၁၅. လံၬဆံၫ့ဎံၪအဆၧၫ့လဖၪယီၩ စံၭထဲၩ့၀့ၫဒၪဘၪဆဲၫ့ထဲၩ့လၧ ၦအၧၩ့လဖၪ ဘၪဂဲထုၪ့မၧၫ့ထၪ့ထဲၩ့နီၪလဲၪ.`

ဘဲၫယွၩကမၩထုၬခွံၬဆၧဒဲၩဘၭလၧအအၧၩ့နၬခၬ၁ံၫယီၩကန့အဂး ၦၡၩအီၪ လၧမူၭ၀ၩ့ဒီၪ့ဒဲအ၁ီၫ့လဖၪ ကဘၪနၪ၁့ၪဒဲထိးဆၧၫ့ထဲၩ့ယွၩအဆၧတီၩဆၧလီၩ့ဒဲ ယွၩအဆၧဘၪလိၬဎွ့ၩဎီၩ့နီၪလီၫ. လၧအထုၬနီၪ ၦကိၭဂၩကဘၪထွံၩလၩ့ခၪ့ ဒဲၡီၫ့လၩ့၁ၭလၧယွၩအဆၧစ့ၩရၫ့တီၩဆၧလၧ ဆၧဂဲးလိၬတ့ၭလိၬဖၭဒိၪအဖၧၩ့နီၪ လီၫ. Ellen G. White ကွ့ၭ၀့ၫဒၪ “လံၬကွ့ၭနဲၪ့ဆၧ၀ဲထၪ့အ၁ၭတၭ ယ့ၫရှူၬ ယိလၩ့ထဲၩ့ၦအၧၩ့လဖၪဒဲ အ၀့ၫ၁ံၪ၁့ၪယၫလၩ့ထဲၩ့, နၪ့ထၪ့ထဲၩ့ဆၧဒဲၩဘၭလၧ အ၀့ၫ၁ံၪဂဲၫထဲၩ့မၩထဲၩ့ထီးအလူၬနီၪလီၫ. အ၀့ၫ၁ံၪ၁့ၪယၫထဲၩ့အ၀့ၫ၁ံၪအခၪ့ယီၩ လ့ၩယဲၩ့ထၪ့လၧဆၧဆံၫ့ဆၧဎံၪယဲၩ့ယဲၩ့လ့ၬ, အ၀့ၫ၁ံၪအဆၧအီၪက့ၪထၪ့ထီၫ၁ၭ ဒဲဆၧပိၩ့ထၪ့လဖၪယီၩ ဒုၭခၫ့ဂၬထဲၩ့အ၀့ၫ၁ံၪလၧကဆါယွၩအဆၧမၪလူၬလဖၪ နီၪလီၫ. အ၀့ၫ၁ံၪလၩ့ထဲၩ့လၧဆၧအၪ့လွ့ၫ, အ၀့ၫ၁ံၪမီၪ့ဘံၭခွံၬဆၧဆိၪဂ့ၩ, အ၀့ၫ၁ံၪမၩကြၧၩ့ထမးထဲၩ့ယွၩအခ့ၫအၡၩဒဲဆၧ၁ၭထိၬပရၧၫ့လဖၪ, အ၀့ၫကၠၪထဲၩ့ အ၁ၭ လၧဆၧဖ့ၪထုၪ့၁ၭလဖၪအကၠီၩ့ ယွၩအဆၧယၫ့၁ၭလၩ့ထဲၩ့လၧအ၀့ၫ၁ံၪအလီၩ့ လန့ဘၪနီၪလီၫ. အ၀့ၫ၁ံၪအခိၪနီၩ့, လနီၫ့ယါလၩ့ထဲၩ့ဘၪအ၁ၭလဖၪထီးအလူၬ ဘၪဆၧကွ့ၭစဲၩနဲၪ့ထၬလၧ လံၬအဖၧၩ့ထီးအလူၬနီၪလီၫ. လံၬမ့ၬဖျိၪ့လဖၪယီၩ ဘၪဆၧကွ့ၭဖျီၪထၪ့ထၭ၀့ၫဒၪလၧမ့ၪနီၪလီၫ...

“ဂၪ့ခိၪထၧၫ့ဘံၪ့ယၫ ၦအၧၩ့လဖၪဆၧၫ့ထုၪ့ထဲၩ့လၧယွၩအခွးရိၩ့ မွဲဘၪဆဲၫ့ လၧဆၧဒဲၩဘၭလၧအ၀့ၫ၁ံၪထၪ့ဒၩထဲၩ့မူၭ၀ၩ့ဒီၪ့ဒဲမူၭခိၪအဆၧပၧၩ့ဆၧပြၭအကၠီၩ့ နီၪလီၫ. အ၀့ၫ၁ံၪအၪ့ယၫလၩ့တဲၩ့အ၁ၭန့လၧၩ့အ့ၬ. အ၀့ၫ၁ံၪအဂးဆၧဖီၩ့ဖျ့ၭ အီၪလၧၩ့အ့ၬ, ဒဲအ၀့ၫ၁ံၪဘၪဆၧစ့ၩရၫ့လၧဆၧ၁ံၫအဆိၩအကၠၪအကၠီၩ့ အလူလၫ့ လၧဆၧစ့ၩရၫ့ခွးနီၪလီၫ.” The Great Controversy, pp. 666, 668.

`ဖီထဲၩ့ နဲၪဖျီၪ ၂၀း၉; အၪ့အူၭ ၃၇း၂၀; မၪလခဲၫ ၄း၁, ၂. ဆၧမၩ ဂၭဂီၩ့ထဲၩ့ဆၧဒဲၩဘၭလၩ့ဆိၩလၩ့ကၠၪအဂဲး ပဒၪဘၪဘဲၫ၁့ၪလဲၪ. ဆၧဒဲၩဘၭဖိၪ၁ံၪကဘၪဆၧစ့ၩရၫ့ဘဲၫ၁့ၪလဲၪ. ၦတီၩၦလီၩ့လဖၪ ကဒိၭန့ဘၪ ခိၪဖၭဘဲၫ၁့ၪလဲၪ.`

ဆၧပရၧၫ့အမုၬလမံၩ့နီၪ မွဲ၀့ၫဒၪမုၪခီၩလဲးဒဲအ၁ီၫ့အအၧၩ့လဖၪ ကဘၪ ဆၧမၩဂၭဂီၩ့လၧရၬမ့ၪအဖၧၩ့နီၪလီၫ. ဆၧဒဲၩဘၭဒဲၦမၩဆၧဒဲၩဘၭလဖၪ မ့ၪကအၪ့ ထဲၩ့နီၪလီၫ. ဘဲၫ နဲၪဖျီၪ ၂၀း၉ လီၩ၀့ၫအ၁ိၭ ၦလဖၪယီၩ မွဲကဘၪဆၧမၩနၧၩ့ဒဲ မ့ၪကအၪ့ထဲၩ့အဆိၩဆိၩအကၠၪကၠၪအ့ၬ. လံၬဆံၫ့ဎံၪအဆၧၫ့ဖၧၩ့စံၭ၀့ၫဒၪ “အဆိၩဆိၩအကၠၪကၠၪ” ယီၩ လဘျၩ့ဘျၩ့မွဲအခီၫပယီၫဘဲၫအထုၬအီၪလန့ဘၪ နီၪအ့ၬ. လါနၫ့ဂ့ၩ “ဆၧလမံၩ့မံၩ့ထီးအလူၬ” မွဲဘဲၫနီၪ၁ိၭလီၫ. (ယိထဲၩ့ ၂မိစ့ၭ ၂၁း၆; ၁စၫမုၫအ့လၭ ၁း၂၂, ၂၈; ယုဒၭ ၇ ဒဲ ၂ပံတၧၫ ၂း၄-၆). ၦလၧအဘၪ ဆၧဂၭဂီၩ့လဖၪယီၩ မွဲကဘၪထိးဆၧရှSၪ့ဆၧနၭလၧမ့ၪကွံၩဖၧၩ့လၩ့ဆိၩလၩ့ကၠၪ အ့ၬ. ယွၩယီၩ မွဲမၩနၧၩ့မၩစၪဆၧဒဲၩဘၭဖိၪလၩ့ဆိၩလၩ့ကၠၪအ့ၬ. အ၀့ၫလၧၫ့ဎွ့ၩလၧ ဆၧအဲၪနီၪလီၫ.

`လၧဆၧအဆိၩဆိၩအကၠၪကၠၪနံၫမံၩ့ယီၩ အီၪခိၭထၭပၧၩလၧပမ့ၬယၫ နီၪလီၫ. ၦအၧၩ့လဖၪကဒိၭန့ထဲၩ့ဘၪဆၧဒဲၩဘၭအလံၩ့အလဲၫ, ဆၧ၁ံၫ အဆိၩအကၠၪနီၪလီၫ. မွဲဘၪနီၪလဲၪ. ဘဲၫၦလဒၪဆၧၫ့ယၫထဲၩ့ဘၪ ဆၧဂၭဂီၩ့အဂး ပကဘၪဆူနဲၩထဲၩ့လၧ ယ့ၫရှူၬအဆၧတီၩဆၧလီၩ့ဘဲၫ၁့ၪလဲၪ.`