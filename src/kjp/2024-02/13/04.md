---
title:  အနံၪ့လထီၫ့လၧဂၪ့ခိၪချိၫ့ဖၧၩ့
date:   25/06/2024
---

နဲၪဖျီၪ ၁၉ ထုၬထဲၩ့လၧ ဎရံၬဂဲၫလၩ့ထဲၩ့နံၫဖၧၫ့လဖၧၫ့အဂဲးဒဲ ၦအၧၩ့နၬခၬ ၁ံၫလဖၪ ဘၪဂၭဂီၩ့ခွံၬအဂဲးနီၪလီၫ. လါနၫ့ဂ့ၩဆၧဂဲးယီၩထုၬဒံၭအ့ၬ. နဲၪဖျီၪ ၂၀ ဒုၭ၁့ၪယၫထဲၩ့ပၧၩအနံၪ့လထီၫ့အဂဲးနီၪလီၫ.

`ဖီထဲၩ့ နဲၪဖျီၪ ၂၀း၁-၃. ဎရံၬအဆၧဂဲၫလၩ့ထဲၩ့ဒဲမုၪခီၩလဲးအ၁ၭ မၧၫ့အထုၬကကဲၪဘဲၫ၁့ၪလဲၪ.`

ဆၧဆီၫ့မီၪ့လၧ နဲၪဖျီၪ ၂၀း၁-၃ ယီၩ မွဲ၀့ၫဒၪ ဆၧချဲၩ့အဒီၩ့နီၪလီၫ. မုၪခီၩလဲးယီၩ မွဲကဘၪဆၧစၧၩ့ဘူၭထၭလၧထၭဖျုၩအ့ၬ. မွဲဘၪဆၧခွံၬလၩ့လၧ ဆၧဖၧၩ့အယိၬဖၧၩ့နီၪဆ့အ့ၬ. အနံၪ့ ၁၀၀၀ အထးဖၧၩ့ အ၀့ၫကဘၪအီၪလဂၩဒၪ, လၧဂၪ့ခိၪချိၫ့ဖၧၩ့ၦၡၩအီၪနးဂၩလၧၩ့အ့ၬ. ဒဲအ၀့ၫကဘၪဆၧစၧၩ့ထၬ၀့ၫဒၪလၧ ဆၧအဆၧၫ့အထီအဖျုၩနီၪလီၫ. လၧဆၧဂၭဂီၩ့, ဆၧလၩ့ဎီးလၧအ၀့ၫမၩလၧ ဂၪ့ခိၪချိၫ့ဖၧၩ့လဖၪအကျၩ အ၀့ၫကဘၪအီၪလၧဆၧလးလၧအ၀့ၫမၩလၩ့ဎီးအဖၧၩ့ နီၪလီၫ. လၧ ၂ပံတၧၫ ၂း၄ အဖၧၩ့ ပဒၪဘၪမုၪခီၩလဲးဒဲအ၀့ၫအထံၩအဖျဲလဖၪ ကဘၪထိးစၧၩ့အ၁ၭလၧ “ဆၧခံၭအဆၧစၧၩ့” နီၪလီၫ. မုၪခီၩလဲးအ၀့ၫကဘၪ ဆၧစၧၩ့ထၬလၧဆၧအဆၧၫ့အထီတၭ, အ၀့ၫကအၪ့လွ့ၫၦၡၩအီၪနးဂၩလၧၩ့အ့ၬ. လၧအနံၪ့ ၁၀၀၀ အထးဖၧၩ့ အ၀့ၫကဘၪဒၪထဲၩ့ဘၪဆၧလၩ့ဎီးလၩ့၁ွၫ့, ဆၧဂၭဂီၩ့ ဂၭစၪ, လၧအ၀့ၫဆၧပိၩ့ထၪ့ယွၩအဆၧအဲၪအကၠီၩ့နီၪလီၫ.

လၧဂြံစၧၭအဆၧချဲၩ့ “ဆၧယိၬအဖၧၩ့” နီၪ မွဲအခီၫပယီၫလၧ ဂၪ့ခိၪချိၫ့ အဂၭဂီၩ့ဂၭစၪနီၪလီၫ. ဆၧယီၩမွဲဆၧဖၧၩ့အယိၬခ့ၭလၧအီၪလၧမူၭ၀ၩ့ဒီၪ့ဖၧၩ့ယီၩ အ့ၬ. မွဲ၀့ၫဒၪဂၪ့ခိၪချိၫ့လၧအဘၪဆၧဂၭဂီၩ့ လၧမုၪခီၩလဲးအဆၧမၩအကၠီၩ့နီၪလီၫ. မုၪခီၩလဲးယီၩ ကဘၪအီၪထဲၩ့လၧဆၧလးလၧအ၀့ၫမၩဂၭဂီၩ့ထၭနီၪလီၫ. (၁မိစ့ၭ ၁း၂) အဖၧၩ့ “ဂၪ့ခိၪနီၪအီၪ၀့ၫလံၩ့တံၩ့ဒဲပျီၩပျီၩလီၫ. ဆၧခံၭအီၪလၧဆၧယိၬ အဖၫ့ခိၪတၭ” ယီၩ မွဲအစံၭ၀့ၫဒၪဆၧဖၧၩ့ယိၬယီၩ မွဲ၀့ၫဒၪ "abyssos" လၧခိၪလၩဘွၩခီၪ "ၠဘပျျ" မွဲအဒီၩ့လၩ့ထၭ၀့ၫ ဘဲၫဂၪ့ခိၪချိၫ့ချုၭလၧဘၪဆၧတဲၩ့လၩ့ ၀့ၫဒၪ ဆၧလအီၪလၧအဖၧၩ့လဖၪဒံၭဘၪအခံၫ့နီၪလီၫ.

`ဖီထဲၩ့ မဲအဲၫ ၄း၂၃-၂၆ ဒဲ မဲအၫ ၂၅း၃၃ နီၪဆံၭ. လံၬဆံၫ့ဎံၪဖၧၩ့ မီၪအချိၭအီၪဘဲၫ၁့ၪလဲၪ.`

လၧဆၧလးယီၩ ပဒၪဘၪမီၪမဲအၫစံၭထဲၩ့ဂၪ့ခိၪအဆၧဘၪဂၭဂီၩ့ လၧဎရံၬ ဂဲၫလၩ့ထဲၩ့နံၫဖၧၫ့လဖၧၫ့ ဒဲၦအမၧၫ့ထးအီၪနးဂၩအ့ၬအဂဲးနီၪလီၫ. အနံၪ့ ၁၀၀၀ အထးဖၧၩ့ ၦၡၩအီၪနးဂၩလၧၩ့အ့ၬ. လၧဂၪ့ခိၪချိၫ့ယီၩ ကအီၪဒၪမုၪခီၩလဲး ဒဲအ၀့ၫ အထံၩအဖျဲလဖၪနီၪလီၫ. မူၭ၀ၩ့ဒီၪ့ဖၧၩ့ၦၡၩလဖၪထီးအလူၬ က၁့ၪယၫနၪ၁့ၪထဲၩ့ ဆၧဒဲၩဘၭအလံၩ့အလဲၪ မွဲဆၧ၁ံၫအကၠီၩ့နီၪလီၫ. ကဆါယွၩစ့ၩရၫ့ထဲၩ့ဆၧဒဲၩဘၭ ဘဲၫဆၧဒဲၩဘၭလဂဲထုၪ့ထဲၩ့ဘၪနီၪလီၫ. (နၫဟၧၫ့ ၁း၉) အဖၧၩ့ ယွၩကမၩ ဂၭဂီၩ့ခွံၬဆၧဒဲၩဘၭလူၬထူၭ ဒဲဆၧၡၪ့ဆၧနၭဂဲထုၪ့ဘၪနံၫဖၧၫ့လဖၧၫ့အ့ၬ. ဆၧယွၩကမၩလၧၫ့ဎွ့ၩထၪ့ခၫ့ဖျီၫ့အဆၫ့၁ၧၫ့ဆၫ့နီၪလီၫ. အခၪ့ထံၭအ၀့ၫဒုၭဖျီၪထၪ့ ဆၧအဲၪလၧလူၬလန့ဘၪ, အ၀့ၫအဆၧလိၫဘၪ, ဒဲအ၀့ၫအဆၧမၩလၧဆၧထိး ထဲၩ့အဂဲးနီၪလီၫ. နံၫမံၩ့လမံၩ့နီၪ, အ၀့ၫဒုၭဖျီၪထၪ့အ၀့ၫအဆၧစ့ၩရၫ့တီၩဆၧ, အဆၧတီၩဆၧလီၩ့နီၪလီၫ. ၁ၧၫ့မံၩ့လမံၩ့နီၪ အ၀့ၫဒုၭဒၪထဲၩ့မူၭ၀ၩ့ဒီၪ့ဘဲၫက၁့ၪယၫ ထဲၩ့ဆၧဒဲၩဘၭ, ဆၧပိၩ့ထၪ့ယွၩအဆၧမၪလူၬအလံၩ့အလဲၫနီၪလီၫ.