---
title:  ကဆါယွၩအဆၧအဲၪအဆၧမၩနၧၩ့ဆၧ
date:   22/06/2024
---

### ဖီလနွ့ၫယီၩအဂးဆၧမၩလိၪ
နဲၪဖျီၪ ၂၂း၁၁, ၁၂; ယ့ၫ ရမဲအၫ ၃၀း၅-၇; အၪ့အူၭ ၉၁း၁-၁၁; ယ့ရမဲအၫ ၂၅း၃၃; နဲၪဖျီၪ ၂၁း၂; နဲၪဖျီၪ ၂၀း၁၁-၁၅.

> <p>၁နိၫထီၫ့</p>
> “တၭယနါဂၧၫ့ဆၧ၁ီၫဖၭဒိၪလၧမူၭခိၪနီၪ, စံၭ၀့ၫဒၪ, ယိခွါ, ယွၩ အတဲၩအီၪလၧၦၡၩအကျၩတၭ, အ၀့ၫဒၪမိအီၪလၧအ၀့ၫ၁ံၪအ၁ိၭနီၪ ၦၡၩ မိကဲၪထၪ့၀့ၫအခ့ၫအၡၩ, ဒဲယွၩအနၫ့ဆါဒၪ၀့ၫ မိအီၪလၧအ၁ိၭနီၪ, မိကဲၪထၪ့၀့ၫလၧအ၀့ၫ၁ံၪအယွၩလီၫ. မွဲအထူၭခွံၬအ၀့ၫ၁ံၪအမ့ၬထံၫထီးအလူၬ လၧအမ့ၬ၁-အဖၧၩ့တၭ, ဆၧ၁ံၫအီၪလၧၩ့အ့ၬ. ဒဲဆၧ၁ုၪ့အုၭ၁ၭအုၭလအီၪ လၧၩ့ဘၪ, ဒဲဆၧဂၪ့ဆၧယၧၩ့လအီၪလၧၩ့ဘၪ, ဒဲဆၧ၁ုၪ့ဎဲၫ၁ၭဎဲၫအီၪလၧၩ့ဆ့အ့ၬ. အဂဲးဘဲၫယီၩ ဆၧအီၪ လၧအခၪ့ထံၭလဖၪနီၪ ဖီၩ့ခွံၬယူၭ၀့ၫယူၭ” (နဲၪ ၂၁း၃, ၄).

ၦဒၪဆၧၫ့ယၫထဲၩ့ပမ့ၬယၫဆၧထီးအလူၬအဖၧၩ့ ဆၧယိလါအီၪဒံၭနီၪလီၫ. ၦဘၪဆၧၫ့ယၫထဲၩ့ဆၧဒုၪဒွ့ၪ, ဆၧ၁ၭလၩ့, ဆၧကၪဆၧဂဲၩ, ဆၧ၁ုၪ့အုၭ၁ၭအုၭ အကျၩ လၧၦဘၪဒၪခီၩ့လဖၪ အထီအ့ၪမွဲကၪဂဲၩတၡါၡါလါနၫ့ဂ့ၩ, မုနံၩအမုၬ ကဂဲၫလၧယၫအကၠီၩ့ ပဘၪခိ၀ီၩအလးအီၪနးမံၩ့အ့ၬ Franklin D. Roosevelt ကဲၪထဲၩ့ခိၪနါလၧ ၁၉၃၃-၁၉၄၅. အ၀့ၫအ၁ၭမၧၫ့ဖၧၩ့ကၪဂဲၩထဲၩ့အၪမၬလၧ အ၀့ၫဂၭဖၭ၁့ၪလၧၩ့အ့ၬ မွဲလၧ Polio ဆၧဆၫအကၠီၩ့နီၪလီၫ. လါနၫ့ဂ့ၩ အ၀့ၫ ကွ့ၭထဲၩ့ “ပဖီၪ့ဂုးထၭဆၧယိလါ, ဆၧနဲၩ, ဆၧအၪ့လဲၩ၁ၭ, ဘၪဆဲၫ့လၧ၁ၭမၧၫ့ ကဂဲၫလၧယၫအိၩကဂ့ၩ၀့ၫတၡါၡါ, ဂၪ့ခိၪကဂ့ၩထၪ့ထဲၩ့, နၭနဲၪ့ပဆီၫ့မီၪ့ဆီၫ့မၭဒံၭ နီၪလီၫ.” Albert Einstein ကွ့ၭထဲၩ့၀့ၫဒၪ “မၩလိၪထဲၩ့ဆၧလၧမုဂၫနံၩအိၩဆံၭ, အီၪမၧၫ့အီၪဂဲၫမုလနံၩယီၩဆံၭ, ယိလါထဲၩ့ဆၧခိၭမုဆဲၪ့နံၩနီၪဆံၭ.” Alfred Lord Tennyson, ၦကွ့ၭထဲၩ့လံၬလဂၩလၧ နးဎွ့ၩမုၪ Victoria ပၧၩ့ဆၧအထီ, အ၀့ၫ ကွ့ၭထဲၩ့လံၬလဘံၪ့ “ဆၧယိလါနံမွံၫထၪ့လၧနံၪ့ကဂဲၫလၧယၫဒဲစံၭ၀့ၫဒၪ “ကမုၬလၩထဲၩ့နၭနဲၪ့လနံၪ့ယီၩဒံၭ.”

လနွ့ၫယီၩပကအၪ့ဎၬထဲၩ့ဘၪဎရံၬအဆၧအဲၪ ဂုးခၧၫ့ထဲၩ့လၧမူၭ၀ၩ့ဒီၪ့ ဆၧဂဲးဖးဖီၩ့ ဒဲအဆၧမၩနၧၩ့ဆၧလၧ ဆၧဂဲးလိၬတ့ၭလိၬဖၭဒိၪအဖၧၩ့နီၪလီၫ. လံၬဆံၫ့ဎံၪအလံၬအလးခဲၫ့ထုၬလဘံၪ့ မွဲလံၬနဲၪဖျီၪယီၩ ဖ့ၪလၫ့ပၧၩဆၧယိလါလၧ မုလနံၩယီၩ, မုဆဲၪ့လနံၩဒဲမုနံၩလၧယၫအဆိၩဆိၩအကၠၪကၠၪနီၪလီၫ.