---
title:  ဆၧယိလါထဲၩ့ဎရံၬကဂဲၫလၩ့ထဲၩ့နံၫဖၧၫ့လဖၧၫ့
date:   24/06/2024
---

`ဖီထဲၩ့ ယီဟၫ့ ၁၄း၁-၃; ဒဲ တဲတၧၭ ၂း၁၁-၁၄ ဆၧအၪ့ထၩအီၪထၪ့ ခၫ့ဖျီၫ့လၧဆၧၡၪ့ဆၧနၭကဂဲၫလၧယၫဒၪလ့ၬလါနၫ့ဂ့ၩ လံၬဆံၫ့ဎံၪ အဆၧၫ့လဖၪယီၩ ဖ့ၪလၫ့ထဲၩ့ပၧၩဂဲးဘၭဘဲၫ၁့ၪလဲၪ.`

ယ့ၫရှူၬအဆၧချဲၩ့ “န၁ံၪ၀့ၫဒၪယီၩ ထီး၁ုၪ့ခိ၁ၭဂီၩလဂ့ၩ” ယီၩ မွဲအဒုၭ၁့ၪယၫထဲၩ့ပၧၩအ၀့ၫအီၪက့ၪထးပၧၩအ့ၬ. အ၀့ၫကဂဲၫလၫ့ဒဲကမၩန့ထဲၩ့ပၧၩလၧ မူၭခိၪအဂံၪ့ဖၧၩ့နီၪလီၫ. ဂၪ့ခိၪယီၩ မွဲပဂံၪ့အ့ၬ. မုနံၩအဂ့ၩနီၪ ဂဲၫလၩ့ဘူၭယူၭ၀့ၫ ယူၭ. လၧလံၬဆံၫ့ဎံၪအ၁ၫ့အဆၧၫ့ ၂၅ ဆၧၫ့လၧဆၧၫ့ကိၭဆၧၫ့ဒ့ၭယီၩ စံၭ၀့ၫဒၪ ယ့ၫရှူၬကဂဲၫလၩ့ထဲၩ့အဂဲးနီၪလီၫ. ထီးမုနံၩခံၭ၁ၧၫ့ခံၭလၫဒဲ ဆၧအီၪကီၪ့ဒဲဆၧပၧၩ့ ဆၧလဖၪမၩတုၩ့ထၪ့ဆၧအီၪကီၪ့အတီၩအလီၩ့ဒဲၦလၧအလီၩ့ဖိၬထွ့ၫယွၩအဆၧ မၪလူၬလဖၪ ဆၧအစီၩ့အမၩ့ကမၩနၧၩ့ထဲၩ့၀့ၫဒၪဆ့လီၫ. လါနၫ့ဂ့ၩ ယွၩအဆၧအုၩ့လၩ့ကမၩလၧၫ့ဎွ့ၩထဲၩ့အ၀့ၫ၁ံၪအ၁ၭလၧဆၧယိလါနီၪလီၫ. ဆၧယီၩမွဲ “ဆၧယိလါမုၬ” လၧအဖ့ၪပဂၨၪထၪ့ထဲၩ့ၦဆၨၩလဖၪ ဘဲၫအလူကတီၩလၧယွၩအဂးနီၪလီၫ.

`ဖီထဲၩ့ နဲၪဖျီၪ ၆း၁၅-၁၇ ဒဲ အဲၫစ့ယၫ ၂၅း၈, ၉. ၦလၧအဘၪ ဆၧဂၭဂီၩ့ဒဲၦလၧအဒိၭန့ထဲၩ့ဘၪ ဆၧထိးထဲၩ့တၩ့ထဲၩ့လဖၪနံၫဒီၪ့အကျၩ ဆၧလၧလၩ့ဆၫ့ဘၪလဖၪနီၪ မွဲဆၧနီၪလဲၪ.`

ၦလတီၩ့လလီၩ့ဘၪလဖၪ ဒိၭန့ထဲၩ့ဘၪဆၧဒဲၩဘၭအလံၩ့အလဲၫလါနၫ့ဂ့ၩ ၦအတီၩအလီၩ့လဖၪ ထိးဆၧၫ့ထဲၩ့ဘၪဆၧယၫ့၁ၭအဆၧဖ့ၪ၁-လၧၫ့လၧၫ့ဎွ့ၩဎွ့ၩ နီၪလီၫ. ၦလၧအပိၩ့ထၪ့ယွၩလဖၪ ကဘၪဆၧၫ့ယၫထဲၩ့ဆၧ၁ၭမဲၪ, ဆၧ၁ၭဆံၫ့ဖျ့ၭ လအီၪဘၪ, ဆၧအီၪက့ၪထၪ့ဆၧမၪ, ဒဲကဆၫ့ဘၪကဆၫ့အ၀့ၫ၁ံၪဘၪထိးစၪထဲၩ့ ၁ၭမၧၫ့လၩ့ဆိၩလၩ့ကၠၪနီၪလီၫ. အ့ၪမွဲပထိးဆၧၫ့ထဲၩ့အဆၧထိးထဲၩ့တၩ့ထဲၩ့ အဆၧယၫ့၁ၭလဖၪ ကဒိၭန့ထဲၩ့ဘၪဆၧဖျါဆၧမၪ, ဆၧကယုကစူၩဒဲဆၧမုၬလၩ ၁ၭဎွံၫလၩ့ဆိၩလၩ့ကၠၪနီၪလီၫ.

`ဖီထဲၩ့ နဲၪဖျီၪ ၁၅း၃, ၄ ဒဲ နဲၪဖျီၪ ၁၉း၇. ၦလၧအဘၪဆၧရွံန့၀့ၫ လဖၪ ထိးဆၧၫ့ထဲၩ့ယွၩအဆၧယၫ့၁ၭဘဲၫ၁့ၪလဲၪ.`

“ဎရံၬအထုၪ့စူၪယၫအဂဲးအဖးယီၩ ကမွဲဒၪ၁ံၭပၫ့ဒဲဆၧ၁ၭအွံၪလၩ့ဆိၩ လၩ့ကၠၪလၧ ၦလၧအဘၪဆၧထိးထဲၩ့တၩ့ထဲၩ့လဖၪယီၩအဂးနီၪလီၫ. လၧဎရံၬ အဆၧလၩဆၧဖၩ့အဖၧၩ့ အ၀့ၫ၁့ၪကယိထၪ့ထဲၩ့ဎရံၬအဆၧဘၪထိးလုထၪ့အ၁ၭ ကိၭအဆၧၫ့အထီဒ့ၭနီၪလီၫ. ဆၧတဲၩ့လၩ့ကဆါ, ဆၧမၩလၧၫ့ဎွ့ၩထၪ့ၦဆၧထိစိၩ ဒဲၦလၧအဖ့ၪလၫ့ထဲၩ့ၦ၁ၭမၧၫ့ပၧၩ့လဂၩယီၩ အီၪက့ၪလၩ့ခွံၬအ၀့ၫအစီၩ့အမၩ့, အဆၧလုဒိၪဎွ့ၩဒိၪလဖၪဂီၩ့ ဖ့ၪလၫ့အ၁ၭလၧပဂးယီၩ ကမွဲ၀့ၫဒၪဆၧအၪ့အူၭ, ဆၧယူၭယၪ့ဒဲဆၧစံၭခိးစံၭတၭ လၧမူၭ၀ၩ့ဒီၪ့ထၧၫ့ဘံၪ့ယၫအဖၧၩ့နီၪလီၫ.” Ellen G. White, The Great Controversy, p. 651.

`ဖီထဲၩ့ နဲၪဖျီၪ ၁၂း၁၇; နဲၪဖျီၪ ၁၇း၁၃, ၁၄; ဒဲ နဲၪဖျီၪ ၁၉း၁၁-၁၆. ယိထဲၩ့လံၬဆံၫ့ဎံၪအဆၧၫ့လဖၪယီၩ ထံၫထံၫဆၭဆၭဆံၭ. ၦဒၪထဲၩ့ဘၪ ဂၪ့ခိၪချိၫ့ဆၧနၭဖၭဒိၪ ဆၧဂဲးလိၬတ့ၭလိၬဖၭဒိၪယီၩ ကအီၪထၪ့ဘဲၫ၁့ၪ လဲၪ. ဎရံၬကမၩနၧၩ့ဆၧဘဲၫ၁့ၪလဲၪ.`