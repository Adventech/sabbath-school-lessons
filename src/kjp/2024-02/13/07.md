---
title:  မၩလိၪအၪထၪ့အဂး
date:   28/06/2024
---

"လၧဆၧလးပျၩ့ပျၩ့လၧၫ့ဎွ့ၩလၧခိၪလီၩ့စီၩ့ခိၪလၧအဎံၫလၩ ဒဲလၧယွၩ အခိၪလီၩ့အဖၫ့ခိၪ ယွၩအီၪကီၪ့ထဲၩ့အ၀့ၫ၁ံၪနီၪလီၫ. လၧဆၧပျၩ့လၧၫ့ဎွ့ၩလၧဆၧရှၤၫ ဆၧမုၬအနဲၩ့ဖၭနီၪ ထံၫမၧၫ့ယွၩလၩ့၀့ၫဒၪ ဒဲယွၩအခ့ၫအၡၩလဖၪ ဒၪန့ထဲၩ့အ၀့ၫ၁ံၪ အဂံၪ့နီၪလီၫ.”

“လၧဆၧ၁ံၫလန့ဘၪအ၁ၭဒဲဆၧဆီၫ့မီၪ့ဆီၫ့မၭအဖၧၩ့ ၦကအၪ့ဎၬထဲၩ့ဘၪ ယွၩအဆၧတဲၩ့လၩ့အစီၩ့အမၩ့ဒဲ ဆၧထိးထဲၩ့တၩ့ထဲၩ့ဆၧအဲၪအဆၧလၩ့ဆၫ့လၩ့မဲၩ နီၪလီၫ. ဆၧအၧၩ့နၬခၬ၁ံၫ, ဆၧအၪ့လွ့ၫ ဒဲဆၧအၪ့လံၬအၪ့လီၫအီၪလၧၩ့ဆ့အ့ၬ. ဆၧထီးအလူၬကဎိၩထၪ့ဒိၪထၪ့လၧၫ့ထၪ့ဎွ့ၩထၪ့နီၪလီၫ. ဆၧပွံၭဆၧထၩ့, ဆၧ၁ုၪ့ခိ ၁ၭဂီၩအီၪလၧၩ့ဆ့အ့ၬ. ဆၧဂ့ၩလဖၪကဂုထၪ့အၪထၪ့, ၦကလ့ၩထၪ့လၧဆၧထီၫ ထုၬအလးလဆၫ့ဘၪလဆၫ့, ဆၧလၩ့လိလၩ့လၭလၧၦကဘၪစံၭထၪ့အၪ့အူၭ, ဆၧတီၩဆၧလီၩအ၁ၫ့လၧၦကဘၪအၪ့ဎၬထဲၩ့, ဆၧလၧအကိၭထၪ့ထဲၩ့ဆၧဆီၫ့မီၪ့, နး၁ၭဒဲမိၡါအစီၩ့အမၩ့လဖၪ ကအီၪထၪ့နီၪလီၫ.” The Great Controversy, pp. 675-677.

“ဆၧမုၬလၩလီၩလလူၬန့ဘၪအဖၧၩ့ ဂၪ့ခိၪဖိၪလဖၪ န့ဘၪထဲၩ့ဆၧမုၬလၩဒဲ ဆၧကိၪ့၁့ၪလၧဂၭဂီၩ့လန့ဘၪနီၪလီၫ. အ၀့ၫ၁ံၪအၪ့နၩ့ဖၭလၩ့ထဲၩ့ယွၩအဆၧမၩ လၩ့ဆၫ့ဒဲဆၧနၪ၁့ၪလဂၩဘၪလဂၩနီၪလီၫ. လၧဆၧဒၪလၩ့မါလန့ဘၪအဖၧၩ့ အ၀့ၫ၁ံၪယိထၪ့အၪ့ဎၬထဲၩ့ ယွၩအဆၧတဲၩ့လၩ့နီၪလီၫ. မုမ့ၬ, ၡၪ၁ံၪလၩ၁ံၪ, ဒဲဆၧ အကၠီၪ့အဖျီၩ့လဖၪအဘၪအဖၧၩ့ အ၀့ၫ၁ံၪ၀ၬဖီၩ့ထဲၩ့ယွၩအလးဆီၩ့ဆီနီၪလီၫ. လၧဆၧအဆံၭထုၬ ထီၩ့လၧအဒိၪထုၬအဖၫ့ခိၪ ယွၩအမံၩ့ဘၪဆၧကွ့ၭထၭ၀့ၫနီၪလီၫ. ဒဲဆၧနီၪလဖၪထီးအလူၬအဖၫ့ခိၪ ယွၩအစီၩ့အမၩ့အီၪဖျီၪ၀့ၫဒၪနီၪလီၫ.” The Great Controversy, pp. 677-678.

“ဆၧဂဲးလိၬတ့ၭလိၬဖၭဒိၪယီၩ ဂီၩ့ယူၭ၀့ၫယူၭ. ဆၧဒဲၩဘၭဒဲဆၧဒဲၩဘၭဖိၪ လဖၪအီၪလၧၩ့ဆ့အ့ၬ. မူၭ၀ၩ့ဒီၪ့ထၧၫ့ဘံၪ့ယၫ ဘၪဆၧမၩဆံၫ့ထၪ့၀့ၫဒၪယူၭ. လၧဆၧတဲၩ့လၩ့အ၁ၫ့အဖၧၩ့ဆၧလဖၪယီၩ အီၪလၧၫ့ဎွ့ၩဒဲယံၩၡီၩ့ဎိၭလၩ့ထီးအလူၬနီၪ လီၫ. ဘဲၫၦ၁ၭဖုၫထဲၩ့အ၁ိၭ ၦ၁ၭယီၩကစံၭထၪ့အၪ့အူၭထဲၩ့ယွၩနီၪလီၫ. ခၫ့ဖျီၫ့လၧ ၦတဲၩ့လၩ့ဆၧကိၭမံၩ့ယီၩ ၁ၭမၧၫ့ယွၩလၩ့ထဲၩ့, ဆၧဖၩ့ဒဲဆၧမုၬလၩ၁ၭဎွံၫယွၩလၩ့ ထဲၩ့ဆ့လီၫ. ဆၧအဆံၭထုၬထီၩ့လၧဂၪ့ခိၪအဎိၩထုၬ, ဆၧလၧပဒၪ၁့ၪမွဲဂ့ၩ, ပဒၪလ၁့ၪဘၪမွဲဂ့ၩ လၧအ၀့ၫ၁ံၪအဆၧဎံၫဆၧလၩအဖၧၩ့ စံၭထၪ့အၪ့အူၭထဲၩ့ယွၩ အဆၧအဲၪနီၪလီၫ.” The Great Controversy, p. 678.