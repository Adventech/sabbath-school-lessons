---
title:  ဆၧနဲၩဒဲဆၧအီၪဖျဲၪအ၁ၫ့
date:   26/11/2024
---

`ဖီ ယီဟၫ့ ၁း၁၂, ၁၃. ဆၧထုၭဖျီၪၦကဲၪထၪ့ဎရံၬဖိၪလဂၩ လဆၫ့ ဘၪလဆၫ့အဆၧမၩအ၁ၭထီးယီၩ မွဲဆၧနီၪလဲၪ.`

စယီဟၫ့စံၭ၀့ၫပဘၪနဲၩယ့ၫရှူၬ, ဒဲပမိန့ဘၪဆၧမၧၫ့အဆိၩအကၠၪလၧ အ၀့ၫအမံၩ့အဖၧၩ့နီၪလီၫ (ယီဟၫ့ ၂၀း၃၁). လၧ ယီဟၫ့ ၁း၁၂, ၁၃ အဖၧၩ့နီၪ, ဆၧမၩအ၁ၭအီၪ၀့ၫနံၫဆၫ့လီၫ. လၧၫ့နီၪ, ပဒိၭန့ဘၪယ့ၫရှူၬ, မွဲလၧပနဲၩအ၀့ၫနီၪ လီၫ. နံၫနီၪ, အ၀့ၫဖ့ၪလၫ့ပၧၩဆၧအစီၩ့အမၩ့လၧပမိကဲၪထၪ့ယွၩအဖိၪလဖၪ, ထုၭဖျီၪ၀့ၫလၧအဆၧၫ့ဖိၪ ၁၃ အဖၧၩ့နီၪလီၫ. မွဲလၧဆၧအနီၪတၭ, မွဲၦၡၩလဂၩ ဂဲၫကဲၪထၪ့ၦဎရံၬဖိၪလဂၩ လၧဆၧဆံၫ့ဆၧဎံၪနီၪလီၫ. ပမိဘၪအီၪမၧၫ့ဂဲၩ၀ၭလၧ ပဆၧနဲၩအဖၧၩ့, ထိးဆၧၫ့ဒိၭန့အ၀့ၫ, ၀ဲထၪ့ပ၁ၭလၧဆၧဖၩ့အဂး, ဒဲအ၀့ၫဒၪမိမၩ ဂ့ၩမၩဘၪထဲၩ့ပ၁ုၪ့ပ၁ၭနီၪလီၫ.

မွဲတၡါ, ဆၧဆူဆၧနဲၩ မွဲကဆါယွၩအဆၧဖ့ၪလၫ့လမံၩ့ အီၪဂဲၫလၧဆၧ နါဂၧၫ့ဘၪအလူအထၫနီၪလီၫ (ရိမၫ ၁၀း၁၇). “ဘဲၫ၁ိၭပမိန့ဘၪဆၧအီၪဂုး အီၪခၧၫ့အမွဲအတီၩလၧဆၧနဲၩဎရံၬအဖၧၩ့နီၪ, ပကဘၪ၁့ၪယၫအ၀့ၫ ဘဲၫအမွဲ ၦလၧအအီၪမၧၫ့၀့ၫလၧအဆၧချဲၩ့အဖၧၩ့အ၁ိၭနီၪလီၫ.” Ellen G. White, Fundamentals of Christian Education, p. 433. “၁ၭမုနီၪဖ့ၪလၫ့ဆၧဖၩ့ လၧၦၡၩအဆၧနၪ၁့ၪဆၧအဖၧၩ့, ဒုၭကဲၪထၪ့၀့ၫဆၧဆူဆၧနဲၩကဆါယွၩနီၪလီၫ.” Ellen G. White Comments, The Seventh-day Adventist Bible Commentary, vol. 7, p. 940.

ၦလၧအနဲၩ၀့ၫဒဲထိးဆၧၫ့ယွၩအဖိၪခွၫမွဲမစဲအၫနီၪ မိန့ဘၪဆၧမၧၫ့အဆိၩ အကၠၪလီၫ. စယီဟၫ့ဆ့ဖ့ၪဂဲးဖ့ၪဘၭဆၧ လၧဆၧထိးဆၧၫ့နဲၩန့ဆၧအလူအထၫ လၧယ့ၫရှူၬစံၭ၀့ၫနီၪလီၫ (ယီဟၫ့ ၅း၂၄, ၃၈, ၄၇). အနီၪမွဲ၁ၭမုဆံၫ့ဎံၪ အဆၧမၩလၧအမိ၁ိၫ့ပၧၩလၧဆၧနၪ၁့ၪလၩ့ထံးဆၧအဂးလီၫ (ယီဟၫ့ ၁၆း၇, ၈; ထိၪဎီၩ့လၧ ရိမၫ ၈း၁၆).

`ဖီ ရိမၫ ၈း၁၆. ဆၧဒၪန့ဆၧထိးထဲၩ့တၩ့ထဲၩ့လၧယ့ၫရှူၬအဖၧၩ့ထီး ယီၩအ၁နိၫနီၪ မွဲဆၧနီၪလဲၪ.`

ဆၧနဲၩ, လၧအဘၪဆဲၫ့လၧလံၬဆံၫ့ဎံၪ, အီၪဒိၭနဲၩ့အ၁ၭလၧ ၁ၭမုဆံၫ့ဎံၪ မၩဆၧလၧပ၁ၭဖၧၩ့နီၪ, မွဲပဆၧဆူဆၧနဲၩအလိး၀ံ (foundation) လီၫ. “ဆၧဆူဆၧနဲၩနီၪ မွဲ၀့ၫဒၪ . . . ဆၧဆိၪဂ့ၩအဒိၪအမု - မ့ၬ၁-လၧအဒၪဆၧ, နါလၧ အဂၧၫ့ဆၧနီၪလီၫ.” Ellen G. White, In Heavenly Places, p. 104. ၦလၧအနဲၩဒၪၦၡၩအကၧၩ့ဒိၪထုၬ (humanistic) လဖၪနီၪ, အၪ့ဎၬဆၧဆူဆၧနဲၩလၧအဘၪအီၪ၀့ၫဒၪလၧနိၪထိၪအဆၧနဲၪ့လဖၪ (criteria), အ့ၪလၧၫ့ဎွ့ၩမၬ ဘၪနဲၩ၀့ၫနီၪလီၫ. အ့ၪမွဲဆၧနဲၩလၧလံၬဆံၫ့ဎံၪအဖျီၩ့လခီၫနီၪ, အၪ့ဎၬန့ဆၧနဲၩနီၪ မွဲဆၧအခၪ့ထံၭခၪ့ဎၧၩ့, မွဲဆၧဖ့ၪလၫ့လမံၩ့လၧကဆါယွၩအအီၪနီၪလီၫ (အ့ဖစၧၭ ၂း၈; ၁ကီရံၫ့ ၁း၁၇-၂၄; ၁ကီရံၫ့ ၂း၁-၆). ပဒုၭအီၪထၪ့ဂု (စၭထၪ့) လၧဆၧဆူဆၧနဲၩအလိး၀ံ, ထီးနီၪလဖၧၫ့ ပဒိၪထၪအၪထၪ့လၧဆၧ၁့ၪယၫနၪ၁့ၪဒဲဆၧအခိးအတၩနီၪလီၫ.

အ့ၪၦလဂၩဂၩအၪ့စၪ့နၧၩ လၧနဆၧဆူဆၧနဲၩအခၪ့ထံၭခၪ့ဎၧၩ့နီၪ, နမိစံၭဆၧၫ့ထဲၩ့ဘဲၫ၁့ၪလဲၪ.