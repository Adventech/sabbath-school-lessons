---
title:  မၩလိၪအၪထၪ့အဂး
date:   29/11/2024
---

Ellen G. White, "God With Us," pp. 19-26; "Controversy," pp. 601-609, in The Desire of Ages.

“လၧအီၪက့ၪလၩ့အ၁ၭလၧ ၦၡၩဆၨၩအလးနီၪ, ကဆါဎရံၬနဲၪဖျီၪထၪ့ အတခ့ၭဖ၀ၭလၩ့ဆၫ့လိၬ၁ၭလၧ မုၪခီၩလဲးနီၪလီၫ. လါနၫ့အ၀့ၫဂဲၫလၩ့လၧဆၧ ဆၪ့လၩ့၁ၭအဖၧၩ့နီၪလီၫ. ‘တၭဆၧဒၪဘၪအ၀့ၫဘဲၫၦၡၩအ၁ိၭနီၪ, မွဲအဆၪ့လၩ့ အ၁ၭဒဲခိၭနၪဆၧထီးအထိး၁ံၫအ၁ၭလကၭလၧၩ့ ထီးအထိး၁ံၫအ၁ၭလၧထုၪ့စူၪယၫအလီၩ့ဒၪလ့ၬနီၪလီၫ’ ဖလံဖံၫ ၂း၈. ဘဲၫၦလုဆၧအခိၪအီၪက့ၪထးခွံၬ အဆဲၫ့ဖၭထီၫလၧအဒုၭဖျီၪလးလၩအလၩ့ဆၫ့လၩ့မဲၩနီၪ ဒဲမၩန့ထၪ့ဒၪဆဲၫ့အဘွၩ လၧၦလုဆၧဖိၪ၁ံၪကီၩ့၁ိၭ၀့ၫနီၪ, ကဆါဎရံၬမၩန့ဒၪအခ့ၫအၡၩလဂၩအခံးအဂၩ့, ဒဲလုထၪ့အ၁ၭ, အနၫ့ဆါဒၪ၀့ၫဘဲၫဆၧလုဆၧဖိၪနီၪလီၫ. ‘တၭအဘၪဆၧဆ့ၭဖိး ၀့ၫလၧပဆၧမၪအကၠီၩ့တၭ, ဘၪဆၧမၩလၩ့ဘျ့ၭ၀့ၫလၧပဆၧဒဲၩဘၭအကၠီၩ့လီၫ. ဆၧအၪ့၁ီၪ့ဘၪဆဲၫ့လၧပဆၧဘၪလိၬအိၭလိၬနီၪ အီၪ၀့ၫလၧအလီၩ့...’ အဲၫစ့ယၫ ၅၃း၅.

“ကဆါဎရံၬဘၪထိးၦၡၩမၩအ၀့ၫ လၧကဘၪအီၪအလး (ဆၧအကြၨၭလၧ အဘၪပၧၩအလး) နီၪ, မွဲဘဲၫ၁ိၭပကကြၨၭကဘၪလၧၦမိဘၪမၩဘၪအ၀့ၫအလး နီၪလီၫ. အ၀့ၫဘၪဆၧစ့ၩရၫ့စၪလၧ ပဆၧဒဲၩဘၭအဂး, အ၀့ၫမိဒုၭထိးဘၪပၧၩ အ့ၬ, ဘဲၫ၁ိၭပမိကြၨၭဘၪလၧအ၀့ၫအဆၧတီၩဆၧလီၩ့လၧအလကြၨၭလဘၪဘၪ လၧပၧၩနီၪလီၫ. အ၀့ၫဘၪထိးဆၧ၁ံၫလၧပကဘၪထိး (ပမိဘၪထိး) နီၪ, ဘဲၫ၁ိၭ ပမိဒိၭန့ဘၪဆၧမၧၫ့လၧအ၀့ၫအဆၧနီၪလီၫ. ‘ပဘျၪထဲၩ့လၧအ၀့ၫဒၪဘၪထး အဖၧၩ့လးအကၠီၩ့နီၪလီၫ.’” Ellen G. White, The Desire of Ages, p. 25.