---
title:  ဆၧမၧၫ့အခၪ့ထံၭခၪ့ဎၧၩ့
date:   23/11/2024
---

### ဖီလနွ့ၫယီၩအဂးဆၧမၩလိၪ
ယီဟၫ့ ၁း၄; ယီဟၫ့ ၁၀း၁၀; ယီဟၫ့ ၁း၁၂, ၁၃; ယီဟၫ့ ၆း၆၁-၆၈; ၄မိစ့ၭ ၁၃း၂၃-၃၃; မၭ၁ုၫ ၄း၁-၄.

> <p>၁နိၫထီၫ့</p>
> “ယ၀့ၫဒၪယီၩ ယမွဲဖၧၩ့၁ၭ, ဒဲဆၧမွဲဆၧတီၩ, ဒဲဆၧမၧၫ့လီၫ. အ့ၪလမွဲဘၪလၧယၧၩယီၩ ၦထီၩ့လၧဖါအအီၪနးဂၩအ့ၬ” (ယီဟၫ့ ၁၄း၆).

လၧလံၬယီဟၫ့ယီၩအဖၧၩ့, ထီးမွဲၦအၪ့စၪ့ယ့ၫရှူၬမွဲမပၫလဲၪနီၪ, အ၀့ၫစံၭ ဆၧၫ့ထဲၩ့၀့ၫဒၪလၧ ယွၩအဆၧရွံန့နဲၪ့ထၬဆၧအချိၬ (designation of deity) နီၪလီၫ. ဆၧချဲၩ့ “ယမွဲ” (I AM) နီၪ မွဲဆၧချဲၩ့ဒိၭနဲၩ့ထဲၩ့အနၫ့ဆါဒၪ၀့ၫအ၁ၭ, လၧအဖျီၪထၪ့၀့ၫလၧစမိစ့ၭအမ့ၬယၫလၧ၁ံၪ့ဆၧၡိၬလ၀ၩ့လၧမ့ၪခဲၩအဖၧၩ့နီၪ, စံၭ၀့ၫ, “ယမွဲဆၧအီၪ” နီၪလီၫ (၂မိစ့ၭ ၃း၁၄). မွဲကဆါယွၩလဂၩဎးနီၪ, “ယမွဲ” "I AM " နီၪ, လၧအ “ကဲၪထၪ့လၧဆၧယၪတၭ, အီၪလၧပကျၩယီၩ, ပဒၪဘၪ အလၩအဖၩ့, ဘဲၫဖါအဖိၪခွၫလဂၩဎးအလၩအဖၩ့အ၁ိၭ, လၧၫ့ဎွ့ၩ၀့ၫလၧဆၧအခိး အတၩဒဲဆၧမွဲဆၧတီၩလီၫ” (ယီဟၫ့ ၁း၁၄).

ဆၧဂဲးမိၡါ “ယမွဲ” "I AM " ယီၩ အီၪဆဲၩဘုၭအ၁ၭလၧလံၬယီဟၫ့ထၧၫ့ ဘံၪ့ယၫအဖၧၩ့လီၫ. ၁နိၫထီၫ့လနွ့ၫယီၩ ဖ့ၪနဲၪထဲၩ့ဆၧဂဲးမိၡါ, စံၭ၀့ၫ, “ယ၀့ၫဒၪ ယီၩ ယမွဲဖၧၩ့၁ၭ, ဆၧမွဲဆၧတီၩ, ဒဲဆၧမၧၫ့လီၫ” (ယီ ၁၄း၆). ၦလၧ “ယမွဲ” (I AM) နီၪ မွဲဂၪ့ခိၪအဆၧဖၩ့, မွဲကိၪမၧၫ့, မွဲ၁ိၪဖီၩ့အတရၫ့, မွဲၦယူၭ၁ိၪလၧအဂ့ၩ လဂၩ, ဒဲမွဲစဘံၭအမုလၩ့ထံးနီၪလီၫ.

အယီၩမွဲယွၩအဆၧနဲၪဖျီၪအ့ၪပၧၩလၧလံၬယီဟၫ့အဖၧၩ့လီၫ. ပမိမၩလိၪ နၪ၁့ၪအၪထၪ့ဆ့ဆၧလၧ၀ဲၫ့ဒိၭချိၫ့အ၁ၭလဖၪ, မွဲအဒၪဘၪဆၧထိး၁ၭဂ့ၩဂ့ၩဘၪဘၪလါနၫ့ဂ့ၩ လထိးဆၧၫ့ဘၪယ့ၫရှူၬမွဲမစဲအၫဘၪနီၪလီၫ. ပမိအၪ့ဎၬဆၧနီၪ လၧအဂဲးအဖးနံၫမံၩ့ၪ လၧဆၧဂၭဎ့ၭဆၧဆီၫ့မီၪ့ဘၪမၪဘဲၫနီၪအ၁ိၭမိန့အဂး, ဒဲပမိမၩဆၧၩ့ဘၪၦလၧအအီၪလၧဆၧလၩ့အၪ့ယိၪလၧဆၧဆီၫ့မီၪ့ဘၪမၪဘဲၫနီၪ အ၁ိၭလဖၪ မိန့ဘဲၫ၁့ၪလဲၪအဂးဆ့နီၪလီၫ.