---
title:  ယမွဲဆၧမွဲဆၧတီၩ
date:   04/12/2024
---

`ဖီထဲၩ့ ယီဟၫ့ ၁း၁၄, ၁၇; ယီဟၫ့ ၈း၃၂; ယီဟၫ့ ၁၄း၆; ယီဟၫ့ ၁၅း၂၆. ဆၧမွဲဆၧတီၩဒဲယ့ၫရှူၬအဆၧဆုးဘူၭအ၁ၭအဂဲး စယီဟၫ့ ကွ့ၭဖျီၪထၪ့ဘဲၫ၁့ၪလဲၪ.`

ဆၧမွဲဆၧတီၩယီၩ ဆုးဘူၭအ၁ၭလၧယ့ၫရှူၬ, ဖါကဆါ, ဒဲ၁ၭမုဆံၫ့ဎံၪအဂဲးနီၪ ပဒၪဘၪလၧစယီဟၫ့အလံၬဆၧ၁ၭထိၬပရၧၫ့ဖၧၩ့အဘျၩ့အဘျၩ့နီၪလီၫ. ဆၧမွဲဆၧတီၩယီၩ ဆုးဘူၭအ၁ၭလၧယ့ၫရှူၬ (ဆၧအလူ) ူသါသျ, ဆၧဖၩ့ယီၩ လမီၪ့ဎီၩ့ဘၪဆၧခံၭ (ယီဟၫ့ ၁း၁-၁၄; ယီဟၫ့ ၃း၁၉-၂၁) ပဒၪဘၪနီၪလီၫ. ဘဲၫနီၪအ၁ိၭ ဆၧလတီၩလလီၩ့ဘၪဆုးဘူၭအ၁ၭလၧဆၧအၧၩ့ (ဆၧနါ) ဒဲဆၧဒဲၩဘၭနီၪလီၫ (ယီဟၫ့ ၈း၄၄-၄၆). ဆၧမွဲဆၧတီၩ လၧစယီဟၫ့အလံၬဖၧၫ့ယီၩ မွဲဒၪဆၧဂဲးဆၧဖးဒဲဆၧဒုၭ၁့ၪယၫထဲၩ့ပၧၩဆၧလမွဲဘၪ ဘၪဆဲၫ့ထဲၩ့လၧဆၧအီၪမၧၫ့အ၁နိၫ့ မွဲ၀့ၫဒၪဆၧလူတီၩဒဲလၧယွၩလၧအ၀့ၫအဆၧဘၪအ၁ၭနီၪလီၫ.

“ၦလၧအဲၪဒိၭအီၪဘူၭထဲၩ့လၧယွၩ, အဲၪဒိၭ၀့ၫဘဲၫယွၩကအီၪလၧအ၀့ၫ၁ံၪ အ၁ိၭအီၪ၀့ၫဒၪအၪမၬလီၫ. ဆၧကိၪ့ဘၪကိၪ့၁့ၪ, ဆၧကိၪ့ဆၧတဲၩ့, လံၬလဲဂ့ၩ အီၪအၪမါလါနၫ့ဂ့ၩ ဒုၭမံၫ့၁ုၧၫ့မံၫ့၁ၭထဲၩ့ပ၁ၭလန့ဘၪနီၪလီၫ. ၦၡၩအဆၧအၪ့ဎၬ ဆၧဒဲအဆၧတဲၩ့ဆၧလဖၪယီၩ အရ့ၩဒိၪနးမံၩ့အ့ၬ. ဒုၭဂၧၫ့ထၪ့ထဲၩ့ယွၩအလူအထၫ နီၪဆံၭ. ၦလၧနါဂၧၫ့ထဲၩ့ဘၪဒၪ ဆၧအလုၫအလါ, ၦၡၩအဆၧကိၪ့ဆၧတဲၩ့လဖၪ မွဲအနါဂၧၫ့ထဲၩ့ဘၪယွၩအလူအထၫလၧအမၩဂ့ၩထၪ့၁ၫ့ထၪ့ထဲၩ့ၦၡၩအ၁ၭလၧ ဆၧလၩ့ဆိၩလၩ့ကၠၪအဆၧၫ့အထီအဂးနီၪဆံၭ.” Ellen G. White, Christ's Object Lessons, p. 40.

ဆီၫ့မီၪ့ထဲၩ့ယ့ၫရှူၬမွဲဆၧမွဲဆၧတီၩအဂဲးနီၪဆံၭ. ယ့ၫရှူၬမွဲ၀့ၫဒၪ “ဆၧလူ” ဆၧအလူနီၪ အီၪ၀့ၫလၧယွၩလၧအခၪ့ထံၭအိၩတၭ, ကယဲဆၧအီၪထီးအလူၬ အဆံၫ့ယီၩ ကဲၪထၪ့လၧအစူၪဖၧၩ့နီၪလီၫ (ယီဟၫ့ ၁း၁-၄). အ၀့ၫဒဲဖါကဆါယီၩ မွဲဒၪလဂၩဎး, အီၪထဲၩ့၀့ၫလၧဆၧလၩ့ဆိၩလၩ့ကၠၪ ထီၩ့စိၩလၧဆၧလၩ့ဆိၩလၩ့ကၠၪ, အ၀့ၫအတခ့ၭဖ၀ၭယီၩ မွဲဘဲၫ၁ိၭဖါအကၠီၩ့အ၀့ၫစံၭလၩ့အ၁ၭ “ယမွဲ”. ဆၧကိၪ့ဘၪ ကိၪ့၁့ၪလကၭဒံၭဘၪ ဆၧအထီးအလူၬလၧအအီၪထီးအလူၬယီၩ ဖီၩ့၀့ၫဒၪလၧ အ၀့ၫအစူၪအီၪနးမံၩ့အ့ၬ. “အဂဲးဘဲၫယီၩ ဆၧထီးအလူၬဘၪဆၧမၩကဲၪထၪ့အ၁ၭ လၧအ၀့ၫနီၪ ဆၧလၧမူၭခိၪအဖၧၩ့ဒဲဆၧအီၪလၧဂၪ့ခိၪချိၫ့, ဒဲဆၧလၧပဒၪဘၪ၁့ၪ, ဒဲဆၧလၧပဒၪလ၁့ၪဘၪ, ဆၧအလးဆီၩ့ဆီမွဲဂ့ၩ, ဆၧစ့ၩရၫ့မွဲဂ့ၩ, ဆၧအခိၪမွဲဂ့ၩ, ဆၧအစီၩ့အမၩ့မွဲဂ့ၩ, ကယဲဆၧလမံၩ့လါလါ ဘၪဆၧမၩကဲၪထၪ့၀့ၫလၧအစူၪ ဖၧၩ့တၭ, အီၪ၀့ၫလၧယဂးထီးအလူၬလီၫ. အ၀့ၫဒၪလဂၩ အီၪ၀့ၫလၧဆၧထီး အလူၬလချုၭအီၪထၪ့ဒံၭဘၪတၭ, ဆၧထီးအလူၬအီၪ၀့ၫလၧ အစူၪဖၧၩ့လီၫ” (ကလီစံၫ ၁း၁၆, ၁၇).

ယ့ၫရှူၬယီၩ ဆၧတီၩအခံးအဂၩ့အ့ၬ. အ၀့ၫနီၪဆၧမွဲဆၧတီၩနီၪလီၫ. ဆၧမွဲဆၧတီၩနီၪ မွဲ၀့ၫဆၧဂဲးဆၧဖးဒဲ ဆၧအီၪက့ၪဆီၫ့မီၪ့အ့ၬ. အ၀့ၫနီၪမွဲ၀့ၫဒၪၦၡၩ နီၪလီၫ.

ဆၧမွဲဆၧတီၩ, ယ့ၫရှူၬယီၩ မွဲဘဲၫမုမ့ၬလၧအဒုၭဖၩ့ထၪ့ထဲၩ့ဂၪ့ခိၪချိၫ့နီၪလီၫ (ယီဟၫ့ ၈း၁၂). C. S. Lewis လီၩဖျီၪထၪ့ထဲၩ့ဎရံၬဖိၪ “ယဆူနဲၩ့ထဲၩ့, ဎရံၬဖိၪ အဆၧဘိၪ့ဆၧဘၩဒဲ ဆၧအီၪမၧၫ့မွဲဘဲၫမုမ့ၬအ၁ိၭနီၪလီၫ. ယဒၪဘၪအကၠီၩ့ ယနဲၩ လကၭဒံၭဘၪ ခၫ့ဖျီၫ့လၧမုမ့ၬအကၠီၩ့ ယဒၪဆၧ၁့ၪထီးအလူၬအကၠီၩ့နီၪလီၫ.” “ဆၧယီၩမွဲဆၧဘိၪ့ဆၧဘၩအလံၬ” နီၪလီၫ. (n. p.: Samizdat University Press, 2014), p. 15, originally presented in 1944.

`ယ့ၫရှူၬဆၧမွဲဆၧတီၩယီၩအကၠီၩ့ ၦအၪ့နၩ့ဘဲၩ့ဖၭထဲၩ့ဆၧအီၪလၧပနဲၩ့ပဎီၩ့ လဖၪနီၪလီၫ.`