---
title:  မၩလိၪအၪထၪ့အဂး
date:   06/12/2024
---

ဖီထဲၩ့ Ellen G. White, "The Light of Life," pp. 463-475, လၧ The Desire of Ages; E. Edward Zinke, "The Authority of the Bible and the Certainty of the Second Coming," The Certainty of the Second Coming (Hagerstown, MD: Review and Herald Publishing Association, 2000), pp. 23-36.

ထီးမွဲယ့ၫရှူၬစံၭထဲၩ့ “ယမွဲဂၪ့ခိၪအဆၧဖၩ့” အ၀့ၫအီၪလၧ “ၦလုဆၧဂံၪ့ အဖၧၩ့ မၩထဲၩ့ၦလုထၪ့ဆၧအဆၧမၩနီၪလီၫ. လၧဆၧလးအတိၩ့၁ၭဖၧၩ့နီၪ ပဒၪဘၪဆၧအီၪ၀့ၫဒၪနံၫမံၩ့, မွဲ၀့ၫလၧအမၩဂုးခၧၫ့ထဲၩ့မ့ၪထုၪ့အဂးနီၪလီၫ. လၧဂၪ ဆၧလုဆၧဂီၩ့နီၪတၭ, မ့ၪတၧၩ့လဖၪဘၪဆၧထိၭထၪ့မ့ၪဒဲဒုၭဖၩ့ထၪ့၀့ၫဒၪဘဲၫဒိၩ့ ယရှုစလံၫ့ကဒၪထဲၩ့ဆၧဖၩ့ကန့အဂးနီၪလီၫ. ဆၧယီၩမွဲအဒုၭနၪ့ထၪ့ထဲၩ့ ၦအံၫစရ့လၭဖိၪလၧ အဂဲၫထဲၩ့လၧမံၩ့လၬအကျၩ ယွၩ၁ိၫ့ထဲၩ့အ၀့ၫ၁ံၪလၧမ့ၪတၧၩ့ အကၠီၩ့နီၪလီၫ. ဆၧနီၪမွဲဆ့အဒုၭနဲၪဖျီၪစိၩမစဲအၫကဂဲၫလၩ့အဂဲးဆ့နီၪလီၫ. မုဂၪလၩ့အခံၫ့ထီးမ့ၪထုၪ့လဖၪနီၪ ဘၪဆၧထိၭထၪ့မ့ၪနီၪတၭ, ဆၧလးနီၪလၧၫ့ ဎွ့ၩ၀့ၫလၧဆၧ၁ုၪ့ဎွံၫ၁ၭယီၫနီၪလီၫ.”

“ဆၧထိၭထၪ့မ့ၪလၧ ယရှုစလံၫ့အဖၧၩ့ယီၩ မွဲၦၡၩလဖၪဒုၭဖျီၪထၪ့အ၀့ၫ၁ံၪ အဆၧယိလါလၧ မစဲအၫကဂဲၫလၩ့ဒဲဒုၭဖၩ့ထၪ့အစီၩ့အမၩ့လၧၦအံၫစရ့လၭဖိၪ အဂးနီၪလီၫ. လါနၫ့ဂ့ၩ လၧယ့ၫရှူၬအဂးယီၩ အခီၫပယီၫအီၪ၀့ၫဒၪအၪနဲၪအနီၪ ဒံၭလီၫ. ဘဲၫမ့ၪတၧၩ့ယီၩဖ့ၪလၫ့ဆၧဖၩ့လၧအ၀့ၫ၁ံၪအ၁ိၭ, ဎရံၬမွဲ၁ၭမုဆံၫ့ဎံၪ အဆၧဖၩ့အခၪ့ထံၭယီၩ ဖ့ၪလၫ့ထဲၩ့ဆၧဖၩ့လၧဂၪ့ခိၪဆၧဒဲၩဘၭဖိၪလဖၪ ကိၭဂၩဒ့ၭ အဂးနီၪလီၫ. ဆၧအဒီၩ့ယီၩ လၧလၧၫ့ဎွ့ၩဘၪလါနၫ့ဂ့ၩ ယ့ၫရှူၬအဆၧဖၩ့လၧ မူၭခိၪထၭယီၩနီၪ မွဲ၀့ၫဒၪဆၧဒုၭဖျီၪထၪ့အ၀့ၫအစီၩ့အမၩ့ဒဲ အဆၧမၩဂ့ၩလဖၪနီၪလီၫ.”

“လၧဂီၩခီၫမုဂဲၫထၪ့လၧခိၪလီၩ့အလဲအိၫ့, အ၀့ၫအဆၧဖၩ့ယံဖၩ့ယဲလဖၪ ဆ့ၭလၩ့စိၩနီးအဖၫ့ခိၪတၭ ဒုၭဖၩ့ထၪ့ထဲၩ့ဆၧလုဂံၪ့အထီၫ့၁ံၪလဖၪ လၧအီၪလၧ ဆၧလုဂံၪ့အဒီၪ့လဖၪအလီၩ့နီၪလီၫ. ဒဲယ့ၫရှူၬနဲၪစိၩဆၧဖၩ့အနီၪဂီၩ့ စံၭထဲၩ့အထံၩ အဖျဲ၁ံၪ ‘ယမွဲဂၪ့ခိၪအဆၧဖၩ့’ နီၪလီၫ.” Ellen G. White, The Desire of Ages, pp. 463, 464.