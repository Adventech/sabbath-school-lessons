---
title:  ယကဂဲၫထဲၩ့နးဖၧၫ့ဒိၭတၡါၡါလီၫ
date:   02/12/2024
---

`ဖီထဲၩ့ ယီဟၫ့ ၁၄း၁-၃. ယ့ၫရှူၬစံၭထဲၩ့ဆၧချဲၩ့ဘၪဆဲၫ့လၧဆၧဂဲး နီၪလဖၪလဲၪ.`

လၧ ယီဟၫ့ ၁၃ အဖၧၩ့အထုၬနီၪ ယ့ၫရှူၬစံၭ၀့ၫဒၪ အ၀့ၫကလ့ၩထဲၩ့လၧ ဆၧလးအယဲၩ့နီၪလီၫ (ယီဟၫ့ ၁၃း၃၃). စပံတၧၫအၪ့စၪ့ထဲၩ့အ၀့ၫကလ့ၩခလဲၪ (ယီဟၫ့ ၁၃း၃၆), ဒဲအထံၩအဖျဲ၁ံၪလဖၪ ယ့ၫရှူၬအဆၧချဲၩ့ဘၪဆဲၫ့လၧအ၀့ၫ အဆၧထိး၁ံၫအ၁ၭ, အဆၧဂဲထုၪ့မၧၫ့ထၪ့ဒဲကထဲၩ့ထၪ့ထဲၩ့လၧမူၭခိၪအဂဲးနီၪ အ၀့ၫ၁ံၪနၪ၁့ၪ၀့ၫဒၪအ့ၬ (ယီဟၫ့ ၁၃း၃၇). ဆၧနီၪကၠီၩ့ယ့ၫရှူၬလီၩဆိၫ၀ဲၩ စပံတၧၫ အဆၧမီၪ့ဘံၭအ၀့ၫပဒၪဘၪလၧ (ယီဟၫ့ ၁၃း၃၈) အဖၧၩ့နီၪလီၫ.

ဆၧနီၪကၠီၩ့ ယ့ၫရှူၬစံၭထဲၩ့အ၀့ၫ၁ံၪဘဲၫ၁ိၭ အ၁ုၪ့ခိအ၁ၭဂီၩလအီၪဘၪ အဂးနီၪလီၫ (ယီဟၫ့ ၁၄း၁). လါနၫ့ဂ့ၩအထံၩအဖျဲလဖၪအ၀့ၫ၁ံၪအဆၧ၁့ၪယၫ နၪ၁့ၪထဲၩ့ယ့ၫရှူၬအဆၧချဲၩ့ယီၩ ဘံၪဘူၪစၭဎၬအ၁ၭထီးအလူၬနီၪလီၫ.

လါနၫ့ဂ့ၩဘဲၫအ၀့ၫ၁ံၪအဆၧ၁ုၪ့မဲၪ၁ၭဖျဲၩ့ကဒံၩခွံၬအဂး ယ့ၫရှူၬချဲၩ့ထဲၩ့ဘၪ ဆဲၫ့လၧအဖါကဆါအီၪ၀့ၫအလးနီၪ နီးလဖၪအီၪ၀့ၫဒၪအၪစီၪ့အဂဲးနီၪလီၫ. အ၀့ၫကလ့ၩတဲၩ့၀ဲၩဆၧလး လၧအ၀့ၫ၁ံၪအဂးနီၪလီၫ. ပယိထဲၩ့ယ့ၫရှူၬအဆၧချဲၩ့ ယီၩတၭ ဆၧဂဲးယီၩဖျီးခွံၬယူၭ. ထုၪ့စူၪယၫအဆၧနၭဆၧၡၪ့အလံၩမုလဖုၭ ဒဲထီၩ့စိၩ ၀့ၫလၧအ၀့ၫကဂဲၫလၩ့ထိးထဲၩ့တၩ့ထဲၩ့အထံၩအဖျဲလဖၪအဂဲးနီၪလီၫ. အ၀့ၫ ယိထဲၩ့ဆၧဒဲၩဘၭလအီၪလၧၩ့ဘၪအထီ, ဆၧမုၬလၩ၁ၭဎွံၫကအီၪဂုးခၧၫ့လၩ့ဆိၩ လၩ့ကၠၪအကၠီၩ့နီၪလီၫ (ဒၫ့နအ့လၭ ၇း၂၇).

ယ့ၫရှူၬစံၭ၀့ၫဒၪ, “ယအ့ၪလ့ၩတဲၩ့၀ဲၩန၁ံၪအလးလစီၪ့နီၪ.....ဘဲၫ၁ိၭန၁ံၪ မိအီၪထီးယအီၪအလးနီၪ ယမိဂဲၫထဲၩ့ဒီၭတၭ မၩန့န၁ံၪလၧယအီၪလီၫ” (ယီဟၫ့ ၁၄း၃). ဆၧယီၩမွဲ၀့ၫဒၪဆၧအုၩ့လၩ့ဘၪဆဲၫ့လၧယ့ၫရှူၬကဂဲၫလၩ့ထဲၩ့နံၫဖၧၫ့ လဖၧၫ့အကၠီၩ့နီၪလီၫ.

ပဆူနဲၩထဲၩ့ဆၧအုၩ့လၩ့ယီၩကန့အဂး ဆၧဂဲးခၪ့ထံၭလမံၩ့နီၪ မွဲဆၧနီၪလဲၪ. ၦၡၩအၪဂၩစံၭ၀့ၫဒၪ လံၬဆံၫ့ဎံၪအဆၧလီၩဆိၫအီၪ၀့ၫအကၠီၩ့ ဆၧချဲၩ့ယီၩမွဲ၀့ၫဒၪ အတီၩအလီၩ့လါနၫ့ဂ့ၩ ဆၧဂဲးခၪ့ထံၭလမံၩ့နီၪ မွဲ၀့ၫဒၪ “ယမိဂဲၫထဲၩ့ဒီၭ” ဆၧချဲၩ့ ဘၪဆၧချဲၩ့၀့ၫလၧယ့ၫရှူၬ, မွဲ၀့ၫဒၪအ၀့ၫအဆၧအုၩ့လၩ့အကၠီၩ့ ကလၧၫ့ထၪ့ဎွ့ၩထၪ့ တၡါၡါနီၪလီၫ. အ၀့ၫအဆၧအုၩ့လၩ့ယီၩ လလၧၫ့ထၪ့ဎွ့ၩထၪ့ဒံၭဘၪလါနၫ့ဂ့ၩ လယံၭလမီဘၪကကဲၪထၪ့တၡါလီၫ.

ပဆၧယိလါလၧယ့ၫရှူၬကဂဲၫလၩ့နံၫဖၧၫ့လဖၧၫ့ယီၩ မွဲဒၪလံၬဆံၫ့ဎံၪအဆၧလီၩဆိၫလၧၫ့ထၪ့ဎွ့ၩထၪ့လီၫအ့ၬ. ဆၧအကၧၩ့အဒိၪထုၬနီၪ မွဲဒၪၦလဂၩ လၧအဖ့ၪလၫ့ထဲၩ့ဆၧအုၩ့လၩ့ယီၩနီၪလီၫ. အ၀့ၫအုၩ့လၩ့ထၭ၀့ၫဒၪ ကဂဲၫလၩ့ထဲၩ့ နးဖၧၫ့ဒီၭအကၠီၩ့နီၪတၭ, မွဲဆူနဲၩထဲၩ့ၦလၧအဖ့ၪလၫ့ထဲၩ့ဆၧအုၩ့လၩ့ယီၩအကၠီၩ့နီၪ ပဆၧယိလါယီၩ ကလၧၫ့ထၪ့ဎွ့ၩထၪ့တၡါၡါနီၪလီၫ.

`ထုၪ့စူၪယၫ၁ီၪ့လိၪထဲၩ့ပၧၩလၧ ယ့ၫရှူၬကဂဲၫလၩ့ထဲၩ့နးဖၧၫ့ဒီၭယီၩ မမွဲမတီၩ ဘဲၫ၁့ၪလဲၪအကၠီၩ့နီၪလဲၪ. ဆၧဂဲၫလၩ့နးဖၧၫ့ဒီၭလအီၪဘၪ ယ့ၫရှူၬအဆၧထိး၁ံၫ အ၁ၭယီၩ ကဂ့ၩလၧပဂးဘဲၫ၁့ၪလဲၪ.`