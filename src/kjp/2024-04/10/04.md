---
title:  ယမွဲဖၧၩ့၁ၭ, ယမွဲဆၧမွဲဆၧတီၩ, ဒဲယမွဲဆၧမၧၫ့
date:   03/12/2024
---

`ဖီထဲၩ့ ယီဟၫ့ ၁၄း၅, ၆. စထီမၭအၪ့ဎၬထဲၩ့ဎရံၬအဆၧလ့ၩဆၧ ခီၫခီၫလဲၪနီၪဘဲၫ၁့ၪလဲၪ. ယ့ၫရှူၬစံၭဆၧၫ့ထဲၩ့ဘဲၫ၁့ၪလဲၪ.`

စထီမၭအဆၧအၪ့စၪ့ထဲၩ့ယ့ၫရှူၬယီၩ မွဲအကြၨၭအဘၪဆ့လီၫ. အ့ၪမွဲ နလ၁့ၪယၫဘၪၦလဂၩအလ့ၩခီၫခီၫလဲၪနီၪ နကလီၩ့ဖိၬထွ့ၫၦလဂၩနီၪ မိ၁့ၪဘဲၫ ၁့ၪလဲၪ. ယ့ၫရှူၬစံၭဆၧၫ့ထဲၩ့အ၀့ၫမွဲဖၧၩ့၁ၭအဂဲးနီၪလီၫ. ဖၧၩ့၁ၭအလ့ၩခီၫခီၫလဲၪ လၧဖါကဆါအအီၪနီၪလီၫ. လၧဆၧချဲၩ့လၧယၫ (ယီဟၫ့ ၁း၁-၁၈) အဖၧၩ့ ပဒၪဘၪ “ဆၧအလူ” (Logos) (ယ့ၫရှူၬ) ဒဲဖါကဆါအဆၧဘူၭထံးအဂဲးနီၪ ဂုးဂုးခၧၫ့ခၧၫ့နီၪလီၫ.

ယီဟၫ့ ၁း၁၈ လီၩဖျီၪထၪ့ထဲၩ့ၦလၧအဒုၭဖျီၪထၪ့ဖါယွၩယီၩ မွဲယွၩအတီၩ အလီၩ့ဆ့နီၪလီၫ. “ဒုၭနဲၪဖျီၪထၪ့ယူၭ” ယီၩ လၧဂြံစၧၭအဆၧချဲၩ့ဖၧၩ့ပဒၪဘၪ "exegeomai " အခီၫပယီၫမွဲ ဆၧဒုၭ၁့ၪယၫ, ဒုၭနၪ၁့ၪ, ဒုၭဖျီၪထၪ့, ဆၧအခီၫ ပယီၫနီၪလီၫ. ယ့ၫရှူၬယီၩမွဲၦလၧအအီၪလၧယွၩ, ဒုၭနဲၪဖျီၪထၪ့ဖါကဆါလၧ ဆၧဒဲၩဘၭဂၪ့ခိၪချိၫ့အဖၧၩ့အကၠီၩ့နီၪလီၫ. ဆၧနီၪကၠီၩ့အ၀့ၫကဲၪထၪ့ဖၧၩ့၁ၭ, ဘဲၫၦကထီၩ့လၧဖါကဆါအအီၪနီၪလီၫ. အ၀့ၫလအီၪဘၪလၧၦဆၧကိၪ့ဘၪ ကိၪ့၁့ၪအဖၧၩ့ ဖၧၩ့၁ၭကထုၬထးနီၪလီၫ.

`ဖီထဲၩ့ (ယီဟၫ့ ၁၄း၇-၁၁). ယ့ၫရှူၬဒုၭ၁့ၪယၫထဲၩ့ စဖံလံၭအဆၧ နၪ၁့ၪဘၪမၪဆၧနီၪဘဲၫ၁့ၪလဲၪ.`

စဖံလံၭအၪ့ကံၩ့အၪ့ယၫထဲၩ့ဆၧ ဘဲၫကဒၪဘၪဖါကဆါယွၩအဂးနီၪလီၫ. လါနၫ့ဂ့ၩလၧဆၧဒဲၩဘၭဖိၪကဒၪဘၪယွၩအဂးနီၪ အ့ၪမွဲပယိလၧ (၂မိစ့ၭ ၃၃း၁၇; ၃၄း၉; ယီဟၫ့ ၁း၁၈). ယ့ၫရှူၬစံၭဆၧၫ့ထဲၩ့အ၀့ၫဘၪဆဲၫ့ထဲၩ့လၧဆၧချဲၩ့အၪ့စၪ့ ထဲၩ့ဖါကဆါယွၩအကၠီၩ့နီၪတၭ (ယ့ၫရှူၬဒုၭ၁့ၪယၫထဲၩ့ဆၧ “ၦလၧအဒၪဘၪ အ၀့ၫနီၪ မွဲအဒၪဘၪဖါကဆါယွၩအဂဲးနီၪလီၫ” (ယီဟၫ့ ၁၄း၉). ဆၧနီၪကၠီၩ့ ယ့ၫရှူၬနီၪ မွဲ၀့ၫဒၪဖၧၩ့၁ၭလၧထီၩ့၀့ၫလၧဖါကဆါအီၪအလးနီၪလီၫ. အ၀့ၫ လအီၪဘၪနီၪ နဖၧၩ့၁ၭလၩ့မါခွံၬ၀့ၫဒဲ လထံၫကျၩလၧၩ့ဘၪနီၪလီၫ.

ယ့ၫရှူၬအ၁ၭမၧၫ့ဖၧၩ့ပဒၪဘၪဖၧၩ့၁ၭ, ဆၧမွဲဆၧတီၩဒဲဆၧမၧၫ့အီၪဆုးဘူၭ ထဲၩ့အ၁ၭနီၪလီၫ. ဖၧၩ့၁ၭယီၩဘၪဆၧဒုၭဖျီၪထၪ့၀့ၫဒၪလၧ ယီဟၫ့ ၁း၂၃ အဖၧၩ့ စဘၭတံၫဇၫ့ယီဟၫ့တဲၩ့၀ဲၩထၭဖၧၩ့၁ၭလၧဎရံၬအဂး ဘၪဆၧ၁ိၩ့၀့ၫဒၪလၧ ယီဟၫ့ ၁၄း၆ ဖၧၩ့ယီၩနီၪလီၫ. လါနၫ့ဂ့ၩဆၧမွဲဆၧတီၩဒဲဆၧမၧၫ့ယီၩ မွဲဆၧဂဲးအရ့ၩဒိၪ လၧလံၬဆၧ၁ၭထိၬအပရၧၫ့ဖၧၩ့ယီၩနီၪလီၫ. လၧပူၬတပၠါဒဲပြီပတံၬဆၧမၩလိၪ ဖၧၩ့ပကဒၪထဲၩ့ဘၪဆၧ၁ီၪ့ဆၧ၁ၫ့ဘၪဆဲၫ့လၧ “ဆၧမွဲဆၧတီၩ” အဂဲးနီၪလီၫ.

ပ၁့ၪယၫထဲၩ့ဘၪယ့ၫရှူၬယီၩ မွဲအဒုၭဖျီၪထၪ့ဖါကဆါအကၠီၩ့ ဆၧမံၫ့၁ုၪ့မံၫ့၁ၭ အီၪဘဲၫ၁့ၪလဲၪ.