---
title:  မၩလိၪအၪထၪ့အဂး
date:   11/10/2024
---

ဖီ Ellen G. White, "The Crisis in Galilee," pp. 383-394; "Lazarus, Come Forth," pp. 524-536; and "Priestly Plottings," pp. 537-542, in The Desire of Ages.

“ကဆါဎရံၬအဆၧအီၪမၧၫ့အီၪဂဲၩလၧအဖ့ၪလၫ့ဂၪ့ခိၪယီၩ ၁ၭမၧၫ့လၧ အ၀့ၫအလူအထၫနီၪလီၫ. အ၀့ၫမၩဘျၪထဲၩ့ဆၧဆၫဒဲနၫ့ထၪ့ခွံၬဆၧနၪ၁ံၪနီၪ လၧအ၀့ၫအလူအထၫလီၫ. အလူအထၫနီၪ မၩဂုးဖုးထဲၩ့လံၩဒဲပၪ့လဲၪ, ဒဲမၩမၧၫ့ ထၪ့ထဲၩ့ၦအ၁ံၫနီၪ, ဒဲၦခမျၧး၁ံၪထိးအ၁ၭလၧအလူနီၪအီၪဒဲအစီၩ့အမၩ့နီၪလီၫ. အ၀့ၫချဲၩ့ဆၧလၧယွၩအလူအထၫ, ဘဲၫမီၪ၁ံၪဒဲဆရၫ၁ံၪလၧလံၬလးလံၩ (Old Testament) လဖၪချဲၩ့၀့ၫအ၁ိၭနီၪလီၫ. လံၬဆံၫ့ဎံၪထၧၫ့ဘံၪ့ယၫနီၪ ထုၭဖျီၪထၪ့ကဆါဎရံၬအဂဲး, ဒဲဆၧထိးထဲၩ့တၩ့ထဲၩ့ကဆါနီၪ အဲၪဒိၭမၩဘၪလိၬအထံၩ အဖျဲ၁ံၪအဆၧဆူဆၧနဲၩလၧယွၩအလူအထၫနီၪလီၫ. ထီးမွဲအ၀့ၫအမိၡါအီၪယဲၩ့ လၧအ၀့ၫ၁ံၪလဖၧၫ့နီၪတၭ, အလူအထၫနီၪ မိကဲၪထၪ့ဆၧအစီၩ့အမၩ့အခၪ့ထံၭ ခၪ့ဎၧၩ့နီၪလီၫ. ဘဲၫအ၀့ၫ၁ံၪအကဆါအ၁ိၭ, အ၀့ၫ၁ံၪမိမၧၫ့၀့ၫဒၪလၧ ‘ဆၧချဲၩ့ လၧအဂဲၫထၪ့လၧယွၩအနိၭဖၧၩ့ကိၭထံၪဒ့ၭလီၫ’ မၭ၁ုၫ ၄း၄.

“ဘဲၫပနးခီၫ့မိၡါအီၪမၧၫ့လၧဆၧအၪ့အ၁ိၭ, ပနး၁ၭဆ့မိမၧၫ့၀့ၫဒၪလၧ ကဆါယွၩအလူအထၫနီၪလီၫ. ဒဲ၁ၭကိၭဖျိၪ့ဒ့ၭ (ၦကိၭဂၩဒ့ၭ) နီၪ မိဒိၭန့ဘၪဆၧ မၧၫ့လၧယွၩအလူအထၫနီၪလီၫ. လမွဲဘၪလၧပဘၪဒိၭန့န့ၫဒၪလၧၦဂူၫဂၩ အဆၧထိးအ၁ၭအဖၧၩ့ဘၪ, အ့ၪမွဲပမိဘၪဒိၭန့လၧ ပနၫ့ဆါဒၪပ၀့ၫ ပဆၧအၪ့ဎၬ လံၬဆံၫ့ဎံၪနီၪ လၩ့ထံးလၩ့ဆ့ၭ, အၪ့ကံၩ့၁ၭမုဆံၫ့ဎံၪအဆၧမၩဆၧၩ့, လၧပမိနၪ၁့ၪ အလူအထၫအဂးနီၪလီၫ.” Ellen G. White, The Desire of Ages, p. 390.