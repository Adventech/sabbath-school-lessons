---
title:  ယ့ၫရှူၬဒုၭအၪ့ၦယဲထီၫ့ဂၩ
date:   06/10/2024
---

ဖီ ယီဟၫ့ ၆း၄, ၅, စယီဟၫ့ဖ့ၪနဲၪအဆၧၫ့အထီနီၪ လၧယ့ၫရှူၬဒုၭအၪ့ၦ ၅,၀၀၀ ဂၩလၧဘိၪ့လ့ၩဖၬမိဘၪလၩ့ဘူၭအထီနီၪလီၫ. ဘိၪ့လ့ၩဖၬနီၪ မွဲဆၧအီၪ က့ၪနဲၪနၪ့ထၪ့ထဲၩ့ၦအံၫစရ့လၭဖိၪ၁ံၪအဆၧဖီၩ့ဖျ့ၭလၧခးအံဇံၭနီၪလီၫ. ဘိၪ့လ့ၩ ဖၬအ၁ိၪဖိၪနီၪ မၩန့ထၪ့ၦဖိၪ၀ဲၡါ၁ံၪအဆၧဘၪ၁ံၫ၀့ၫအလးနီၪလီၫ. ဆၧလုထၪ့ ဆၧယီၩ မွဲဆၧနဲၪဒီၩ့ယ့ၫရှူၬအဆၧဘၪ၁ံၫလၧပလးနီၪလီၫ. လၧထုၪ့စူၪယၫ အလီၩ့, ယ့ၫရှူၬထိးခ့ၬဆၧစ့ၩရၫ့လၧပဆၧဒဲၩဘၭအဂးလီၫ. ကဆါဎရံၬ, ပဆၧ လ့ၩဖၬဆၧ, လၧအဘၪထိး၁ံၫအ၁ၭလၧပဂးလီၫ (၁ကီရံၫ့ ၅း၇).

“အ၀့ၫဒၪယိၬထၪ့ဆၧဒဲၩဘၭအဎၫ့လၧ ပဆၧ၁ူၭဆၧမၪအဂး, ဘၪဆၧအီၪ ဘံၭထၬဖါကဆါအမ့ၬ, ထီးအ၀့ၫအ၁ၭဘၪထ့ဖၭ ဒဲအ၁ၭမၧၫ့ဘၪဂၭဂီၩ့ခွံၬ၀့ၫ လကၠၪလီၫ. ဆၧဘၪဖ့ၪလၫ့အ၁ၭထီးအလူၬလဖၪယီၩ မွဲလၧၦဒဲၩဘၭဖိၪ၁ံၪလဖၪ မိန့ဘၪဆၧထိးထဲၩ့တၩ့ထဲၩ့အဂးနီၪလီၫ.” Ellen G. White, The Great Controversy, p. 540.

`ဖီ ယီဟၫ့ ၆း၁-၁၄. ပဒၪဘၪဆၧဘၪဒီၩ့လိၬ၁ၭ မွဲနီၪလဖၪထီးယီၩ လၧယ့ၫရှူၬဒဲစမိစ့ၭအဘိၩ့ဆၧၩ့နီၪလဲၪ. ဆၧနီၪ, မွဲဆၧနီၪလၧယ့ၫရှူၬ မၩအ့ၪဆၧလၧဒုၭနၪ့ထၪ့ထဲၩ့ၦခမျၧး၁ံၪလၧဖံၫဖူၫ၁ံၫလၧအဖီၩ့ခွံၬလဖၪ အဆၧဖီၩ့ဖျ့ၭခၫ့ဖျီၫ့လၧ စမိစ့ၭအဆၧဖံၭဆၧမၩနီၪလဲၪ.`

ဆၧမၩအ၁ၭယီၩအီၪက့ၪယ့ၫရှူၬအဆၧဘၪဒီၩ့လိၬ၁ၭလၧစမိစ့ၭလၧ လံၬ ၂မိစ့ၭအဖၧၩ့နီၪအီၪအၪမၬလီၫ. ဘိၪ့လ့ၩဖၬအထီ (ယီဟၫ့ ၆း၄) နဲၪဒီၩ့ဆၧမၩ ဖီၩ့ဖျ့ၭဖၭဒိၪလၧခးအံဇံၭနီၪလီၫ. ယ့ၫရှူၬလ့ၩထၪ့လၧခိၪလီၩ့ခိၪ (ယီဟၫ့ ၆း၃) ဘဲၫစမိစ့ၭလ့ၩထၪ့လၧခိၪလီၩ့စဲနၫနီၪလီၫ. ယ့ၫရှူၬမၩခွါစဖံလံၭ (ယီဟၫ့ ၆း၅, ၆) ဘဲၫၦအံၫစရ့လၭဖိၪလဖၪ ဘၪဆၧမၩခွါ၀့ၫလၧမံၩ့လၬကျၩဖၧၩ့နီၪလီၫ. ဆၧမၩ အၪ့ထၪ့ကိၪလဖၪ (ယီဟၫ့ ၆း၁၁) နီၪ မၩနၪ့ထၪ့ထဲၩ့ကိၪမၪ့နၫနီၪလီၫ. ဆၧအၪ့ထုၫ့ကီၪ့ထဲၩ့ကိၪအဘျဲၪအဆဲနီၪ (ယီဟၫ့ ၆း၁၂) ဒုၭဂၧၫ့ထဲၩ့ပၧၩလၧ ၦအံၫစရ့လၭဖိၪ၁ံၪအၪ့ထုၫ့ကိၪမၪ့နၫအဂဲးလီၫ. ကိၪအဘျဲၪအဆဲအီၪလၩ့ထး၀့ၫ ဎွ့ၩဒၩ့လဆံၫနံၫဖျိၪ့နီၪအဆၧ၀ံ (number) မီၪ့ဎီၩ့လိၬ၁ၭလၧၦအံၫစရ့လၭဖိၪ အဆၨၩလဆံၫနံၫဆၨၩအဆၧ၀ံနီၪလီၫ (ယီဟၫ့ ၆း၁၃). ဘဲၫၦၡၩခမျၧးစံၭ၀့ၫ ယ့ၫရှူၬနီၪ မွဲမီၪလၧအဂဲၫလၩ့လၧဂၪ့ခိၪယီၩလဂၩအ၁ိၭ (ယီဟၫ့ ၆း၁၄), မွဲဆၧ လဖျဲၩ့ဎး (လၩ့ဎၬ/ဘၪဒီၩ့လိၬ၁ၭ) လၧ “မီၪအလၩ့ဂၬစမိစ့ၭ” လၧဆၧလီၩဆိၫ၀ဲၩ ဆၧလၧ ၅ မိစ့ၭ ၁၈း၁၅ အဖၧၩ့နီၪလီၫ. ဆၧဂဲးထီအလူၬ၁ံၪလဖၪယီၩ ဖ့ၪနဲၪစိၩ ယ့ၫရှူၬနီၪ ဘဲၫစမိစ့ၭအ၁ၫ့လဂၩ - မိဂဲၫလၩ့မၩဖီၩ့ဖျ့ၭအၡၩခမျၧး၁ံၪလဖၪနီၪလီၫ.

မွဲဆၧဘဲၫနီၪအ၁ိၭ, စယီဟၫ့ထုၭဖျီၪထၪ့ယ့ၫရှူၬ လမွဲန့ၫၦမၩဆၧနဲၪ့လၩ့လၭ လဂၩဘၪ, လၧအဆၧကွ့ၭဘၪထွ့ၫလဖၪနီၪ, အခီၫပယီၫလၩ့ဆၫ့နီၪ မိဘၪမွဲလၧ ၦယုဒၫခမျၧးအဂးဆ့နီၪလီၫ. အ၀့ၫဖ့ၪနဲၪဆၧလဖၪနီၪ, လၧဆၧအကၧၩ့ဒိၪထုၬ အဖၧၩ့, လၧကဆါအနၫ့ဆါ ယွၩအလၩအဖၩ့ဖၧၩ့လီၫ.

`ဖီ အဲၫစ့ယၫ ၅၃း၄-၇ ဒဲ ၁ပံတၧၫ ၂း၂၄. ဆၧမွဲဆၧတီၩဖၭဒိၪ မွဲဆၧနီၪလၧလံၬဆံၫ့ဎံၪအဆၧၫ့လဖၪယီၩ ၁ီၪ့လိၪဆၧလၧယ့ၫရှူၬနီၪ မွဲယွၩအ၁ိၪဖိၪနီၪလဲၪ. အ၀့ၫယွၩအလၩအဖၩ့နီၪ ဆဲၩဘုၭလိၬ၁ၭလၧဆၧမွဲဆၧတီၩယီၩဘဲၫ၁့ၪလဲၪ, ဒဲဘၪမွဲနီၪလၧဆၧမွဲဆၧတီၩယီၩမွဲဆၧအကၧၩ့ ဒိၪထုၬလၧ ပ၁့ၪယၫဘၪကိၭအဆၧၫ့အထီဒ့ၭနီၪလဲၪ.`