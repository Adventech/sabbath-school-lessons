### ဆၧအဂဲးမိၡါလဖၪလၧစယီဟၫ့ အဆၧ၁ၭထိၬအပရၧၫ့အဖၧၩ့

ယဆၧၫ့နၩ့အီၪလၧၦၡၩအၪ့ဆၫဆၧအလးလၧ တၫရၫ့ (Tehran), အီၪလၧခးအံရၫ့ (Iran) အဖၧၩ့နီၪလီၫ. ဒၪဘၪပၧၡၫ (Persian) အလူၫလးဒၩ (ဇကာ်ဇဇာ) လဘံၪ့အဖၧၩ့ ၦကွ့ၭနဲၪဖျီၪထၬဆၧအဎံၫအလၩလၧ၁ံၪ့ကျိၭ (သစ်ဇတာ) လၧ ခီၩခီၩအိၩအဂၩ့နီၪလီၫ. အနီၪမွဲဆၧထုၭဖျီၪထဲၩ့န့ဆၧၫအလး ဎံၫလၩလၧ ခးဆွံဇလၫ့ (Switzerland) အဖၧၩ့လီၫ. ထံၫလၩ့ဆူၭ (ဇရတံခွန်) လၧခိၪလီၩ့ခိၪ, ထီၩ့လၩ့လၧထံကမၫလၧအအီၪဒဲအလွ့အၪမံၩ့အဖၧၩ့ လၧအအီၪ၀့ၫလၧ၁ံၪ့ကျိၭအီၪလၧခိၪလီၩ့အလၩ့ဖၩနီၪ, ဒဲလၧမူၭခိၪလးပျၩ့ကွ့ၭထၬဆၧဂၩ့ကံၪကဲၩ့လၧဆၧအုၪ့ဖိၪလဖၪနီၪဆ့လီၫ.

ၦၡၩလနၩ့ထီးနီၪအီၪလၧအဆၧမၩ လၧစုၪ၁ံၪ့ဎံွ- (ဇဆးဆိုး) လၧလူၫလးဒၩအလီၩ့နီၪလီၫ. အ့ၪမွဲၦလဂၩနီၪ အီၪလၧအဆၧ၁့ၪ ဆုးလၩ့အ၁ၭလၧအဆၧမၩဎံၫမၩလၩလူၫလးဒၩနီၪလီၫ. ထံၫကမၫဖျီၪဖၩ့ခ့ၬထဲၩ့မူၭခိၪအလွ့ဎံၫလၩ, ဆၩ့ဖီၫ (snow) ဖိၭဘံၭထၬခိၪလီၩ့အခိၪထိၭနၫ, ၁ံၪ့ကျိၭအလး၁ံၪ့ဆ့ၬနီၪ အီၪလၧၫ့ ဎွ့ၩဂ့ၩထၪ့၁ံၭကျုၩ (ဇရညိÛ) လဖၪနီၪလီၫ. ဆၧလမံၩ့ဒဲလမံၩ့အဆၧဆုးဘုၭ လိၬ၁ၭလၧ လူၫလးဒၩလဘံၪ့အဖၧၩ့နီၪ မၩဎိၭလၩ့ဆၧ၁့ၪဂ့ၩ၁့ၪဘၪတၭ, ထုၭဖျီၪထၪ့ Alps ခိၪလီၩ့ဎံၫလၩအဆၧလၩ့ဘၩ့လၩ့မုနီၪလီၫ.

လခွၫထၧၫယီၩ ပမိအၪ့ဎၬနၪ၁့ၪ ၦစူၪအဆၧ၁့ၪအဂူၫဂၩလမံၩ့လၧအလၩ့ ၁ၭဆုး၀့ၫ အဆၧဎံၫဆၧလၩနီၪလီၫ. ဆၧလမံၩ့မွဲၦၡၩကွ့ၭ၀့ၫလၧစၭခီၫလီၩ့, လၧဆၧဒီၪ့လီၩ့, ဒဲမွဲဆၧဂၩ့လၧၦဒိၪန့၀့ၫလၧ photograph အ၁ိၭနီၪအ့ၬ. မွဲ၀့ၫဒၪ ဆၧထုၭဖျီၪထၪ့၀့ၫလၧယွၩအလူအထၫ, ဘဲၫၦလီၩဖျီၪပျၩ့ထၬ၀့ၫလၧစယီဟၫ့ အဆၧ၁ၭထိၬအပရၧၫ့အဖၧၩ့နီၪလီၫ.

လံၬဖျိၪ့ဒဲဆၧချဲၩ့လဖၪ အီၪဒဲအခီၫပယီၫလၧ အဆၧဘၪထွ့ၫလိၬ၁ၭအဖၧၩ့ နီၪလီၫ. အ့ၪမွဲၦလဂၩဂၩလၧအဲၪဒိၭနၪ၁့ၪလံၬဆံၫ့ဎံၪအဆၧထိစိၩလဖၪနီၪတၭ, အ၀့ၫမိဘၪအၪ့ဎၬဆၧဘၪထွ့ၫလိၬ၁ၭလၧဆၧလၧ အမ့ၬယၫဒဲလၧအလးခဲၫ့ လဖၪဂ့ၩဂ့ၩဘၪဘၪ - လံၬဖျီၩ့, အဖုၫအဆၧၫ့, ဒဲအကုၭလဖၪလၧဆၧပရၧၫ့ အဂဲးမိၡါလၧလံၬဆံၫ့ဎံၪအဖၧၩ့ဒၪ၀့ၫနီၪလီၫ. လၧခဲၫ့ထုၬနီၪ, မွဲလၧလံၬဆံၫ့ဎံၪ ထၧၫ့ဘံၪ့ယၫနီၪ ဘၪဆၧကွ့ၭ၀့ၫလၧ၁ၭမုဆံၫ့ဎံၪတၭ, ဆၧဂဲးဆၧဖးလမံၩ့ဘၪ လမံၩ့နီၪ မိဘၪၦအၪ့ဎၬ၀့ၫလၧအဆၧၫ့ဆုးကျိၭလိၬ၁ၭထၧၫ့မံၩ့ယၫအဖၧၩ့နီၪလီၫ.

လခွၪထၧၫယီၩ့အဆၧထိနီၪ မွဲၦမိနၪ၁့ၪဘၪစယီဟၫ့အဆၧ၁ၭထိၬအပရၧၫ့ နီၪလီၫ. စယီဟၫ့အဆၧ၁ၭထိၬအပရၧၫ့ယီၩ လၩ့ဆၫ့ဂ့ၩနဲၪ့အဂူၫဂၩလၧဆၧ၁ၭ ထိၬအပရၧၫ့လံဘံၪ့အဖၧၩ့နီၪ, အၪဒၪဆၧအီၪက့ၪမိထုၪ့၀့ၫလၧၦနၫ့ဆါဒၪ၀့ၫ အဆၧချဲၩ့ဒုၪ့လိၬ၁ၭလၧယ့ၫရှူၬအ၁ိၭဒဲ ဘဲၫလၧၦၡၩလဂၩဒဲနံၫဂၩအကျၩ (အထီ ဖၧၩ့) အ၁ိၭနီၪ - ဘဲၫလၧစန၁ၫ့နအ့လၭ, လၧစနံၭကဒံမၧၭ, လၧၦမုၪလၧထံၫ ဖၧၩ့အနဲၩ့, လၧၦအဎဲၫ့အ၁ွံၬ၁ံၫလၧဘ၁့ၭစဒၫ, လၧၦအီၪဖျဲၪလၧအမ့ၬဘျီၪလဂၩ, လၧစလၭဇရၧၭဒဲအ၀ဲနး၁ံၪလဖၪ, လၧစပဲလၭ, လၧစပံတၧၫ, ဒဲလၧစထီမၭ၁ံၪ လဖၪအ၁ိၭနီၪလီၫ. ဆၧမၩအ၁ၭအီၪအၪမၬလ့ၬလဖၪယီၩ ဘၪဆၧကွ့ၭဖျီၪ၀့ၫလၧ စယီဟၫ့အဆၧပရၧၫ့ယီၩအဖၧၩ့ဒၪလီၫ.

ယီဟၫ့အဆၧ၁ၭထိၬအပရၧၫ့နီၪ မွဲ၀့ၫယွၩအလူအထၫလၧအ၁ိၫ့လၩ့စိၩ ၀့ၫလၧပအီၪခၫ့ဖျီၫ့လၧအထံၩအဖျဲ၁ံၪနီၪလီၫ. ဘဲၫလၧလံၬဆံၫ့ဎံၪထၧၫ့ဘံၪ့ယၫ အ၁ိၭ, ဆၧ၁ၭထိၬအပရၧၫ့နီၪ ဂဲၫလၧယွၩအဆၧဘၪအ၁ၭ, မွဲလၧၦၡၩအဆၧဘၪ ၁ၭအ့ၬနီၪလီၫ. မွဲလၧစယီဟၫ့အဆၧဘၪ၁ၭအ့ၬ, အ၀့ၫဒၪနီၪမွဲယွၩအစူၪ၀ဲၩလၧ ဘၪဆၧလ့ၩခၫ့ဖျီၫ့၀့ၫ (ဘၪဆၧ၁ိၩ့၀့ၫ) လၧ၁ၭမုဆံၫ့ဎံၪအဆၧထိၪဂုထိၪဂဲၩ ဘၪဒုၭနဲၪယွၩအဆၧထိစိၩလၧအကၧၩ့ဒိၪလဖၪနီၪလီၫၪ အလူအထၫ (logos),

ဆၧဖၩ့, ကိၪ, ထံၫ, ၁ၭမုဆံၫ့ဎံၪ, ဆၧကဲၪဆၧလမံၩ့ဎး, ဆၧနဲၪ့လဖၪ, ဆၧထိး အ၁ၭ, ဒဲဆၧလီၩဖျီၪထၪ့ဆၧလၧယၫခီၫလဖၪနီၪလီၫ.

လၧဆၧအၪ့ဎၬနၪ၁့ၪလံၬဆံၫ့ဎံၪနီၪ အၪဒၪဆၧၦအီၪက့ၪ၁ၭလၩ့ဆၫ့လၧ လံၬဖျိၪ့လဖျိၪ့ (အ့ၪ) လံၬဖျီၩ့ဖၨၪခိၬဖိၪအဖၧၩ့လီၫ. ပယိထံၫယိဆၭဆၧလၧ လံၬဖျိၪ့အခီၫပယီၫလၧဆၧထုၭလီၩဖျီၪထၪ့လံၬဆံၫ့ဎံၪအဖၧၩ့နီၪလီၫ. ပဆီၫ့မီၪ့ လၩ့ထံးလံၬ၁့ၪဒၪ (သဒ္ဒါ/grammar), ထီဘိၩ့ယီၩအဆၧမၩအ၁ၭ, ဖးဖီၩ့အဆၧ ဘၪထွ့ၫ, ဒဲမၩန့ဆၧလၧအလၩ့ဂၬလိၬ၁ၭနီၪ - ဆၧလမံၩ့ဘၪလမံၩ့ ကိၭမံၩ့ဒ့ၭလၧအလးဒၪ၀့ၫနီၪ မွဲအကၧၩ့ဒိၪ၀့ၫဒၪနီၪလီၫ.

လါနၫ့ဂ့ၩ ထီးပအၪ့ဎၬလၩ့ထံးဆၧကိၭမံၩ့ဒ့ၭအထီနီၪ ပလကြၨၭ၁ၭနၪ့ဘၪ ဆၧဂ့ၩဖၭဒိၪဖၭလဲ အဆၧမၩအ၁ၭဘၪဆ့အ့ၬလီၫ. ဘဲၫဆၧမၩအ၁ၭလၧ လူၫလးဒၩ (ဇကာ်ဇဇာ) အဆၧဂၩ့ထုၭဖျီၪထၪ့ Alpine အဆၧဎံၫဆၧလၩနီၪ အ၁ိၭ, စယီဟၫ့အဆၧ၁ၭထိၬအဆၧပရၧၫ့ယီၩ မိ၁ိၫ့ထဲၩ့ပၧၩလၧပကဆါယ့ၫရှူၬ ဎရံၬအဆၧအီၪမၧၫ့အီၪဂဲၩဒဲအဆၧဖံၭဆၧမၩ လၧၦကိၭဂၩမိ၁့ၪယၫဘၪ၀့ၫလၧ ၁ၭမၧၫ့အဆိၩအကၠၪအဂဲးနီၪလီၫ. ဆၧလၩ့ထံးလၩ့ဆ့ၭဖိၪလဖၪအီၪ၀့ၫလၧ အလးလၩဒၪ၀့ၫ (သူ့ကÖနSင့်သူ) လၧအမိနဲၪဖျီၪပျၩ့ဆၧဂၩ့ဖၭဒိၪဖၭလဲနီၪ, မွဲလၧ စယီဟၫ့နဲၪဖျီၪထၪ့ပကဆါဒဲဆၧထိးထဲၩ့တၩ့ထဲၩ့ လၧၦကိၭဂၩအမ့ၬယၫနီၪလီၫ.