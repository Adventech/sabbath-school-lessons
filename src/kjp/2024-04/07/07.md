---
title:  မၩလိၪအၪထၪ့အဂး
date:   15/11/2024
---

ဖီ Ellen G. White, "The Test of Faith," pp. 145-155, in Patriarchs and Prophets; "In Pilate's Judgment Hall," pp. 723-740, in The Desire of Ages.

စထီမၭ “ခွံၬလၩ့အ၁ၭလၧယ့ၫရှူၬအခၪ့ထံၭဒဲစံၭ၀့ၫဒၪ, ‘ယကဆါ, ဒဲယယွၩ မၬကၨ.’”

“ယ့ၫရှူၬထိးဆၧၫ့အ၀့ၫအဆၧချဲၩ့နီၪ, လါနၫ့ဂ့ၩယ့ၫရှူၬအၪ့၁ီၪ့အ၀့ၫ ဎ့ၭဎ့ၭဖိၪ လၧအ၀့ၫလနဲၩဘၪဆၧနီၪလီၫ. ယ့ၫရှူၬစံၭစထီမၭ, ‘မွဲနဒၪဘၪယၧၩ အကၠီၩ့တၭ နနဲၩန၀့ၫ, ၦလၧအလဒၪဘၪ၀့ၫလါနၫ့ဘိၩနဲၩ၀့ၫလဖၪ ဘၪဆိၪဂ့ၩ ၀့ၫဒၪလီၫ.’ အ့ၪမွဲစထီမၭနီၪနဲၩ၀့ၫခီၫလၧ အထံၩအ၁ိၭ၁ံၪလီၩဘၪအနၫ့ဆါ အခၫအိၩယူၭနီၪ ကဘၪန့ကဆါအ၁ၭဖိၭဘိၭလဲၪ. ၦဂၪ့ခိၪဖိၪဘိၩ့နဲၪ့ယီၩလဖၪ မိဘၪကဲၪဘဲၫစထီမၭအ၁ိၭဧၪ, အ့ၪမွဲဘဲၫနီၪတၭ ၦနဲၩဆၧမိအီၪ၀့ၫနးဂၩအ့ၬလီၫ. မွဲၦလၧအဒိၭန့ဘၪယူၭကဆါဎရံၬလဂၩလါလါနီၪ မိဘၪထိးဆၧၫ့ၦဂူၫဂၩလဖၪ အဆၧထိး၁ၭ၁ံၪနီၪလီၫ.

“ၦအၪဂၩလနၩ့ချဲၩ့ဖျ့ၭအ၁ၭ ဒဲစံၭ၀့ၫလၧ အ့ၪမွဲဒိၭန့ဘၪဆၧထိး၁ၭဘဲၫစထီမၭ န့ဘၪ၀့ၫလၧအထံၩအ၁ိၭအအီၪအ၁ိၭနီၪ, အ၀့ၫ၁ံၪမိနဲၩ၀့ၫလီၫ. လါနၫ့အ၀့ၫ၁ံၪ ဒိၭန့ဘၪဆၧထိး၁ၭ အၪနဲၪ့ဒံၭအနီၪဒံၭနီၪ ၁့ၪယၫလၩ့အ၁ၭအ့ၬ. ၦအၪဒၪဆၧ, လၩ့ဂၬစထီမၭ, ခိၭယိလါဒၪဆၧမိမၩအ၁ၭနီၪ ကဲၪထၪ့၀့ၫဆၧ၁ၭဂံၩ့ဂၩ့တၭ, ဒၪန့ဘၪအ၁ၭဆိၫ့န့ဘၪဆၧ၁့ၪအ့ၬလီၫ. လဆၫ့ဘၪလဆၫ့အ၀့ၫ၁ံၪမိကဲၪထၪ့ ၀့ၫလၧဆၧဆူဆၧနဲၩလအီၪဘၪအဖၧၩ့လီၫ. ၦလၧအယိဒၪဆၧလၧဆၧအခံၭ လကဲၩ့ (the dark side) နီၪ, ဒဲအီၪလၧဆၧ၁ူၭ၀ံၪ၁ူၭလၩဆၧ (]မည်တမ်း) ဒဲ ဆၧချဲၩ့ဖျ့ၭဒၪအ၁ၭလဖၪနီၪ, ၁့ၪယၫလၩ့အ၁ၭလၧအမၩဆၧနီၪလဲၪနီၪအ့ၬ. အ၀့ၫ ၁ံၪဎွံၪလၩ့ဆၧ၁ၭဂံၩ့ဂၩ့အချံၫဒဲ ကူၭထဲၩ့ဘၪဒၪဆၧ၁ၭဂံၩ့ဂၩ့အ၁ၪနီၪလီၫ. လၧဆၧ ကြၨၭအီၪလၧဆၧဆူဆၧနဲၩ ဒဲဆၧ၁ုၪ့ဂုး၁ၭခၧၫ့အၪအၪလ့ၬအထီနီၪ, ၦအၪဂၩ လဖၪမိအၪ့ဎၬလၩ့န့ဒၪအ၁ၭလၧ အစီၩ့အမၩ့လအီၪဘၪလၧဆၧမုၫလါဒဲဆၧနဲၩ အဂးဘၪနီၪလီၫ.” Ellen G. White, The Desire of Ages, pp. 807, 808.