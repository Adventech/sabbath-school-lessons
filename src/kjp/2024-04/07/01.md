---
title:  ၦဆူနဲၩ၀့ၫလဖၪဘၪဆိၪဂ့ၩလီၫ
date:   09/11/2024
---

### ဖီလနွ့ၫယီၩအဂးဆၧမၩလိၪ
ယီဟၫ့ ၈း၅၄-၅၈; ၁မိစ့ၭ ၁၂း၃; ရိမၫ ၄း၁-၅; ယီဟၫ့ ၁၂း၁-၈; ယီဟၫ့ ၁၉း၄-၂၂; ယီဟၫ့ ၂၀း၁၉-၃၁; ဒၫ့နအ့လၭ ၂; ဒၫ့နအ့လၭ ၇.

> <p>၁နိၫထီၫ့</p>
> “ယ့ၫရှူၬစံၭအ၀့ၫ, မွဲနဒၪဘၪယၧၩအကၠီၩ့တၭနနဲၩန၀့ၫ, ၦလၧ အလဒၪဘၪ၀့ၫလါနၫ့ဘိၩနဲၩ၀့ၫလဖၪ ဘၪဆိၪဂ့ၩ၀့ၫဒၪလီၫ” (ယီဟၫ့ ၂၀း၂၉).

လၧဆၧ၁ၭထိၬအပရၧၫ့အဖၧၩ့ယီၩ, စယီဟၫ့ဖ့ၪနဲၪၦအလၨအမံၩ့မံၩ့ - နၫ့ဆါဂဲးဖး (background) လဖၪ, ဆၧဆူဆၧနဲၩ၁ံၪ, ဒဲဆၧလ့ၩခၫ့ဖျီၫ့ဘၪဆၧ၁ံၪလဖၪ လမီၪ့ဎီၩ့ဘၪလိၬ၁ၭဘၪလဖၪနီ-- ၦ၁ံၪထီးလူၬနီၪ ထိးအ၁ၭလၧယ့ၫရှူၬ မွဲမပၫလဲၪနီၪလီၫ.

“ယိခွါ, ယွၩအ၁ိၪဖိၪဘီၪ” (ယီဟၫ့ ၁း၃၆). “ပဒၪန့ယူၭမစဲအၫယူၭ” (ယီဟၫ့ ၁း၄၁). “ပဒၪဘၪယူၭၦလၧစမိစ့ၭလၧလံၬမၪလူၬအဖၧၩ့, ဒဲမီၪ၁ံၪကွ့ၭ၀့ၫ လၧအဂဲးလဂၩနီၪယူၭ” (ယီဟၫ့ ၁း၄၅). “ရၭဘံၭဧ့, န၀့ၫဒၪယီၩ နမွဲယွၩအဖိၪခွၫနီၪ, နမွဲအံၫစရ့လၭအစဎွၩလီၫ” (ယီဟၫ့ ၁း၄၉). “အ၀့ၫဒၪယီၩ မွဲဎရံၬနီၪ မွဲအ့ၬဧၪ” (ယီဟၫ့ ၄း၂၉). “ပနါဂၧၫ့ဘၪပ၀့ၫတၭ, ပ၁့ၪယၫလၩ့ထံးလၩ့ဆ့ၭ လၧၦလဂၩယီၩ မွဲၦလၧအထိးတဲၩ့တၩ့ထဲၩ့ၦဂၪ့ခိၪဖိၪဎရံၬနီၪလီၫ” (ယီဟၫ့ ၄း၄၂). “မွဲပမိလ့ၩလၧပလၫအအီၪလဂၩလဲၪ, ဆၧမၧၫ့အဆိၩအကၠၪအဆၧချဲၩ့နီၪ အီၪလၧနၧၩလီၫ” (ယီဟၫ့ ၆း၆၈). “ယနဲၩလီၫ, ကဆါဧ့း ယနဲၩနၧၩလၧ နမွဲၦလၧအဂဲၫလၩ့လၧဂၪ့ခိၪချိၫ့ယီၩ, ယွၩအဖိၪခွၫဎရံၬနီၪလီၫ” (ယီဟၫ့ ၁၁း၂၇). “ဆၧလမံၩ့လၧယမွဲၦမ့ၬဘျီၪတၭ, ဘိၩ့နဲၪ့ယီၩယဒၪထၪ့ထဲၩ့ဆၧနီၪ ယ၁့ၪယၫယ၀့ၫလီၫ” (ယီဟၫ့ ၉း၂၅). “ယိခွါ, န၁ံၪအစဎွၩဘီၪ” (ယီဟၫ့ ၁၉း၁၄). “ယ၀့ၫဒၪယီၩ ယဒၪဘၪအဆၧမၪလၧအလီၩ့နးမံၩ့အ့ၬ” (ယီဟၫ့ ၁၉း၆). “ယကဆါ, ဒဲယယွၩမၬကၨ” (ယီဟၫ့ ၂၀း၂၈).

ၦ၁ံၪလနၩ့နၩ့နီၪ မွဲမပၫလဲၪ, ဘၪမွဲနီၪလၧအ၀့ၫ၁ံၪထိးအ၁ၭလၧယ့ၫရှူၬ အတခ့ၭအဆၧနဲၪ့နီၪလဲၪ.