---
title:  စဖံလံၭဒဲစန၁ၫ့နအ့လၭ
date:   23/10/2024
---

`ဖီ ယီဟၫ့ ၁း၄၃-၄၆. စဖံလံၭထုၭဖျီၪထၪ့၀ဲၩအဆၧဆူဆၧနဲၩအီၪ လၧယ့ၫရှူၬအဖၧၩ့နီၪ မွဲဆၧနီၪလဲၪ.`

စဖံလံၭနီၪ မွဲၦအီၪလၧဘ့ၭ၁စ့ဒၫ (Bethsaida), ဘဲၫစအၫ့]ဒူၫဒဲစပံတၧၫ အ၁ိၭနီၪလီၫ. အ၀့ၫဒၪန့အထံၩ၁ိၭ စန၁ၫ့နအ့လၭတၭ လီၩန့အ့ၪ၀့ၫယ့ၫရှူၬအဂဲး လီၫ. စယီဟၫ့ (ဘၧၩ့ထံၫ) နီၪကိၭယ့ၫရှူၬလၧ “ယွၩအ၁ိၪဖိၪ” လီၫ. စအၫ့]ဒူၫ ၀့ၫဒၪလီၩဘၪစပံတၧၫလၧအ၀့ၫဒၪန့ဘၪ “မစဲအၫ” နီၪလီၫ. လါနၫ့ဂ့ၩ စဖံလံၭ နီၪကိၭယ့ၫရှူၬလၧမွဲၦလဂၩလၧစမိစ့ၭဒဲမီၪလဖၪကွ့ၭ၀့ၫအဂဲး, ဒဲကိၭအမံၩ့လၧ “ၦနၭဇရ့ၭဖိၪယ့ၫရှူၬ” လီၫ. ထီးအ၀့ၫကိၭထၪ့နၭဇရ့ၭအမံၩ့နီၪ အ၀့ၫအထံၩ အ၁ိၭလဂၩ အီၪလၧချဲၩ့ဆၧၫ့လထံၪဎးလီၫ.

စန၁ၫ့နအ့လၭနီၪ ထီးနဲၪ့၀ဲၩဒိၩ့ဖိၪနၭဖရံၭနီၪ လၧအလဂ့ၩဘၪလီၫ. တွၭ၀့ၫ လၩ့ထံး ၦဎွၩလဂၩဂၩနီၪ မိအီၪဂဲၫထၪ့ဘၪလၧဒိၩ့ဖိၪအီၪစဲၪဘဲၫနီၪအ့ၬလီၫ. ဆၧစ့ၩရၫ့ဆိၫ၀ဲၩဆၧနီၪ မၩဘျီၪၦအမ့ၬ၁-လဖၪ လၧဒၪၦၡၩ (ၦဂူၫဂၩ) အဆၧဂ့ၩ/ အဆၧလုဒိၪလန့လၧၩ့ဘၪလီၫ. ဘၪလဘၪစဖံလံၭနီၪ မိ၁့ၪယၫစန၁ၫ့န့အ့လၭ အဆၧအီၪက့ၪ၁ၭလါနၫ့ဂ့ၩ, လမွဲလၧဆၧဂဲးလိၬ၁ၭအဂးဘၪ, အ၀့ၫဖံၭ၁ိၭဆၧလၧ ၦမိဒၪန့ဘၪဆၧမွဲဆၧတီၩလၧၦနီၪအနၫ့ဆါဒၪ၀့ၫအဂးလီၫ. အ၀့ၫလီၩဘၪ အထံၩ၁ိၭနီၪတီၩတီၩ (ဘၪဘၪ), “ဂဲၫယိခွါဘီၪ” နီၪလီၫ. ဒဲဆၧမၩအ၁ၭထီးနီၪ ၦ၀့ၫဒၪနီၪ လ့ၩယိခွါ၀့ၫဒၪဒဲဒၪ၀့ၫဒၪဆ့နီၪလီၫ.

`ဖီ ယီဟၫ့ ၁း၄၇-၅၁. ယ့ၫရှူၬထုၭန့စန၁ၫ့နအ့လၭအ၁ၭ အထုၭဖျီၪအ၀့ၫ မပၫလဲၪနီၪဘဲၫ၁့ၪလဲၪ, ဒဲစန၁ၫ့နအ့လၭ စံၭဆၧၫ့ထဲၩ့၀့ၫဘဲၫ၁့ၪလဲၪ.`

စန၁ၫ့နအ့လၭ လဘၪန့ဘၪအ၁ၭလၧစဖံလံၭအဆၧဖံၭ၁ိၪနီၪ, လါနၫ့ဂ့ၩ, အ၀့ၫဂဲၫထုၪ့ဒဲလ့ၩယိခွါ၀့ၫဒၪလီၫ. အ၀့ၫအ၁ၭအီၪထံၩ၁ိၭလၧစဖံလံၭနီၪ ဂ့ၩဒိၪနဲၪ့ဆီၪ့နဲၪ့ ဆၧအီၪက့ၪ၁ၭစ့ၩရၫ့ဆိၫ၀ဲၩဆၧ (his prejudice) နီၪဒံၭလီၫ. ဒဲအ၀့ၫ အဆၧအီၪမၧၫ့အီၪဂဲၩ အၪ့လဲၩထၪ့ထဲၩ့အ၁ၭလၧအထီဖိၪထီးနီၪလီၫ.

ယ့ၫရှူၬစံၭစန၁ၫ့နအ့လၭလၧဆၧချဲၩ့အမုၬ, ကိၭအ၀့ၫလၧၦအံၫစရ့လၭဖိၪ လၩ့ထံးလၩ့ဆ့ၭ လၧဆၧအၪ့လံၭအၪ့လီၫလအီၪဘၪလၧအဖၧၩ့လဂၩနီၪလီၫ (ယီဟၫ့ ၁း၄၇), ဒဲလမီၪ့ဎီၩ့ဘၪလၧစန၁ၫ့နအ့လၭ ဆီၫ့မီၪ့ယ့ၫရှူၬလၧယၫအိၩ နီၪဘၪ (ယီဟၫ့ ၁း၄၆). စန၁ၫ့နအ့လၭစံၭဆၧၫ့ထဲၩ့ဆၧလၧ ဆၧထီၫမံၫထီၫမၪ အဖၧၩ့ မွဲလၧလဒၪယံၫယါဘၪယ့ၫရှူၬလၧအ၁ၫ့အိၩနီၪဘၪလီၫ.

ယ့ၫရှူၬအဆၧချဲၩ့ဖိၪစံၭ၀့ၫလၧ ဒၪစိၩအ၀့ၫလၧချိၪ့ဒိၩ့အခၪ့ထံၭနီၪ, ထုၭန့ စန၁ၫ့နအ့လၭအ၁ၭနီၪလီၫ. လၧယွၩအဆၧဒၪဖၧၩ့, ယ့ၫရှူၬဒၪစိၩစန၁ၫ့နအ့လၭ အၪ့ကံၩ့ဘၩဆိၪဖၪဆၧ, အၪ့ဎၬဆၧမွဲဆၧတီၩ လၧ၁ံၪ့လထံၭအခၪ့ထံၭထီးနီၪလီၫ (ယိလၧ Ellen G. White, The Desire of Ages, pp. 140, 141). စန၁ၫ့နအ့လၭအုၩ့လၩ့အၪ့အူၭဆၧထီးနီၪ, ဒဲကိၭယ့ၫရှူၬလၧရၭဘံၫ (ဆရၫ), ယွၩအဖိၪခွၫ, ဒဲၦအံၫစရ့လၭအစဎွၩနီၪလီၫ. ထီးနဲၪ့ဆၧနဲၪဖျီၪဆၧအဆံၭဖိၪ (အပ့ၫ) နီၪ ဒုၭကဲၪထၪ့ဆၧဆူဆၧနဲၩအဆၧအုၩ့လၩ့လၧ အဒိၪထုၬဒၪလ့ၬနီၪဆံၭ.