---
title:  မၩလိၪအၪထၪ့အဂး
date:   25/10/2024
---

ဖီ Ellen G. White, "Nicodemus," pp. 167-177, in The Desire of Ages.

စနံၭကဒံမၧၭအၪ့ဎၬလံၬဆံၫ့ဎံၪလၧ ဆၧဆီၫ့မီၪ့အ၁ၫ့လမံၩ့, လမွဲဘၪန့ၫ ဆၧနၪ၁့ၪကၩ့ကၩဎိၭလၩ့ဆၧအဂးဘၪ, မွဲဘဲၫ၁ိၭမိန့ဘၪ၁ၭမၧၫ့၁ၭၡီၩ့အဂးနီၪလီၫ. အ၀့ၫဒၪန့၁ၫ့မူၭခိၪဘၩ့မုးထီးနီၪ ဘဲၫအ၀့ၫဖ့ၪလၫ့အ၁ၭလၧ၁ၭမုဆံၫ့ဎံၪအဆၧ၁ိၫ့ အ၁ိၭထီးနီၪလီၫ...

“ပဒိၭန့ဘၪယွၩအခိးအတၩ ခၫ့ဖျီၫ့လၧဆၧဆူဆၧနဲၩလီၫ. လါနၫ့ဂ့ၩ ဆၧနဲၩနီၪမွဲပဆၧထိးထဲၩ့တၩ့ထဲၩ့ကဆါအ့ၬ, မၩကဲၪထၪ့ဆၧန့နးမံၩ့အ့ၬလီၫ. အနီၪမွဲ ကဆါဎရံၬအစူၪလၧအဖီၪ့ထၬပၧၩ, ဒဲအဆၧမၩဂ့ၩမၩဘၪလဖၪနီၪ, မွဲဆၧဎိၭဒီၪ မၩဂ့ၩထၪ့ထဲၩ့ (အဘၠၩ့ဘျၪထဲၩ့) ဆၧဒဲၩဘၭအဆၧဆၫလီၫ.....ဆၧနီၫ့ယါလၩ့ ထဲၩ့၁ၭနီၪ ဂဲၫလၧကဆါဎရံၬအအီၪ လၧအဘၪဆၧကွဲၪဖျါတီၩတီၩနီၪလီၫ.

“အ့ၪမွဲဘဲၫနီၪတၭ, ပန့ဘၪဆၧထိးထဲၩ့တၩ့ထဲၩ့ဘဲၫ၁့ၪလဲၪ. ‘ဘဲၫစမိစ့ၭ ဘီၩ့ထၪ့ဂူလၧၡါမုနၧၫ့ဖၫအ၁ိၭနီၪ,’ ၦၡၩအဖိၪခွၫယီၩ, မိဘၪဘီၩ့ထၪ့အ၁ၭ ဘဲၫနီၪအ၁ိၭ, ၦလဂၩလါလါအယိထၪ့စိၩ၀့ၫနီၪမိမၧၫ့၀့ၫလီၫ. ‘ယွၩအ၁ိၪဖိၪလၧ အဆိၬန့ခွံၬၦဂၪ့ခိၪဖိၪအဆၧဒဲၩဘၭနီၪ, ယိခွါဆံၭ’ (ယီဟၫ့ ၁း၂၉). ဆၧဖၩ့ ဆ့ၭလၩ့လၧထုၪ့စူၪယၫနီၪ နဲၪဖျီၪယွၩအဆၧအဲၪလီၫ. အဆၧအဲၪနီၪ ကၠူၭန့ (ထုၭန့) ပၧၩလၧအ၀့ၫအအီၪလီၫ. အ့ၪမွဲပခိၭနၪအ၀့ၫကိၭပၧၩနီၪ, အ၀့ၫမိ၁ိၫ့ ပၧၩလၧထုၪ့စူၪယၫအခၪ့ထံၭ လၧဆၧနီၫ့ယါလၩ့ထဲၩ့ဆၧဒဲၩဘၭလဖၪလၧ အဖျၩထၪ့ကဆါလၧထုၪ့စူၪယၫအလီၩ့နီၪလီၫ. ဒဲလၧဆၧနဲၩအဖၧၩ့ ယွၩအ၁ၭမုနီၪ မိဖ့ၪလၫ့၁ၭမၧၫ့အ၁ၫ့နီၪလီၫ. ဆၧဆီၫ့မီၪ့ဒဲဆၧအဲၪဒိၭလဖၪနီၪ မိဂဲၫထီၩ့၀့ၫလၧ ဆၧခိၭနၪဖိၬထွ့ၫအဆၧဘၪ၁ၭအဖၧၩ့နီၪလီၫ. ဆၧအီၪက့ၪ၁ၭဒဲဆၧဆီၫ့မီၪ့ လဖၪနီၪ မိကဲၪထၪ့ထဲၩ့အ၁ၫ့ လၧကဆါအခံးအဂၩ့ဖၧၩ့, မွဲလၧအ၀့ၫမၩဆၧလၧ ပ၁ၭဖၧၩ့နီၪလီၫ. ထီးနီၪယွၩအဆၧမၪလူၬ ဘၪဆၧကွ့ၭထၬ၀့ၫလၧပ၁ၭဖၧၩ့, ဒဲပမိလီၩထဲၩ့ဆၧချဲၩ့ယီၩ, ‘မုၬယ၁ၭလၧယမၩထီးဒၪန၁ၭ, ယယွၩဧ့, တၭနဆၧ၁ီၪ့ ဆၧ၁ၫ့နီၪ အီၪ၀့ၫလၧယ၁ၭခံဖၧၩ့လီၫ’ (အၪ့အူၭ ၄၀း၈).” Ellen G. White, The Desire of Ages, pp. 175, 176.