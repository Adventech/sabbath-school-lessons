---
title:  ဆၧထိးအ၁ၭလဖၪလၧဎရံၬမွဲ၀့ၫဒၪမစဲအၫ
date:   19/10/2024
---

### ဖီလနွ့ၫယီၩအဂးဆၧမၩလိၪ
ယီဟၫ့ ၁း၁၉-၂၃; အဲၫစ့ယၫ ၄၀း၁-၅; ယီဟၫ့ ၁း၂၉-၃၇; ရိမၫ ၅း၆; ယီဟၫ့ ၁း၃၅-၃၉; ယီဟၫ့ ၁း၄၃-၅၁; ယီဟၫ့ ၃း၁-၂၁.

> <p>၁နိၫထီၫ့</p>
> "ယ့ၫရှူၬချဲၩ့ဆၧၫ့ဆၧတၭ, စံၭ၀့ၫဒၪ, ယလီၩဘၪနၧၩတီၩတီၩလီၩ့ လီၩ့ယီၩ, ၦအ့ၪလအီၪဖျဲၪဘၪ၀့ၫနးဖၧၫ့ဒီၭတၭ, မွဲအဒၪဘၪယွၩအဘၩ့ အမုးအ့ၬ” (ယီဟၫ့ ၃း၃).

ယ့ၫရှူၬဖ့ၪလၫ့ၦခမျၧး၁ံၪလၧ ဆၧထိးအ၁ၭအလၧၫ့အဎွ့ၩလၧလံၬဆံၫ့ဎံၪ အဖၧၩ့, လၧဆၧထုၭဖျီၪဆၧလၧအ၀့ၫအဂဲးနီၪ ပဘၪလီၩအလးလအီၪဘၪလီၫ. အနီၪအကျၩ ဆၧဘၪထဲးဎုၬလၧဆၧချဲၩ့လၧ ယီဟၫ့ ၆း၄၇ အဖၧၩ့ဆ့, လၧအစံၭ ၀့ၫ, “ယလီၩဘၪန၁ံၪတီၩတီၩလီၩ့လီၩ့, ၦလၧအနဲၩထဲၩ့ယၧၩလဂၩဂၩနီၪ, အီၪ၀့ၫ လၧဆၧမၧၫ့လၩ့ဆိၩလၩ့ကၠၪလီၫ” နီၪလီၫ.

လါနၫ့အီၪအၪနဲၪ့ဒံၭလီၫ. ဆၧမၩကဲၪထၪ့ထံၫလၧစပံၭထံၫး ဆၧဖ့ၪလၫ့ ဒုၭအၪ့ၦ ၅,၀၀၀ လၧကိၪး ဆၧမၩဘျၪထဲၩ့ၦဒိၪလဂၩအဖိၪခွၫအဆၧဆၫး မၩဂ့ၩထၪ့ထဲၩ့ၦအခၪ့ဂၭဂီၩ့လဂၩလၧ ကမၫဘၭ၁့ၭစဒၫအနဲၩ့း ဆၧဒုၭဒၪဘၪထဲၩ့ ၦမ့ၬဘျီၪခီၫလၧအအီၪဖျဲၪ၀့ၫလဂၩး ဆၧဒုၭဂဲထုၪ့မၧၫ့ထၪ့ထဲၩ့စလၭဇရၧၭလၧ ဆၧ၁ံၫနီၪလီၫ. ဆၧကိၭန့ၦဆိၬဆၧ၁ၭထိၬအပရၧၫ့ လၧအဆၧၫ့အထီဆၧမၩ အ၁ၭအီၪအၪမံၩ့လီၫ. ကိၭ၀့ၫၦယုဒၫဖိၪမွဲဂ့ၩ, ၦဆၨၩဂူၫဂၩမွဲဂ့ၩ, ၦကဲၪဒိၪဂ့ၩ, ၦအၡၪ့မွဲဂ့ၩ, ၦအခွၫၦအမုၪ, ၦကိၪ့၁့ၪမွဲဂ့ၩ, လမွဲဘၪဂ့ၩ - ကဆါကိၭ၀့ၫလၧဆၧထိးအ၁ၭယ့ၫရှူၬအဂးနီၪလီၫ.

စယီဟၫ့ဖ့ၪနဲၪ ဆၧထိးအ၁ၭလဖါကဆါယွၩဒၪလ့ၬနီၪလီၫ. ဆၧမၩလိၪ လနွ့ၫယီၩ စၭထၪ့၀့ၫဒၪ လၧစယီဟၫ့ဘၧၩ့လၩ့ဆၧအဆၧထိးအ၁ၭလီၫ. ဆၧထိး အ၁ၭအဂူၫဂၩဖိၬထွ့ၫ၀့ၫဒၪဆ့လီၫး စအၫ့]ဒူၫဒဲစစဲမၧၫ့ပံတၧၫ, စဖံလံၭ စန၁ၫ့နအ့လၭ, ဒဲၦလဂၩလၧဘၪလဆီၫ့မီၪ့ဆီၫ့မၬဘၪ၀့ၫ, မွဲၦဖၫရစံၫဖိၪ စနံၭကဒံမၧၭဆ့နီၪလီၫ. လါနၫ့ဂ့ၩ ဆၧထိးအ၁ၭအဂူၫဂၩအီၪဒံၭလၧအလးခဲၫ့နီၪ (မွဲအထံၩအဖျဲၩလဂၩအီၪလၧစအၫ့]ဒူၫအ၁ိၭ, လၧ ယီဟၫ့ ၁း၃၅, ၄၀ အဖၧၩ့)- မွဲစယီဟၫ့အနၫ့ဆါဒၪ၀့ၫလီၫ.