---
title:  မၩလိၪအၪထၪ့အဂး
date:   01/11/2024
---

ဖီ Ellen G. White, "At Jacob's Well," pp. 183-195, in The Desire of Ages.	“ထီးအ၀့ၫဒၪန့ဆၧထိးထဲၩ့တၩ့ထဲၩ့ကဆါလထံၪဎးနီၪ, ၦစမ့ရအၫမုၪ လဂၩ ဂဲၫကိၭန့ၦဂူၫဂၩအၪဂၩလၧကဆါအအီၪလီၫ. ဆၧထိး၁ၭနီၪ ကဲၪထၪ့ ၦဆိၬန့ဆၧ၁ၭထိၬအပရၧၫ့ဂ့ၩနဲၪ့ကဆါအထံၩအဖျဲလဖၪဒံၭနီၪလီၫ. အထံၩ အဖျဲ၁ံၪနီၪ ဒၪဆၧအခိးအလၩလၧစမ့ရအၫအလး၀ၩ့ဖၧၩ့နီၪ အီၪနးမံၩ့အ့ၬ. အ၀့ၫ၁ံၪဆီၫ့မီၪ့ဆၧလၧဆၧမၩအဒိၪမုလၧအမ့ၬယၫလခီၫလီၫ. အ၀့ၫ၁ံၪဒၪဆၧ ကူၭဆၧအလးအီၪလၧအ၀့ၫ၁ံၪအနဲၩ့အဎီၩ့နီၪအ့ၬ. လါနၫ့ဂ့ၩ, လၧၦမုၪလဂၩလၧ ၦဆီၫ့မီၪ့ဆံၭ (ပ့ၫ) ၀့ၫနီၪ ကိၭန့ၦလၧဒိၩ့ (၀ံး) ထၧၫ့ဖျိၪ့ယၫလဖၪ လၧယ့ၫရှူၬ အအီၪနီၪလီၫ. အ၀့ၫဆိၬန့ဆၧဖၩ့လထံၪဎးလၧ အ၀့ၫအဒိၩ့ဖိၪ၁ံၪအအီၪလီၫ.

“ၦမုၪယီၩမွဲဆၧဖ့ၪဒီၩ့လၧ ဆၧဆူဆၧနဲၩလၩ့ထံးအဆၧမၩ လၧဎရံၬအဖၧၩ့ နီၪလီၫ. ၦအထံၩအဖျဲအတီၩလဂၩလါလါနီၪ အီၪဖျဲၪထၪ့၀့ၫဒၪ ၦဆိၬယွၩအဘၩ့ အမုးအဆၧ၁ၭထိၬအပရၧၫ့အဂးလီၫ. ၦလၧအအီၩဘၪထံၫမၧၫ့လဂၩလါလါနီၪ ကဲၪထၪ့ထဲၩ့ထံၫမၧၫ့ထၪ့ဖျိၭလၧ၁ၭၡီၩ့အဂးလီၫ. ၦအဒိၭန့ဘၪဆၧနီၪ ကဲၪထၪ့ထဲၩ့ ၦအဖ့ၪလၫ့ဆၧလဂၩလီၫ. ဎရံၬအခိးအတၩလၧ၁ၭၡီၩ့အဖၧၩ့နီၪ မၩအ၁ၭဘဲၫထံၫ ထၪ့ဖျိၭလၧမ့ၭပျၩ့ဖၧၩ့နီၪ, ဒုၭအီၩဎွ့ၩၦအ၁ၭ၀ံထံၫ လၧအမိထီၩ့ထီလၧဆၧဂၭဂီၩ့ အဖၧၩ့လဖၪနီၪလီၫ.” Ellen G. White, The Desire of Ages, p. 195.