---
title:  ယ့ၫရှူၬအဆၧနဲၪဖျီၪ
date:   30/10/2024
---

`ဖီ ယီဟၫ့ ၄း၁၆-၂၄. ယ့ၫရှူၬဖ့ၪနဲၪၦမုၪနီၪ မွဲဆၧနီၪလဲၪ လၧအ၀့ၫ၁့ၪယၫ၀ဲၩၦမုၪနီၪအဆၧအီၪ၁ူၪအဒိၪထုၬနီၪလဲၪ, ဒဲအ၀့ၫ (ၦမုၪ) နီၪစံၭဆၧၫ့ထဲၩ့ဆၧဘဲၫ၁့ၪလဲၪ.`

ဆၧလၧဆၧဖၩ့နီၪ အ့ၪနယိထၪ့စိၩလီၩ့လီၩ့ (အဖၩ့ယဲအဖျီၩ့လထံၪဎး) နီၪ နမ့ၬ၁-မိခံၭ၀့ၫဒၪထီးနီၪလီၫ. ထီးအ၁့ၪယၫ၀့ၫယ့ၫရှူၬမွဲမစဲအၫအခၫနီၪ ၦမုၪ လဂၩနီၪ မိစဲၪ့ဖီၩ့အ၁ၭလဖၧၫ့ဒီၭနီၪလီၫ. အ၀့ၫအၪ့စၪ့ယ့ၫရှူၬလၧဆၧဘိၪ့ဆၧဘၩ အဆၧဂဲးလိၬတ့ၭလိၬ၁ၭ လၧၦယုဒၫဖိၪလဖၪဒဲ ၦစမ့ရအၫဖိၪလဖၪအဘိၩ့ အဆၧၩ့ (အကျၩ) - ဘၪထွ့ၫလၧဆၧဘိၪ့ဆၧဘၩအလးလၧ အကြၨၭ၀့ၫဘၪ၀့ၫ အဂဲးနီၪလီၫ.

ယ့ၫရှူၬစံၭဆၧၫ့လီၩနဲၪ၀့ၫလၧ ၦစမ့ရအၫဖိၪလဖၪနီၪ လ၁့ၪယၫဘၪ၀့ၫ ဆၧလၧအဘိၪ့ထၪ့ဘၩထၪ့၀့ၫဒၪနီၪလီၫ. အ၀့ၫအဆၧဘိၪ့ဆၧဘၩနီၪ မွဲဒၪ ၦယုဒၫဖိၪအဆၧဘိၪ့ဆၧဘၩ ဒဲၦလနဲၩဘၪယွၩလဖၪအဆၧဘိၪ့ဆၧဘၩလဖၪ အဆၧမၩဎိၭလၩ့ဆၧ (အဆၧမၩၡီၩ့ဆၧ) လမံၩ့ဒၪနီၪလီၫ. ၦယုဒၫဖိၪ၁ံၪဘိၪ့ထၪ့ ဘၩထၪ့ကဆါယွၩလၧအဖ့ၪနဲၪလၩ့အ၁ၭလဂၩနီၪ - အ့ၪမွဲၦစမ့ရအၫဖိၪနီၪ လၧဆၧအီၪက့ၪဒိၪ ဆၧထိးဆၧၫ့ဆၧအလးနီၪလီၫ.

ဆၧဘိၪ့ထၪ့ဘၩထၪ့ကဆါယွၩအမွဲအတီၩနီၪ မွဲအီၪတီၩအ၁ၭလၧဆၧလး ဆၧကျဲၩ့အ့ၬ. မွဲဆၧနီၪ, လၧဆၧဘိၪ့ဆၧဘၩနီၪ, ဆၧအီၪက့ၪဒိၪဒၪန့ၫဆၧလး ဆၧကျဲၩ့နီၪ အခိးအတၩအီၪအ့ၬလီၫ. အဂဲးဘဲၫယီၩ ယွၩမွဲ၁ၭတၭ, ၦၡၩလၧ အဘိၪ့ထၪ့ဘၩထၪ့အ၀့ၫနီၪ ဘၪဘိၪ့ထၪ့ဘၩထၪ့၀့ၫလၧ၁ၭ, ဒဲလၧဆၧမွဲဆၧတီၩ အဖၧၩ့လီၫ. ၦမုၪ၀့ၫဒၪနီၪ ထိးဆၧၫ့ကဆါယ့ၫရှူၬအဆၧထုၭဖျီၪထၪ့ဆၧတီၩတီၩ နီၪ ဒဲအီၪက့ၪတဲၩ့ဘၪအ၁ၭလၧ ဆၧနၪ၁့ၪအၪထၪ့လၧယၫခီၫဒံၭနီၪလီၫ.

`ဖီ ယီဟၫ့ ၄း၂၅, ၂၆. ယ့ၫရှူၬနဲၪဖျီၪအ၁ၭလၧၦမုၪနီၪဘဲၫ၁့ၪလဲၪ လၧအ၀့ၫမွဲမပၫလဲၪနီၪလဲၪ.`

လၧလံၬဆၧ၁ၭထိၬအပရၧၫ့ကိၭဘံၪ့ဒ့ၭအဖၧၩ့နီၪ, လံၬအဖၨၪခိၬဖိၪအဆၧၫ့ လၧယ့ၫရှူၬစံၭ၀့ၫတီၩတီၩ လၧလချုၭအဘၪဒၪဆၧၫ့ယၫဆၧအမူၭအရါဒံၭဘၪနီၪ မွဲဆၧလီၩဖျီၪထၪ့အ၁ၭလၧမစဲအၫနီၪလီၫ. လီၩဆၧချဲၩ့နီၪ မွဲလၧၦခမျၧးအၪအၪ ဂီဂီအကျၩ ဒဲမွဲလၧၦဒိၪၦမု၁ံၪအကျၩနီၪမွဲအ့ၬ, မွဲလၧၦစမ့ရအၫမုၪ (လၧလလီၩ ဖျီၪထၪ့ဘၪအမံၩ့) လဂၩအအီၪဒၪနီၪ, လၧစယၫကူၭအထံၫဖၧၩ့ထီးနီၪလီၫ. အ၀့ၫအ၁ၭအီၪ၀့ၫလၧၦအ၁ၭအီၪယူ၀့ၫ (lonely soul) လၧဘၪထိးၦအီၪပဲၩ အီၪက့ၪစဲၪ၀့ၫလဖၪနီၪလီၫ.

မွဲဆၧနီၪလၧၦမုၪယီၩ, မွဲၦလၧအဘၪၦလမိခိၭနၪဘၪအ၀့ၫလကၭဘၪ (အၪနဲၪ့) နီၪ, အ၀့ၫမွဲၦလၧအတခ့ၭဖ၀ၭဂ့ၩလၩ့ဆၫ့လဂၩမွဲအ့ၬဆ့နီၪအအီၪ ယ့ၫရှူၬနဲၪဖျီၪထၪ့အ၁ၭတီၩတီၩထီးနီၪလီၫ. ဒဲအ၀့ၫထုၭဖျီၪထၪ့အဆၧ၁့ၪယၫ ဆၧလၧ ၦမုၪနီၪအဆၧအီၪက့ၪ၁ူၪ၁ၭလၧအဒိၪထုၬနီၪ, ဒဲအ၀့ၫဖ့ၪလၫ့ဆ့ၦမုၪနီၪ လၧဆၧဂဲးဆၧဖးလၧ မိနဲၩန့ဘၪအ၀့ၫအဂးဆ့နီၪလီၫ.

`ပကြၨၭန့ဘၪမွဲဆၧနီၪလဲၪ လၧဆၧမၩအ၁ၭယီၩစံၭဘၪပၧၩလၧ ဆၧ၁ၭထိၬအပရၧၫ့ယီၩမၩခါခွံၬ (မၩလၩ့ဎီးခွံၬ) ဆၧဒီၪ့အီၩပဒၩ့ထၬဆၧ လဖၪလၧ ၦၡၩဆၨၩ၁ံၪအီၪက့ၪလိၬ၁ၭ လၧလဂၩဘၪလဂၩအဖၫ့ခိၪနီၪ လဲၪ.`