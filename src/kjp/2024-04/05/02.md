---
title:  ဆၧအီၪက့ၪလၩ့ထၬ ဆၧဒၪခီၩ့ဆၧၫ့ယၫလိၬ၁ၭ
date:   27/10/2024
---

`ဖီ ယီဟၫ့ ၄း၁-၄. မွဲဆၧနီၪအဆၧဂဲးဆၧဖးလၧအဖီၩ့ခွံၬအီၪ၀ဲၩလၧ အ၁ိၫ့ယ့ၫရှူၬလၧစမ့ရအၫနီၪလဲၪ.`

ၦဖၫရစံၫဖိၪလဖၪဒၪဘၪလၧ ယ့ၫရှူၬအထံၩအဖျဲလဖၪ ဖ့ၪလၫ့ဆၧဒုၭ ဘၧၩ့ထံၫ အၪနဲၪ့စယီဟၫ့အထံၩအဖျဲ၁ံၪလဖၪမၩ၀့ၫဒံၭနီၪလီၫ. ဆၧမၩအ၁ၭယီၩ မိကဲၪထၪ့ဆၧဖ့ၪဆၧၫ့ဆၧဖံၭထံၩဖံၭ၁ိၭလဂ့ၩဘၪ လၧစယီဟၫ့အထံၩအဖျဲ၁ံၪဒဲ ယ့ၫရှူၬအထံၩအဖျဲ၁ံၪအဘိၩ့ဆၧၩ့နီၪလီၫ. စယီဟၫ့အထံၩအဖျဲလဖၪနီၪ, အ၁ၭခ့ၬ ဆၧ (jealous) လၧအ၀့ၫ၁ံၪအဆရၫအမံၩ့အ၁ၫအပရၧၫ့ဒဲ အလးအလၩအဂး တၡါလ့ၬလီၫ (ထိၪဎီၩ့လၧ ယီဟၫ့ ၃း၂၆-၃၀). စယီဟၫ့အဆၧစံၭဆၧၫ့ထဲၩ့ဆၧလၧအလၩ့အၪ့အူၭအၪ့ဎၧၩ့၀့ၫနီၪ မွဲလၧအစံၭ၀့ၫလၧ အ၀့ၫဒၪနီၪမိဘၪအၪထၪ့ ၀့ၫဒၪတၭ, အ့ၪမွဲယ၀့ၫဒၪယီၩ, ယဘၪလၩ့ၡၩထဲၩ့၀့ၫလခီၫလီၫ (ယီဟၫ့ ၃း၃၀). ယ့ၫရှူၬဂၭဖၭထၪ့လၧခးယုဒၫဒဲလ့ၩစိၩ၀့ၫလၧဂၫလလံၫနီၪ, ဘၪလဘၪမိမွဲလၧ အမိဂၭဎ့ၭဆၧဒၪဆၧၫ့ယၫလိၬ၁ၭလမံၩ့နီၪဆ့လီၫ. ခးစမ့ရအၫနီၪ မွဲဖၧၩ့၁ၭ အဆၧၫ့ (ဖၧၩ့၁ၭအဖျီၩ့ဘၪဆုးအလး) လၧခးနံၫဘံၪ့အဘိၩ့ဆၧၩ့နီၪလီၫ, လါနၫ့ဂ့ၩ ဖၧၩ့၁ၭလၧအလ့ၩဎဲၪဆၧနီၪအီၪ၀့ၫဒၪဆ့လီၫ. ၦယုဒၫဖိၪ၁ံၪလၧအလ့ၩဘိၪ့ထၪ့ ဘၩထၪ့ဆၧအခၫနီၪ အ၀့ၫ၁ံၪဂဲၪ့လ့ၩ၀့ၫလၧဖၧၩ့၁ၭအထီၫလဖျီၩ့, ဘၪလၧ Pနမနၠ အမုထၪ့လခီၫနီၪလီၫ. လါနၫ့ဂ့ၩ အ့ၪမွဲယ့ၫရှူၬနီၪ မၩဆၧ၁ၭထိၬအပရၧၫ့ အဆၧမၩလၧ စမ့ရအၫအဖၧၩ့လီၫ.

`ဖီ ယီဟၫ့ ၄း၅-၉. ကဆါယ့ၫရှူၬမၩန့ဆၧအထးဂ့ၩထီဘၪလၧ မိချဲၩ့ဒုၪ့ဘၪၦမုၪလၧထံၫဖၧၩ့အနဲၩ့နီၪ ဘဲၫ၁့ၪလဲၪ.`

စယၫကူၭအထံၫဖၧၩ့နီၪ အီၪဘူၭလၧၡံခံၫ့အနဲၩ့, လၧစဲခၫ Sပခ့ၠမ လၧ ခးစမ့ရအၫ, လၧၦမုၪလဂၩအီၪအလးအနဲၩ့နီၪလီၫ. ယ့ၫရှူၬဆၧၫ့နၩ့အီၪလၧ ထံၫဖၧၩ့နီၪအနဲၩ့ လၧအထံၩအဖျဲ၁ံၪလ့ၩနုၬလၩ့အၪ့ဎၬဆၧအၪ့လၧဒိၩ့ဖၧၩ့အထီနီၪ လီၫ. ထီးၦမုၪလဂၩနီၪ ဂဲၫဒုၪ့ထံၫတၭ ယ့ၫရှူၬအၪ့ကံၩ့အီၩထံၫထီးနီၪလီၫ.

လၧလံၬယီဟၫ့ ၃ အဖၧၩ့နီၪ, ၦယုဒၫဖိၪအၦဒိၪဒဲဆရၫလဂၩ, စနံၭကဒံမၧၭ, ဂဲၫလၧယ့ၫရှူၬအအီၪ လၧဆၧဆၪ့လၩ့၁ုၪ့ဆၪ့လၩ့၁ၭအဖၧၩ့နီၪလီၫ. ဂဲၫ၁ူၪ၀့ၫလၧ မုနၩအထီလီၫ. လါနၫ့ဂ့ၩလၧလံၬယီဟၫ့ ၄ အဖၧၩ့နီၪ, ဂဲၫ၁ူၪ၀့ၫလၧ မုဆၫအထီ လခီၫလီၫ. ဘၪလဘၪအ၀့ၫမိဂၭဎ့ၭလၧၦမုၪအဂူၫဂၩလဖၪဒၪခီၩ့ယံၫယါလိၬ၁ၭ လၧမုဂီၩဒဲလၧမုဂၪလၩ့အထီ လၧဆၧချံၪ့ဆၧဘၩအထီနီၪလီၫ. ဘၪမွဲနီၪလဲၪလၧ အ၀့ၫဘၪလ့ၩ၀့ၫလၧမုထုၪ့အထီလၧဆၧခိဆီၪ့ လၧမုလနံၩအဖၧၩ့နီၪလဲၪ. ထီးဒၪ မိမွဲလၧဆၧဂဲးဆၧဖးနီၪ, ဆၧဒၪခီၩ့ဘၪလိၬ၁ၭလၧယ့ၫရှူၬနီၪ ဒုၭကဲၪထၪ့အဆၧ အီၪမၧၫ့အီၪဂဲၩအၪ့လဲၩထဲၩ့အ၁ၭထီးနီၪလီၫ.

ဆၧမၩလိၪအၪ့ဎၬအီၪမွဲနီၪဒံၭလဲၪ. ၦယုဒၫဖိၪဆရၫလဂၩ ထိၪထဎီၩ့အ၁ၭ လၧၦစမ့ရအၫမုၪအီၪလၧအမံၩ့ဂၭဂီၩ့လဂၩနီၪလီၫ. မွဲဆၧထိၪထဎီၩ့အလၩ့ဆၫ့ လမံၩ့လီၫ. မွဲမၬ, ဆၧမၩအ၁ၭထီးယီၩ, အလၩ့မဲၩလၧၦလဆီၫ့မီၪ့ဘၪနီၪလီၫ.

`ဆၧအလုၫအလါ လၧအဘၪထံၬထၬနဆၧထိး၁ၭလၧၦဂူၫဂၩအီၪ လနၩ့နၩ့ဆ့ဧၪ. ပမိမၩလိၪလ့ၩခၫ့ဖျီၫ့လၧအ၀့ၫ၁ံၪဘဲၫ၁့ၪလဲၪ. ကၩ့ကၩဎိၭ လၩ့လၧနဆၧမၩလိၪလးဆံၭ.`