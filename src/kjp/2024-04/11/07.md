---
title:  မၩလိၪအၪထၪ့အဂး
date:   13/12/2024
---

ဖီထဲၩ့ Ellen G. White, "Let Not Your Heart Be Troubled," pp. 662-680, in The Desire of Ages; "Additional Note on (John) Chapter 1," The SDA Bible Commentary, vol. 5, pp. 911-919.

ယ့ၫရှူၬယီၩ မွဲမပၩလဲၪ, အ၀့ၫအလိၬ၁ၭအၪ့ဎၬဒဲစ့ၩရၫ့၀့ၫဒၪ “အ၀့ၫ၁ံၪ စ့ၩရၫ့ဆၧဘဲၫဆၧယၪအ၁ိၭ” (ယီဟၫ့ ၈း၁၅) ဆၧနီၪအၧၩ့နၬခၬ၁ံၫနၭန့ၦစ့ၩရၫ့ ဆၧ “ထီးစ့ၩရၫ့ဆၧဘဲၫဆၧဖျီၪထၪ့၀့ၫအ၁ိၭ” (ယီဟၫ့ ၇း၂၄) ဒံၭနီၪလီၫ. ဆၧလးယီၩ ပဒၪဘၪအ၀့ၫ၁ံၪယိထၪ့ဒၪယ့ၫရှူၬအကဲၪထၪ့ၦၡၩ, ဆၧဖံၭဆၧယၪဒဲလၧ ၁ၭမုဆံၫ့ဎံၪအဆၧဖံၭဆၧမၩအဖၧၩ့ အ၀့ၫ၁ံၪဒၪထဲၩ့၀့ၫဒၪအ့ၬ (ယီဟၫ့ ၃း၃-၇). အ၀့ၫ၁ံၪဒၪထဲၩ့ယ့ၫရှူၬ “အဖံၭအယၪ” လါနၫ့ဂ့ၩ ဆၧယီၩမွဲဆၧအလူလၧ အကဲၪထၪ့ဆၧဖံၭဆၧယၪနီၪ အ၀့ၫ၁့ၪယၫထဲၩ့၀့ၫဒၪအ့ၬနီၪလီၫ (ယီဟၫ့ ၁း၁၄). ဘဲၫအ၀့ၫ၁ံၪထိးဆၧၫ့ထဲၩ့ဒၪဎရံၬလၧဂၪ့ခိၪအဆၧဒၪ လၧဆၧဖံၭဆၧယၪယီၩ မွဲဆၧအဘၪမၪလမံၩ့နီၪလီၫ (၂ကီရံၫ့ ၅း၁၆).

“ၦမၩမုၬဆၧလဂၩယီၩ ပဘၪဆၧကိၭ၀့ၫဒၪ ‘ဆၧတီၩဆၧလီၩ့၁ၭမုဆံၫ့ဎံၪ’ နီၪလီၫ. အ၀့ၫအဆၧမၩယီၩ မိဒုၭဖျီၪထၪ့ဆၧတီၩဆၧလီၩ့ဒဲမိဒုၭဂုးခၧၫ့၀့ၫဒၪနီၪ လီၫ. အခၪ့ထံၭအ၀့ၫအီၪလၧပ၁ၭခံဖၧၩ့မွဲဘဲၫ ‘ဆၧတီၩဆၧလီၩ့အ၁ၭမု’ ဒဲဂီၩ့နီၪ အ၀့ၫကဲၪထၪ့ၦမၩမုၬဆၧလဂၩလၧ ၦအထိးဆၧၫ့အ၀့ၫဒၪနီၪလီၫ. လၧဆၧတီၩ ဆၧလီၩ့အဖၩ့ ပဒၪထဲၩ့ဆၧမုၬဆၧရှူၪဒဲဆၧမၩမုၬဆၧနီၪ ပဒၪဘၪလၧဆၧတီၩဆၧလီၩ့အဖၧၩ့လါနၫ့ဂ့ၩ လၧဆၧဘၪမၪလဖၪအဖၧၩ့ ပဒၪထဲၩ့လ၁့ၪဘၪနီၪလီၫ. မုၪခီၩလဲးမၩန့ထဲၩ့အစီၩ့အမၩ့လၧဆၧလတီၩလလီၩ့ဘၪ, လုၫလါအဘၪမၪဒဲ ဆၧဆီၫ့မီၪ့အဘၪမၪလဖၪအဖၧၩ့ အ၀့ၫမၩနၧၩ့ထဲၩ့ၦၡၩအၪမၬယူၭလီၫ. အ၀့ၫ၁ိၪ့ထဲၩ့ ၦၡၩအ၁ၭဒဲအဆၧဆီၫ့မီၪ့လၧ ဆၧဘၪမၪအဖၧၩ့၁ၭဂီၩ့ မၩဂၭဂီၩ့ထဲၩ့ၦၡၩတခ့ၭဖ၀ၭ လဖၪနီၪလီၫ. ၁ၭမုဆံၫ့ဎံၪယီၩချဲၩ့ထဲၩ့လၧပ၁ၭဖၧၩ့ခၫ့ဖျီၫ့လၧယွၩအလူအထၫ လံၬဆံၫ့ဎံၪဒဲဖ့ၪလၫ့ထဲၩ့ဆၧတီၩဆၧလီၩ့လၧပ၁ၭခံဖၧၩ့နီၪလီၫ. အ၀့ၫဒုၭဖျီၪထၪ့ ဆၧအၧၩ့ဆၧ၁ၫ့ဒဲ နၪ့စဲၪ့ထၪ့ခွံၬ၀့ၫလၧၦ၁ၭဖၧၩ့နီၪလီၫ. ဆၧတီၩဆၧလီၩ့ ၁ၭမုဆံၫ့ဎံၪယီၩ မၩဆၧလၧယွၩအလူအထၫတၭ, ဎရံၬမၩန့ထဲၩ့ၦၡၩလၧအ၀့ၫရွံန့ ၀့ၫလဖၪလၧအ၀့ၫဒၪအီၪနီၪလီၫ.” The Desire of Ages, p. 671.