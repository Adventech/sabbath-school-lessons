---
title:  ဖါကဆါအီၪလၧမူၭခိၪ
date:   08/12/2024
---

လံၬဆၧ၁ၭထိၭပရၧၫ့ ယီဟၫ့ယီၩ ဘၪဆၧစၭထၪ့ကွ့ၭ၀့ၫဒၪလၧ ၦၡၩ အခၪ့ထံၭ, ဂၪ့ခိၪအခၪ့ထံၭအဂဲးၦဒၪဘၪ “လၧအ၁ၫ့လၧအခၪ့ထံၭနီၪ ဆၧအလူ အီၪ၀့ၫလီၫ. ဆၧအလူနီၪ အီၪ၀့ၫလၧယွၩအ၁ိၭတၭ ဆၧအလူနီၪ မွဲယွၩလီၫ.” ယွၩနီၪ မွဲမၩကဲၪထၪ့ဆၧထီးအလူၬ “လၧအခၪ့ထံၭနီၪယွၩမၩကဲၪထၪ့ထဲၩ့မူၭခိၪ ဒဲဂၪ့ခိၪလီၫ” (၁မိစ့ၭ ၁း၁). လၧအခၪ့ထံၭအိၩ ဖါကဆါ, ဖိၪကဆါဒဲ ၁ၭမုဆံၫ့ဎံၪ ယီၩမၩကဲၪထၪ့မူၭခိၪဒဲဂၪ့ခိၪနီၪလီၫ. ခၫ့ဖျီၫ့လၧအ၀့ၫ၁ံၪ ဆၧထီးအလူၬဘၪဆၧ မၩကဲၪထၪ့နီၪလီၫ. ကယဲဆၧအီၪလၧဂၪ့ခိၪဖၧၩ့ထီးအလူၬ ယွၩမၩကဲၪထၪ့၀့ၫဒၪဒဲလၧအ၀့ၫအဆၧတဲၩ့ထီးအလူၬအကျၩ အ၀့ၫတဲၩ့လၩ့ၦၡၩယီၩ မွဲဆၧမၩကဲၪထၪ့ အဒိၪထုၬနီၪလီၫ. အ၀့ၫအဆၧမၩကဲၪထၪ့တဲၩ့ၦၡၩ, အ၀့ၫအဆၧထိစိၩနီၪ ဘဲၫၦၡၩကအီၪဘၪလၧယွၩ လၧဆၧအဲၪဆၧကွံၩအဆၧဘၪလိၬအိၭလိၬအဖၧၩ့ဒဲ လၧၦၡၩလဂၩဘၪလဂၩအကျၩနီၪလီၫ.

လါနၫ့ဂ့ၩမုၪခီၩလဲးဂဲၫဆိၬန့ဆၧဒဲၩဘၭလၧဂၪ့ခိၪချိၫ့ဖၧၩ့တၭ, ဆၧယီၩ မၩဂၭဂီၩ့ခွံၬဆၧထီးအလူၬ လၩ့ဆၫ့ဒၪဆၧမၩဂၭဂီၩ့ထဲၩ့ယွၩဒဲၦၡၩအဆၧဆုးဘူၭ အ၁ၭနီၪလီၫ. ဆၧဒဲၩဘၭယီၩ ဒုၭဖျီၪထၪ့ဘၪမၪထဲၩ့ယွၩအခံးအဂၩ့ဒဲအဆၧမၩဂ့ၩ လဖၪထီးအလူၬအကၠီၩ့တၭ, ယ့ၫရှူၬမၩန့ထဲၩ့ၦၡၩအဖံၭအယၫဂီၩ့ ထိးထဲၩ့တၩ့ထဲၩ့ ပၧၩဒဲမၩဂ့ၩထၪ့ထဲၩ့ယွၩခံးဂၩဂ့ၩဘၪလၧ ၦၡၩအ၁ၭမၧၫ့ဖၧၩ့ယီၩနီၪလီၫ.

ယ့ၫရှူၬဖ့ၪလၫ့အ၁ၭလၧ ဖါကဆါယွၩအစူၪဖၧၩ့တၭ, အီၪမၧၫ့ထဲၩ့လၧ ဂၪ့ခိၪချိၫ့ဘဲၫဖါကဆါအဆၧဘၪအ၁ၭအ၁ိၭနီၪလီၫ. အ၀့ၫစံၭ၀့ၫဒၪ “ယ၀့ၫဒၪဒဲယဖါနီၪ မွဲဆၧလမံၩ့ဎးလီၩ့” (ယီဟၫ့ ၁၀း၃၀). “...ဘဲၫ၁ိၭန၁ံၪမိ၁့ၪယၫ ဒဲနဲၩလၧဖါအီၪလၧယဖၧၩ့, ဒဲယအီၪလၧယဖါအဖၧၩ့နီၪ, နဲၩယဆၧမၩလဖၪယီၩဆံၭ” (ယီဟၫ့ ၁၀း၃၇, ၃၈).

**ဖါအဆၧမၩဒဲအလးအလၩ ဘၪဆၧဒုၭဖျီၪထၪ့လၧလံၬဆံၫ့ဎံၪအဆၧၫ့ လဖၪအဖၧၩ့ယီၩ ဘဲၫ၁့ၪလဲၪ.**

`ယီဟၫ့ ၃း၁၆, ၁၇; ယီဟၫ့ ၆း၅၇`

`ယီဟၫ့ ၅း၂၂, ၃၀`

`ယီဟၫ့ ၆း၃၂; ယီဟၫ့ ၁၄း၁၀, ၂၄`

`ယီဟၫ့ ၆း၄၅`

`ယီဟၫ့ ၁၅း၁၆; ယီဟၫ့ ၁၆း၂၃`

`လံၬဆံၫ့ဎံၪအဆၧၫ့လဖၪယီၩ ဒုၭဖျီၪထၪ့ထဲၩ့ယွၩဒဲဖိၪကဆါအဆၧဆုးဘူၭ အ၁ၭ, (အဆၧဘူၭထံး) နီၪလီၫ. ဖါကဆါယီၩမၩဎုၬဆၧလၧဖိၪကဆါလၧဆၧထိး ထဲၩ့တၩ့ထဲၩ့အဂးနီၪလီၫ. ဆၧယီၩ, ဒုၭ၁့ၪယၫထဲၩ့ပၧၩ ယွၩအဆၧအဲၪထဲၩ့ပၧၩ ဆံၭအၪလဲၪနီၪလဲၪ.`