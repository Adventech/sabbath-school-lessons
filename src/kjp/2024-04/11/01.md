---
title:  ဖါကဆါ, ဖိၪကဆါ, ဒဲ၁ၭမုဆံၫ့ဎံၪ
date:   07/12/2024
---

### ဖီလနွ့ၫယီၩအဂးဆၧမၩလိၪ
ယီဟၫ့ ၁၄း၁၀, ၂၄; ၁မိစ့ၭ ၃း၇-၉; ယီဟၫ့ ၁၆း၂၇, ၂၈; ယီဟၫ့ ၁၆း၇-၁၁; ယီဟၫ့ ၁၇း၁-၂၆.

> <p>၁နိၫထီၫ့</p>
> “မွဲလါနၫ့ဘိၩ ၦမၩမုၬဆၧ, ၁ၭမုဆံၫ့ဎံၪ, လၧဖါမိအၪ့မၧၫ့လၩ့၀့ၫလၧ ယမံၩ့နီၪ, အ၀့ၫလဂၩမိ၁ီၪ့ထဲၩ့န၁ံၪလၧဆၧထီးအလူၬ ဒဲမိဒုၭနၪ့ထၪ့ထဲၩ့ န၁ံၪလၧ ဆၧလၧယလီၩဘၪန၁ံၪထီးအလူၬလီၫ” (ယီဟၫ့ ၁၄း၂၆).

လံၬဆၧ၁ၭထိၬပရၧၫ့ လံၬယီဟၫ့ယီၩ မွဲအဒုၭဖျီၪထၪ့ထဲၩ့မစဲအၫလၧဖၧၩ့၁ၭ အၪဖျီၩ့နီၪလီၫ. အ၀့ၫအၪ့ကံၩ့ထၪ့ဆၧမၩနဲၪ့ ဘဲၫကဒုၭဖျီၪထၪ့ယ့ၫရှူၬမွဲ၀့ၫဒၪ မစဲအၫအကၠီၩ့နီၪလီၫ. အ၀့ၫထိးအ၁ၭ ဘဲၫကဒုၭ၁့ၪယၫထဲၩ့ၦဂူၫဂၩ ယ့ၫရှူၬယီၩမွဲ “ဎရံၬ” အကၠီၩ့နီၪလီၫ. အ၀့ၫ၁ိၩ့ထဲၩ့ “ယမွဲ” ဘဲၫကဒုၭဖျီၪထၪ့ထဲၩ့ယ့ၫရှူၬယီၩ မွဲယွၩနီၪလီၫ.

လၧ (ယီဟၫ့ ၁း၁-၄, ၁၄, ၁၈, ၃၂-၃၄). ၦၡၩအၪဂၩလဖၪ အၪ့ဎၬထဲၩ့ယွၩ အဂဲး အၪနံၪ့အၪယၩဒၪလ့ၬဘဲၫကနၪ၁့ၪထဲၩ့ ဖါကဆါ, ဖိၪကဆါဒဲ ၁ၭမုဆံၫ့ဎံၪ အဂဲးနီၪလီၫ. လါနၫ့ဂ့ၩ ၦၡၩနၪလၧ၁့ၪဘၪဂ့ၩဂ့ၩအကၠီၩ့ အ၀့ၫ၁ံၪလထိးဆၧၫ့ထဲၩ့ ဘၪ၀့ၫဒၪနီၪလီၫ. လါနၫ့ဂ့ၩ ၦနၪလ၁့ၪဘၪလါနၫ့ဂ့ၩ ၦကမီၪ့ဘံၭခွံၬအဂးနီၪ မွဲဆၧအတီၩအ့ၬ. လၧၦၡၩအဆၧနၪ၁့ၪအဖၧၩ့ ပကနၪ၁့ၪထဲၩ့ယွၩအဂဲးလူၬလူၬ ဆံၫ့ဆံၫ့နီၪ လန့ဘၪနီၪလီၫ.

စယီဟၫ့စံၭ၀့ၫဒၪ အ့ၪနမိနၪ၁့ၪထဲၩ့ယွၩနီၪတၭ, နကဘၪယိထၪ့ထဲၩ့ဎရံၬ လၧအဒုၭဖျီၪထၪ့အ၁ၭလၧလံၬဆံၫ့ဎံၪအဖၧၩ့နီၪလီၫ. ဆၧယီၩ၀ဲထၪ့ထဲၩ့ၦဆၧ၁့ၪယၫနၪ၁့ၪဘၪဆဲၫ့လၧယွၩ (ဖါကဆါ, ဖိၪကဆါ, ဒဲ၁ၭမုဆံၫ့ဎံၪ), ယွၩဒဲၦၡၩ အဆၧဆုးဘူၭအ၁ၭ, ၦၡၩလဂၩဘၪလဂၩအဆၧဆုးဘူၭအ၁ၭအဂဲးနီၪလီၫ. လနွ့ၫယီၩ ၦကအၪ့ဎၬထဲၩ့ဘၪဖါကဆါ, ဖိၪကဆါဒဲ ၁ၭမုဆံၫ့ဎံၪလၧလံၬဆၧ၁ၭထိၬပရၧၫ့ ယီဟၫ့ (၁၃-၁၇) အဖၧၩ့နီၪလီၫ.