---
title:  ယ့ၫရှူၬဒဲဖါကဆါ
date:   09/12/2024
---

ၦ၀့ၫဒၪလဖၪ ဘၪဆၧမၩကဲၪထၪ့ထဲၩ့၀့ၫဒၪ ဘဲၫၦကအီၪဘူၭလၧယွၩအကၠီၩ့ နီၪလီၫ (၁မိစ့ၭ ၁း၂၆, ၂၇). လါနၫ့ဂ့ၩဆၧဒဲၩဘၭယီၩထုၭယဲၩ့ထၪ့ခွံၬပၧၩလၧ ယွၩအမ့ၬယၫနီၪလီၫ. ဆၧဒဲၩဘၭအလံၩ့အလဲၫဂဲၫလၩ့ချဲၫ့မၬပဒၪဘၪလၧကျိၭ အံဒံၫ့အဂဲးအဖးလၧ ဘၪဆၧကွ့ၭဖျီၪထၪ့လံၬမိစ့ၭအဖၧၩ့နီၪလီၫ.

`ဖီထဲၩ့ ၁မိစ့ၭ ၃း၇-၉. ဆၧဒဲၩဘၭအဆၧမၩအၧၩ့ပဒၪဘၪဘဲၫ၁့ၪ လဲၪ. ဒဲယွၩအၪ့ဎၬထဲၩ့ၦၡၩဘဲၫ၁့ၪလဲၪ.`

ယွၩအဆၧအဲၪဒိၭနီၪ ဘဲၫကဖ့ၪလၫ့ထဲၩ့ဆၧဘၠၩ့ထဲၩ့ဆၧဒဲၩဘၭအဆၧဆၫ နီၪလီၫ. ဂၪ့ခိၪဖိၪလဖၪလအဲၪဒိၭထိးဆၧၫ့ဘၪလါနၫ့ဂ့ၩ အ၀့ၫ၁ံၪမိဖ့ၪလၫ့ထဲၩ့ ဆၧထိးထဲၩ့တၩ့ထဲၩ့နီၪလီၫ.

ဘဲၫ၁ိၭအ၀့ၫ၁ံၪကမၩဂ့ၩထၪ့တဲၩ့, ဒဲဒုၭလၧၫ့ဎွ့ၩထၪ့ထဲၩ့ဆၧဘၪလိၬအိၭလိၬ အဂး ဖိၪကဆါ, မၩန့ထဲၩ့ၦၡၩအခံးအဂၩ့ဂီၩ့တၭ ထိးထဲၩ့တၩ့ထဲၩ့ပၧၩနီၪလီၫ. ဆၧနီၪအကၠီၩ့ လံၬဆံၫ့ဎံၪလီၩဖျီၪထၪ့၀့ၫဒၪဆၧအလူနီၪ ကဲၪထၪ့လၧဆၧယၫတၭ အီၪလၧပကျၩယီၩ ပဒၪဘၪအလၩအဖၩ့ဘဲၫဖါအဖိၪခွၫလဂၩဎးအလၩအဖၩ့အ၁ိၭ လၧၫ့ဎွ့ၩ၀့ၫလၧဆၧအခိးအတၩဒဲဆၧမွဲဆၧတီၩလီၫ...အ၀့ၫနီၪ ဒုၭနဲၪဖျီၪထၪ့ယူၭ ဖါကဆါယွၩနီၪလီၫ (ယီဟၫ့ ၁း၁၄-၁၈). ဆၧနီၪကၠီၩ့ၦၡၩကိၭဂၩဒိၭန့ဘၪယွၩ အဆၧယၫ့၁ုၪ့ယၫ့၁ၭလၧၫ့လၧၫ့ဎွ့ၩဎွ့ၩနီၪလီၫ. ဆၧယီၩမွဲယ့ၫရှူၬအဆၧမၩဘဲၫ ကမၩဂ့ၩထၪ့ထဲၩ့ဆၧလၧအဘၪဂၭဂီၩ့ ခၫ့ဖျီၫ့လၧဆၧဒဲၩဘၭလဖၪအကၠီၩ့နီၪလီၫ. ၦလၧအထိးဆၧၫ့ထဲၩ့လၧဆၧနဲၩလဖၪကိၭဂၩ ကဒိၭန့ထဲၩ့ဘၪဆၧအခိးအတၩ လဖၪနီၪလီၫ.

`လၧလံၬဆံၫ့ဎံၪအဆၧၫ့လဖၪယီၩအဖၧၩ့ ၦဆၧယိလါအီၪဘဲၫ၁့ၪ လဲၪ. ယီဟၫ့ ၁း၁, ၂; ယီဟၫ့ ၅း၁၆-၁၈; ယီဟၫ့ ၆း၆၉; ယီဟၫ့ ၁၀း၁၀, ၃၀; ယီဟၫ့ ၂၀း၂၈.`

“လၧဎရံၬအဖၧၩ့ပဒၪန့၁ၭမၧၫ့, ဆၧအခၪ့ထံၭ, မွဲဆၧအၪ့လီးအ့ၬ, မွဲဆၧ ဂဲၫထဲၩ့လၩ့ဆၨၩဒၪဆ့အ့ၬ.” Ellen G. White, The Desire of Ages, p. 530. ဖိၪခွၫလၧအမၩန့ၦၡၩအခံးအဂၩ့ “ခွံၬၡိၬခွံၬအလၩအဖၩ့တၭ, လိၪထၪ့အ၁ၭ လၧဆၧအဎီးအၡၩအဂၩ့” (ဖလံဖံၫ ၂း၇) အီၪမၧၫ့ဘဲၫၦၡၩအ၁ၭမၧၫ့ လၧအဒိၭန့ဘၪဆၧလၧယွၩအခိးအတၩအကၠီၩ့နီၪလီၫ. “ယ့ၫရှူၬမွဲအ၀့ၫအခံး အဂၩ့ဘၪဆဲၫ့လၧယွၩယီၩ မွဲၦဆၧယိလါလၧ ပကဒိၭန့ဘၪ၁ၭမၧၫ့အဆိၩအကၠၪအဂးနီၪလီၫ.” The Desire of Ages, p. 530.

ယွၩအခံးအဂၩ့ယီၩ ၦၡၩထိးဆၧၫ့လန့ဘၪအကၠီၩ့ (ယီဟၫ့ ၁၇း၂၅) အ၀့ၫ ဖျါလၩ့အဖိၪခွၫလဂၩဎး (ယီဟၫ့ ၉း၄; ယီဟၫ့ ၁၆း၅) ဘဲၫဂၪ့ခိၪဖိၪက၁့ၪယၫ ထဲၩ့ဖါကဆါအဂးနီၪလီၫ.

`ဂၪ့ခိၪဖိၪအဆၧနၪ၁့ၪအဖၧၩ့ ၦလဆူနဲၩဘၪယွၩလဖၪ ကွ့ၭထၭ ၀့ၫဒၪ “လၧၦဆၧ၁့ၪယၫဒဲဆၧဒၪလပျၩ့ဘၪအဖၧၩ့, လၧၦဆၧခံၭ အကျၩ, လၧဆၧဖၭဒိၪဖၭလဲ မူၭ၀ၩ့ဒီၪ့အဖၧၩ့ယီၩ ဆၧလၧကဂဲၫထိးထဲၩ့ တၩ့ထဲၩ့ပၧၩအီၪနးမံၩ့အ့ၬ” လါနၫ့ဂ့ၩလံၬဆံၫ့ဎံၪစံၭထဲၩ့ပၧၩ ၦၡၩလၧအကွ့ၭထဲၩ့ဆၧယီၩ ဘၪမၪဒိၪဒိၪလ့ၬအဂဲးနီၪ မွဲဘဲၫ၁့ၪလဲၪ.`