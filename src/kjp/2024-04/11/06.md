---
title:  ယ့ၫရှူၬအဆၧအၪ့ကံၩ့ဘၩဆိၪဖၪ
date:   12/12/2024
---

ယီဟၫ့ ၁၇ ယီၩ လကၠၪလဘျၩ့ၦၡၩကိၭ၀့ၫဒၪ မွဲယ့ၫရှူၬအဆၧအၪ့ကံၩ့ ဘၩဆိၪဖၪ ဘဲၫၦလုဆၧအခိၪလဂၩအ၁ိၭနီၪလီၫ. ဆၧယီၩအထုၬနီၪမွဲ၀့ၫဒၪ ဆၧမုၬလၩ၁ၭဎွံၫအဆၧၫ့အထီနီၪလီၫ. ယ့ၫရှူၬဂဲၫလၩ့ထဲၩ့အဆၧထိစိၩနီၪ ဘဲၫကတဲၩ့ လၩ့ထဲၩ့ၦၡၩအခံးအဂၩ့လၧအဘၪဂၭဂီၩ့ခွံၬလၧဆၧဒဲၩဘၭအကၠီၩ့ ဘဲၫကကဲၪထၪ့ ထဲၩ့လၧယွၩအဆၧဘၪအ၁ၭ, ဒဲဘဲၫကဘၪလိၬအိၭလိၬထဲၩ့ကန့က၁့ၪအဂးနီၪ လီၫ. အ၀့ၫအလူတီၩဒဲမၩလၧၫ့ဎွ့ၩထၪ့ဆၧ ဘဲၫဖါယွၩအၪ့မၧၫ့လၩ့ထၭလဖၪအ၁ိၭ နီၪလီၫ. လၧအ၀့ၫအဆၧချဲၩ့ဒဲဆၧဖံၭဆၧမၩအဖၧၩ့ အ၀့ၫချဲၩ့လၩ့ဎိၭဆၧလၧ ဖါယွၩကိၭအဆၧၫ့အထီဒ့ၭနီၪလီၫ.

ယ့ၫရှူၬကဘၪအီၪက့ၪထးဂၪ့ခိၪချိၫ့အထီကထီၩ့၀့ၫဒၪတၭ, အ၀့ၫအဲၪဒိၭဖ့ၪလၫ့ထးဆၧအဲၪဆၧကွံၩလၧအထံၩအဖျဲ၁ံၪအဂး, အ၀့ၫအဲၪဒိၭထဲၩ့ဘဲၫအထံၩ အဖျဲ၁ံၪကနၪ၁့ၪထဲၩ့ဖါကဆါ, ဖိၪကဆါ, ဒဲ၁ၭမုဆံၫ့ဎံၪအဆၧဘူၭထံးဒဲဆၧလဂၩ ဎးအဂဲးနီၪလီၫ. ဘဲၫအ၀့ၫ၁ံၪအီၪဘူၭထဲၩ့လၧယ့ၫရှူၬအ၁ိၭ အ၀့ၫအဲၪဒိၭအထံၩ အဖျဲ၁ံၪဘဲၫကအီၪဘူၭထဲၩ့လၧဖါကဆါဒဲ လၧ၁ၭမုဆံၫ့ဎံၪဆ့နီၪလီၫ.

`ဖီထဲၩ့ ယီဟၫ့ ၁၇း၁-၂၆. လၧဆၧဘၩဆိၪဖၪအဖၧၩ့ယီၩ ပဒုၭဖျီၪထၪ့ ဎရံၬ, ဖါကဆါဒဲ၁ၭမုဆံၫ့ဎံၪအဆၧဘူၭထံး, ၁ုၪ့လဖျိၪ့ဎး, ၁ၭလဖျိၪ့ဎး အီၪဘဲၫ၁့ၪလဲၪနီၪလဲၪ.`

ၦအၪဂၩဖီထဲၩ့ ယီဟၫ့ ၁၇ ယီဂီၩ့ ဆီၫ့မီၪ့၀့ၫဒၪဆၧအကၧၩ့အဒိၪထုၬလၧဆၧ ဘၩဆိၪဖၪအဖၧၩ့ယီၩ မွဲ၀့ၫဒၪဆၧအဲၪဒဲဆၧယံၩဆၧၡီၩ့ (ဆၧလမံၩ့ဎး) ဒၪနီၪလီၫ. မွဲဆ့နီၪလီၫ. ယွၩအဆၧထိစိၩနီၪဘဲၫၦကဒိၭန့ထဲၩ့ဘၪဆၧဘၪလိၬလၧယွၩ အဂးဆ့လီၫ. လါနၫ့အ့ၪနဖီဂ့ၩဂ့ၩဘၪဘၪတၭ, နကဒၪထဲၩ့ဘၪဆၧအဲၪဒဲဆၧမွဲ ဆၧတီၩအဆၧဆုးဘူၭအ၁ၭနီၪလီၫ.

“တၭဆၧမၧၫ့အဆိၩအကၠၪနီၪ မွဲအယီၩဆၧ၁့ၪယၫလၧနမွဲယွၩလဂၩဎး လၩ့ထံးလၩ့ဆ့ၭဒဲယ့ၫရှူၬဎရံၬလၧနအၪ့မၧၫ့လၩ့နီၪလီၫ” (ယီဟၫ့ ၁၇း၃). အ၀့ၫမွဲ ယွၩလၧၦဆီၫ့မီၪ့ဒၪပ၁ၭအ့ၬ အ၀့ၫမွဲယွၩ “ၦၡၩ၁ံၪလၧနဖ့ၪလၫ့ယၧၩလၧဂၪ့ခိၪဖိၪ အကျၩနီၪ, ယဒုၭဖျီၪထၪ့ယူၭနမံၩ့....” အ၀့ၫ၁ံၪထီးန့ယူၭ, နလူနထၫယူၭ.... ၁့ၪယၫလၩ့ထံးလၩ့ဆ့ၭလၧယဂဲၫလၩ့လၧနအီၪ (ယီဟၫ့ ၁၇း၆, ၈). “မၩဆံၫ့ဎံၪအ၀့ၫ၁ံၪလၧနဆၧမွဲဆၧတီၩအဖၧၩ့ဆံၭ” (ယီဟၫ့ ၁၇း၁၇).

ယ့ၫရှူၬဂဲၫလၩ့ဘဲၫကဒုၭနဲၪဖျီၪထၪ့ဖါအဂးနီၪလီၫ. ဆၧယီၩမွဲအကၧၩ့ဒိၪ အၪမၬ ၦၡၩလဖၪနၪ၁့ၪဘၪမၪထဲၩ့ယွၩကဆါအကၠီၩ့နီၪလီၫ. လံၬယီဟၫ့ယီၩ ဒုၭဖျီၪထၪ့ယ့ၫရှူၬအဆၧမၩပျၩ့ပျၩ့လ့ၬတၭ အ၀့ၫဒုၭဖျီၪထၪ့ယွၩအလူအထၫဒဲ အဆၧဖံၭဆၧမၩတီၩတီၩလီၩ့လီၩ့နီၪလီၫ. ဆၧတီၩဆၧလီၩ့ယီၩ အရ့ၩလဒိၪဘၪကဘၪမၩ၀့ၫထံးလၩ့ထီၩ့လၩ့ဘဲၫနီၪ အလးအီၪအ့ၬ.

ယ့ၫရှူၬအီၪမၧၫ့ထဲၩ့၁ၭမၧၫ့အကၪအဂဲၩဒဲဘၪဆၧမီၪ့ဘံၭခွံၬခၫ့ဖျီၫ့လၧ ဆၧဘိၪ့ဆၧဘၩအခိၪနါလဖၪနီၪလီၫ. အ၀့ၫဘၪဒၪဆၧၡၪ့ဆၧနၭ လၧၦဂူၫဂၩ လကၭဘၪ လၧအ၀့ၫအထံၩအဖျဲအကၠီၩ့ဆ့နီၪလီၫ. အထံၩအဖျဲလဂၩအၪ့ဆၫလၩ့ ထဲၩ့အ၀့ၫ, လဂၩနီၪ မီၪ့ဘံၭအ၀့ၫ၁ၧၫ့ဘျၩ့နီၪလီၫ. အ၀့ၫဘၪဆၧၫ့ယၫထဲၩ့ဆၧမၩနၧၩ့မၩစၪဒဲ ဆၧနၭဆၧၡၪ့ဆၧဒိၪဖိထးဖိဒဲအ၀့ၫဘၪဆၧဖျၩထၪ့လၧထုၪ့စူၪယၫ လီၩ့တၭ, အ၀့ၫဘၪထိး၁ံၫအ၁ၭလၧ ၦလဖၪလၧအ၀့ၫဂဲၫလၩ့ထိးထဲၩ့တၩ့ထဲၩ့ လဖၪအစူၪဖၧၩ့နီၪလီၫ.

`နကဒုၭဖျီၪထၪ့ထဲၩ့ယွၩအဆၧအဲၪ လၧယ့ၫရှူၬအဖၫ့ခိၪဒဲလၧနဖၫ့ခိၪ ယီၩဘဲၫ၁့ၪလဲၪ.`