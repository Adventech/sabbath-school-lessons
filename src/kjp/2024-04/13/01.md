---
title:  ဆၧချဲၩ့လၧခဲၫ့ထုၬး ဆၧ၁့ၪယၫယ့ၫရှူၬဒဲ အ၀့ၫအလူအထၫ
date:   21/12/2024
---

### ဖီလနွ့ၫယီၩအဂးဆၧမၩလိၪ
ယီဟၫ့ ၂၁; ယီဟၫ့ ၁၁း၉, ၁၀; ယီဟၫ့ ၈း၄၂-၄၄; ယီဟၫ့ ၄း၄၆-၅၄; ၂ထံမ၁ံၫ ၃း၁၆; ယီဟၫ့ ၁၅း၁-၁၁.

> <p>၁နိၫထီၫ့</p>
> “ဆၧကွ့ၭအ၁ၭလဖၪနီၪ အၪ့ဎၬယိန၁ံၪ၀့ၫဆံၭး အဂဲးဘဲၫယီၩ န၁ံၪဆီၫ့မီၪ့လၧန၁ံၪမိန့ဘၪဆၧမၧၫ့ လၩ့ဆိၩလၩ့ကၠၪလၧအဖၧၩ့တၭ, အ၀့ၫ၁ံၪ မွဲဆၧထိးအ၁ၭလၧယဂဲးယကၠီၪ့လီၫ” (ယီဟၫ့ ၅း၃၉).

ယီဟၫ့အဆၧ၁ၭထိၬအပရၧၫ့, ဘဲၫလံၬမၫကၧၭအ၁ိၭ, ထုၬ၀့ၫလၧဆၧဒၪခီၩ့လိၬ၁ၭလၧဂၫလလံၫနီၪလီၫ. ဆၧမၩလိၪလၧခဲၫ့ထုၬလၧလံၬယီဟၫ့ဖၧၩ့ယီၩ ဘၪဆုးလၧဆၧဒၪခီၩ့လိၬ၁ၭနီၪလါနၫ့ဂ့ၩ ဘၪထွ့ၫဆ့လၧဆၧဂဲးမိၡါလၧပဆၧ ၁့ၪယၫယ့ၫရှူၬဒဲယွၩအလူအထၫနီၪ - မွဲဆၧအီၪက့ၪ၁ၭလၧဆၧ၁ၭထိၬအပရၧၫ့ လံဘံၪ့လဘံၪ့ (ယီဟၫ့) ထၧၫ့ဘံၪ့ယၫအဖၧၩ့နီၪလီၫ.

အ၀့ၫ၁ံၪဂဲၫထဲၩ့အီၪဘၪလၧယ့ၫရှူၬအ၁ိၭ ၁ၧၫ့နံၫဘျဲၪယူၭလါနၫ့ဂ့ၩ, အထံၩအဖျဲ၁ံၪလဖၪ အဆၧအီၪတဲၩ့၀ဲၩ၁ၭလၧ ယ့ၫရှူၬအဆၧဘၪထိး၁ံၫဒဲအဆၧ ဂဲထုၪ့မၧၫ့ထၪ့ထဲၩ့အဂးလအီၪဘၪဆၫဆၫလ့ၬ, မွဲလၧယ့ၫရှူၬလီၩဘၪအ၀့ၫ၁ံၪ လဖၧၫ့ဂီၩ့လဖၧၫ့ယူၭဒၪလ့ၬနီၪလီၫ.

ဆၧလၩ့၁ၭအုၭ, မွဲလၧအ၀့ၫ၁ံၪလအီၪက့ၪဘၪကဆါအဆၧချဲၩ့ဘဲၫကဆါ လီၩ၀့ၫအ၁ိၭနီၪဘၪလီၫ.

ပ၀့ၫ၁ံၪလၧမုလနံၩယီၩဆ့ ပအီၪလၧဆၧလၩ့အၪ့ယိၪလၧပမိကဲၪဘဲၫနီၪ အ၁ိၭလီၫး ပနါဂၧၫ့ဒဲပဖီဆ့ယွၩအလူအထၫလါနၫ့ဂ့ၩ, အ့ၪပလခိၭနၪပလဖိၬထွ့ၫ ဘၪ, ဒဲပလအီၪမၧၫ့ဘၪလၧအဖၧၩ့နီၪ, ပမွဲယွၩအခ့ၫအၡၩအ့ၬ. ဆၧနီၪမွဲပလ ထိးဆၧၫ့ဘၪဆၧဖၩ့လၧအမိဒုၭနၪ၁့ၪပၧၩဒဲအမိဒုၭမၧၫ့ဂဲၩပၧၩလဖၪနီၪလီၫ. အယီၩမွဲဆ့, ဆၧလၩ့၁ၭအုၭ လၧၦဎရံၬဖိၪ၁ံၪအၪဂၩမိကဲၪအ၁ၭ လၧဆၧလအီၪက့ၪ ၁ုၪ့အီၪက့ၪ၁ၭဘၪဆၧအဖၧၩ့နီၪလီၫ.

လၧနွ့ၫအထုၬလၧလံၬယီဟၫ့အဖၧၩ့ယီၩ, ပမိယိထံၫယိဆါဆၧဂဲးမိထုၪ့ လနၩ့လၧဆၧ၁ၭထိၬအပရၧၫ့ယီၩအဖၧၩ့, လၧအမိမၩဆၧၩ့ပၧၩလမွဲဘၪန့ၫ ဆၧ နၪ၁့ၪအဖၧၩ့ဘၪ, မိမွဲ၀့ၫဆၧနၪ၁့ၪလၩ့ထံး ဒဲအီၪမၧၫ့ဘူၭထံးလၧကဆါဒဲလၧအလူအထၫဖၧၩ့အဂးနီၪလီၫ.