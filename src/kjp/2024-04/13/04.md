---
title:  ဆၧဖၩ့ဒဲဆၧခံၭ
date:   24/12/2024
---

`ဖီ ယီဟၫ့ ၁း၄-၁၀; ယီဟၫ့ ၃း၁၉-၂၁; ယီဟၫ့ ၅း၃၅; ယီဟၫ့ ၈း၁၂; ယီဟၫ့ ၉း၅; ယီဟၫ့ ၁၁း၉, ၁၀ ဒဲ ယီဟၫ့ ၁၂း၃၅. ဆၧထုၭဖျီၪဆၧလၩ့ဆၫ့လိၬ၁ၭအဒိၪထုၬထီးယီၩ မွဲဆၧနီၪလဲၪ, ဒဲဘၪမွဲနီၪဆၧလၩ့ဆၫ့လိၬ၁ၭယီၩ ကဲၪဆၧအဂဲးခၪ့ထံၭ လၧပကနၪ၁့ၪဆၧမွဲဆၧတီၩ အဂးနီၪလဲၪ.`

ဂၪ့ခိၪယီၩအီၪလၧဆၧခံၭအကျၩး ဂၭဎ့ၭဆၧဖၩ့, ဒဲအီၪဂုးနၫ့ဆါဒၪ၀့ၫလၧ ကဒၪန့ယွၩအဆၧမွဲဆၧတီၩ၁့ၪအ့ၬ. ဒၪယွၩအဆၧတဲၩ့လၩ့ဆၧ, အဆၧနဲၪဖျီၪဆၧ, ဒဲအဆၧရွံန့ထိးတၩ့ဆၧလၧ နၫ့ဆါဒၪ၀့ၫလ၁့ၪဘၪနီၪလီၫ.

“လၧၦၡၩနၫ့ဆါဒၪ၀့ၫအဆၧနၪ၁့ၪဖၧၩ့နီၪ, ထီၩ့စိၩထၪ့ဘၭလၧယွၩအဆၧ ဆံၫ့ဆၧဎံၪန့နးဆိၭအ့ၬ. ‘မွဲအထၪ့ထီၫဘဲၫမူၭခိၪအ၁ိၭနီၪ, နမၩမိ၁့ၪဘဲၫ၁့ၪလဲၪး ယိၬနဲၪ့ဖျုဖၧၩ့တၭ, နမိ၁့ၪယၫဘဲၫ၁့ၪလဲၪ’ ယိဘၭ ၁၁း၈. မွဲန့ၫဒၪလၧ၁ၭမုလၧ အဂဲၫအီၪလၩ့ဆၫ့လၧပ၁ၭဖၧၩ့နီၪ မိနဲၪဖျီၪပၧၩလၧယွၩအဆၧအီၪ၁ူၪအယိၬလဖၪ, လၧ ‘မ့ၬ၁-လဒၪဘၪ, ဒဲနါလနါဂၧၫ့ဘၪတၭ, နုၬလၧၦၡၩအ၁ၭအ့ၬ.’ ‘ယွၩ နဲၪဖျီၪလၧအ၁ၭမုလပမ့ၬယၫလီၫ.’” Ellen G. White, The Desire of Ages, p. 412.

ယ့ၫရှူၬလဂၩ၀့ၫဒၪလီၫ “ဒုၭနဲၪဖျီၪထၪ့ယူၭအ၀့ၫ (ဖါကဆါ) ယူၭ” နီၪလီၫ (ယီဟၫ့ ၁း၁၈). အခီၫပယီၫလၧဂြံစၭအဆၧချဲၩ့မၩဆၧ (verb) exegeomai, မွဲ၀့ၫ “ကွ့ၭကျိၭဆၧ,” “လီၩနၪ၁့ၪဆၧ,” “ဒုၭဖျီၪပျၩ့ဆၧ” အီၪ၀့ၫထီးနီၪလီၫ. စယီဟၫ့နဲၪဖျီၪယ့ၫရှူၬနီၪဘဲၫ မူၭခိၪၦ၁ိၫ့ဆၧပရၧၫ့လဂၩအ၁ိၭ, မွဲၦလၧအထုၭဖျီၪ ပျၩ့ထၪ့ဆၧလၧဆၧ၁့ၪယၫကဆါယွၩအဂးနီၪလီၫ. လၧယ့ၫရှူၬလဂၩဎး (လဂၩဒၪ) နီၪပ၁့ၪယၫဘၪကဆါယွၩလၩ့ထံးလၩ့ဆ့ၭန့လီၫ.

`ဖီ ယီဟၫ့ ၈း၄၂-၄၄. ယ့ၫရှူၬထုၭဖျီၪထၪ့ဆၧဂဲးခၪ့ထံၭအဘၪမၪ လၧၦအံၫစရ့လၭခိၪနါလဖၪအီၪက့ၪထၪ့၀့ၫလၧနၫ့ဆါ၁ံၪအဆၧဆီၫ့မီၪ့ ဒၪ၀့ၫလဖၪနီၪ ဘဲၫ၁့ၪလဲၪ.`

ၦလၧအလအီၪဆၧၫ့ထုၪ့ဘၪလၧဆၧမွဲဆၧတီၩလဖၪနီၪ ချဲၩ့ဆၧလၧအဆၧ ကိၪ့ဆၧတဲၩ့ဒၪ၀့ၫနီၪလီၫ. အ၀့ၫ၁ံၪ “ဒၪ” ဆၧကွ့ၭအ၁ၭ၁ံၪအခီၫပယီၫလၧ ၦၡၩအဆၧဆီၫ့မီၪ့ထယၬဆၧအဖၧၩ့လီၫ. အ့ၪမွဲပ၀့ၫ၁ံၪလခီၫ, ပကဘၪထိးဆၧၫ့ ဎရံၬမွဲဂၪ့ခိၪအဆၧဖၩ့ဒဲပဘၪဖိၬအခဲၫ့လၧ ဆၧချဲၩ့ကျိၭယွၩအလူအထၫဖၧၩ့နီၪ လီၫ. လၧဆၧလၩ့ဆၫ့, မုၪခီၩလဲးနီၪချဲၩ့လၧ “အစံၭအဆၧဒၪ၀့ၫ” အဖၧၩ့လီၫ (ယီဟၫ့ ၈း၄၄). အ့ၪမွဲပလထုၪ့ဘၪပ၁ၭဒဲပလဖ့ၪလၫ့ပဆၧနဲၩဒဲဆၧခိၭနၪလၧ ယွၩဘၪနီၪ, ပအီၪလၧဆၧလၩ့ဘၪယိၪ လၧပမိမၩမၪဆၧဘဲၫနီၪအ၁ိၭလီၫၪ မွဲဆၧဖီလံၬအဆၧၫ့လၧဆၧဘၪဒၪပ၁ၭအဖၧၩ့, လၧပဆၧအဲၪဒိၭဒၪ၀့ၫအဖၧၩ့, ဒဲလၧ ပဆၧဆီၫ့မီၪ့ထယၬန့ဒၪပ၀့ၫ, လၧဆၧအယီၫနဲၪ့ပဘၪအၪဎၬန့ဆၧလဖၪနီၪလီၫ.

`နစံၭဆၧၫ့ထဲၩ့ဆၧမွဲဆၧတီၩလၧ “အီၪလၧနခၪ့လီၩ့” ဘဲၫဆၧထၪ့ဒၩဆၧ လၧနကြၨၭစံၭဆၧၫ့ဆၧမွဲဆၧတီၩအ၁ိၭနီၪ အီၪဘဲၫ၁့ၪလဲၪ.`