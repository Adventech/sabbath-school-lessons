---
title:  ဆၧထုၭဖျီၪထဲၩ့ဒီၭဆၧဂဲးမိၡါလဖၪ - ဆၧလၩဆၧဖၩ့
date:   17/10/2024
---

`ဖီ ယီဟၫ့ ၁၇း၁-၅. ယ့ၫရှူၬအဲၪဒိၭလီၩမွဲဆၧနီၪလၧအစံၭဆၧဘဲၫ ယီၩလဲၪ, လၧ “ဖါဧ့, နၩရံၩဘၪယူၭ, ဘဲၫနဖိၪခွၫမိဒုၭလၩဖၩ့နၧၩအ၁ိၭ နီၪ, ဒုၭဖျီၪထၪ့နဖိၪခွၫအလၩအဖၩ့ဆံၭ” နီၪလဲၪ.`

ပအၪ့ဎၬမၩလိၪဆၧမုဂၪနံၩနီၪ, မွဲၦၡၩအဆၧမၩအ၁ၭလၧအထၪ့ဒၩလိၬ၁ၭ, လၧၦၡၩဆၨၩအဖျီၩ့ဘၪထွ့ၫလၧယ့ၫရှူၬမွဲမပၫလဲၪ ဒဲအ၀့ၫမၩမွဲဆၧနီၪလဲၪနီၪလီၫ. အ့ၪမွဲဆၧမၩလိၪလနံၩယီၩ မိထုၪ့၀့ၫလၧကဆါယွၩအဆၧမၩ, လၧမူၭ၀ၩ့ အဖျီၩ့, လၧပဒၪဘၪလၧလံၬယီဟၫ့အဖၧၩ့ဆ့နီၪလီၫ.

ဆၧချဲၩ့လၧယၫစၭထၪ့၀့ၫဒၪလၧ မူၭ၀ၩ့ဒီၪ့အဆၧမၩအ၁ၭအဖျီၩ့နီၪလီၫ. ၦစံၭ၀့ၫယ့ၫရှူၬမွဲကဆါယွၩအဖိၪခွၫဆံၫ့ဎံၪ, ဆၧတဲၩ့လၩ့ကဆါလၧမူၭ၀ၩ့ဒီၪ့ဖၧၩ့ လီၫ. ထီးနီၪလဖၧၫ့, လၧအ၁ၫ့ဆၧလအီၪနးမံၩ့ဒံၭဘၪနီၪ ဂဲၫကဲၪထၪ့၀့ၫဒၪလၧ ယ့ၫရှူၬနီၪလီၫ. “ကယဲဆၧအီၪထီးအလူၬအဆံၫ့ယီၩ, ကဲၪထၪ့လၧအစူၪဖၧၩ့ တၭ, ဆၧလၧအဘၪဆၧမၩကဲၪထၪ့ယူၭနီၪ လကဲၪထၪ့ဘၪ၀့ၫလၧအ၀့ၫဒၪအစူၪ ဖၧၩ့အီၪနးမံၩ့အ့ၬ” (ယီဟၫ့ ၁း၃). ထီးလၧယၫခီၫနီၪ ကဲၪထၪ့ၦၡၩအခံးအဂၩ့ လၧဆၧလိၪထၪ့အ၁ၭနီၪလီၫ (ယီဟၫ့ ၁း၁၄). စယီဟၫ့ စံၭဆၧချဲၩ့ဖျိၪ့ အလၩအဖၩ့/glory (doxsa, ယုၩ့ယဲဘၩ့ခဲၫ, လၩ့ဘၩ့လၩ့မု, မံၩ့ဎိၩ၁-ဖျီၪ, ဆၧယူၭယၪ့ပၭကၩ) ဒဲ ဒုၭလၩဖၩ့, မၩလၩဖၩ့/glorify (doxsazo, အၪ့အူၭထၪ့, ဖ့ၪဆၧယူၭယၪ့, အၪ့အူၭအၪ့ဎၧၩ့, ယူၭယၪ့ဒိၪဒိၪအၪအၪ) လဖၪနီၪ မွဲၦချဲၩ့၀့ၫလၧ ဒိၭန့ဘၪဆၧအလၩအဖၩ့လၧၦၡၩလဖၪအအီၪဒဲ လၧကဆါယွၩအအီၪနံၫမံၩ့လူၬ နီၪလီၫ.

ဆၧဆီၫ့မီၪ့ဆၧမၩလၩမၩဖၩ့၀့ၫဒၪ လၧလံၬယီဟၫ့အဖၧၩ့နီၪ အီၪဆဲၩဘုၭ လိၬ၁ၭလၧဆၧနၪ၁့ၪယ့ၫရှူၬအဆၧၫ့ထီနၩရံၩ, မွဲလၧအဆၧဘၪ၁ံၫအထီ (ထိၪဎၩ့ လၧ ယီဟၫ့ ၂း၄; ယီဟၫ့ ၇း၃၀; ယီဟၫ့ ၈း၂၀; ယီဟၫ့ ၁၂း၂၃-၂၇; ယီဟၫ့ ၁၃း၁; ယီဟၫ့ ၁၆း၃၂; ယီဟၫ့ ၁၇း၁). ထုၪ့စူၪယၫနီၪ မွဲအ၀့ၫအလၩအဖၩ့ အနၩရံၩနီၪလီၫ.

ဆၧနၪ၁့ၪယီၩ မွဲမၬဆၧ၁ၭဘံၪဘူၪစၭဎၬလမံၩ့, မွဲလၧဆၧဖျၩထၪ့ၦၡၩလၧ ထုၪ့စူၪယၫလီၩ့ မွဲဆၧလၩ့မ့ၬမဲအဒိၪထုၬ ဒဲဆၧမၩလၩ့ဆံၭလၩ့ၡၩၦၡၩအလၩအဖၩ့ အအၧၩ့၁ၫ့ထုၬ လၧၦရိမၫဖိၪလၧခီၩခီၩအိၩနီၪလီၫ. ဆၧလၩ့ဆၫ့လၧၦနဲၩ လမိန့ဘၪ (လကြၨၭဘၪ), လၧကဆါယွၩဘၪထၪ့လၧထုၪ့စူၪယၫအလီၩ့လမံၩ့ ယီၩ့, ဖ့ၪနဲၪဒီၩ့လၩ့ၦၡၩဆၨၩအဆၧမၩအ၁ၭ လၧဆၧကိၪ့မၩဘၪထံၭယွၩအလၩ အဖၩ့ အဆၧလဲၩမွံၩဘဲၩ့ဘီၩ့လိၬ၁ၭနီၪလီၫ.

လၧၦၡၩဆၨၩအထိၪအဎၩ့ဖၧၩ့နီၪ, ယ့ၫရှူၬဘၪ၁ံၫ၀့ၫလၧဆၧဘၪဆၫထိး က့ၭအဖၧၩ့, ဘဲၫၦဆၧဒဲၩဘၭဖိၪလၧ အဘၪဆၧမ့ၬလဲၩ၁ၭဂဲၫ့၀့ၫလဂၩ ကိၭၡၭထၪ့ ၀့ၫဒၪ “ယယွၩဧ့, ယယွၩဧ့, မွဲဘၪနီၪနစဲၪ့ဒၪယၧၩလဲၪ” နီၪလီၫ. ၦၡၩလဂၩယီၩ အဆၧခံၭလၧထုၪ့စူၪယၫနီၪ ဘၪဆၧကွ့ၭနဲၪ့လၩ့ဆၫ့ထၬ၀့ၫလၧ လံၬမၭ၁ုၫဒဲ လံၬမၫကၧၭအဖၧၩ့လီၫ (မၭ၁ုၫ ၂၇း၄၆; မၫကၧၭ ၁၅း၃၄).

အ့ၪမွဲလၧထုၪ့စူၪယၫအဆၧလၩဆၧဖၩ့အနိၪ့လခီၫနီၪ ဘၪဆၧကွ့ၭလၩ့ဆၫ့ ထၬ၀့ၫဒၪလၧ လံၬလုကၭဒဲလံၬယီဟၫ့အဖၧၩ့လီၫ (လုကၭ ၂၃း၃၂-၄၇; ယီဟၫ့ ၁၉း၂၅-၃၀). အနီၪမွဲဆၧလးလစီၪ့လၧဆၧထိးထဲၩ့တၩ့ထဲၩ့, လၧဆၧယၫ့၁ုၪ့ ယၫ့၁ၭ, ဒဲမွဲလၧကဆါယွၩအဖိၪခွၫဖ့ၪလၫ့ခွံၬအ၁ၭလၧ ဖါကဆါအစူၪဖၧၩ့နီၪလီၫ.

မွဲဆၧချဲၩ့ဘျံၭဒၪအလၩ့မဲၩဖၭဒိၪလ့ၬလီၫး ကဆါယွၩအဆၧလၩဆၧဖၩ့ အဒိၪထုၬနီၪ နဲၪဖျီၪထၪ့အ၁ၭလၧဆၧမ့ၬမဲအဒိၪထုၬအဖၧၩ့ - ဆိၬထၪ့ဂၪ့ခိၪယီၩအဆၧ ဒဲၩဘၭလဖၪလၧအ၀့ၫအနၫ့ဆါအဖၧၩ့လီၫ.

`ဆီၫ့မီၪ့ထဲၩ့ဆၧအခီၫပယီၫလၧ ဆၧမၩန့ထၪ့ဆၧမၩလၧအလၩ့၁ၭမဲၪ ဘၪယူၫယီၩ, ယွၩအနၫ့ဆါဒၪ၀့ၫဘၪထၪ့လၧထုၪ့စူၪယၫအလီၩ့, လၧအမိ ထိးထဲၩ့တၩ့ထဲၩ့ပၧၩလၧဆၧဒဲၩဘၭအဖၧၩ့နီၪလါဆံၭ. မွဲဆၧနီၪလဲၪ, ဆၧမၩအ၁ၭယီၩ စံၭဘၪပၧၩလၧဆၧဒဲၩဘၭအလံၩ့အလဲၫ့နီၪ အၧၩ့၀့ၫ၁ၫ့၀့ၫ ဖိၭဘိၭလဲၪနီၪလီၫ.`