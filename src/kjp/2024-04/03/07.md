---
title:  မၩလိၪအၪထၪ့အဂး
date:   18/10/2024
---

Ellen G. White, "God with Us," in The Desire of Ages, pp. 19-26.

“ကဆါယ့ၫရှူၬဎရံၬ, ယွၩအဖိၪခွၫဆံၫ့ဎံၪ, အီၪ၀ဲၩလၧအခၪ့ထံၭအဆိၩ အကၠၪအိၩ, မွဲၦလၧအလၩ့ဆၫ့လၩ့မဲၩလမီၪ့ဎီၩ့ဘၪလၧၦနးဂၩနီၪ, အီၪ၀့ၫလၧ ဖါကဆါယွၩအ၁ိၭလီၫ. အ၀့ၫမွဲမူၭခိၪဘၩ့မုးအလၩအဖၩ့လီၫ. အ၀့ၫဒၪမွဲၦမူၭခိၪ ဘၩ့မုးဖိၪ၁ံၪအ၁ုၭခိၪဖၭဒိၪ, ဘၪဆၧဘိၪ့ထၪ့ဘၩထၪ့၀့ၫလၧဆၧယူၭဆၧယၪ့ အဖၧၩ့ လၧအ၁ီၫ့၁ံၪလဖၪနီၪ ဘဲၫအလးအလၩအီၪ၀့ၫအ၁ိၭနီၪလီၫ. အယီၩမွဲဆၧ မၩန့ဆီၪ့ဆၧလၧယွၩနီၪမွဲအ့ၬ (ဆၧကွ့ၭဒိၭနဲၩ့၁ၭလၧ ဒီၩ့လၩ့ ၈း၂၂-၂၇).

“ဆၧမွဲဆၧတီၩအလၩအဖၩ့မွဲ၀့ၫဒၪလၧကဆါဎရံၬနီၪ အီၪလၧဖါကဆါယွၩအ၁ိၭ ခီၫလၧဂၪ့ခိၪယီၩလချုၭကဲၪထၪ့ဒံၭဘၪနီၪလီၫ. ဆၧယီၩမွဲ ဆၧဖၩ့ ဖၩ့ယဲ၀့ၫလၧဆၧခံၭအလး, အလွ့ဖျီၪလၩ့ဘၩ့လၩ့မုးဘဲၫကဆါယွၩအ၁ိၭ နီၪ, မွဲဆၧလၩဆၧဖၩ့အခၪ့ထံၭလီၫ. ဆၧမွဲဆၧတီၩယီၩ, မွဲဆၧအီၪ၁ူၪလၩ့မဲၩလၧ အနၫ့ဆါဒၪ၀့ၫအဖၧၩ့အဆိၩအကၠၪနီၪလီၫ. ထုၭဖျီၪထၪ့ၦဂူၫဂၩအဆၧအီၪ၁ူၪ လဖၪဒဲဆၧလၧၦလီၩနၪ၁့ၪလန့ဘၪလဖၪနီၪလီၫ.” Ellen G. White Comments, The Seventh-day Adventist Bible Commentary, vol. 5, p. 1126.

“ယ့ၫရှူၬစံၭ၀့ၫဒၪ, ‘ယ၀့ၫဒၪယီၩ ယအ့ၪဘၪဆၧဘီၩ့ထၪ့ယၧၩလၧဂၪ့ခိၪ ချိၫ့ယီၩတၭ, ယမိမီၩ့ထဲၩ့ၦကိၭဂၩဒ့ၭလၧယအီၪလီၫ.’ ယီဟၫ့ ၁၂း၃၂. ဎရံၬမိဘၪ နဲၪဖျီၪၦဒဲၩဘၭဖိၪ လၧဆၧထိးထဲၩ့တၩ့ထဲၩ့ကဆါဘၪ၁ံၫ၀့ၫလၧ ဂၪ့ခိၪယီၩအဆၧ ဒဲၩဘၭလဖၪနီၪလီၫ. ဒဲဘဲၫပယိစိၩကဆါယွၩအ၁ိၪဖိၪလၧ ကြၫနံအထုၪ့စူၪယၫ လီၩ့နီၪအ၁ိၭ, ဆၧရွံန့ထဲၩ့ဆၧအဆၧအီၪ၁ူၪနီၪ မိ၀ဲထၪ့အ၁ၭလၧပ၁ၭဖၧၩ့ဒဲ ကဆါယွၩအဆၧမၩဂ့ၩလဖၪ မိ၁ိၫ့ပၧၩလၧဆၧနီၫ့ယါလၩ့ထဲၩ့အဖၧၩ့၁ၭနီၪလီၫ. လၧဆၧထိး၁ံၫအ၁ၭလၧၦဒဲၩဘၭဖိၪ၁ံၪအဂးနီၪ, ကဆါဎရံၬဖ့ၪနဲၪဆၧအဲၪလၧ ၦဆီၫ့မီၪ့နၪ၁့ၪလန့ဘၪနီၪလီၫ. ဒဲထီးၦဒဲၩဘၭဖိၪယိထဲၩ့အ၀့ၫအဆၧအဲၪနီၪတၭ, အ၀့ၫအ၁ၭမိမုၬထၪ့ထဲၩ့၀့ၫ, ဒဲမၩဂဲၩ၀ၭထၪ့၁ၭၡီၩ့နီၪလၧဆၧနီၫ့ယါထဲၩ့၁ၭ..... လၧအ၀့ၫ၁ံၪထုၭဂဲးထုၭဘၭ လၧဆၧမၩဂ့ၩမၩဘၪထဲၩ့ဆၧအထီ, လၧဆၧ၁ၭအီၪ အတီၩလၧမိမၩဆၧအမွဲအဘၪနီၪ, ဎရံၬအစီၩ့အမၩ့မိ၁ိၫ့အ၀့ၫ၁ံၪတၡါလီၫ. ၁ၭလၧအလမိမၩဘၪဆၧလဖၪနီၪ မိဂဲၩ၀ၭထၪ့ထဲၩ့ဖျဲၪဖျဲၪလ့ၬ, ဒဲအဆၧမၧၫ့ဆၧဂဲၩနီၪ ဘၪဆၧမၩဘၪလိၬထဲၩ့လၧဆၧတီၩဆၧလီၩ့အဖၧၩ့လီၫ. ထီးမွဲကဆါဎရံၬထုၭန့ အ၀့ၫ၁ံၪလၧမိယိထၪ့စိၩအ၀့ၫလၧထုၪ့စူၪယၫအလီၩ့, ဒဲဒၪဘၪအ၀့ၫဘၪဆၧ ဆ့ၭဖိး၀့ၫဒၪ လၧအ၀့ၫ၁ံၪအဆၧဒဲၩဘၭအဂးနီၪတၭ, ကဆါအဆၧမၪလူၬလၧ အ၀့ၫ၁ံၪအဂးနီၪ ကဲၪထၪ့ဆၧအီၪက့ၪဘၪထဲၩ့လၧအ၀့ၫ၁ံၪအ၁ၭဖၧၩ့နီၪလီၫ.” Ellen G. White, Steps to Christ, pp. 26, 27.