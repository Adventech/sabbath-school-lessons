---
title:  လၧအ၁ၫ့အခၪ့ထံၭ - ဆၧအလူဆံၫ့ဎံၪ
date:   13/10/2024
---

`ဖီ ယီဟၫ့ ၁း၁-၅. လံၬဖျိၪ့လဖၪယီၩ နဲၪဖျီၪထၪ့လၧဆၧအလူ ယ့ၫရှူၬအဂဲး မွဲဆၧနီၪလဲၪ.`

စယီဟၫ့ဒုၭကဲၪထၪ့ (စၭထၪ့) အဆၧ၁ၭထိၬအပရၧၫ့ယီၩ လၧဆၧဆီၫ့မီၪ့ အၪ့ဎၬလၩ့ဆၫ့နီၪ - “လၧအ၁ၫ့အခၪ့ထံၭနီၪ ဆၧအလူအီၪ၀့ၫလီၫ. ဆၧအလူနီၪ အီၪ၀့ၫလၧယွၩအ၁ိၭတၭ, ဆၧအလူနီၪ မွဲယွၩလီၫ” (ယီဟၫ့ ၁း၁). လံၬအဖျီၩ့ ဎံၫလၩ့၀့ၫယီၩ အီၪလၧဆၧဆီၫ့မီၪ့အၪ့ဎၬအဒိၪအယိၬ လၧပမိမၩန့ဘၪအဂးနီၪ လီၫ.

အဆိၫထုၬ, ဆၧ၁ၭထိၬအပရၧၫ့အဆၧမၩ ဘၪဘုၭထဲးအ၁ၭလၧဆၧတဲၩ့လၩ့ဆၧအဂဲး, ၁မိစ့ၭ ၁း၁, “လၧအခၪ့ထံၭနီၪ.” ဆၧအလူနီၪ အီၪ၀ဲၩ၀့ၫဒၪ လၧမူၭ၀ၩ့ဒီၪ့လချုၭကဲၪထၪ့ဒံၭဘၪနီၪလီၫ. မွဲလၧဆၧအနီၪ, စယီဟၫ့အီၪက့ၪ ဂုးခၧၫ့ကဆါယ့ၫရှူၬအဆၧအီၪမၧၫ့လၩ့ဆိၩလၩ့ကၠၪနီၪလီၫ.

လၧခဲၫ့နီၪ, “ဆၧအလူနီၪ အီၪ၀့ၫလၧယွၩအ၁ိၭလီၫ.” လၧယီဟၫ့ ၁း၁၈ အဖၧၩ့, စယီဟၫ့မိလီၩဆၧလၧယ့ၫရှူၬနီၪ “အီၪလၧဖါအ၁ၭနၫလီၩ့နီၪလီၫ. ထၧၫ့ဒၪၦမိစံၭအခီၫပယီၫအီၪဒၪ၀့ၫလမံၩ့မံၩ့, ဆၧလၩ့ထံးနီၪဘိၩ ယ့ၫရှူၬဒဲ ဖါကဆါနီၪအီၪဘူၭလိၬ၁ၭဘူၭဘူၭထံးထံးလီၫ.

လၧခဲၫ့ထုၬနီၪ, စယီဟၫ့စံၭလၧ, “ဆၧအလူနီၪ မွဲယွၩလီၫ.” လါနၫ့ဂ့ၩ ဆၧအလူအီၪ၀့ၫလၧယွၩအ၁ိၭ, ဒဲဆၧအလူနီၪမွဲယွၩနီၪ မိကဲၪထၪ့၀့ၫဘဲၫ၁့ၪ လဲၪ. လံၬဖျီၩ့ယီၩဘၪဆၧကွ့ၭ၀့ၫဒၪလၧ ဂြံစၭအလၨနီၪတၭ ပဘၪအၪ့ဎၬထဲၩ့လၧ ဂြံစၭအလံၬနီၪလီၫ. ဂြံစၭအလံၬလဲဖၧၩ့နီၪ ဆၧနဲၪလၩ့ဆၧလမံၩ့အမ့ၬယၫ (article) အီၪ၀့ၫလမံၩ့ဒၪ, မွဲ၀့ၫ the, ဆၧအီၪက့ၪစဲၪလၩ့ထံး a/an နီၪ လအီၪဘၪ တၭ, အ့ၪဆၧမိကွ့ၭနဲၪဆၧလမံၩ့မံၩ့ (အ့ၪ) ၦလဂၩဂၩနီၪ ဆိၫ့ကၩ (၁ိၩ့) ၀့ၫဒၪ "the" လမံၩ့ဒၪနီၪလီၫ.

မွဲဆၧနီၪဆၧချဲၩ့လၧအစံၭ၀့ၫဒၪ “ဆၧအလူအီၪ၀့ၫလၧကဆါယွၩအ၁ိၭ” (the Word was with God) အဖၧၩ့နီၪ မိဘၪကွ့ၭ၀့ၫဘဲၫ " (the) Word was with (the) Father/ ဆၧအလူ (နီၪ) အီၪ၀့ၫလၧယွၩ (နီၪ) အ၁ိၭ," ယွၩ (နီၪ) မွဲဖါကဆါယွၩ ဒဲအလူ (နီၪ) မွဲဖါကဆါယွၩအ့ၬ. ဒဲလၧဆၧချဲၩ့ " the Word was God " “ဆၧအလူ (နီၪ) မွဲယွၩ” (မွဲဖါကဆါယွၩအ့ၬ) နီၪလီၫ. မွဲဆၧထုၭ နဲၪဖျီၪထၪ့ယ့ၫရှူၬအတခ့ၭနီၪ မွဲ၀့ၫဒၪယွၩ - မွဲဖါကဆါယွၩအ့ၬ, မွဲၦနံၫဂၩ လဂၩလၧ ကဆါယွၩ၁ၧၫ့ဂၩလဂၩဎး (the Godhead) အဖၧၩ့နီၪလီၫ.

ဆၧအၪ့မၧၫ့ဖိၪယီၩ အဆၧထုၭဖျီၪထၪ့ဆၧနၪ၁့ၪလၧ ယီဟၫ့ ၁း၃, ၄ အဖၧၩ့နီၪ စံၭ၀့ၫဒၪလၧ ယ့ၫရှူၬမွဲၦတဲၩ့လၩ့ဆၧ လၧဆၧဘၪတဲၩ့ထီးအလူၬနီၪ လီၫ. လမွဲဘၪလၧအ၀့ၫနီၪ ဆၧကဲၪထၪ့အ၁ၭနးမံၩ့အ့ၬ, ဒဲဆၧကဲၪထၪ့၀့ၫနီၪ မွဲ၀့ၫဒၪန့ၫလၧကဆါယ့ၫရှူၬ, ဆၧတဲၩ့လၧဆၧကဆါယွၩနီၪလီၫ.

“ခီၫလၧအထီအဆိၩဆိၩအကၠၪကၠၪနီၪ ကဆါယ့ၫရှူၬဎရံၬမွဲ၀့ၫဒၪၦလၧ အအီၪ၀့ၫလၧဖါကဆါယွၩနီၪလီၫ. အ၀့ၫဒၪမွဲ ‘ကဆါယွၩအခံးအဂၩ့,’ မွဲဆၧ ဒိၪထုၬအထီၫထုၬအခံးအဂၩ့, ‘မွဲဆၧဖၩ့လၩ့ဆၫ့လၧအ၀့ၫအလၩအဖၩ့’ နီၪလီၫ.” Ellen G. White, The Desire of Ages, p. 19.

`ဘၪမွဲနီၪ ဆၧနၪ၁့ၪလၧဎရံၬနီၪ မွဲကဆါယွၩအလၧၫ့အဎွ့ၩနီၪ ကဲၪဆၧအကၧၩ့ဒိၪလမံၩ့လၧ ဆၧအၪ့ဎၬဆၧ၁့ၪယၫနၪ၁့ၪယွၩအဂဲးအဖး (theology) အဖၧၩ့နီၪလဲၪ. ဂဲၫဆိၬန့နဆၧစံၭဆၧၫ့လၧဆၧမၩလိၪလၩ့ဎိၭဆၧ (class) အဖၧၩ့, ဒဲအီၪက့ၪတဲၩ့၀ဲၩဆၧလၧနမိကၩ့ကၩဎိၭလၩ့ ဆၧ, လၧဘၪမွဲနီၪ ဎရံၬအဆၧအီၪ၀ဲၩ၀့ၫအဆိၩအကၠၪလၧယွၩအခံးအဂၩ့ နီၪ အကၧၩ့ဒိၪ၀့ၫလၧပဆၧဆူဆၧနဲၩအဖၧၩ့နီၪလါဆံၭ.`