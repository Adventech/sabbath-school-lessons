---
title:  ဆၧအီၪ၀ဲၩအ၁ၭး ဆၧချဲၩ့လၧယၫ
date:   12/10/2024
---

### ဖီလနွ့ၫယီၩအဂးဆၧမၩလိၪ
ယီဟၫ့ ၁း၁-၅; ၁မိစ့ၭ ၁း၁; ယီဟၫ့ ၁း၉-၁၃; ယီဟၫ့ ၃း၁၆-၂၁; ယီဟၫ့ ၉း၃၅-၄၁; မၭ၁ုၫ ၇း၂၁-၂၃; ယီဟၫ့ ၁၇း၁-၅.

> <p>၁နိၫထီၫ့</p>
> “လၧအ၁ၫ့လၧအခၪ့ထံၭနီၪ ဆၧအလူအီၪ၀့ၫလီၫ. ဆၧအလူနီၪအီၪ၀့ၫလၧယွၩအ၁ိၭတၭ, ဆၧအလူနီၪ မွဲယွၩလီၫ” (ယီဟၫ့ ၁း၁).

ဆၧမၩလိၪလၧၫ့အနွ့ၫနီၪ ဘၪထွ့ၫလၧလံၬယီဟၫ့အထုၬ, မွဲဆၧလီၩဖျီၪထၪ့ဆၧလၧဘၪမွဲနီၪ အ၀့ၫကွ့ၭလံၬယီၩလဲၪနီၪလီၫ. ဆၧမၩလိၪလနွ့ၫယီၩ ခ့ၬထဲၩ့အ၁ၭလၧဆၧ၁ၭထိၬအပရၧၫ့အခၪ့ထံၭနီၪ, မွဲလၧစယီဟၫ့အဲၪဒိၭၦဖီလံၬ ဖိၪ၁ံၪလဖၪ မိ၁့ၪယၫဘၪဆၧဘဲၫ၁ၭမုဆံၫ့ဎံၪထိၭဘၪအ၀့ၫအ၁ိၭနီၪလီၫ. ၦကွ့ၭ ဆၧဖိၪ၁ံၪလၧလံၬဆံၫ့ဎံၪအ၁ၫ့ဖၧၩ့လဖၪ အၪဒၪဆၧအ၀့ၫ၁ံၪကွ့ၭဂုဆၧလၧ မိဒုၭ၁့ၪယၫဘၪဆၧဂဲးအခၪ့ထံၭနီၪလီၫ. မွဲဆၧနီၪအ၁ိၭ စယီဟၫ့ကွ့ၭနဲၪဖျီၪဂု ဆၧဂဲးမိၡါလၧအကၧၩ့ဒိၪ၀့ၫလၧမူၭ၀ၩ့ဒီၪ့ထၧၫ့ဘံၪ့ယၫအမ့ၬယၫ, မွဲ၀့ၫဒၪ ယ့ၫရှူၬဎရံၬအဂဲး - ဆၧမွဲဆၧတီၩလၧအအီၪ၀ဲၩလၧအခၪ့ထံၭ လၧလချုၭဂၪ့ခိၪ ဘၪဆၧတဲၩ့လၩ့၀့ၫဒံၭဘၪနီၪလီၫ.

ဆၧနဲၪဖျီၪဆၧယီၩ အီၪလၧလံၬလဘံၪ့ယီၩအခၪ့ထံၭ, ဖ့ၪလၫ့ၦဖီဆၧဖိၪ၁ံၪ အဆၧ၁့ၪယၫလၧယ့ၫရှူၬနီၪ မွဲ၀့ၫဒၪမစဲအၫနီၪလီၫ. ၦဖီလံၬယီၩလဖၪ မိဒၪဘၪ ၀့ၫဆၧဂဲးမိၡါဖၭဒိၪလၧယ့ၫရှူၬအဆၧ၁ၭထိၬအပရၧၫ့အဆၧမၩ ထံၫထံၫကျၩကျၩ နီၪလီၫ. ဆၧဂဲးမိၡါဖၭဒိၪယီၩ ဘၪဆၧအီၪက့ၪလၩ့၀့ၫလၧ ဖးဖီၩ့အထီ (historical period) လၧယ့ၫရှူၬအဆၧဖံၭဆၧမၩလၧ အဆၧအီၪမၧၫ့အီၪဂဲၩလၧဂၪ့ခိၪယီၩနီၪလီၫ.

ဆၧမၩလိၪလနွ့ၫယီၩ မိစၭထၪ့၀့ၫဒၪလၧ ဆၧချဲၩ့လၧယၫ (ယီဟၫ့ ၁း၁-၁၈) နီၪ ဒဲမွဲဆၧဂဲးမိၡါဖၭဒိၪအဆၧကွ့ၭဖၨၪခိၪ (summarized) နီၪလီၫ. ဆၧဂဲးမိၡါလဖၪယီၩ မိဖျီၪထၪ့၀့ၫဒၪလၧယၫခီၫအဆၧကွ့ၭထၬ၀့ၫလဖၪနီၪဆ့ လီၫ.