---
title:  ဆၧအီၪဎုၬအမူၭလၧကၫနၫ
date:   29/09/2024
---

`ဖီ ယီဟၫ့ ၂း၁-၁၁. လၧကၫနၫနီၪ ယ့ၫရှူၬမၩဆၧနီၪလဲၪ, ဒဲဆၧမၩအ၁ၭနီၪ ဖ့ၪလၫ့အထံၩအဖျဲ၁ံၪလၧ ဆၧနဲၩန့အ၀့ၫဘဲၫ၁့ၪလဲၪ.`

လၧအ၀့ၫ၁ံၪဒၪဘၪ ယ့ၫရှူၬမၩဆၧလၩ့လၭလၧထံၫနီၪ ကဲၪထၪ့ခွံၬ စဘံၭထံၫတၭ အထံၩအဖျဲ၁ံၪနဲၩအ၀့ၫဒဲ အီၪက့ၪအုၩ့လၩ့၁ၭလၧမိဖိၬထၪ့ယ့ၫရှူၬ အခဲၫ့ထီးနီၪလီၫ. ဆၧနီၪအ့ၪလမွဲဘၪဆၧအစီၩ့အမၩ့လၧမူၭခိၪနီၪ မိမွဲဆၧနီၪလဲၪ. (ဘၪလဘၪအ၀့ၫ၁ံၪ လ၁့ၪယၫဘၪယ့ၫရှူၬနီၪ မွဲကဆါယွၩဘၪနီၪလီၫ.

စမိစ့ၭမွဲၦအံၫစရ့လၭဖိၪ၁ံၪအခိၪအနါလဂၩ, ဒဲဂဲၫထဲၩ့ကိၭန့အ၀့ၫ၁ံၪလၧ ခးအံဇံၭခၫ့ဖျီၫ့ “လၧဆၧနဲၪ့လဖၪဒဲဆၧလၩ့လၭလဖၪ” အၪမံၩ့လ့ၬလီၫ (၅မိ ၆း၂၂; ၅မိ ၂၆း၈). ကဆါယွၩမၩန့အ၀့ၫလၧ ဆၧမၩဖီၩ့ဖျ့ၭၦအံၫစရ့လၭဖိၪ၁ံၪလၧ ၦခးအံဇံၭဖိၪ၁ံၪအစူၪဖၧၩ့နီၪလီၫ. (ၦမိစံၭအ၀့ၫလၧ အ၀့ၫ၁ံၪ “အဆၧထိးထဲၩ့တၩ့ထဲၩ့အကဆါ” နီၪလီၫ.)

ဆၧစံၭ၀ဲၩဆၧအီၪ၀့ၫဒၪ မီၪဘဲၫ၁ိၭစမိစ့ၭလဂၩ မိဂဲၫအီၪထၪ့၀့ၫဒၪနီၪလီၫ. ကဆါယွၩဒုၭ၁့ၪယၫ၀ဲၩအ၀့ၫ၁ံၪလၧမီၪနီၪအဂဲးဆ့လီၫ (၅မိ ၁၈း၁၅; မၭ၁ုၫ ၁၇း၅; မၩဆၧ ၇း၃၇). “မီၪ” ၀့ၫဒၪနီၪမွဲယ့ၫရှူၬဒဲ, လၧယီဟၫ့ ၂ အဖၧၩ့နီၪ, ယ့ၫရှူၬဖ့ၪနဲၪအဆၧနဲၪ့အခၪ့ထံၭလထံၪ, လၧအဖ့ၪနဲၪထဲၩ့ဆၧမၩဖီၩ့ဖျ့ၭ ၦအံၫစရ့လၭဖိၪ၁ံၪလၧခးအံဇံၭအဖၧၩ့နီၪလီၫ.

ထံချိၬနဲၩလ် (Nile River) နီၪမွဲၦအံဇံၭဖိၪ၁ံၪအဂဲးဘၭအ၀ံအစၧၩ့ဒဲအီၪက့ၪ ဒိၪ၀့ၫဘဲၫကလိၭကလၬအ၁ိၭလီၫ. ဆၧၡၪ့ဆၧနၭဆံၫမံၩ့လၧခးအံဇံၭအကျၩနီၪ ထံၫချိၬထံၫကဲၪထၪ့ခွံၬဆၧ၁ွံၪ. အ့ၪမွဲလၧခၫနၫနီၪ, ယ့ၫရှူၬဒုၭကဲၪထၪ့ထံၫနီၪ လၧစဘံၭထံၫနီၪလီၫ.

ထံၫလၧဖၧၩ့လိးဎူၫဖျိၪ့အဖၧၩ့နီၪ ဘဲၫအထူၫအရှူၫအီၪအ၁ိၭ အ၀့ၫ၁ံၪမၩန့ ၀့ၫလၧဆၧ၁ူၫ၀ၭဆံၫ့အဂး, ဆုးကျိၭထဲၩ့ဆၧအခီၫပယီၫလၧလံၬဆံၫ့ဎံၪအဖၧၩ့နီၪ မွဲဆၧထိးတၩ့ထဲၩ့အဂဲးအဖးလီၫ. ထီးပယိထဲၩ့ဆၧမၩအ၁ၭထံၫကဲၪထၪ့စဘံၭ အထံၫနီၪ, လၧအနဲၪစိၩထဲၩ့ ၂မိစ့ၭအထီအဆၧမၩအ၁ၭနီၪတၭ, စယီဟၫ့ဖ့ၪနဲၪ ပၧၩလၧ ယ့ၫရှူၬမွဲပၦမၩဖီၩ့ဖျ့ၭပၧၩလဂၩနီၪလီၫ.

ၦမူၭအခိၪနီၪ ဆီၫ့မီၪ့စဘံၭအထံၫအ၁ၫ့လၧယ့ၫရှူၬမၩကဲၪထၪ့န့၀့ၫနီၪဘဲၫ ၁့ၪလဲၪ. အ၀့ၫအ၁ၭဖးထၪ့ (ထီၫမံၫထီၫမၪ) တၡါလၧ အလ၁့ၪယၫ၀့ၫဘၪ စဘံၭအထံၫယီၩ မွဲအဂဲၫအထံၭခီၫခီၫလဲၪနီၪ, ဒဲဆီၫ့မီၪ့၀့ၫလၧၦ၁ံၪလဖၪနီၪ အီၪက့ၪထးဆၧအဂ့ၩထုၬလၧအလးခဲၫ့နီၪလီၫ.

ၦဂြံစၭဖိၪ၁ံၪအဆၧချဲၩ့ဖျိၪ့ သငညသျ စံၭ၀့ၫထီးယီၩလၧ စဘံၭအထံၫအ၁ၫ့မွဲဂ့ၩ ဒဲအလးလံၩလၧအဆဲၫ့ထၪ့မွဲဂ့ၩနီၪ (ယိလၧ The Seventh-day Adventist Bible Dictionary, p. 1177). Ellen G. White စံၭ၀့ၫလၧ စဘံၭထံၫလၧ အဂဲၫကဲၪထၪ့လၧမၩလၩ့လၭနီၪ မွဲဘဲၫ၁ံၭထံၫဂၬထံၫအ၁ိၭနီၪ မွဲအ့ၬ (ယိလၧ "At the Marriage Feast," The Desire of Ages, p. 149). ၦလၧအ၁့ၪယၫ ၀့ၫလၧဆၧမၩအ၁ၭထီးနီၪလဖၪနီၪ ထီၫမံၫထီၫမၪ၀့ၫကိၭဂၩဒ့ၭလီၫနီၪ ပဘၪ လီၩဆၧအလးအီၪအ့ၬ.

`နဖိၬယ့ၫရှူၬအခဲၫ့နီၪ မွဲလၧဆၧနီၪလဲၪအဂးလဲၪ. (ဆၧဂဲးဆၧဖး အီၪအၪမံၩ့လ့ၬ, မွဲအ့ၬဧၪ.)`