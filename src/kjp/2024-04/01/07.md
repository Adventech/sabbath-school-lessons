---
title:  မၩလိၪအၪထၪ့အဂး
date:   04/10/2024
---

“ယ့ၫရှူၬဖ့ၪလၫ့ၦလၧအဎဲၫ့အ၁ွံၬ၁ံၫလဂၩနီၪ လၧဆၧအုၩ့လၩ့အလၩ့ထံး နးမံၩ့အ့ၬ. ၦ၀့ၫနီၪအ၁ၭမိဂံၩ့ဂၩ့ဒဲ, လန့ဘၪဆၧမၩဘျၪထဲၩ့ကဲၪ၁့ၪလီၫ. လါနၫ့ဂ့ၩ အ၀့ၫနဲၩယ့ၫရှူၬအဆၧချဲၩ့, ဒဲဆၧဂဲၩဆၧ၀ၭကဲၪထၪ့၀့ၫဆၧဂဲးဆၧဘၭအ၁ၫ့လီၫ.

“လၧဆၧဆူဆၧနဲၩဘဲၫနီၪအ၁ိၭ ပ၀့ၫဒၪဆ့ပဒိၭန့ဘၪဆၧမၩဘျၪထဲၩ့နး၁ၭ အဆၧဆၫ၁့ၪ၀့ၫဒၪလီၫ. လၧဆၧဒဲၩဘၭနီၪ ယွၩဘၪဖ့ၪလၫ့အ၁ၭမၧၫ့လီၫ. ပ၁ၭၡီၩ့နီၪဘၪလၩ့၁ံၫ၀့ၫလၧဆၧဒဲၩဘၭအဖၧၩ့လီၫ. လၧပနၫ့ဆါဒၪပ၀့ၫနီၪ ပအီၪမၧၫ့လၧဆၧဆံၫ့ဆၧဎံၪဖၧၩ့န့အ့ၬ. ကၪဂဲၩဒိၪနဲၪ့ၦဂၭဖၬ (စဲၪ့) လန့ဘၪလဂၩနီၪ ဒံၭလီၫ....ၦအဆၧမၫလါလအီၪလၧၩ့ဘၪလဖၪ ယိထၪ့ဆၧလၧဆၧမၩဆၧၩ့ အဂးလီၫ. ၦဆၧထိးထဲၩ့တၩ့ထဲၩ့ကဆါ၀့ၫဒၪၡီၩ့လၩ့အ၁ၭလၧ မိမၩဆၧၩ့ၦလၧ အဎွ့ၩန့ထဲၩ့၀့ၫလၧအ၁ွံၪနီၪ, စံၭ၀့ၫလၧဆၧယၫ့၁ုၪ့ယၫ့၁ၭအဖၧၩ့, ‘မိဘျၪထဲၩ့ဘၪ န၁ၭဆ့ဧၪ’ လီၫ. အ၀့ၫမိစံၭဒီၭ ဂဲထုၪ့လၧဆၧဆီၪ့ဆၧချဲၫ့ဒဲဆၧမုၬဆၧရှူၪအဖၧၩ့ ဆံၭဆ့လီၫ. ထီးခိၭအဆၧၫ့အထီလၧနထိးဘၪဆၧဆၫဘျၪထဲၩ့လဂ့ၩ. နဲၩအ၀့ၫ အဆၧချဲၩ့, ဒဲဆၧမိလၧၫ့ထၪ့ဎွ့ၩထၪ့၀့ၫဒၪလီၫ. အီၪက့ၪလၩ့နဆၧအဲၪဒိၭနီၪလၧ ဎရံၬအအီၪလါဆံၭ. ဆၧအဲၪဒိၭလၧ မိမၩအ၀့ၫအဆၧမၩ, ဒဲဂဲၩ၀ၭလၧအ၀့ၫအဆၧ အၪ့မၧၫ့ဖၧၩ့တၭ နမိဒိၭန့ဘၪဆၧဂဲးဆၧဘၭလီၫ. အ့ၪမွဲနအီၪလၧဆၧခံၭအဖၧၩ့ ဒၪလ့ၬ, လၧဆၧ၁ုၪ့အီၪ၁ၭအီၪအဖၧၩ့, ကဆါဎရံၬအဲၪဒိၭမၩဖီၩ့ဖျ့ၭနၧၩနီၪလီၫ. အ၀့ၫဒၪမိဖ့ၪလၫ့၁ၭမၧၫ့လၧမိၡါအဖၧၩ့လၧ ‘ၦလၧအ၁ံၫယူၭလၧဆၧ၁ူၭဆၧမၪ ဒဲဆၧဒဲၩဘၭအဖၧၩ့’ (အ့ ၂း၁) လီၫ. အ၀့ၫမိဖျါခွံၬၦဘၪဆၧစၧၩ့ထၬလၧအဆၧဂဲးဆါဘၭဆါလၧဆၧဒဲၩဘၭအဖၧၩ့နီၪလီၫ.” Ellen G. White, The Desire of Ages, p. 203.

“ယ့ၫရှူၬအ၁ၭဘၪ၁ၭလိၪဆၧချဲၩ့မၪကဆါယွၩလီၫ. အ၀့ၫစံၭ၀့ၫဒၪဆၧဖ့ၪ စီၩ့ဖ့ၪမၩ့အ၀့ၫလၧအဆၧမၩအဖၧၩ့, အ၀့ၫမွဲကဆါယွၩအဖိၪခွၫ, မွဲယွၩအဘၪ လၩ့ဎိၭလၧအတခ့ၭ, လၧအဆၧဘၪအ၁ၭ, ဒဲလၧအဆၧထိစိၩ၁ံၪလဖၪနီၪလီၫ.” The Desire of Ages, p. 208.