---
title:  ဆၧမၩဘျၪထဲၩ့လၧကမၫဘ၁့ၭစဒၫအနဲၩ့
date:   01/10/2024
---

ဆၧနဲၪ့လၧခဲၫ့လမံၩ့လၧစယီဟၫ့ကွ့ၭနဲၪ့ထၬ၀့ၫနီၪ အီၪလၧကမၫဘ၁့ၭစဒၫ အနဲၩ့ထီးနီၪလီၫ (ယီဟၫ့ ၅း၁-၉). ၦထီးနီၪလဖၪနဲၩ၀့ၫလၧမူၭခိၪအ၁ီၫ့လဂၩ ဂဲၫလၩ့လၧကမၫအဖၧၩ့, မၩ၀ၭဖျၩ့ထံၫအခၫနီၪ ၦအဆၫလၧအနုၬလၩ့ဆိၫ၀့ၫ လဂၩနီၪ အဆၧဆၫမိဘျၪထဲၩ့၀့ၫလီၫ. မွဲဆၧနီၪတၭ, ကမၫအနဲၩ့ထီးနီၪ ၦခမျၧးအီၪၡီၩ့၀့ၫအၪမၬလ့ၬ လၧအဆၧမုၫလါဆုၬဆုၬအဖၧၩ့လီၫ. ယ့ၫရှူၬလ့ၩ လၧယရှုစလံၫ့, ခၫ့ဂၬကမၫနီၪတၭ ဒၪဘၪၦၡၩအီၪခိၭဆၧထီးနီၪအၪမၬလီၫ.

ဆီၫ့မီၪ့ယိၦအီၪခိၭဆၧထီးနီၪလဖၪ, ၦလနၩ့နၩ့နီၪ စူၭဆၫ၀့ၫတၡါလ့ၬ, ယိလါဆၧလါနၫ့ဂ့ၩ လဒၪဘၪအခိးအတၩနီၪလီၫ. အနီၪမွဲဆၧအထးဂ့ၩထီဘၪ လၧယ့ၫရှူၬအဂးလီၫ.

`ဖီ ယီဟၫ့ ၅း၁-၉. မွဲလၧၦကိၭဂၩဒ့ၭလၧကမၫနဲၩ့လဖၪနီၪ အဲၪဒိၭ လၧအဆၧဆၫမိဘျၪထဲၩ့၀့ၫနီၪတၭ, ဘၪမွဲနီၪယ့ၫရှူၬဘၪအၪ့စၪ့ ၦလၧ အဎဲၫ့အ၁ွံၬ၁ံၫလဂၩနီၪ လၧမိဘျၪထဲၩ့ဘၪအ၁ၭဆ့ဧၪနီၪလဲၪ (ယီဟၫ့ ၅း၆).`

ထီးမွဲၦလဂၩဘၪစူၭဘၪဆၫ၀့ၫယံၬလ့ၬယူၭနီၪ, မၩအ၁ၭဘဲၫ၁ိၭဆၧယံၫယါ ထးတၭ, ဒၪ၀့ၫလၧဆၧမုၫလါလမိအီၪလၧၩ့ဘၪနီၪ, ကစဲၪ့ထၪ့၀့ၫလၧဆၧလး ထီးနီၪနီၪ မွဲဆၧကၪဆ့လီၫ. ၦ၀့ၫဒၪနီၪ အဲၪဒိၭလၧအဆၧဆၫမိဘျၪ၀့ၫလါနၫ့ဂ့ၩ အ၀့ၫစံၭ၀့ၫလၧအီၪခိၭဆၧအလးဘၪမၪ - လ၁့ၪယၫဘၪ၀့ၫလၧၦမိမၩဘျၪထဲၩ့ အ၀့ၫအဆၧဆၫလဂၩ ဆၧၫ့ထုၪ့အီၪလၧအ၀့ၫအမ့ၬယၫနီၪလီၫ. အ၀့ၫအဆၧ ဆၫဘျၪထဲၩ့ဒၪလ့ၬနီၪ အ၀့ၫ၁့ၪယၫၦမၩဘျၪထဲၩ့ဆၧနီၪအၪအၪအ့ၬ. ဘၪလဘၪ အ၀့ၫမိဆီၫ့မီၪ့လၧၦအလၩ့ဆၫ့လဂၩဒၪနီၪလီၫ.

“ယ့ၫရှူၬအၪ့စၪ့ဂုဆၧဆူဆၧနဲၩအဂဲးအ့ၬ, အ၀့ၫစံၭ၀့ၫဒၪလၧ ‘ဂဲထုၪ့မၩန့ ထၪ့နလးမံၫတၭ, စဲၪ့ထၪ့ဘီၪ.’ လါနၫ့ဂ့ၩၦ၀့ၫဒၪနီၪနဲၩယ့ၫရှူၬအဆၧချဲၩ့လီၫ. အ၀့ၫအထီၫ့အဖျါအဖံၭအယၫလဖၪဂဲၩ၀ၭထၪ့လၧဂဲးဘၭအ၁ၫ့, ဆၧဆီၪ့ဆၧချဲၫ့ မၧၫ့ထၪ့ဂဲၩထၪ့ထဲၩ့လၧၦအ၁ွံၬ၁ံၫလဂၩအမိၡါဖၧၩ့လီၫ. ဆၧအၪ့စံၭအၪ့စၪ့ လအီၪဘၪနးမံၩ့ဒဲခိၭနၪဖိၬထွ့ၫယ့ၫရှူၬအလူနီၪ, အဖံၭအယၪဂဲထုၪ့ထဲၩ့၀့ၫဘဲၫ အ၀့ၫအ၁ၭအီၪ (his will) အ၁ိၭနီၪလီၫ. အ၁ွံၪအထံၫထီၩ့လၩ့လၧအခၪ့, ဒၪလၩ့ အ၁ၭလၧအဂဲၩအ၀ၭ၀့ၫလဂၩ...ကဆါယ့ၫရှူၬဖ့ၪလၫ့အ၀့ၫဆၧအစီၩ့အမၩ့လၧထၬနီၪလီၫ. အ့ၪလမွဲ, အ၀့ၫမိအၪ့စၪ့ဆၧလၧဆၧဂံၩ့ဂၩ့အဖၧၩ့, ဒဲအဆၧဆၫ လမိဘျၪထဲၩ့၀့ၫဒၪ၁့ၪဆ့လီၫ. လါနၫ့ဂ့ၩအ၀့ၫနဲၩဎရံၬအလူ (အဆၧချဲၩ့), ဒဲကဲၪထၪ့ဆၧဂဲၩဆၧ၀ၭလၧ၁ၭမၧၫ့အဂဲးအဘၭနီၪလီၫ.” Ellen G. White, The Desire of Ages, pp. 202, 203.

`ယ့ၫရှူၬဒၪထဲၩ့ၦ၀့ၫဒၪနီၪလၧခဲၫ့ လၧဆၧလုဂံၪ့အဖၧၩ့နီၪတၭစံၭ၀့ၫ, “ယိခွါနအီၪဆီၪ့အီၪချဲၫ့ဂ့ၩမၬတၭ, ဘဲၫ၁ိၭဆၧနၭနဲၪနီၪ ထီးဘၪနၧၩ လဂ့ၩတၭ, ထီးမၩလၧၩ့ဆၧဒဲၩဘၭလဂ့ၩ” (ယီဟၫ့ ၅း၁၄) နီၪလီၫ. ဆၧဘၪထွ့ၫလိၬ၁ၭလၧဆၧစူၭဆၧဆၫဒဲဆၧဒဲၩဘၭနီၪအဘိၩ့ဆၧၩ့နီၪ မွဲဆၧနီၪလဲၪ. ဘၪမွဲနီၪပဘၪနၪ၁့ၪလၧဆၧစူၭဆၧဆၫထီးအလူနီၪ လမွဲဘၪ လၧပဆၧဒဲၩဘၭအလၩ့ထံးလၧ ပဆၧအီၪမၧၫ့အီၪဂဲၩအဖၧၩ့နီၪလဲၪ.`