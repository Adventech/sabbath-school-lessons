---
title:  ၦခမျၧးအဆၧထိး၁ၭ
date:   07/11/2024
---

“လၧမုနံၩအထုၬလၧဘိၪ့ဖၭဒိၪအဖၧၩ့နီၪ, ယ့ၫရှူၬဆၧၫ့ထုၪ့ဒဲကိၭၡၭထၪ့ဆၧ, စံၭ၀့ၫဒၪ, ‘ၦအ့ၪ၁ၭ၀ံအ၁ၭလၧထံၫလဂၩဂၩနီၪ, မွဲဂဲၫလၧယအီၪတၭ, အီၩကဒၪ ဘီၪ. ဘဲၫဆၧကွ့ၭအ၁ၭစံၭ၀့ၫအ၁ိၭနီၪ, ၦလၧအနဲၩယၧၩယီၩ, ထံၫမၧၫ့အချိၬလဖၪ မိယွၩလၩ့လၧအဂူၭဖိၫ့ဖၧၩ့ လၧထံၫမၧၫ့လီၫ’” (ယီဟၫ့ ၇း၃၇-၃၈).

စယီဟၫ့ကွ့ၭနဲၪ့ဆၧအၪထံၪ, လၧယ့ၫရှူၬစံၭလၩ့အ၁ၭဒူၩဒူၩ, လၧအ၀့ၫမွဲ မပၫလဲၪ ဒဲအဂဲၫလၩ့မၩမွဲဆၧနီၪလဲၪအဂဲးအဖးလီၫ.

ဆၧကွ့ၭဒီၩ့ဆၧလၧ ယီဟၫ့ ၇း၃၇, ၃၈ အဖၧၩ့နီၪ, မွဲဆၧအဒီၩ့အထ့ၭလၧ ယ့ၫရှူၬလီၩဖျီၪထၪ့အ၁ၭ လၧအ၀့ၫမိဂဲၫလၩ့မၩဆၧထီးအလူၬလၧ မိဘၪမၩ၀့ၫနီၪ လီၫ. ဆၧနီၪမွဲဆၧလီၩဖျီၪထၪ့ဆၧ အကဲၪထၪ့ရှူၭအလၩ့မဲၩဆ့နီၪလီၫ.

`လၧယ့ၫရှူၬစံၭဘၪၦယုဒၫဖိၪ၁ံၪလၧအဂဲၫထၪ့လၧ ဘိၪ့ကိၪထီးနီၪ အခၫနီၪ, ၦအၪဂၩလၧခမျၧးဖၧၩ့နီၪ အဆၧစံၭဆၧၫ့နီၪ မွဲဆၧနီၪလဲၪ. (ယီဟၫ့ ၇း၃၇-၅၃).`

ၦလနၩ့နၩ့စံၭ၀့ၫလၧ အ၀့ၫဒၪမွဲမီၪလၧအလၩ့ဂၬစမိစ့ၭ ဘဲၫဆၧလီၩဖျီၪ၀ဲၩ ၀့ၫဖၭယံၬလ့ၬအိၩနီၪလီၫ (ယိလၧ ၅မိစ့ၭ ၁၈း၁၅-၁၉). ၦအဂူၫဂၩလခီၫ စံၭ၀့ၫလၧ ယ့ၫရှူၬနီၪမွဲဎရံၬနီၪလီၫ. လါနၫ့ဂ့ၩ ၦဒုၪဒွ့ၪဆၧလၧမစဲအၫနီၪ မိဘၪ ဂဲၫလၧဂၫလလံၫအ့ၬ, ဘဲၫအမွဲဆၧစံၭ၀ဲၩ၀့ၫလၧ စဒၫ၀ံၭအဖျီၩ့အ၁ိၭ, မိဘၪဂဲၫ အီၪဖျဲၪထၪ့၀့ၫလၧဘံၭ၁လံၫဟံၫ့ - ဆၧ၁ံၪလဖၪနီၪ အီၪလၧၫ့ဎွ့ၩလၧ ယ့ၫရှူၬ မွဲအ့ၬဧၪ (ထိၪဎီၩ့လၧ မၭ၁ုၫ ၁-၂), ဒဲၦအၪဂၩလ၁့ၪယၫဘၪဆၧယီၩ အီၪ၀့ၫဒၪ ဆ့လီၫ.

ၦခိၪနါ၁ံၪလၧအဂဲၫဖီၪ့ယ့ၫရှူၬလဖၪဒၪလ့ၬ အ၁ၭဘၪထံၬထၬ၀့ၫလၧ ယ့ၫရှူၬအဆၧလူဆၧချဲၩ့လဖၪနီၪဆ့လီၫ. ၦဖၫရစံၫဖိၪ၁ံၪစံၭဆၧၫ့ထဲၩ့ ၦခိၪနါ၁ံၪ နီၪ လၧဆၧအၪ့စၪ့လမံၩ့, စံၭ၀့ၫ, “ၦဒိၪၦၡါမွဲဂ့ၩ, ၦဖၫရစံၫ၁ံၪမွဲဂ့ၩ, မွဲအနဲၩထဲၩ့ အ၀့ၫနီၪလဂၩဂၩဆ့ဧၪ” (ယီဟၫ့ ၇း၄၈) နီၪလီၫ. မွဲလၧၦဖၫရစံၫဖိၪ၁ံၪအဆၧ အၪ့စၪ့ဆၧလထံၪယီၩတၭ, စယီဟၫ့ဒၪန့စနံၭကဒံၭမၧၭလၧအဂဲၫအၪ့ဎၬယ့ၫရှူၬ, ဘဲၫ၁ိၭအမိအီၪပဒၩ့ၦအဆၧကိၪ့၁ူၪဆၧလၧယ့ၫရှူၬနီၪလီၫ. “အ့ၪလ၁့ၪယၫဘၪ လၧအမၩဆၧနီၫလဲၪနီၪတၭ မွဲပဆၧမၪလူၬစ့ၩရၫ့ၦလဂၩဂၩဆ့ဧၪ” (ယီဟၫ့ ၇း၅၁). ဆၧချဲၩ့ယီၩ မွဲစနံၭကဒံမၧၭ အၪ့စၪ့ဆၧလၧၦဖၫရစံၫ၁ံၪအကျၩလီၫ.

မွဲစနံၭကဒံမၧၭထိးဆၧၫ့ယ့ၫရှူၬနီၪ မွဲမစဲအၫဆ့ဧၪ. လၧအဆၧချဲၩ့နီၪ အဖၧၩ့ ဆၧမၩအ၁ၭလဖျီၪဘၪထံၫထံၫကျၩကျၩလါနၫ့ဂ့ၩ, အဆၧထိး၁ၭနီၪ ဖျီၪဂ့ၩလၧယ့ၫရှူၬအဆၧ၁ံၫဂီၩ့အလးခဲၫ့ထီးနီၪလီၫ (ဖီလၧ ယီဟၫ့ ၁၉း၃၉, ၄၀). မွဲဆၧအုၩ့လၩ့ထိးအ၁ၭလၧလံၬဆံၫ့ဎံၪအဆၧၫ့ လၧစနံၭကဒံမၧၭဂဲၫလၧဆၧဆူ ဆၧနဲၩအ၀့ၫနီၪလီၫ.

အ့ၪပဘၪစံၭဆၧၫ့ထဲၩ့အ၀့ၫ၁ံၪအဆၧအၪ့စၪ့နီၪ, မွဲ, တၡါ, ၦဖၫရစံၫဖိၪနဲၩ ယ့ၫရှူၬနီၪလီၫ.

`ဖီ ယီဟၫ့ ၇း၄၉. ၦခိၪနါထီးနီၪလဖၪလီၩဆၧမွဲနီၪလဲၪ လၧအ၀့ၫ၁ံၪ ဆီၫ့မီၪ့ဆံၭ (ပ့ၫ) ၦအဖုၫအဂီလၧအဖိၬယ့ၫရှူၬအခဲၫ့လဖၪနီၪလဲၪ. ဆၧမၩလိၪလၧပဂးထီးယီၩ မွဲဆၧနီၪလဲၪ.`