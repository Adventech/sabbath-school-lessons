---
title:  ၦအဆၪ့လၩ့၁ၭး ၦဘၧၩ့လၩ့ဆၧစယီဟၫ့
date:   03/11/2024
---

လၧဆၧမၩလိၪ (၂) အဖၧၩ့နီၪ ပဒၪဘၪၦဘၧၩ့လၩ့ဆၧစယီဟၫ့အဆၧထိး၁ၭလၧ ဆၧဒုၭကဲၪထၪ့ယ့ၫရှူၬအထံၩအဖျဲအဂုအ၁ၫ့လနၩ့မွဲ၀့ၫ - စအၫ့]ဒူၫ ဒဲစယီဟၫ့, စပံတၧၫ, စဖံလံၭ ဒဲစန၁ၫ့နအ့လၭနီၪလီၫ. ၦလဂၩဂၩမိဆီၫ့မီၪ့၀့ၫလၧ စယီဟၫ့ (ဘၧၩ့လၩ့ဆၧ) နီၪ မိဖ့ၪလၫ့အဆၧထိး၁ၭဂီၩ့, မိလၩ့မါ၀့ၫလီၫ. လါနၫ့ဂ့ၩ ပဒၪဘၪအ၀့ၫအဂဲးလၧလံၬယီဟၫ့ဖၧၩ့ ခိၭမၬခိၭမၬဒံၭလီၫ.

`ဖီ ယီဟၫ့ ၃း၂၅-၂၆. ၦဘၧၩ့လၩ့ဆၧစယီဟၫ့နီၪ ထိၪထဎီၩ့လၩ့ အ၁ၭလၧယ့ၫရှူၬဘဲၫ၁့ၪလဲၪ.`

ဆၧတ့ၭလိၬ၁ၭကဲၪထၪ့လမံၩ့ လၧစယီဟၫ့အထံၩအဖျဲလဖၪ ဒဲၦယုဒၫဖိၪ လဂၩ လၧအလလီၩဖျီၪထၪ့၀့ၫအမံၩ့ဘၪနီၪ ဘၪထွ့ၫလၧဆၧဆံၫ့ဆၧဎံၪအဂဲး, မၩအ၁ၭဘဲၫဆၧအၪ့စၪ့ဆၧ လၧဆၧဒိၭဘၧၩ့လၩ့၁ၭလၧထံၫ အဆၧထံးလၩ့ထီၩ့ လၩ့အဂဲး (ထိၪထဎီၩ့လၧ မၫကၧၭ ၁း၄, ၅). မွဲ၀့ၫဒၪဆၧလၩ့မဲၩ, လၧအထံၩ အဖျဲ၁ံၪလဖၪဂဲၫလၧစယီဟၫ့အအီၪ, စံၭ၀့ၫ, “ရၭဘံၫဧ့, ယိခွါ, ၦအီၪလၧန၁ိၭလၧယီၫဒၫ့၀ါလခီၫ, လၧနထိးန၁ၭလၧ အဂဲးလဂၩနီၪ, ဘၭတံၫဇၫ့ဆၧတၭ, ၦကိၭဂၩဒ့ၭလ့ၩလၧအအီၪလီၫ” (ယီဟၫ့ ၃း၂၆). အ၀့ၫ၁ံၪအ၁ၭခ့ၬဆၧလၧယ့ၫရှူၬအဖၫ့ခိၪ လၧအ၀့ၫ၁ံၪအဆရၫအဂးမိအီၪ၀့ၫဒၪနီၪ ပဘၪဆီၫ့မီၪ့ကၪအ့ၬလီၫ.

စယီဟၫ့ဆ့မိကဲၪထၪ့ဆၧ၁ၭခ့ၬဆၧယီၫယီၫလ့ၬလီၫ, လါနၫ့ဂ့ၩကဲၪဘဲၫနီၪ အ့ၬ, မွဲလၧအ၀့ၫ၁့ၪယၫဆၧလၧအဆၧမၩအဂဲးနီၪလီၫ. လၧဆၧနီၪအလး, အ၀့ၫလီၩဖ့ၪထုၪ့၁ၭအ၀့ၫအထံၩအဖျဲ၁ံၪလၧ အ၀့ၫလစံၭလၩ့အ၁ၭနးဆိၭဘၪ လၧအ၀့ၫမွဲဎရံၬနီၪဘၪလီၫ. အ့ၪမွဲလခီၫ, အ၀့ၫဂဲၫလၧဆၧအီၪက့ၪတဲၩ့၀ဲၩဆၧ လၧဎရံၬအဂး, လၧဆၧထိးအ၁ၭလၧအ၀့ၫအဂဲးနီၪလီၫ (ယီဟၫ့ ၁း၆-၈).

လၧချဲၩ့ဒီၩ့လၩ့ဆၧလၧဆၧအီၪဎုၬအမူၬအဖၧၩ့, အ၀့ၫကိၭလၩ့အ၁ၭလၧ တလၭမူၭခွၫအထံၩ၁ိၭ, အီၪလၧတလၭမူၭခွၫမွဲယ့ၫရှူၬလီၫ. တလၭမူၭမုၪနီၪ မွဲ၀့ၫဒၪယွၩအၡၩခမျၧးလီၫ (ထိၪဎီၩ့လၧ ဟိၫစံအၫ ၂း၁၆-၂၃; အဲၫစ့ယၫ ၆၂း၁-၅). ဒဲဆၧချဲၩ့လၧအထုၭဖျီၪ စယီဟၫ့အလၩအဖၩ့အဒိၪထုၬနီၪ, လၧအစံၭ၀့ၫ, “အ၀့ၫဒၪနီၪ မိဘၪအၪထၪ့၀့ၫဒၪတၭ, အ့ၪမွဲယ၀့ၫဒၪယီၩ, ယဘၪလၩ့ၡၩထဲၩ့၀့ၫ လခီၫလီၫ” (ယီဟၫ့ ၃း၃၀).

ဆၧလီၩထွ့ၫလၧ ယီဟၫ့ ၃း၃၁-၃၆ အဖၧၩ့နီၪ မွဲဆၧထိၪဎီၩ့၁ၭလၧ ယ့ၫရှူၬ ဒဲစယီဟၫ့, အဆၧနဲၪဖျီၪမစဲအၫအဆၧထၪ့ထီၫလၧ ၦအဂဲၫလၩ့ဂု (တဲၩ့၀ဲၩဆၧ) လဂၩအဖၫ့ခိၪနီၪလီၫ. လၧစယီဟၫ့အဆၧဖ့ၪနဲၪစိၩယ့ၫရှူၬနီၪ, ဆၧထိး၁ၭအခံး အဂၩ့ဖျီၪထၪ့၀့ၫဒၪလီၫ. ၦလၧအထိးဆၧၫ့ဆၧထိးအ၁ၭနီၪ ဆူနဲၩဆၧလၧ ယ့ၫရှူၬအဖၧၩ့လဂၩလါလါနီၪ မိန့ဘၪ၁ၭမၧၫ့အဆိၩအကၠၪလီၫ. ၦလၧ လထိးဆၧၫ့ဘၪ၀့ၫနီၪ မိဘၪအီၪထး၀့ၫလၧ ယွၩအဆၧစ့ၩရၫ့ဖၧၩ့လီၫ. လံၬဆံၫ့ဎံၪ လီၩဘဲၫနီၪအ၁ိၭလီၫ. ယွၩအဲၪဂၪ့ခိၪယီၩ ဒဲဖျါလၩ့အဖိၪခွၫလၧအမိဂဲၫရွံန့ထဲၩ့ (ထိးတၩ့ထဲၩ့) ဂၪ့ခိၪယီၩလီၫ (ယီဟၫ့ ၃း၁၆, ၁၇). လါနၫ့ၦလၧလထိးဆၧၫ့ဘၪ ယွၩအဆၧဖ့ၪလၫ့နီၪ မိဘၪဖ့ၪလၫ့ထဲၩ့ဆၧအလံၩ့အလဲၫလၧအ၀့ၫ၁ံၪအဆၧ ဒဲၩဘၭဒၪ၀့ၫအဂး - မွဲ၀့ၫဒၪဆၧ၁ံၫအဆိၩအကၠၪလီၫ.

`ပဒိၭန့ဘၪဆၧမၩလိၪ ဆၧဆၪ့လၩ့၁ၭလၧ ကဆါယွၩဒဲၦၡၩအမ့ၬယၫ နီၪဘဲၫ၁့ၪလဲၪ. ပန့ဘၪဆၧမၩလိၪလၧ စယီဟၫ့အအီၪထီးယီၩ မွဲဆၧနီၪ လဲၪ.`