---
title:  ဖါကဆါယွၩအဆၧထိး၁ၭ
date:   06/11/2024
---

စယီဟၫ့စၭထၪ့အဆၧ၁ၭထိၬအပရၧၫ့လၧဆၧချဲၩ့ဆၧအလူ - the Word (logos) နီၪ အီၪလၧကဆါယွၩအ၁ိၭ (ယီဟၫ့ ၁း၁) နီၪလီၫ. လၧဆၧအလူနီၪ ကဲၪထၪ့လၧဆၧအယၪတၭ, ၁ၭမုဆံၫ့ဎံၪနီၪ ထိးအ၁ၭလၧယ့ၫရှူၬ လၧဂဲၫလၩ့ အီၪ၀့ၫလၧအလီၩ့နီၪလီၫ (ယီဟၫ့ ၁း၃၂-၃၄). ဘဲၫနီၪအ၁ိၭ ဖါကဆါထိးအ၁ၭ လၧယ့ၫရှူၬအဆၧမၩလၧဂၪ့ခိၪယီၩအထီဆ့နီၪလီၫ.

`ဖီ ယီဟၫ့ ၅း၃၆-၃၈. ယ့ၫရှူၬလီၩဆၧထီးယီၩမွဲဆၧနီၪလဲၪ လၧဖါကဆါအဂဲးနီၪလဲၪ.`

ယ့ၫရှူၬဆဲၩဘုၭအ၁ၭလၧဖါကဆါ လၧကယဲအဆၧမၩဒဲအဆၧမၩ လၩ့လၭ၁ံၪလၧအ၀့ၫမၩ၀့ၫလဖၪနီၪလီၫ. ယ့ၫရှူၬ၁့ၪယၫ၀့ၫလၩ့ထံး လၧဖါကဆါ ဖျါလၩ့အ၀့ၫဒဲထိးအ၁ၭလၧအ၀့ၫအဂဲးနီၪလီၫ.

`ဖီ မၭ၁ုၫ ၃း၁၇; မၭ၁ုၫ ၁၇း၅; မၫကၧၭ ၁း၁၁; ဒဲ လုကၭ ၃း၂၂ (ဖီဆ့ ၂ပံတၧၫ ၁း၁၇, ၁၈). ယ့ၫရှူၬလီၩမွဲဆၧနီၪလဲၪ လၧဖါကဆါအဂဲး နီၪလဲၪ.`

ဖါကဆါဒဲ၁ၭမုဆံၫ့ဎံၪကဆါနီၪ ဆုးဘုၭအ၁ၭလၧဖိၪကဆါ လၧယ့ၫရှူၬ ဒိၭဘၧၩ့အ၁ၭလၧထံၫအထီ, မွဲဆၧအီၪက့ၪနဲၪ့လၧအကၧၩ့ဒိၪလၧ ယ့ၫရှူၬအဆၧမၩစၭထၪ့၀့ၫဒၪနီၪလီၫ. ဖါကဆါထိးအ၁ၭလၧ ဖိၪကဆါအဂဲး ဘဲၫလၧဆၧမၩ အခၪ့ထံၭ (စၭထၪ့၀့ၫ) နီၪအ၁ိၭ ထိးအ၁ၭ၀့ၫဒံၭလၧခဲၫ့, လၧစယီဟၫ့ကွ့ၭနဲၪ၀့ၫ ထၬ၀့ၫယီၩဆ့နီၪလီၫ.

ဆၧမၩအ၁ၭထီၩ့စိၩထၪ့ဘၭ၀့ၫလၧ အဆၧမၩအထုၬအထီနီၪလီၫ. ဆၧဘိၪ့ ဆၧဘၩခိၪနါထီးနီၪလဖၪ မၩပထုၬယ့ၫရှူၬအဆၧမၩန့အ့ၬ (ယီဟၫ့ ၁၂း၁၉), လၧဆၧကိၪ့မၩ၁ံၫအ၀့ၫဒၪလ့ၬနီၪလီၫ. ၦခမျၧး၁ံၪအ၁ုၪ့ဂဲၩ၁ၭ၀ၭလၧ အ၀့ၫအဖၫ့ခိၪ ဒံၩ့ယံၭဒံၩ့အၪထၪ့၀့ၫဒၪ, လၧအနါဂၧၫ့ဘၪဆၧထိးအ၁ၭလဆၫ့ဘၪလဆၫ့ လၧလဂၩဘၪလဂၩနီၪ, လၩ့ဆၫ့ဒၪဆၧလၧၦအဒၪဘၪ ဆၧဒုၭဂဲထုၪ့ထဲၩ့စလၭဇရၧၭ လၧဆၧ၁ံၫနီၪလီၫ (ယီဟၫ့ ၁၂း၁၇, ၁၈). ခီၫလၧနီၪ ၦခမျၧးဖိၬထၪ့ယ့ၫရှူၬအခဲၫ့, ထီးဒၪလ့ၬၦဂြံစၭဖိၪ၁ံၪဆ့မိဒၪဘၪယ့ၫရှူၬဒဲ ယိခွါ၀့ၫဒၪနီၪလီၫ.

လၧဆၧစံၭဆၧၫ့ထဲၩ့ယ့ၫရှူၬအဆၧချဲၩ့ လၧယီဟၫ့ ၁၂း၂၇ အဖၧၩ့နီၪ, “ဖါဧ့, ဒုၭလၩဖၩ့နမံၩ့ဆံၭ” နီၪ, ဖါကဆါလီၩ၀့ၫလဖၧၫ့ဒီၭ လၧမူၭခိၪနီၪ, “ယဒုၭလၩဖၩ့ ယူၭ. တၭယမိဒုၭလၩဖၩ့ဒီၭလီၫ” (ယီဟၫ့ ၁၂း၂၈).

ဘဲၫပ၁့ၪယၫအ၁ိၭ, ဆၧအလၩအဖၩ့အထီနၩရံၩ လၧယ့ၫရှူၬနီၪ မွဲ၀့ၫဒၪ ထုၪ့စူၪယၫလီၫ. ဒဲဖါကဆါယွၩထိးအ၁ၭလၧ ယ့ၫရှူၬမွဲယွၩအ၁ိၪဖိၪ လၧအဖ့ၪလၫ့အ၁ၭလၧဂၪ့ခိၪယီၩအဆၧဒဲၩဘၭအဂးနီၪ လၧထုၪ့စူၪယၫယီၩအဖၧၩ့လီၫ. အနီၪမွဲယ့ၫရှူၬအဆၧမၩအဒိၪထုၬ လၧဂၪ့ခိၪအဆၧမၩလးဖၧၩ့လီၫ. အ၀့ၫအဆၧ ထိး၁ံၫ၁ၭ လၧဆၧစ့ၩရၫ့ပဆၧဒဲၩဘၭအဂးလူၬဆံၫ့တၭ, လၧဆၧနဲၩအဖၧၩ့, ပမိဘၪ ဆၧၫ့ယၫဘၪထဲၩ့ ဆၧစ့ၩရၫ့လၧၩ့အ့ၬနီၪလီၫ.