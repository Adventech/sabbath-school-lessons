---
title:  မၩလိၪအၪထၪ့အဂး
date:   08/11/2024
---

ဖီ Ellen G. White, "The Crisis in Galilee," pp. 383-394; "In the Outer Court," pp. 621-626, in The Desire of Ages.

“မွဲပမိလ့ၩလၧပလၫအအီၪလဂၩလဲၪ. ၦအံၫစရ့လၭဖိၪအဆရၫလဖၪနီၪ မွဲၦမိလုၫဖါလါအဎီးအၡၩ၁ံၪလီၫ. ၦဖၫရစံၫဒဲၦစၭဒုၫစံၫ၁ံၪလဖၪ ဆုးဘုၭလိၬ၁ၭ ထီးနီၪလီၫ. ဆၧအီၪယဲၩ့ထၪ့လၧယ့ၫရှူၬနီၪ ကဲၪထၪ့ဆၧလၩ့ထ့ၬလၧၦအ၁ၭ ဘုၭထၬဒၪလၧ ဆၧဘိၪ့ဆၧဘၩလၧဆၧအလုၫအလါဖၧၩ့, ၦအ၁ၭဆီၪ့အၪ့ဎၬ လၩ့ထဲၩ့ဒၪနၫ့ဆါအလၩအဖၩ့ဒၪ၀့ၫလဖၪနီၪလီၫ. ယ့ၫရှူၬအထံၩအဖျဲ၁ံၪ၀့ၫ ဒၪန့ဆၧမုၬဆၧရှူၬဒဲဆၧ၁ုၪ့ဎွံၫ၁ၭယီၫ ခီၫလၧအ၀့ၫ၁ံၪထိးဆၧၫ့ယ့ၫရှူၬနီၪ, အၪနဲၪ့ လၧအ၀့ၫ၁ံၪအဆၧအီၪမၧၫ့လၧအဖီၩ့ခွံၬနီၪဒံၭလီၫ. အ၀့ၫ၁ံၪမိထဲၩ့ထဲၩ့လၧ ၦလၧအလအီၪက့ၪလုဒိၪဘၪဆၧဒဲမၩနၧၩ့မၩစၪ ဒဲၦဒဲၩဘၭဖိၪ၁ံၪလဖၪနီၪအအီၪ မိကဲၪ ဘဲၫ၁့ၪလဲၪ. အ၀့ၫ၁ံၪယိလါမစဲအၫဖၭယံၬလ့ၬယူၭ, ဒဲဂဲၫလၩ့ထီၩ့၀့ၫဘိၩ့ယီၩတၭ, အ၀့ၫ၁ံၪစဲၪ့ထၪ့လၧအ၀့ၫအအီၪအ့ၬ, ဖိၬကဆါအခဲၫ့နီၪလီၫ.

“မွဲပမိလ့ၩလၧပလၫအအီၪလဂၩလဲၪ.” လၧၦအၪဂၩခွံၬၡိၬထးကဆါ အခၫနီၪ, ၦလၧအထိးအ၁ၭလၧကဆါအဆၧမၩလၩ့လၭလဖၪ, စပံတၧၫထုၭဖျီၪ ထၪ့အထံၩအဖျဲ၁ံၪလဖၪအဆၧဆူဆၧနဲၩ, စံၭ၀့ၫ - ‘န၀့ၫဒၪယီၩနမွဲဎရံၬ’ လီၫ. ဆၧဆီၫ့မီၪ့လၧအ၀့ၫ၁ံၪအဆၧဒိၭနဲၩ့၁ၭ လၩ့မါခွံၬ၀့ၫဒၪနီၪ မၩ၁ၭမဲၪအ၀့ၫ၁ံၪဒဲ ဘၪထံၭဆၫ၀့ၫဒိၪမၬလီၫ. ဆၧမၩၡၪ့မၩယၬအကဆါနီၪ မၩအ၁ၭဘဲၫဆၧမၩလၩ့ ယွၩအ၀့ၫ၁ံၪလၧပၪ့လဲၪဘၪလံၩမုလဖုၬ လၧဆၧခံၭဆၧနၭအဖၧၩ့နီၪလီၫ.” Ellen G. White, The Desire of Ages, p. 393.