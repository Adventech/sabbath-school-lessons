---
title:  မၩလိၪအၪထၪ့အဂး
date:   20/12/2024
---

ဖီထဲၩ့ Ellen G. White, "It is Finished," pp. 758-764; "The Lord Is Risen," pp. 779-787 and "Why Weepest Thou," pp. 788-794, in The Desire of Ages. See also, Clifford Goldstein, Risen: Finding Hope in the Empty Tomb (Nampa, ID: Pacific Press, 2020).

“စပဲလၭမိကွဲၪဖျါခွံၬယ့ၫရှူၬလါနၫ့ဂ့ၩ ဘဲၫအ၀့ၫအစီၩ့အမၩ့ကဂုးခၧၫ့အဂး အ၀့ၫမၩထူၭလၫ့ထၪ့ဘၭအ့ၬ. ဘဲၫအ၀့ၫအစီၩ့အမၩ့ကဂုးခၧၫ့အဂး အ၀့ၫလုထၪ့ ထဲၩ့ၦလဂၩလၧဆၧဒဲၩဘၭလအီၪဘၪနီၪလီၫ. လၧဆၧလုထၪ့ဆၧ၁နိၫ့အဖၧၩ့ ဘဲၫၦကဖီၩ့ဖျ့ၭလၧဆၧနၭဆၧၡၪ့ဒဲဆၧဂၭဂီၩ့ဂၭစၪအဖၧၩ့ ပမၩထဲၩ့ဆၧဘဲၫနီၪ၁့ၪ ဆ့ဧၪ. ပ၁ၭဒဲဆၧဆီၫ့မီၪ့ဆီၫ့မၭဒဲၦတၫလၫ့နဲၪထဲၩ့ဖၧၩ့၁ၭလဖျီၩ့ ၦဆၧအဲၪလၩ့၁ၭ ယီၩ နဲၪထဲၩ့အ့ၪပၧၩဖၧၩ့၁ၭလဖျီၪ့နီၪလီၫ. ဘိၩ့နဲၪ့ယီၩ ၦဖၧၩ့၁ၭဘၪမၪယူၭ, အ့ၪမွဲ ပမၩန့ဆၧဘၪလိၬအိၭလိၬလၧဆၧအၧၩ့ဆၧ၁ၫ့တၭ, ၦလဖၪနီၪကဘၪဆၧ၀့ၬ စဲၪထၪ့ခွံၬလၧဆၧခံၭအဆၧဒဲၩဘၭအကျၩနီၪလီၫ.” The Desire of Ages, p. 738.	“ယ့ၫရှူၬချုၭအ၀့ၫလမၩထူၭလၫ့ထၪ့ဘၭဒံၭဘၪဆၧဖံၭဆၧမၩဒဲလချဲၩ့ထၪ့ ဒံၭဘၪ “ဆၧဂီၩ့ယူၭ” လၧဆၧမိ၁ံၫထီအဘိၩ့ဘၭနီၪတၭ, အ၀့ၫလဖ့ၪလၫ့ဘၪ အ၁ၭ လၧဆၧအၧၩ့အစူၪဖၧၩ့ဘဲၫကမၩ၁ံၫအ၀့ၫအဂးနီၪလီၫ (ယီဟၫ့ ၁၉း၃၀). အ၀့ၫမၩနၧၩ့ထဲၩ့ဆၧထီးအလူၬနီၪလီၫ. အ၀့ၫအစူၪထွ့ၫဒဲအ၀့ၫအစူၪဒူၪယီၩ မၩနၧၩ့ထဲၩ့ဆၧအၧၩ့အစီၩ့အမၩ့ထီးအလူၬနီၪလီၫ. ဘဲၫၦမၩနၧၩ့ဆၧလဂၩအ၁ိၭ အ၀့ၫအီၪက့ၪလၩ့ဆၧမၩနၧၩ့အဘျံၭလၧဆၧလးထီၫထုၬနီၪလီၫ. အ၁ီၫ့လဖၪ အကျၩ ဆၧမုၬလၩ၁ၭဎွံၫမွဲအီၪထၪ့အ့ၬဧၪ...မူၭခိၪထၧၫ့ဘံၪ့ယၫ, မူၭ၀ၩ့ဒီၪ့ထီၩ့ အလူၬမုၬလၩ၁ၭဎွံၫထဲၩ့လၧ ၦဆၧထိးထဲၩ့ကဆါအဆၧမၩနၧၩ့ဆၧအဖၧၩ့နီၪလီၫ. မုၪခီၩလဲးဘၪထိးစၪယူၭ၀့ၫယူၭ. အ၀့ၫအဘၩ့မုးဆ့လၩ့မါခွံၬယူၭ၀့ၫယူၭ.

“‘ဆၧဂီၩ့ယူၭ’ ဆၧချဲၩ့ယီၩအခီၫပယီၫအီၪလၧၫ့ဎွ့ၩ၀့ၫဒၪလၧမူၭ၀ၩ့ဒီၪ့အဖၧၩ့ ဒဲလၧပလဘၪဒၪထဲၩ့ဘၪဆၧဒဲၩဘၭအလံၩ့အလဲၫလဖၪနီၪလီၫ. ဆၧနီၪမွဲ၀့ၫဒၪ ဆၧထိးထဲၩ့တၩ့ထဲၩ့ဆၧမၩလၧၫ့ထၪ့ဎွ့ၩထၪ့လၧပဂးဒဲ အ၀့ၫ၁ံၪအဂးဆ့နီၪလီၫ. အ၀့ၫ၁ံၪဒဲၦကိၭဂၩပကအၪ့နၩ့ဖၭထဲၩ့ဎရံၬအဆၧမၩနၧၩ့ဆၧအဆၧ၁ူၪဆၧ၁- လဖၪနီၪလီၫ.” The Desire of Ages, p. 758.