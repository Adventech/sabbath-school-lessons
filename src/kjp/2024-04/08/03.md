---
title:  ဆၧဖ့ၪစီၩ့ဖ့ၪမၩ့လၧလံၬဆံၫ့ဎံၪအလးအလၩဖၧၩ့
date:   18/11/2024
---

အၪနဲၪ့ဆၧထိး၁ၭလၧဆၧနဲၪ့အလၩ့ထံးနီၪ, စယီဟၫ့မၩန့ဆၧဖ့ၪစီၩ့ဖ့ၪမၩ့ လၧလံၬဆံၫ့ဎံၪဆၧအုၩ့လၩ့အလးလံၩအဖၧၩ့ဒဲ ဆၧလီၩဆိၫဆၧလၧယၫခီၫအဂး လဖၪ, လၧအစံၭ၀ဲၩဆၧလၧ ဎရံၬအဆၧဖံၭဆၧမၩအဂဲးနီၪလီၫ. ဆၧအုၩ့လၩ့ အလးလံၩ (OT) နီၪ မွဲ၀့ၫဒၪဆၧဂဲးမိထုၪ့, လမွဲဘၪန့ၫလၧစယီဟၫ့အဆၧ၁ၭ ထိၬအပရၧၫ့လဘံၪ့လီၫဘၪ မွဲလၧဆၧ၁ၭထိၬအပရၧၫ့ထီးလူၬအဂးဆ့နီၪလီၫ.

`ဖီလံၬဆံၫ့ဎံၪအဆၧၫ့လဖၪယီၩဆံၭး ယီဟၫ့ ၅း၃၉, ၄၀, ၄၆, ၄၇. ဆၧ၁ီၪ့လိၪပၧၩယ့ၫရှူၬအဆၧအီၪက့ၪ၁ၭ မွဲဆၧနီၪလၧလံၬဆံၫ့ဎံၪအဆၧ ဖ့ၪစီၩ့ဖ့ၪမၩ့အဖၫ့ခိၪနီၪလဲၪ.`

လၧဆၧ၁ၭထိၬအပရၧၫ့ထၧၫ့ဖျီၩ့ယၫအဖၧၩ့, ယ့ၫရှူၬဖ့ၪနဲၪ၀့ၫလၧ လံၬဆံၫ့ဎံၪအဆၧဖ့ၪစီၩ့ဖ့ၪမၩ့နီၪ မွဲဆၧထိး၁ၭအဂုးအခၧၫ့နီၪလီၫ. အဒီၩ့ပစံၭ, ယ့ၫရှူၬလီၩဖျီၪထၪ့ထဲၩ့ဆၧမၩအ၁ၭလၧအဖီၩ့ခွံၬ (Old Testament) အထီ လဖၪနီၪ ခိၭမၬခိၭမၬ လၧဆၧနဲၪစိၩအ၀့ၫဒဲအ၀့ၫအဆၧမၩနီၪလီၫ. လၧဆၧ၁ံၪလဖၪ နီၪအကျၩ အယီၩမွဲဆၧဖ့ၪနဲၪလၩ့ဆၫ့ဆၧလမံၩ့လၧ ၄မိစ့ၭ ၂၁း၅-၉ အဖၧၩ့နီၪ လီၫ. “ဘဲၫစမိစ့ၭဘီၩ့ထၪ့ဂူလၧၡါမုနၧၫ့ဖၫအ၁ိၭနီၪ, ၦၡၩအဖိၪခွၫယီၩ, မိဘၪ ဘီၩ့ထၪ့အ၁ၭဘဲၫနီၪအ၁ိၭ” နီၪလီၫ (ယီဟၫ့ ၃း၁၄). ဆၧထီးယီၩ, ယ့ၫရှူၬ ချဲၩ့ဒိၭနဲၩ့ဆၧလမွဲဒၪနၫ့ ဆၧမၩအ၁ၭ (story) နီၪဘၪ, မွဲ၀့ၫဆ့လၧ ဆၧဖ့ၪနဲၪစိၩ ထဲၩ့အ၀့ၫအနၫ့ဆါနီၪလီၫ. အနီၪမွဲဆၧဖ့ၪနဲၪပၧၩဆၧအဒီၩ့လၧပဘၪကွ့ၭကျိၭ ချဲၩ့ကျိၭထဲၩ့ဆၧအခီၫပယီၫ လၧလံၬဆံၫ့ဎံၪအဆၧဖ့ၪစီၩ့ဖ့ၪမၩ့အဖၧၩ့နီၪလီၫ.

ပစံၭဆၧအဒီၩ့, ပဒၪဘၪလၧစဖံလံၭအဆၧချဲၩ့နီၪ - “ပဒၪဘၪယူၭၦလၧ စမိစ့ၭလၧလံၬဆၧမၪလူၬအဖၧၩ့, ဒဲမီၪ၁ံၪကွ့ၭ၀့ၫလၧအဂဲး...” (ယီဟၫ့ ၁း၄၅).

`ဖီဆ့ ယီဟၫ့ ၁၃း၁၈; ယီဟၫ့ ၁၇း၁၂; ယီဟၫ့ ၁၉း၂၄, ၂၈, ၃၆. ဆၧ၁ီၪ့လိၪပၧၩမွဲဆၧနီၪ လၧလံၬဆံၫ့ဎံၪအဆၧဖ့ၪစီၩ့ဖ့ၪမၩ့ ဘဲၫယ့ၫရှူၬ ဒဲစယီဟၫ့နၪ၀့ၫ၁့ၪနီၪလဲၪ. လံၬဆံၫ့ဎံၪအဆၧကွ့ၭ၁ၭထီးလူၬလဖၪ ကြၨၭအီၪ၀့ၫလၧမွဲဆၧနီၪလၧ ပဆၧဆူဆၧနဲၩအဂးဆ့နီၪလဲၪ.`

`မွဲဆၧနီၪအဂဲးအဘၭအစီၩ့အမၩ့လဖၪလၧမုလနံၩယီၩ လၧအဂဲၫနုၬ လၩ့၁ူၪ၀့ၫ (အ့ၪလမွဲ) နုၬလၩ့ဆီၪ့န့၀့ၫလၧ အမိမၩထံၬထၬဂၭဂီၩ့ခွံၬပဆၧ ဆူဆၧနဲၩ့၁ၭလၧ လံၬဆံၫ့ဎံၪအဆၧဖ့ၪစီၩ့ဖ့ၪမၩ့အဖၧၩ့နီၪလဲၪ.`