---
title:  လံၬဆၧအုၩ့လၩ့အလးလံၩ အဆၧလီၩဆိၫဆၧလၧယၫဘၪထွ့ၫယ့ၫရှူၬ အဂဲး (၂)
date:   20/11/2024
---

ယ့ၫရှူၬစံၭဘၪၦခိၪနါ၁ံၪလဖၪနီၪ, “ဆၧကွ့ၭအ၁ၭလဖၪနီၪ အၪ့ဎၬယိန၁ံၪ ၀့ၫဆံၭး အဂဲးဘဲၫယီၩန၁ံၪဆီၫ့မီၪ့ လၧန၁ံၪန့ဘၪဆၧမၧၫ့လၩ့ဆိၩလၩ့ကၠၪလၧ အဖၧၩ့တၭ, အ၀့ၫ၁ံၪမွဲဆၧထိးအ၁ၭလၧယဂဲးယကၠီၪ့လီၫ” (ယီဟၫ့ ၅း၃၉). ဆၧချဲၩ့ထုၭဖျီၪထၪ့၀့ၫအ၁ၭနီၪ မွဲအလၩ့မဲၩ၀့ၫဖိၭဘိၭလဲၪ.

ကဆါဎရံၬအဆၧအီၪဖျဲၪထၪ့, အဆၧအီၪမၧၫ့အီၪဂဲၩ, ဒဲအဆၧဘၪ၁ံၪ လဖၪနီၪ ဘၪဆၧလီၩဆိၫ၀ဲၩ၀့ၫခီၫလၧလံၬဆၧထိး၁ၭအလးလံၩ (OT) အထီ အိၩ, မွဲဆၧနဲၪ့လၧအဖျီၪပျၩ့၀့ၫ ဘဲၫမစဲအၫလၧၦယိလါ၀့ၫဒၪနီၪလီၫ. စယီဟၫ့ ထုၭဖျီၪလီၩဆၧယီၩလဘျၩ့ဘၪလဘျၩ့ လၧယ့ၫရှူၬမွဲမပၫလဲၪ, ဒဲမွဲဘၪဆၧနီၪလၧ ပဘၪနဲၩန့အ၀့ၫဒဲထိးဆၧၫ့ ဆၧထိးထဲၩ့တၩ့ထဲၩ့လၧအ၀့ၫဖ့ၪလၫ့လဲၪနီၪဆ့လီၫ.

**လံၬအဆၧၫ့လၧအဖၫ့လၬနီၪ လၧစယီဟၫ့အဆၧ၁ၭထိၬအပရၧၫ့ ဖၧၩ့ယီၩ နဲၪဖျီၪမွဲဆၧနီၪလၧအဘၪထွ့ၫလၧယ့ၫရှူၬ ဘဲၫအမွဲဆၧမၩလၧၫ့ ထၪ့ဎွ့ၩထၪ့ဆၧလီၩဆိၫ၀ဲၩဆၧလၧ မစဲအၫအဂဲးနီၪလဲၪ.**

`ယီ ၁၂း၁၃; အၪ့ ၁၁၈း၂၆`

`ယီ ၁၂း၁၄, ၁၅; ဇ့ၭခရဲအၫ ၉း၉`

`ယီ ၁၃း၁၈; အၪ့ ၄၁း၉`

`ယီ ၁၉း၃၇; ဇ့ၭခရဲအၫ ၁၂း၁၀; ဇ့ၭခရဲအၫ ၁၃း၆`

`နဆၧနဲၩနီၪ အီၪ၁ုၪ့လၩ့အ၁ၭဂုးခၧၫ့၀့ၫဖိၭဘိၭလဲၪ. အ့ၪမွဲၦလဂၩဂၩ အၪ့စံၭအၪ့စၪ့နၧၩနီၪ နမိစံၭဆၧၫ့ထဲၩ့မွဲဆၧနီၪလဲၪ, ဒဲလၧဆၧပဒၩ့ထၬ နဆၧဆူဆၧနဲၩအဂးနီၪ နမိလ့ၩခီၫခီၫလဲၪ (ခလဲၪ), ဒဲဘၪမွဲနီၪလဲၪ.`