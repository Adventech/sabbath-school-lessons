---
title:  အၪ့လဲၩထဲၩ့၁ၭလၧဆၧဆီၫ့မီၪ့ဆၧထံၫထံၫဆၭဆၭဖၧၩ့
date:   20/11/2025
---

`ဆၧဆီၫ့မီၪ့ထံၫဆၭဆၧအီၪမၧၫ့အဒီၩ့အထ့ၬလၧ ၦအဒူၩဖိၪလၧဆၧ ဆူဆၧနဲၩလဖၪနီၪ မွဲဆၧအကၧၩ့ဒိၪ၀့ၫလၧ ပနး၁ၭအဆၧဒိၪထၪ့အဂး လီၫ. လၧထံၪဎးနီၪ, ပဆၧယိဒီၩ့အဂ့ၩဒိၪထုၬနီၪ မွဲ၀့ၫယ့ၫရှူၬဎရံၬၪ အဆၧအီၪမၧၫ့ဒဲအဆၧ၁ီၪ့ဆၧ၁ၫ့လဖၪလီၫ. ဆၧအီၪက့ၪဖိၫထုၪ့ကဆါ ယ့ၫရှူၬအဆၧအီၪမၧၫ့အီၪဂဲၩနီၪ အၪ့လဲၩခွံၬပၧၩဘဲၫ၁့ၪလဲၪ. ယိလၧ ဟံ ၁၂း၁, ၂; ၂ကီ ၃း၁၈ နီၪဆံၭ.`

မၫကိၫအဲၫအၫကိၫဘိၫနံၫ (Marco Iacoboni), မွဲၦအၪ့ဎၬနၪ၁့ၪ ဆၧအထီၪ့အဖျါလမံၩ့ (mirror neurons) အဆၧဂဲၩဆၧ၀ၭ (function) လၧ Uညငလနမျငအပ University California, Los Angeles, လၧၦလဂၩဂၩနံမွံၪအခၫ မွဲဂ့ၩ, ဖီ-၀ၭလိၬ၁ၭအခၫမွဲဂ့ၩ, ဒဲၦယိဖၧၩ့ဆၧမၩအ၁ၭဘဲၫနီၪအခၫမွဲဂ့ၩ, ဆဲၩလ် လၧအ၁ိၫ့ဆၧပရၧၫ့လဖၪ (neurons) နီၪ မၩဘၪလိၬဆၧဒၪဒဲဆၧမၩ (seeing and doing) အဘိၩ့ဆၧၩ့အဆၧလၩ့ဆၫ့လိၬ၁ၭနီၪလီၫ.

Ellen G. White စံၭ၀့ၫဘၪထွ့ၫလၧ ဆၧယိစိၩကဆါယ့ၫရှူၬအတခ့ၭ ဖ၀ၭနီၪ ဘဲၫယီၩလီၫ. “ထီးပယိထၪ့ကဆါယ့ၫရှူၬနီၪ ပဒၪဘၪကဆါယွၩအဂၩ့ဒံၩ့ ထံၫကျၩလၩ့ဆၫ့၀့ၫဒၪ, ဒဲဆၧအၪ့လဲၩထၪ့ထဲၩ့၁ၭဖိၬထွ့ၫထၪ့အခဲၫ့လီၫ. ဆၧဂ့ၩ ဆၧဘွၩ, ဆၧအဲၪဆၧကွံၩလၧပဆၧဘၪထွ့ၫလိၬ၁ၭလၧ ပၧၩလဂၩဘၪလဂၩ အဖၧၩ့ ကဲၪထၪ့ဆၧအလုၫအလါလၩ့ဆၫ့လီၫ. ပမိမၩဂ့ၩထၪ့ပတခ့ၭဖ၀ၭလၧ ပမၩဎုၬဆၧလၧကဆါယွၩအတခ့ၭဖ၀ၭဖၧၩ့လီၫ. ဒိၪထၪ့လၩ့ဎိၭလၧအ၀့ၫအခံး အဂၩ့ဖၧၩ့, ဒဲပဆၧ၁့ၪယၫနၪ၁့ၪဒိၪထၪ့အၪထၪ့၀့ၫဒၪဆ့လီၫ. ပဆၧဘၪထွ့ၫလၧ မူၭခိၪအလး၀ၩ့နီၪဒံၩ့ယံၬဒံၩ့ဂ့ၩအၪထၪ့၀့ၫဒၪ, ဒဲဆၧဒိၪထၪ့ထီၫထၪ့ဆုးလီၩ့လၧ အစီၩ့အမၩ့ဘဲၫပဆၧနၪ၁့ၪအၪထၪ့၀့ၫဒဲဆၧကိၪ့၁့ၪကိၪ့ဘၪထၪ့ဘၭအဆိၩအကၠၪ နီၪလီၫ.” Ellen G. White, Christ's Object Lessons, p. 355.

`ဖီ ရိမၫ ၁၂း၁, ၂. ဆၧလၩ့ဆၫ့မွဲဆၧနီၪနံၫမံၩ့ထၪ့ဒၩလိၬ၁ၭလၧ ဆၧထိစိၩလၧပဆၧအီၪမၧၫ့ဖၧၩ့နီၪလဲၪ. မွဲပမိမၩလၩ့ထံးလၧ ပရွံန့ဆၧ အဘၪအတီၩနီၫဘဲၫ၁့ၪလဲၪ.`

လၧစပီလူၫအဆၧကွ့ၭလံၬရိမၫအဂဲးဖၨၪခိၭနီၪ (summary), အ၀့ၫစံၭဘၪ ထွ့ၫလၧဆၧဂဲးဆီၪ့အထၪ့ဒၩလိၬ၁ၭနံၫမံၩ့ကျ့ၭစၨၭထုၭဖျီၪထၪ့ (shape) ပဆၧ အီၪမၧၫ့အခံးအဂၩ့လီၫ. လမံၩ့နီၪ, လး၀ၩ့အနဲၩ့အဎီၩ့လၧအကၠူၭန့ (ထုၭန့) ဆီၪ့ဆၧအၪမံၩ့ လၧအမိမၩကဲၪထၪ့ဆၧအခံးအဂၩ့လုၫလါလၧအမိမၩဘၪထံၭ ပတခ့ၭအလၩအဖၩ့နီၪလီၫ.

အဂၩလမံၩ့နီၪ, ဘဲၫ၁ိၭမိအီၪပဒၩ့ဆၧမၩအ၁ၭနီၪအဂး, ၁ၭမုဆံၫ့ဎံၪမၩဆၧ လၧအအၪ့လဲၩထဲၩ့ပ၁ၭဒဲထုၭဖျီၪထၪ့ဆၧအခံးအဂၩ့လၧခီၫ့ခီၫ, ဘဲၫဆၧမၩအ၁ၭ လၧ၁ံၭဖၫ့အခံးအဂၩ့အၪ့လဲၩအ၁ၭ (caterpillar metamorphoses) လၧဖံၫဒိၭခၩအဎံၫလၩ (beautiful butterfly) လဘံၪ့အ၁ိၭနီၪလီၫ. လၧဆၧမၩအ၁ၭ နီၪအဂး ပမိဘၪဖ့ၪလၫ့ပ၁ၭ (ခသညျနခမၠအန) လၧကဆါယွၩအစူၪဖၧၩ့ ဒဲအၪ့ကံၩ့ အဆၧမၩဆၧၩ့လၧအမၩဆၧလၧပ၁ၭဖၧၩ့အဂးလီၫ (ဖံၫ ၁း၆). ထီးအထုၬနီၪ, ပမိရွံအၪ့ထုၫ့န့ဆၧ, လထီဘၪလထီ, ဒဲမိဂၭဖၬ (လ့ၩဆၧ) လၧ၁ၭမုအဖၧၩ့နီၪလီၫ.