---
title:  ဆၧဆူဆၧနဲၩဒူၩယၫ့လဖၪ-စယီရှၤၫအ့ၫဒဲစကၫလ့ၭ
date:   15/11/2025
---

### ဖီလနွ့ၫယီၩအဂးဆၧမၩလိၪ

၄မိ ၁၃း၆, ၃၀-၃၂; ရှၤၫ ၁၄း၆-၁၄; လု ၁၈း၁-၅း ရှၤၫ ၁၉း၄၉-၅၁; ၂ကီ ၃း၁၈; ရိ ၁၂း၁, ၂.

> <p>၁နိၫထီၫ့</p>
> “ၦလဖၪအ၁ိၫ့န၁ံၪလၧအလီၩလၩ့လၬလၩ့န၁ံၪလၧယွၩအလူအထၫ နီၪ, နၪ့ထၪ့ထဲၩ့အ၀့ၫ၁ံၪဆံၭ. ဒဲယိလိၪအမၩဆၧဖံၭဆၧတၭ, မၩဖိၬထွ့ၫ အဆၧနဲၩအခဲၫ့ဆံၭ” (ဟံဘြုၫ ၁၃း၇).

မိဖါကိၭဂၩ၁့ၪယၫလၧ ဖိၪ၁ံၪမၩလိၪဖိၬထွ့ၫအ၀့ၫအခဲၫ့လၧဆၧဒီၩ့အထ့ၬနီၪ လီၫ, မွဲအ့ၬဧၪ. မိဖါ၁ံၪအ၁ၭခိ၀ီၩလၧဒၪဘၪ၀့ၫအဖိၪ၁ံၪမၩဖိၬထွ့ၫအခဲၫ့လၧ အမၩဘၪမၪဆၧအၪနဲၪ့အဆၧမၩဂ့ၩလဖၪနီၪဆံၭအၪယူၭလဲၪ. ၦ၁ၭဘၪ့ဂ့ၩ ၦ၁ၭၡါဂ့ၩနီၪ, ၦဒၪန့ဆၧမၩဘၪမၪယီၫနဲၪ့ဆၧမၩဂ့ၩလီၫ. မွဲၦၡၩဆၨၩလၩ့မၪ (fallen beings) အဆၧမၩအ၁ၭလမံၩ့လီၫ. “အဂးဘဲၫယီၩ ဆၧလၧယဆိၫ့ န့ဘၪနီၪ ယလမၩဘၪယ၀့ၫတၭ, အ့ၪမွဲဆၧလၧယမ့ၬလဲၩယ၀့ၫနီၪ, ယမၩအ၀့ၫ လီၫ” (ရိ ၇း၁၅). မွဲမပၫအဆၧဘၪထွ့ၫလအီၪဘၪလဲၪ.

ခီၫလၧအအီၪဖျဲၪထၪ့နီၪ, ၦလဂၩအခံးအဂၩ့ဂဲၫကဲၪထၪ့၀့ၫလၧဆၧယိလိၪ ယိဒီၩ့အဖၧၩ့လီၫ. ဆၧဂဲၩဆၧ၀ၭအခၪ့ထံၭမွဲဆၧဂၭဖၬ, ဆၧလူဆၧချဲၩ့, ဒဲဆၧထုၭ ဖျီၪ၁ၭအဆၧဘၪထိးလဖၪ (emotions) နီၪ ပမၩဒီၩ့ၦလၧအီၪအဘူၭထုၬလၧပၧၩ နီၪလီၫ. ၦအဒိၪ (အ၁ၭထၪ့ဘၭ) လဖၪ မိဘၪကဲၪခံးဂၩ့အဒီၩ့လၧ ၦယိလိၪ မၩဒီၩ့အဂး, အ့ၪလမွဲၦအလၧၫ့အဎွ့ၩဘၪလါနၫ့ဂ့ၩ, ၦယူၭယၪ့နး၁ၭအဖျီၩ့လၧ အဆၧဆူဆၧနဲၩဂ့ၩလဖၪ၁့ၪ၀့ၫဒၪလီၫ.

လနွ့ၫယီၩ, ပမိအၪ့ဎၬၦအဆူဆၧနဲၩဆၧလၩ့အၪ့အူၭမၩဒီၩ့နံၫဂၩလၧအဘၪ ၦကွ့ၭနဲၪ့ထၬ၀့ၫလၧလံၬယီရှၤၫအ့ၫအဖၧၩ့- မွဲ၀့ၫဒၪစကၫလ့ၭဒဲစယီရှၤၫအ့ၫအဂဲး လီၫ. မွဲဆၧနီၪမၩကဲၪထၪ့အ၀့ၫ၁ံၪလၧအမံၩ့ဎိၩ (ဒိၪ) ၁ၪ ဖျီၪလၧအဆိၩဒၪ၀့ၫလၧယွၩအၡၩခမျၧးဘၪဒၪဆၧၫ့ယၫဆၧအကၧၩ့ဒိၪထုၬအထီ လၧၦအံၫစရ့လၭ အဖးဖီၩ့ (history) ဖၧၩ့နီၪလဲၪ.