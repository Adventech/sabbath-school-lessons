---
title:  ဆၧဘီၪထၪ့ယီၫထၪ့ဒဲဆၧမၩန့မၩနၧၩ့ဆၧ
date:   02/10/2025
---

`ဖီ ယီရှၤၫအ့ၫ ၁း၇-၉ ထဲးဎုၬလၧ ၁မိစ့ၭ ၂၄း၄၀; အဲၫစ့ယၫ ၅၃း၁၀ ဒဲ အၪ့အူၭ ၁း၁-၃ နီၪဆံၭ. လၧလံၬဆံၫ့ဎံၪအဆၧၫ့လဖၪနီၪအဖၫ့ခိၪ, ဆၧအခီၫ ပယီၫလၧဆၧဘီၪထၪ့ယီၫထၪ့ဒဲဆၧမၩန့မၩနၧၩ့ဆၧနီၪ မွဲဆၧနီၪလဲၪ.`

ဟံဘြုၫအလၨ tsalakh, “ဆၧဘီၪထၪ့ယီၫထၪ့” (ရှၤၫ ၁း၈) နီၪ, ဘၪဆၧ စံၭ၀့ၫလၧဆၧမၩဂီၩ့မၩကဲၪဆၧလၧဆၧမံၫ့၁ုၪ့မံၫ့၁ၭအဖၧၩ့, ဒဲမွဲဆၧဘၪ၁ုၪ့ဘၪ၁ၭ အထုး (အပြေခအနေ) နီၪလီၫ.

လံၬဖျိၪ့အလၨ sakal, “ဆၧကိၪ့၁့ၪ” (ရှၤၫ ၁း၈) နီၪ ၦချဲၩ့ကျိၭ၀့ၫလၧ “ဆၧဘီၪထၪ့ယီၫထၪ့” ဒဲ “မိမၩန့မၩနၧၩ့ဆၧ” ဆ့နီၪလီၫ. ဒဲအခီၫပယီၫအီၪလၧ “မိအီၪဂုးၡါဎိၭဒီၪဆၧ” ဒဲ “မိမၩလၧဆၧကိၪ့၁့ၪကိၪ့ဘၪ” အဖၧၩ့ဆ့နီၪလီၫ. ယဒၪယုၩယါဘၪဆၧချဲၩ့ဘဲၫယီၩလၧလံၬယိဘၭ, ဒီၩ့လၩ့, ဒဲလၧလံၬအၪ့အူၭ အဖၧၩ့, လၧဆၧမၩန့မၩနၧၩ့ဆၧဆုးဘူၭလိၬ၁ၭလၧ ဆၧကိၪ့၁့ၪကိၪ့ဘၪလၧဆၧ၁ၭမဲၪယွၩဒဲဆၧခိၭနၪအလူအထၫဖၧၩ့နီၪလီၫ.

လၧဆၧနၪ၁့ၪယီၩအဖၧၩ့, ဆၧမၩန့မၩနၧၩ့ဆၧနီၪ မွဲအဘၪထွ့ၫလၧနးခီၫ့ အဆၧထူၭဆၧလၧၫ့လမံၩ့လီၫမွဲအ့ၬ. ဆၧလၧအမိဘၪထွ့ၫလၩ့ဎိၭ၀့ၫလၧနး၁ၭ အလူအဎွ့ၩ ဒဲ၁နိၫလဖၪလၧအီၪ၁ုၪ့လၩ့အ၁ၭလၧ ကဆါယွၩအဆၧတဲၩ့လၩ့ ထုၭဖျီၪထၪ့အဆၧ၁ီၪ့ဆၧ၁ၫ့နီၪလီၫ.

မွဲတၡါ, ဆၧနဲၩန့ယွၩအဆၧအုၩ့လၩ့လဖၪ, လၩ့ဆၫ့ဒၪဆၧ (ဆၧအုၩ့လၩ့ ဘၪထွ့ၫဆၧထိးထဲၩ့တၩ့ထဲၩ့ မွဲန့ၫဒၪလၧဆၧနဲၩလမံၩ့ဎး ဒဲဆၧခိၭနၪဖိၬထွ့ၫ အဆၧမၪလူၬ) နီၪလီၫ. ဆၧနံၫမံၩ့နီၪ မွဲအီၪထၪ့ဒၩလိၬ၁ၭအ့ၬ. မၩအ၁ၭဘဲၫ၁ိၭ စ့ၩ (အလၩ့ဎွံၪ) အီၪလၧအမ့ၬပၫနံၫကဲၩ့အ၁ိၭနီၪလီၫ.

`ဖီ ရိမၫ ၃း၃၁. ဆၧဆူဆၧနဲၩဒဲဆၧမၪလူၬအဆၧဘၪထွ့ၫလိၬ၁ၭ နီၪ မွဲဆၧနီၪလဲၪ.`

အ့ၪမွဲၦအီၪက့ၪစဲၪဆၧဆူဆၧနဲၩဒဲဆၧခိၭနၪဖိၬထွ့ၫဆၧမၪလူၬလမံၩ့ လစီၪ့နီၪ မွဲဆၧမၩလၩ့ဖၭလၧအလၩ့၁ၭမဲၪဖၭဒိၪလီၫ. ဆၧမၪလူၬဒဲဆၧအခိးအတၩ နီၪအီၪဎုၬလိၬ၁ၭလထံၪဎးကိၭအဆၧၫ့ထီဒ့ၭလီၫ. ဆၧအီၪက့ၪထုၭဖၭ “ဆၧမၪလူၬ” လၧ “ဆၧအခိးအတၩ” နီၪ မွဲဆၧနၪ၁့ၪအဘၪမၪလၧ လထၪ့ဘၭဒံၭဘၪ နီၪလီၫ.

လံၬဆံၫ့ဎံၪအလးလံၩ (OT) နီၪ ၦအီၪက့ၪလူဒိၪ၀့ၫဂ့ၩမၬ ဘဲၫဆၧမုၬလၩ ၁ၭဎွံၪအခၪ့ထံၭခၪ့ဎၧၩ့အ၁ိၭလီၫ (အၪ့ ၁း၂; အၪ့ ၁၁၉း၇၀, ၇၇, ၁၇၄). အလူအထၫ (ဆၧမၪလူၬ) နီၪ မိ၁ိၫ့ၦလဂၩလၧအ၁့ၪယၫလၩ့ထဲၩ့အဆၧဒဲၩဘၭ ထံၫထံၫကျၩကျၩ (ရိ ၇း၇) ဒဲမိမၩန့ဘၪထဲၩ့ကဆါဎရံၬအဆၧတီၩဆၧလီၩ့နီၪလီၫ (လ့ ၃း၂၄).

`နဒၪန့ယွၩအခိးအတၩလၧနမိလီၩ့ဖိၬထွ့ၫအဆၧမၪလူၬအဂးဖိၭဘိၭ လဲၪ, ဒဲနဆၧလ့ၩခၫ့ဖျီၫ့နီၪ ဒုၭ၁့ၪယၫနၧၩလၧနလိၫဘၪကဆါဎရံၬ အဆၧတီၩဆၧလီၩ့လၧအဖၭဘံၭခွံၬနဆၧဒဲၩဘၭနီၪဘဲၫ၁့ၪလဲၪ.`