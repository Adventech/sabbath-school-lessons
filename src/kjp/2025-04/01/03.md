---
title:  လ့ၩခၫ့ဂၬ, လ့ၩနုၬမၩန့, အၪ့နၩ့ဖၭ, မၩအဆၧမၩ
date:   29/09/2025
---

`ဖီ ယီရှၤၫအ့ၫ ၁ နီၪဆံၭ. ပဒိၭန့ဘၪဆၧမၩလိၪမွဲဆၧနီၪလၧလံၬ လဘံၪယီၩအဆၧအီၪက့ၪအ၁ၭနီၪ လၧအခၪ့ထံၭလဆၧၫ့အဖၧၩ့နီၪလဲၪ.`

လံၬယီရှၤၫအ့ၫအခၪ့ထံၭလဆၧၫ့ယီၩ မွဲဆၧဘိၭဘၪ၁့ၪယၫလံၬထၧၫ့ဘံၪ့ ယၫအဂဲးနီၪလီၫ. ဆၧချဲၩ့လီၩလၩ့ဆၧဆုးဘူၭလိၬ၁ၭအီၪ၀့ၫလံနိၪ့ထီးနီၪ (၁) လ့ၩခၫ့ဂၬ, crossing (ရှၤၫ ၁း၂-၉)း (၂)လ့ၩနုၬမၩန့, conquering (ရှၤၫ ၁း၁၀, ၁၁)း (၃) အီၪမုၬလၩလၧအဖၧၩ့, dividing the land (ရှၤၫ ၁း၁၂-၁၅)း ဒဲ (၄) မၩဆၧလၧဆၧခိၭနၪအလူအထၫ, serving by obedience to the law (ရှၤၫ ၁း၁၆-၁၈) နီၪလီၫ.

ပဒၪဘၪလံၬယီရှၤၫအ့ၫယီၩ ဘဲၫကဆါအီၪက့ၪထၪ့ဆၧမၩအ၁ၭအနိၪ့ လဖၪအ၁ိၭနီၪလီၫ. လၧဆၧမၩကဲၪ့ထၪ့ဆၧကိၭထံၪဒ့ၭအဖၧၩ့, ကဆါယွၩဖ့ၪလၫ့ ဆၧမၩအလၩ့ထံးလၧ စယီရှၤၫအ့ၫဘၪထွ့ၫလၧဆၧမၩနၧၩ့ခွံၬကၫနအၫ့, ဒဲဆၧကိၭထံၪဒ့ၭနီၪလၧခဲၫ့ထဲၩ့ၦနၪ၁့ၪဘၪ၀့ၫလၧ ဆၧမၩနၧၩ့အလၧၫ့ထၪ့ဎွ့ၩထၪ့နီၪ လီၫ.

လၧအထုနီၪ, ကဆါယွၩအဆၧအုၩ့လၩ့လဖၪ ဘၪထွ့ၫလၧထံၫခးအဆၧဖံၭဆၧမၩနီၪ မိလၧၫ့ထၪ့ဎွ့ၩထၪ့၀့ၫဒၪလီၫ. ခီၫလၧနီၪနီၪ မူၩဒၩလၧဆၧအီၪက့ၪ ဂုးခၧၫ့ထံၫခးလၧ ၦအံၫစရ့လၭဖိၪအစူၪဖၧၩ့နီၪ ကဲၪထၪ့မိ၁့ၪ၀့ၫန့ၫဒၪလၧဆၧဆူ ဆၧနဲၩခၫ့ဖျီၫ့လၧဆၧခိၭနၪလၧအမွဲဆၧနဲၩဂဲၫကဲၪထၪ့ယုၩယါအလးနီၪလီၫ.

ကဆါယွၩဒုၭကဲၪထၪ့၁ၫ့ဆၧလဖၪနီၪ ထုၭဖျီၪ၀့ၫဒၪလၧဆၧချဲၩ့မၩဆၧ (verbs) ၁ၧၫ့မံၩ့ - “ခၫ့ဂၬ” “မၩန့,” ဒဲ “အီၪမုၬလၩ” နီၪလီၫ. အ့ၪမွဲၦခမျၧး ဘၪစံၭဆၧၫ့၀့ၫဒၪလၧဆၧခိၭနၪမၩအဆၧမၩနီၪလီၫ.

ထီးနီၪလဖၧၫ့, လံၬယီရှၤၫအ့ၫယီၩ အီၪဒဲအနိၪ့ဖၭဒိၪလံနိၪ့, ဒဲကိၭထံၪဒ့ၭနီၪ ထုၭဖျီၪ၀့ၫလၧ ဆၧဆီၫ့မီၪ့နၪ၁့ၪဟံဘြုၫအလံၬဖျိၪနီၪလီၫ.

၁) လ့ၩခၫ့ဂၬ (ရှၤၫ ၁း၁-၅း၁၂)
၂) လ့ၩနုၬမၩန့ (ရှၤၫ ၅း၁၃-၁၂း၂၄)
၃) အၪ့နၩ့ဖၭ, အီၪမုၬလၩလၧအဖၧၩ့ (ရှၤၫ ၁၃း၁-၂၁း၄၅)
၄) မၩအဆၧမၩလၧဆၧခိၭနၪအဖၧၩ့ (ရှၤၫ ၂၂း၁-၂၄း၃၃)

မွဲဆၧအီၪက့ၪထၪ့အ၁ၭယီၩ ထုၭဖျီၪထၪ့ဆၧပရၧၫ့အမိၡါလီၫ. ယွၩအဆၧထံၫဆၧဒီၪနီၪ မွဲအမိလၧၫ့ထၪ့ဎွ့ၩထၪ့လၧနၫ့ဆါဒၪ၀့ၫအ့ၬ. အၡၩခမျၧး အဆၧစံၭဆၧၫ့ထဲၩ့ဆၧလၧဆၧဆူဆၧနဲၩမိဘၪအီၪ၀့ၫဒၪလီၫ. ကဆါယွၩမၩဆၧလၧပဂး - ဆၧလၧပမၩန့ဒၪပ၀့ၫလ၁့ၪဘၪ - လါနၫ့ဂ့ၩအ၀့ၫကိၭပၧၩလၧပမိ ဘၪမၩဆၧလၧပမၩ၁့ၪလမံၩ့ မွဲဆၧခိၭနၪအဆၧမၪလူၬနီၪလီၫ. ဆၧလမံၩ့ယီၩ မွဲဆၧဂဲးခၪ့ထံၭလၧဆၧမၩအ၁ၭလၧလံၬဆံၫ့ဎံၪထၧၫ့ဘံၪ့ယၫအဖၧၩ့ ဒဲအီၪထး၀့ၫ ထီးမုလနံၩယီၩလီၫ. အ့ၪမွဲပစံၭအဒီၩ့, ဆၧအၪ့လံၭအၪ့လီၫ ယွၩအၡၩခမျၧးလၧမုနံၩအထုၬဘဲၫလၧအဒုၭနဲၪ၀့ၫလၧ လံၬနဲၪဖျီၪ ၁၄း၁၂ အဖၧၩ့အ၁ိၭနီၪလီၫ. ဆူဆၧနဲၩဆၧလၧကဆါယွၩမၩဆၧလၧပဂးနီၪ ၁ိၫ့ပၧၩလၧဆၧခိၭနၪအဖၧၩ့၁ၭ လီၫ.

`ဆီၫ့မီၪ့ယိဆၧအုၩ့လၩ့လနၩ့လၧ ယွၩအလူအထၫဖၧၩ့ လၧအလုဒိၪ ထုၬလၧနဂးနီၪဆံၭ. ဘဲၫ၁ိၭအမိကဲၪထၪ့၀့ၫတၡါလ့ၬအဂးနီၪ နမိဘၪမၩမွဲဆၧနီၪအီၪလၧနၧၩလခီၫလဲၪ.`