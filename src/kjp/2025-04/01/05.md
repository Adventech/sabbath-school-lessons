---
title:  အီၪက့ၪဆီၪ့နဂဲးနဘၭဆံၭ
date:   01/10/2025
---

`ဖီ ယီရှၤၫအ့ၫ ၁း၇-၉. ဘၪမွဲနီၪကဆါယွၩဘၪဖ့ၪဆီၪ့ထၪ့စယီရှၤၫအ့ၫ နံၫဘျၩ့လၧဆၧအီၪက့ၪဆီၪ့ဒဲမၩဒူၩ၁ၭအဂးနီၪလဲၪ.`

ဆၧမၩအီၪလၧ ယီရှၤၫအ့ၫအမ့ၬယၫနီၪဖျီၪလၧဆၧအၪ့ထၩဖၭဒိၪလီၫ. ကၫနအၫ့ဖိၪ၁ံၪအထိၬဒဲအဒိၩ့နီၪဖျီၪလၧလၩ့ဎီးလ၁့ၪဘၪ, ဒဲအၦၡၩခမျၧး၁ံၪနီၪ အီၪလၧဆၧမၩလိၪဒုၭ၁ုၭအလၧၫ့အဎွ့ၩလီၫ. အ့ၪမွဲၦအံၫစရ့လၭဖိၪလခီၫ မွဲၦအဆၨၩဖိၪလၧအဂၭ၀ံၩ့၀ၩ့အီၪလဂၧးဘၪနးစီၪ့, ဒဲစူၪ၀ဲၩလအီၪဘၪနးမံၩ့နီၪ မိလ့ၩဒုၭၦအထိၬအဒိၩ့မိကဲၪဘဲၫ၁့ၪလဲၪ. ဖးဖီၩ့ (history) စံၭဘၪပၧၩထံၫခးဖၭဒိၪလၧအထီထီးနီၪ မွဲခးအံဇံၭဒၪလ့ၬ ကမၩနၧၩ့ကၫနအၫ့အခၪ့ယဲးအဂုးအခၧၫ့န့၁့ၪ အ့ၬလီၫ.

လါနၫ့ဂ့ၩ ၦစံၭဆၧအီၪက့ၪဆီၪ့ဂဲးဘၭဒဲမၩဒူၩ၁ၭနီၪ မွဲဆၧဘၪထွ့ၫန့ၫဆၧ ဒုၭ၁ုၭအဆၧဆူးဎၩကိၪ့တဲၩ့ဆၧ (war strategies) လဖၪနီၪမွဲအ့ၬ, မွဲ၀့ၫဒၪဆၧအီၪတီၩအီၪဂုးလၧယွၩအဆၧ၁ီၪ့ဆၧ၁ၫ့ဒဲအဆၧလၩ့ထံးလဖၪ လၧအမွဲ ၦအံၫစရ့လၭဖိၪအဆၧအုၩ့လၩ့လၧယဟိ၀ၩနီၪလီၫ.

`ဖီ အ့ဖစၧၭ ၆း၁၀-၁၈. လမွဲဘၪဆၧဒုၭ၁ုၭလၧမုဆၫလနံၩယီၩ လါနၫ့ဂ့ၩ, ပမိဒိၭန့ဆၧဖ့ၪဂဲးဖ့ၪဘၭ စယီရှၤၫအ့ၫယီၩ လၧပနး၁ၭအဆၧဘၪဒၪဆၧၫ့ယၫကိၭနံၩဒ့ၭအဂးမိန့၀့ၫဘဲၫ၁့ၪလဲၪ.`

ၦဎရံၬဖိၪမုလနံၩယီၩဆ့ဘၪဒၪဆၧၫ့ယၫဆၧအၪ့ထၩဘဲၫအလၩ့ဂၬလၧ စယီရှၤၫအ့ၫအမုနံၩအ၁ိၭ, အ၀့ၫ၁ံၪမိဘၪဒုၭန့ဆီၪ့ထဲၩ့၁ၭလၧ အမိမၩဒဲၩဘၭဆၧ, ဆၧအစီၩ့အမၩ့လဖၪ, ဒဲဆၧခံၭဆၧနၩအဎီးအၡၩလဖၪနီၪလီၫ. ဘဲၫစယီရှၤၫအ့ၫ အ၁ိၭ အ၀့ၫ၁ံၪမိဘၪမၩလၩ့ထံးအ၁ၭ လၧကဆါဎရံၬအဆၧအီၪၡီၩ့အဂးနီၪလီၫ- “ယအီၪလၧန၁ံၪအ၁ိၭ ကိၭမုနံၩမုနၩဒ့ၭထီဂၪ့ခိၪယီၩအထုၬလီၫ” (မၭ ၂၈း၂၀). ဘဲၫယွၩအဆၧအီၪၡီၩ့မၩဆၧၩ့စယီရှၤၫအ့ၫထုၭပဲၩခွံၬအဆၧအၪ့ယိၫ၁ၭမဲၪဆၧနီၪ အ၁ိၭ, မိနၫ့စဲၪ့ခွံၬပ၁ုၪ့ဂံၩ့ဂၩ့၁ၭဂံၩ့ဂၩ့ ဒဲဆၧအၪ့ယိၪခဲၫ့ကံၭလၧမုလနံၩယီၩဆ့နီၪ လီၫ.

ဆၧအကၧၩ့ဒိၪလၧပဂးနီၪ မိဘၪ၁့ၪယၫကဆါယွၩလၩ့ထံးလၩ့ဆ့ၭလၧပမိနဲၩန့အ၀့ၫဒဲ အဆၧအုၩ့လၩ့လဖၪအဂးနီၪလီၫ. မွဲဆၧနီၪတၭ, အၪနဲၪ့လၧဆၧ ကိၭမံၩ့ဒ့ၭနီၪ, ပဆၧဖံၭ၁ိၭဒဲနၫ့ဆါအဆၧဘၪထွ့ၫလၧကဆါဎရံၬနီၪ မိဘၪ၀့ၫ တၡါလ့ၬလီၫ.

`ဆၧအၪ့စၪ့အကၧၩ့ဒိၪလၧပဂးဘိၩ့ယီၩ မွဲအလၩ့ဆၫ့လိၬ၁ၭလၧ စယီရှၤၫအဆၧမၩအ၁ၭနီၪအ့ၬ. ပမိအီၪတီၩလၧ ယွၩအလူလၧၦဂူၫဂၩ လမုၬလၩဘၪအဖၧၩ့နီၪ မိကဲၪ၀့ၫဘဲၫ၁့ၪလဲၪ.`