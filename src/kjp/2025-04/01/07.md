---
title:  ဆီၫ့မီၪ့အၪထၪ့လၧယၫ
date:   03/10/2025
---

ဖီ Ellen G. White, "Crossing the Jordan," pp. 481, 482, in Patriarchs and Prophets; "Entering the Promised Land," p. 175, in The Story of Redemption.

“ကဆါယ့ၫရှူၬအဆၧအုၩ့လၩ့ဒဲအဆၧဖ့ၪထုၪ့၁ၭလဖၪနီၪ မွဲလၧယဂးလီၫ. ယွၩအဲၪၦဂၪ့ခိၪဖိၪထီးအဖ့ၪလၫ့ခွံၬအဖိၪခွၫအီၪ၀့ၫလဂၩဎးနီၪ, ယနဲၩယ၀့ၫတၭ ယလမိထီၩ့ဘၪလၧဆၧဂၭဂီၩ့ဘၪ, အ့ၪမွဲယမိန့ဘၪဆၧမၧၫ့အဆိၩအကၠၪလီၫ. ဆၧလၩ့ခၫ့ဖျီၫ့လၧ ယွၩအလူအထၫဖၧၩ့လဖၪ မိကဲၪထၪ့ယဆၧလ့ၩခၫ့ဖျီၫ့လီၫ. ဆၧဘၩဆိၪဖၪဒဲဆၧအုၩ့လၩ့, ၁နိၫဒဲဆၧဖ့ၪထုၪ့၁ၭနီၪ ကဲၪထၪ့၀့ၫလၧယဂး. . . ထီးဆၧဆူဆၧနဲၩအီၪလၧဆၧမွဲဆၧတီၩအဆၧ၁ီၪ့ဆၧ၁ၫ့အဖၧၩ့နီၪ, ကဲၪထၪ့ဆၧ လမံၩ့လၧယဆၧအီၪမၧၫ့အဖၧၩ့ မၩဂဲၩ၀ၭယၧၩလၧအစီၩ့အမၩ့လီၫ. အလူအထၫနီၪ နုၬလၩ့လၧ၁ၭၡီၩ့အဖၧၩ့, မၩကဲၪထၪ့ဆၧဆီၫ့မီၪ့လဖၪ, ဒဲနုၬလၩ့မၩဂ့ၩထၪ့ တခ့ၭဖ၀ၭနီၪလီၫ.” Ellen G. White, The Desire of Ages, pp. 390, 391.

“ၦလၩ့ဆၧဒဲၩဘၭဖၧၩ့ထီးအလူၬ အဆၧမၩဂ့ၩအဂ့ၩထုၬဒၪလ့ၬနီၪ န့ကၩဘၪ ဆၧအခိးအတၩလ၁့ၪဘၪနီၪ ပဘၪလီၩအၪကၠၪအၪဘျၩ့အလးအီၪအ့ၬ. ဆၧထိးထဲၩ့တၩ့ထဲၩ့နီၪ မွဲန့ၫဒၪလၧ ဆၧဆူဆၧနဲၩယ့ၫရှူၬဎရံၬလမံၩ့ဎးအဖၧၩ့လီၫ.” Ellen G. White, Faith and Works, p. 19.

**ဆၧအၪ့စၪ့ကၩ့ကၩဎိၭလၩ့ဆၧအဂးလဖၪ-**

`စယီရှၤၫအ့ၫအဆၧမၩအ၁ၭဒဲပဆၧလ့ၩခၫ့ဖျီၫ့ဘိၩ့ယီၩလဖၪမိလၩ့ဆၫ့ ၀့ၫဘဲၫ၁့ၪလဲၪလါနၫ့, ပမၩန့နး၁ၭအ၁နိၫ၁့ၪလၧပဂးမွဲနီၪလဲၪ.`

`ကဆါယွၩအဆၧအုၩ့လၩ့ဒဲပဆၧခိၭနၪဖိၬထွ့ၫအနၫ့ဆါနီၪ မွဲဆဲၩဘုၭ လိၬ၁ၭဘဲၫ၁့ၪလဲၪ.`

`လၧဆၧမၩလိၪလနွ့ၫယီၩအဖၫ့ခိၪ, ပမိအီၪက့ၪဆၧမၩန့မၩနၧၩ့ဆၧလၧအခီၫပယီၫဘဲၫ၁့ၪလဲၪ.`

`ဆီၫ့မီၪ့ယိ စယီရှၤၫအ့ၫဖိၬစမိစ့ၭအခဲၫ့နီၪ မိဘၪထိး၀့ၫဘဲၫ၁့ၪလဲၪ. ယွၩအဆၧအုၩ့လၩ့လၧမိမၩန့ဘၪ၀့ၫ (ရှၤၫ ၁း၅) လၧမူၩဒၩဖၭဒိၪယီၩ မွဲဆၧနီၪလဲၪ.`