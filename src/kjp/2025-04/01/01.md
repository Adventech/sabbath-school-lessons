---
title:  ဆၧဒုၭနဲၪအဖျီၩ့လၧဆၧမၩနၧၩ့အဂး
date:   27/09/2025
---

### ဖီလနွ့ၫယီၩအဂးဆၧမၩလိၪ

၅မိ ၁၈း၁၅-၂၂; ရှၤၫ ၁; ဟံ ၆း၁၇, ၁၈; အ့ ၆း၁၀-၁၈; အၪ့ ၁း၁-၃း ရိ ၃း၃၁.

> <p>၁နိၫထီၫ့</p>
> “မွဲလါနၫ့အီၪက့ၪဆီၪ့နဂဲးနဘၭဒဲမၩဒူၩန၁ၭအ့ၪဆီၪ့ဘီၪ. ဘဲၫ၁ိၭ နမိထီးလၩ့န၁ၭ, ဒဲမၩဘဲၫကယဲဆၧ၁ီၪ့ဆၧ၁ၫ့လၧယခ့ၫယၡၩစမိစ့ၭ မၪလူၬနၧၩနီၪဆံၭ. လၧနစူၪထွ့ၪလခီၫမွဲဂ့ၩ, လၧနစူၪစ့ၪလခီၫမွဲဂ့ၩ, ထီးကၠၪပဲၩန၁ၭလဂ့ၩ, ဘဲၫ၁ိၭထီးနလ့ၩဆၧလစီၪ့လါလါနီၪ, နမိဘီၪထၪ့ ယီၫထၪ့အဂဲးလီၫ” (ယီရှၤၫအ့ၫ ၁း၇).

ဘဲဂၠမ့ၫဇၫ့ဒၫ (Benjamin Zander) မွဲၦနဲၪဆၧအူၪဆၧဒံၩ့ဒဲဆၧ၁ၭအွံၪ (Director) လဂၩလၧ အ့န Boston Philharmonic Orchestra နီၪ ဒၪအဖျဲ၁ံၪအဆၧအၪ့ယိၪလၧအ၀့ၫ၁ံၫအမ့ၬ၁ၪဖၧၩ့တၭ, စံၭဘၪအ၀့ၫ၁ံၪ ၦကိၭဂၩဒ့ၭလၧဆၧမၩလိၪယီၩ မိန့ဘၪ "A" ထီးအလူၬလီၫ. ဆၧ grade "A" လၧ အ၀့ၫစံၭနီၪ မွဲဆၧလၧအ၀့ၫ၁ံၪယိလါ၀့ၫနီၪမွဲအ့ၬ, မွဲ၀့ၫဒၪ “ဆၧအထုးအလၩအီၪ (possibility)” လၧအ၀့ၫ၁ံၪမိန့ဘၪ၀့ၫ၁့ၪလမံၩ့နီၪလီၫ. ထံၩဖျဲ၁ံၪမိဘၪမၩ၀့ၫနီၪ မွဲ၀့ၫဒၪ မိဘၪကွ့ၭလံၬလဘံၪ့လၧ ဆၧမၩလိၪအခၪ့ထံၭနံၫနွ့ၫအထးဖၧၩ့, ဒဲလံၬလၧအ၀့ၫ၁ံၪကွ့ၭန့၀့ၫနီၪ မိနဲၪဖျီၪအ၀့ၫ၁ံၪအဆၧကြၨၭန့ဘၪ၀့ၫအဂဲးထီး နီၪလီၫ.

လံၬယီရှၤၫအ့ၫယီၩ မွဲဆၧဘၪထွ့ၫလၧဆၧအထုးအလၩအ၁ၫ့လမံၩ့လၧ ၦမၩန့ကဲၪထၪ့၁့ၪအဂဲးလီၫ. စမိစ့ၭဂဲၫထဲၩ့ပၧၩ့ၦအံၫစရ့လၭဖိၪ အနံၪ့ ၄၀ နီၪ ဖီၩ့ခွံၬ၀့ၫယူၭ. အီၪစဲၪ့ထၪ့လၧခးအံဇံၭ, ဂၬ၀ံၩ့၀ၩ့လၧၡါမုနၧၫ့ဖၫအဖၧၩ့, ဘၪအီၪ ပထုၬ၀့ၫလၧဆၧပိၩ့ထၪ့ဆၧဒဲဆၧခိၪနီၩ့၁ၭနီၩ့အဖၧၩ့နီၪလီၫ. ဆိၩအ၁ၫ့လဆိၩလၧအမိခိၭနၪယွၩအဆၧ၁ိၫ့ဘိၩ့ယီၩအီၪတဲၩ့၀ဲၩအ၁ၭလၧ မိနုၬဘၪခးဆၧစံၭ၀ဲၩနီၪလီၫ. ဆၧနီၪလမွဲဘၪန့ၫဆၧယိလါလမံၩ့ဘၪ, မွဲ၀့ၫဆၧကဲၪထၪ့၁့ၪလၧအမိမၩန့ဘၪ၀့ၫ ဒဲမိဘၪမၩ၀့ၫတၡါနီၪလီၫ.