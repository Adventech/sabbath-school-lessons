---
title:  ဆီၫ့မီၪ့အၪထၪ့လၧယၫ
date:   26/12/2025
---

ဖီ Ellen G. White, "The Last Words of Joshua," pp. 522-524, in Patriarchs and Prophets

“လၧၦခမျၧးကျၩ ၦဂဲၫစဲၪ့ထၪ့လၧခးအံဇံၭအၪဒၪဆၧၦဘၪဘၩဆၧဂၩ့ဆၧ ဖၪ့လဖၪလီၫ. မွဲဆၧနီၪဆၧအလုၫအလါလၧအဆဲၩဘုၭ၁ၭလဖၪကဲၪထၪ့ထဲၩ့၀့ၫ ယီၫယီၫ, ထီးအ၀့ၫ၁ံၪနုၬလၩ့အီၪလၧကၫနအၫ့ဂီၩ့အလးခဲၫ့နီၪလီၫ. စယီရှၤၫအ့ၫ လခီၫအ၁ၭခ့ၬဆၧအၧၩ့ဆၧ၁ၫ့လၧ ၦအံၫစရ့လၭဖိၪကျၩဒဲဆီၫ့မီၪ့နၪ၁့ၪဆၧလၩ့ အၪ့ယိၪလၧအကဲၪထၪ့၀့ၫ၁့ၪနီၪလီၫ. အ၀့ၫမိဒုၭကဲၪထၪ့ဆၧဂုထၪ့ဎွၩထၪ့ဂ့ၩဂ့ၩ ဘၪဘၪလၧၦဟံဘြုၫဖိၪအဖုၫအဂီကျၩလီၫ. အ၀့ၫ၁့ၪယၫ၀ဲၩၦခမျၧး၁ံၪအ့ၪ လဖ့ၪလၫ့အ၁ၭလၧကဆါယွၩဘၪနီၪအ၀့ၫ၁ံၪမိထုၭဖၭအ၁ၭလၧကဆါယွၩဒံၩ့ယဲၩ့ ထၪယဲၩ့ထၪ့ဒံၭလီၫ. . . . လၧၦဟံဘြုၫဖိၪလနၩ့ဘိၪ့ဘၩကဆါလၧ၁ၭအ၁ုၪ့အီၪ ၁ၭအီၪအခၫနီၪ, ၦလနၩ့နၩ့မၩဆၧလၧဆၧအထူၫအရှူၫဖၧၩ့ဒဲဆၧ၁ုၪ့ဆီၪ့၁ၭဆီၪ့ အီၪလၧဆၧမၩနီၪအဖၧၩ့အ့ၬလီၫ. ၦလနၩ့နၩ့အ၁ၭစဲၩလၧဆၧဂၩ့ဆၧဖၪ့လီၫ.” Ellen G. White, Signs of the Times, May 19, 1881.

“ဆၧအုၩ့လၩ့အီၪလၩ့အကၧၩ့ဒိၪ၀့ၫယီၩ ဘၪဆၧကွ့ၭနဲၪ့ထၬ၀့ၫလၧ လံၬဆၧ၁ီၪ့ဆၧ၁ၫ့ဖၧၩ့, လၧဆၧအီၪက့ၪဆံၫ့ဎံၪ၀့ၫအဂးလီၫ. ဒဲစယီရှၤၫအ့ၫ အီၪက့ၪလၩ့လိးဖၭဒိၪလၧဆၧဆိၪလၩ့ (အုၩ့လၩ့) ၁ၭ လၧယွၩအဆၧလုဂံၪ့အဖၧၩ့၁ၭ နီၪလီၫ. ‘စယီရှၤၫအ့ၫစံၭဘၪၦခမျၧးထီးအလူၬ, ယိခွါလိးယီၩမိကဲၪဆၧထိး၁ၭ လၧပဂးလီၫ. မွဲဆၧနီၪမိဘၪကဲၪဆၧထိး၁ၭလၧနဂး, ထီးနမီၪ့ဘံၭဘၪနကဆါယွၩ လဂ့ၩအဂးဆ့လီၫ.’ စယီၫရှၤၫအ့ၫထုၭဖျီၪလီၩ၀့ၫပျၩ့ပျၩ့လၧအဆၧ၁ီၪ့ဆၧ၁ၫ့ဒဲ အဆၧဖ့ၪထုၪ့၁ၭလဖၪ မွဲအဆၧချဲၩ့ဒၪ၀့ၫအ့ၬ, မွဲကဆါယွၩအလူအထၫနီၪလီၫ. လိးဖၭဒိၪနီၪ မိကဲၪဆၧအီၪက့ၪနဲၪ့ဆၧထိး၁ၭလၧ ၦခမျၧးထီးလလၩ့ထဲၩ့ဘၪလၧ ဆၧဘၩဆၧဂၩဆၧဖၪ့လဂ့ၩအဂးနီၪလီၫ.” Ellen G. White, Signs of the Times, May 26,

**ဆၧအၪစၪ့ကၩ့ကၩဎိၭလၩ့ဆၧအဂး**

`ဆၧချဲၩ့လၧအစံၭ၀့ၫ, “မွဲယွၩဆံၫ့ဎံၪ, ယွၩအ၁ၭကဲၪ့ဆၧလီၫ” (ရှၤၫ ၂၄း၁၉) အခီၫပယီၫအီၪဘဲၫ၁့ၪလဲၪ. ကဆါယွၩအ၁ၭကဲၪ့ဆၧနီၪ မွဲနီၪလဲၪ.`

`ပဆၧအဲၪကဆါယွၩဒဲဆၧပျီၩဖျ့ၭရွံန့ဆၧအ၀့ၫဖ့ၪလၫ့ပၧၩအဆၧဘၪ ထွ့ၫလိၬ၁ၭအီၪဘဲၫ၁့ၪလဲၪ. ဆၧပျီဖျ့ၭအ့ၪလအီၪတၡါဘၪနီၪ ပအဲၪကဆါလၩ့ထံးမိန့ဆ့ဧၪ. ဆၧအဲၪနီၪဘၪဆၧမၩဆီၪ့န့၁့ၪဧၪ. အ့ၪလန့ဘၪနီၪ, ဘၪမွဲနီၪအကၠီၩ့လဲၪ.`

`ဆၧမၩလၩ့ထံးလၧခိၪနါမုလနံၩယီၩ မၩ၀့ၫနီၪထီၩ့လၩ့၀့ၫလၧဆိၩလၧ ယၫခီၫအဂးဘဲၫ၁့ၪလဲၪ.`

`ဆီၫ့မီၪ့ယိစယီရှၤၫအ့ၫအဆၧအီၪမၧၫ့လခဲၫ့ထုၬလၧၦအံၫစရ့လၭဖိၪ မၩကဆါယွၩအဆၧမၩအဂဲးနီၪဆံၭ. နအဲၪဒိၭနဆၧအီၪမၧၫ့အထုၬ လၧၦဂူၫဂၩအဂးဘဲၫ၁့ၪလဲၪ့.`