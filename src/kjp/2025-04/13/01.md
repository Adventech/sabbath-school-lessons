---
title:  ရွံန့လၧမုလနံၩယီၩဆံၭ
date:   20/12/2025
---

### ဖီလနွ့ၫယီၩအဂးဆၧမၩလိၪ

ယီရှၤၫအ့ၫ ၂၄; ၁မိ ၁၂း၇; ၅မိ ၁၇း၁၉; ၅မိ ၅း၆; ၁စဎွၩ ၁၁း၂, ၄, ၉; ၂ထံ ၄း၇, ၈.

> <p>၁နိၫထီၫ့</p>
> “လၧန၁ံၪမိမၩယဟိ၀ၩအဆၧနီၪ, အ့ၪမွဲဆၧအၧၩ့လၧန၁့ၪအမ့ၬ ယၫတၭ, . . . ရွံန့န၁ံၪ၀့ၫလၧမုဆၫလနံၩယီၩဆံၭ. အ့ၪမွဲယ၀့ၫဒၪယီၩ ဒဲယၡၩဂံၪ့ဖိၪလဖၪ, ယမိမၩယဟိ၀ၩအဆၧလီၫ” (ယီရှၤၫအ့ၫ ၂၄း၁၅).

လံၬယီရှၤၫအ့ၫလၧခဲၫ့ထုၬလဆၫ့ယီၩ ဘၪဆၧကွ့ၭ၀့ၫလၧဆၧဒုၭကဲၪထၪ့ ဆၧအုၩ့လၩ့အ၁ၫ့အဆၧထံၫဆၧဒီၪအဂးလါနၫ့ဂ့ၩ, ၦမၩဆၧလဖၧၫ့ယီၩ မွဲၦအံၫစရ့လၭဖိၪအခိၪနါ၁ၭၡါလဂၩလီၫ. ဆၧအုၩ့လၩ့ယီၩ မွဲဆၧအ၁ၫ့လမံၩ့အ့ၬ မွဲ၀့ၫဒၪဆၧမၩ၁ၫ့ထၪ့ထဲၩ့ဆၧလီၫ. လံၬအဆၧၫ့နီၪအီၪထဲးဎုၬလၧ ဖံၬဖၧၩ့ပၪ့လဲၪ မုထၪ့အခိၪဖဲၩ့လၧခီၩအိၩ (ancient Near East) အလံၬစၧၩ့ဆၧအုၩ့လၩ့ (treaties/ နိုင်ငံချင်းစာချုပ်) ပၨၩ့ထံၫခးဂူၫဂၩအဂဲးခၪ့ထံၭလနၩ့ဆ့လီၫ- (၁) ဆၧချဲၩ့ လၧယၫဘၪထွ့ၫၦဒုၭကဲၪထၪ့လံဖၧၩ့ဆၧအုၩ့လၩ့ (treaty) အဂဲး (၂) ဆၧချဲၩ့ ဘၪထွ့ၫဆၧဘူၭထံးလၧၦစီၩ့ဒိၪမၩ့ဒိၪဒဲဎီးၡၩ၁ံၪအဘိၩ့ဆၧၩ့ (၃) ဆၧအုၩ့လၩ့ အီၪက့ၪနဲၪ့ဆၧဘၪထွ့ၫဎီးၡၩ၁ံၪမိဘၪအီၪတီၩလၧၦဘိၪ့ၦဎွၩ၁ံၪအအီၪလၧဆၧ အခိးအတၩအကၠီၩ့ (၄) ဆၧဆိၪဂ့ၩလၧဆၧခိၭနၪအဂးဒဲဆၧဆိၪအၧၩ့လၧဆၧလၨၪခၫ့ဖၬ၁နိၫအဂး (၅) အီၪက့ၪလၩ့လံၬဆၧထိး၁ၭလၧဎီးၡၩ၁ံၪအဂး (၆) လံၬလဲစရၫ့၁ံၪလၧၦမိဖီလၧယၫခီၫအဂး ဒဲ (၇) ဆၧအီၪက့ၪဂုးခၧၫ့ထၬဆၧ အုၩ့လၩ့၁ံၪလဖၪနီၪလီၫ.

ဘူၭထၪ့ယူၭလၧစယီရှၤၫအ့ၫအမုနံၩမု၁ၫ့လၧခဲၫ့ထုၬနီၪလီၫ. ၦမိထၪ့လၧ အ၀့ၫအလးနီၪအီၪအ့ၬ. ဆၧမၩ၁ၫ့ထၪ့ထဲၩ့ဆၧအုၩ့လၩ့အီၪလၩ့ယီၩ မွဲဆၧဖ့ၪနၪ့ထၪ့ထဲၩ့ဆၧလမံၩ့ၦအံၫစရ့လၭဖိၪအစဎွၩနီၪ မွဲ၀့ၫဒၪယဟိ၀ၩနၫ့ဆါဒၪ၀့ၫ, အ၀့ၫ၁ံၪအ့ၪမွဲအီၪတီၩလၧကဆါနီၪ အ၀့ၫ၁ံၪမိန့ဘၪအ၀့ၫအဆၧယိထွ့ၫခွါထွ့ၫ ဒဲအဆၧအီၪပဒၩ့နီၪလီၫ. ၦအံၫစရ့လၭဖိၪလိၫဘၪၦဎွၩအဂူၫဂၩ (ၦၡၩ) အ့ၬဆ့ လီၫ. လၧကဆါယွၩအဆၧပၧၩ့အဖၫ့လၬအ၀့ၫ၁ံၪမိအီၪဂုးအီၪခၧၫ့ဘၪ၀့ၫဘဲၫ ထံၫခးဘၩ့မုးလဘံၪ့အ၁ိၭနီၪလီၫ.