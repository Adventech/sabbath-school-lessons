---
title:  ဆီၫ့မီၪ့အၪထၪ့လၧယၫ
date:   24/10/2025
---

ဖီ Ellen G. White, "The Fall of Jericho," pp. 487-493, in Patriarchs and Prophets. လၧဆၧပိၩ့ထၪ့ကဆါယွၩအဆၧပၧၩ့ဆၧပြၭဂဲၫကဲၪထၪ့၁ၫ့အခၫနီၪ, ကဆါယွၩမိဘၪဖ့ၪလၫ့ခွံၬအ၁နိၫလၧလအၪ့လဲၩအ၁ၭဘၪနီၪ ဒဲအဆၧမၧၫ့ လၩ့ဆိၩနီၪ လၧၦပိၩ့ထၪ့ဆၧလဂၩအစူၪဖၧၩ့ဧၪ, အ့ၪလမွဲဘၪအ၀့ၫဒၪမိအီၪဂုးခၧၫ့ အဆၧဆံၫ့ဆၧဎံၪ, အဆၧတီၩဆၧလီၩ့, အဆၧအဲၪဒဲအဆၧယၫ့၁ုၪ့ယၫ၁ၭဘဲၫ လၧဖါကဆါယွၩအဆၧအီၪမၧၫ့လၩ့ဆိၩအဖၧၩ့နီၪဧၪ. လၧအထီထီးနီၪ ကဆါယွၩ ဂၭဎ့ၭဆၧဘၪမၩဆၧၫ့ထဲၩ့ဆၧအၧၩ့ဆၧ၁ၫ့အစီၩ့အမၩ့နီၪလ၁့ၪဘၪ. ဘၪမၩဆၧၫ့ ထဲၩ့၀့ၫဒၪလီၫ.

မူၭ၀ၩ့ဒီၪ့အကဆါယွၩယဟိ၀ၩနီၪ ဘၪနုၬလၩ့မၩဆၧလၧဆၧမိမၩထုၬခွံၬ ဆၧထၪ့ဒၩပိၩ့ထၪ့ဆၧနီၪ, ဒဲဆၧထုၭဖျီၪထၪ့ယဟိ၀ၩအခံးအဂၩ့ဘဲၫ၁ုၭခိၪဒိၪလဂၩ အ၁ိၭ လၧဆၧမၩထုၬခွံၬမူၭ၀ၩ့ဒီၪ့အဆၧထၪ့ဒၩလိၬ၁ၭလၧဆၧအဂ့ၩဒဲဆၧအအၧၩ့ အဘိၩ့ဆၧၩ့နီၪလီၫ (နဲၪ ၂၀း၈-၁၀). အၪနဲၪ့အနီၪ, ၦအံၫစရ့လၭဖိၪအဆၧဒုၭ လၩ့ဆၫ့ယီၩ ဖၩ့ခ့ၬထဲၩ့ (reflect) မူၭ၀ၩ့ဒီၪ့အဆၧမၩအ၁ၭလၧဆၧဂဲးလိၬတ့ၭလိၬ ဖၭဒိၪအခံးအဂၩ့ဒဲအထုၬနီၪ ကဆါယွၩအဆၧစ့ၩရၫ့မိမၩနၧၩ့ခွံၬဆၧလီၫ.

“ကဆါယွၩဖ့ၪလၫ့အ၀့ၫ၁ံၪဆၧထးဂ့ၩထီဘၪ ဒဲအမူၩဒၩလၧ မိနုၬဘၪ ထံၫ၁ံၪခး၁ံၪအဖၧၩ့ လၧအ၀့ၫအီၪက့ၪထိစိၩ၀ဲၩအထီနီၪလီၫ. မွဲလၧအ၀့ၫ၁ံၪ လခိၭနၪဘၪဆၧနီၪတၭ မုနံၩမု၁ၫ့၁ုၭခွံၬအ၁ၭလီၫ. . . မွဲကဆါယွၩအဆၧဘၪ၁ၭ လၧအ၀့ၫ၁ံၪမိနုၬဘၪလၧထံၫခးဖၧၩ့နီၪ ခၫ့ဖျီၫ့လၧဆၧဒုၭဆၧယၩနီၪမွဲအ့ၬ, ကဆါအဲၪဒိၭအ၀့ၫ၁ံၪနုၬဘၪထံၫခးနီၪလၧ အ၀့ၫ၁ံၪအဆၧခိၭနၪယွၩအဆၧ မၪလူၬအဖၧၩ့လခီၫလီၫ.” Ellen G. White, Patriarchs and Prophets, p. 392.

**ဆၧအၪစၪ့လၧကၩ့ကၩဎိၭလၩ့ဆၧအဂး**

`မူၭ၀ၩ့ဒီၪ့အဆၧထၪ့ဒၩဆၧနီၪ ဒုၭနၪ၁့ၪနၧၩလၧ ကဆါယွၩဖ့ၪလၫ့ အလူလၧ ၦအံၫစရ့လၭဖိၪဘၪလ့ၩဒုၭဆၧအဂဲးနီၪဘဲၫ၁့ၪလဲၪ.`

`ကၩ့ကၩဎိၭလၩ့ဆၧအၪ့စၪ့လၧ ့သညိၠပ ဘၪထွ့ၫလၧဆၧဂဲးလိၬ တ့ၭလိၬဖၭဒိၪ ဒဲဆၧမၩအ၁ၭလၧဂၪ့ခိၪအီၪပနဲၩ့ပဎီၩ့ယီၩလါဆံၭ. ပမူၩဒၩအီၪမွဲနီၪလဲၪ, ဒဲပမိမၩလၧၫ့ထၪ့ဎွ့ၩထၪ့ဘဲၫ၁့ၪလဲၪ.`

`၁နိၫလၧဘၪအီၪခိၭယဟိ၀ၩမိမၩဆၧလၧပဂးနီၪ ပဘၪဆိၫ့ကၩ (မၩန့) လၧနး၁ၭအဆၧမၧၫ့ဆၧဂဲၩဘဲၫ၁့ၪလဲၪ.`

`ပမိဘၪအၪ့လဲၩထဲၩ့ပဆၧအီၪက့ၪ၁ၭလၧ ယီရှၤၫအ့ၫ ၅း၁၃-၁၅ အဖၧၩ့ နီၪဘဲၫ၁့ၪလဲၪ.`