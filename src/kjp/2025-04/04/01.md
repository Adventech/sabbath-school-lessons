---
title:  ဆၧထၪ့ဒၩအီၪလၧဆၧထၪ့ဒၩထီးလူၬအလးခဲၫ့
date:   18/10/2025
---

### ဖီလနွ့ၫယီၩအဂးဆၧမၩလိၪ

ရှၤၫ ၅း၁၃-၁၅; အဲၫ ၃၇း၁၆; နဲၪ ၁၂း၇-၉း ၅မိ ၃၂း၁၇; ၂မိ ၁၄း၁၃, ၁၄; ရှၤၫ ၆း၁၅-၂၀.

> <p>၁နိၫထီၫ့</p>
> "လၧယဟိ၀ၩခိၭနၪယူၭၦၡၩအလူတၭး လၧအ၁ၫ့မွဲဂ့ၩ, လၧခဲၫ့မွဲဂ့ၩ, မုနံၩဘဲၫနီၪအ၁ိၭအီၪအ့ၬ. အဂဲးဘဲၫယီၩယဟိ၀ၩဒုၭဆၧလၧအံၫစရ့လၭ အဂးလီၫ” (ယီရှၤၫအ့ၫ ၁၀း၁၄).

လံၬယီရှၤၫအ့ၫအဖၧၩ့ ပဒၪဆၧၫ့ယၫဘၪဆၧဒုၭ၁ုၭအဆီၪ့လၧ ကဆါယွၩ ခၩလၩ့အလူလၧအစူၪဆီၪ့အဆၧမၩနီၪလီၫ. ကဆါယွၩအီၪလၧ ၦမၩနၧၩ့ခွံၬ ခးကၫနအၫ့အလးခဲၫ့နီၪ ပဒၪဘၪလၧလံၬယီရှၤၫအ့ၫဎံၩ့စီၪ့အဖၧၩ့လီၫ. ဒဲၦကွ့ၭလံၬနီၪ လီၩဆၧဒူၩဒူၩလ့ၬ (ရှၤၫ ၁၀း၁၀, ၁၁) လၧကဆါယွၩအဆၧချဲၩ့ လဖၪအဖၧၩ့ (ရှၤၫ ၆း၂; ရှၤၫ ၈း၁), လၧစယီရှၤၫအ့ၫအဆၧထုၭဖျီၪလီၩဆၧအဖၧၩ့ (ရှၤၫ ၄း၂၃, ၂၄; ရှၤၫ ၈း၇), ဆၧဘၪထွ့ၫလၧနးရၫဟၭအဂဲး (ရှၤၫ ၂း၁၀), ၦယိ၁ူၪဆၧလဖၪအဂဲး (ရှၤၫ ၂း၂၄), ဒဲၦခမျၧးအဂဲး (ရှၤၫ ၂၄း၁၈) နီၪလီၫ. အယီၩမွဲ ကဆါယွၩအဆၧမၩကဲၪထၪ့ဆၧလီၫ.

ဆၧမၩအ၁ၭယီၩ ဒုၭကဲၪထၪ့ဆၧအၪ့စၪ့လၧပဂၭဎ့ၬလန့ဘၪနီၪလီၫ. ၦၡၩလၧကဆါယွၩရွံအၪ့ထုၫ့လဖၪမၩဆၧယီၩမွဲပနၪ၁့ၪဘဲၫ၁့ၪလဲၪ. ကဆါယွၩ အၪ့မၧၫ့ဒုၭဆၧယၩဆၧဘဲၫယီၩ မွဲပစံၭအတခ့ၭဖ၀ၭလၧ ကဆါဆၧအဲၪနီၪ မိဘၪ လၩ့ဎိၭဘဲၫ၁့ၪလဲၪ, (ပစံၭအဒီၩ့လၧ ၂မိ ၃၄း၆; အၪ့ ၈၆း၁၅; အၪ့ ၁၀၃း၈; အၪ့ ၁၀၈း၄ လဖၪယီၩ မိကဲၪဘဲၫ၁့ၪလဲၪ.)

လနွ့ၫယီၩ ဒဲလၧယၫခီၫပမိအၪ့ဎၬဆၧအၪ့စၪ့ကၪဂဲၩလၩ့ဆၫ့လၧအဘၪထွ့ၫယွၩအလူဆၧဒုၭဆၧယၩလၧလံၬလဘံၪ့ယီၩအဖၧၩ့လီၫ.