---
title:  ယဟိ၀ၩအဆၧ၁ုၭမုအခိၪ
date:   19/10/2025
---

`ဖီ ယီရှၤၫအ့ၫ ၅း၁၃-၁၅. လံၬဆံၫ့ဎံၪအဆၧၫ့ယီၩ လီၩမွဲဆၧနီၪလၧ ဆၧမၩနၧၩ့ကၫနအၫ့အဂဲးခၪ့ထံၭနီၪလဲၪ.`

ၦအံၫစရ့လၭဖိၪခၫ့ဂၬ ယီၫဒၫ့ဒဲနုၬလၩ့၀့ၫလၧဒုၪဒၩအအီၪလး၀ၩ့နီၪလီၫ. ယ့ၫရခိၫအထိၬအမ့ၬယၫနီၪ ဘၪဆၧကၭဘံၭထၬ၀့ၫလၧ ၦအံၫစရ့လၭဖိၪခၧၫ့ခၧၫ့ လ့ၬလီၫ (ရှၤၫ ၆း၁). ၦၡၩဆီၫ့မီၪ့ဆၧလၧဆၧဒုၭဆၧယၩအဆၧဆူၭဎၩ (အဆၧကိၪ့) မွဲဆၧနးမံၩ့အ့ၬ, ၦအံၫစရ့လၭဖိၪအစူၪဖၧၩ့အီၪဒၪန့ၫကိၫ့ဆၧထူၭ (?လာက်လÏဲ) ၁ံၪ, ဖၩ့၁ံၪ, ဒဲဖျါ၁ံၪလၧဆၧတဲၩ့၀ဲၩ၁ၭလၧအ၀ၩ့ဖီၩ့ထၬဒိၩ့ဖၭဒိၪ လၧအနံၩအ၁ၫ့ယံၬယံၬဘဲၫနီၪလီၫ.

လၧစယီရှၤၫအ့ၫအၪ့စၪ့ၦမွံၩလဂၩအီၪဆၧၫ့ထုၪ့လၧအ၀့ၫအမ့ၬယၫ, စံၭ၀့ၫ မွဲနအီၪလၧပဂး, နအီၪလၧပဒုၪပဒၩအဂးလဲၪနီၪ ဆၧစံၭဆၧၫ့ထဲၩ့အ၀့ၫ, “မွဲအ့ၬ” မွဲယဂဲၫဘိၩ့နဲၪ့ယီၩ, ယဟိ၀ၩအဆၧ၁ုၭမုအခိၪလီၫ. အခီၫပယီၫမွဲအ၀့ၫကဘၪ အီၪလၧစယီရှၤၫအ့ၫအ၁ိၭအ့ၬ, စယီရှၤၫအ့ၫမိဘၪအီၪလၧအ၀့ၫအအီၪလခီၫလီၫ.

`ထိၪထဎီၩ့ ယီရှၤၫအ့ၫ ၅း၁၄, ၁၅ နီၪလၧ ၂စဎွၩ ၆း၈-၁၇; နံၫ ၉း၆; ဒဲ အဲၫ ၃၇း၁၆ လါဆံၭ. န၁့ၪယၫဘၪယဟိ၀ၩအဆၧ၁ုၭမုအခိၪအဂဲး ဒဲအလုၫအလါမွဲဆၧနီၪလဲၪ.`

ဘဲၫဆၧထုၭထၪ့လီၩ့ “ယဟိ၀ၩအဆၧ၁ုၭမုအခိၪ” နီၪ အကၧၩ့ဒိၪ၀့ၫလၧ ၦဟံဘြုၫအလံၬဆံၫ့ဎံၪဖၧၩ့အ၁ိၭ ဆၧချဲၩ့ “အဆၧ၁ုၭမု” ဒဲ “အခိၪ” နံၫမံၩ့ အီၪထဲးဎုၬလိၬ၁ၭနီၪ မွဲ၁ုၭမုခိၪနါလဂၩအလးအလၩအဖၧၩ့လီၫ. ဆၧချဲၩ့ “၁ုၭမု” လၧလံၬဆံၫ့ဎံၪဖၧၩ့နီၪ မိစံၭဘၪထွ့ၫ၀့ၫလၧမူၭခိၪအ၁ီၫ့နီၪလီၫ.

ကဆါဎရံၬလချုၭဂဲၫလၩ့ဒံၭဘၪလၧဂၪ့ခိၪယီၩ လ့ၩဒၪခီၩ့စယီရှၤၫအ့ၫဘဲၫ ၦမၩလၩ့ဎိၭဆၧလဂၩအ၁ိၭ, ဘဲၫၦအံၫစရ့လၭဖိၪအ၁ုၭမုအခိၪအ၁ိၭ, ဒဲအၪနဲၪ့အနီၪ ဘဲၫအမွဲ၁ုၭခိၪဒိၪလၧၦဒၪလၧအမ့ၬ၁ၪလန့ဘၪ, ဒဲအဆၧနုၬလၩ့မၩဆၧနီၪ ဒိၪနဲၪ စယီရှၤၫအ့ၫအဆၧဒၪဆၧၫ့ယၫၦကၫနအၫ့ဖိၪဒံၭနီၪလီၫ. စယီရှၤၫ၁့ၪယၫနၪ၁့ၪ ၁ုၭခိၪဒိၪနီၪအခံၫအထံးဂ့ၩဘၪစဲၪနီၪလီၫ. အ၀့ၫမွဲၦအထၧၫ့ဎီၩ့လၧ ယဟိ၀ၩ ဒဲစယီရှၤၫအ့ၫထွံၩလၩ့လၧအ၀့ၫအမ့ၬယၫဒဲဘၩထၪ့အ၀့ၫနီၪလီၫ (ရှၤၫ ၅း၁၄; ၁မိ ၁၇း၃; ၂စၫ ၉း၆; ၂ကွ့ၭ ၂၀း၁၈). စယီရှၤၫအ့ၫ မိဒိၭန့ဘၪဆၧဒုၭ၁ုၭအဆၧဆူးဎၩ (အဆၧကိၪ့) လၧအအီၪ၀ဲၩဒိၪဒိၪမုမုလၧကဆါယွၩနၫ့ဆါမၩ၀့ၫနီၪလီၫ.

`ထီးပ၁့ၪယၫလၧ “ယဟိ၀ၩအဆၧ၁ုၭမုအခိၪ” မၩဆၧပဒၩ့အဆၧမၩလၧအၡၩခမျၧးအဂးနီၪ, ဆၧမံၫ့၁ုၪ့မံၫ့၁ၭ မွဲဆၧနီၪမိအီၪလၧပၧၩလဲၪ.`