---
title:  ယုဘလံၫ
date:   26/11/2025
---

ဖံၬလးနီၪ မွဲဆၧလးမိထုၪ့လၧၦအံၫစရ့လၭဖိၪ မိဘၪအီၪမၧၫ့၀့ၫဘဲၫ ကဆါယွၩအၡါခမျၧးအ၁ိၭ ဒဲမိဘၪအၪ့နၩ့လၩ့ဖၭဆၧလးထၧၫ့၀ၩ့ယၫနီၪ ကဲၪ၁့ၪ အ့ၬလီၫ. ထီးမွဲအကဲၪထၪ့ဘၪလၧခိၪနါလဖၪအဂးလီၫလဂ့ၩနီၪ, မိဘၪအၪ့နၩ့ လၩ့၀့ၫလၧဆၨၩအဒီၪ့၁ံၪဒဲဂံၪ့ဒီၪ့၁ံၪထီးလူၬအကျၩနီၪလီၫ (၄မိ ၃၄း၁၃-၁၈).

`ဖီ ၃မိစ့ၭ ၂၅း၁-၅, ၈-၁၃. ဆၧထိစိၩဒဲဆၧကိၪ့၀ဲၩဆၧလၧနွ့ၫနံၪ့ အမး၁ံၫဒဲယုဘလံၫအနံၪ့နီၪ မွဲဆၧနီၪလဲၪ.`

ဆီၫ့မီၪ့ထိၪဎီၩ့လၧခးအံဇံၭလၧအ၀့ၫ၁ံၪအီၪအလးလအီၪဘၪ ဒဲဘၪကဲၪ ဖၫရိၫအဎီးနီၪ, ကဆါယွၩအီၪက့ၪၦအံၫစရ့လၭဖိၪလၧဆၧဆၪ့လၩ့ယဲးလၩ့ အဖၧၩ့နးစီၪ့အ့ၬလီၫ. ကယဲမွဲၦလၧအအီၪလၧဆၨၩဆၬဒီၪ့နီၪ မိန့၁ၫဘၪဂၪ့ခိၪ လး၀ၩ့, ဒဲလၧကဆါယွၩအဆၧကိၪ့အဖၧၩ့အၪ့ဆၫလၩ့ထဲၩ့ဘၪအဖံၬလးအ့ၬ, ဘၪအီၪခိၭ၀့ၫထၧၫ့အထီၩ့လၧ ယုဘလံၫလၧခဲၫ့လဖၧၫ့နီၪလီၫ. မွဲဆၧနီၪ, အ့ၪမွဲ ၦလဂၩဂၩလၩ့ၡၪ့၀့ၫဒၪဒဲမိအၪ့ဆၫလၩ့ထဲၩ့အဆၧန့ဘၪ၀့ၫနီၪတၭ အ၀့ၫအဘူၭ အထံးလဂၩဂၩနီၪ မိဘၪအၪ့ဎွ့ၩန့ထဲၩ့၀့ၫလီၫ. အ၀့ၫနီၪအမူၩဒၩအီၪဘၪပၧၩ့ထၬ ၀့ၫထီး ၦနီၪရွံန့ထဲၩ့၀့ၫလၧ ယုဘလံၫနံၪ့အဘိၩ့ဘၭဖၧၩ့နီၪလီၫ (၃မိ ၂၅း၂၅).

ဆၧအၪ့နၩ့လၩ့ဂၪ့ခိၪလး၀ၩ့နီၪ အီၪဖျီၪ၀့ၫဒၪလၧ ကဆါယွၩအ၁ၭလီၫ. ပဖါကဆါယွၩလၧမူၭခိၪနီၪ အဲၪဒိၭအဖိၪအလံၩ၁ံၪမၩဘိၭမၩဆၧၩ့လိၬ၁ၭလဂၩဘၪ လဂၩ, လၩ့ဆၫ့ဒၪဆၧအ့ၪမွဲၦအထးအလၩၡၩ (အၡၪ့) လဂၩဂၩနီၪ မိန့ဘၪဆၧမၩဆၧၩ့လၧနွ့ၫနံၪ့လဘျၩ့အထီနီၪလီၫ. အ၀့ၫ၁ံၪမိဘၪအီၪခိၭမး၁ံၫအနံၪ့ မွဲအီၪက့ၪ၀့ၫနွ့ၫနံၪ့လဖၧၫ့နီၪလီၫ. အၪနဲၪ့လၧဆၧအီၪက့ၪလူဒိၪဆၧကျ့ၭစၨၭမၩဆၧဖံၭ ဆၧဒံၭနီၪ, ဆၧယူၭယၪ့လိၬ၁ၭဒဲဆၧယၫ့၁ၭနၪ၁့ၪလိၬ၁ၭလဂၩဘၪလဂၩနီၪ မိဘၪအီၪ၀့ၫဒၪဆ့လီၫ.

ဆၧန့၁ၫဖံၬလး (ဂၪ့ခိၪလး၀ၩ့) အ၁နိၫနီၪ မိမၩကဲၪထၪ့ၦအံၫစရ့လၭ ဆၨၩဒီၪ့ကိၭဂၩဒ့ၭန့ဘၪဆၧပျီၩဖျ့ၭလၧဆၧဆၪ့လၩ့ယဲးလၩ့၁ံၪဒဲမိန့၁ၫဘၪဆၧ အီၪမၧၫ့အကြၨၭအဘၪအဂးနီၪလီၫ.

အယီၩမွဲဆၧ၁ၭထိၬအပရၧၫ့အစၩ့ထံၫ (အနSစ်သာရ) ဒဲအဂဲးမိၡါလီၫ. လၧဆၧမၩလၩ့မါခွံၬဆၧထိၪဎီၩ့ၦကဲၪဒိၪဒဲၦၡၪ့ဖိၪ, ဆၧမၩအကဆါဒဲၦမၩဆၧဖိၪ, ၦအဘိၪ့ဂ့ၩဒဲၦအဘိၪ့အၧၩ့၁ံၪအဘိၩ့အဆၧၩ့ဒဲမိအီၪထဲၩ့လၧဆၧဘၪလိၬဎွ့ၩဎီၩ့ အဂးနီၪ မိဘၪအီၪလၧဆၧနၪ၁့ၪထဲၩ့ကဆါယွၩအခိးအတၩဘၪပၧၩနီၪလီၫ.

ဆၧလၩ့၁ၭအုၭလမံၩ့, မွဲလၧၦအံၫစရ့လၭဖိၪအီၪပဲၩခွံၬ၁နိၫလၧကဆါယွၩ အီၪက့ၪလၩ့ထး၀့ၫနီၪ, ထီးလၧယၩနံၪ့လဖၪ (centuries) အလးခဲၫ့, လၧဆၧလီၩ ဖ့ၪထုၪ့၁ၭ (warning) ထၪ့ဘၭ၀့ၫဒၪလဖၧၫ့လီၫ (၂ကွ့ၭနဲၪ့ ၃၆း၂၀, ၂၁).

`ဆၧအၪ့နၩ့လၩ့ၦအံၫစရ့လၭဖိၪအဂၪ့ခိၪလး၀ၩ့အ၁နိၫဒဲမး၁ံၫအနံၪ့ ယီၩလီၩနၪ့ထၪ့ပၧၩလၧ ပ၀့ၫဒၪပမွဲၦအီၪဎွ့ၩဎီၩ့လိၬ၁ၭ (နဆကၠူ) နီၪဘဲၫ၁့ၪ လဲၪ. မး၁ံၫနံၩယီၩ မၩဆၧၩ့ပၧၩလၧဆၧအီၪပဒၩ့ထၬဆၧမၩကြၩ့ထမး လိၬ၁ၭ, ဒဲဆၧလၩ့၁ၭမဲၪ၁ၭဖျဲၩ့လဖၪနီၪ မိန့၀့ၫဘဲၫ၁့ၪလဲၪ.`