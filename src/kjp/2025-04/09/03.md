---
title:  ထံၫခးအမွဲဘဲၫဆၧဖ့ၪလၫ့အ၁ိၭ
date:   24/11/2025
---

`ဖီ ၂မိစ့ၭ ၂း၈; ၃မိစ့ၭ ၂၀း၂၂; ၃မိစ့ၭ ၂၀း၂၂; ၃မိစ့ၭ ၂၅း၂၃; ၄မိစ့ၭ ၁၃း၂၇; ၅မိစ့ၭ ၄း၁, ၂၅, ၂၆; ၅မိစ့ၭ ၆း၃; ဒဲ အၪ့အူၭ ၂၄း၁. ဆၧဖံၭ၁ိၭလၩ့ဆၫ့လၧကဆါယွၩ, ၦအံၫစရ့လၭဖိၪ, ဒဲခးဆၧစံၩ၀ဲၩအဘိၩ့ ဆၧၩ့နီၪ မွဲဆၧနီၪလဲၪ.`

ဆၧဖ့ၪလၫ့အီၪက့ၪနဲၪ့ထံၫခးလး၀ၩ့နီၪ မွဲဆၨၩလဆၨၩအနးခီၪ့အဆၧထၪ့ ဖျီၪ, ဒဲမွဲဆၧအီၪက့ၪလၩ့ဆၧဖံၭဆၧမၩလၧအဆၧအီၪမၧၫ့အီၪဂဲၩအဂးဆ့လီၫ. အ့ၪမွဲဎီးနီၪ မိန့၁ၫဘၪဆၧလၧအဆၧမၩနီၪ အခိးအလၩအီၪနးမံၩ့အ့ၬလီၫ. ဆၧမၩန့ ဘၪထံၫခးလး၀ၩ့နီၪ အခီၫပယီၫအီၪလၧဆၧပျီၩဖျ့ၭ (freedom) နီၪလီၫ. ၦခမျၧး လၧအဘၪယွၩအဆၧရွံန့၀့ၫနီၪ အဆၧဆဲၩဘုၭအီၪ၀့ၫလၧအ၀့ၫ၁့ၪအဆၧနုၬလၩ့အီၪလး၀ၩ့နီၪဒိၪဒိၪလ့ၬလီၫ.

ဆၧဘၪထွ့ၫလၩ့ဆၫ့အီၪ၀့ၫဒၪလၧကဆါယွၩ, ၦအံၫစရ့လၭဖိၪ, ဒဲလၧ ထံၫခးလး၀ၩ့၁ံၪအဘိၩ့ဆၧၩ့နီၪလီၫ. ၦအံၫစရ့လၭဖိၪန့ဘၪထံၫခးလး၀ၩ့လၧ ကဆါယွၩအီၪဘဲၫဆၧဖ့ၪလၫ့လမံၩ့အ၁ိၭ, လမွဲဘၪဘဲၫၦအၪ့လဲၩ၁ုၭခွံၬလန့ဘၪ နီၪအ့ၬ. ၦခမျၧးဘၪဆၧရွံန့၀့ၫလဖၪနီၪ မိန့ဘၪထံၫခးလး၀ၩ့နီၪ လၧအဆၧဘၪ့ ထွ့ၫလိၬ၁ၭလၧယဟိ၀ၩဒဲအီၪက့ၪဒိၪယွၩအဆၧ၁ီၪ့ဆၧ၁ၫ့ဒဲဆၧအုၩ့လၩ့အဘိၩ့နီၪ လီၫ. အ့ၪလမွဲဘၪလၧ ကဆါယွၩအဆၧဆိၪဂ့ၩအဖၧၩ့နီၪအ၀့ၫ၁ံၪဒိၭန့ဘၪထံၫခးလး၀ၩ့၁့ၪအ့ၬလီၫ.

လထံၪဎးနီၪ, ဆၧဖ့ၪလၫ့ဂၪ့ခိၪလး၀ၩ့ယီၩ မွဲဆၧဒုၭနၪ၁့ၪၦအံၫစရ့လၭဖိၪ လၧကဆါယွၩအဂဲးဒိၪဒိၪအၪအၪလ့ၬလီၫ. မွဲဆၧဒုၭနၪ့ထၪ့အ၀့ၫ၁့ၪလၧဆၧအီၪ တီၩအီၪလီၩ့, ဆၧအီၪက့ၪဂုးခၧၫ့ဆၧအုၩ့လၩ့, ဒဲလၧယွၩမွဲၦလၧပကြၨၭဒိၭနဲၩ့လဂၩ နီၪလီၫ. လၧၦအံၫစရ့လၭဖိၪ၁ံၪအီၪလၧ အံဇံၭအခၫနီၪ, နဲၩလ်ထံၫမိၡါ (Nile) နီၪ မွဲဆၧဖ့ၪလၫ့ဆၧအခိးအတၩလၧဆၧ၁ုၪ့ဆၧမုဆၧဘိၩ့အဂးဒိၪဒိၪလ့ၬလီၫ. အ့ၪမွဲလၧကၫနအၫ့ယီၩ မွဲဘဲၫနီၪအ၁ိၭအ့ၬ. ဆၧမုဆၧဘီၩ့အဆၧဒိၪထၪ့၁ံၪနီၪ အီၪဒိၭနဲၩ့အ၁ၭလၧဆၧဆၧၩ့ထံၫ, မွဲလၧဆၧခိဆၧၩ့ချံၫ့ (weather) အထီဘၪ ထီဘၪလၧကဆါယွၩအဆၧပၧၩ့ထၬအဖၧၩ့နီၪလီၫ. မွဲဆၧနီၪ, ဆၧဒုၭနၪ့ထၪ့ ၦအံၫစရ့လၭဖိၪလၧအဘၪအီၪဒိၭနဲၩ့အ၁ၭလၧကဆါယွၩကိၭအဆၧၫ့အထီဒ့ၭနီၪ လီၫ.

ၦအံၫစရ့လၭဖိၪ၁ံၪဒိၭန့ဘၪဂၪ့ခိၪလး၀ၩ့လၧ ယဟိ၀ၩအဆၧဖ့ၪလၫ့ (gift) လၧနၫ့ဂ့ၩ, ဆၧ၁့ၪယၫအီၪ၀့ၫဒၪလၧကဆါယွၩမွဲၦပၧၩ့ဆၧအတီၩ (the true owner) လၧဂၪ့ခိၪထၧၫ့ဖျိၪ့ယၫယီၩ (အၪ့ ၂၄း၁), ဒဲယဟိ၀ၩပၨၩဖ့ၪလၫ့အ၀့ၫ ၁ံၪန့ဒဲပၨၩ၁ုၭခွံၬ၀့ၫန့ဆ့နီၪလီၫ. အ့ၪမွဲဆၧအီၪထီးအလူၬလၧဂၪ့ခိၪယီၩ မွဲကဆါယွၩအဆၧနီၪ, ပ၀့ၫၦဂၪ့ခိၪဖိၪလဖၪထီးအလူၬယီၩ မွဲဒၪၦဂဲၫအီၪမွံၩထီး ယီၩလီၫ.

`ဆၧနၪ၁့ၪလၧ လံၬ၁ပံတၧၫ ၂း၁၁ ဒဲ ဟံဘြုၫ ၁၁း၉-၁၃ အဖၧၩ့ နီၪ, လၧနဂး မွဲနီၪအခီၫပယီၫအီၪလၧနဘၪအီၪမၧၫ့ဘဲၫၦမွံၩအ၁ိၭ ဒဲယိလါဆၧလၧဒိၩ့လၧကဆါယွၩ၁ုၪ့ထၪ့၀့ၫဒၪနီၪလဲၪ.`