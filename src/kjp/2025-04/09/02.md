---
title:  အံဒံၫ့ဒဲကၫနအၫ့
date:   23/11/2025
---

`ဖီ ၁မိစ့ၭ ၂း၁၅ ဒဲ ၁မိစ့ၭ ၃း၁၇-၂၄. မွဲဆၧနီၪဖိၬထွ့ၫထၪ့ဆၧလၩ့လၧဆၧဒဲၩဘၭအဖၧၩ့ (the fall) နီၪ, လၧမိဖါအခၪ့ထံၭနံၫဂၩအဆၧ အီၪက့ၪ၁ၭနီၪလဲၪ.`

လၧဆၧတဲၩ့လၩ့၁ၫ့ဆၧအထီနီၪ, ကဆါယွၩအီၪက့ၪစအၫဒၫ့ဒဲနးအံၫလၧ ဆၧလၧၫ့ဆၧဎွ့ၩအလး၀ၩ့လၧဆၧအဎံၫအလၩထုၬနီၪလီၫ. အ၀့ၫ၁ံၪဒၪဘၪလိၬ၁ၭ လၧကဆါယွၩလၧဆၧလၧၫ့ဆၧဎွ့ၩအဖၧၩ့လီၫ. အၪနဲၪ့အနီၪလၧ ချဲၩ့ဒုၪ့ ဘၪလိၬ၁ၭလၧကဆါယွၩနီၪ, ကျိၭအံဒံၫ့မွဲဆၧမၩလိၪလးလၧအ၀့ၫ၁ံၪအဂးလၧ အမၩလိၪဘၪကဆါယွၩအတခ့ၭဖ၀ၭဒဲအဆၧကိၪ့လၧအ၀့ၫ၁ံၪအဆၧအီၪမၧၫ့ အဂးထီးနီၪလီၫ. ထီးမွဲအ၀့ၫ၁ံၪမၩခါခွံၬ (မၩဂၭဂီၩ့ခွံၬ) ဆၧဖံၭ၁ိၭလိၬ၁ၭလၧ ကဆါယွၩလဖၧၫ့နီၪ, ဆၧဘၪထွ့ၫလၧကျိၭအံဒံၫ့လဖၪအၪ့လဲၩခွံၬအ၁ၭလထံၪဎး, ဒဲအ၀့ၫ၁ံၪဘၪစဲၪ့ထၪ့ခွံၬ၀့ၫလၧအဖၧၩ့နီၪလီၫ. လး၀ၩ့လၧကဆါယွၩဖ့ၪလၫ့ အ၀့ၫ၁ံၪနီၪ လၩ့မါခွံၬ၀့ၫထီးနီၪလီၫ. ကျိၭအံဒံၫ့နီၪ ကဲၪထၪ့၀့ၫဒၪဆၧနဲၪ့အဒီၩ့ လၧဆၧလၧၫ့ဆၧဎွ့ၩ, ဒဲပမိဒၪန့ဘၪဆၧအဎံၫအလၩအဂ့ၩဒိၪထုၬလၧ ခးဆၧ စံၭ၀ဲၩထီးနီၪလီၫ.

`ဖါ၁ံၪလၧဖျိၩ့ဖျိၩ့လဖၪနီၪ နၪ၁့ၪထိးန့ဘၪခးဆၧစံၭ၀ဲၩနီၪဘဲၫ၁့ၪ လဲၪ. (ယိလၧ ၁မိ ၁၃း၁၄, ၁၅; ၁မိ ၂၆း၃, ၂၄; ၁မိ ၂၈း၁၃). နဆီၫ့မီၪ့အခီၫပယီၫအီၪလၧ ပ၀့ၫ၁ံၪၦမုနွ့ၫနံၩဖိၪလၧအီၪမၧၫ့လၧ ၦန့၁ၫဆၧအုၩ့လၩ့လဖၪအဂးဘဲၫ၁့ၪလဲၪ (ဟံ ၆း၁၁-၁၅).`

လၧဆၧဆူဆၧနဲၩအဖၧၩ့ စအၫဘြဟၫ့နုၬလၩ့လၧ ထံၫခးလး၀ၩ့လၧ ကဆါယွၩဖ့ၪနဲၪအ၀့ၫနီၪ, ကဲၪထၪ့ဆၧစံၭ၀ဲၩအလး (the Land of Promise ) လၧအ၀့ၫဒဲဖိၪဆိၩလံၩဆိၩအဂးနီၪလီၫ. အီၪယံၭ၀့ၫဒၪအနံၪ့ ၄၀၀ လီၫ. ဖါ၁ံၪ ထီးနီၪလဖၪဒိၭန့ဘၪထံၫခးနီၪဒံၭအ့ၬ, မွဲ၀့ၫဒၪလၧဖိၪလံၩ၁ံၪအဂးဆၧန့၁ၫလမံၩ့ နီၪလီၫ. အၡါမၬနီၪ, မွဲကဆါယွၩအဆၧ, ဘဲၫကျိၭအံဒံၫ့အ၁ိၭနီၪလီၫ. ဘဲၫစအၫဒၫ့ဒဲနးအံၫ၁ံၪ မိစ့ၭလၩ့အ၁ၭလၧအဆၧ (ဒိၭန့ဘၪအခွံးအယါ) လၧ ကျိၭအံဒံၫ့လအီၪနးမံၩ့ဘၪအ၁ိၭနီၪ, ၦအံၫစရ့လၭဖိၪ မိဖ့ၪလၫ့ဆၧဘၪထွ့ၫလၧ ထံၫ၁ံၪခး၁ံၪနီၪ အလးအီၪနးမံၩ့အ့ၬဆ့လီၫ. ခးဆၧစံၭ၀ဲၩနီၪ မွဲယွၩအဆၧဖ့ၪလၫ့ လမံၩ့ (a gift) လၧအဒုၭကဲၪထၪ့၀့ၫဒၪ (His initiative) နီၪလီၫ. ၦအံၫစရ့လၭဖိၪ မိစံၭ၀့ၫလၧအဆၧနီၪအလးအီၪအ့ၬ (၅မိ ၉း၄-၆)း မွဲ၀့ၫဒၪလၧ ကဆါယွၩ အခိးအတၩလၧအ၀့ၫ၁ံၪမိန့၁ၫဘၪအဂးနီၪလီၫ.

ဖါ၁ံၪလဖၪ မွဲဆၧအုၩ့လၩ့အဆၧန့၁ၫထီးဆၧလၧၫ့ထၪ့ဎွ့ၩထၪ့၀့ၫလဖၧၫ့ လီၫ. ၦ၀့ၫ၁့ၪယီၩ, ဘဲၫပမွဲၦဖိၬကဆါဎရံၬအခဲၫ့အ၁ိၭ, ပမိန့၁ၫဘၪဆၧအဂ့ၩနဲၪ့ လဖၪ (ဟံ ၈း၆) လၧအမိလၧၫ့ထၪ့ဎွ့ၩထၪ့၀့ၫ “မွဲဘဲၫ၁ိၭန၁ံၪမိယိလိၪၦလၧ အန့ဘၪထဲၩ့ဆၧစံၭ၀ဲၩလဖၪလၧဆၧနဲၩ, ဒဲလၧဆၧအီၪခိၭဆၧၩ့၁ၭအကၠီၩ့လီၫ” (ဟံ ၆း၁၂).