---
title:  ဆီၫ့မီၪ့အၪထၪ့လၧယၫ
date:   28/11/2025
---

ဖီ Ellen G. White, "The Controversy Ended," pp. 672-678 in The Great Controversy

“ထီးမွဲပနုၬလၩ့လၧ ဒိၩ့အတရၫ့ဖၧၩ့နီၪ ပမိန့ဆၧထိးထဲၩ့တၩ့ထဲၩ့အဆိၩ အကၠၪလီၫ. ပမိ၁ၭထိၬလၧဆၧအနီၪအဖၧၩ့လီၫ. အ့ၪမွဲဘိၩ့ယီၩ ပမိဘၪဒိၭနဲၩ့ ပ၁ၭလၧဆၧအစံၭ၀့ၫဒၪ, ‘မွဲပ၁ၭမဲၪဆၧဆံၭ, ဆၧစံၭ၀ဲၩအီၪလၩ့ထးလၧပဂး, လၧပမိနုၬဘၪဆၧအီၪပွံၭအလးလါနၫ့ဘိၩ, ဘၪလဘၪၦလဂၩဂၩလၧန၁ံၪအကျၩ လထီၩ့စိၩဘၪခိၬလီၫ’ (ဟံဘြုၫ ၄း၁). ဆၧ၁့ၪယၫနၪ၁့ၪကၫနအၫ့အဂဲး, ဆၧ၁ံၫကျံၩကၫနအၫ့အဆၧ၁ၭအွံၪ, ၁ၭထိၬဆၧလၧမိနုၬဘၪကၫနအၫ့အဂဲးလဖၪနီၪ မွဲအ၁ိၫ့ၦအံၫစရ့လၭဖိၪလၧခးကၫနအၫ့အဖၧၩ့နီၪမွဲအ့ၬ. လၧမၩန့မၩနၧၩ့ထံၫခးနီၪအဂး အ၀့ၫ၁ံၪမိဘၪလ့ၩနုၬလၩ့၀့ၫဒၪ, ဘၪထိးဆၧၫ့အဆၧမၩအ၁ၭ၁ံၪလဖၪ, ဆၧနဲၩန့ကဆါယွၩလၧဆၧလ့ၩခၫ့ဖျီၫ့လၩ့ထံးအဖၧၩ့လီၫ.” Ellen G. White, The Youth's Instructor, February 17, 1898.

“လၧလံၬဆံၫ့ဎံၪအဖၧၩ့ ၦကိၭ၀့ၫဆၧန့၁ၫၦန့ဆၧထိးထဲၩ့တၩ့ထဲၩ့အဂး နီၪလီၫ ‘ထံၫခးလဘံၪ့’ နီၪလီၫ (ဟံဘြုၫ ၁၁း၁၄-၁၆). မူၭခိၪအၡၩယူၬ၁ိၪ ၁ိၫ့အ၁ိၪ့လဖၪလၧ ထံၫမၧၫ့အနဲၩ့လီၫ. ‘၁ၭမၧၫ့အ၁ံၪ့လထံၭနီၪ ဖ့ၪလၫ့အ၁ၪ လၩကိၭဘံၪ့ဒ့ၭ, ဒဲအလၪနီၪ မွဲလၧဆၧမၩဘျၪထဲၩ့ၦဆၨၩလဖၪအဂးလီၫ’ (နဲၪ ၂၂း၂). ထံၫမၧၫ့အချိၬဎံၫ၀့ၫဘဲၫလိးဖျီ-၁လၩအ၁ိၭနီၪ ယွၩလၩ့၀့ၫထၧၫ့ထီယၫ, ဒဲ၁ံၪ့အမု၁ံၪအီၪလၧအနဲၩ့ဒဲအလၩဒုၩလၩ့ဘၪဖၧၩ့၁ၭလၧၦဘၪဆၧထိးထဲၩ့တၩ့ထဲၩ့ ၁ံၪလ့ၩ၀့ၫအလးနီၪလီၫ. ကဆါယွၩအၡၩခမျၧး၁ံၪလ့ၩဆၧလၧထံၫမၧၫ့ချိၬအနဲၩ့ လၧအအီၪလၧလး၀ၩ့ဎံၫလၩပျၩ့ဖၭလဲအဖၧၩ့ဒဲမိဒၪန့ဘၪအဂံၪ့ထီးနီၪလီၫ.” Ellen G. White, The Great Controversy, p. 675.

**ဆၧအၪ့စၪ့ကၩ့ကၩဎိၭလၩ့ဆၧအဂး**

`ဆီၫ့မီၪ့ဆၧလၧခးဆၧစံၭ၀ဲၩနီၪ ဘဲၫဆၧအီၪက့ၪနဲၪ့ဆၧအီၪမၧၫ့လၧ ကဆါဎရံၬအုၩ့လၩ့အၡၩခမျၧး၁ံၪလၧ (ယီဟၫ့ ၁၀း၁၀) အဖၧၩ့အ၁ိၭ နီၪဆံၭ. ဆၧထိးထဲၩ့တၩ့ထဲၩ့အဆၧဆိၪဂ့ၩလဖၪနီၪ မိဘၪခိးဘၪတၩ ၀့ၫဖိၭဘိၭလဲၪ.`

`ဆၧဘၪထွ့ၫအီၪလၧၦထံၫဖိၪခးဖိၪ၁ံၪ ဒဲအဆၧအီၪမၧၫ့လၩ့ထံး (ူင်နျအပူန) အဘိၩ့ဆၧၩ့နီၪ မွဲဆၧနီၪလဲၪ. ဆၧဒီၩ့အထ့ၬလၧ ယွၩ အဘၩ့မုးဖိၪ၁ံၪနီၪ မွဲဆၧနီၪလဲၪ.`

`ဘဲၫၦဂၪ့ခိၪဖိၪအ၁ိၭ, ပဆၧအုၩ့လၩ့လိၬပ၁ၭလဂၩဘၪလဂၩအဖၫ့ခိၪ နီၪ မၩမုၬပ၁ၭအ့ၬ. ဘၪမွဲနီၪပဘၪနဲၩန့ကဆါယွၩအဆၧအုၩ့လၩ့ လဖၪနီၪလဲၪ.`