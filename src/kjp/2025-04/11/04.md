---
title:  ဘၪဆၧမၩတုၩ့မၩဎီလၧဆၧအဖီၩ့ခွံၬ
date:   09/12/2025
---

`ဖီထဲၩ့ ယီရှၤၫအ့ၫ ၂၂း၁၃-၁၅ လဖၧၫ့ဒီၭ, လၧလံၬ (၄မိစ့ၭ ၂၅) အဆၧနၪ၁့ၪဖၧၩ့နီၪဆံၭ. ဘၪမွဲနီၪၦအံၫစရ့လၭဖိၪရွံအၪ့ထုၫ့စဖံနအၭလၧ ၦအံၫစရ့လၭအဆၨၩနံၫဒီၪ့ဒဲလခီၫဒီၪ့အခိၪနါနီၪလဲၪ.`

လချုၭထုၭထၪ့လီၩဆၧပျီၩဖျ့ၭအဂဲးဒံၭဘၪနီၪ, ၦအဆၨၩဒီၪ့ခွံၫဒီၪ့ဒဲလခီၫဒီၪ့ (nine-and-a-half tribes) လၧၦကိၭ၀့ၫလၧ “ၦအံၫစရ့လၭအဖိၪခွၫလဖၪ” ဘၪဆၧပျဲၩလၩ့ လ့ၩအၪ့ဎၬဆၧမၩကဲၪထၪ့ဆၧလုလးအဆၧထိဒဲအခီၫပယီၫနီၪလီၫ. လၧအကျၩနီၪ ၦလုဆၧအခိၪစအံၫလအ့ဇၧၫအဖိၪခွၫစဖံနအၭအီၪထဲးဎုၬထီးနီၪ လီၫ (ရှၤၫ ၂၄း၃၃). စဖံနအၭန့ဘၪ၀ဲၩၦလုဆၧအလးအလၩ လၧအမၩပထုၬခွံၬ ၦအံၫစရ့လၭဖိၪ၁ံၪဆၧမုၬလၩလၧတခ့ၭဖ၀ၭအၧၩ့အဖၧၩ့ လၧဘၫအလၭပံအီၫနီၪ လီၫ (၄မိစ့ၭ ၂၅).

“တၭၦလုဆၧလဂၩစအၫရၧၫ့အဖိၪခွၫ စအံၫလအ့ဇၧၫအဖိၪခွၫ စဖံနအၭ ဒၪဘၪ၀့ၫတၭ ဂဲထုၪ့လၧဆၧအီၪကီၪ့အကျၩတၭ, မၩန့ဖၩ့လဘံၪ့လၧအစူၪဖၧၩ့, တၭလ့ၩဆီးၦအံၫစရ့လၭဖိၪလဂၩ လၧအတဲၩဖၧၩ့တၭ, ဆ့ၭဖျီၫ့ၦနံၫဂၩ, ၦအံၫစရ့လၭအၡၩခွၫလဂၩ ဒဲၦမုၪလဂၩ ထီးအဂူၭဖိၫ့ဖိးလီၫ. တၭဆၧ၁ံၫဖျဲၪ အီၪထီ၀့ၫလၧၦအံၫစရ့လၭဖိၪအကျၩလီၫ” (၄မိစ့ၭ ၂၅း၇, ၈).

စဖံနအၭနီၪ မွဲၦဒိၪစီၩ့ဒိၪမၩ့လဂၩဆ့လီၫ. အ၀့ၫမွဲၦအ၁ီၫ့လဂၩလၧ ၦဆၨၩဒီၪ့ခွံၫဒီၪ့ဒဲလခီၫဒီၪ့ (အမျိုးကိုးမျိုးနSင့်တစ်၀က်) လၧယီၫဒၫ့အမုနုၬလခီၫ နီၪလီၫ.

ထီးနီၪလဖၧၫ့ဆၧအီၪက့ၪထၪ့ဆၧမၪမၩကြၩ့ထမးဆၧဒဲဆၧပိၩ့ထၪ့ဆၧလၧ “ယဟိ၀ၩအဆၧအီၪကီၪ့ထီးအလူၬ” (ရှၤၫ ၂၂း၁၆) လီၫ. အ၀့ၫ၁ံၪဒုၭကဲၪထၪ့ (စၭထၪ့) စံန့ဆၧလၧၦအံၫစရ့လၭဖိၪမၩမၪဆၧလ့ၩနုၬဖျီးဆၧ, လၨၪခၫ့ဖၬဆၧ, ဒဲပိၩ့ထၪ့ဆၧနီၪလီၫ. ဆၧချဲၩ့ “လ့ၩနုၬဖျီးဆၧ” နီၪ မီၪ့ဎီၩ့ (မီၪ့မီၪ့) ဒၪလၧ (ဟံဘြုၫအဆၧချဲၩ့) လီၩဖျီၪထၪ့စအၫခၫ့အဆၧဒဲၩဘၭ (ရှၤၫ ၇း၁) နီၪ ဒဲဘၪဆၧ ကွ့ၭဖျီၪထၪ့လၧ စမိစ့ၭအလံၬအခၪ့ထံၭယဲဘံၪ့အဖၧၩ့ (အဒီၩ့လၧ, ၃မိ ၅း၁၅; ၃မိ ၆း၂; ၄မိ ၅း၆, ၁၂) အၪကၠၪအၪဘျၩ့နီၪလီၫ. ဆၧအဒီၩ့အထ့ၬလဖၪလၧ စအၫခၫ့ဒဲဘၫအလၭပံအီၪနီၪ မၩအ၁ၭဘဲၫဆၧဘၪလီၩ့ဖိၬထွ့ၫယံၫယါအ၁ိၭ လီၫ- လမံၩ့နီၪ လၧဆၧလၨၪခၫ့ဖၭဆၧအဂး ဒဲအဂူၫဂၩလမံၩ့နီၪ လၧဆၧပိၩ့ထၪ့ ဆၧအဂးနီၪလီၫ. အ၀့ၫ၁ံၪထုၭဖျီၪထၪ့ဆ့ၦဆၨၩဒီၪ့ခွံၫဒီၪ့ဒဲလခီၫဒီၪ့အဆၧ၁ၭမဲၪ ဆၧလၧဆၧ၁ုၪ့ထၪ့ဆၧလုလးလဘၪကၠီၪ့ဘၪဖျီၩ့ဘၪလၧဆၧပၨၩ့မၩဆၧ (unauthorized) နီၪ မိကဲၪထၪ့ဆၧလၨၪခၫ့ဖၬ၁နိၫ, ဆၧမၩမၪလၧဆၧဂၩ့ဆၧဖၪ့, ဒဲဆၧမုၬလၩလၧတခ့ၭဖ၀ၭဂၭဂီၩ့လၧအမိဘၪဆၧစ့ၩရၫ့လၧ ၦအံၫစရ့လၭထၧၫ့ဆၨၩယၫ နီၪလီၫ.

`ပ၀့ၫထီးအလူၬယီၩ ပအီၪဒဲဆၧလ့ၩခၫ့ဖျီၫ့လၧအလမုၬလလၩဘၪ ဆုၬဆုၬလီၫ. ဆၧမိမၩအ၁ၭလၧယၫခီၫဆ့ ကဲၪထၪ့အ၁ၭဘဲၫနီၪ၁့ၪ၀့ၫ ဒၪဒံၭလီၫ. ကဆါယွၩအခိးအတၩမိမၩဆၧၩ့ဒုၭဖီၩ့ဖျ့ၭပၧၩလၧဆၧအၧၩ့ ဆၧ၁ၫ့လၧအလ့ၩဖီၩ့ခွံၬလဖၪနီၪဘဲၫ၁့ၪလဲၪ.`