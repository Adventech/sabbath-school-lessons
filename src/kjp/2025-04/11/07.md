---
title:  ဆီၫ့မီၪ့အၪထၪ့လၧယၫ
date:   12/12/2025
---

ဖီ Ellen G. White, "The Division of Canaan," pp. 517-520, in Patriarchs and Prophets.

“လၧဆၧဆၧၫ့ယၫဘၪထွ့ၫဆၧဒဲၩဘၭအဖၧၩ့ ပဘၪဂၭဎ့ၭဆၧမၩဆါလၩ့ ၁နိၫလီၫ. ဘဲၫနီၪအ၁ိၭ ပဘၪဂၭဎ့ၭဆၧမၩဆီၪ့လၧဆၧနဲၩၡၪ (သံသယ) ဒဲဆၧဆီၫ့မီၪ့ဘၪမၪဆၧဖၪဆ့နီၪလီၫ.

“ၦရှုဘံၫ့ဖိၪ၁ံၪမၩဆၧလၧဆၧ၁့ၪဆၧဘၪအဖၧၩ့နီၪဂ့ၩဒဲကြၨၭဘၪ၀့ၫလၧ ဆၧယိလိၪမၩဒီၩ့အဂးလီၫ. လၧဆၧဆိၬထီၫထၪ့ဆၧဘိၪ့ဆၧဘၩအမွဲအတီၩ လၧဆၧ၁ုၪ့ဂ့ၩ၁ၭဘွၩအဘိၩ့နီၪ, အ၀့ၫ၁ံၪဘၪထိးဆၧစ့ၩရၫ့မၪ (ဆၧစီၪဘၪမၪ) ၀့ၫ ဆၫဆၫလ့ၬလီၫ. လါနၫ့အ၀့ၫ၁ံၪလီၩဖျီၪထၪ့ဆၧထိးဆၧၫ့လန့ဘၪအီၪနးမံၩ့ အ့ၬ. အ၀့ၫ၁ံၪခိၭနၪဆၧလၧဆၧအီၪမၧၫ့ဎံၫလၩအဖၧၩ့ ဒဲလၧခဲၫ့နီၪလီၩဖျီၪထၪ့ထဲၩ့ အဆၧမၩအခီၫပယီၫဂ့ၩဂ့ၩဘၪဘၪလီၫ. ဆၧမၩအ၁ၭလၧ အမိကဲၪထၪ့ဆၧထၪ့ ဒၩလိၬ၁ၭဒဲဆၧလၩ့မုလၩ့ဖၭနီၪ လၩ့ဖဲခွံၬ၀့ၫဂ့ၩဂ့ၩဘၪဘၪလီၫ.

“လၧဆၧစံၭန့ဆီၪ့ဆၧအဖၫ့လၬဒၪလ့ၬ ၦအအီၪလၧဆၧတီၩဆၧလီၩ့ လဖၪနီၪ ဆီၫ့မီၪ့ဆၧလၧၦဂူၩဂၩအဂးဒဲဒီၪလၩ့ဆၧမုၬဆၧရှူၪ၁့ၪ၀့ၫဒၪလီၫ. ကဆါယွၩ၁့ၪယၫဆၧဘူၭဘူၭထံးထံးလ့ၬ လၧဆၧဆီၫ့မီၪ့မၪဆၧဒဲဆၧအၪ့ဎၬနၪ၁့ၪမၪဆၧလၧၦၡၩ၁ံၪအဆၧမၩဖၧၩ့လဖၪနီၪလီၫ. ပအီၪက့ၪလၩ့ဆၧမၩအ၁ၭ ကိၭမံၩ့ဒ့ၭလၧ ပဆၧအီၪမၧၫ့ဖၧၩ့လၧအ၀့ၫအစူၪဖၧၩ့ဘုၪ့၀့ၫလီၫ. အထုၬနီၪ အ၀့ၫ မိနဲၪပျၩ့ခွံၬဆၧထီးအလူၬဘဲၫဆၧထုၭဖျီၪထၪ့စအၫခၫ့အဆၧဒဲၩဘၭအ၁ိၭနီၪလီၫ.

“အနီၪမွဲကဆါယွၩအဆၧဘၪ၁ၭလၧဆၧအီၪၡီၩ့ဒဲထၧၫ့ဖု၀ဲအဆၧအဲၪလိၬ၁ၭအီၪမုၬ၀့ၫလၧအ၀့ၫအၡၩခမျၧးအကျၩလီၫ. ကဆါဎရံၬအဆၧအၪ့ကံၩ့ ဘၩဆိၪဖၪဆၧလၧလချုၭအ၀့ၫဆၧၫ့ယၫထုၪ့စူၪယၫဒံၭနီၪ အၪကံၩ့ဆၧလၧ အထံၩအဖျဲ၁ံၪမိအီၪယံၩအီၪၡီၩ့၀့ၫဘဲၫအ၀့ၫမွဲဆၧလမံၩ့ဎးလၧ ဖါကဆါယွၩအ၁ိၭ နီၪ, မွဲလၧဂၪ့ခိၪယီၩမိနဲၩ၀့ၫလၧဖါကဆါယွၩဖျါလၩ့အ၀့ၫနီၪလီၫ. ဒဲလီၩဖျီၪထၪ့ ၀့ၫဆ့လၧ “ယအၪ့ကံၩ့န့ကယဲအ၀့ၫ၁ံၪအဂးလကၭလၧၩ့, ၦၡၩ၁ံၪလၧအနဲၩထဲၩ့ ယၧၩလၧအ၀့ၫ၁ံၪအလူအကၠီၩ့နီၪ, မွဲယအၪ့ကံၩ့န့အ၀့ၫ၁ံၪအဂးဆ့လီၫ” (ယီဟၫ့ ၁၇း၂၀). ဘဲၫပလဘၪလၨၪခၫ့ဖၬဘၪဆၧမွဲဆၧတီၩအ၁နိၫလထံၪဎးဘၪနီၪအ၁ိၭ, ပဆၧလၧၫ့ထၪ့ဎွ့ၩထၪ့အလးနီၪ မိဘၪမွဲဆၧယံၩဆၧၡီၩလီၫ.” Ellen G. White, Patriarchs and Prophets, pp. 519, 520.

**ဆၧအၪ့စၪ့ကၩ့ကၩဎိၭလၩ့ဆၧအဂး**

`စပီလူၫအၪ့၁ီၪ့ပၧၩ “မွဲန၁ံၪဆၪ့လၩ့န၁ံၪအ၁ၭတၭ, မွဲၦအီၪက့ၪဂူၫဂၩ ဂ့ၩနဲၪ့အနၫ့ဆါဒၪ၀့ၫလဂၩဘၪလဂၩဆုၬဆုၬဆံၭ” (ဖံၫ ၂း၃) နီၪ မၩဆၧၩ့ပၧၩလၧပမိဂၭဎ့ၭဆၧ၁ၭစီၪ (ဆၧဆီၫ့မီၪ့) အၧၩ့၁ၫ့ပထၧၫ့ဖု၀ဲ မုၪခွၫ၁ံၪနီၪဘဲၫ၁့ၪလဲၪ.`

`ဘၪမွဲနီၪပမၩဆၧၫ့ထဲၩ့ဆၧအၪလၨၪလၧဆၧမၩအ၁ၭလမံၩ့ မွဲလၧ ပဆၧဘၪမၪလၧအဖီၩ့ခွံၬ၀့ၫနီၪလဲၪ. ပမိဂၭဎ့ၭဆၧနီၪဘဲၫ၁့ၪလဲၪ.`

`ပမၩအၪထၪ့လုၫလါလၧဆၧခိၭနၪလိၬ၁ၭလၧဆၧအီၪကီၪ့ဖၧၩ့မိန့၀့ၫ ဘဲၫ၁့ၪလဲၪ. (ထိၪဎီၩ့လၧ ယ့မံၭ ၁း၁၉).`

`ပအီၪမၧၫ့လၧခမျၧးလး၀ၩ့လၧအလိၫဘၪဆၧလုအၪ့၁ၭမၧၫ့, ဂံၪ့ဒီၪ့ ဎၫ့ဒီၪ့အမူၩအဒၩလဖၪ, ဆၧဖ့ၪလၫ့၁ၭဘၪထွ့ၫဆၧအီၪကီၪ့, ဒဲမူၩဒၩ အဂူၫဂၩလဖၪ အီၪအၪမၬလီၫ. ၁နိၫမိၡါအခၪ့ထံၭမွဲပမၩဆၧထီး အလူၬမိဘၪမွဲဘဲၫမၩယွၩဆၧမၩအ၁ိၭနီၪ မိဖ့ၪလၫ့ပၧၩဆၧမံၫ့၁ုၪ့ မံၫ့၁ၭဘဲၫ၁့ၪလဲၪ.`