---
title:  လၧယီၫဒၫ့အ၀ါလခီၫ
date:   16/10/2025
---

> <p></p>
> “အ၀့ၫဒၪဒုၭကဲၪထၪ့မၫဆမံၭလၧခီၫ့၁ူၫခိၪတၭ, ၦခၫ့ဂၬ၀့ၫလၧအခၪ့လီၫ. ထီးနီၪပ၁ုၪ့ထိၬပ၁ၭထိၬလၧအဖၧၩ့လီၫ” (အၪ့ ၆၆း၆).

ဆၧခၫ့ဂၬမၫဆမံၭ၀ီၩဒဲဆၧခၫ့ဂၬယီၫဒၫ့နံၫမံၩ့လူၬနီၪ မွဲဆၧအီၪက့ၪနဲၪ့ဆၧ လၧလံၬဆံၫ့ဎံၪဖးဖီၩ့ (history) အ၁ၫ့အထီလထီအဖၧၩ့လီၫ. ဒဲမွဲဆၧမၩနဲၪ့ အလၩ့ဆၫ့ (အၪ့ ၆၆း၆; အၪ့ ၁၁၄း၁-၇း ဒဲ ၂စဎွၩ ၂း၆-၁၅) နံၫမံၩ့လူၬလီၫ. လၧ အၪ့အူၭ ၆၆း၆ အဖၧၩ့နီၪ, ၦကွ့ၭလံၬလဂၩယီၩ မၩဆၧဘိၪ့လၧ ယွၩအဆၧ မၩဖီၩ့ဖျ့ၭအ၀့ၫအဂး (အၪ့ ၆၆း၁၆-၁၉) လၧဆၧချဲၩ့ဒိၭနဲၩ့ဆၧမၩအ၁ၭလၧ ဆၧခၫ့ဂၬမၫဆမံၭ၀ီၩဒဲထံၫချိၬယီၫဒၫ့နီၪလီၫ.

အၪ့အူၭ ၁၁၄ ဆ့ဆဲၩဘုၭအ၁ၭလၧ ဆၧမၩအ၁ၭနံၫမံၩ့နီၪ လထံၪဎးနီၪလီၫ. ၦကွ့ၭလံၬယီၩဒၪဘၪ၀ဲၩဆၧမၩအ၁ၭလၩ့ဆၫ့လိၬ၁ၭဂၩစီၪ့ဂၩစီၪ့လါနၫ့ဂ့ၩ၁့ၪယၫ ဘၪ၀့ၫဆၧဘိၪ့ဆၧဘၩအဆၧနဲၪ့လၩ့ဂၬလိၬ၁ၭလမံၩ့ဎးဆ့နီၪလီၫ. ဆၧနံၫမံၩလူၬ နီၪ မၩအ၁ၭဘဲၫ့ ဆၧမၩဆၧၩ့ဎိၭလၩ့ ၦအံၫစရ့လၭဖိၪအဆၧအၪ့လဲၩထဲၩ့၁ၭ ဆၧကဲၪဎီးကဲၪထၪ့ဆၧပျီၩဖျ့ၭ, ဒဲၦဘၪလ့ၩ၀ံၩ့၀ၩ့ဆၧကဲၪထၪ့ထံၫဖိၪခးဖိၪအီၪလၩ့ ဆိၩနီၪလီၫ. ဆၧအဒီၩ့အထ့ၬနံၫမံၩ့ယီၩမွဲဆၧမၩနၧၩ့မၩစၪ, ဆၧရှSၪ့ဆၧနၭ, ဆၧမၩဆၧၩ့လအီၪ, ဒဲဘၪဆၧမၩမ့ၬမဲ၁ံၪလဖၪကဲၪထၪ့ထဲၩ့ဆၧဒူၩဆၧယး, ဆၧရှၤၪဆၧမုၬ, ဆၧထိးထဲၩ့တၩ့ထဲၩ့, ဒဲဆၧဂုးဆၧၡါနီၪလီၫ.

စယီရှၤၫအ့ၫအဆၧနဲၪ့ဖၧၩ့နီၪ ကွ့ၭဖျီၪထၭ၀့ၫလၧ စအံၫလဲၡၫဆ့ခၫ့ယၬ ယီၫဒၫ့လၧစအံၫလဲယၫအဆၧအၪ့လဲၩအ၁ၭအထီနီၪလီၫ. ဆၧခၫ့ဂၬယီၫဒၫ့ အီၪက့ၪလၩ့ဆၫ့အ၀့ၫအဆၧအီၪမၧၫ့အၪ့လဲၩထၪ့ခွံၬအ၁ၭနီၪလီၫ. စအံၫလဲယၫ အၪ့လဲၩထၪ့အ၁ၭလၧမူၭခိၪ, အ့ၪမွဲစအံၫလဲၡၫအဆၧအၪလဲၩအ၁ၭနီၪ ၦမၩ ဆၧၩ့မီၪလဂၩနီၪ ကဲၪထၪ့ခွံၬမီၪဖၭဒိၪလဂၩလၧ ၦအံၫစရ့လၭဖိၪအဆၨၩနီၪလီၫ (၁စဎွၩ ၁၉း၂၁; ၂စဎွၩ ၂း၂၂).

`ဖီ မၭ၁ုၫ ၃း၁၆, ၁၇ ဒဲ မၫကၧၭ ၁း၉. ၦကွ့ၭလံၬဖိၪလဖၪယီၩ မၩန့ဆၧအီၪက့ၪနဲၪ့လမံၩ့လၧယီၫဒၫ့အနး၁ၭအခီၫပယီၫဘဲၫ၁့ၪလဲၪ.`

ယ့ၫရှူၬအဆၧမၩအခၪ့ထံၭအိၩ, ဘဲၫအမွဲၦအံၫစရ့လၭဖိၪအဆၧမၩဎွ့ၩလး (Representative) အ၁ိၭ, အ၀့ၫဖိၬထွ့ၫဖးဖီၩ့အဖျီၩ့လၧ ၦအံၫစရ့လၭဖျိၩ့လံၩလံၩ အထီနီၪလီၫ. ကဆါယ့ၫရှူၬဂဲၫထဲၩ့ဆၧၫ့ယၫဘၪ “မၫဆမံၭ၀ီၩ” ဒဲ “ယီၫဒၫ့” အဆၧလ့ၩခၫ့ဖျီၫ့လဖၪလီၫ. ယ့ၫရှူၬစဲၪ့ဖီၩ့ဖျ့ၭလၧခးအံဇံၭလၧ စဟ့ရၧၭကိၪ့မၩ၁ံၫ ဖိၪ၁ၪထီးနီၪလီၫ (မၭ ၂း၁၄-၁၆), ဒဲအ၀့ၫအီၪလၧၡါမုနၧၫ့ဖၫဖၧၩ့အနံၩလံဆံၫ အနၩလံဆံၫ (မၭ ၄း၂) ဘဲၫ ၦအံၫစရ့လၭဖိၪဂၭ၀ံၩ့၀ၩ့၀့ၫအနံၪ့ ၄၀ အ၁ိၭနီၪလီၫ. ဒဲအ၀့ၫဆိၬထၪ့အဆၧမၩလၧခမျၧးအမ့ၬယၫ, ဒိၭဘၧၩ့အ၁ၭလၧထံၫလၧယီၫဒၫ့ အဖၧၩ့လီၫ (မၭ ၃း၁၆, ၁၇; မၫ ၁း၉).

လၧခဲၫ့ထဲၩ့, ဟံဘြုၫ ၃-၄ ဒၪန့ဆၧအီၪက့ၪနဲၪ့အလၩ့ဆၫ့လၧဆၧခၫ့ဂၬ ယီၫဒၫ့ဒဲဆၧနုၬလၩ့လၧကၫနအၫ့ဘဲၫအမွဲဆၧအလၩဒုၩလၧ “ဆၧအီၪပွံၭအလး” လၧအဆၧနဲၩနီၪလီၫ.