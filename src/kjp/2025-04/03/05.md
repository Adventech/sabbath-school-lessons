---
title:  ဆၧ၁ၭနၪ့ဆၧ၁့ၪ
date:   15/10/2025
---

`ဖီ ယီရှၤၫအ့ၫ ၄း၂၀-၂၄ လၧလံၬဆံၫ့ဎံၪအဆၧၫ့လဖၪနီၪ အဆၧနၪ၁့ၪအဖၧၩ့လါဆံၭ- စ့ၩရၫ့ ၃း၇; စ့ၩရၫ့ ၈း၃၄; အၪ့ ၇၈း၁၁; ၅မိ ၈း၂, ၁၈; အၪ့ ၄၅း၁၇. ဘၪမွဲနီၪ ဆၧအကၧၩ့ဒိၪလၧဆၧနၪ့ထၪ့ထဲၩ့ ယွၩအဆၧမၩအဒိၪအမုလဖၪနီၪလဲၪ.`

ထီးနဲၪ့ဆၧအၪ့လဲၩ၁ၭလၧ ယီရှၤၫအ့ၫ ၄း၂၃ အဖၧၩ့နီၪဆံၭ. ဆၧစံၭ၀့ၫ ယီၫဒၫ့အထံၫလၩ့၁ံၭလၧ “န၁ံၪအမ့ၬယၫ” "before you" နီၪ မွဲၦအံၫစရ့လၭဖိၪ လၧအခၫ့ဂၬယီၫဒၫ့နီၪလီၫ. အ့ၪမွဲလၧ မၫဆမံၭ၀ီၩလၩ့၁ံၭခွံၬလၧ “ပမ့ၬယၫ” before "us" နီၪ မွဲၦအဆိၪထုၬလဆိၩလၧအဂဲၫထဲၩ့ခၫ့ဖျီၫ့ဘၪဆၧစဲၪထၪ့လၧ ခးအံဇံၭဖၧၩ့နီၪလီၫ. ဆၧမၩအ၁ၭနံၫမံၩ့နီၪ အီၪလၩ့ဆၫ့လိၬ၁ၭလၧ ၦနံၫဆိၩနံၪဒီၪ့ လါနၫ့ဂ့ၩဆၧမၩအ၁ၭနီၪ လၩ့ဂၬလိၬ၁ၭလီၫ. အဆိၩမီၪ့ဎီၩ့အ့ၬ, ဆၧမၩအ၁ၭ မွဲဆၧလမံၩ့ဎးလီၫ.

အၪဒၪဆၧ, ၦၡၩဆၨၩလဖၪ၁ၭနၪ့ဆၧဆီၪ့လီၫ. အ့ၪမွဲဆၧ၁ၭနၪ့ဆၧလၧ နး၁ၭအဂးနီၪ အလံၩ့အလဲၫ့ဒိၪမၬလီၫ.

မုလနံၩယီၩဆ့, ဘဲၫ၁ိၭပမိအီၪက့ၪဂုးခၧၫ့ပဆၧဆူဆၧနဲၩအဆၧနဲၪ့လၩ့ဆၫ့ လၧပမွဲယွၩအၡၩခမျၧးလၧဘၪဆၧကိၭန့၀့ၫလၧအဆၧဖံၭဆၧမၩအဂးနီၪ, ပ၀့ၫ လဂၩဘၪလဂၩဒဲထံၩ၁ိၭမၩၡီၩ့ဆၧလဖၪမိဘၪအီၪက့ၪဖိၫထုၪ့ (်သခကျ) လၧ ပမွဲဆၧလမံၩ့လၧယွၩအဆၧရွံအၪ့ထုၫ့ဒဲပမွဲဆၧလၧဂၪ့ခိၪယီၩအဂးနီၪလီၫ.

`ဖီ ၁ကီရံၫ့ ၁၁း၂၄, ၂၅ ဒဲ ယီဟၫ့ ၁၄း၂၆. ဘၪမွဲနီၪပဘၪအီၪနၪ့ ထၪ့ကဆါဎရံၬမၩဆၧလၧပဂးကိၭအဆၧၫ့အထီဒ့ၭနီၪလဲၪ. ဆၧနီၪအ့ၪ လအီၪဘၪဆၧမိမၩအ၁ၭမွဲဆၧနီၪဒံၭလဲၪ.`

နးနးဝှဲၭစံၭ၀့ၫဒၪ အ့ၪမွဲပလထိၪဎၩ့ဘၪပ၁ၭလၧ ကဆါယွၩအဆၧဖ့ၪနဲၪ အ၁ၭဒဲမၩဆၧလၧပဂးလၧအဖီၩ့ခွံၬဘၪနီၪ, ပဂဲးပဘၭမိလၩ့မါခွံၬ၀့ၫတၡါလၧ ပဆၧလ့ၩလၧယၫခီၫအဂးနီၪလီၫ. “အ့ၪပလ၁ၭနၪ့ထးဆၧလၧကဆါယွၩ ဂဲၫထဲၩ့၁ိၫ့ပၧၩဒဲအ၁ီၪ့၁ၫ့ပၧၩလၧ ဆၧလ့ၩဖီၩ့ခွံၬလဖၪဘၪနီၪ, ပမိဘၪ၁ၭမဲၪဆၧလၧယၫခီၫအဂးနီၪအီၪနးမံၩ့အ့ၬ.” Ellen G. White, Life Sketches, p. 196.

`ဆၧနၪ့ထၪ့ထဲၩ့ကဆါယွၩမၩဆၧလၧပဂးလၧအဖီၩ့ခွံၬလဖၪနီၪ အကၧၩ့ဒိၪ၀့ၫလါနၫ့ဂ့ၩ, ဘၪမွဲနီၪကဆါယွၩအဆၧအီၪဂၧၩ့အီၪၡီၩ့ဘိၩ့ယီၩ မိဘၪအီၪ၀့ၫဒၪလၧပဆၧအီၪမၧၫ့အီၪဂဲၩဖၧၩ့နီၪလဲၪ.`