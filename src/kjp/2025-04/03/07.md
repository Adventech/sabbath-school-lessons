---
title:  ဆီၫ့မီၪ့အၪထၪ့လၧယၫ
date:   17/10/2025
---

ဖီ Ellen G. White, "Crossing the Jordan," pp. 483, 484, in Patriarchs and Prophets.

“အၪ့ဎၬလၩ့ထံးၦအံၫစရ့လၭဖိၪအဆၧလ့ၩခၫ့ဖျီၫ့လၧ ခးကၫနအၫ့အဆၧ လ့ၩအဖၧၩ့နီၪလီၫ. အၪ့ဎၬထဲၩ့ ယီရှၤၫအ့ၫအခိၪ ၃ ဒဲ ၄ လၧအဘၪထွ့ၫအ၀့ၫ၁ံၪ အဆၧဘၪတဲၩ့၀ဲၩ၁ၭလၧ ဆၧခၫ့ဂၬယီၫဒၫ့ဒဲနုၬလၩ့ခးဆၧစံၭ၀ဲၩအဂဲးနီၪဆံၭ. ဘၪဆီၫ့မီၪ့ဆၧမၩအ၁ၭဘဲၫ၁ိၭဆၧမၩလိၪလၧယွၩ၁ီၪ့လိၪၦခမျၧးလၧဖျိၩ့လံၩလံၩ လဖၪနီၪလီၫ. ထီးလၧပဆိၩဘိၩ့ယီၩဆ့ဆၧမၩနၪ့ထၪ့ထဲၩ့ပၧၩဘဲၫဆၧမၩအ၁ၭ အ၁ၫ့လမံၩ့အ၁ိၭ, လၩ့၁ၭဆုးဒဲမိထိၪဂုထိၪဂဲၩပၧၩကိၭအဆၧၫ့ထီဒ့ၭနီၪလီၫ.” Ellen G. White Comments, The SDA Bible Commentary, vol. 2, p. 994.

“ၦအံၫစရ့လၭဖိၪအ၁ၫ့လၧဆိၩဘိၩ့ယီၩ (Modern Israel) ၁ၭနၪ့ထး ကဆါယွၩဒဲမၩဘူၭထံးအ၁ၭလၧဆၧဂၩ့ဆၧဖၪ့နီၪ လၩ့၁ၭမဲၪ၀့ၫဒိၪနဲၪ့ၦလၧခီၩခီၩ အိၩဒံၭနီၪလီၫ. ၦအီၪခိၭမး၁ံၫနံၩလဖၪဒၪလ့ၬ ဘိၪ့ထၪ့ဘၩထၪ့ဆၧဂၩ့ဆၧဖၪ့ အမံၩ့မံၩ့လ့ၬနီၪလီၫ. ကဆါယွၩအီၪပဒၩ့ထၬအၡၩခမျၧး, အ့ၪအ၀့ၫ၁ံၪထုၭယဲၩ့ အ၁ၭလၧယွၩနီၪ အဆၧဆိၪအၧၩ့မိလၩ့ဘၪလၧအ၀့ၫ၁ံၪ, ဒဲအ့ၪမွဲအ၀့ၫ၁ံၪအဲၪ ကဆါယွၩလၧအ၁ၭထၧၫ့ဖျိၪ့ယၫ, ဒဲလၧအ၁ၭၡီၩ့ထီးအလူၬ, ဒဲလၧအဂဲးအဘၭ ထီးအလူၬနီၪ, အ၀့ၫမိဖ့ၪလၫ့ဆၧဆိၪဂ့ၩအလၧၫ့အဎွ့ၩ, ဒဲဒုၭဖီၩ့ဖျ့ၭအ၀့ၫ၁ံၪလၧ ဆၧစူၭဆၧဆၫနီၪလီၫ.” Ellen G. White, Testimonies for the Church, vol. 1, p. 609.

**ဆၧအၪ့စၪ့ကၩ့ပၩ့ဎိၭလၩ့အဂး**

`ဘၪထွ့ၫလၧဆၧခၫ့ဂၬယီၫဒၫ့နီၪ နမိစံၭဆၧလၩ့လၭအခီၫပယီၫဘဲၫ ၁့ၪလဲၪ. ဘၪမွဲနီၪကဆါယွၩလမၩဆၧလၩ့လၭဘဲၫနီၪလၧမုလနံၩယီၩ လဲၪ.`

`နမိဖ့ၪကိၪ့ဆၧမွဲနီၪလဲၪ လၧလဂၩဘၪလဂၩအဂးမွဲဂ့ၩ လၧဆၧအီၪကီၪ့အဖုၫအဂီမွဲဂ့ၩ ထီးဆၧ၁ၭနၪ့ဆၧလၧနး၁ၭအဂးလဂ့ၩနီၪလဲၪ. ဘဲၫပဆၧဘၪထွ့ၫလိၬ၁ၭလၧကဆါယွၩနီၪအကၧၩ့ဒိၪ၀့ၫအ၁ိၭ ပဆၧလ့ၩခၫ့ဖျီၫ့လၧအဖီၩ့ခွံၬလဖၪနီၪ ပအီၪက့ၪလၧဆၧလီၩနၪ့ထၪ့ပၧၩ ကဆါယွၩမၩဆၧလၧပဂးန့ဘဲၫ၁့ၪလဲၪဒံၭလဲၪ.`

`မး၁ံၫနံၩနီၪ မၩနၪ့ထၪ့ပၧၩလၧကဆါယွၩအဆၧနုၬလၩ့မၩဆၧလၧ ပဂး၁့ၪဒဲဖ့ၪလၫ့ပၧၩအဘၩ့အမုးအဆၧလ့ၩခၫ့ဖျီၫ့၁့ၪနီၪ နဆီၫ့မီၪ့ဘဲၫ ၁့ၪလဲၪ. မး၁ံၫနံၩနီၪ ဖ့ၪနဲၪပၧၩဆၧလမွဲန့ၫလၧဆၧနၪ့ထၪ့အဂးဘၪ ဖ့ၪနဲၪပၧၩဆၧယိလါလၧယၫခီၫအဂးဆ့ဒံၭနီၪ မွဲဘဲၫ၁့ၪလဲၪ.`