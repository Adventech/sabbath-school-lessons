---
title:  ဆီၫ့မီၪ့အၪထၪ့လၧယၫ
date:   19/12/2025
---

ဖီ Ellen G. White, "The Last Words of Joshua," pp. 521, 522, in Patriarchs and Prophets.

“မုၪခီၩလဲးနီၪ အၪ့လီၫန့ဆၧအၪမံၩ့ဒဲမၩဆီၫ့မီၪ့မၪၦၡၩလၧကဆါယွၩ အဆၧအဲၪဒိၪမၬလ့ၬလၧထံၩဖျဲ၁ံၪအဖၫ့ခိၪအကၠီၩ့ မိပျဲၩအ၀့ၫ၁ံၪအဆၧမၪလဖၪ နီၪလီၫ. ထီးဒၪလ့ၬအ၀့ၫမၩတုၩ့မၩဎီကဆါယွၩအလူအထၫ ဒဲအ၁နိၫလၧ အဆၧပၧၩ့ဆၧပြၭဖၧၩ့လဖၪ မိကဲၪထၪ့လၧဆၧဘၪ၁ူၭဘၪမၪအဂးဆ့လီၫ. လါနၫ့ဂ့ၩ ကဆါယွၩလခီၫအီၪက့ၪဂုးခၧၫ့အဆၧ၁ီၪ့ဆၧ၁ၫ့ ဒဲ၁နိၫကိၭအဆၧၫ့အထီဒ့ၭ လၧဆၧမၩဘူၭမၩထံးအ၁ၭလၧအၡၩခမျၧး၁ံၪအဖၧၩ့, ဒဲဆၧဒဲၩဘၭနီၪ ထုၭဖျီၪ၀့ၫဘဲၫ အလံၩ့အလဲၫ့အီၪလၧဆၧ၁ံၫအ၁ိၭနီၪလီၫ. ဆၧပျဲၩဖျါခွံၬဆၧဒဲၩဘၭလၧ အထိၪ အဎၩ့လအီၪဘၪနီၪ ဘဲၫလမၩ၀ဲၩဘၪ၀့ၫနးဖၧၫ့အ၁ိၭ, လၧခဲၫ့လၧယၫဆ့ မိမၩ၀့ၫ နးဆိၭအ့ၬလီၫ. အ့ၪမွဲဆၧပျဲၩဖျါဘဲၫနီၪအ၁ိၭလဖၪနီၪ မိကဲၪထၪ့ဆၧထုၭပဲၩခွံၬ ဆၧတီၩဆၧလီၩ့၁နိၫလဖၪလၧအမွဲဆၧပၧၩ့ဆၧပြၭအခၪ့ထံၭခၪ့ဎၧၩ့နီၪတၭ, မိမၩဘံၪဘူၪရှၤၭဖျးမူၩ၀ၩ့ဒီၪ့ဖိၪထၧၫ့ဂီယၫလဖၪအ၁ုၪ့အ၁ၭလီၫ. ကဆါယွၩနဲၪဖျီၪ ဆၧဒဲၩဘၭအလံၩ့အလဲၫ့လၩ့ထံးလၩ့ဆ့ၭလၧအဆၧတီၩအဖၧၩ့လီၫ. ဒဲအဆၧ ဖ့ၪထုၪ့၁ၭလဖၪ အ့ၪလဘၪလတီၩဘၪနီၪ ပမိနဲၩန့ဘၪအ၀့ၫဘဲၫ၁့ၪလဲၪ. ဒဲအဆၧ အုၩ့လၩ့လဖၪမိလၧၫ့ထၪ့ဎွ့ၩထၪ့၀့ၫဘဲၫ၁့ၪလဲၪ. ၦကိၭဆၧယၫ့၁ၭလၧအပဲၩခွံၬ ဆၧတီၩဆၧလီၩ့ဘဲၫနီၪ မွဲဆၧ၁ၭအီၪမၩဆၧၩ့မၩဂ့ၩဆၧအ့ၬ, မွဲ၀့ၫဒၪဆၧဂဲးဆါဘၭ ဆါလီၫ.

“ကဆါယွၩမွဲၦဖ့ၪလၫ့၁ၭမၧၫ့လီၫ. ခီၫလၧအခၪ့ထံၭနီၪ အဆၧကိၪ့အီၪ၀ဲၩ လၧအဆၧ၁ီၪ့ဆၧ၁ၫ့ထီးအလူၬနီၪ အီၪက့ၪ၀့ၫလၧ၁ၭမၧၫ့အဂးလီၫ. လါနၫ့ဂ့ၩ ဆၧဒဲၩဘၭနီၪ မၩဂၭဂီၩ့ခွံၬကဆါယွၩအဆၧထံၫဆၧဒီၪ, ဒဲမၩကဲၪထၪ့ဆၧလၩ့မု လၩ့ဖၭလီၫ. လၧဆၧဒဲၩဘၭအီၪ၀့ၫလဆိၩဒၪနီၪ ဆၧၡၪ့ဆၧနၭဒဲဆၧ၁ံၫဆၧၡါနီၪ ၦဂၭဎ့ၭလန့ဘၪလီၫ. ဆၧလမံၩ့ဎးမွဲ၀့ၫဒၪ ဆၧထိးထဲၩ့တၩ့ထဲၩ့ကဆါဂဲၫမၩန့ ဆိၬထၪ့ဆၧဒဲၩဘၭအဆၧဆိၪအၧၩ့တၭ ပဒိၭန့ဘၪဆၧယိလါလၧဆၧပျီၩဖျ့ၭအလး နီၪလီၫ.” Ellen G. White, Patriarchs and Prophets, p. 522.

**ဆၧအၪ့စၪ့ကၩ့ကၩဎိၭလၩ့ဆၧအဂး**

`အၪဎၬထဲၩ့ဆၧထိး၁ၭလၧကဆါယွၩအဆၧတီၩဆၧလီၩ့လၧနဆၧအီၪမၧၫ့ဖၧၩ့နီၪဆံၭ. နမိဖ့ၪနဲၪမွဲဆၧနီၪလဲၪ. နမိစံၭဆၧၫ့ထဲၩ့ဆၧလၧ နဆၧယိလါဒဲနဆၧအၪ့ကံၩ့ဆၧ၁ံၪလဖၪလဂဲၫကဲၪထၪ့ဘၪ၀့ၫဘၪ အဂးနီၪလဲၪ.`

`ကၩ့ကၩ့ဎိၭလၩ့ဆၧလၧကဆါယွၩအဆၧ၁ၭထၪ့ဆၧအဂဲးနီၪဆံၭ. နမိစ့ၭလၧကဆါယွၩအဆၧ၁ၭထၪ့ဆၧနီၪ မွဲဆၧလမံၩ့လၧဆၧ၁ၭထိၬ အပရၧၫ့ဖၧၩ့လီၫနီၪဘဲၫ၁့ၪလဲၪ.`