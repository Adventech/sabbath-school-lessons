---
title:  ဆၧဆၧၫ့စဲၪအလၩ့ထံး
date:   16/12/2025
---

ဆၧမၪလူၬအ၀့ၫလမံၩ့ဎးဘဲၫလၧလံၬယီၩအခၪ့ထံၭအိၩအ၁ိၭ (ရှၤၫ ၁း၇, ၈), စယီရှၤၫအ့ၫထုၭဖျီၪလီၩမူၩဒၩအီၪလၧၦအံၫစရ့လၭဖိၪအမ့ၬယၫနီၪ မွဲမိဘၪမၩ၀့ၫ လၧဆၧဒုၭ၁ုၭအဆၧဆၧမၩအ့ၬ. မွဲ၀့ၫလၧနး၁ၭလခီၫလီၫ. မိဘၪမၩ၀့ၫလၧဆၧခိၭနၪကဆါယွၩအဆၧဖ့ၪနဲၪလၩ့လၧ တိရၫ (Torah) ဆၧမၪလူၬအဖၧၩ့နီၪလီၫ.

`နဆီၫ့မီၪ့ဘၪမွဲနီၪလၧ စယီရှၤၫအ့ၫမၩန့ဆၧအီၪက့ၪ၁ၭအဆီၪ့ဘဲၫနီၪ လၧဆၧဖံၭထံၩဖံၭ၁ိၭလိၬ၁ၭလၧၦအံၫစရ့လၭဖိၪဒဲၦဆၨၩဂူၫဂၩလၧအနဲၩ့ အဎီၩ့အဘိၩ့ဆၧၩ့နီၪလဲၪ. (ရှၤၫ ၂၃း၆-၈, ၁၂, ၁၃).`

ဆၧလၩ့အၪ့ယိၪနီၪ မွဲလၧၦဆၨၩဂူၫဂၩအအီၪလၩ့ထး၁ံၪအဆၧမၩတုၩ့မၩဎီ နီၪမွဲအ့ၬ, မွဲ၀့ၫဒၪလၧ အ၀့ၫ၁ံၪအဆၧဖံၭထံၩဖံၭ၁ိၭလိၬ၁ၭအဆၧကၪဆၧဂဲၩနီၪ လီၫ. ဘၪလဘၪဆၧဘၪထွ့ၫလၧအ၀့ၫ၁ံၪအစူၪ၀ဲၩနီၪ မိမွဲအ့ၬဆ့လီၫ. လါနၫ့ဂ့ၩ, အ၀့ၫ၁ံၪအဆၧနၪ၁့ၪဒဲအဆၧအီၪက့ၪဒိၪဆၧ (အ့ၪလမွဲလၧအဆၧအီၪက့ၪလုဒိၪ ဆၧအ၀ါလခီၫနီၪ) မိကဲၪထၪ့ဆၧကၪဆၧဂဲၩဒိၪနဲၪ့၁ုၭမုအဖုၫအဂီဒံၭနီၪလီၫ. စယီရှၤၫအ့ၫထုၭန့ခိၪနါ၁ံၪအ၁ၭ လၧဆၧဂဲးမိၡါလမံၩ့အဖၧၩ့နီၪလီၫ. ဆၧနီၪ မွဲ၀့ၫဒၪဆၧလဘၪလၩ့ဎိၭဘၪလၧနး၁ၭ (ဆၧဘိၪ့ဆၧဘၩ) အဆၧထၪ့ဒၩလိၬ၁ၭ နီၪလီၫ. မွဲဆၧနီၪ, ၦအံၫစရ့လၭဖိၪ၁ံၪ မိဘၪအီၪက့ၪပၧၩ့ထၬဂုးခၧၫ့အ၀့ၫ၁ံၪ အဆၧနဲၪ့လၩ့ဆၫ့ (unique identity) နီၪလီၫ.

ဆၧပဒၩ့ထၬၦဒိၭနဲၩ့အ၁ၭလၧ ယွၩဂူၫဂၩလဂၩအမံၩ့, ဆၧဆိၪလၩ့၁ၭလၧ အမံၩ့၀့ၫနီၪ, ဒဲၡီၩ့လၩ့ခိၪလၧဆၧနီၪအမ့ၬယၫ, ဆၧ၁ံၪလဖၪနီၪ မွဲ၀့ၫဒၪဆၧမၩမၪ အ၁ၭလၧဆၧဂၩ့ဆၧဖၪ့အကၠီၩ့နီၪလီၫ. လၧဖံၬဖၧၩ့ပၪ့လဲၪမုထၪ့အခိၪဖဲၩ့လၧခီၩခီၩ (ancient Near East) လး၀ၩ့နီၪ ဆၧအီၪက့ၪနဲၪ့ကလိၭ (deity) အီၪ၀့ၫဒၪနီၪ လီၫ. ၦထီးနီၪလဖၪ ချဲၩ့ဒုၪ့လိၬ၁ၭ, ဖံၭ၁ိၭလိၬ၁ၭ, ဒဲထီးဆုးကျိၭလိၬ၁ၭလၧ ဆၧဖံၭဆၧမၩအဂးနီၪ ကိၭထၪ့ကလိၭ၁ံၪအမံၩလၧဆၧမၩဆၧၩ့အဂးလီၫ. ၦအံၫစရ့လၭဖိၪ၁ံၪဆ့ မိမၩထဲးဎုၬဆၧဘဲၫနီၪ၁့ၪ၀့ၫဒၪလီၫ (ထိၪဎီၩ့လၧ စ့ၩရၫ့ ၂း၁-၃, ၁၁-၁၃).

ဆၧထၪ့အီၪဎုၬလၧ ၦကၫနအၫ့ဖိၪလၧအအီၪလၩ့ထးလဖၪနီၪ မွဲဆၧလၩ့ အၪ့ယိဖၭဒိၪ လၧၦအံၫစရ့လၭဖိၪအနး၁ၭဆၧဆံၫ့ဆၧဎံၪမိလၩ့မါခွံၬ၀့ၫနီၪလီၫ. စယီရှၤၫအ့ၫအဆၧအီၪက့ၪ၁ၭလၧဆၧဖ့ၪထုၪ့၁ၭဒဲ၁ီၪ့ထဲၩ့၁ၫ့ထဲၩ့ဆၧနီၪမွဲဆၨၩဆၬ ဒဲဆၨၩဒီၪ့၁ံၪအဆၧအီၪစဲၪဆံၫ့ဎံၪအ၁ၭအဂးနီၪမွဲအ့ၬ, မွဲ၀့ၫဒၪဆၧမိဘၪဂၭဎ့ၬ ပဲၩခွံၬဆၧဘၩဆၧဂၩ့ဆၧဖၪ့လၧ အမိမၩဂၭဂီၩ့ခွံၬၦအံၫစရ့လၭဖိၪအနး၁ၭ ဒဲဆၧဘိၪ့ဆၧဘၩအကၠီၩ့နီၪလီၫ. ဆၧမၩအ၁ၭစစီလမၧၫ့အဂံၪ့ဒီၪ့အဒီၩ့အထ့ၬနီၪ မွဲဆၧလၩ့၁ၭအုၭလၧနး၁ၭဆၧဘၪထိးလၧဆၧထၪ့ၡါလၧဆၧဘိၪ့ဆၧဘၩလမီၪ့ဎီၩ့ဘၪ အကၠီၩ့ (၁စဎွၩ ၃း၁; ၁စဎွၩ ၁၁း၁-၈)း ဒဲလၧလံၬဆံၫ့ဎံၪအ၁ၫ့ ("မ®သစ်ၪ NT) ဖၧၩ့, ၦဎရံၬဖိၪ၁ံၪ ဘၪဆၧဖ့ၪထုၪ့၁ၭလၩ့ထံး၀့ၫလၧ မိဘၪဂၭဎ့ၭဆၧထၪ့ၡါအီၪဎုၬလိၬ၁ၭလၧ ၦဆၧဘိၪ့ဆၧဘၩလမီၪ့ဎီၩ့ဘၪနီၪ (၂ကီ ၆း၁၄), လါနၫ့ဂ့ၩ အ့ၪမွဲ ၦလၧအဘၪမၪ၀ဲၩ၀့ၫယူၭလဖၪနီၪအဂး စပီလူၫအဲၪဒိၭ၀့ၫလၧဆၧထုၭဖၭလၩ့၁ၭ ဆ့အ့ၬ. ဖ့ၪဆီၪ့ထၪ့ဂဲးဘၭလၧ ဆၧအီၪမၧၫ့ဒီၩ့ဂၩ့ထ့ၬဘၪလၧဎရံၬဖိၪအဆၧမၩဂ့ၩ လၧအမိထုၭန့ (ကၠူၭန့) ထဲၩ့အ၀ၩ/အမၫ လၧဆၧနဲၩအဖၧၩ့နီၪလီၫ (၁ကီ ၇း၁၂-၁၆).

`စယီရှၤၫအ့ၫဖ့ၪထုၪ့၁ုၪထုၪ့၁ၭဆၧလၩ့ဘၪယိၪလၧ ၦအဖုၫအဂီလဖၪ လၧမိ၁ိၫ့ၦဎရံၬဖိလၧဂၪ့ခိၪဆၧဖံၭထံၩဖံၭ၁ိၭအဖၧၩ့နီၪလီၫ. မွဲပမိမၩန့ ဆၧဖံၭ၁ိၭဘၪထွ့ၫလိၬ၁ၭလၧ ၦအီၪပနဲၩ့ပဎီၩ့လဖၪ လၧဆၧအကြၨၭ အဘၪ (balanced) မိကဲၪဘဲၫ၁့ၪလဲၪ.`