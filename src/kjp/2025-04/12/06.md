---
title:  ဖီၪ့ဂုးဆၧလၧကဆါယွၩ
date:   18/12/2025
---

လၧၦအံၫစရ့လၭဖိၪအဂး ဆၧဂၭဎ့ၭဆၧကျဲၩ့ဖစီၩ့ဆၧဘၩဆၧဂၩ့ဆၧဖၪ့ ဒဲယွၩအဆၧ၁ၭထၪ့ဆၧနီၪ မိန့၁့ၪ၀့ၫလၧ ဆၧနၪ့ထၪ့ထဲၩ့ “မၩလဂ့ၭ- don't” လဖၪလၧဆၧအုၩ့လၩ့ (covenant) အဖၧၩ့နီၪ မွဲဒံၭအ့ၬ, မွဲ၀့ၫဒၪလၧ ဆၧ၁့ၪယၫ ကဆါယွၩ ဒဲ “အီၪတီၩလီၩ့၁ၭ” လၧကဆါယွၩနီၪလီၫ. ဆၧချဲၩ့ဖျိၪ့ “မၩ” (verb) လမံၩ့ဎး, “ဆၧအီၪမၧၫ့ဖိၬထွ့ၫ” ကဆါယွၩ (၅မိ ၄း၄) နီၪဆ့, မွဲၦဆိၫ့ကၩ (၁ိၩ့) ၀့ၫလၧ ဆၧအီၪဎုၬအဆၧအုၩ့လၩ့လၧမၫဒဲ၀ၩအဘိၩ့ဆၧၩ့ (၁မိ ၂း၂၄) ဒဲဆၧအီၪ တီၩလၧနးရှု၁ၭဒဲနးနအိမံၫအဘိၩ့ဆၧၩ့ (ရှု ၁း၁၄) နီၪလီၫ. အကၧၩ့ဒိၪဘၪထီးနဲၪ့ စယီရှၤၫအ့ၫအီၪက့ၪဆၧအလူအဎွ့ၩလၧဆၧအီၪတီၩလီၩ့၀့ၫဒၪနီၪ မွဲဆၧနဲၪဖျီၪ ၦအံၫစရ့လၭဖိၪဘဲၫထံၫခးလဘံၪ့အဆၨၩအ၁ိၭ “ထီးမုလနံၩယီၩ” လီၫ. ဆၧလၩ့၁ၭအုၭလထံၪဎးနီၪ, လၧယၫခီၫဆၧအုၩ့လၩ့ထိး၁ၭလၧၦအံၫစရ့လၭဖိၪအဖးဖီၩ့ (history) နီၪ မွဲဘဲၫနီၪလၧၩ့အ့ၬ. လံၬၦစ့ၩရၫ့ဆၧလဖၪ (Judges) အဆၧကွ့ၭနဲၪ့နီၪ လမုၬလလၩဘၪလီၫ (စ့ၩရၫ့ ၂း၂, ၇, ၁၁; စ့ၩရၫ့ ၃း၇, ၁၂; စ့ၩရၫ့ ၄း၁, ...).

`စယီရှၤၫအ့ၫ အၪ့ယၫၦအံၫစရ့လၭဖိၪလၧ မိဘၪအဲၪအ၀့ၫ၁ံၪ အကဆါယွၩနီၪလီၫ (ရှၤၫ ၂၃း၁၁; ထိၪဎီၩ့လၧ ၅မိ ၆း၅). ဆၧအဲၪနီၪ မွဲၦဘၪမၩန့ဆီၪ့၀့ၫအ့ၬ, အ့ၪလမွဲအဆၧဂ့ၩလဖၪ မိလၩ့မါခွံၬ၀့ၫလီၫ. အ့ၪမွဲဘဲၫနီၪတၭမွဲဆၧနီၪလမံၩ့ဖ့ၪလၫ့ဆၧအဲၪနီၪဆၧလူမိန့၀့ၫဒၪလဲၪ.`

ဘဲၫ၁ိၭၦအံၫစရ့လၭဖိၪမိန့ဘၪဆုးလီၩ့ဆၧအုၩ့လၩ့အဆၧဆိၪဂ့ၩအဂးနီၪ, အ၀့ၫ၁ံၪမိဘၪအီၪတီၩ၀့ၫလၧကဆါယွၩလီၫ. ဟံဘြုၫအဆၧချဲၩ့နီၪ ဆီၪ့မၬလ့ၬ လီၫ- “ခိၭန၁ၭလၩ့ထံးလၩ့ဆ့ၬဆံၭ.” လံၬဖျိၪ့ 'ahaba, "love," နီၪ မိစံၭ၀့ၫဒၪ “ဆၧအဲၪဆၧကွံၩ,” ဘၪထွ့ၫလၧၦၡၩအဆၧ၁ၭအီၪလိၬ၁ၭလဖၪ - ၁ၭဆဲၩဘုၭ လိၬ၁ၭ, ဖံၭယၪအဆၧဘူၭထံးလိၬ၁ၭ, မိအဆၧအဲၪ, ဆၧအဲၪ၁ုၪ့ဂဲၩ၁ၭ၀ၩ, ဒဲဘၪထဲးဎုၬလၧဆၧအဲၪတီၩလၧကဆါယွၩဆ့နီၪလီၫ. ပစံၭလၧ ၦၡၩ၁ၭထိးဘၪဆၧ အမံၩ့မံၩ့၁့ၪ၀့ၫဒၪလီၫ. အ့ၪပနၪ၁့ၪဆၧအဲၪကဆါယွၩဘဲၫဆၧဖ့ၪလၫ့၁ၭဒဲဘိၪ့ထၪ့ ဘၩထၪ့အ၀့ၫနီၪ ပအၪ့ကံၩ့ဆၧအ၀့ၫဘုၪ့လီၫ (ထိၪဎီၩ့လၧ ယီဟၫ့ ၁၃း၃၄). ကဆါယွၩအီၪက့ၪ၀ဲၩ၀့ၫၦလၧအခိၭနၪအဆၧမၪလူၬနီၪ, အဆၧဘၪထွ့ၫ လိၬ၁ၭနီၪ မိအီၪဘူၭထံး၀့ၫ (၂မိ ၁၉း၄ [“ယဒုၭဂဲၫထၪ့န၁ံၪလၧယအီၪဒၪယ၀့ၫ ယီၩ”], ၅မိ ၆း၅, ထိၪဎီၩ့လၧ မၭ ၂၂း၃၇) ဒိၭနဲၩ့၁ၭလၧအ၀့ၫမၩဆၧလၧအ၀့ၫ၁ံၪ အဂးလၧ အဆၧယၫ့၁ၭဒဲအဆၧအဲၪဒိၪအဖၧၩ့နီၪလီၫ.

ဆၧမၪလူၬဘၪအဲၪကဆါယွၩနီၪ ထုၭဖျီၪဆၧမၩအ၁ၭလါခီၫလါဘၩဆ့ လီၫ. ကဆါယွၩအဲၪဒိၭဆၧမၩဘူၭထံးလိၬ၁ၭလၧအ၀့ၫလီၫ. အ၀့ၫအဆၧအဲၪနီၪ မွဲၦကိၭဂၩဒ့ၭအဂး (universal love) နီၪလီၫ.

`ကဆါယ့ၫရှူၬဖ့ၪလၫ့အထံၩအဖျဲ၁ံၪလၧဆၧမၪလူၬအ၁ၫ့လမံၩ့လီၫ. ဆၧမၪလူၬ၀့ၫဒၪနီၪ မွဲအ၁ၫ့လါနၫ့ဂ့ၩ မွဲဆၧနီၪမီၪ့ဎီၩ့လိၬ၁ၭလၧ အလးလံၩနီၪလဲၪ. ဖီ ယီ ၁၃း၃၄; ယီ ၁၅း၁၇; ဒဲ ၁ယီ ၃း၁၁. ထီၪဎီၩ့လၧ ၃မိ ၁၉း၁၈.`