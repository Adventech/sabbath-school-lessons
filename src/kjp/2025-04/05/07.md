---
title:  ဆီၫ့မီၪ့အၪထၪ့လၧယၫ
date:   31/10/2025
---

ဖီ Ellen G. White, "The Fall of Jericho," pp. 491-493, in Patriarchs and Prophets.

ဆၧမၩအ၁ၭလၧလံၬဆံၫ့ဎံၪဖၧၩ့ကိၭမံၩ့ဒ့ၭနီၪ, ဆၧအကၧၩ့ဒိၪထုၬမွဲဆၧ မိဘၪ၁့ၪယၫဆၧကဲၪထၪ့အမ့ၬယၫ, အလးခဲၫ့ဒဲဆၧဂဲးခၪ့ထံၭအီၪဒိၭနဲၩ့အ၁ၭလဖၪ နီၪလီၫ. ဘဲၫပဒၪဘၪအ၁ိၭ, မူၭ၀ၩ့ဒီၪ့အဆၧဂဲးလိၬတ့ၭလိၬဒဲဆၧဎံၫဆၧလၩလၧ ကဆါယွၩမွဲၦစ့ၩရၫ့တီၩဆၧနီၪ မွဲဆၧနၪ၁့ၪအဂ့ၩဒိၪထုၬလၧဆၧဒုၭ၁ုၭလၧ ၦကၫနအၫ့ဖိၪလဖၪအဂဲးလီၫ.

“ကဆါယွၩမွဲၦအ၁ၭထၪ့ဆၧကၪလဂၩလီၫ. အ၀့ၫဖ့ၪလၫ့ဆၧတဲၩ့၀ဲၩမၩဂ့ၩ ထဲၩ့၁ၭအဆၧၫ့အထီ လၧၦဆၨၩအၧၩ့၁ၫ့လဖၪနီၪ ဘဲၫ၁ိၭအ၀့ၫ၁ံၪမိနၪ၁့ၪဘၪယွၩ အတခ့ၭဖ၀ၭအဂးနီၪလီၫ. ဆၧ၁့ၪယၫနၪ၁့ၪ (ဆၧဖၩ့) လၧအ၀့ၫ၁ံၪဒိၭန့ဘၪ၀့ၫ အဖၧၩ့အ၀့ၫ၁ံၪရွံအၪ့ထုၫ့ဒၪဖၧၩ့၁ၭလၧအထၪ့ဒၩကဆါယွၩလီၫ. ကဆါယွၩ ဖ့ၪလၫ့အဆၧၫ့အထီဘဲၫ၁ိၭမိအၪ့ဎၬနၪ၁့ၪဆၧလၧလထုၭခွံၬဘၪၦကၫနအၫ့ဖိၪ လထံၪဎးဘၪနီၪလီၫ. ၦအၫမိၫဖိၪဆ့အဆၧအၧၩ့ဆၧ၁ၫ့အၪထၪ့ဒိၪထၪ့၀့ၫ လဆၫ့ဘၪလဆၫ့ထီးကဆါယွၩအဆၧအွံၪ၁ၭဆၧၩ့ထၪ့ဘၭလၧအ၀့ၫ၁ံၪအဆၧ ဂၭဂီၩ့လဖၧၫ့လီၫ. ၦဆၨၩ၁ံၪလၧထံၫခးထီးအလူၬနီၪ ဒိၭန့ဘၪဆၧမၩခွါအထီလၧဆၧအွံၪ၁ၭဆၧၩ့အဖၧၩ့လီၫ. ၦလၧအလခိၭနၪယွၩအဆၧ၁ီၪ့ဆၧ၁ၫ့လဖၪ အဆၧ အၧၩ့ဆၧ၁ၫ့နီၪ ဒံၩ့ယံၬဒံၩ့အၪထၪ့နဲၪ့လၧလဂၩဘၪလဂၩအဖၫ့ခိၪလီၫ. ဖိၪလံၩ၁ံၪ မိန့၁-ဘၪမိဖါ၁ံၪအဆၧအီၪက့ၪ၁ၭဒဲမိမၩအၧၩ့မၩ၁ၫ့ဆၧဒံၩ့အၪနဲၪ့ဒီၭထီးဒၪလ့ၬ ယွၩအဆၧ၁ၭထၪ့လၩ့ဘၪလၧအ၀့ၫ၁ံၪအဖၫ့ခိၪလီၫ. ဆၧဖ့ၪလၫ့အဆၧၫ့အထီ ဒံၩ့ယံၬဆၧမၪဒံၩ့အၪထၪ့၀့ၫဒၪနီၪ ဆၧဘၪထိးဆၧစ့ၩရၫ့အထိၪအဎၩ့ဆ့ၡၩ၀့ၫဆံၭ (ပ့ၫ) ၀့ၫဒၪအ့ၬလီၫ.” Ellen G. White Comments, The SDA Bible Commentary, vol. 3, p. 1005.

**ဆၧအၪ့စၪ့ကၩ့ကၩဎိၭလၩ့ဆၧအဂး**

`အၪ့ဎၬဆၧဂဲးလၧကဆါယွၩမွဲၦစ့ၩရၫ့တီၩဆၧလၧပဂးဘဲၫအမွဲၦစ့ၩရၫ့ တီၩဆၧအခိၪလၧမူၭ၀ၩ့ဒီၪ့အဂးနီၪဆံၭ. ဘၪမွဲနီၪဆၧမၩယီၩကဲၪ ဆၧ၁ၭထိၬအပရၧၫ့ဒဲပဆၧထိးထဲၩ့တၩ့ထဲၩ့အဂဲးခၪ့ထံၭနီၪလဲၪ.`

`ၦကၫနအၫ့ဖိၪအဆၧမၩအ၁ၭနီၪ ဖ့ၪနဲၪပၧၩကဆါယွၩအဆၧအွံၪ၁ၭ ဆၧၩ့ဒဲအဆၧတီၩဘဲၫ၁့ၪလဲၪ. ပမိထုၭဖျီၪခ့ၬထဲၩ့ယွၩအတခ့ၭဖ၀ၭ လၧၦဂူၫဂၩန့ဘဲၫ၁့ၪလဲၪ.`

`လၧဆၧပျီၩဖျ့ၭရွံအၪ့ထုၫ့ဆၧ (free will) အဖၧၩ့, နဆီၫ့မီၪ့ဘၪမွဲနီၪ ကဆါအီၪက့ၪဒိၪပဆၧရွံအၪ့ထၫ့ဆၧနီၪလဲၪ. ဆၧအဲၪဒဲဆၧပျီၩဖျ့ၭနီၪ ဘၪထွ့ၫလိၬ၁ၭဘဲၫ၁့ၪလဲၪ.`

`ဆၧထၪ့ဒၩလိၬ၁ၭလၧအဖီၩ့ခွံၬလဖၪအီၪအၪမၬ. လါနၫ့ဂ့ၩဆၧလီၩဆိၫ၀ဲၩဆၧဘၪလိၬအိၭလိၬအီၪ၀့ၫဒၪဆ့လီၫ. ၦဎရံၬဖိၪမိဘၪအီၪ လၧဆၧမၩကဲၪထၪ့ဆၧဘၪလိၬအိၭလိၬဆၧလၧအ၀့ၫ၁ံၪအနဲၩ့အဎီၩ့ ဘဲၫ၁့ၪလဲၪ.`