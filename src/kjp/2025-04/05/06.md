---
title:  ဆၧဘၪလိၬအိၭလိၬအၦဒိၪဖၭဒိၪလဂၩ
date:   30/10/2025
---

`လံၬဆံၫ့ဎံၪအဆၧၫ့လဖၪယီၩ ထုၭဖျီၪထၪ့ဆၧမၩအ၁ၭလၧယၫခီၫ လၧကဆါယွၩအီၪက့ၪ၀ဲၩဆၧလၧအၡၩခမျၧးအဂးနီၪလဲၪ. အဲၫ ၉း၆; အဲၫ ၁၁း၁-၅း အဲၫ ၆၀း၁၇; ဟိၫ ၂း၁၈; မဲ ၄း၃.`

ဆၧဂဲးမိၡါလနွ့ၫယီၩ မွဲဘၪအၪ့ဎၬကဆါယွၩဖ့ၪလၫ့အလူဆၧဒုၭ၁ုၭလၧ လံၬဆံၫ့ဎံၪအလးလံၩဖၧၩ့လါနၫ့ဂ့ၩ, ပကြၨၭဆီၫ့မီၪ့ဆၧအီၪက့ၪလၩ့ဆၫ့ဆၧလီၩ ဖျီၪဆၧလၧယၫအဘၪထွ့ၫလၧမစဲအၫအဆၧမၩဘၪလိၬအိၭလိၬဆၧအထီဆ့ လီၫ. ဆၧထုၭဖျီၪထၪ့မစဲအၫဘဲၫ၁ိၭ “ဆၧဘၪလိၬအိၭလိၬအၦဒိၪဖၭဒိၪ” နီၪလီၫ (အဲၫ ၉း၆). အ၀့ၫမိနဲၪဖျီၪအ၁ၭလၧ ဘၩ့မုးလဘံၪ့လၧဆၧဘၪလိၬအိၭလိၬအဆၧ ပၧၩ့အဖၧၩ့, လၧဆၬလ၁ၧၫ့ဒဲ၁ိၪဖိၪမိအီၪၡီၩ့လပိၩ့ဎး (အဲၫ ၁၁း၁-၈), လၧဆၧမၩဂၭဂီၩ့ဆၧဒဲဆၧဘၪထံၭဘၪဆၧလအီၪဘၪ (အဲၫ ၁၁း၉), ဒဲဆၧဘၪလိၬအိၭလိၬ မိပၧၩ့ဆၧ (အဲၫ ၆၀း၁၇) ဒဲဆၧမုၬဆၧဎၩ့မိအီၪ၀့ၫဘဲၫထံၫမိၡါအ၁ိၭ (အဲၫ ၆၆း၁၂) နီၪလီၫ.

`ဖီ ၂စဎွၩ ၆း၁၆-၂၃. ဆၧဆ့ၭနုၬဆၧနၪ၁့ၪမွဲဆၧနီၪ လၧဆၧထိစိၩ လၧကဆါယွၩအၡၩခမျၧးဒဲလၧၦၡၩဆၨၩအဂးနီၪလဲၪ.`

ဆီၫ့မီၪ့ယိဆၧမၩအ၁ၭလၧ စအံၫလဲၡၫအၪ့မၧၫ့ဒုၭအၪ့ၦစမ့ရအၫဖိၪလၧ အဖီၪ့န့ဘၪ၀့ၫလဖၪနီၪ လၧကိၪ (ဆၧအၪ့ဆၧအီၩ) အဂဲးနီၪလါဆံၭ. မၩ၁ံၫခွံၬ ၀့ၫဒၪအ့ၬ (၂စဎွၩ ၆း၂၂), ဖ့ၪနဲၪထဲၩ့အ၀့ၫ၁ံၪလၧ ဆၧအဂ့ၩအဘၪ, ဆၧမုၬဆၧဎၩ့လၧကဆါယွၩအဆၧအဲၪဒိၭမၩဆၧလၧအၡၩခမျၧးအဂးနီၪလီၫ. မွဲဆၧလၩ့ ၁ၭဆုးလီၩ့ (လၩ့၁ၭမုၬ) လၧစအံၫလဲၡၫ၁့ၪယၫ၁ုၭမုအဒိၪနဲၪ့အၪနဲၪ့လၧၦဒၪ လ၁့ၪဘၪအီၪ၀ၬဖီၩ့ထၬဒုၪဒၩ၁ံၪနီၪလီၫ (၂စဎွၩ ၆း၁၇). ကဆါယွၩနုၬမၩဆၧ အအၪထုၬလၧမူၭ၀ၩ့ဒီၪ့အဆၧထၪ့ဒၩဆၧအဖၧၩ့နီၪ အခိးထီၩ့လၩ့လၧပဂၪ့ခိၪယီၩ, လၧဆၧထိစိၩအထုၬလၧဆၧထိးထဲၩ့တၩ့ထဲၩ့နီၪ မွဲဆၧဒုၭဆၧထၧၫ့ထီယၫ (လပထုၬဘၪ) ဒဲအီၪက့ၪဒုၪဒၩ၁ံၪလၧဆၧအၪ့မၧၫ့ကဲၪဎီးအလးနီၪမွဲအ့ၬ, လၧဆၧနီၪအလးအဲၪဒိၭ၀့ၫဒၪဆၧဘၪလိၬအိၭလိၬအဆိၩအကၠၪလီၫ. ဆၧမၩဆီၪ့ဆၧနီၪ ဒုၭကဲၪထၪ့ဒၪဆၧမၩဆီၪ့ဆၧလီၫ (မၭ ၂၆း၅၂), အ့ၪမွဲဆၧမၩဘၪလိၬဆၧနီၪ မၩအီၪထၪ့ဒၪဆၧဘၪလိၬအိၭလိၬလီၫ. ဆၧမၩအ၁ၭအထုၬလၧစအံၫလဲၡၫ၁ံၪ အဂးနီၪ, စံၭ၀့ၫဒၪ, “တၭစံရအၫအၡၩအဒီၪ့လဖၪဂဲၫလၧၩ့လၧအံၫစရ့လၭအခး ဖၧၩ့အ့ၬ” (၂စဎွၩ ၆း၂၃) နီၪလီၫ.

`ဆီၫ့မီၪ့ယိလၧဖၧၩ့၁ၭကိၭဖျီၩ့ဒ့ၭ, လၧဆၧအၪ့ဎၬမၩန့ဆၧမၩလိၪဒီၩ့ လၧယ့ၫရှူၬ, ဒဲကဲၪထၪ့ဆၧဘၪလိၬအိၭလိၬအဆၧအၪ့မၧၫ့ဖိၪလါဆံၭ. ဆၧမၩအ၁ၭမွဲဆၧနီၪလၧနဆၧအီၪမၧၫ့ဘိၩ့ယီၩလဲၪ. ထီးဒၪနမိဒၪဆၧၫ့ ယၫဘၪဆၧထၪ့ဒုၪဒၩလမံၩ့လါလါနီၪ, နမိကဲၪၦမၩဆၧလၧဆၧဘၪလိၬ အိၭလိၬန့ဘဲၫ၁့ၪလဲၪ.`