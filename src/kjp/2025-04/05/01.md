---
title:  ယွၩဒုၭဆၧလၧနဂး
date:   25/10/2025
---

### ဖီလနွ့ၫယီၩအဂးဆၧမၩလိၪ

၁မိ ၁၅း၁၆; ၃မိ ၁၈း၂၄-၃၀; ၂ထံ ၄း၁, ၈; ၂မိ ၂၃း၂၈-၃၀; ၅မိ ၂၀း၁၀, ၁၅-၁၈; အဲၫ ၉း၆.

> <p>၁နိၫထီၫ့</p>
> "တၭစဎွၩထီးအလူၬလဖၪယီၩ ဒဲအထံၫ၁ံၪခး၁ံၪနီၪ စယီရှၤၫအ့ၫ မၩန့၀့ၫလစီၪ့ဎးလီၫ. အဂဲးဘဲၫယီၩ ယဟိ၀ၩအံၫစရ့လၭအယွၩဒုၭဆၧ လၧအံၫစရ့လၭအဂးလီၫ” (ယီရှၤၫအ့ၫ ၁၀း၄၂).

လၧလံၬယီရှၤၫအ့ၫအဖၧၩ့ ပဒၪဘၪဆၧလၩ့၁ၭအုၭအီၪလနၩ့လီၫ. ဆၧနၪ၁့ၪ ဆၧလၧကဆါယွၩခၩလၩ့အလူလၧဘၪမၩဂၭဂီၩ့ခွံၬၦၡၩဆၨၩလဆၨၩယီၩ မွဲဆၧ ဒုၭ၁ုၭအဆံၫ့အဎံၪနီၪ ဒုၭကဲၪထၪ့ဆၧဆီၫ့မီၪ့ဒဲဆၧအၪ့စၪ့လၩ့ဆၫ့အၪမၬလီၫ.

ဆၧဒုၭဆၧယၩလၧ လံၬဆံၫ့ဎံၪအလးလံၩဖၧၩ့နီၪ မွဲဆၧအၪ့ထၩလမံၩ့လီၫ. ဘဲၫအမွဲကဆါအပၧၩ့ဆၧလၧမူၭ၀ၩ့ဒီၪ့အ၁ိၭ ဆၧမၩအ၁ၭလမံၩ့ဘၪလမံၩ့နီၪ မိဘၪထွ့ၫလၧအ၀့ၫအဆၧဘၪ၁ၭဆ့နီၪလီၫ. မွဲဆၧနီၪ, ၦအၪ့စၪ့ဆၧ, “ဘၪမွဲနီၪ ကဆါယွၩပျဲၩဆၧမၩအ၁ၭဘဲၫနီၪလဲၪ.” ပဂၭဎ့ၭဆၧအၪ့စၪ့နီၪ၁့ၪအ့ၬ. အဖီၩ့ခွံၬ လနွ့ၫနီၪ, ပဂဲၫထဲၩ့မၩလိၪဘၪကဆါယွၩနုၬလၩ့မၩဆၧလၧဆၧထၪ့ဒၩလမံၩ့လၧ အအၪနဲၪ့လၧကယဲဆၧဒုၭ၁ုၭလဖၪနီၪလီၫ. ဒဲမွဲဆၧဒုၭဆၧလၧပဒၪဘၪ၁့ၪလၧ အအီၪလၧပဆၧအီၪမၧၫ့အီၪဂဲၩဖၧၩ့လဖၪဆ့လီၫ. ဆၧမၩအ၁ၭလၧ လံၬဆံၫ့ဎံၪ အဆၧဘၪထွ့ၫမွဲဂ့ၩ လၧဆၧချိၫ့လဖၪမွဲဂ့ၩ ပမိနၪ၁့ၪဆၧလဖၪနီၪလၧၫ့လၧၫ့ဎွ့ၩဎွ့ၩ ခၫ့ဖျီၫ့လၧဆၧနၪ၁့ၪဆၧဂဲးလိၬတ့ၬလိၬဖၭဒိၪနီၪအဖၧၩ့လီၫ.

လနွ့ၫယီၩ, ပမိအၪ့ဎၬၡီၩ့ဆၧဒုၭ၁ုၭအဆၧဘံၪဘူၪလၧ ကဆါယွၩဖ့ၪလၫ့ အလူဖၧၩ့နီၪ, ဒဲကဆါယွၩအဆၧဒုၭ၁ုၭအဆၧအီၪက့ၪဆၧၫ့စဲၪလဖၪ (limitations) ဒဲ ဆၧဒုၭအ၁နိၫအီၪအ၁ၭလဖၪ (conditions), မီၪလဖၪအဆၧယိလါ ဘၪထွ့ၫလၧဆၧမုၬဆၧရှူၪလၧခဲၫ့ထုၬ, ဒဲဆၧအခိးအတၩလၧနး၁ၭအဂး ခၫ့ဖျီၫ့ လၧဆၧဒုၭဆၧယၩ၀့ၫ၁ံၪနီၪလီၫ.