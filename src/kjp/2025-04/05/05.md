---
title:  ဆၧပျီၩဖျ့ၭရွံန့ဆၧအဂး
date:   29/10/2025
---

`ဖီ ၅မိစ့ၭ ၂၀း၁၀, ၁၅-၁၈; ၅မိစ့ၭ ၁၃း၁၂-၁၈; ဒဲ ယီရှၤၫအ့ၫ ၁၀း၄၀. ဆၧဒုၭဆၧယၩအ၁နိၫဒဲဆၧဎိၭထံၫဎိၭဒီၪထၪ့ဒၩဆၧဂၩ့ဆၧဖၪ့ အဒိၩ့လၧခးအံၫစရ့လၭအဖၧၩ့ဘၪဆၧထုၭဖျီၪ၀့ၫလၧ လံၬ ၅မိစ့ၭ အဖၧၩ့ နီၪ, ဒုၭနၪ၁့ၪပၧၩဆၧအီၪက့ၪဆၧၫ့စဲၪဆၧမၩဂၭဂီၩ့ခွံၬဆၧလၧဆၧဒုၭဆၧယၩ လၧၦအံၫစရ့လၭဖိၪဆၧၫ့ယၫ၀့ၫနီၪဘဲၫ၁့ၪလဲၪ.`

လၧၦဟံဘြုၫအလံၬဖၧၩ့ ဆၧချဲၩ့ဖျိၪ့လၧအကွ့ၭဖျီၪထၪ့ဆၧမၩဂၭဂီၩ့ခွံၬ ၦခမျၧးလၧဆၧဒုၭဆၧယၩဖၧၩ့, " cherem" နီၪ မွဲအဘၪထွ့ၫလၧ “ဆၧပဒၩ့,” “ဘၪထိးဆိၪအၧၩ့,” ဒဲ “ဘၪဆၧဖ့ၪလၫ့၁ၭလၧဆၧမၩနၧၩ့ခွံၬလူၬလူၬဆံၫ့ဆံၫ့” နီၪလီၫ. အၪဒၪဆၧနီၪ ၦလီၩ၀့ၫလၧဆၧဂၭဂီၩ့ၦမၩဂ့ၩမၩန့ထဲၩ့လန့လၧၩ့ဘၪနီၪ လီၫ.

ထီးနီၪလဖၧၫ့, ခီၫလၧဆၧဒဲၩဘၭဂဲၫဆ့ၭနုၬလၩ့လၧဂၪ့ခိၪယီၩနီၪ, ဆၧအၪ့နၩ့ဖၭခွံၬဆၧနံၫမံၩ့တၭဆၧနံၫမံၩ့အဘိၩ့ဆၧၩ့ (အ၁ၭကျၩ) နီၪဆၧအီၪနးမံၩ့ အ့ၬၪ ဆၧလမံၩ့နီၪ လၧကဆါယွၩအီၪဒဲအဂၩလမံၩ့နီၪ လမွဲဘၪလၧကဆါယွၩ အအီၪလီၫ. လမံၩ့နီၪ၁ိၫ့ဆၧလၧ၁ၭမၧၫ့အဆိၩအကၠၪ, ဒဲအဂၩလမံၩ့နီၪ ၁ိၫ့ဆၧ လၧဆၧ၁ံၫလၩ့ဆိၩလီၫ.

ဆၧစ့ၩရၫ့ “မၩဂၭဂီၩ့ခွံၬလူၬဆံၫ့” နီၪထုၭဖျီၪထၪ့ကဆါယွၩအဆၧစ့ၩရၫ့ တီၩလၧဆၧဒဲၩဘၭဒဲဆၧအၧၩ့ဆၧ၁ၫ့အဖၫ့ခိၪလီၫ. ကဆါယွၩဖ့ၪလၫ့လၩ့ဆၫ့ ဆၧလၧအၡၩခမျၧးလၧအရွံအၪ့ထုၫ့န့၀့ၫလဖၪနီၪလၧ ဆၧစ့ၩရၫ့ပၧၩ့ဆၧနီၪလီၫ. ဆၧမၩဂၭဂီၩ့ခွံၬဆၧနီၪအီၪလၧထံၫခးၦဒိၪလၧအအီၪလၧဆၧဘိၪ့ဆၧဘၩခိၪနါ အဆၧပၧၩ့, ဒဲဆၧမၩအ၁ၭလၧခးကၫနအၫ့လးလံၩအထီနီၪလီၫ. ဘဲၫပ၁့ၪယၫ ဘၪအ၁ိၭ ၦလၧအထီၩ့ဆၧဂၭဂီၩ့လဖၪနီၪ မွဲၦလၧအထၪ့ဒၩကဆါယွၩလဖၧၫ့ဂီၩ့ လဖၧၫ့ဒဲလနီၫ့ယါလၩ့ထဲၩ့အ၁ၭဘၪလဖၪနီၪလီၫ. မွဲဆၧနီၪဆၧဘၪမၩဂၭဂီၩ့ခွံၬ အ၀့ၫ၁ံၪနီၪ မွဲကဆါယွၩအဆၧဘၪ၁ၭအ့ၬ ဒဲဆၧမၩဂၭဂီၩ့ခွံၬဆၨၩဆၬအဖုၫအဂီ မွဲအ့ၬဆ့နီၪလီၫ.

အၪနဲၪ့အနီၪ, ၦအံၫစရ့လၭဖိၪ၁ံၪဆ့အ့ၪအီၪက့ၪလၩ့အ၁ၭဘဲၫၦကၫနအၫ့ဖိၪ အ၁ိၭနီၪ မိဘၪဆၧမၩထုၬခွံၬ၀့ၫဘဲၫနီၪအ၁ိၭဆ့လီၫ (ထိၪဎီၩ့လၧ ၅မိစ့ၭ ၁၃). ထီးဒၪလ့ၬအမိမွဲ၀့ၫဆၧစံၭ၀ဲၩအီၪလၧ ၦအံၫစရ့လၭဖိၪမိန့၁ၫဘၪထံၫခးဒဲ ၦကၫနအၫ့ဖိၪမိဘၪဆၧမၩဂၭဂီၩ့ခွံၬ၀့ၫလါနၫ့ဂ့ၩ, ဆၧမိကဲၪထဲၩ့လၧအဘျံၭလခီၫ ၁့ၪ၀့ၫဒၪဆ့လီၫ (ယိဆၧဒီၩ့လၧ နးရၫဟၭ, စအၫခၫ့, ဒဲၦဂံဘအၧၫဖိၪ၁ံၪအဆၧ မၩအ၁ၭနီၪဆံၭ).

ၦအဒိၭန့ဘၪယွၩအဆၧပဒၩ့၀ၩ့ဖီၩ့အ၀့ၫ၁ံၪလဖၪနီၪ မွဲအန့ဘၪ၀့ၫလၧ ယွၩအ၁ၭဖိးထၪ့ဘၪဒၪအ၁ၭဖၧၩ့မွဲအ့ၬ. မွဲ၀့ၫဒၪလၧ အမၩဘၪထွ့ၫလိၬ၁ၭလၧ ကဆါယွၩနီၪလီၫ. ၦဒိၭန့ဆၧအုၩ့လၩ့လဖၪအ့ၪပိၩ့ထၪ့ကဆါယွၩနီၪ အဆၧန့၁ၫ လၩ့မါ၀့ၫ၁့ၪ, ဘဲၫနီၪအ၁ိၭ ၦဘၪဆၧပဒၩ့ထၬလဖၪအ့ၪထိးဆၧၫ့ယဟိ၀ၩအဆၧ ပၧၩ့နီၪန့၁ၫဘၪ၁ၭမၧၫ့၁့ၪ၀့ၫဒၪဆ့နီၪလီၫ.

`နး၁ၭအဆၧမၩလိၪမွဲဆၧနီၪအီၪလၧဆၧမၩအ၁ၭမုဆၫလနံၩယီၩ ဘဲၫလၧၦကၫနအၫ့ဖိၪအ၁ိၭနီၪလဲၪ. ပ၀့ၫလဂၩဘၪလဂၩ ပမိဒိၭန့ဘၪ ဆၧမၩအ၁ၭဖိၬထွ့ၫထၪ့မွဲဆၧနီၪလၧဆၧပျီၩဖျ့ၭရွံန့ဆၧ (free choice) လၧပဂးနီၪလဲၪ.`