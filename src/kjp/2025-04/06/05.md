---
title:  ဆၧယိလါအတရၫ့
date:   05/11/2025
---

`ဖီ ယီရှၤၫအ့ၫ ၈း၁-၂၉. ဆၧမၩအ၁ၭယီၩ လီၩဘၪပၧၩမွဲဆၧနီၪလၧ အဘၪထွ့ၫလၧကဆါယွၩအၪ့လဲၩခွံၬပဆၧမၪအအၧၩ့လူၬထူၬလဖၪနီၪ လၧဆၧထးဂ့ၩထီဘၪအဖၧၩ့မိန့၀့ၫဘဲၫ၁့ၪလဲၪနီၪလဲၪ.`

ၦအံၫစရ့လၭဖိၪအဆၧဘၪထိးစၪ၁ၭအခၪ့ထံၭနီၪ ကဆါယွၩမၩကဲၪထၪ့ထဲၩ့ ဆၧဆူၭဎၩ (ဆၧမၩအဖျီၩ့) လၧအခိးအတၩအဂးလီၫ. ဆၧမၩဘဲၫ၁ိၭခိၪလီၩ့ဆူၭ အၫကီၫ (ဟံဘြုၫအလၨခီၫၪ “ဆၧကၪဆၧဂဲၩ”) နီၪကဲၪထၪ့ဆၧယိလါအတရၫ့ နီၪလီၫ (ထိၪဎီၩ့လၧ ဟိၫ ၂း၁၅). ၦဟဲၫ (Ai) ဒိၩ့ဖိၪလဖၪနဲၩန့လၩ့အ၁ၭဒိၪမၬလၧ အ၀့ၫ၁ံၪမၩနၧၩ့ဘၪၦအံၫစရ့လၭဖိၪအကၠီၩ့, တၭအ၀့ၫ၁ံၪဂဲၫကဒီၭလဖၧၫ့ လၧလဆီၫ့မီၪ့ဘၪ၀့ၫလၧ ၦအံၫစရ့လၭဖိၪအီၪလၧအဆၧကိၪ့နီၪလီၫ. လါနၫ့ဂ့ၩ ၦအံၫစရ့လၭဖိၪမၩခ့ၬအ၀့ၫ၁ံၪအမ့ၬ ဒဲမၩနၧၩ့ထဲၩ့အ၀့ၫ၁ံၪလီၫ. လၧၦဟဲၫဖိၪ၁ံၪ ဂဲၫစဲၪ့ထၪ့လၧအ၀့ၫ၁ံၪအီၪဂုးခၧၫ့အလးနီၪတၭ, ၦအံၫစရ့လၭဖိၪအဂၩ ၃၀,၀၀၀ လၧအအီၪခိၭ၁ူၪလၧဒိၩ့အနဲၩ့ထံၭ (ရှၤၫ ၈း၄) နီၪ နုၬလၩ့မၩနၧၩ့ခွံၬၦ၁ံၪနီၪအဒိၩ့ထီး နီၪလီၫ. ယီရှၤၫအ့ၫ ၈း၇ နီၪ လီၩ၀့ၫပျၩ့ပျၩ့လ့ၬလၧဆၧမၩနီၪ မွဲလၧအဆၧကိၪ့ဂ့ၩ အကၠီၩ့နီၪအ့ၬ, အနီၪမွဲကဆါယွၩနုၬလၩ့မၩဆၧလၧအမိဖ့ၪလၫ့ဒိၩ့ဟဲၫနီၪလၧ ၦအံၫစရ့လၭဖိၪအစူၪဖၧၩ့လီၫ. လံၬဆံၫ့ဎံၪအဆၧၫ့ထီးနီၪ စံၭဖျီၪဆၧမွဲဆၧတီၩ လၧဆၧမၩနၧၩ့ဆၧနီၪ မွဲယဟိ၀ၩအဆၧဖ့ၪလၫ့ (gift) နီၪလီၫ.

ဆၧဒုၭအဆၧစ့ၩရၫ့န့လၧခဲၫ့ထုၬ (ရလဒ်) နီၪ ထံၫကျၩလၩ့ထံး၀ဲၩ၀့ၫခီၫလၧ ၦဟဲၫဖိၪ၁ံၪအီၪက့ၪထးအဒိၩ့ဒဲလ့ဆီးဒုၭၦအံၫစရ့လၭအထီနီၪယူၭလီၫ. အနီၪမွဲ ကဆါယွၩစံၭဆၧနံၫဖၧၫ့လဖၧၫ့ လၧအဖ့ၪလၫ့ဆၧမၩအဖျီၩ့လၧ (ယီရှၤၫအ့ၫ ၈း၂) အဖၧၩ့နီၪ စံၭ၀ဲၩ၀့ၫလၧ ၦအံၫစရ့လၭဖိၪမိမၩနၧၩမၩန့ဘၪဆၧလီၫ. မွဲဆၧနီၪ ပစံၭၦအံၫစရ့လၭအ၁ုၭမုနီၪ မၩနၧၩ့ဆၧခီၫလၧနီၪယူၭလီၫ.

စူၪ၀ဲၩလၧအအီၪလၧ စယီရှၤၫအ့ၫအစူၪလီၩ့နီၪ မွဲ၀့ၫဒၪနၭလဘံၪ့ (sickle sword) ဖိၪလီၫ. မွဲလါနၫ့စယီရှၤၫအ့ၫမၩန့၀့ၫဘဲၫ၁ိၭလၧစူၪ၀ဲၩအဂးနီၪမွဲအ့ၬ. မွဲဆၧနဲၪ့လမံၩ့လၧ ကဆါယွၩအဆၧပၧၩ့န့ဆၧအစီၩ့အမၩ့လၧဆၧမၩနၧၩ့ၦဟဲၫဖိၪ နီၪလီၫ. စယီရှၤၫအ့ၫဆိၬထၪ့အနၭနီၪ ထီးဆၧမၩနၧၩ့ထၪ့ဘၭ၀့ၫလဖၧၫ့နီၪ မွဲဆၧဖ့ၪနဲၪထဲၩ့ခိၪနါလဂၩအလးဘဲၫစမိစ့ၭမၩ၀့ၫလၧဆၧခၫ့ဂၬပၪ့လဲၪ၀ီၩအထီ (၂မိ ၁၄း၁၆) ဒဲလၧဆၧဒုၭ၁ုၭလၧၦအၫမလ့ၭဖိၪအခၫနီၪ (၂မိ ၁၇း၁၁-၁၃), ဒဲဘိၩ့ယီၩ စယီရှၤၫအ့ၫနၫ့ဆါဒၪ၀့ၫ၁ိၫ့ဆၧဒုၭဆၧယၩယီၩလီၫ.

လၧဆၧမၩအ၁ၭလဖၧၫ့ယီၩ ကဆါယွၩအဆၧနုၬလၩ့မၩဆၧနီၪ လအီၪဖျီၪ ထၪ့လၧအ၀့ၫ၁ံၪအမ့ၬ၁ၪဖၧၩ့လါနၫ့ဂ့ၩ, ဆၧမၩဆၧၩ့နီၪ မွဲအဆံၭ (ပ့ၫ) နဲၪ့ၡၩနဲၪ့ လၧဆၧမၩနၧၩ့ခွံၬ ၦအံဇံၭဖိၪလၧဆိၩအလ့ၩဖီၩ့နီၪ, ဒဲလၧလယံၬဒံၭဘၪဆၧနၧၩ့ခွံၬ ယ့ၫရခိၫနီၪမွဲအ့ၬ. ဆၧမၩနၧၩ့ဆၧအဂဲးမိၡါ (ဂဲးခၪ့ထံၭ) နီၪ မွဲ၀့ၫဒၪလၧ စယီရှၤၫအ့ၫအဆၧနဲၩလၧကဆါယွၩအလူ (အဆၧချဲၩ့) ဒဲအဆၧခိၭနၪဖိၬထွ့ၫလၧ လဂံၩ့ဂၩ့ဘၪနီၪလီၫ. ၁နိၫဒဲဆၧ၁ီၪ့ဆၧ၁ၫ့အီၪထး၀့ၫလၧ ကဆါယွၩအၡၩခမျၧး မုလနံၩယီၩအဂး, ထီးဘၪအီၪမၧၫ့လၧဆၧအၪ့ထၩအကၪအဂဲၩဖၧၩ့ဒၪလ့ၬနီၪလီၫ.