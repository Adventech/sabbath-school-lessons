---
title:  ဆၧလၨၪခၫ့ဖၬဆၧအုၩ့လၩ့
date:   02/11/2025
---

`ဖီ ယီရှၤၫအ့ၫ ၇. ဆၧမၪဖၭဒိၪနံၫမံၩ့လၧ ၦအံၫစရ့လၭဖိၪဘၪဆၧမၩနၧၩ့လၧ ၦအီၪလၧ ဟဲၫ (Ai) အဖၧၩ့နီၪလဲၪ.`

ဘဲၫဆၧကွ့ၭအ၁ၭအီၪလၧလံၬဆံၫ့ဎံၪအလးလံၩအဂူၫဂၩဖၧၩ့အ၁ိၭ, လံၬယီရှၤၫအ့ၫ (၇) ဆ့အခီၫပယီၫအီၪလၧဆၧဂဲးမိထုၪ့လၧဆၧကွ့ၭအ၁ၭထၧၫ့ ဘံၪ့ယၫအဂးဆ့လီၫ. အနီၪမွဲ ၦအံၫစရ့လၭဖိၪလမၩနၧၩ့ဘၪဆၧအဂဲးမိၡါလီၫ. အခၪ့ထံၭလဘျၩ့လၧအ၀့ၫ၁ံၪမၩဘၪဒၪနၫ့ဆါအ၁ၭအကၠီၩ့မၩနၧၩ့ ဟဲ (Ai) လန့ ဘၪနီၪလီၫ.

ဆၧဂဲးဆၧဖးနံၫမံၩ့လၧ ၦအံၫစရ့လၭဖိၪဘၪဆၧမၩနၧၩ့လၧ ၦအအီၪလၧ ဟဲၫ (Ai) အဖၧၩ့နီၪ - မွဲ၀့ၫဒၪလၧ စအၫခၫ့အဆၧဒဲၩဘၭလမံၩ့, ဒဲလၧၦအံၫစရ့လၭဖိၪနဲၩန့လၩ့အ၁ၭလၧ နၫ့ဆါအဂဲးအဘၭဒၪ၀့ၫနီၪလီၫ. အ၀့ၫ၁ံၪခိၭနါ ယွၩအဆၧဖ့ၪကိၪ့အ့ၬဒဲဆီၫ့မီၪ့ဆံၭ (ပ့ၫ) ဒုၪဒၩ၁ံၪနီၪလီၫ.

ဘဲၫလၧ ယီရှၤၫအ့ၫ ၇း၁, ၁၁-၁၃ စံၭ၀့ၫအ၁ိၭ, ပဒၪဘၪဆၧလၧစအၫခၫ့ အမူၩဒၩအီၪ၀့ၫလၧအဆၧမၩလၨၪခၫ့ဖၬဆၧနီၪလါနၫ့ဂ့ၩ, ဆၨၩထၧၫ့ဆၨၩယၫ ဘၪထိး၀့ၫဒၪအလံၩ့အလဲၫ့လီၫ. ကဆါယွၩထုၭဖျီၪထၪ့စအၫခၫ့အဒဲၩဘၭလဆၫ့ ဘၪလဆၫ့ထီးအဆၧအၧၩ့ဆၧ၁ၫ့ထၪ့ဘၭ၀့ၫဒၪလၧ အဆၧၫ့ဖိၪ (၁၁) အဖၧၩ့နီၪလီၫ. ဆၧချဲၩ့ဟံဘြုၫအလၨ (gam) နီိၪ မၩန့ထီးနီၪအခီၫပယီၫအီၪလၧ “ထီးဒၪလ့ၬ” ဒဲ “အၪနဲၪ့အနီၪ” ဆ့နီၪလီၫ. ဆၧထုၭဖျီၪလီၩဆၧဒဲၩဘၭလၧဆၧချဲၩ့ အခၪ့ထံၭနီၪ မၩန့၀့ၫလၧ "Khata" (Heb), ထီးနီၪလဖၧၫ့ဆၧမၩလၨၪခၫ့ဖၬဆၧနီၪထုၭဖျီၪလီၩ၀့ၫလၧ ဆၧဒဲၩဘၭအခံးအဂၩ့အလၩ့ထံးယဲမံၩ့ခၫ့ဖျီၫ့လၧဆၧချဲၩ့ဖျိၪ့ “မၩဂဲး” (adverb) "gam" နီၪလီၫ. (၁) 'abar - “မိလ့ၩဖီၩ့၀့ၫ, မိလုခၪ့ဖၭ ၁နိၫ,” (၂) laqakh - မၩန့ခွံၬဆၧအီၪက့ၪနဲၪ့လၧဆၧဂၭဂီၩ့အဂးလဖၪ (kherem), (၃) ganab - “ဆၧအၪ့ဂူၪဆၧ”, (၄) kakhash - “ဆၧအၪ့လံၭအၪ့ လီၫဆၧ,” ဒဲ (၅) sim - အီၪက့ၪလၩ့ဆၧအၪ့ဂူၪန့ဆၧလဖၪနီၪလၧနၫ့ဆါအဆၧ ဖၧၩ့နီၪလီၫ.

ဆၧအုၩ့လၩ့အီၪလၩ့လၧ ယဟိ၀ၩဒဲၦအံၫစရ့လၭဖိၪအဘိၩ့ဆၧၩ့နီၪ ဘၪထဲး ဎုၬလၧၦခမျၧးလဂၩဘၪလဂၩ (individual) ဒဲ ဆၧမၩဎိၭလၩ့ဆၧ (corporate) အဆၫ့လဖၪနီၪလီၫ. လၧဆၧအုၩ့လၩ့အဆၧနၪ၁့ၪယီၩအဖၧၩ့, ဆၧအီၪက့ၪ ၦအံၫစရ့လၭဖိၪလၧဆၨၩလဆၨၩမွဲကဆါယွၩရွံအၪ့ထုၫ့န့၀့ၫနီၪတၭ, အ့ၪၦလဂၩ/ ဒဲလနၩ့မၩမၪဆၧ (ဆၧဒဲၩဘၭ) နီၪ, မိဘၪထဲးဎုၬ၀့ၫထၧၫ့ဂီထၧၫ့ဆၨၩယၫနီၪလီၫ. ဘဲၫကဆါယွၩစံၭ၀့ၫအ၁ိၭ, “အံၫစရ့လၭမၩယူၭဆၧဒဲၩဘၭတၭ, မွဲအလၨၪခၫ့ဖၬ ယူၭယဆၧအုၩ့လၩ့လၧယမၪလူၬ၀့ၫယူၬ..” (ရှၤၫ ၇း၁၁).

`ခမျၧးထၧၫ့ဖုၫထၧၫ့ဂီယၫဘၪထိးဆၧနီၪလၧဆၧမၩအ၁ၭမွဲဆၧနီၪ လဲၪ, ဒဲဘၪထိးဆၫဆၧလၧၦလဂၩဂၩလၧခမျၧးအကျၩအဆၧမၩမၪဆၧ နီၪမွဲဘဲၫ၁့ၪလဲၪ. နဆီၫ့မီၪ့လၧဆၧအဒီၩ့အထ့ၬလဖၪယီၩ, ၦအဖုၫအဂီ (community) နီၪထံးလၩ့ထီၩ့လၩ့၀့ၫဆံၭအၪလဲၪ.`