---
title:  ဒုၪဒၩအီၪလၧအဖၧၩ့
date:   01/11/2025
---

### ဖီလနွ့ၫယီၩအဂးဆၧမၩလိၪ

၁ပံ ၁း၄; ရှၤၫ ၇; အၪ့ ၁၃၉း၁-၁၆; ရၫ ၁၀း၁၁; လု ၁၂း၁၅; ရှၤၫ ၈း၁-၂၉.

> <p>၁နိၫထီၫ့</p>
> “ယၧၩယဟိ၀ၩယီၩ ယအၪ့ဎူၫအၪ့ဎၬဆၧလၧၦအ၁ၭခံဖၧၩ့, ယမၩခွါ ၦအလ့ဘဲၫ၁ိၭ ယမိဖ့ၪလၫ့ၦၡၩဆုၬဆုၬဘဲၫအဖၧၩ့၁ၭအ၁ိၭ, ဒဲအမၩဆၧ အဆၧ၁ၪအ၁ိၭနီၪလီၫ” (ယ့ၫရမဲအၫ ၁၇း၁၀).

ယီရှၤၫအ့ၫအဆၧၫ့ (၇) နီၪ မွဲၦအံၫစရ့လၭဖိၪ ဒိၭန့ဘၪဆၧမၩလိၪအဂုခိၪ လဖၧၫ့လၧဆၧလ့ၩခၫ့ဖျီၫ့အလၩ့၁ၭအုၭဘၪထွ့ၫလၧ ဆၧအုၩ့လၩ့အခီၫပယီၫ ဒဲလၧအခိးအတၩလၩ့ဘၪ၀့ၫနီၪလီၫ. ဆၧလီၩ့ဖိၬထွ့ၫဆၧအုၩ့လၩ့အ၁နိၫနီၪ ဒိၭန့ ဘၪဆၧမၩနၧၩ့, ဒဲဆၧအီၪပဲၩခွံၬ၁နိၫနီၪ မိဘၪထိးၦၡၩမၩနၧၩ့ထဲၩ့အ၀့ၫ၁ံၪနီၪလီၫ. ၦအံၫစရ့လၭမၩနၧၩ့ဆၧလၧဆၧဒုၭဆၧယၩဖၧၩ့နီၪ မွဲလၧအ၀့ၫ၁ံၪအဂဲးအဘၭ (အၦၡၩ) အဂၩအၪ, ဆၧဒုၭ၁ုၭအဆၧ၁့ၪယၫ (နၪ၁့ၪ) ဆၧဂ့ၩနီၪမွဲအ့ၬ, မွဲ၀့ၫဒၪ လၧကဆါယွၩအီၪၡီၩ့ဒဲဒုၭဆၧၩ့ဆၧလၧအ၀့ၫ၁ံၪနီၪလီၫ.

လၧအ၀့ၫ၁ံၪနုၬလၩ့မၩန့ခးဆၧစံၭ၀ဲၩအထးဖၧၩ့, ၦအံၫစရ့လၭဖိၪဒိၭန့ဘၪ ဆၧမၩလိၪကၪကၪဂဲၩဂဲၩလၧအ၀့ၫ၁ံၪအဒုၪဒၩအလၩ့၁ၭမဲၪထုၬနီၪ လၧမွဲဘၪလၧ ၦလၧဆၧချိၫ့ဘၪ ဒဲမွဲ၀့ၫဒၪအ၀့ၫ၁ံၪအၡၩခမျၧးအဖၧၩ့နီၪလီၫ. ဆၧအၪ့ထၩ အဒိၪထုၬလၧအအီၪဆၧၫ့ထုၪ့လၧအ၀့ၫအမ့ၬယၫနီၪ မွဲၦကၫနအၫ့ဖိၪအဒိၩ့ အဆၧဒီၪ့ဖၭဒိၪလဖၪနီၪမွဲအ့ၬ, မွဲလၧၦ၁ံၪနီၪအဆၧ၁့ၪဂ့ၩဘၪလၧ ဆၧဒုၭဆၧယၩ အဖၧၩ့နီၪမွဲဆ့အ့ၬ, မွဲ၀့ၫဒၪလၧ ၦလဂၩဘၪလဂၩလၧ အ၀့ၫ၁ံၪအ၁ိၭအကျၩ အခိၪနီၩ့၁ၭနီၩ့လၧအလမိခိၭနၪဘၪကဆါယွၩအဆၧ၁ီၪ့ဆၧ၁ၫ့နီၪလီၫ.

လၧပအီၪခိၭယိလါပဆၧန့၁ၫလၧမူၭခိၪဘၩ့မုးအဂး (၁ပံ ၁း၄; လီ ၃း၂၄), ပဘၪဆၧၫ့ယၫဆၧဘဲၫနီၪအ၁ိၭဆ့လီၫ. ထီးပအီၪလၧခးဆၧၫ့ယူၭတၭ, ပဆၧ အီၪတီၩအီၪလီၩ့နီၪ ဘၪဆၧမၩခွါ၀့ၫဒၪ, ဒဲပမိမၩနၧၩ့ဆၧန့၁့ၪဒၪလၧဆၧဖ့ၪလၫ့၁ၭ လၧကဆါယ့ၫရှူၬဎရံၬလမံၩ့ဎးဒၪနီၪလီၫ.