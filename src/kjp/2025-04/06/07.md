---
title:  ဆီၫ့မီၪ့အၪထၪ့လၧယၫ
date:   07/11/2025
---

ဖီ Ellen G. White, "The Fall of Jericho," pp. 493-498, in Patriarchs and Prophets.

“ဆၧဒဲၩဘၭလၧအမိ၁ိၫ့စအၫခၫ့လၧဆၧဂၭဂီၩ့အဖၧၩ့နီၪ မွဲဆၧလီၫ့ကီၩ့၁ၭ ကွံၩဆၧ, ဒဲမွဲလၧၦအၪဂၩမၩယံၫယါလမံၩ့ဆ့လီၫ.

“စအၫခၫ့အုၩ့လၩ့အဆၧမၪလါနၫ့ဂ့ၩအခိးအတၩအီၪလၧအ၀့ၫအဂးလၧၩ့ အ့ၬ. လၧအ၀့ၫဒၪဘၪၦအံၫစရ့လၭဖိၪဘၪစၪခွံၬဒဲဂဲၫထဲၩ့စဲၪ့ဖျိၭ၀့ၫအထီနီၪ အ၀့ၫအုၩ့လၩ့အဆၧဒဲၩဘၭအ့ၬ. အ၀့ၫဒၪဘၪစယီရှၤၫအ့ၫဒဲၦ၁ုၪ့က့ၭ၁ၭၡါ၁ံၪ ၡီၩ့လၩ့အ၁ၭလၧဂၪ့ခိၪဒဲကိၭၡၭထၪ့ဆၧလၧဆၧ၁ုၪ့အုၭ၁ၭအုၭဖၧၩ့နီၪလီၫ. အ့မွဲ အ၀့ၫလီၩလၩ့အ၁ၭထီးနီၪတၭ ၦမိဒၪဘၪအဆၧနီၫ့ယါလၩ့၁ၭလီၫ. လါနၫ့ဂ့ၩ အ၀့ၫအီၪကစုၩယၫထီးနီၪလီၫ. အ၀့ၫနါဂၧၫ့ဆ့ဆၧဘိၭဘၪ၁့ၪယၫဆၧလၧ ဆၧမၪဖၭဒိၪအီၪလၧၦခမျၧးအဖၧၩ့ယူၭလါနၫ့ဂ့ၩ အ၀့ၫကၭဘံၭထၬအနိၬလီၫ. လၧခဲၫ့ထဲၩ့, ဆၧအထီထီၩ့၀့ၫလၧဆၧအၪ့ဎၬစ့ၩရၫ့အ၀့ၫအဆၨၩအဒီၪ့, ထီးနီၪလဖၧၫ့လၧအ၀့ၫအဂံၪ့ဒီၪ့နီၪလီၫ. ထီးနီၪဒၪလ့ၬအ၀့ၫထုၭဖျီၪအုၩ့လၩ့အ၁ၭဒံၭအ့ၬ. လၧခဲၫ့ထုၬ, ယွၩအစူၪနီၪလၩ့ဘၪလၧအ၀့ၫနၫ့ဆါအလီၩ့လီၫ. ထီးနီၪလဖၧၫ့, အ၀့ၫအီၪ၁ူၪအ၁ၭန့လၧၩ့အ့ၬ, အ၀့ၫဘၪအုၩ့လၩ့ဆၧမွဲဆၧတီၩလထံၪဎးလီၫ. ဆၧအုၩ့လၩ့ထိးဆၧၫ့ဆၧလၧဆၧအၪ့ဎၬစ့ၩရၫ့ဒၪန့ဆၧဂီၩ့အလးခဲၫ့ဒဲဆၧလီၩလၩ့ ဆၧမၪလၧပၧၩဒဲကဆါယွၩအဘိၩ့ဆၧၩ့နီၪ မွဲဆၧလၩ့ဆၫ့လိၬ၁ၭဖၭဒိၪလီၫ. အ့ၪမွဲဆၧဆီၫ့မီၪ့လၧ ဆၧယိလါလၧအ၀့ၫအဆၧမၪအဂးလအီၪဘၪနီၪ စအၫခၫ့ မိလီၩလၩ့အဆၧဒဲၩဘၭနးဆိၭအ့ၬ. လါနၫ့အဆၧအုၩ့လၩ့ဘိၩ့ယီၩအခိးန့၀့ၫဒၪလၧ ဆၧထိးဆၧၫ့အုၩ့လၩ့ဆၧစ့ၩရၫ့အ၀့ၫအဆၧဒဲၩဘၭယီၩ ဘၪ၀့ၫတီၩ၀့ၫနီၪလီၫ. ဆၧ၁ၭအုၭလၧဆၧဒဲၩဘၭအဂး, ၁ၭလၧအမိအၪ့လဲၩထၪ့ထဲၩ့, ဒဲဆၧမ့ၬလဲၩခွံၬဆၧ အၧၩ့ဆၧ၁ၫ့အ့ၪလအီၪဘၪလၧ၁ၭဖၧၩ့နီၪ ဆၧနီၫ့ယါအလၩ့ထံးအီၪန့၁့ၪအ့ၬ လီၫ.” Ellen G. White, Patriarchs and Prophets, pp. 496-498.

**ဆၧအၪ့စၪ့လၧကၩ့ကၩဎိၭလၩ့ဆၧအဂး**

`ကၩ့ကၩဆၧမၪလူၬဆံၫထံၪလထံၪ (၂မိ ၂၀း၁၇) အခီၫပယီၫလၧ ဂၪ့ခိၪယီၩလၧ အအီၪဎွ့ၩဒဲဆၧထုၭထၪ့အၪအၪ၁ိၩ့ဆၧအၪအၪအဖၧၩ့ နီၪဆံၭ. ပမိအၪ့နၩ့ဘဲၩ့ဖၭဆၧအဲၪဒိၭ (တၠညအ) ဒဲဆၧလိၫဘၪ (ညနနိ) အဆၧလၩ့ဆၫ့ဘဲၫ၁့ၪလဲၪ. ဘၪမွဲနီၪဆၧအၪ့နၩ့ဘဲၩ့ဖၭနီၪအကၧၩ့ဒိၪ ၀့ၫလဲၪ.`

`ဖီ စဒၫ့နအ့လၭအဆၧဘၩဆိၪဖၪလၧ လံၬဒၫ့နအ့လၭ ၉း၄-၁၉ အဖၧၩ့ နီၪဆံၭ. ပဒၪလၧစဒၫ့နအ့လၭလမၩဆၧမၪနးဆိၭဘၪလါနၫ့ဂ့ၩ, ဘၪမွဲနီၪစဒၫ့နအ့လၭဘၪစံၭဆၧလၧ “ပမၩမၪယူၭဆၧ, ပမၩယူၭဆၧဒဲၩဘၭ...” လၧအဆၧဘၩဆိၪဖၪဆၧအဖၧၩ့နီၪလဲၪ.`

`ဆီၫ့မီၪ့ဆၧအၪ့စၪ့ယီၩလၧ ပြီပတံၬအဆၧမၩလိၪဖၧၩ့နီၪဆံၭ. ၦအံၫစရ့လၭဖိၪအဆၧခိၭနၪလၧ “ဆၧ၁ီၪ့ဆၧ၁ၫ့ဒဲဆၧစ့ၩရၫ့ဆၧ လဖၪ” နီၪ မွဲအကၧၩ့ဒိၪ၀့ၫဒၪလၧအ၀့ၫ၁ံၪအဆၧထိး၁ၭနီၪလဲၪ. ပအီၪက့ၪ၁နိၫယီၩလၧပဆၧအီၪကီၪ့ဖၧၩ့လၧမုလနံၩယီၩဘဲၫ၁့ၪလဲၪ. အ့ၪမွဲပဖိၬထွ့ၫမၩဆၧတၡါလၧကဆါယွၩဖ့ၪလၫ့ထၬပၧၩနီၪ, အမိထံးလၩ့ထီၩ့လၩ့လၧပဆၧထိး၁ၭဖၧၩ့ဖိၭဘိၭလဲၪ (ဆံၭအၪလဲၪ).`