---
title:  စယီရှၤၫအ့ၫအမွဲအတီၩလဂၩ, ဆၧလၧၫ့ထၪ့ဎွ့ၩထၪ့
date:   03/12/2025
---

ပကြၨၭယိထၪ့စယီရှၤၫအ့ၫအဂဲးလၧဆၧနၪ၁့ၪအဘၪ (typology) နီၪလီၫ. စယီရှၤၫအ့ၫဂဲၫထဲၩ့ဒုၭဆၧနီၪ မွဲအဘၪဆၧအီၪက့ၪကွ့ၭနဲၪ့၀့ၫလီၫ. ဆၧဒုၭလဖၪ အဆၧထိစိၩနီၪ မွဲၦအံၫစရ့လၭဖိၪနုၬလၩ့အီၪဂုးဘၪလၧ ခးဆၧစံၭ၀ဲၩ (Promise Land) အဂး, ဒဲအ၀့ၫ၁ံၪမိအီၪမုၬအီၪရှၤၪဘၪ၀့ၫလၧ ကဆါယွၩအဆၧ၁ီၪ့ဆၧ၁ၫ့ လၧအဆၧမၪလူၬအဖၧၩ့နီၪလီၫ.

လၧခဲၫ့ထဲၩ့, ၦကွ့ၭလံၬလၧလံၬလးလံၩဖၧၩ့ဘဲၫ၁ိၭ စအဲၫစ့ယၫစံၭဆၧလၧ မစဲအၫအဆၧမၩနီၪလၧ “အီၪက့ၪဆၧအုၩ့လၩ့လၧၦခမျၧးအဂး, ဘဲၫ၁ိၭအမိဒုၭ ဂုးထၪ့ဂၪ့ခိၪ, ဘဲၫ၁ိၭအမိဒုၭန့၁ၫဆၧလၧဆၧန့၁ၫ၁ံၪအီၪယူ၀့ၫ...” (အဲၫ ၄၉း၈) နီၪလီၫ. စယီရှၤၫအ့ၫအမူၩဒၩနီၪ မိဘၪအၪ့နၩ့လၩ့အ့ၪဂၪ့ခိၪလး၀ၩ့နီၪလီၫ. အ့ၪမွဲမစဲအၫနီၪ ဘၪဆၧထုၭဖျီၪ၀့ၫဘဲၫစယီရှၤၫအ့ၫအ၁ၫ့လဂၩအ၁ိၭ, ဒဲအီၪက့ၪ ၦအံၫစရ့လၭဖိၪအ၁ၫ့လၧအဖ့ၪလၫ့၀့ၫနး၁ၭအဆၧန့၁ၫ (spiritual inheritance) နီၪလီၫ.

`ဖီ ဟံဘြုၫ ၃း၇-၄း၁၁. လံၬဆံၫ့ဎံၪအ၁ၫ့အီၪက့ၪဂုးခၧၫ့ဆၧလၧ စယီရှၤၫအ့ၫမွဲစမိစ့ၭအ၁ၫ့လဂၩ, ဒဲမွဲဆၧအဒီၩ့လၧယ့ၫရှူၬအ၁ိၭနီၪဘဲၫ ၁့ၪလဲၪ.`

ၦကွ့ၭဆၧလၧလံၬဆံၫ့ဎံၪအ၁ၫ့ဖၧၩ့လဖၪ ထုၭဖျီၪယ့ၫရှူၬဎရံၬအဆၧဖံၭဆၧမၩလၧစယီရှၤၫအ့ၫအဆၧမၩအ၁နိၫအဖၧၩ့လီၫ. ဘဲၫစယီရှၤၫအ့ၫနုၬလၩ့လၧ ကၫနအၫ့လၧဆၧလ့ၩလၧမံၩ့လၬကျၩအနံၪ့ ၄၀ ဂီၩ့အလးခဲၫ့နီၪ, “ယီရှၤၫအ့ၫအခံး အဂၩ့,” ယ့ၫရှူၬနီၪ ဂဲၫနုၬလၩ့လၧအဆၧမၩအီၪလၧဂၪ့ခိၪယီၩ လၧအဘၪအီၪ၀့ၫ မံၩ့လၬဖၧၩ့အ၁ၫ့ ၄၀ ဂီၩ့အလးခဲၫ့ (မၭ ၄း၁-၁၁; လု ၄း၁-၁၃) ဒဲ အဆၧမၩလၧ မူၭခိၪဆ့လၧဂၪ့ခိၪယီၩအနံၩအ၁ၫ့ ၄၀ ဂီၩ့အလးခဲၫ့နီၪလီၫ (မၩဆၧ ၁း၃, ၉-၁၁; ဟံ ၁း၂).

ယ့ၫရှူၬဒိၭဘၧၩ့အ၁ၭလၧထံၫချိၬယီၫဒၫ့ (အ၀့ၫ “ခၫ့ဂၬယီၫဒၫ့” ဂီၩ့အလးခဲၫ့ [မၭ ၃း၁၃-၁၇; မၫကၧၭ ၁း၉-၁၁]), ဆၧပရၧၫ့ကွ့ၭဒိၭနဲၩ့၀့ၫလၧ အၪ့အူၭ ၂း၇ ဒဲ အဲၫစ့ယၫ ၄၂း၁, လၧထၭခိၪအၪ့အူၭဒဲဆၧ၁ၭအွံၪလၧ ယဟိ၀ၩ အခ့ၫအၡၩလၧအဘၪထိးဆၧၡၪ့နီၪလီၫ (မၭ ၃း၁၇; မၫ ၁း၁၁; လု ၃း၂၂). လၧခဲၫ့ထုၬ, လၧအဆၧဒိၭဘၧၩ့အ၁ၭနီၪ, ယ့ၫရှူၬထုၭဖျီၪအ၁ၭဘဲၫ၁ုၭခိၪဒိၪအဆံၫ့ဎံၪ, လၧအမိလ့ၩဆၧလၧဆၧအီၪမၧၫ့အတီၩဒဲအီၪလၧဆၧခိၭနၪ, ထီးဆၧ ၁ံၫဂဲၫထီၩ့၀့ၫၪ လၧယဟိ၀ၩဘၪဒုၭဆၧလၧဆၧအၧၩ့ဆၧ၁ၫ့အဂီနီၪလီၫ. အဆၧအီၪမၧၫ့ဒဲအဆၧ၁ံၫလၧထုၪ့စူၪယၫအလီၩ့နီၪ နၫ့စဲၪ့ခွံၬမုၪခီၩလဲး, ၁ိၫ့ဖီၩ့ဖျ့ၭပၧၩ လၧနး၁ၭအဒုၪအဒၩလဖၪ, ဖ့ၪလၫ့အၡၩခမျၧး၁ံၪလၧနး၁ၭအဆၧအီၪပွံၭ, ဒဲအၪ့နၩ့ ဖၭဆၧန့၁ၫလၧၦဘၪဆၧရွံန့ထဲၩ့လဖၪအဂးလီၫ (အ့ ၄း၈; ဟံ ၁း၄; ဟံ ၉း၁၅).

`ကဆါဎရံၬမၩဆၧလၧပဂးဂီၩ့ယူၭနီၪ ဆၧချဲၩ့အစံၭ၀့ၫလၧ ပမိဘၪ “အီၪပွံၭ” အဂးနီၪ အခီၫပယီၫမွဲဆၧနီၪလမံၩ့လဲၪ. ပဒိၭန့ဘၪဆၧထိး၁ၭ အလၩ့ထံးလၧယ့ၫရှူၬမၩနၧၩ့မၩစၪခွံၬမုၪခီၩလဲးလၧပလးနီၪဘဲၫ၁့ၪလဲၪ.`