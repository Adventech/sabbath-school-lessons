---
title:  ဆီၫ့မီၪ့အၪထၪ့လၧယၫ
date:   05/12/2025
---

“လၧအထီထီးနီၪ ၦၡၩနၪ၁့ၪဎရံၬအဆၧမၩအဂဲးအ့ၬ . . . ၦၡၩဆၨၩ အလုၫအလါ၁ံၪ, ဒဲအဆၧ၁ီၪ့ဆၧ၁ၫ့အၪမံၩ့လဖၪနီၪ မၩဘံၭထၬအ၀့ၫ၁ံၪအမ့ၬ လၧဆၧမၩလိၪလၧကဆါယွၩမိထုၭဖျီၪထၪ့၀့ၫဒၪနီၪလီၫ. ဆၧလဖၪနီၪ ကဲၪထၪ့ ဆၧပဒၩ့ထၬဆၧမွဲဆၧတီၩဆ့နီၪလီၫ. ထီးမွဲကဆါဎရံၬ (ဆၧအမွဲအတီၩ) ဂဲၫလၩ့ ၀့ၫအခၫနီၪ အ၀့ၫ၁ံၪထိးဆၧၫ့အ၀့ၫလၧ ဆၧနဲၪဒီၩ့အလၧၫ့ထၪ့ဎွ့ၩနီၪအ့ၬ. အ၀့ၫ၁ံၪမီၪ့ဘံၭ (]ငင်းပယ်) ခွံၬဆၧလၧၫ့ထၪ့ဎွ့ၩထၪ့ ဒဲအ၀့ၫ၁ံၪအ၁ၭဆဲၩဘုၭဒၪ လၧဆၧနဲၪဒီၩ့အလုၫအလါလဖၪနီၪလီၫ. ကဆါယွၩအဖိၪခွၫဂဲၫလၩ့ယူၭနီၪ အ၀့ၫ၁ံၪအၪ့ကံၩ့ဆၧမၩနဲၪ့ဘိၩ့ဒံၭလီၫ. ဆၧပရၧၫ့ဂဲၫ၀့ၫဒၪ, ‘နီၫ့ယါလၩ့ထဲၩ့န၁ံၪ အ၁ၭဆံၭ, အဂဲးဘဲၫယီၩမူၭခိၪအဘၩ့အမုးနီၪ ဘူၭထၪ့ယူၭလီၫ’ နီၪ အ၀့ၫ၁ံၪ စံၭဆၧၫ့ဆၧလၧအမိဒၪဘၪဆၧနဲၪ့လမံၩ့မံၩ့နီၪလီၫ. . . ဎရံၬအဆၧ၁ၭထိၬ အပရၧၫ့နီၪ ကဲၪထၪ့န့ဆၧဘၪထၧၩ့အလးလၧ အ၀့ၫ၁ံၪအဂး, မွဲလၧအ၀့ၫ၁ံၪအၪ့ကံၩ့ဒၪဆၧနဲၪ့လၧဆၧထိးထဲၩ့တၩ့ထဲၩ့အလးနီၪလီၫ. အ၀့ၫ၁ံၪယိလါမစဲအၫ လၧမၩလၩ့လၭဒဲ၁ုၪ့ထၪ့ဘၩ့မုးလၧဂၪ့ခိၪယီၩနီၪလီၫ. ကဆါဎရံၬစံၭဆၧၫ့ဆၧ ယိလါဆၧယီၩလၧ ၦဎွံၪလၩ့ဆၧချံၫ့အဒီၩ့အထ့ၬနီၪလီၫ. မွဲလၧဆၧမၩန့ဆီၪ့လၧ စူၪ၀ဲၩအ့ၬ, မွဲလၧဆၧအၪ့ဂူၬန့ဆီၪ့လးလၩအ့ၬ, မွဲ၀့ၫဒၪကဆါယွၩအဘၩ့မုးလၧ မိလုၬဘံၭဂၪ့ခိၪယီၩ လၧဆၧအီၪက့ၪလၩ့ဆၧ၁ီၪ့ဆၧ၁ၫ့အ၁ၫ့လမံၩ့လၧ ၦၡၩ ဆၨၩ၁ံၪအ၁ၭခံဖၧၩ့နီၪလီၫ.” Ellen G. White, Christ's Object Lessons, pp. 34, 35.

“ဆၧအီၪ့ကီၪ့ယီၩ လိၫဘၪ၀့ၫၦအတီၩအလီၩ့ဘဲၫ၁ိၭစကၫလ့ၭ ဒဲစယီရှၤၫအ့ၫအၫဂၩ လၧအအီၪတဲၩ့၀ဲၩအ၁ၭ ဒဲထိးဆၧၫ့၁ၭမၧၫ့အဆိၩအကၠၪလၧ ကဆါယွၩဒဲလၧအဆၧခိၭနၪအဖၧၩ့လီၫ. ပဆၧအီၪကီၪ့လဖၪလၩ့ဒိၩၦမၩဆၧလီၫ. ဂၪ့ခိၪယီၩမွဲ၀့ၫဒၪဆံၬလးပျၩ့လီၫ. လိၫဘၪၦဆိၬဆၧ၁ၭထိၬအပရၧၫ့လၧဒိၩ့ဖၭဒိၪ ဒဲတ၀ၫ့၁ံၪလၧအဘၪဆၧလုၬဘံၭ၀့ၫဒၪလၧဆၧဂၩ့ဆၧဖၪ့အၪနဲၪ့ဒံၭလၧခးမုထၪ့ လး၀ၩ့လဖၪဒံၭ, လၧလဒၪဘၪဆၧမွဲဆၧတီၩအဆၧဖၩ့နးဖၧၫ့ဒံၭဘၪနီၪလီၫ. ၦဆိၬဆၧ၁ၭထိၬအပရၧၫ့အမွဲအတီၩလဖၪ လၩ့မါခွံၬ၀့ၫဒၪလၧဆၧအီၪကီၪ့လၧ အထိးအ၁ၭလဖၪအဖၧၩ့, ဒဲအ၀့ၫ၁ံၪအ၁ၭအဲၪ၁ၭမုလဖၪ ဒဲမိ၁ိၫ့၀့ၫလၧဎရံၬအ၁ိၪ အတရၫ့ဖၧၩ့အီၪလၧၩ့အ့ၬ. ပလိၫဘၪၦမၩဆၧလဖၪနၭနၭလ့ၬလီၫ. ၦမိစ့ၭဆၧၫ့ ထဲၩ့ဆၧမၩယီၩအီၪလၧၩ့အ့ၬဧၪ - စံၭ၀့ၫဒၪ, ‘ဂဲၫခၫ့ဂၬ . . . မၩဘိၭမၩဆၧၩ့ပၧၩ ဘီၪ’ နီၪလီၫ.” Ellen G. White, Testimonies for the Church, vol. 4, p. 156.

**ဆၧအၪ့စၪ့ကၩ့ကၩဎိၭလၩ့ဆၧအဂးလဖၪ**

`လံၬဆံၫ့ဎံၪအဆၧနဲၪလီၩဆိၫဆၧလဖၪယီၩ ဒုၭနၪ၁့ၪအၪထၪ့ပၧၩလၧ ကဆါဎရံၬအဆၧမၩလၧပလး (ပဘၪမၩအလး) နီၪဘဲၫ၁့ၪလဲၪ.`

`ပဆၧဒုၭဆၧလၧနး၁ၭအဖၧၩ့ဘဲၫဆၧမၩနၧၩ့ကၫနအၫ့နီၪအီၪဆ့ဧၪ, ဒဲမွဲအလၩ့ဆၫ့လိၬ၁ၭဘဲၫ၁့ၪလဲၪ.`

`ဆီၫ့မီၪ့အၪ့ဎၬစယီရှၤၫအ့ၫမွဲဆၧနဲၪဒီၩ့ယ့ၫရှူၬအခံးအဂၩ့နီၪဆံၭ. ဆၧဘၪထိးဆၫ, ဆၧၡၪ့ဆၧနၭ, ဒဲဆၧ၁ံၫဆၧၡါအခံးအဂၩ့လဖၪယီၩ မိဖ့ၪလၫ့ပၧၩဆၧယိလါလၧပဆၧအီၪမၧၫ့ကိၭနံၩဒ့ၭအဖၧၩ့မိ၁့ၪ၀့ၫ တၡါဆ့ဧၪ.`

`စယီရှၤၫအ့ၫမွဲအဖ့ၪနဲၪယွၩအတခ့ၭဖ၀ၭ လၧအလီၩဆိၫ၀ဲၩကဆါဎရံၬ အဆၧဖံၭဆၧမၩနီၪလီၫ. ဆၧမၩလၩ့ထံးလၧအနဲၪဖျီၪနၧၩလၧ ကဆါယ့ၫရှူၬအတခ့ၭဖ၀ၭအီၪလၧနဖၧၩ့နီၪ မွဲဆၧနီၪလဲၪ.`