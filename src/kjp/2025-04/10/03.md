---
title:  ဆၧလီၩဆိၫ၀ဲၩဒဲဆၧလၧၫ့ထၪ့ဎွ့ၩထၪ့
date:   01/12/2025
---

ၦကွ့ၭကျိၭလံၬဆံၫ့ဎံၪလဖၪနီၪ စ့ၩရၫ့နၩ့ဖၭဆၧဘၪဒၪအ၁ၭလၧဆၧလီၩ ဆိၫ၀ဲဆၧဒဲဆၧလၧၫ့ထၪ့ဎွ့ၩထၪ့ထဲၩ့လၧခဲၫ့ခီၫအဂးနီၪ ကဲၪ့၁့ၪအ့ၬလီၫ. လံၬဆံၫ့ဎံၪနၫ့ဆါဒၪ၀့ၫအဆၧထိး၁ၭဒၪလ့ၬနီၪ အီၪလၧ၁နိၫအပၧၩ့ဆုးထၬဆၧဆ့လီၫ.

ဘဲၫဆၧနီၪအ၁ိၭ, လံၬဆံၫ့ဎံၪအ၁ၫ့ (NT) ဖၧၩ့ဆၧလီၩဆိၫ၀ဲၩဆၧလမံၩ့ အဆၧလၧၫ့ထၪ့ဎွ့ၩထၪ့အလၩ့ထံး (antitypical fulfillment) နီၪ ထုၭဖျီၪ၀့ၫလၧ အဆၫ့၁ၧၫ့ဆၫ့နီၪလီၫ. (၁) လၧကဆါဎရံၬအဆၧအီၪမၧၫ့အဖၧၩ့ (ဆၧလၧၫ့ထၪ့ ဎွ့ၩထၪ့ဘၪဆဲၫ့ဎရံၬအဂဲး, (၂) လၧဆၧအီၪကီၪ့အဆၧလ့ၩခၫ့ဖျီၫ့အဖၧၩ့ (ဆၧလၧၫ့ ထၪ့ဎွ့ၩထၪ့ဘၪဆဲၫ့လၧၦယိဆၧအီၪကီၪ့အဆၧမၩ), ဒဲ (၃) လၧမုနံၩခဲၫ့ထုၬအဖၧၩ့ (ဆၧလၧၫ့ထၪ့ဎွ့ၩထၪ့ဘၪဆဲၫ့လၧမုနံၩအထုၬ) နီၪလီၫ.

ပဒၪဘၪဆၧမၩအ၁ၭလၧဆၧလီၩဆိၫ၀ဲၩဒဲဆၧလၧၫ့ထၪ့ဎွ့ၩထၪ့၁ံၪလဖၪယီၩလၧလံၬဆံၫ့ဎံၪထၧၫ့ဘံၪ့ယၫအဖၧၩ့, ဒဲဆၧနီၪဒုၭနၪ၁့ၪပၧၩလံၬဆံၫ့ဎံၪဒဲ ယွၩအလူအထၫလၧအ၁ီၪ့လိၪပၧၩယ့ၫရှူၬအဂဲး, ဆၧထိးထဲၩ့တၩ့ထဲၩ့အဂး, ဒဲဆၧယိလါအဒိၪထုၬလၧအအီၪလၧပၧၩအဂဲးလဖၪနီၪလီၫ.

**ယိထၪ့ဆၧလၧလံၬဆံၫ့ဎံၪအလးလံၩ (OT) နီၪဆံၭး ၦအံၫစရ့လၭဖိၪ, ဆၧစဲၪ့ထၪ့ခွံၬ, ဒဲဆၧလုထၪ့ဆၧ. ဆၧကိၭမံၩ့ဒ့ၭယီၩ လၧၫ့ထၪ့ဎွ့ၩထၪ့၀့ၫဒၪလၧ ဆၧမၩအ၁ၭ၁ၧၫ့ဆၫ့နီၪအဖၧၩ့ဘဲၫ၁့ၪလဲၪ - (လၧဎရံၬအဖၧၩ့, လၧဆၧအီၪကီၪ့ အဖၧၩ့, ဒဲလၧမုနံၩခဲၫ့ထုၬအဖၧၩ့).**

၁. အံၫစရ့လၭ
	- က. ဎရံၬအဆၧအီၪမၧၫ့အနိၪ့ (မၭ ၂း၁၅)
	- ခ. ဆၧအီၪကိၪ့အနိၪ့ (လ့ ၆း၁၆)
	- ဂ. ဆၧၫ့ထီအထုၬအနိၪ့ (နဲၪ ၇း၄-၈, ၁၄)
၂. ဆၧစဲၪ့ထၪ့ခွံၬ
	- က. ဎရံၬအဆၧအီၪမၧၫ့အနိၪ့ (မၭ ၂း၁၉-၂၁)
	- ခ. ဆၧအီၪကီၪ့အနိၪ့ (၂ကီ ၆း၁၇)
	- ဂ. ဆၧၫ့ထီအထုးအနိၪ့ (နဲၪ ၁၈း၄)
၃. ဆၧလုထၪ့ဆၧ
	- က. ဎရံၬအဆၧအီၪမၧၫ့အနိၪ့ (ယီ ၁း၁၄; ယီ ၂း၂၁; မၭ ၂၆း၆၁)
	- ခ. ဆၧအီၪကီၪ့အနိၪ့ (၁ကီ ၃း၁၆, ၁၇; ၂ကီ ၆း၁၆)
	- ဂ. ဆၧၫ့ထီအထုၬအနိၪ့ (နဲၪ ၃း၁၂; နဲၪ ၁၁း၁၉; နဲၪ ၂၁း၃; နဲၪ ၂၁း၂၂)

“လံၬဆံၫ့ဎံၪထၧၫ့ဘံၪ့ယၫယီၩ ၦကွ့ၭလံၬမွဲကဆါယွၩလဂၩဒၪလီၫ. မွဲဆၧနီၪဆၧဂဲးဆၧဖးကိၭထံၪဒ့ၭဒဲထီးအလူၬနီၪ ဘၪလၩ့ဎိၭလိၬ၁ၭကိၭအဆၧၫ့အထီဒ့ၭ နီၪလီၫ...ဆၧဂဲးဆၧဖးလမံၩ့ဘၪလမံၩ့နီၪ အီၪဆဲၩဘုၭလိၬ၁ၭ, ဒဲဆၧထုၭထၪ့ အခီၫပယီၫလထံၪဘၪလထံၪနီၪ အီၪဎူၫအီၪဎၩ့လိၬ၁ၭလဘီၩ့ယၫဎးနီၪလီၫ.” Handbook of Seventh-day Adventist Theology, p. 65.

`ထီးမွဲနဆီၫ့မီၪ့လၧ လံၬဆံၫ့ဎံၪအဆၧၫ့လၧနဘၪနၪ၁့ၪကၪဂဲၩဘၪ နဂးနီၪ နမၩမွဲနီၪလဲၪ.`