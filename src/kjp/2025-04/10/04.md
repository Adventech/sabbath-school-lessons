---
title:  ယီရှၤၫအ့ၫ, ဆၧနဲၪဖျီၪ၀ဲၩ
date:   02/12/2025
---

`ဆၧအခီၫပယီၫလၧလံၬဆံၫ့ဎံၪအဆၧမၩအဖၧၩ့နီၪ, ဆၧအီၪလၩ့ဆၫ့ဘၪထွ့ၫလိၬ၁ၭလၧစမိစ့ၭ ဒဲစယီရှၤၫအ့ၫအဆၧအီၪမၧၫ့ဖၧၩ့နီၪ မွဲဆၧနီၪလဲၪ. ယိလၧ ၂မိ ၃း၁, ၂; ရှၤၫ ၁း၁-၃း ၄မိ ၁၃း၁, ၂; ရှၤၫ ၂း၁; ၂မိ ၃း၅; ရှၤၫ ၅း၁၅.`

ဘဲၫပအၪ့ဎၬဘၪလၧနွ့ၫအခၪ့ထံၭနီၪအ၁ိၭ, ဆၧထုၭဖျီၪစယီရှၤၫဘဲၫစမိစ့ၭ အ၁ၫ့ (လၧခဲၫ့) လဂၩ, လၧၦအဆိၩနံၫဆိၩလဆိၩအဖၧၩ့, ထုၭဖျီၪထဲၩ့ခၪ့ယဲးလး အလၩ့ဆၫ့လၩ့မဲၩလဖၪလၧ အဂဲၫစဲၪ့ထၪ့ခွံၬ၀့ၫလၧခးအံဇံၭနီၪ. ဘဲၫစမိစ့ၭမၩ၀့ၫ အ၁ိၭ, အ၀့ၫမၩထွ့ၫ၀့ၫဒၪလၧဆၧဒၪဆၧၫ့ယၫကဆါယွၩအဖၧၩ့လီၫ. လၧအ၀့ၫ၁ံၪနံၫဂၩလူၬအဆၧ၁ိၫ့အဖၧၩ့, ၦအံၫစရ့လၭဖိၪ၁ံၪအမံၩ့ထၪ့ဖျီၪလၧ ၦဆၨၩ ဂူၩဂၩ၁ံၪအကျၩဒဲၦဆၨၩ၁ံၪအီၪလၧဆၧ၁ၭမဲၪ၁ၭဖျဲၩ့အဖၧၩ့နီၪလီၫ. စမိစ့ၭခၫ့ဂၬ ပၪ့လဲၪ၀ီၩဒဲ၁ိၫ့ၦအံၫစရ့လၭဖိၪ, ဒဲစယီရှၤၫအ့ၫ၁ိၫ့ၦအံၫစရ့လၭဖိၪလၧအလ့ၩခၫ့ဂၬ ယီၫဒၫ့ချိၬနီၪလီၫ. ခိၪနါနံၫဂၩလူၬနီၪ ဒုၭနၪ့ထၪ့ထဲၩ့ဆၧကူၭတရံၭဒဲဘိၪ့လ့ၩဖၬ လၧအမွဲ၀့ၫဆၧအကၧၩ့ဒိၪနီၪလီၫ. ကိၪမၪ့နၫနီၪ ဂဲၫလၩ့၀့ၫလၧစမိစ့ၭအထီ ဒဲအီၪပထုၬ၀့ၫလၧစယီရှၤၫအ့ၫအဆိၩနီၪလီၫ. အ၀့ၫ၁ံၪနံၫဂၩလူၬနီၪ ဘၪဆၧအၪ့မၧၫ့ ကွဲၪလၩ့ခွံၬအခၪ့ဖံၭ. အ၀့ၫ၁ံၪနံၫဂၩလူၬယၩ့ထၪ့အစူၪလၧ ၦအံၫစရ့လၭဖိၪအဆၧ မၩနၧၩ့အဂးလီၫ. စမိစ့ၭဖ့ၪလၫ့အလူလၧ မိဘၪအၪ့နၩ့ဖၭဂၪ့ခိၪလး၀ၩ့ဒဲမၩကဲၪထၪ့ ဒိၩ့လၧဆၧအီၪဒုၩအလးလီၫ. အ့ၪမွဲစယီရှၤၫအ့ၫနီၪ မၩလၧၫ့ထၪ့ဎွ့ၩထၪ့ဆၧအလူ နီၪလီၫ. အ၀့ၫ၁ံၪနံၫဂၩလူၬနီၪ မၩဆၧလၩ့ဖၭအမူၭ (farewell) လၧမၩ၁ၫ့ထၪ့ထဲၩ့ (မၩဂုးခၧၫ့ထၪ့ထဲၩ့) ဆၧအုၩ့လၩ့လၧခမျၧးအဂး လၧအ၀့ၫ၁ံၪအဆၧမၩအထုၬနီၪ လီၫ.

`အၪ့ဎၬထဲၩ့ ၅မိစ့ၭ ၁၈း၁၅-၁၉; ၅မိစ့ၭ ၃၄း၁၀-၁၂; ယီဟၫ့ ၁း၂၁; မၩဆၧ ၃း၂၂-၂၆; ဒဲ မၩဆၧ ၇း၃၇ နီၪဆံၭ. မွဲမပၫမၩလၧၫ့ ထၪ့ဎွ့ၩထၪ့ စမိစ့ၭအဆၧလီၩဖျီၪဆိၫလၧမီၪအလၩ့ဂၬလိၬ၁ၭလၧအ၀့ၫနီၪလီၫ. ဆၧလၧၫ့ထၪ့ ဎွ့ၩထၪ့လၧ စယီရှၤၫအ့ၫအဖၧၩ့ဘဲၫ၁့ၪလဲၪ.`

စယီရှၤၫအ့ၫအဆၧအီၪမၧၫ့နီၪ မွဲဆၧမၩလၧၫ့မၩဎွ့ၩဆၧလီၩဆိၫဆၧလၧ အမ့ၬယၫလကုၭလကျၩ့ဒံၭလီၫ (၅မိ ၁၈း၁၅). လါနၫ့ဂ့ၩစမိစ့ၭအဆၧလီၩဆိၫ ဆၧလၧယၫအဂးနီၪ လၧၫ့ဎွ့ၩထၪ့လူၬဆံၫ့ဒံၭအ့ၬ. ဆၧလီၩဆိၫဆၧလၧယၫ (prophecy) ထီးအလူၬနီၪ မိလၧၫ့ထၪ့ဎွ့ၩထၪ့၀့ၫဒၪလၧမစဲအၫလီၫ. အ၀့ၫ၁့ၪ ယၫဖါကဆါယွၩဘူၭဘူၭထံးထံး (ယီ ၁း၁၄, ၁၈), မွဲ၀့ၫတီၩ၀့ၫဒဲနဲၪဖျီၪဖါကဆါ တီၩတီၩလီၩ့လီၩ့လီၫ (လု ၁၀း၂၂; ယီ ၁၄း၆; မၭ ၂၂း၁၆). ယဟိ၀ၩအီၪက့ၪ အလူအထၫလၧအထၭခိၪလီၫ (ယီ ၁၄း၂၄). မွဲဆၧနီၪစမိစ့ၭဒဲစယီရှၤၫအ့ၫနံၫဂၩ လူၭအဆၧအီၪမၧၫ့နီၪကဲၪထၪ့ခံးဂၩလီၩဆိၫဆၧလၧမစဲအၫ, ယ့ၫရှူၬမိဂဲၫလၩ့နီၪ လီၫ.

`နအီၪက့ၪမိထုၪ့ယ့ၫရှူၬလၧ နဆၧလ့ၩဆၧအဖၧၩ့ဘဲၫ၁့ၪလဲၪ. ဘၪမွဲနီၪယ့ၫရှူၬမိဘၪမွဲဆၧအခၪ့ထံၭခၪ့ဘီၩ့, ဒဲအ၀့ၫမၩဆၧနီၪလၧနဂး လၧဎရံၬဖိၪအဆၧလ့ၩခၫ့ဖျီၫ့လၧနဆၧအီၪမၧၫ့ထၧၫ့ထီယၫအဂးနီၪလဲၪ.`