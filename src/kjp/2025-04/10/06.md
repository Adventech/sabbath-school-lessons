---
title:  စယီရှၤၫအ့ၫဒဲပ၀့ၫ၁ံၪ
date:   04/12/2025
---

`စယီရှၤၫအ့ၫ, ဘဲၫဆၧအဒီၩ့လမံၩ့, နဲၪစိၩဆၧလၧယ့ၫရှူၬဎရံၬအဆၧမၩ လမံၩ့လၧအမိလၧၫ့ထၪ့ဎွ့ၩထၪ့၀့ၫလၧဆၧအီၪကီၪ့, မွဲဎရံၬအမိၡါ (body) အဖၧၩ့နီၪလီၫ. ၦအံၫစရ့လၭဖိၪဘၪဒုၭဆၧလၧစယီရှၤၫအ့ၫအလၩဒုၩ့ဖၫ့ လၬမွဲဆၧအီၪကီၪ့အနး၁ၭအဆၧဂဲးလိၬကျ့ၭစၨၭဆၧနီၪအခီၫပယီၫအီၪဘဲၫ၁့ၪလဲၪ. ယိလၧ ၁ထံ ၁း၁၈; ၂ထံ ၄း၇; အ့ ၆း၁၀-၁၂; ၂ကီ ၁၀း၃-၅း ဒဲ ဆၧ ၂၀း၃၂.`

ၦကွ့ၭလံၬဆံၫ့ဎံၪအ၁ၫ့ (NT) လဖၪနၪ၁့ၪဆၧအီၪကီၪ့အဆၧလၧၫ့ထၪ့ ဎွ့ၩထၪ့လၧယီရှၤၫအ့ၫအဆၧနဲၪဒီၩ့ဎွ့ၩထၪ့ထၪ့ဘၭနီၪလီၫ. ခံးဂၩ့လၧဎရံၬအမိၡါ ဖၧၩ့လဖၪ, ဆၧအီၪကီၪ့ဖိၪ၁ံၪယီၩ, ဘၪဒုၭဆၧယၩဆၧထၪ့ဒၩဆၧအၧၩ့ဆၧ၁ၫ့ အခ့ၫအၡၩလဖၪနီၪလီၫ. မွဲလါနၫ့ဘိၩအ၀့ၫ၁ံၪအ၁ုၪ့မုၬ၁ၭရှူၪဒဲန့ဘၪဆၧအီၪပွံၭ လၧယွၩအခိးအတၩ (ဟံ ၄း၉-၁၁) ဒဲဆၧဆိၪဂ့ၩလဖၪလၧ နး၁ၭအဆၧန့၁ၫ အဖၧၩ့လီၫ.

`ဆၧလီၩဆိၫ၀ဲၩဆၧလၧယီရှၤၫအ့ၫအဖၧၩ့လၧၫ့ထၪ့ဎွ့ၩထၪ့အဂဲး လံၬဆံၫ့ဎံၪအဆၧၫ့လဖၪယီၩစံၭဆၧမွဲနီၪလဲၪ. ၁ပံ ၁း၄; လီ ၃း၂၄; နဲၪ ၂၀း၉; နဲၪ ၂၁း၃.`

စယီရှၤၫအ့ၫအဆၧနဲၪဒီၩ့လၧခဲၫ့ထုၬဒဲအလၧၫ့အဎွ့ၩနီၪ မိထၪ့ဘၭ (ဂီၩ့) ၀့ၫလၧကဆါယ့ၫရှူၬဎရံၬဂဲၫထဲၩ့လၩ့နံၫဖၧၫ့လဖၧၫ့ခိၬနီၪလီၫ.

စယီရှၤၫအ့ၫအဆၧအီၪမၧၫ့နီၪ ထုၭဖျီၪထဲၩ့ကဆါယွၩအတခ့ၭဖ၀ၭလၧ အမွဲဆၧဖ့ၪဒီၩ့အဆၧဂဲၩဆၧ၀ၭဒဲမစဲအၫအဆၧမၩနီၪလီၫ.

အ့ၪမွဲလၧပဂး, မုလနံၩယီၩ, မစဲအၫနီၪ ဂဲၫလၩ့၀ဲၩ၀့ၫယူၭလီၫ. ဆၧမိဒိၭန့ ဘၪဆၧနဲၪ့လၩ့ဆၫ့လၧအဆၧမၩနီၪအီၪအ့ၬ, လါနၫ့ဂ့ၩအထးအလၩအီၪလၧ ပဘၪမၩလၩဖၩ့ထဲၩ့အတခ့ၭဖ၀ၭနီၪ အီၪ၀့ၫဒၪဒံၭလီၫ- ဆၧအလၩအဖၩ့လၧ ဎရံၬအဲၪဒိၭအၪ့နၩ့လၩ့၀့ၫအထံၩအဖျဲ၁ံၪနီၪ (ယီ ၁၇း၂၂) မိကဲၪထၪ့လၧပၧၩနီၪလီၫ (၂ကီ ၃း၁၈). ဒံၩ့ပဆီၫ့မီၪ့အၪ့ဎၬဎရံၬနီၪ, ဒံၩ့ပဒိၭန့ဘၪအ၀့ၫအလၩအဖၩ့ဎံၫလၩ လီၫ. ပဆၧအီၪမၧၫ့ကိၭမုနံၩနီၪ မိဘၪလ့ၩ၀့ၫဘဲၫနီၪအ၁ိၭလီၫ. မွဲဆၧနီၪပဘၪလ့ၩဆၧလၧအ၀့ၫကိၭမုနံၩ ဒဲပဆၧအီၪမၧၫ့အီၪဂဲၩမိအၪ့လဲၩထၪ့အ၁ၭလၧဆၧ လၧၫ့ဆၧဎွ့ၩနီၪလီၫ.

`စယီရှၤၫအ့ၫ, မွဲၦနဲၪဆၧလၧယၫလဂၩနီၪ စံၭဘၪၦအံၫစရ့လၭဖိၪ- “ဘဲၫ၁ိၭန၁ံၪလမၩန့ဒံၭဘၪထံၫ၁ံၪခး၁ံၪလၧယဟိ၀ၩန၁ံၪအဖါလဖၪ အယွၩဖ့ၪလၫ့န၁ံၪ, မွဲန၁ံၪမိအီၪက့ၪဆါန၁ံၪအဂဲးအဘၭဆံၭယံၬလဲၪ” (ရှၤၫ ၁၈း၃). ကဆါယ့ၫရှူၬ, မွဲစယီရှၤၫအ့ၫအလၧၫ့ထၪ့ဎွ့ၩထၪ့နီၪ မိအီၪက့ၪအ၁ၭလၧဆၧအၪ့စၪ့ယီၩဘဲၫ၁့ၪလဲၪ.`