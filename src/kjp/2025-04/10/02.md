---
title:  ဆၧအၪ့နၩ့ဖၭဆၧဘၪထွ့ၫလံၬဆံၫ့ဎံၪအဂဲး
date:   30/11/2025
---

`အၪ့ဎၬနၪ၁့ၪလံၬဆံၫ့ဎံၪအဆၧၫ့လဖၪယီၩ လၧအဘၪထွ့ၫဆၧအၪ့နၩ့ဖၭဆၧဒဲထုၭဖျီၪထၪ့ဆၧဘၪထွ့ၫလၧလံၬဆံၫ့ဎံၪနီၪ မွဲဆၧနီၪလဲၪ ဆံၭ. ရိ ၅း၁၄; ၁ကီ ၁၀း၁-၁၃; ဟံ ၈း၅ ဒဲ ဟံ ၉း၂၃.`

လံၬဆံၫ့ဎံၪအဆၧၫ့လဖၪ မၩန့ဆၧချဲၩ့ဖျိၪ့ “ဆၧလီၩဆိၫ - type” (Greek Types) ဒဲ “antitype - ဆၧကဲၪထၪ့အ၁ၭ” လၧအဘၪထွ့ၫလၧဆၧအဖျီၩ့ လၧလံၬဆံၫ့ဎံၪအ၁ၫ့အၦကွ့ၭဆၧအဆၧထုၭဖျီၪဆၧမၩအ၁ၭလၧ လံၬဆံၫ့ဎံၪ အလးလံၩအထီလဖၪ, ဒဲဆၧမိမၩအ၁ၭလၧယၫလခီၫနီၪဆ့လီၫ.

ဆၧအၪ့နၩ့ဖၭဆၧ (typology) နီၪ မွဲဆၧကွ့ၭလၩ့ထံး (specific) ဆၧဘၪ ထွ့ၫဆၧမၩအ၁ၭ (events), ၦလဂၩဂၩအဂဲး, ဒဲဆၧအီၪကီၪ့အဖုၫအဂီလဖၪ အဂဲးလၧအထုၭဖျီၪဆိၫ ကဆါယ့ၫရှူၬအဆၧမွဲဆၧတီၩအီၪ၀့ၫလၧဆၧ၁ၭထိၬ အပရၧၫ့ဖၧၩ့နီၪလီၫ. ဆၧလီၩဆိၫ၀ဲၩဆၧ (type) နီၪ ဘၪလၩ့ဎိၭလိၬ၁ၭလၧ ဆၧဂဲၫကဲၪထၪ့ (antitype) နီၪ မွဲဆၧဖၩ့ခ့ၬ (reflects) ဆၧအီၪ၀ဲၩ (original form) နီၪလီၫ. ဘဲၫဆၧမၩအ၁ၭနီၪအ၁ိၭ, လံၬဆံၫ့ဎံၪအဆၧလီၩဆိၫ၀ဲၩဆၧနီၪဒုၭကဲၪထၪ့ ဆၧအခံးအဂၩ့လၩ့ထံးဘဲၫကဆါယွၩအီၪက့ၪ၀့ၫအ၁ိၭနီၪလီၫ.

မွဲဆၧကၧၩ့ဒိၪ၀့ၫလၧပဘၪနၪ၁့ၪ ၦကွ့ၭလံၬဆံၫ့ဎံၪအ၁ၫ့လဖၪနီၪ မွဲလမၩ၀့ၫဘၪလၧအလုၫအလါလမံၩ့အ၁ိၭဘၪ. ဆီၫ့မီၫ့ထံၫဆၭမၩ၀့ၫလၧ ဆၧကဲၪထၪ့အ၁ၭလၧ လံၬဆံၫ့ဎံၪအ၁ၫ့ဖၧၩ့ယီၩ မွဲဆၧအီၪက့ၪ၀ဲၩ၀့ၫလၧလံၬဆံၫ့ဎံၪအလးလံၩအဆၧလီၩဆိၫအလၩဒုၩအဆၧလၧၫ့ထၪ့ဎွ့ၩထၪ့နီၪလီၫ.

`ယိထၪ့လၧဆၧထုၭဖျီၪစဒၫ၀ံၭလၧလံၬလးလံၩဖၧၩ့ဘဲၫ၁့ၪလဲၪ, ဒဲဆၧလီၩဆိၫအဆၧလၧၫ့ထၪ့ဎွ့ၩထၪ့လၧလံၬဆံၫ့ဎံၪအ၁ၫ့ဖၧၩ့ဘဲၫ၁့ၪလဲၪနီၪဆံၭ. ဆၧမၩလိၪမွဲဆၧနီၪအီၪလၧဆၧမၩန့ထုၭထၪ့အခီၫပယီၫလၧ ဆၧအဒီၩ့အထ့ၬယီၩဘဲၫ၁့ၪလဲၪနီၪလဲၪ.`

`က. စဒၫ၀ံၭ (အၪ့ ၂၂း၁, ၁၄-၁၈)`

`ခ. စဒၫ၀ံၭအ၁ၫ့လဂၩ (မဲအၫ ၂၃း၅; အဲၫ ၉း၅, ၆; အဲၫ ၁၁း၁-၅)`

`ဂ. စဒၫ၀ံၭလၧအဂဲၫလၧၫ့ထၪ့ဎွ့ၩထၪ့၀့ၫလဂၩ (ယီ ၁၉း၂၄)`

ဆၧအၪ့ဎၬလံၬဆံၫ့ဎံၪအဆၧၫ့လဖၪယီၩအဖၧၩ့, ပဒၪဘၪလံၬဆံၫ့ဎံၪအလး လံၩလဖၪ မၩန့ထုၭထၪ့ဆၧဂဲးမိၡါလၧယၫခီၫအဂးနီၪလီၫ. အခီၫပယီၫမွဲ လံၬဆံၫ့ဎံၪအ၁ၫ့အဆၧကွ့ၭနီၪ ဒိၭနဲၩ့အ၁ၭလၧ လံၬဆံၫ့ဎံၪအလးလံၩ လၧအဘၪ ဆၧအၪ့မၧၫ့၀့ၫလၧ၁ၭမုဆံၫ့ဎံၪလၧအမိနဲၪဖျီၪ “ဆၧမွဲဆၧတီၩမုလနံၩယီၩ” (၂ပံတၧၫ ၁း၁၂), လၩ့ဆၫ့ဒၪဆၧလၧအဘၪထွ့ၫလၧယ့ၫရှူၬဒဲအ၀့ၫအဆၧဖံၭ ဆၧမၩ (Ministry) နီၪလီၫ.