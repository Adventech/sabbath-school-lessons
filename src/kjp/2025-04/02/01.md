---
title:  ဆၧဖးထၪ့လၧဆၧအခိးအတၩဖၧၩ့
date:   04/10/2025
---

### ဖီလနွ့ၫယီၩအဂးဆၧမၩလိၪ

ရှၤၫ ၂း၁-၂၁; ၄မိ ၁၄း၁-၁၂; ဟံ ၁၁း၃၁; ၂မိ ၁၂း၁၃; ရှၤၫ ၉; နံၫဟမဲအၫ ၇း၂၅.

> <p>၁နိၫထီၫ့</p>
> “လၧဆၧနဲၩအကၠီၩ့, ၦမဲၩဎွဲၩမုၪနးရၫဟၭလဂၩထိးဆၧၫ့ၦယိ၁ူၪဆၧ လၧဆၧအမုၬအလၩတၭ, လဂၭဂီၩ့ဎုၬဘၪ လၧၦလနဲၩဘၪလဖၪနီၪလီၫ” (ဟံဘြုၫ ၁၁း၃၁).

ဘၪမွဲနီၪယဘၪလီၩဆၧယီၩလဘျၩ့ဒီၭလဲၪ. ဘၪလဘၪပ၀့ၫကိၭဂၩ ပလီၩဘၪဆ့လီၫ. ဖးဖီၩ့ History နီၪကဲၪထၪ့လကၠၪဂီၩ့ကဲၪထၪ့လကၠၪဒီၭလၧဆၧမၩ၀ဲၩအ၁ၭနီၪတၭ, ၦၡၩ၁ံၪဆ့ကဲၪယံၫယါဘဲၫနီၪအ၁ိၭလီၫ. ဆၧမၪလမံၩ့ဎးနီၪ မွဲပမၩဘၪထဲၩ့ဎွ့ၩဘျၩ့ (ဆံၭအၪ) ယူၭလဲၪ.

ၦအံၫစရ့လၭဖိၪန့ဘၪထးဂ့ၩထီဘၪနံၫဘျၩ့လဘျၩ့ လၧအမိနုၬဘၪလၧ ခးဆၧစံၭ၀ဲၩ, ဒဲစယီရှၤၫအ့ၫမၩန့ထၪ့ဆၧမၩယီၩလၩ့ထံးလၩ့ဆ့ၭလီၫ. အဂုခိၪနီၪ အ၀့ၫ၁ံၪမိဘၪနၪ၁့ၪဆၧလၧအဘၪဒၪဆၧၫ့ယၫ၀့ၫနီၪ အဂဲးထံၫထံၫကျၩကျၩ လီၫ. အ၀့ၫဖျါလၩ့ၦယိ၁ူၪဆၧနံၫဂၩလၧအမိန့ဘၪဆၧပရၧၫ့အလူဒိၪလၧ ထံၫခးနီၪအဂဲးလီၫ- အ၀့ၫ၁ံၪအဆၧအီၪပဒၩ့၁ၭ, အဆၧတဲၩ့၀ဲၩလၧဆၧဒုၭ၁ုၭ အဂး, အၡၩခမျၧး၁ံၪအဆၧအီၪက့ၪ၁ၭလၧဆၧဒၪဆၧၫ့ယၫဘၪဆၧမၩန့မၩနၧၩ့ ဆၧအဂး၁ံၪလဖၪလီၫ.

ၦလနၩ့မိဆီၫ့မီၪ့၀့ၫလၧ ယွၩအဆၧအုၩ့လၩ့အီၪ၀ဲၩယူၭနီၪ ၦအံၫစရ့လၭဖိၪ မိဘၪထုၭဂဲးထုၭဘၭနးမံၩ့အ့ၬလီၫ. လါနၫ့ဂ့ၩ ဆၧအုၩ့လၩ့ဆၧနီၪမွဲအီၪပဲၩထၬ ၦလဂၩအမူဒၩလၧမိဘၪမၩ၀့ၫနီၪအ့ၬ. ၦအံၫစရ့လၭဖိၪထီၩ့လၧ ကၫနအၫ့ခး ဆၧၫ့နံၫဘျၩ့လဘျၩ့ယူၭလီၫ. ဆၧယိလါဒံၩ့ဂ့ၩထၪ့မုၬထၪ့၀့ၫ, လါနၫ့ဂ့ၩလၧခဲၫ့ထုၬနီၪ မိမၩအ၁ၭဘဲၫ၁ိၭဆၧအနၭထုၬလၧ အ၀့ၫ၁ံၪမိဘၪထိးစၪအဂးလခီၫ လီၫ.

လနွ့ၫယီၩ ပမိအၪ့ဎၬလၩ့ဎိၭဆၧမၩအ၁ၭလၩ့၁ၭဆုးဒိၪမၬလၧလံၬယီရှၤၫအ့ၫ အဖၧၩ့ ဒဲအ၀့ၫ၁ံၪအဆၧဆူဆၧနဲၩဒဲလၧပၧၩဘိၩ့ယီၩ အဆၧဘၪထွ့ၫနီၪလီၫ. ကဆါယွၩအခိးအတၩနီၪ မၩကဲၪထၪ့ဆၧ၁့ၪကိၭမံၩ့လၧအမိမၩလၩ့ဆၫ့လၩ့မဲၩပၧၩ နီၪလီၫ.