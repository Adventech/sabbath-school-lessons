---
title:  ဆၧအထးဂ့ၩနံၫဖၧၫ့လဖၧၫ့
date:   05/10/2025
---

`ဖီ ယီရှၤၫအ့ၫ ၂း၁, ထဲးဎုၬလၧ ၄မိစ့ၭ ၁၃း၁, ၂, ၂၅-၂၈, ၃၀; ဒဲ ၄မိစ့ၭ ၁၄း၁-၁၂. ဘၪမွဲနီၪ စယီရှၤၫအ့ၫ မၩဂုအဆၧမၩနီၪလၧ အပျဲၩလၩ့ ၦယိ၁ူၪဆၧ၁ံၪလၧအမိမၩန့ခးဆၧစံၭ၀ဲၩအဂးနီၪလဲၪ.`

ဆၧလးလၧအဖျါလၩ့ၦယိ၁ူၪဆၧနံၫဂၩနီၪမွဲ ၁ံၪ့ၡံၭတၫ (Acacia Grove), ၦကိၭ၀့ၫ "Shittim" လၧဟံဘြုၫအလံၬဖၧၩ့, ဒဲဒုၭနၪ့ထၪ့ပၧၩဆၧမၩအ၁ၭနံၫမံၩ့ လၧၦအံၫစရ့လၭအဆၧလ့ၩခၫ့ဖျီၫ့အဖၧၩ့လီၫ.

လၧၫ့လမံၩ့နီၪ မွဲဆၧယိ၁ူၪဆၧအဂၩလမံၩ့ (လၧ ၄မိစ့ၭ ၁၃ အဖၧၩ့) လၧ အလ့ၩနုၬလၩ့၁ူၪလၧဒုၪဒၩ၁ံၪအလး၀ၩ့ဒဲဂဲၫထဲၩ့ထဲၩ့၀့ၫအ၀့ၫ၁ံၪအဆၧရၧၫ့ (ရံၫဖီ) လဖၪဒဲမိမၩဘၪ၀့ၫဆၧပရၧၫ့အဂၧၫ့ဘၪ၀့ၫအ၁ိၭနီၪလီၫ.

အ့ၪမွဲလၧခဲၫ့လမံၩ့လၧ Shittim နီၪ လၧအမၩကြၩ့ထမးဆၧလမံၩ့, ၦအံၫစရ့လၭထၪ့ဒၩယွၩအဆၧအုၩ့လၩ့လၧအမၩမၪဆၧလၧဆၧဂၩ့ဆၧဖၪ့, လၧစဘၫလၫ့အဆၧမၩဂဲၩထၪ့၀ၭထၪ့ဆၧအဖၧၩ့ အ၀့ၫ၁ံၪမုၬလၩမံၫဎုၬအီၪဎုၬလိၬ၁ၭ လၧမိအၭအဖိၪမုၪလဖၪဒဲဘၩထၪ့အ၀့ၫ၁ံၪအယွၩလဖၪနီၪလီၫ (၄မိ ၂၅း၁-၃း ၃၁း၁၆). လၧဆၧမၩအ၁ၭယီၩအဖၧၩ့, Shittim (ၡံၭတၫ) နီၪ ကဲၪထၪ့ဆၧမၩ အ၁ၭထၧၫ့ထီယၫအဒိၪအမုနီၪလီၫ ဆၧအမိကဲၪထၪ့ဆၧလၩ့ထံဖါအဂၩလမံၩ့လၧ ဆၧဘူၭထံးလၧဆၧစံၭ၀ဲၩ့လး၀ၩ့ထီးနီၪဧၪ. အ့ၪလမွဲဆၧစံၭ၀ဲၩလၧဖျိၩ့ဖျိၩ့အိၩ အဆၧယိလါမိလၧၫ့ထၪ့ဎွ့ၩထၪ့၀့ၫဒၪဧၪ.

`ဖီ ယီဟၫ့ ၁၈း၁၆-၁၈, ၂၅-၂၇ ဒဲ ယီဟၫ့ ၂၁း၁၅-၁၉. ဆၧအထး ဂ့ၩထီဘၪနံၫဖၧၫ့လဖၧၫ့လၧ ၦအံၫစရ့လၭထၧၫ့ဆၨၩယၫအဂး ဒဲစပံတၧၫ နၫ့ဆါလဂၩအဆၧဘၪလၩ့ဎိၭလဖၪနီၪ မွဲနဒၪဘၪဆၧနီၪလဲၪ.`

ကဆါယွၩ မွဲယွၩလၧအဖ့ၪလၫ့ဆၧအဆၧၫ့အထီနံၫဖၧၫ့ (ဒဲအၪနဲၪ့အနီၪ) လဂၩလီၫ. လံၬဆံၫ့ဎံၪကိၭ၀့ၫလၧ ဆၧအခိးအတၩ (grace) နီၪလီၫ. ဆၧအခိး အတၩလၧပဒိၭန့ဘၪမွဲလၧပဆၧကြၨၭဆၧဘၪအဖၧၩ့အ့ၬ, မွဲဆၧအခိးအတၩ ပျီၩပျီၩလီၫ (ထိၪထဎီၩ့လၧ ရိ ၅း၂; အ့ ၂း၈; ရိ ၁၁း၆ နီၪဆံၭ). ယွၩအခိးအတၩ ဖျီၪထၪ့၀့ၫလၧဆၧထိးထဲၩ့တၩ့ထဲၩ့လၧ ၦထီးအလူၬအဂးလီၫ (တဲတၧၭ ၂း၁၁-၁၄). စပံတၧၫဖ့ၪဆီၪ့ထၪ့ဆၧအီၪကီၪ့ဘဲၫ၁ိၭအမိဒိၪထၪ့ဒဲအီၪဂုးအီၪခၧၫ့၀့ၫလၧ ဆၧအခိးအတၩဒဲဆၧ၁့ၪယၫပကဆါအဖၧၩ့နီၪလီၫ (၂ပံ ၃း၁၈). အၪနဲၪ့အနီၪ ပ၀့ၫ၁ံၪဆ့ပဒိၭန့ဘၪဆၧအထးဂ့ၩထီဘၪနံၫဖၧၫ့လဖၧၫ့ယီၩ မွဲအ့ၬဧၪ.

`ဆီၫ့မီၪ့ထဲၩ့ၦအံၫစရ့လၭအဆၧလ့ၩခၫ့ဖျီၫ့လဖၪ, လၧအဒိၭန့ဘၪ ဆၧအဆၧၫ့အထီနံၫဖၧၫ့လဖၧၫ့အမိနုၬဘၪလၧခးကၫနအၫ့, ဒဲဘၪဆၧ အခိးအတၩဘဲၫစပံတၧၫစံၭ၀့ၫအ၁ိၭ လၧအ၀့ၫမီၪ့ဘံၭအကဆါဂီၩ့ အလးခဲၫ့နီၪဆ့ၭ. ဆၧမၩအ၁ၭနီၪ မိ၁ီၪ့လိၪပၧၩမွဲဆၧနီၪလၧ ၦအမိဒိၭ န့ဘၪဆၧအခိးအတၩနီၪလဲၪ.`