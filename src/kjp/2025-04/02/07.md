---
title:  ဆီၫ့မီၪ့အၪထၪ့လၧယၫ
date:   10/10/2025
---

ဖီ Ellen G. White, "Crossing the Jordan," pp. 482, 483, in Patriarchs and Prophets. ခီၫလၧဆၧဒၪခီၩ့လိၬ၁ၭလၧ ၦယိ၁ူၪဆၧလဖၪဂီၩ့အလးခဲၫ့နးရၫဟၭအမံၩ့ အီၪထီ၀့ၫလၧလံၬလးလံၩ (OT) ထၧၫ့ထီယၫ, ထီးအမံၩ့ဂဲၫဖျီၪထၪ့ထဲၩ့လၧ ကဆါယ့ၫရှူၬအဆၨၩအဆၬအဂဲး (genealogy) လဖၧၫ့နီၪလီၫ. အီၪကဲၪထၪ့ ၀့ၫဒၪလၧအ၀့ၫကဲၪစစၫလမၧၫ့, ၦယုဒၫဖိၪအဆၨၩ, လၩ့ဆၨၩလၧစဘိအၭ ဒဲၦအမံၩ့ဒိၪအဂၩမွဲနးရှု၁ၭအမံၩ့ၡါနီၪလီၫ (မၭ ၁း၅; ထိၪဎီၩ့လၧ ရှု၁ၭ ၄း၁၃, ၂၁). လၧအ၀့ၫအီၪတီၩလၧကဆါယွၩအဖၧၩ့, မွဲၦမဲၩဎွဲၩမုၪလၧ၀ံးယ့ၫရခိၫလၧအမိဘၪ ထီၩ့ဆၧဂၭဂီၩ့လူၬဆံၫ့လါနၫ့ဂ့ၩ အ၀့ၫကဲၪထၪ့ဘၪဆၧဆဲၩဘုၭလၩ့ဆၫ့ လၧစဎွၩ ဒၫ၀ံၭအဆၨၩ မွဲမစဲအၫဘၪဂဲၫလၩ့ဆၨၩ၀့ၫဒၪအဖျီၩ့နီၪလီၫ. အယီၩမွဲကဆါယွၩ အဆၧမၩလၧၫ့ထၪ့ဎွ့ၩထၪ့ၦအဆၧနဲၩ, အ့ၪမွဲအအီၪန့ၫဒၪဘၪချံၫဖိၪဒၪလ့ၬနီၪ လီၫ (မၭ ၁၇း၂၀; လု ၁၇း၆).

“လမွဲဘၪန့ၫနးရၫဟၭ အဆၧမၩအ၁ၭဘၪဆုးယွၩအဆၧယၫ့၁ၭနီၪဘၪ, ၦဂံဘအၧၫ့ဖိၪ၁ံၪဆ့ထုၭဖျီၪထၪ့ဆၧထိးဆၧၫ့ကဆါယွၩအဆၧပၧၩ့ဆၧပြၭလၧ ၦအဖုၫအဂီလၧလနဲၩကဆါယွၩဘၪလဖၪအလး၀ၩ့အ၁ၭကျၩနီၪ, ဒုၭ၁့ၪယၫ ၦဂူၫဂၩ၁ံၪလၧဆၧအုၩ့လၩ့အီၪလၩ့အဆၧဆိၪဂ့ၩလဖၪနီၪလီၫ.

“ကဆါယွၩအီၪက့ၪလၩ့ဆၫ့ထံၫဖိၪခးဖိၪ, ၦအဆၨၩဒဲအဒီၪ့လၧဆၧ၁့ၪယၫ နၪ၁့ၪယွၩအဂဲးနီၪအီၪနးမံၩ့အ့ၬ. အ၀့ၫမွဲၦတဲၩ့လၩ့ၦၡၩဆၨၩထီးလူၬလဂၩလီၫ. ၦၡၩထီးအလူၬနီၪ မွဲဂံၪ့ဒီၪ့လဒီၪ့ဎးလၧ ဆၧတဲၩ့လၩ့ဆၧအဖၧၩ့, ဒဲမွဲၦလဖုၫဎးလၧဆၧထိးထဲၩ့တၩ့ထဲၩ့အဖၧၩ့လီၫ. ကဆါဎရံၬဂဲၫလၩ့မၩလၩ့ဎီးခွံၬကယဲမွဲဆၧဒီၪ့ လၧအီၪပဒၩ့ထၬဆၧနီၪ, ဒဲ၀ဲထၪ့ခွံၬဆၧလုလးအဖၧၩ့၁ၭလၧ၁ၭမၧၫ့ကိၭဖျိၪ့ဒ့ၭ မိထီၩ့စိၩလၧကဆါယွၩအခၪ့ထံၭမ့ၬယၫ ဂ့ၩဂ့ၩဘၪဘၪအဂးနီၪလီၫ. ယွၩအဆၧ အဲၪနီၪ လဲ၀့ၫ, ယိၬ၀့ၫ, လၧၫ့ဎွ့ၩ၀့ၫ လၧအနုၬဖျီၫ့ထီၩ့အလးဎံၩ့စီၪ့နီၪလီၫ. အီၪထၪ့ထီၫ၀့ၫလၧ မုၪခီၩလဲးအစီၩ့အမၩ့အၪ့လံၭအၪ့လီၫန့ဆၧအဖၫ့ခိၪ, ထိးစိၩ ၀့ၫလၧ ယွၩအလးဆီၩ့ဆီလၧအအီၪ၀ၩ့ဖီၩ့အ၁ၭလၧဆၧအုၩ့လၩ့အ၀ၩ့ဒၩ့ (rainbow) နီၪလီၫ. လၧကဆါဎရံၬအဖၧၩ့နီၪ ၦယုဒၫဖိၪအီၪအ့ၬ, ၦဂြံၭစၫဖိၪအီၪဆ့အ့ၬ, ၦဎီး ဖိၪလအီၪဘၪ, ၦပျီၩဖျ့ၭဖိၪလအီၪဆ့ဘၪလီၫ.” Ellen G. White, Prophets, and Kings, pp. 369, 370.

**ဆၧအၪ့စၪ့ကၩ့ကၩဎိၭလၩ့အဂး**

`ဆၧဘၪထွ့ၫ “ဆၧအထုးအလၩနံၫဖၧၫ့လဖၧၫ့” လဖၪ/ second chances နီၪ့ ၦမိဘၪထိၪဎၩ့ဘဲၫ၁့ၪလဲၪ. အဒီၩ့ပစံၭလၧဆၧလၨၪ ခၫ့ဖၬဆၧဒဲဆၧယၫ့၁ၭအဘိၩ့ဆၧၩ့.`

`ကၩ့ကၩဎိၭလၩ့နးရၫဟၭအဂဲးဘဲၫအမွဲဆၧဆူဆၧနဲၩအဒီၩ့အထ့ၬ လမံၩ့နီၪဆံၭ. ၦအဆၧအီၪမၧၫ့လဘၪလၩ့ဎိၭဘၪလၧလံၬဆံၫ့ဎံၪ အဆၧ၁ီၪ့ဆၧ၁ၫ့နီၪ မိကဲၪထၪ့ဆၧအဒီၩ့အထ့ၬဘဲၫ၁့ၪလဲၪ.`

`စယီရှၤၫအ့ၫအဆၧထံၫဆၧဒီၪ လၧအအီၪထဲးဎုၬလၧဆၧတီၩဒဲဆၧ အခိးအတၩနီၪ မွဲနနၪ၁့ၪဘဲၫ၁့ၪလဲၪ.`