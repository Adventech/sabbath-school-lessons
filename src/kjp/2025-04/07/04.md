---
title:  ဆၧမၩ၁ၫ့ထၪ့ထဲၩ့ဆၧအဆၧလုလးလဖၪ
date:   11/11/2025
---

`စယီရှၤၫအ့ၫဖ့ၪဆီၪ့ထၪ့ထဲၩ့မွဲဆၧနီၪ လၧဆၧဒုၭကဲၪထၪ့ယွၩအဆၧ လုလးနီၪလဲၪ. ဖီ ရှၤၫ ၈း၃၀, ၃၁; ထိၪဎီၩ့လၧ ၅မိ ၁၁း၂၆-၃၀; ၅မိ ၂၇း၂-၁၀.`

လၧၦခိၪနါအဖီၩ့ခွံၬလဖၪအထီ, ဆၧလုဆၧအလးနီၪ မွဲဆၧအီၪက့ၪနဲၪ့ဆၧဘိၪ့ဆၧဘၩအဖၧၩ့၁ၭ ဒဲကဲၪထၪ့ဆၧထိးအ၁ၭအလၩ့ထံးလၧ ၦမိန့၁ၫဘၪထံၫ၁ံၪ ခး၁ံၪလၧဆၧစံၭ၀ဲၩနီၪလီၫ. ဒဲဆၧမၩကဲၪထၪ့ထဲၩ့ဆၧလုဆၧအလးလဖၧၫ့ယီၩဆ့ မွဲဆၧအီၪက့ၪဂုးခၧၫ့ထဲၩ့ယွၩအဆၧအုၩ့လၩ့ဒဲစံၭ၀ဲၩဆၧလၧၫ့ထၪ့ဎွ့ၩထၪ့၀့ၫဒၪနီၪ လီၫ. လၧဆၧနီၪအဖၧၩ့, ဆၧလုဆၧအလးအခီၫပယီၫနီၪ မွဲ၀့ၫဒၪဆၧ၁ီၪ့ဆၧ၁ၫ့ ခၫ့ဖျီၫ့လၧစမိစ့ၭလၧၫ့ထၪ့ဎွ့ၩထၪ့၀့ၫဒၪနီၪလီၫ (၅မိ ၁၁း၂၆-၃၀; ၅မိ ၂၇း၂-၁၀).

ပဒၪဘၪဆၧဘိၪ့ဆၧဘၩအခံးအဂၩ့လၩ့ဆၫ့လၧ ယီရှၤၫအ့ၫ ၈း၃၀-၃၅ အဖၧၩ့လီၫ. လၩ့ဆၫ့လိၬ၁ၭလၧ ဆၧဒုၭ၁ုၭအခံးအဂၩ့လၩ့၁ၭမဲၪလဖၪလီၫ. မွဲဆၧဘိၪ့ဆၧဘၩလၧ အမၩဂ့ၩထၪ့၁ၫ့ထၪ့ထဲၩ့ဆၧဒဲမၩလၩ့ထံးထဲၩ့ဆၧအုၩ့လၩ့ဆၧလီၫ. စယီရှၤၫအ့ၫမၩန့မူဒၩလၧ ဆၧ၁ီၪ့ထဲၩ့၁ၫ့ထဲၩ့ၦအံၫစရ့လၭဖိၪလၧအမိခိၭနၪ ဖိၬထွ့ၫယွၩအဆၧ၁ီၪ့ဆၧ၁ၫ့လီၫ (ရှၤၫ ၁း၇). ပဒၪဘၪစယီရှၤၫအ့ၫအတခၭဖ၀ၭ လၧလံၬယီၩအထုၬနီၪလီၫ (ရှၤၫ ၂၄).

ဆၧအကၧၩ့ဒိၪနဲၪ့ဆၧမၧနၧၩ့ဆၧလၧဆၧဒုၭဆၧယၩအဖၧၩ့နီၪ မွဲဆၧအီၪတီၩအီၪလီၩ့လၧ ကဆါယွၩအဆၧ၁ီၪ့ဆၧ၁ၫ့အဖၧၩ့လီၫ. ဆၧမၩနၧၩ့ဆၧနီၪမွဲဒၪ ဆၧမၩလၧၫ့မၩဎွ့ၩကဆါယွၩအဆၧကိၪ့လၧၦအံၫစရ့လၭဖိၪဒဲဆၧရွံန့ထဲၩ့ၦၡၩဆၨၩ ထီးအလူၬအဂးလမံၩ့လီၫ. အ့ၪမွဲဆၧအီၩတီၩအီၪလီၩ့လၧ ဆၧ၁ီၪ့ဆၧ၁ၫ့ဒဲ ဆၧမၪလူၬနီၪ မွဲဆၧအီၪက့ၪထၬ၀့ၫလၧ ၦၡၩဆၨၩအအီၪမၧၫ့ထၧၫ့ထီယၫထီးမုနံၩ အထုၬအဂးနီၪလီၫ. စယီရှၤၫအ့ၫကွ့ၭထဲၩ့ဆၧမၪလူၬအဒီၩ့လၧလိးဖၭဒိၪအလီၩ့, ဒဲလိးဖၭဒိၪနီၪ အီၪလၩ့ဆၫ့လိၬ၁ၭလၧ ဆၧလုလးအလိးလဖၪ (ထိၪဎီၩ့လၧ ၅မိ ၂၇း၂-၈), ဒဲ ဘၪဆၧကွ့ၭထၬဆၧမၪလူၬဆံၫထံၪ ဒဲအီၪဆၧၫ့ထုၪ့လၧဆၧလု လးလိးအနဲၩ့ထံၭ, ဘဲၫ၁ိၭဆၧမိဒုၭနၪ့ထၪ့ၦအံၫစရ့လၭဖိၪလၧ အ၀့ၫ၁ံၪအထးဂ့ၩ ထီဘၪလၩ့ဆၫ့လဖၪ (privileges) ဒဲအမူၩဒၩလၧဆၧအုၩ့လၩ့ဖၧၩ့လဖၪကိၭအဆၧၫ့အထီဒ့ၭနီၪလီၫ.

စယီရှၤၫအ့ၫဒုၭနဲၪဆိၫစိၩ (foreshadows) ယ့ၫဟိရှၤၫအ့ၫ (ယ့ၫရှူၬ) လၧလံၬဆံၫ့ဎံၪအ၁ၫ့အထီ, လၧအဆၧမၩထီးလူၬအဖၫ့ခိၪ, မိ၁ိၫ့ထဲၩ့ၦၡၩဆၨၩ၁ံၪလၧဆၧခိၭနၪဖိၬထွ့ၫကဆါယွၩနီၪလီၫ. ဘဲၫဆၧထိစိၩယီၩ မိဎွ့ၩထၪ့အဂး, အ၀့ၫ မိဘၪဒၪဆၧၫ့ယၫ့ထၪ့ဒၩဆၧလမံၩ့လၧ ဆၧအၧၩ့ဆၧ၁ၫ့အစီၩ့အမၩ့လဖၪနီၪလီၫ. အ၀့ၫအဆၧထိအဒိၪထုၬနီၪ မိမၩလၧၫ့ထၪ့ဎွ့ၩထၪ့ဆၧအုၩ့လၩ့အဆၧလိၫဘၪ လဖၪ လၧပမိဘၪမၩအလး (our behalf) နီၪလီၫ. “အဂဲးဘဲၫယီၩထီးဒၪယွၩ စံၭ၀ဲၩဆၧအၪလဖၪနီၪ, မွဲအမွဲဆၧလၧအဖၧၩ့တၭ, ဒဲအၩမံၩ့ (Amen) လၧအဖၧၩ့, လၧယွၩအလၩအဖၩ့လၧပကၠီၩ့လီၫ (၂ကီ ၁း၂၀).

`မွဲဆၧနီၪလနၩ့နၩ့လၧ ပမိမၩလၧနး၁ၭအဆၧမၩထံးထံးလဖၪ (practices) လၧမုလနံၩယီၩ, လၧဆၧမၩကဲၪထၪ့ဆၧလုလးလမံၩ့ ဘဲၫၦမၩ၀့ၫလၧဖျိၩ့ဖျိၩ့အိၩနီၪလဲၪ.`