---
title:  အီၪက့ၪဂုဆၧအုၩ့လၩ့ဆၧ
date:   09/11/2025
---

`ဖီ ယီရှၤၫအ့ၫ ၅း၁-၇. ဘၪမွဲနီၪယဟိ၀ၩမၪလူၬစယီရှၤၫအ့ၫလၧ ဘၪကူၭတရံၭ ၦအံၫစရ့လၭဖိၪနံၫဆိၩလဆိၩလၧဆၧမၩနၧၩ့ဆၧအထီလၩ့ ဆၫ့အဖၧၩ့နီၪလဲၪ.`

လၧဆၧမၩန့မၩနၧၩ့ထံၫခးဂီၩ့အလးခဲၫ့, ဆၧပရၧၫ့လၧအဂၧၫ့ထၪ့၁ၩလၩ့ လၧဆၧလၩ့လၭခၫ့ဂၬယီၫဒၫ့အထီနီၪ, ဘၪလဘၪၦအံၫစရ့လၭဖိၪမိဒၪဆၧၫ့ ယၫဘၪဆၧမၩကၪမၩဂဲၩလၧအဒုၪအဒၩ၁ံၪမိကဲၪထၪ့၁့ၪဆ့လီၫ. မွဲလါနၫ့ဘိၩ, ဆၧလမံၩ့အကၧၩ့ဒိၪနဲၪ့ဆၧမၩနၧၩ့လၧဆၧဒုၭ၁ုၭဖၧၩ့နီၪအီၪ၀့ၫဒၪလီၫ. အနီၪမွဲ ၦအံၫစရ့လၭဖိၪအဆၧအုၩ့လၩ့အီၪလၩ့လၧကဆါယွၩလီၫ.

လချုၭလၧၦဆၨၩအ၁ၫ့လဆိၩ (new generation) ယီၩနုၬလၩ့န့၁ၫထံၫခး နီၪ, အ၀့ၫ၁ံၪမိဘၪ၁့ၪယၫအဆၧဘၪထွ့ၫလၩ့ဆၫ့ဆၧလၧၦပၧၩထံၫခးလး၀ၩ့ယီၩ (ယွၩ) လၩ့ထံးလၩ့ဆ့ၭလီၫ. ဆၧမၩ၁ၫ့ထၪ့ထဲၩ့ဆၧအုၩ့လၩ့နီၪ ကဲၪထၪ့၀့ၫဘဲၫ ဆၧစံၭဆၧၫ့ထဲၩ့, ကဆါယွၩအခိးအတၩဒဲအဆၧမၩလၩ့လၭလၧအ၁ိၫ့ ၦအံၫစရ့လၭဖိၪခၫ့ဂၬဖီၩ့ဖျ့ၭယီၫဒၫ့နီၪလီၫ.

ပဆၧအုၩ့လၩ့ဆၧလၧကဆါယွၩနီၪ, ကိၭအဆၧၫ့ထီဒ့ၭ, မိဘၪကဲၪ၀့ၫဆၧစံၭခိးစံၭတၩထဲၩ့ဆၧလၧအမၩန့၀ဲၩ၀့ၫလၧပဂးနီၪလီၫ. မွဲလၧပမိန့ဘၪဆၧအခိး အတၩလမံၩ့မံၩ့အဂးနီၪမွဲအ့ၬ. (မွဲဆၧဘဲၫနီၪအ၁ိၭ, စပီလူၫလီၩနၪ၁့ၪၦဂလ့ၡၫဖိၪ လၧအအၪ့ကံၩ့ဆီၪ့ၦလခီၫဘၩ့မုးကဲၪထၪ့ဆၧအီၪကီၪ့ဖိၪလဖၪမိဘၪဒိၭန့ဆၧကူၭ တရံၭအဂဲးနီၪဆ့လီၫ).

ၦအံၫစရ့လၭဖိၪအဆၧဒုၭ၁ုၭအဆီၪ့ထုၬနီၪ ဘူၭထၪ့မိဂီၩ့၀့ၫယူၭတၭ, အဆၧမၩမိအၪ၀့ၫတၡါဆ့လီၫ. မွဲဆ့လီၫ, လါနၫ့မွဲဘဲၫၦအၪဂၩဆီၫ့မီၪ့၀့ၫအ၁ိၭနီၪအ့ၬ. လမွဲဘၪလၧဆၧမၩဆီၪ့ထၪ့အက၁့ၪ၁ံၪ, ကျဲၩ့အဲၪ့ထၪအနၭ၁ံၪဘၩ့၁ံၪနီၪဘၪ, အ၀့ၫ၁ံၪမၩန့အဆၧၫ့အထီလၧဆၧဘိၪ့ဆၧဘၩလုၫလါလၧအအီၪထး၁ၧၫ့နံၩ ၁ၧၫ့၁ၫ့အထီနီၪလီၫ.

အ၀့ၫ၁ံၪမၩဘိၪ့နီၪ မွဲလၧဆၧမၩနၪ့ထၪ့ထဲၩ့အဆၧဘၪထွ့ၫလိၬ၁ၭလၧ အကဆါယွၩလၧအမၩဖီၩ့ဖျ့ၭအ၀့ၫ၁ံၪလၧခးအံဇံၭနီၪလီၫ. ဘၪမွဲနီၪလဲၪ. မွဲလၧ အ၀့ၫ၁ံၪနၪ၁့ၪဆၧဒုၭဆၧယၩမွဲကဆါအဆၧမၩနီၪလီၫ. ယွၩမွဲၦလၧအဖ့ၪလၫ့ အ၀့ၫ၁ံၪဆၧမၩန့မၩနၧၩ့ဆၧလီၫ. ကဆါယ့ၫရှူၬအီၪက့ၪလၩ့၁နိၫလမံၩ့ဎးလၧဆၧ ချဲၩ့အဂူၫဂၩလမံၩ့လီၫ- “အ့ၪမွဲအၪ့ဎၬဆိၫယွၩအဘၩ့အမုး ဒဲအဆၧတီၩဆၧလီၩ့ ဆံၭ. ဆၧမိဖ့ၪလၫ့န၁ံၪလၧဆၧလဖၪနီၪ ထီးအလူၬလၧအဖၫ့ခိၪလီၫ” (မၭ ၆း၃၃). အဆၧၫ့အထီအၪဒၪဆၧအဖၧၩ့, ဆၧမၩအကၧၩ့ဒိၪအၪမံၩ့ဆၪ့ဒၨၭပၧၩ မွဲလၧပ၁ၭနၪ့အီၪက့ၪဆိၫဂုဆၧအကၧၩ့ဒိၪ (priority) လၧပဆၧအီၪမၧၫ့ဖၧၩ့နီၪ လီၫ-အနီၪမွဲကိၭနံၩဒ့ၭဆၧမၩ၁ၫ့ထဲၩ့ပဆၧအုၩ့လၩ့လၧဎရံၬအဖၧၩ့နီၪလီၫ.

`ဆီၫ့မီၪ့ထဲၩ့ဆၧအဆၧၫ့အထီလၧနလအီၪက့ၪဒိၪကဆါယွၩဘၪလၧ “ဆၧအကၧၩ့ဒိၪ” အဂူၫဂၩလဖၪအကၠီၩ့နီၪဆံၭ. ဘၪမွဲနီၪဆၧကဲၪထၪ့၁ၭ ယီၫ၀့ၫ, ဒဲပမၩနၧၩ့ဆၧၫ့ထဲၩ့မိန့ဘဲၫ၁့ၪလဲၪ.`