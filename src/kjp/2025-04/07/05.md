---
title:  ကွ့ၭလံၬလၧလိးလဖၪအလီၩ့
date:   12/11/2025
---

`ဖီ ယီရှၤၫအ့ၫ ၈း၃၂-၃၅. ဆၧမၩအ၁ၭလၧ အထုၭဖျီၪ၀့ၫလၧ လံၬဆံၫ့ဎံၪအဆၧၫ့ယီၩ အခီၫပယီၫအီၪမွဲဆၧနီၪလဲၪ, ဒဲအမိလီၩဘၪပၧၩဆ့ မွဲဆၧနီၪလဲၪ.`

ခိၪလီၩ့အံဘလၭနီၪ ဘၪဆၧကွ့ၭဖျီၪ၀့ၫလၧ ၅မိစ့ၭအဖၧၩ့ (၅မိ ၁၁း၂၉; ၅မိ ၂၇း၄, ၁၃) ဒဲလၧလံၬယီရှၤၫအ့ၫအဖၧၩ့ (ရှၤၫ ၈း၃၀, ၃၃) လီၫ. ဘဲၫလၧခိၪလီၩ့ ဂ့ၫရဇံၫ့အ၁ိၭ အနီၪမွဲဆၧလးလၧၦဖီၡီၫထဲၩ့ (recite) ဆၧဆိၪဂ့ၩဒဲဆၧဆိၪအၧၩ့ လဖၪထီးနီၪလီၫ. လၧ ၅မိစ့ၭ ၁၁း၂၉ ဒဲ ၅မိစ့ၭ ၂၇း၃, ၁၄ အဖၧၩ့နီၪ ၦဖီ၀့ၫ (ဖီၡီၫ) ဆၧချဲၩ့ဆၧဆိၪအၧၩ့လဖၪလီၫ. ၦအံၫစရ့လၭဖိၪလဖၪ ဘၪဆၧၫ့ထုၪ့အီၪ ၀့ၫလၧတလၫအနဲၩ့ထံၭလၧအယီၩလခီၫ ဒဲလၧအနီၪလခီၫလၧၦလုဆၧလဖၪ အမ့ၬယၫ (ရှၤၫ ၈း၃၃) လီၫ. ခမျၧးလဖုၫနီၪ မိဘၪဆၧၫ့ထုၪ့လၧ ခိၪလီၩ့အံဘလၭ အမ့ၬယၫ ဒဲအဂၩလဖုၫနီၪ မိဘၪဆၧၫ့ထုၪ့အီၪလၧ ခိၪလီၩဂ့ၫရဇံၫ့အမ့ၬယၫနီၪ လီၫ. အနီၪမွဲအ၀့ၫ၁ံၪဆၧနဲၪ့လၧဆၧမၩအ၁ၭနံၫမံၩ့ကဲၪထၪ့အ၁ၭ၁့ၪလၧဆၧအုၩ့လၩ့နီၪလီၫ. ဆၧလုဆၧဖိၪ (ဆၧဖိၪဆၧဎၬ) လဖၪ ၦဂဲၫဆိၬန့၀့ၫနီၪ နဲၪစိၩ ယ့ၫရှူၬ, လၧအမၩန့ဆၧဆိၪအၧၩ့လၧအ၀့ၫအလီၩ့, ဘဲၫ၁ိၭၦနဲၩအ၀့ၫထီးလူၬ လဖၪ မိဒိၭန့ဘၪဆၧဆိၪဂ့ၩလဖၪအဂးနီၪလီၫ (လ့ ၃း၁၃; ၂ကီ ၅း၂၁).

`ဘၪမွဲနီၪၦဘၪကွ့ၭဆဲၫ (ကွ့ၭဒီၩ့) ထဲၩ့လံၬဆၧအုၩ့လၩ့ဆၧလၧလိး ဆၧအီၪက့ၪနဲၪ့အလီၩ့လၧၦခမျၧးအမ့ၬယၫနီၪလဲၪ. (ယိလၧ ၅မိ ၄း၃၁; ၅မိ ၆း၁၂; ၅မိ ၈း၁၁, ၁၄; ၂စဎွၩ ၁၇း၃၈; အၪ့ ၇၈း၇).`

ဆၧလၧၦၡၩဆၨၩနီၪ ၁ၭနၪ့ဆၧဆီၪ့လီၫ. ဆၧဆီၫ့မီၪ့ဘံၪဘူၪအ၁ၭအၪထၪ့ လၧပဆၧအီၪမၧၫ့ဖၧၩ့တၭ, ဆၧအဆၧၫ့အထီဖၨၪခိၭဖိၪလထီဘၪလထီအဖၧၩ့ ဆၧမၩအ၁ၭလၧ လကဲၪထၪ့လၧၩ့ဘၪခိၪမၬခိၪမၬနီၪ ပ၁ၭန့ခွံၬယီၫယီၫလ့ၬလီၫ. မွဲဆၧနီၪလၧပအၪ့ဘိၪ့ကိၭထီဒ့ၭနီၪ, ပအီၪက့ၪထဲၩ့ပဆၧအုၩ့လၩ့အ၁ၫ့ (ပမၩ၁ၫ့ ထၪ့ထဲၩ့) လၧပနၫ့ဆါဒၪပ၀့ၫလၧပကဆါယွၩအဘိၩ့ဆၧၩ့နီၪလီၫ. ဂ့ၩလၧ ပဆီၫ့မီၪ့ဆၧထးဂ့ၩထီဘၪယီၩ လမွဲန့ၫၦလဂၩဘၪလဂၩ (individual) အဆၧ အီၪက့ၪဆံၫ့ဎံၪထဲၩ့၁ၭဘၪ, မွဲဆ့ဆၧမၩဎိၭလၩ့ဆၧလၧဆၧမၩဂ့ၩမၩဘၪထဲၩ့ (မၩ၁ၫ့ထၪ့ထဲၩ့) ပဆၧအီၪတီၩလီၩ့ပ၁ၭလၧကဆါယွၩနီၪလီၫ. လၧဆၧအီၪမၧၫ့ ထုၭဖၭလၩ့စဲၪလိၬ၁ၭလဂၩဘၪလဂၩအထီဘိၩ့ယီၩ (individualistic society အဖၧၩ့), ပကြၨၭအၪ့ဎၬဒိၭန့ဘၪထဲၩ့ဆၧဆီၫ့မီၪ့အဘၪလၩ့ဎိၭလိၬ၁ၭလၧအအီၪ လၧဆၧနဲၩ, ဆၧနၪ၁့ၪလမံၩ့ဎးအလူဒိၪလၧ ယွၩအဆၧမၩလမံၩ့ဎးအဖၧၩ့လီၫ.

`လၧဆၧအီၪမၧၫ့အဘိၪ့လၫ့ဘဲၩ့လၫ့ဒဲဆၧတုၩ့လၫ့ဎးလၫ့အကျၩ, ပမိ၁ၭနၪ့ကဆါယွၩဒဲပမိမၩဆၧဘၪဒၪပ၁ၭလၧဒိၭနဲၩ့လၩ့ပ၁ၭလၧပဂဲး ပဘၭဒၪပ၀့ၫနီၪမိယီၫ၀့ၫဒၪဆံၭအၪလဲၪ. ဘၪမွဲနီၪဆၧကဲၪထၪ့၁ၭဘဲၫနီၪ ယီၫ၀့ၫ, လၩ့ဆၫ့ဒၪဆၧလၧဆၧဘီၪဆၧယီၫအဖၧၩ့နီၪလဲၪ.`