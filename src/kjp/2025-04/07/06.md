---
title:  ဆၧဆိၫ့န့ဘၪအဆၧအီၪၡီၩ့
date:   13/11/2025
---

`ဖီ ယီရှၤၫအ့ၫ ၁၈း၁, ၂. စယီရှၤၫအ့ၫမၩမွဲဆၧနီၪလၧဆၧအၪ့နၩ့လၩ့ ထံၫခးဆၧန့၁ၫအဂးနီၪလဲၪ.`

ဆၧအၪ့နၩ့ဖၭၦဆၨၩအဒိၪထုၬနံၫဒီၪ့လၧယီဒၫ့အမုနုၬလခီၫဒဲၦမနၭစ့ၫဖိၪ ဖိၭဖၫ့ဂီၩ့အလးခဲၫ့နီၪ, လံၬဆံၫ့ဎံၪအဆၧၫ့ယီၩထုၭဖျီၪဆၧအီၪကိၩ့အီၪကီၪ့အၪ့နၩ့ ဖၭထံၫခးလၧ ၦဆၨၩအဒီၪ့ဖိၪအီၪထးလၧၡဲလိၫ (Shiloh) နီၪလီၫ.

ဆၧ၁ၧၫ့ထၪ့ (ဆၧမၩကဲၪထၪ့) “ဆၧအလးဆံၫ့ဎ” (Tabernacle) နီၪ မွဲဆၧမၩလၧၫ့ထၪ့ဎွ့ၩထၪ့ကဆါယွၩအဆၧအုၩ့စံၭ၀ဲၩဆၧလၧအမိအီၪလၧအ၀့ၫ၁ံၪ အကျၩ (၂မိ ၂၅း၈; ၃မိ ၂၆း၁၁, ၁၂) ဒဲနဲၪဖျီၪထၪ့လံၬယီၩအဂဲးမိထုၪ့လၧအမွဲ ကဆါယွၩအဆၧအီၪၡီၩ့လၧၦအံၫစရ့လၭဖိၪအ၁ိၭအကျၩနီၪ မွဲအဖ့ၪလၫ့န့၁ၫဘၪ ထံၫခးနီၪ ဒဲမွဲဆ့ဆၧဆိၪဂ့ၩလၧၦအံၫစရ့လၭဖိၪအဂး, ဒဲၦဂၪ့ခိၪဖိၪအဂံၪ့ဒီၪ့လဖၪ ထီးအလူၬနီၪ မိဘၪဆၧဆိၪဂ့ၩလၧအ၀့ၫ၁ံၪအဖၧၩ့လီၫ (၁မိ ၁၂း၃). ဆၧဘိၪ့ထၪ့ ဘၩထၪ့ကဆါယွၩနီၪ မွဲဆၧအၧၩ့ဒိၪနဲၪ့ဆၧမၩနၧၩ့ဆၧဒဲဆၧအၪ့နၩ့ဖၭထံၫ၁ံၪ ခး၁ံၪဒံၭနီၪလီၫ. ဆၧလုလးဆံၫ့ဎံၪအီၪ၀့ၫဒၪနီၪ (လၧခဲၫ့နီၪကဲၪထၪ့ထဲၩ့ဆၧဘၩ ယွၩ၁ရိၬဆံၫ့ဎံၪ) မိဘၪကဲၪ၀့ၫဆၧဒုၭနၪ့ထၪ့ထဲၩ့ခမျၧး၁ံၪလၧ ကဆါယွၩအီၪၡီၩ့ အီၪဂၧၩ့၀့ၫလၧ အ၀့ၫ၁ံၪအ၁ိၭအကျၩ ဒဲအ၀့ၫ၁ံၪအမူၩဒၩအီၪ၀့ၫလၧ မိဘၪဖိၬထွ့ၫ အ၀့ၫအဆၧအုၩ့လၩ့နီၪလီၫ.

`ဖီ ဟံဘြုၫ ၆း၁၉, ၂၀; ဟံဘြုၫ ၉း၁၁, ၁၂; ဒဲ ဟံဘြုၫ ၁၀း၁၉-၂၃ နီၪဆံၭ. ပမၩန့ဆၧမၩလိၪမွဲဆၧနီၪလၧစယီရှၤၫအ့ၫအအီၪ, ဘဲၫပမွဲဎရံၬဖိၪ လၧကဆါယွၩလအီၪၡီၩ့ဘၪလၧနၫ့ဆါမိၡါလၧပ၁ိၭပကျၩ, လၧဂၪ့ခိၪအလုဂံၪ့ယီၩလဲၪ.`

ဆၧလုဂံၪ့ဂဲၫအီၪထၪ့၀့ၫနီၪ မွဲဆၧလၩ့ဆၫ့ဖၭဒိၪလမံၩ့အ့ၬ. မွဲဘၪလဲၪနီၪ, ဆၧအုၩ့လၩ့အတလၫအီၪဂု၀့ၫ ဒဲဆၧလုဂံၪ့ဂဲၫအီၪထၪ့အဂဲးအဖးနီၪ မွဲလၧဆၧအုၩ့လၩ့အတလၫအီၪ၀့ၫဒၪအကၠီၩ့နီၪလီၫ. ဆၧအုၩ့လၩ့အတလၫနီၪ မွဲဆၧထီး အလူၬအမိထုၪ့လၧအအီၪ၀့ၫလၧ ဆၧလုလးအဆံၫ့ဎံၪထုၬအဖၧၩ့နီၪလီၫ. ဒဲအနီၪမွဲဆၧအီၪက့ၪနဲၪ့ထၬလံၬယီၩအဂုခိၪနံၫဆၫ- မွဲဆၧလ့ၩခၫ့ဂၬဆၧဒဲဆၧမၩနၧၩ့ ဆၧနီၩ့လီၫ. ထီးမွဲဆၧအီၪက့ၪဆၧလုဂံၪ့နီၪလၧ ဆၧအၪ့နၩ့ဖၭဂၪ့ခိၪအဂဲးမိထုၪ့ နီၪ, စယီရှၤၫအ့ၫဖ့ၪနဲၪဆၧလၧၦအံၫစရ့လၭဖိၪအဆၧအီၪမၧၫ့ထၧၫ့ထီယၫနီၪ လ့ၩဆၧလၧဆၧအီၪက့ၪမိထုၪ့ယဟိ၀ၩအဆၧမၩလးလၧဂၪ့ခိၪယီၩလီၫ.

ဘဲၫၦဎရံၬဖိၪအီၪမၧၫ့လၧ မုနံၩဆၧၫ့ထီလၧဘၪဒၪဆၧၫ့ယၫဆၧအၪ့ထၩ ထၪ့ဒၩဆၧဆူဆၧနဲၩ, ဆၧယိလါ, ဒဲနး၁ၭအဆၧန့၁ၫလဖၪအ၁ိၭ, ပဘၪယိထၪ့ ဖိၫစိၩ (focus) ဆၧလၧမူၭခိၪအဆၧလုဂံၪ့ (heavenly sanctuary) နီၪလီၫ. ထီးမွဲပအီၪဒိၭနဲၩ့ဆုးလီၩ့ပ၁ၭလၧ ကဆါဎရံၬမၩနၧၩ့မၩကဲၪဆၧလၧပဂးလၧ ထုၪ့စူၪယၫအလီၩ့ ဒဲဘိၩ့ယီၩမၩဆၧလၧမူၭခိၪဆၧလုဂံၪ့ဖၧၩ့နီၪတၭ, ပမိဒၪန့ ကဆါယွၩအီၪၡီၩ့လၧအၡၩခမျၧးအ၁ိၭအကျၩ, လဖၧၫ့ယီၩ မွဲအဆိၩအကၠၪနီၪလီၫ (ထိၪဎီၩ့လၧ နဲၪဖျီၪ ၂၁း၃ နီၪဆံၭ).