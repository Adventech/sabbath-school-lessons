---
title:  ဆီၫ့မီၪ့အၪထၪ့လၧယၫ
date:   14/11/2025
---

ဖီ Ellen G. White, "The Blessings and the Curses," pp. 499- 503, in Patriarchs and Prophets.

“ဘဲၫစမိစ့ၭဖ့ၪလၫ့ဆၧ၁ီၪ့ဆၧ၁ၫ့အ၁ိၭ, ဆၧအီၪက့ၪနဲၪ့လိးဖၭဒိၪလဖၪ အီၪဆၧၫ့ထုၪ့၀့ၫဒၪလၧ ခိၪလီၩ့အံဘလၭအလီၩ့နီၪလီၫ. ဆၧမၪလူၬဆံၫထံၪဒဲ ဆၧ၁ီၪ့ဆၧ၁ၫ့အဂူၫဂၩလဖၪ ဘၪဆၧကွ့ၭအ၁ၭလၧလိးလဖၪနီၪအဖၫ့ခိၪဆ့လီၫ. လၧလိးဆၧအီၪက့ၪနဲၪ့အနဲၩ့ထံၭနီၪ ဆၧလုလးအီၪ၀့ၫဒၪဒဲအ၀့ၫ၁ံၪလုထၪ့ဆၧလၧဆၧဘိၪ့ထၪ့ဘၩထၪ့ကဆါယွၩထီးနီၪလီၫ. ဆၧအကၧၩ့ဒိၪလမံၩ့လၧ ဆၧ၁ုၪ့ထၪ့ဆၧလုလးလၧခိၪလီၩ့အံဘလၭအလီၩ့နီၪ အခီၫပယီၫအီၪ၀့ၫဒၪ - မွဲလၧၦအံၫစရ့လၭဖိၪလၨၪခၪ့ဖၭယွၩအဆၧမၪလူၬတၭ, အ၀့ၫ၁ံၪဘၪထိးယွၩ အဆၧ၁ၭထၪ့ထီးနီၪလီၫ. လါနၫ့ဂ့ၩ မွဲလၧကဆါဎရံၬလုထၪ့အ၁ၭလၧဆၧမၩဘၪလိၬအိၭလိၬမၩဖီၩ့ဖျ့ၭအ၀့ၫ၁ံၪနီၪလီၫ.” Ellen G. White, Patriarchs and Prophets, p. 500.

“လါနၫ့ဂ့ၩ မူၭဆၧအၪ့ဘိၪ့နီၪ မွဲၦဘၪအီၪလၧဆၧ၁ုၪ့အုၭ၁ၭအုၭအဂးမွဲအ့ၬ. ဆၧထိစိၩဆၧနီၪမွဲဘဲၫနီၪအ၁ိၭအ့ၬ. လၧအထံၩအဖျဲ၁ံၪဂဲၫအီၪၡီၩ့လၧအ၀့ၫအနဲၩ့ ထံၭနီၪ အ၀့ၫ၁ံၪမိဘၪနၪ့ထၪ့ထဲၩ့ဘၪဂၪ့အုၩဂၪ့ထိၬလၧအဆၧ၁ူၭဆၧမၪအဂး နးမံၩ့အ့ၬ. မွဲအဆၧလ့ၩခၫ့ဖျီၫ့အီၪဘဲၫအံၩဘဲၫအိၩလါနၫ့ဂ့ၩ မွဲမိဘၪအီၪမၧၫ့လၧ ဆၧလ့ၩဖီၩ့ခွံၬအဖၧၩ့အ့ၬ. ဆၧဘၪနၪ့ထၪ့ထဲၩ့ဆၧလၩ့ဆၫ့လိၬ၁ၭအီၪလၧ နၫ့ဆါ ဒဲဖု၀ဲ၁ံၪအဘိၩ့ဆၧၩ့နီၪ အလးအီၪအ့ၬ. ဆၧထီးလူၬ၁ံၪယီၩ မိဘၪမၩဂီၩ့၀ဲၩ၀့ၫလၧ ဆၧအီၪက့ၪတဲၩ့၀ဲၩ၁ၭအထီယူၭနီၪလီၫ. ဆၧအၪ့ဎူၫအၪ့ဎၬလၩ့ထဲၩ့၁ၭ, လီၩလၩ့ ထဲၩ့နၫ့ဆါအဆၧဒဲၩဘၭ, မၩဘၪလိၬအိၭလိၬထဲၩ့ဆၧလၩ့မုလၩ့ဖၭလဖၪ, ဆၧထီးလူၬလဖၪယီၩ မိဘၪမၩဆိၫ၀ဲၩ၀့ၫလီၫ. မွဲဆၧမၩလၧဘၪဂဲၫမၩလၧအၪ့ဘိၪ့ အထီအ့ၬ. အ၀့ၫ၁ံၪမိဘၪဂဲၫဒၪခီၩ့လိၬ၁ၭလၧ ကဆါဎရံၬအထီလီၫ. မွဲဘၪအီၪ ဆၧၫ့ထုၪ့လၧထုၪ့စူၪယၫအလၩဒုၩဖၫ့လၬအ့ၬ, မိဘၪအီၪလၧအဆၧမၩဖီၩ့ဖျ့ၭ အလၩအဖၩ့ဖၧၩ့လီၫ. အ၀့ၫ၁ံၪမိဘၪ၀ဲထၪ့ဆၧတီၩဆၧလီၩ့အမုမ့ၬအဆၧဖၩ့ အဖၧၩ့၁ၭနီၪလီၫ.” Ellen G. White, The Desire of Ages, p. 659.

**ဆၧအၪ့စၪ့လၧကၩ့ကၩဎိၭလၩ့အဂး**

`အၪ့ဎၬဆိၫယွၩအဘၩ့အမုးနီၪအခီၫပယီၫမွဲနီၪလဲၪ. ၁နိၫဘဲၫ၁ိၭ အနီၪမၩဂ့ၩထၪ့နဆၧအီၪမၧၫ့ကိၭနံၩအဂးဘဲၫ၁့ၪလဲၪ.`

`ယိထဲၩ့နဆၧစံၭဆၧၫ့လၧပူၬတပၠါအနံၩအဆၧအၪ့စၪ့နီၪဆံၭ. ဆၧ၁ၭ နၪ့ခွံၬကဆါယွၩလၧဆၧဖံၭဆၧမၩအၪလၨၪအဖၧၩ့ယီၫဖိၭဘိၭလဲၪ.`

`ဘဲၫပမွဲၦယိလါဆၧအ၁ိၭ ပနဲၩလၧယ့ၫရှူၬမၩဆၧပဂးလၧမူၭခိၪ အဆၧလုဂံၪ့ဖၧၩ့ဘိၩ့ယီၩလီၫ. ဘၪမွဲနီၪ ကဆါယ့ၫရှူၬ “အၪ့ကံၩ့အၪ့ ယၫဆၧ” လၧပဂး (ဟံ ၇း၂၅) နီၪလဲၪ. ဆၧပရၧၫ့အမုၬ မွဲဆၧနီၪ နဲၪဒီၩ့ဆၧလၧဘိၪ့ဆၧဘၪလိၬအိၭလိၬအမုနံၩနီၪလဲၪ.`