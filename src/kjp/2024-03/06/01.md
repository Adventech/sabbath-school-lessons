---
title:  ဆၧလၧအဂဲၫထၪ့လၧအဖၧၩ့
date:   03/08/2024
---

### ဖီလနွ့ၫယီၩအဂးဆၧမၩလိၪ.
မၫကၧၭ ၇; အဲၫစ့ယၫ ၂၉း၁၃; ၂မိ ၂၀း၁၂; မၫကၧၭ ၈း၁၁-၂၁.

> <p>၁နိၫထီၫ့</p>
> "ဆၧအီၪလၧခီၫ့တၭ, လ့ၩနုၬ၀့ၫလၧၦၡၩအဖၧၩ့နီၪ, မၩစံၪစၪ၀့ၫ၁့ၪနးမံၩ့ အ့ၬ. အ့ၪမွဲဆၧလၧအဂဲၫထၪ့လၧအဖၧၩ့နီၪ, မၩစံၪစၪၦၡၩလီၫ” (မၫကၧၭ ၇း၁၅).

ဆၧမၩလိၪလနွ့ၫယီၩ မွဲလၧမၫကၧၭ (၇) အဖၧၩ့ ဒဲမၫကၧၭ (၈) အခၪ့ထံၭ လကုၭနီၪလီၫ. လၧမၫကၧၭ ၇ အခၪ့ထံၭနီၪ ယ့ၫရှူၬမၩဂဲၩထၪ့ဆၧဂဲးလိၬတ့ၭလိၬ ခၫ့ဖျီၫ့လၧအ၀့ၫမီၪ့ဘံၭဆၧဘိၪ့ဆၧဘၩ အထူၫအရှူၫအဘၪမၪလဖၪနီၪလီၫ. မွဲလါနၫ့ဘိၩ, ဆၧမၩနီၪဒုၭကဲၪထၪ့ၦဎရံၬဖိၪလၧမုလနံၩယီၩ အဆၧအီၪမၧၫ့ အမွဲအတီၩလဖၪလီၫ.

ဒဲယ့ၫရှူၬ၀ဲထၪ့ဆၧနၪ၁့ၪအဖၧၩ့၁ၭ လၧအဒုၭနဲၪဆၧဆူဆၧနဲၩအမွဲအတီၩ အခံးအဂၩ့ထီးနီၪလီၫ.

လၧခဲၫ့ထဲၩ့အ၀့ၫလ့ၩလၧ တဲအၫ (Tyre) ဒဲ စဲဒၧၫ့ (Sidon) အနဲၩ့ထံၭဒဲ ဒၪခီၩ့လိၬ၁ၭလၧၦမုၪလၧအအၪ့ကံၩ့န့ဆီၪ့ဆၧလၧယ့ၫရှူၬအီၪလဂၩနီၪလီၫ. ဆၧနီၪ မွဲဆၧလမၩယံၫယါအ၁ၭဘၪ, ဒဲဆၧအီၪ၁ူၪအီၪလနၩ့လၧဆၧဆုးကျိၭလိၬ၁ၭ အဖၧၩ့နီၪ, မွဲလၧၦမုၪနီၪအဆၧဆူဆၧနဲၩအကၠီၩ့ ယ့ၫရှူၬဖ့ၪလၫ့မၩဆၧၩ့အ၀့ၫ အဆၧအၪ့ကံၩ့အၪ့ယၫနီၪလီၫ.

လၧလံၬမၫကၧၭ (၇) အဖၧၩ့, ဆၧမၩဘျၪထဲၩ့ဆၧအဂူၫဂၩလမံၩ့နီၪ ထုၭဖျီၪ ထၪ့ဆၧမွဲဆၧတီၩအကၧၩ့ဒိၪလမံၩ့ဒံၭနီၪလီၫ. ထီးဒၪမိမွဲဆၧမၩလၩ့လၭအဆၧထိး အ၁ၭအီၪအၪအၪလါနၫ့ဂ့ၩ ၦမီၪ့ဘံၭဆၧဖိၪလဖၪ (ဆၧဘိၪ့ဆၧဘၩခိၪနါ၁ံၪ) အဂးနီၪ အခိးအတၩအီၪအ့ၬလီၫ.

လၧ မၫကၧၭ (၈) အဖၧၩ့ ဆၧစံၭ၀့ၫဒၪကိၪနီၪ မွဲဆၧနဲၪဒီၩ့လၧဆၧ၁ီၪ့ဆၧ ၁ၫ့ဒဲဆၧအလုၫအလါလဖၪလီၫ. ဆၧမၩအ၁ၭနီၪ ဖ့ၪနဲၪဆၧမၩလိၪဖၭဒိၪဘၪ ထွ့ၫလၧ ဆၧဘိၪ့ဆၧဘၩအဆၧအီၪမၧၫ့ အခီၫပယီၫဒဲအဆၧမၩဖိၬထွ့ၫနီၪလီၫ.