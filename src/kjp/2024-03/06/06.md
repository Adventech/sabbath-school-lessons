---
title:  ထီးလၩ့၁ၭ (ထုၪ့၁ုၪ့ထုၪ့၁ၭ) လၧၦအၧၩ့အကိၪ
date:   08/08/2024
---

`ဖီ မၫကၧၭ ၈း၁၁-၁၃. ယ့ၫရှူၬအ၁ၭဂံၩ့ဂၩ့လၧၦဖၫရစံၫ၁ံၪအဆၧမၩ မွဲဆၧနီၪလဲၪ.`

ဘၪမွဲနီၪယ့ၫရှူၬလထုၭဖျီၪထၪ့ဆၧမၩလၩ့လၭလၧ ၦအ့ၪအၪဆံၪအၪလဖၪနီၪအမ့ၬယၫနီၪလဲၪ. အ့ၪမွဲၦလဂၩလၧအ၁ၭလအီၪဘၪ, ကၭဘံၭထၬအနါဒဲ အမ့ၬ၁-နီၪ, ထီးဆၧမၩလၩ့လၭအီၪဂဲၫလၩ့လၧမူၭခိၪဒၪလ့ၩ ဆၧဆူဆၧနဲၩမိကဲၪ ထၪ့၀့ၫ၁့ၪအ့ၬလီၫ. ၦလၧဆၧဆူဆၧနဲၩလအီၪဘၪအဂးနီၪ ဆၧမၩလၩ့လၭ မၩလၧၫ့ထၪ့ဎွ့ၩထၪ့ဆၧန့နးဆိၭအ့ၬလီၫ.

`ဖီ မၫကၧၭ ၈း၁၄-၂၁. အထံၩအဖျဲ၁ံၪ၁ၭနၪ့ထးမွဲဆၧနီၪလဲၪ, ဒဲယ့ၫရှူၬ ဖ့ၪနဲၪမွဲဆၧနီၪလဲၪ.`

ယ့ၫရှူၬမၩန့အဆၧၫ့အထီ လၧလီၩထုၪ့၁ုၪ့ထုၪ့၁ၭဘၪထံၩဖျဲ၁ံၪလၧ ၦဖၫရစံၫ ဒဲစဟ့ရၧၭ “အမံၪ” (မၫကၧၭ ၈း၁၅), အခီၫပယီၫမွဲ အ၀့ၫ၁ံၪအဆၧ၁ီၪ့ဆၧ၁ၫ့ လဖၪနီၪလီၫ (ထိၪဎီၩ့လၧ မၭ၁ုၫ ၁၆း၁၂).

လါနၫ့ဂ့ၩအထံၩအဖျဲ၁ံၪဆီၫ့မီၪ့ဘၪမၪဆၧလၧ ယ့ၫရှူၬချဲၩ့ဆၧဘၪထွ့ၫလၧ ဆၧပဒၩ့အၪ့ဎွ့ၩန့ဆၧအၪ့ဆၧအီၩ ဘဲၫလံၬဖျိၪ့အခီၫပယီၫအီၪအ၁ိၭလီၫ. လၧအထံၩအဖျဲ၁ံၪဆီၫ့မီၪ့ဘၪမၪဆၧအကၠီၩ့နီၪ, ယ့ၫရှူၬဘၪဖ့ၪလၫ့ထဲၩ့အ၀့ၫ၁ံၪဆၧ၁ီၪ့ ဆၧ၁ၫ့ဒီၭလီၫ. ယ့ၫရှူၬအၪ့စၪ့ဆၧအၪထံၪလ့ၬ, ဆၧဘၪထွ့ၫလၧန့ဆၧၫ (nature) အဆၧမၩအ၁ၭအၪမံၩ့, ဒဲထုၭဖျီၪလီၩ၀့ၫလၧအ၁ၭဂံၩ့ဂၩ့၀့ၫ မွဲလၧထံၩဖျဲ၁ံၪလနၪ၁့ၪ ဘၪအ၀့ၫအဆၧဖံၭဆၧမၩ (mission) နီၪလီၫ. အဆၧချဲၩ့လဖၪနီၪ ဒုၭနၪ့ထၪ့ထဲၩ့ ဆၧလၧအလီၩ၀ဲၩ၀့ၫလၧ (မၫကၧၭ ၄း၁၀-၁၂) အဖၧၩ့, လၧၦဆၧချိၫ့၁ံၪနၪ လ၁့ၪဘၪလဖၪနီၪလီၫ. အ၀့ၫအဆၧချဲၩ့အဆီၪ့လဖၪ မၩဂဲၩထၪ့၀ၭထၪ့ထဲၩ့ ထံၩဖျဲ၁ံၪ အနး၁ၭဂဲးဘၭလၩ့ဆါလဖၪနီၪလီၫ.

လၧ မၫကၧၭ ၈း၁၉, ၂၀ အဖၧၩ့နီၪ, အၪ့စၪ့ဆၧအယီၫလၧအမွဲၡါမၬ (တၡါ) လဖၪ, ဆၧဘၪထွ့ၫလၧ ၦအၪ့ထုၫ့ကီၪ့ထဲၩ့ကိၪအဘျဲၪအဆဲန့လၧ ဒၩ့ဎွ့ဖျိၪ့လၧအ၀့ၫဒုၭအၪ့ၦ ၅,၀၀၀ (မၫကၧၭ ၆း၃၀-၄၄) ဒဲလၧ ၄,၀၀၀ (မၫကၧၭ ၈း၁-၁၀) အထီနီၪလဲၪ. အ၀့ၫအၪ့စၪ့ထဲၩ့ဆၧလၧခဲၫ့ထုၬလၧ မၫကၧၭ ၈း၂၁ အဖၧၩ့ အဆၧချဲၩ့အီၪက့ၪနဲၪ့လဖၧၫ့ဒီၭနီၪ, စံၭ၀့ၫ, “န၁ံၪနၪလ၁့ၪဘၪနီၪ, မွဲဘဲၫ ၁့ၪလဲၪ” နီၪလီၫ. လၧဆၧထီးအလူၬအလးခဲၫ့နီၪ, အ၀့ၫ၁ံၪဒၪထဲၩ့ဆၧလၧအလ့ၩ ခၫ့ဖျီၫ့၀ဲၩဘၪ၀့ၫလၧ ယ့ၫရှူၬကၠၧၫ့၁ိၭနီၪလီၫ.

`ပမၩန့ဆၧမၩလိၪလၧ ပဘၪအီၪက့ၪပ၁ၭဒဲပဆၧဆီၫ့မီၪ့၀ဲထၪ့အ၁ၭလၧ ကဆါအဆၧအဲၪနီၪဘဲၫ၁့ၪလဲၪ. အီၪမၧၫ့လၧဆၧထိးအ၁ၭထီးအလူၬ လၧပဒိၭန့ ဘၪကဆါယွၩဒဲ အ၀့ၫအဆၧအဲၪအဂးနီၪဆံၭ.`