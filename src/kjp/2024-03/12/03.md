---
title:  မွဲနဘၪအမုၬဆံၭ, ၦယုဒၫဖိၪ၁ံၪအစဎွၩဧ့
date:   16/09/2024
---

`ဖီ မၫကၧၭ ၁၅း၁၅-၂၀. ၦ၁ုၭဖိၪလဖၪမၩဘၪဆၧလၧယ့ၫရှူၬ မွဲဆၧနီၪ လဲၪ, ဒဲဆၧလမံၩ့နီၪအခီၫပယီၫမွဲဆၧနီၪလဲၪ.`

ၦရိမၫဖိၪ၁ံၪ ဒိၪထးၦဘၪဆၧစၧၩ့ထၬဖိၪလၧအမိဖျၩထၪ့၀့ၫလၧထုၪ့စူၪယၫလီၩ့အခၫနီၪ မၩ၀့ၫဆီၪ့ဖျီးလၨၪမၬလီၫ. ကွဲၪလၩ့ခွံၬၦနီၪအကီၩ့အ၁ိၭ ဒဲကၭစၧၩ့ ထၬ၀့ၫလၧတၧၩ့လီၩ့, ဒဲဖျ့ၪ၀့ၫလၧနိၪဖျ့ၪဆၧဖံၭ လၧအကၭထဲၩ့ဎုၬ၀့ၫလၧဆၧ အဎွံၪ၁ံၪ, လိး၁ံၪ, ဒဲလၧထၭ၁ံၪလၧအထိၭနၫနီၪလီၫ.

ၦဒိၪထးယ့ၫရှူၬဂီၩ့နီၪ, ၦ၁ုၭဖိၪလဖၪဒုၭကီၩ့ဒုၭ၁ိၭထၪ့၀့ၫလၧ ဆၧကီၩ့ဆၧ၁ိၭအ၀ီၩလုၭဖုၭတၭ, ထဲၫ့၁ရဖူၩလၧဆၧဆူၪနီၪ, ဒုၭချုၬထၪ့၀့ၫဒၪ, ဒဲချဲၩ့ဒုၪဒွ့ၪ ၀့ၫတၭ, စံၭ၀့ၫ, “ၦယုဒၫဖိၪ၁ံၪအစဎွၩဧ့” နီၪလီၫ. ၦအဖုၫအဂီနီၪ မွဲ၁ုၭမု (တပ်ရင်း) လၧ၁ုၭဖိၪအဂၩအီၪ၀့ၫ ၂၀၀-၆၀၀ နီၪလီၫ.

အယီၩမွဲဆၧဂဲးဆၧဖးလမံၩ့ မွဲယ့ၫရှူၬနီၪမွဲတၡါစဎွၩ, ဒဲၦ၁ုၭဖိၪ၁ံၪကိၭဒုၪဒွ့ၪ ဆၧနီၪ မွဲဆၧထုၭဖျီၪထၪ့ဆၧမွဲဆၧတီၩနီၪလီၫ. အ၀့ၫ၁ံၪအဆၧချဲၩ့အၪ့ကီၪဆၧ လီၩဘၪဒီၩ့၀့ၫ ဘဲၫအကိၭထၪ့ၦရိမၫအၦဒိၪဖၭဒိၪအ၁ိၭနီၪ, မွဲဆၧဎဲၪ့ဎီၪ့ (သွယ်၀ိုက်) ချဲၩ့ထိၪဎီၩ့ဆၧလၧ အၦဒိဖၭဒိၪနီၪလီၫ.

အ၀့ၫ၁ံၪမၩဆၧထီးနီၪလဖၪကိၭမံၩ့ဒ့ၭနီၪ, မၩ၀့ၫဂီၩ့မၩ၀့ၫအဘျၩ့ဘျၩ့, ဒိၪ၀့ၫထး၀့ၫ, ထိၪဖျံၭ၀့ၫ, ထွံၩလၩ့အခၪ့လၧအမ့ၬယၫတၭ ဘၩထၪ့၀့ၫဘဲၫဆၧအၪ့ ကီၪဆၧလမံၩ့အ၁ိၭနီၪလီၫ. ယ့ၫရှူၬထိးဆၧၫ့မၩန့ဆၧထီးအလူၬလဖၪနီၪ လၧဆၧ ကယုကစုၩအဖၧၩ့, ဒဲစံၭဆၧၫ့ဆၧနးထံၪအ့ၬလီၫ.

ၦရိမၫ၁ံၪအဆၧစ့ၩရၫ့ဆီၪ့ဆၧအဖၧၩ့ ၦဘၪဆၧဖျၩထၪ့၀့ၫလဂၩဘၪယိၭန့ အထုၪ့စူၪယၫဒၪ၀့ၫလၧအကီၩ့အ၁ိၭအီၪဘိၪ့ (လိၩ့ကိၩ့) လၧၦခမျၧးအမ့ၬယၫ, လၧဆၧမ့ၬမဲဖၭဒိၪအလးအထီးနီၪလီၫ. လါနၫ့ဂ့ၩၦယုဒၫဖိၪ၁ံၪအ၁ၭဘၪ၁ၭလိၪ ဆၧအီၪဘိၪ့ (လိၩ့ကိၩ့) လၧၦခမျၧးမ့ၬယၫနီၪလီၫ. မၫကၧၭ ၁၅း၂၀ စံၭ၀့ၫဒၪလၧ “ဘဲၪ့လၩ့ခွံၬအကီၩ့အ၁ိၭအ၀ီၩလုၭဖုၭတၭ, ဒုၭကီၩ့ဒုၭ၁ိၭထၪ့ထဲၩ့၀့ၫလၧ အကီၩ့အ၁ိၭဒၪ၀့ၫနီၪလီၫ.” ဆၧမၩအ၁ၭဘဲၫယီၩ, ဖျီၪလၧဆၧမၩဘၪလၩ့ဎိၭဆၧ လၧၦရိမၫ၁ံၪမၩဆၧလၧ ၦယုဒၫဖိၪ၁ံၪအဖၫ့ခိၪနီၪလီၫ.

ဆီၫ့မီၪ့ယိဆၧထီးယီၩ, လၧအ၀့ၫ၁ံၪထွံၩလၩ့၀့ၫဒဲ “ဘၩထၪ့” (ဖ့ၪယူၭယၪ့) ယ့ၫရှူၬနီၪ, မွဲလၧဆၧမၩခဲၪဆၧ (ဆၧကျဲၩ့မၩဆၧလၧအဘျံၭဒၪ) လါနၫ့ဂ့ၩ, မွဲဆၧထုၭဖျီၪထၪ့ဆၧလၧယ့ၫရှူၬနီၪ လမွဲန့ၫၦယုဒၫဖိၪ၁ံၪအစဎွၩဘၪ, မွဲ၀့ၫဒၪလၧ အ၀့ၫ၁ံၪအစဎွၩဆ့လီၫ.

`ၦ၀့ၫ၁ံၪလဖၪနီၪ မၩဆၧမွဲနီၪလဲၪနီၪ၁့ၪယၫလၩ့အ၁ၭအ့ၬ. ဘၪမွဲနီၪလဲၪ, အ၀့ၫ၁ံၪအဆၧယိဖၬခွံၬဆၧ (ignorance) နီၪ မၩဖီၩ့ဖျ့ၭအ၀့ၫ၁ံၪလၧဆၧစ့ၩရၫ့န့အ့ၬနီၪလီၫ.`