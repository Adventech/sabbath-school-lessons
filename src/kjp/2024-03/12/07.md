---
title:  မၩလိၪအၪထၪ့အဂး
date:   20/09/2024
---

ဖီ Ellen G. White, "In Pilate's Judgment Hall," "Calvary," and "It Is Finished," in _The Desire of Ages_, pp. 723-764.

“စပဲလၭအဲၪဒိၭဖျါခွံၬယ့ၫရှူၬလီၫ. လါနၫ့ဖျီၪလၧမၩ၀့ၫလန့ဘၪ, မွဲလၧ အ၀့ၫယိမ့ၬထဲၩ့အလးလၩ (ရာထူး) ဒဲဘၪၦယူၭယၪ့၀့ၫဒၪအဂးလီၫ. မွဲဆၧနီၪ အ၀့ၫစ့ၩရၫ့မၪ ၦလၧအဆၧဒဲၩဘၭလအီၪဘၪလဂၩနီၪလီၫ. လၧဆၧမၩအ၁ၭဘဲၫ ယီၩအ၁ိၭ ဆၧမၩဂၭဂီၩ့၁နိၫအီၪ၀့ၫဆံၭအၪလဲၪ. ၁ၭအဆၧ၁့ၪယၫဒဲမူၩဒၩနီၪထိၪဎီၩ့ ၀့ၫလမံၩ့, ဒဲအ့ၪမွဲဆၧဆီၫ့မီၪ့လၩ့ဒၪန့ၫနၫ့ဆါအဂးနီၪ မိလ့ၩဒၪ၀့ၫလၧအဂူၫဂၩ လစီၪ့နီၪလီၫ. ဆၧမၩအ၁ၭဘိၩ့ယီၩ မွဲလၧဆၧထိအဘၪမၪဖၭဒိၪ, လၧဆၧမၩဎိၭ လၩ့ဆၧလၧဆၧအၧၩ့ဆၧ၁ၫ့အခံၭယိၬလ့ၬအဖၧၩ့နီၪလီၫ.” Ellen G. White, _The Desire of Ages_, p. 738.

“လၧပ၀့ၫ၁ံၪထီးလူၬအဆၧ၁ူၭဆၧမၪအဂး ကဆါဎရံၬမွဲၦထိးခ့ၭဆၧလၧ ပလးနီၪလီၫ. ဘၪဆၧအီၪက့ၪအ၀့ၫဘဲၫၦဒဲၩဘၭဖိၪလဂၩအ၁ိၭ, လၧအ၀့ၫမိထိး ထဲၩ့တၩ့ထဲၩ့ပၧၩလၧ ဆၧမၪအလံၩ့အလဲၫနီၪလီၫ. ဆၧ၁ူၭဆၧမၪဂဲၫလၩ့ဆိၩ၀့ၫ ခီၫလၧစအၫဒၫ့ထီးဘိၩ့ယီၩလဖၪနီၪ ဆၪ့ဒၨၭအ၀့ၫအ၁ၭဎၧၫ့ဒိၪမၬလီၫ. ကဆါယွၩ အ၁ၭထၪ့ဆၧလၧဆၧဒဲၩဘၭနီၪ, ထုၭဖျီၪထၪ့ဆၧဘၪထံၬထၬအ၁ၭလၧအဖိၪခွၫလဂၩဎး ဘၪဒၪဆၧၫ့ယၫ၀့ၫဆၧလၧ ဆၧလၩ့၁ၭမဲၪ၁ၭဖျဲၩ့ဖၭဒိၪနီၪလီၫ. လၧအဆၧအီၪမၧၫ့အီၪဂဲၩထၧၫ့ထီယၫနီၪ ထုၭဖျီၪထၪ့ဆၧ၁ၭထိၬအပရၧၫ့ လၧဖါကဆါယွၩအဆၧယၫ့၁ုၪ့ယၫ့၁ၭဒဲအဆၧအဲၪကွဲၪဖျါဆၧလၧဂၪ့ခိၪလၧအလၩ့ထ့ၬယီၩအဂးလီၫ. ဆၧထိးထဲၩ့တၩ့ထဲၩ့ၦဒဲၩဘၭဖိၪ၁ံၪအခိၪနီၪ မွဲအ၀့ၫ အဆၧဂဲးမိၡါလီၫ. လါနၫ့ဘိၩ့ယီၩ အ၀့ၫဆိၬန့ပဆၧဒဲၩဘၭအဆၧဎၧၫ့, ထီးဒၪလ့ၬအ၀့ၫဒၪန့ဘၪဖါကဆါအဆၧမၩဎၩ့ထဲၩ့ဆၧအမ့ၬလ၁့ၪလၧၩ့ဘၪနီၪလီၫ. ဆၧထုၭဘံၭခွံၬဖါကဆါအမ့ၬလၧပကဆါအအီၪ လၧဆၧဆၫက့ၭယီၩဆ့ၭဖျီၪ့ အ၀့ၫအ၁ၭနီၪ ၦၡၩဆၨၩ၁ံၪနၪ၀့ၫ၁့ၪအ့ၬ. ဆၧၡၪ့ဆၧနၭဖၭဒိၪလၧအဘၪထံၭ အနးခီၪ့နီၪ မွဲဆၧဘၪထိး၀့ၫကၪမၬလ့ၬဆ့လီၫ.” Page 753.