---
title:  ဆၧစ့ၩရၫ့ဒဲဆၧဖျၩထၪ့၀့ၫလၧထုၫ့စူၪယၫအလီၩ့
date:   14/09/2024
---

### ဖီလနွ့ၫယီၩအဂးဆၧမၩလိၪ.
မၫကၧၭ ၁၅; လုကၭ ၁၃း၁; အၪ့အူၭ ၂၂း၁၈; ယီဟၫ့ ၂၀း၂၄-၂၉; ယီဟၫ့ ၁း၁-၃; ဒၫ့နအ့လၭ ၉း၂၄-၂၇.

> <p>၁နိၫထီၫ့</p>
> "ထီးအဘၪခွံၫနၩရံၩနီၪ ယ့ၫရှူၬကိၭၡၭထၪ့ဆၧလၧအလူဖၭဒိၪတၭ, စံၭ၀့ၫဒၪ, ‘အ့လိအံၫ, အ့လိအံၫလ့မၫစဘၭ၁နဲ’ ဘဲၫၦစံၭဆၧအ၁ိၭ, ယယွၩဧ့, ယယွၩဧ့, မွဲဘၪနီၫနစဲၪ့ဒၪယၧၩလဲၪ” (မၫကၧၭ ၁၅း၃၄).

မၫကၧၭ ၁၅ နီၪ မွဲၡါယွ့လၧ ယ့ၫရှူၬအဆၧဘၪထိးၡၪ့အ၁ၭခံနီၪလီၫ. အနီၪမွဲဆၧမၩခွါလၧယ့ၫရှူၬဘၪထိး၀့ၫ, အဘၪထိးဆၧစ့ၩရၫ့, ၁ုၭဖိၪ၁ံၪအဆၧနံမၩကွ့ၩ, ဆၧဖျၩထၪ့အ၀့ၫလၧထုၪ့စူၪယၫ, အဆၧဘၪထိး၁ံၫဒဲဆၧခုၪ့လၩ့ဘၧၩ့လၩ့အ၀့ၫ အဂဲးအဖးလဖၪလီၫ. ဆၧမၩအ၁ၭလဖၪထီးယီၩ မွဲဆၧဖျီၪပျၩ့ပျၩ့တီၩတီၩ, မၩအ၁ၭ ဘဲၫ၁ိၭၦကွ့ၭလံၬကွ့ၭဒီၩ့ဆၧလၧ ဆၧမၩအ၁ၭအဖၧၩ့ဒၪ၀့ၫနီၪလီၫ.

လံၬဆံၫ့ဎံၪအဆၧၫ့ယီၩအီၪန့ၫဆၧချဲၩ့ခဲၪဆၧ (အခီၫပယီၫဘျံၭဒၪအ၁ၭ) လဖၪလီၫ. ဆၧချဲၩ့ခဲၪဆၧနီၪ မွဲၦချဲၩ့ဆၧလၧအဘျံၭဒၪလခီၫလီၫ. ဒဲဆၧချဲၩ့ခဲၪ ဆၧအဖၧၩ့နီၪ ဆၧမၩအ၁ၭလၧအမၩကဲၪထၪ့ဆၧအီၪ၁ၧၫ့မံၩ့လီၫ.

(၁) ဆၧအခီၫပယီၫအီၪနံၫဆၫ့ (၂) ဆၧအခီၫပယီၫနံၫဆၫ့နီၪ လၩ့ဆၫ့ လိၬ၁ၭဒဲအီၪထၪ့ဒၩလိၬ၁ၭလမံၩ့ဒဲလမံၩ့ (၃) ၦဒၪဆၧချဲၩ့ခဲၪအဖျီၩ့လ၁့ၪဘၪ, ဒဲလ၁့ၪယၫဘၪ ဆၧမၩအ၁ၭမိဖိၬထွ့ၫဆၧဘဲၫ၁့ၪလဲၪနီၪဆ့လီၫ.

လၧဆၧချဲၩ့စပဲလၭအၪ့စၪ့၀့ၫ, “န၀့ၫဒၪယီၩ နမွဲၦယုဒၫဖိၪ၁ံၪအစဎွၩဧၪ” နီၪ လၧၦ၁ုၭဖိၪ၁ံၪလၧအဒၪဆၧကွ့ၭနဲၪ့လၧထုၪ့အလီၩ့တၭ အၪ့ကီၪနံဘၪဆၧ လဖၪဒဲၦဆၧဘိၪ့ဆၧဘၩခိၪနါ၁ံၪလၧ အၪ့ကီၪမၩထၧးဆၧစံၭလိၬ၁ၭလၧ “အ၀့ၫ ယီၩထိးထဲၩ့တၩ့ထဲၩ့ၦဂူၫဂၩ, ထိးထဲၩ့တၩ့ထဲၩ့ဒၪအ၁ၭ၁့ၪအ့ၬ” ၁ံၪလဖၪ ဒဲၦအၫရမ၁ံအၫဖိၪစယိ၁ၭအဂဲၫဖိးထၪ့၁ံၪလဖၪအဂဲး, ဆၧကွ့ၭထၬဆၧထီးယီၩ အဖၧၩ့ အီၪဎွ့ၩ၀့ၫလၧဆၧချဲၩ့ခဲၪ (ဆၧဒုၪဒွ့ၪ) လၧအဘၪထံၭဆၫအၪအၪ လါနၫ့ဂ့ၩ, ထုၭဖျီၪထၪ့ဆၧမွဲဆၧတီၩအီၪလၧအစီၩ့အမၩ့ဘၪထွ့ၫလၧယ့ၫရှူၬ အဘၪထိး၁ံၫ ဒဲဆၧအခီၫပယီၫလဖၪဆ့နီၪလီၫ.