---
title:  ဒၪဘၪပျၩ့ပျၩ့
date:   11/08/2024
---

`ဖီ မၫကၧၭ ၈း၂၂-၃၀. ဘၪမွဲနီၪ ဆၧမၩန့ယ့ၫရှူၬထိၭဘၪၦမ့ၬဘျီၪနီၪ လဲၪ, ဒဲဆၧမၩလိၪ မွဲဆၧနီၪဂဲၫထၪ့၀့ၫဒၪနီၪလဲၪ.`

လံၬဆၧ၁ၭထိၬအပရၧၫ့လီၩဖျီၪထၪ့ ၦမ့ၬဘျီၪဘျၪထဲၩ့၀့ၫအၪဂၩလီၫ. လၧမၫကၧၭ (၈) အလးခဲၫ့, ပဒၪဘၪစဘၫတမံအၧၭအဂဲးဆ့လီၫ (မၫကၧၭ ၁၀း၄၆-၅၂). မၭ၁ုၫလီၩဖျီၪထၪ့ၦမ့ၬဘျီၪနံၫဂၩအဂဲး (မၭ၁ုၫ ၂၀း၂၉-၃၄), ဒဲ ယီဟၫ့ ၉ လီၩထဲၩ့ၦအီၪဖျဲၪလၧအမ့ၬဘျီၪလဂၩနီၪ ယ့ၫရှူၬမၩဘျၪထဲၩ့၀့ၫလၧအၪ့မၧၫ့လ့ၩ အၪ့ဖျါခွံၬအမ့ၬလၧကမၫစံလိၫအၫ့ (Sငူသၠာ) နီၪလီၫ.

လါနၫ့ဆၧမၩအ၁ၭလၧ မၫကၧၭ (၈) အဖၧၩ့ယီၩလၩ့ဆၫ့၀့ၫလီၫ. ဘၪဆၧကွ့ၭထၬ၀့ၫလၧလံၬမၫကၧၭလဘံၪ့အဖၧၩ့, လၧယ့ၫရှူၬအဲၪဒိၭဆၧမၩနံၫမံၩ့လၧ ဆၧမၩဘျၪထဲၩ့ဆၧအလၧၫ့အဎွ့ၩအဂးလီၫ. အနီၪမွဲလၧအဖိၪ့ထၬ၀့ၫလၧအစူၪ ဒဲလ့ၩ၁ိၫ့ထၪ့၀့ၫလၧတ၀ၫ့အချိၫ့လီၫ. နမိဒၪန့ဘၪယ့ၫရှူၬအဆၧယၫ့၁ုၪ့ယၫ့၁ၭ ဆၧလၧၦအဂဲးဆံၭဘၭဆါလၧ အဆၧ၁့ၪဒၪ၀့ၫလအီၪဘၪနးမံၩ့လဂၩအဖၫ့ခိၪနီၪ လီၫ.

ဘၪထိၭ၀့ၫနံၫဘျၩ့နီၪဘၪနီၪလဲၪ. မွဲလၧဆၧမၩအ၁ၭဘၪထွ့ၫနံၫမံၩ့အဂး လီၫ. မွဲလၧယ့ၫရှူၬအစီၩ့အမၩ့လအီၪဘၪအ့ၬ. ဆၧလိၫဘၪဆၧဂဲၩဆၧ၀ၭလမံၩ့, ဒဲဆၧနဲၪဒီၩ့နး၁ၭအဆၧဒၪ လၧဘၪမၩန့အဆၧၫ့အထီအဂးဆ့လီၫ. အနီၪမွဲဆၧ မၩလိၪလၧထံၩဖျဲ၁ံၪအဂး လၧယ့ၫရှူၬအဂဲၫလၩ့၀့ၫ ဘၪ၁ံၫ၀့ၫဒဲဂဲထုၪ့မၧၫ့ထၪ့ထဲၩ့ အဂဲးလီၫ. မ့ၬ၁-အဒၪဘၪထဲၩ့ဆၧနီၪ မွဲဆၧနဲၪဒီၩ့နး၁ၭအဆၧဒၪလၧဆၧဒုၭကဲၪ ထၪ့ထံၩဖျဲအခံးအဂၩ့လၧၫ့ထၪ့ဎွ့ၩထၪ့၀့ၫလီၫ.

ဆရၫအဲၪဒိၭၦအၪ့စၪ့ဆၧလီၫ. ဆၧအၪ့စၪ့ဆၧနီၪ မွဲဆၧဂဲးလၧဆၧမၩ လၧၫ့ထၪ့ဎွ့ၩထၪ့ ၦအၪ့ဎၬဆၧအဆၧ၁့ၪယၫနၪ၁့ၪလီၫ. ပဒၪဘၪဆၧအခံးအဂၩ့ ၁ၧၫ့မံၩ့လၧလံၬမၫကၧၭ (၈) အဖၧၩ့ယီၩလီၫ. (၁) ယ့ၫရှူၬအၪ့စၪ့အထံၩအဖျဲ၁ံၪ လၧအ၀့ၫမွဲမပၫလဲၪအဂဲး, အ၀့ၫလမၩဘၪဆၧလနၩ့နၩ့ လၧဆၧအၪ့စၪ့ယီၩ အမ့ၬယၫနီၪလီၫ. (၂) စပံတၧၫမွဲၦလဂၩလၧဆၧနၪလအီၪဘၪလၧအဖၧၩ့ ကိၭထၪ့ယ့ၫရှူၬလၧမစဲအၫနီၪလီၫ. (၃) ဆၧဖိၬထွ့ၫလထံၪဎးနီၪ, ယ့ၫရှူၬလီၩဖျီၪ ထၪ့ဆၧလၧအ၀့ၫမိဘၪလ့ၩ၀့ၫအလး - လၧထုၪ့စူၪယၫနီၪလီၫ.

ဘၪမွဲနီၪ ယ့ၫရှူၬအီၪပဒၩ့ထၬအထံၩအဖျဲ၁ံၪ လၧလဘၪလီၩဘၪအ၀့ၫမွဲ မစဲအၫအဂဲးဘၪနီၪလဲၪ. ဆၧနီၪဖျီၪ၀့ၫဒၪ ကၪဂဲၩလၧဆၧ၁ုၪ့ထၪ့ကဆါယွၩ အဘၩ့မုးနီၪလီၫ. လၧယ့ၫရှူၬအမုနံၩမု၁ၫ့ထီးနီၪ, “မစဲအၫ,” နီၪ ဆၧဆီၫ့မီၪ့ ဘၪထွ့ၫ၀့ၫဒၪလၧထံၫဂဲးခးဂဲးလၧအထၪ့ဒၩ ရိမၫအ၁နိၫနီၪလီၫ. ယ့ၫရှူၬဂဲၫလၩ့ နီၪ မွဲလၧမစဲအၫဘဲၫနီၪအ၁ိၭလမံၩ့အ့ၬ, ခီၫလၧအ၀့ၫဒုၭအီၪထၪ့အဆၧမၩနီၪ အီၪ၁ူၪထၬအ၁ၭ လၧအမွဲမစဲအၫနီၪလီၫ.

`ဆၧမၩအ၁ၭယီၩ ၁ီၪ့လိၪပၧၩမွဲဆၧနီၪ လၧအဘၪထွ့ၫအဆၧအီၪပဒၩ့ထၬ ဆၧ, လၧအမွဲ၀့ၫတီၩ၀့ၫဒၪလ့ၬလါနၫ့ဂ့ၩနီၪလဲၪ.`