---
title:  ခိၪလီၩ့ဒဲၦခမျၧး
date:   13/08/2024
---

`ဖီ မၫကၧၭ ၉း၁-၁၃. စပံတၧၫ, စယၫကူၭ, ဒဲစယီဟၫ့၁ံၪဒၪဘၪမွဲဆၧ နီၪလဲၪ လၧမုလနၩလၧယ့ၫရှူၬအ၁ိၭနီၪလဲၪ.`

ယ့ၫရှူၬလီၩဆိၫ၀ဲၩဆၧလၧ မၫကၧၭ ၉း၁, လၧၦလနၩ့နၩ့လဒၪဆၧၫ့ယၫဘၪ ဆၧ၁ံၫဒဲမိထၪ့ဘၪလၧမူၭခိၪနီၪ လၧၫ့ထၪ့ဎွ့ၩထၪ့၀့ၫဒၪလၧမုလ၁ၫ့နံၫ၁ၫ့အထး ဖၧၩ့နီၪလီၫ. အနီၪမွဲယ့ၫရှူၬအခံးအဂၩ့အၪ့လဲၩအ၁ၭ လၧအ၀့ၫ၁ံၪအမ့ၬယၫထီးနီၪ လီၫ.

စအံၫလဲယၫဒဲစမိစံၭအီၪဂဲၫလၩ့လၧမူၭခိၪဒဲချဲၩ့ဒုၪ့လိၬ၁ၭလၧယ့ၫရှူၬလီၫ. လုကၭစံၭ၀့ၫ အ၀့ၫ၁ံၪချဲၩ့ဆၧလၧယ့ၫရှူၬအထဲၩ့ထဲၩ့၀့ၫအဂဲး (ွမနနု နထသိသျ) လၧအမိလၧၫ့ထၪ့ဎွ့ၩထၪ့၀့ၫလၧယရှုစလံၫ့အဖၧၩ့နီၪလီၫ (လုကၭ ၉း၃၀, ၃၁). မွဲဆၧနီၪ, ဆၧမၩအ၁ၭယီၩစၧၩ့ဎုၬအ၁ၭလၧ ယ့ၫရှူၬအဂဲၫလၩ့ထိး၁ံၫအ၁ၭလၧထုၪ့စူၪယၫအလီၩ့နီၪလီၫ (ထိၪဎီၩ့လၧ မၫကၧၭ ၉း၉). ဆၧနီၪမိဖ့ၪအထံၩအဖျဲ၁ံၪဆၧမုၫလါထီးမွဲဒၪဘၪယ့ၫရှူၬ ဘၪထိး၁ံၫအ၁ၭအထီနီၪလီၫ.

ထီးအ၀့ၫ၁ံၪဂဲၫထဲၩ့လၧခိၪလီၩ့နီၪ, အထံၩအဖျဲ၁ၧၫ့ဂၩအၪ့စၪ့ဆၧဘၪထွ့ၫ စအံၫလဲယၫဂဲၫလၩ့အဂးလီၫ. ဆၧဘၪထွ့ၫနီၪ လၩ့ဂၬလၧအ၀့ၫ၁ံၪယိလါလၧ စအံၫလဲယၫမိဂဲၫထဲၩ့လၩ့လဖၧၫ့ဒီၭလၧ လချုၭမစဲအၫနီၪလီၫ (ထိၪဎီၩ့လၧ မၪလခဲၫ ၄း၅, ၆). ယ့ၫရှူၬစံၭဆၧၫ့ထဲၩ့၀့ၫလၧ စအံၫလဲယၫဂဲၫလၩ့ထဲၩ့ထီၩ့၀ဲၩယူၭ, မိစ့ၭ၀့ၫလၧစယီဟၫ့ၦဘၭတံၫဇၫ့ဆၧနီၪလီၫ. ဘဲၫၦမၩ၁ံၫစယီဟၫ့အ၁ိၭ, ယ့ၫရှူၬ မိဘၪထိး၁ံၫ၀့ၫလၧအ၀့ၫ၁ံၪအစူၪဖၧၩ့ဆ့, ဒဲအ၀့ၫမိဂဲထုၪ့မၧၫ့ထၪ့ထဲၩ့၁ၧၫ့နံၩ အလးခဲၫ့နီၪလီၫ.

မုလနၩအီၪလၧအလၩအဖၩ့အလးခဲၫ့နီၪ, ဆၧမၩအ၁ၭလၧခိၪလီၩ့အခၪ့ထံၭ မွဲဆၧလၩ့၁ၭအုၭလီၫ (ဖီ မၫကၧၭ ၉း၁၄-၂၉). အထံၩအဖျဲအီၪထးလၧခိၪလီၩ့ ခၪ့ထံၭခွံၫဂၩနီၪ ဘၪဒၪဆၧၫ့ယၫလၧၦခွၫလဂၩလၧဆၧနၪအီၪလၧအဖၧၩ့ လၧအ၀့ၫ၁ံၪနၫ့ထၪ့ခွံၬ၀့ၫလန့ဘၪနီၪလီၫ. ထီးယ့ၫရှူၬဂဲၫထဲၩ့လၩ့နီၪ, ၦကိၭဂၩဂဲၫစဲၪ့ လၧအ၀့ၫအအီၪ မိဒၪဘၪအ၀့ၫနီၪလီၫ. ဖိၪ၁-အဖါနီၪ လီၩၡိၭလီၩ့ၡၩ့၀့ၫဆၧဒဲ စံၭ၀့ၫ, “အ့ၪမွဲန၀့ၫဒၪယီၩ, နမၩအ့ၪ၁့ၪလမံၩ့မံၩ့တၭ, ယၫ့၁ုၪ့ယၫ့၁ၭတၭ, မၩဘိၭ မၩဆၧၩ့ပၧၩဆံၭ” (မၫကၧၭ ၉း၂၂).

ယ့ၫရှူၬထုၭဖျီၪထၪ့ၦ၀့ၫနီၪအဆၧ၁ၭဂံၩ့ဂၩ့လထံၪဎးလီၫ. ယ့ၫရှူၬစံၭဆၧၫ့ ထဲၩ့၀့ၫလၧဆၧထုၭဖျီၪထၪ့အခီၫပယီၫ, “နနဲၩဆၧအ့ၪ၁့ၪတၭ” (မၫကၧၭ ၉း၂၃) နီၪလီၫ. လထံၪဎးနီၪ, ဘဲၫလၫ့၀ဲဒံၭလၧမူၭခိၪအ၁ိၭ, ဖိၪ၁-အဖါ၁့ၪယၫလၩ့ဘၪ ထဲၩ့အနၫ့ဆါဒၪ၀့ၫအဆၧကၪဆၧဂဲၩ လၧဆၧဆူဆၧနဲၩလအီၪဘၪနီၪလီၫ. ၁့ၪယၫဘၪ၀့ၫလၧအဆၧဆူဆၧနဲၩအ့ၪလအီၪဘၪနီၪ အဖိၪခွၫအဆၧဆၫဘျၪထဲၩ့န့ အ့ၬနီၪလီၫ. လၧဆၧ၁ၭမဲၪ၁ၭဖျဲၩ့အဖၧၩ့ဖိၪ၁-အဖါနီၪ ခွံၬလၩ့အ၁ၭလၧယ့ၫရှူၬ အဆၧယၫ့၁ၭအခၪ့ထံၭနီၪ, ကိၭၡၭထၪ့ဆၧချဲၫ့မၬတၭ, စံၭ၀့ၫ “ယနဲၩဆၧ, ကဆါဧ့, ယလနဲၩဘၪဆၧယီၩမၩဆၧၩ့န၀့ၫဆံၭ” (မၫကၧၭ ၉း၂၄). ယ့ၫရှူၬမၩဘျၪထဲၩ ဖိၪ၁-ခွၫနီၪလီၫ.

`လၧဆၧမၩအ၁ၭမွဲဆၧနီၪလမံၩ့အဖၧၩ့, နကိၭၡၭထၪ့ဆၧ, “ယနဲၩဆၧလီၫ, ယလနဲၩဘၪဆၧယီၩမၩဆၧၩ့န၀့ၫဆံၭ” နီၪလဲၪ. နန့ဘၪဆၧမၩလိၪမွဲနီၪလဲၪ လၧဆၧမၩအ၁ၭအဖၧၩ့နီၪလဲၪ.`