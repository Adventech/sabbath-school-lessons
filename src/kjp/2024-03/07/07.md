---
title:  မၩလိၪအၪထၪ့အဂး
date:   16/08/2024
---

ဖီ Ellen G. White, “Ministry,” and “Who Is the Greatest,” in _The Desire of Ages_, pp. 426-446.

“ဆၧဆၪ့လၩ့၁ၭအီၪ၀့ၫဒၪလၧ ဆၧမၩလၩဖၩ့အမ့ၬယၫလီၫ. ဆၧလးထၪ့ ထီၫလၧၦၡၩအဂးနီၪ, ဘၩ့မုးယိလါဆၧလၧၦမၩဆၧ, ဘဲၫၦဘၧၩ့လၩ့ဆၧစယီဟၫ့ အ၁ိၭ, မွဲမၩန့ဆၧလးအဖၨၪလၧကဆါယွၩအမ့ၬယၫနီၪလီၫ. ၦဒံၩ့ထိၪလၩ့ဖၨၪ အ၁ၭ ဘဲၫဖိၪ၁-လဂၩနီၪ မၩဆၧမၩဒံၩ့ထံးလၩ့ထီၩ့လၩ့လၧ လၧကဆါယွၩအဂးနီၪ လီၫ. ၦမူၭခိၪဖိၪအ၁့ၪအဘၪလဖၪ မၩဎိၭလၩ့ဆၧလၧၦအၪ့ဎၬဆၧဘဲၫနီၪ, လၧ လအီၪက့ၪထီၫထၪ့ဘၪအ၁ၭ, ဒဲမၩဆၧလၧဆၧထိးထဲၩ့တၩ့ထဲၩ့၁ၭၡီၩ့လဖၪအဂး နီၪလီၫ.” Ellen G. White, _The Desire of Ages_, p. 436.

“ဆၧဖ့ၪလၫ့ပၧၩဆၧထီးအလူၬလၧ ပကဘၪမၩအၪအၪလၧၦဂူၫဂၩ အဖၫ့ခိၪနီၪ, မွဲဆၧကိၪ့၁့ၪဒဲဆၧမၩဂ့ၩထၪ့ဆၧ, တခ့ၭဖ၀ၭအဂ့ၩဒိၪ, ၦဎရံၬဖိၪ၁ံၪ အဆၧမၩလိၪမၩဂၧၩ့, ဆၧဘိၪ့ဆၧဘၩအဆၧလၩ့ခၫ့ဖျီၫ့ဆၧ, ပဆၧမၪအီၪလၧ ပ၁ၭလအီၪမၩဆၧနီၪအၪအၪဘၪ, ဒဲ, ဆၧနီၪမွဲဆၧအစီၩ့အမၩ့အီၪအလး, လၧပကဘၪမၩန့, မၩဆၧလၧအ၀့ၫ၁ံၪအဂးနီၪလီၫ. အ့ၪပမွဲၦဂဲးဆီၪ့နီၪ, ပဘၪမၩဘိၭ မၩဆၧၩ့စူၪလၧအဂဲးအဘၭဆါလဖၪနီၪလီၫ. အ၁ီၫ့၁ံၪလၧအလၩအဖၩ့ဖၧၩ့လဖၪ, လၧအမၩမုၬဖါကဆါလၧမူၭခိၪအ၁ၭလဖၪနီၪ, အ၁ၭထိၬ၀့ၫလၧဘၪမၩဘိၭမၩဆၧၩ့ ကဆါယွၩအၦလၧအဆံၭ၁ံၪလဖၪနီၪလီၫ. ၁ၭၡီၩ့လၧအ၀ၭထိၬ၀ၭတ့ၭလဖၪ, လၧအီၪဒဲတခ့ၭဖ၀ၭလၧအလၩ့ပဒၩ့၀့ၫလဖၪနီၪအဂး, မွဲအ၀့ၫ၁ံၪအ၁ၭအီၪလၩ့ဆၫ့ လၧၦ၁ံၪလဖၪနီၪအဂးလီၫ. အ၁ီၫ့၁ံၪအီၪဂုး၀့ၫကိၭအဆၧၫ့အထီဒ့ၭ လၧအ၀့ၫ၁ံၪ လိၫဘၪဆၧမၩဆၧၩ့နၭနၭလ့ၬအခၫနီၪလီၫ. ဒဲမွဲဆ့လၧၦလၧအဘၪထုၭဂဲးထုၭဘၭ ဆီၪ့ဆီၪ့လၧ မိမၩနၧၩ့လၩ့ထဲၩ့အ၁ၭ, ဒဲဆၧလၩ့၁ၭဂၭဂီၩ့အီၪ၀ၬဖီၩ့လဖၪအဂး အ၁ၭအီၪမၩဆၧ၀့ၫဒၪတၡါလီၫ. ၦဖိၬကဆါဎရံၬအခဲၫ့လဖၪဆ့, မိမၩဎိၭလၩ့ဆၧ လၧဆၧဖံၭဆၧမၩအကၧၩ့ဒိၪလမံၩ့ယီၩအဖၧၩ့လီၫ.” _The Desire of Ages_, p. 440.