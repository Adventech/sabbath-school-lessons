---
title:  ဆၧချဲၩ့ဒီၩ့လဖၪအဆၧဂဲးဖး
date:   23/07/2024
---

`ဖီ မၫကၧၭ ၄း၁၀-၁၂. ဘၪမွဲနီၪယ့ၫရှူၬ၁ီၪ့လိၪဆၧလၧဆၧချဲၩ့ဒီၩ့လဖၪလဲၪ.`

ၦလနၩ့နၩ့မိစံၭ၀့ၫလၧ ယ့ၫရှူၬအဆၧချဲၩ့ဒီၩ့လဖၪယီၩ အီၪက့ၪၦလကြၨၭ ဘၪ၁ံၪလဖၪလၧဆၧခံၭကျၩလီၫ. လါနၫ့ဂ့ၩဆၧဆီၫ့မီၪ့ယီၩ ဘၪလၩ့ဎိၭလၧယ့ၫရှူၬ အဆၧဂဲၩဆၧ၀ၭလဖၪအ့ၬ, ဘဲၫအစံၭ၀့ၫလၧ မၫကၧၭ ၃း၅, ၆ အ၁ိၭ ယ့ၫရှူၬ အ၁ုၪ့အုၭ၁ၭအုၭလၧအ၀့ၫ၁ံၪအ၁ၭနီၩ့နီၪလီၫ. လၧ မၫကၧၭ ၃း၂၂-၃၀ အဖၧၩ့နီၪ, ယ့ၫရှူၬဘၪစံၭဆၧၫ့ၦကွ့ၭလံၬဖိၪလဖၪဆီၪ့ဆီၪ့လ့ၬလၧ အဘၪလီၩဖျီၪထၪ့အ၀့ၫ၁ံၪ အဆၧဘၪမၪလဖၪနီၪလီၫ. လၧ မၫကၧၭ ၁၂း၁-၁၂ အဖၧၩ့နီၪ ဆၧဘိၪ့ဆၧဘၩ ခိၪနါလဖၪ နၪ၁့ၪယ့ၫရှူၬအဆၧချဲၩ့ဒီၩ့ဘၪထွ့ၫအ၀့ၫ၁ံၪအဂဲးလီၫ. အၡါမၬနီၪ မွဲဆၧလီၩထုၪ့၁ုၪ့ထုၪ့၁ၭ လၧဆၧကၪဆၧဂဲၩဖၭဒိၪမိဖိၬထွ့ၫဆၧလၧအ၀့ၫ၁ံၪ အဆၧကိၪ့၁ူၪဆၧအဂးနီၪလီၫ. အ့ၪမွဲအ၀့ၫအ၁ၭလအီၪဘၪလၧအ၀့ၫ၁ံၪအဂးနီၪ, အ၀့ၫမိလီၩထုၪ့၁ၭဆၧအ၀့ၫ၁ံၪနးမံၩ့အ့ၬ. မွဲလၧဆၧအနီၪတၭ, ကြၨၭပယိထံၫ ယ့ၫရှူၬအဆၧချဲၩ့လဖၪလၧ မၫကၧၭ ၄ အဖၧၩ့နီၪ ဘဲၫ၁ိၭပမိနၪ၁့ၪအဆၧအီၪက့ၪ ၁ုၪ့အီၪက့ၪ၁ၭနီၪလီၫ. ယ့ၫရှူၬလီၩဂ့ၩဘၪထဲၩ့ဆၧချဲၩ့လၧ အဲၫစ့ယၫ ၆း၉, ၁၀ အဖၧၩ့နီၪလီၫ.

`ဖီ အဲၫစ့ယၫ ၆း၁-၁၃. မွဲဆၧနီၪဆၧမၩအ၁ၭလၧစအဲၫစ့ယၫထီးယီၩ လဲၪ, ဒဲဆၧပရၧၫ့လၧၦအံၫစရ့လၭ၁ံၪအဂးနီၪ မွဲဆၧနီၪလဲၪ.`

စအဲၫစ့ယၫဒၪဘၪဆၧဒၪလၧယၫ လၧယွၩအီၪလၧအလးဆီၩ့ဆီထၪ့ထီၫ, အလၩအဖၩ့အီၪလုၬဘံၭ၀့ၫ, ဒဲအ၀့ၫဒၪလခီၫဒၪလၩ့ထဲၩ့အ၁ၭလၧ လဆံၫ့လဎံၪ ဘၪနီၪလီၫ. ဒဲယွၩမၩဆံၫ့အ၀့ၫ လၧဆၧလဆီၫ့မီၪ့ဘၪအဖၧၩ့နီၪလီၫ. ဘဲၫလံၬ မၫကၧၭအ၁ိၭ, လံၬအဲၫစ့ယၫအဖၧၩ့ ပဒၪဘၪဆၧမၩမုၬထၪ့ထဲၩ့ၦအံၫစရ့လၭဖိၪ၁ံၪ အၪမၬလ့ၬလီၫ.

လၧလံၬအဲၫစ့ယၫ ၆ အဖၧၩ့နီၪ ပဒၪဘၪဆၧပရၧၫ့လၧ ဖ့ၪပဂၨၪထၪ့ထဲၩ့ ၦခမျၧး၁ံၪမိဂဲၫထဲၩ့ခ့ၬထဲၩ့လၧအ၀့ၫ၁ံၪအဆၧမၩအၧၩ့၁ၫ့လဖၪနီၪလီၫ. အ့ၪမွဲလၧ လံၬမၫကၧၭဖၧၩ့နီၪ, ဆၧဒုၭနၪ၁့ၪပၧၩယ့ၫရှူၬအဆၧချဲၩ့လဖၪ လၧအဖ့ၪနဲၪဆၧ အလၩ့ထံးလၧ မၫကၧၭ ၃း၃၅ ဖၧၩ့နီၪလီၫ. ဆၧယီၩမွဲဆၧမၩလၩ့ထံးၦလဂၩ လါလါအီၪလၧယ့ၫရှူၬအဂံၪ့ဒီၪ့ဎၫ့ဒီၪ့အဖၧၩ့လီၫ. အ့ၪမွဲၦဆီၫ့မီၪ့ဆၧလၧ ဆၧနၪ အီၪလၧယ့ၫရှူၬအဖၧၩ့နီၪဘိၩ, မွဲမိခိၭနၪ၀့ၫအ့ၬ.

ယ့ၫရှူၬအဆၧအၪ့စၪ့လၧ အဲၫစ့ယၫ ၆ အဖၧၩ့နီၪ, မွဲလၧကဆါယွၩထုၭထၪ့ ခွံၬၦၡၩလၧဆၧချိၫ့အ့ၬ, မွဲဒၪအ၀့ၫ၁ံၪအနၫ့ဆါဒၪ၀့ၫအဆၧအီၪက့ၪ၁ၭ လၧအ၁ုၪ့ နီၩ့၁ၭနီၩ့နီၪ အီၪပဒၩ့ထၬဆၧထိးထဲၩ့တၩ့ထဲၩ့ အဆၧမွဲဆၧတီၩနီၪလီၫ.

`ထီးမိမွဲဂၪ့ခိၪလမံၩ့မံၩ့နီၪ ၦဎွံၪဆၧအဆၧထိမွဲဆၧမဲၪထၪ့၁-ထၪ့အဂး လီၫ. ၦထိးဆၧၫ့ဂ့ၩလထိးဆၧၫ့ဘၪဂ့ၩ, ထီးဆၧအထုၬနီၪ မိဒိၭန့ဘၪအခိးအတၩ အလံၩ့အလဲၫဘဲၫအဆၧရွံန့၀့ၫအ၁ိၭလီၫ.`