---
title:  ယ့ၫရှူၬအဆၧထုၭထၪ့အခီၫပယီၫ
date:   22/07/2024
---

ယ့ၫရှူၬအဆၧချဲၩ့ဒီၩ့လၩ့လဖၪထုၬဂီၩ့ အီၪထီ၀့ၫဒၪလီၫ. ဘဲၫ (မၫကၧၭ ၄း၁) စံၭ၀့ၫအ၁ိၭ ယ့ၫရှူၬ၁ီၪ့ထဲၩ့၁ၫ့ထဲၩ့ဆၧလၧ “ၦခမျၧးဖၭဒိၪအီၪကီၪ့” အမ့ၬယၫလီၫ. ထီးလၧခဲၫ့ခီၫနီၪ အီၪ၀့ၫလၧၦၡၩခိၬ (မၫကၧၭ ၄း၁၀), ဒဲအ၀့ၫ လီၩဖျီၪထၪ့ဆၧချဲၩ့ဒီၩ့လၩ့အခီၫပယီၫနီၪလီၫ.

`ဖီ မၫကၧၭ ၄း၁၃-၂၀. ယ့ၫရှူၬထုၭဖျီၪထၪ့ ဆၧချဲၩ့ဒီၩ့ၦဎွံၪဆၧနီၪအခီၫ ပယီၫဘဲၫ၁့ၪလဲၪ.`

ယ့ၫရှူၬအဆၧချဲၩ့ဒီၩ့လဖၪနီၪ ထုၭဖျီၪလီၩ့ဆၧမၩအ၁ၭလၧဂၪ့ခိၪယီၩလဖၪ နီၪလီၫ, ဒဲလီၩ၀့ၫလၧဆၧဒိၭနဲၩ့အမွဲအဘၪလီၫ.

ယ့ၫရှူၬထုၭဖျီၪထၪ့ဆၧချံၫနီၪမွဲ “အလူအထၫ” လီၫ. ဆၧနီၪမိစံၭ၀့ၫဒၪ လၧယွၩအလူအထၫ, လၩ့ဆၫ့ဒၪဆၧလၧအဘၪဆၧလီၩလၩ့လၬလၩ့၀့ၫဒၪလၧ ယ့ၫရှူၬနီၪလီၫ (ယ့မံၭ ၁း၂၁). စံၭ၀့ၫဒၪ, “မွဲဘဲၫနီၪတၭ, ၁ုၭခွံၬကယဲဆၧစံၪစၪ ဘၪ၁ၭလိၬဘၪ၁လံၭ, ဒဲဆၧအၧၩ့ဆၧ၁ၫ့အဆၧလၨၪဆၧဖၬထီးအလူၬနီၪဆံၭ. ဆၧအလူ၁ုၪ့လၩ့ဖျၭလၩ့လၧအထိးထဲၩ့တၩ့ထဲၩ့န၁ံၪအ၁ၭၡီၩ့၁့ၪနီၪ, ထိးဆၧၫ့လၧ ၁ုၪ့ဆၧၩ့၁ၭဆၧၩ့ဆံၭ.”

ဖံၬ (ဂၪ့ခိၪ) အီၪလၩ့ဆၫ့လိၬ၁ၭအမံၩ့မံၩ့နီၪ မွဲၦခိၭနၪဆၧအလၨအမံၩ့မံၩ့နီၪ လီၫ. ယ့ၫရှူၬစံၭ၀့ၫဒၪလၧၦအနါဂၧၫ့ဆၧကိၭဂၩဒ့ၭနီၪလီၫ. အနီၪမွဲဂၪ့ခိၪ (ဖံၬ) ကိၭမံၩ့ဒ့ၭလၧဆၧချံၫလၩ့ဘၪ၀့ၫနီၪလီၫ. လါနၫ့ဂ့ၩဆၧထိးဆၧၫ့ဆၧလခီၫနီၪ လၩ့ဆၫ့လိၬ၁ၭလီၫ. ဖံၬလၧဖၧၩ့၁ၭနဲၩ့နီၪနီၩ့, ဒဲထိၪ၁ံၪလံၪ၁ံၪအၪ့ထုၫ့အၪ့ခွံၬ၀့ၫ လီၫ. ယ့ၫရှူၬဆုးဘုၭ၀့ၫလၧ မုၪခီၩလဲးထုၭခွံၬဆၧမွဲဆၧတီၩလၧၦ၁ံၪနီၪအဖၧၩ့ လီၫ. လၧလိးကျၩဒဲဖံၬၡၩအလးနီၪ မွဲဆၧဖ့ၪဒီၩ့လၧၦအဖ့ၪလၫ့အ၁ၭလလၩ့ထံး ဘၪလဖၪလီၫ, ဒဲထံၩဖျဲအလုအဎွ့ၩလအီၪဘၪလၧအ၀့ၫ၁ံၪဘၪလီၫ. အ့ၪမွဲဖံၬလၧ အအီၪလၧနၪ့မံၩ့ဒဲဆၧဆူၪဆၧမဲၪအကျၩနီၪ, မွဲဆၧမၩအ၁ၭၦလၧအအၪ့ယိၪဆၧ လၧဆၧအီၪမၧၫ့အီၪဂဲၩအဂး, ဒဲအဆၧ၁ၭကွံၩဆၧစူၪလးခၪ့ခိၪနီၪ ခဲၪဘံၭခွံၬဆၧ အလူအထၫတၭ ၁-ထၪ့၀့ၫလန့ဘၪလီၫ. အ့ၪမွဲလၧဂၪ့ခိၪအဂ့ၩလဖၪနီၪ, မွဲၦလၧ အနါဂၧၫ့ဆၧအလူအထၫဒဲဒိၭန့၀့ၫတၭ ဒိၪထၪ့၀့ၫဒၪလၧအချံၫအ၁ၪအၪအၪလ့ၬ နီၪလီၫ.

ယ့ၫရှူၬချဲၩ့လၩ့ဆၫ့အၪလၧဆၧချံၫအလၩ့ဘၪလၧ လိးအကျၩဒဲလၧဆၧဆူၪ ဆၧမဲၪကျၩအဂဲးနီၪလီၫ. မွဲလၧလိးကျၩအဆၧမၩအ၁ၭနီၪ နါဂၧၫ့၀့ၫဒဲထိးဆၧၫ့၀့ၫ ချဲၫ့ချဲၫ့လၧဆၧ၁ၭဎွံၫလါနၫ့ဂ့ၩ အီၪ၀့ၫလဆိလလးဒဲထီးဒၪဘၪဆၧကၪဆၧဂဲၩနီၪ အ၁ၭဂၭဂီၩ့ခွံၬ၀့ၫချဲၫ့မၬဆ့လီၫ. ၦဘၪဆၧဒီၩ့လၩ့၀့ၫလၧဆၧဆူၪဆၧမဲၪကျၩနီၪ မွဲဘဲၫနီၪအ့ၬ. အ၀့ၫ၁ံၪစဲၪ့ထၪ့ခွံၬ၀့ၫလၧဆၧကၪဆၧဂဲၩဘၪနီၪအ့ၬ. မွဲအ၀့ၫ၁ံၪ အီၪဘၪလၧဆၧအမုၬ - အ၁ၭဆုးလၩ့ဒၪလၧဂၪ့ခိၪအဆၧမုၬဆၧလၩဒဲအ၁ၭ လစဲၩဘၪလၧယွၩအဘၩ့မုး, ဒဲဂၪ့ခိၪအဆၧထူၭဆၧလၧၫ့လဖၪ လုးဘံၭခွံၬအ၀့ၫ၁ံၪ အ၁ၭနီၪလီၫ.

`ယိဎၩ့ထဲၩ့နဆၧအီၪမၧၫ့အီၪဂဲၩဒၪန၀့ၫဆံၭ. မွဲဆၧမၩအ၁ၭလၧနၧၩ, လၧလိးအကျၩ, အ့ၪလမွဲ လၧဆၧဆူၪဆၧမဲၪအကျၩဧၪ. အကၧၩ့ဒိၪအၪနဲၪ့နဆၧ ဆီၫ့မီၪ့ဒံၭနီၪလီၫ. ဆၧလၧနမိဘၪအၪ့လဲၩ့ထၪ့ထဲၩ့ မွဲအအီၪလမံၩ့မံၩ့ဧၪ.`