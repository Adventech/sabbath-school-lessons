---
title:  မၩလိၪအၪထၪ့အဂး
date:   26/07/2024
---

ဖီ Ellen G. White, “The Sower Went Forth to Sow,” pp. 33-61, in _Christ’s Object Lessons_.

“ဆၧဆံၫ့ဆၧဎံၪအမွဲအတီၩနီၪ, မွဲဆၧလၧၫ့ဆၧဎွ့ၩလၧယွၩအဆၧဖံၭဆၧ မၩအဖၧၩ့နီၪလီၫ. အယီၩမွဲဆၧမၩအ၁ၭလၧ ၦဎရံၬဖိၪ၁ံၪအဆၧအီၪမၧၫ့အီၪဂဲၩ အဖၧၩ့လီၫ. ကဆါဎရံၬကိၭန့ဆၧဖ့ၪလၫ့၁ၭလၧ လအီၪက့ၪလၩ့စဲၪဘၪဆၧနးမံၩ့ (ဆၧဖ့ၪလၫ့ထီးလူၬ) နီၪ, လၧဆၧမၩလၧလ၁ၭဂံၩ့ဂၩ့ဘၪဆၧနးမံၩ့နီၪလီၫ. အ၀့ၫအဲၪဒိၭန့ဘၪၦအ၁ၭ, အဆၧဆီၫ့မီၪ့, အ၁ၭမု, ဒဲအဂဲးအဘၭထီးအလူၬလီၫ. ဆၧလၧလအီၪက့ၪစဲၪထၬဘၪနၫ့ဆါအဂးနီၪလီၫ. ၦလၧအအီၪမၧၫ့ဒၪလၧ နၫ့ဆါအဂးနီၪ မွဲၦဎရံၬဖိၪအ့ၬလီၫ.

“ဆၧအဲၪဆၧကွံၩနီၪ မိဘၪမွဲဆၧဂဲၩဆၧ၀ၭအ၁နိၫလီၫ. ဆၧအဲၪဆၧကွံၩနီၪ မွဲ၀့ၫဒၪကဆါယွၩအ၁နိၫခၪ့ထံၭ လၧယွၩအဆၧပၧၩ့ဆၧပြၭလၧမူၭခိၪထၬဒဲ လၧဂၪ့ခိၪယီၩဆ့လီၫ. ဒဲအ၀့ၫနီၪမိဘၪမွဲၦဎရံၬဖိၪ၁ံၪအတခ့ၭဖ၀ၭအခၪ့ထံၭနီၪလီၫ. မွဲဆၧနီၪလမံၩ့ဒၪလီၫ မိမၩဂုးမၩခၧၫ့ထၪ့ၦ၀့ၫဒၪနီၪလီၫ. မွဲဆၧနီၪလမံၩ့ဒၪလီၫ ဒုၭဆၧၫ့ထုၪ့ဂုးခၧၫ့ၦနီၪ လၧဆၧမၩခွါဒဲဆၧကျဲၩ့ဖစီၩ့နီၪလီၫ.

“ဒဲဆၧအဲၪဆၧကွံၩနီၪ မိဖျီၪထၪ့၀့ၫဒၪလၧဆၧဖ့ၪလၫ့၁ၭအဖၧၩ့နီၪလီၫ. ဆၧထိးထဲၩ့တၩ့ထဲၩ့အဆၧကိၪ့ဆိၫ၀ဲၩနီၪ အီၪက့ၪလၩ့အ၁ၭလၧဆၧဖ့ၪလၫ့၁ၭ - ဆၧဖ့ၪလၫ့၁ၭလၧအလဲ၀့ၫဒဲအယိၬ၀့ၫဒဲအထီၫ၀့ၫ လၧၦထိၪတွၭထိၪဎီၩ့လန့ဘၪ နီၪလီၫ. ကဆါဎရံၬဖ့ၪလၫ့အဆၧထီးအလူၬလၧပဂး, ဒဲလၧၦအထိးဆၧၫ့အ၀့ၫ လဖၪနီၪ မိအီၪက့ၪတဲၩ့၀ဲၩအ၁ၭ ဖ့ၪလၫ့အ၁ၭလၧအဒိၭန့ဘၪ၀့ၫဆၧထိးထဲၩ့တၩ့ထဲၩ့ နီၪလီၫ. ဆၧဆီၫ့မီၪ့ထၪ့ဆၧလၧဆၧယူၭယၪ့အ၀့ၫ ဒဲဆၧမၩလၩမၩဖၩ့အ၀့ၫနီၪ မိဂဲၫဂုလၧဆၧကိၭမံၩ့ဒ့ၭအမ့ၬယၫလီၫ.” Ellen G. White, _Christ’s Object Lessons_, pp. 48, 49.