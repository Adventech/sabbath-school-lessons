---
title:  မၩလိၪအၪထၪ့အဂး
date:   27/09/2024
---

ဖီ Ellen G. White, "The Lord Is Risen," and "Go Teach All Nations," in _The Desire of Ages_, pp. 779-787 and pp. 818-828.

“လၧၦဆူနဲၩဆၧဖိၪအဂး, ကဆါဎရံၬနီၪ ဂဲထုၪ့ထဲၩ့ဒဲအီၪမၧၫ့၀့ၫဒၪလီၫ. လၧပကဆါအဖၧၩ့ ၁ၭၡီၩ့လၧအလၩ့မါထးလၧဆၧဒဲၩဘၭလဖၪ ဘၪဆၧရွံန့ထဲၩ့ ၀့ၫဒၪလီၫ. မွဲလၧ၁ၭမၧၫ့နီၪ အီၪလၧအ၀့ၫအနၫ့ဆါဒၪ၀့ၫ မိဖ့ၪလၫ့၀့ၫၦလၧ မိဒိၭန့ဘၪ၀့ၫနီၪလီၫ. အ၀့ၫဒၪအီၪက့ၪထၬ၀ဲၩ ဆၧဖ့ၪလၫ့လၧဆၧ၁ံၫလန့ၡါ လန့ဘၪနီၪလီၫ. အ၁ၭမၧၫ့လၧအအီၪက့ၪလၩ့၀့ၫ လၧၦၡၩဆၨၩအဖၧၩ့နီၪ, အ၀့ၫမၩန့ထၪ့ထဲၩ့၀့ၫဒီၭ, ဒဲဖ့ၪလၫ့ထဲၩ့ၦၡၩဆၨၩနီၪလီၫ. ‘ယဂဲၫယ၀့ၫဒၪ,’ အ၀့ၫစံၭ, ‘ဘဲၫ၁ိၭအ၀့ၫ၁ံၪမိန့ဘၪဆၧမၧၫ့ဒဲန့ဘၪ၀့ၫအၪအၪလ့ၬတၭ,’ ‘အ့ၪမွဲ ထီးဒၪ ၦလၧအအီၩထံၫလၧယမိဖ့ၪလၫ့အ၀့ၫလဂၩဂၩနီၪ, ဆၧမိ၁ၭ၀ံလၧၩ့အ၁ၭလၧ ထံၫနးဆိၭအ့ၬ. ထံၫလၧယဖ့ၪလၫ့၀့ၫနီၪ မိကဲၪထၪ့၀့ၫလၧထံၫထၪ့ဖျိၭလၧ အဖၧၩ့တၭ, မိထၪ့ဘၭ၀့ၫလၧဆၧမၧၫ့လၩ့ဆိၩလၩ့ကၠၪလီၫ.’ ‘ၦလၧအအၪ့ယယၪ ဒဲအီၩယ၁ွံၪနီၪ မွဲအအီၪလၧဆၧမၧၫ့လၩ့ဆိၩလၩ့ကၠၪတၭ, ယမိဒုၭဂဲထုၪ့ထဲၩ့အ၀့ၫ လၧမုနံၩအထုၬခိၬလီၫ.’ ယီဟၫ့ ၁၀း၁၀; ၄း၁၄; ၆း၅၄.

“လၧၦဆူနဲၩဆၧဖိၪအဂး, ဆၧ၁ံၫနီၪမွဲဆၧဆံၭခိၬဖိၪ/ပ့ၫပံၩဖိၪလီၫ. ဎရံၬ လီၩဆၧနီၪ မိမၩအ၁ၭဘဲၫဆၧလဆိလလးအ၁ိၭလီၫ. ‘ၦအ့ၪထီးန့ယလူယထၫ လဂၩဂၩနီၪ, အဆိၩဆိၩအကၠၪကၠၪ၁ံၫလၧၩ့နးဆိၭအ့ၬ,’ ‘မိထဲးယိဘၪဆၧ၁ံၫနး ဆိၭအ့ၬ.’ လၧၦဎရံၬဖိၪအဂး, ဆၧ၁ံၫနီၪ မွဲဒၪဆၧမံၫမၪလမံၩ့, မွဲဆၧအီၪယူယံၩ့ လဆိဖိၪလၧဆၧခံၭကျၩလီၫ. ၁ၭမၧၫ့အီၪ၁ူၪ၀့ၫလၧဎရံၬအ၁ိၭ လၧကဆါယွၩ အဖၧၩ့, ဒဲ ‘ထီးဎရံၬလၧအမွဲပ၁ၭမၧၫ့မိဖျီၪတၭ, ထီးနီၪလဖၧၫ့ န၁ံၪမိဖျီၪထၪ့လၧ အ၁ိၭဆ့ လၧဆၧလၩဆၧဖၩ့အဖၧၩ့လီၫ.’ ယီဟၫ့ ၈း၅၁, ၅၂; ကလီစံၫ ၃း၄.” Ellen G. White, _The Desire of Ages_, pp. 786, 787.

ဖးဖီၩ့ကိၪ့၁့ၪလၧလနဲၩဘၪကဆါယွၩလဖၪဆ့ဒၪလ့ၬ, ၦလၧထိးဆၧၫ့ ဆၧဂဲထုၪ့ထဲၩ့အဆၧမွဲဆၧတီၩလန့ဘၪလဖၪ, အုၩ့လၩ့၀့ၫလၧယ့ၫရှူၬဘၪထိး၁ံၫ အ၁ၭ ဒဲအၪနဲၪ့အနီၪ အဆၧ၁ံၫဖီၩ့ထၪ့အလးခဲၫ့ ၦအၪဂၩစံၭ၀့ၫအဂုးအခၧၫ့လၧ အဒၪဘၪဎရံၬလၧအဂဲထုၪ့ထဲၩ့၀့ၫနီၪ, ဒဲမွဲလၧဆၧအနီၪတၭ ၦဎရံၬဖိၪအဆၧ အီၪကီၪ့ဂဲၫကဲၪထၪ့လၧအဂဲးဆီၪ့ဘၭဆီၪ့အဖၧၩ့လီၫ. ၦလနၩ့နၩ့မိချဲၩ့ဂၭဂီၩ့ဆၧလၧအစံၭ၀့ၫ, ယ့ၫရှူၬနီၪ အီၪလၧအထၧၫ့ဖု၀ဲအဎဲၩ့လၧအထံၩအဖျဲအဂုအ၁ၫ့လဖၪ ဒၪဖျးဆၧဒဲ၁ုၪ့ဖီး၁ၭ၀ၭ, ဒဲဆီၫ့မီၪ့မၪဆၧလၧဒၪဘၪယ့ၫရှူၬနီၪလီၫ. ၦလနၩ့စံၭ၀့ၫ ဒီၭလၧယ့ၫရှူၬနီၪ မွဲ၁ံၫ၀့ၫတၡါအ့ၬ မွဲဒၪမၧၩ့၁ၭနၪ့ဆၧဒဲ၁ံၫယုၬ၀့ၫဒၪဂီၩ့နီၪ, လၧခဲၫ့, မၧၫ့ထၪ့ထဲၩ့၀့ၫဒၪနီၪလီၫ. မၩဒီၭၦအဂူၫဂၩစံၭ၀့ၫလၧၦကၧၩ့ယူၩဖိၪ (အခြားကèာမS) ဂဲၫလၩ့မၩန့ခွံၬယ့ၫရှူၬအစွၪနီၪလီၫ. ထီးပယိထံၫဆၭဆၧချဲၩ့ ထီးအလူၬလဖၪယီၩတၭ, ဘၪဖျီၩ့လၩ့ထံးနးစီၪ့အ့ၬ, အၪ့ဎၬဆၧလၧ Clifford Goldstein ကွ့ၭနၪ၁့ၪထၬ၀့ၫလၧ _Risen: Finding Hope in the Empty Tomb_ (Pacific Press, 2021) အဖၧၩ့နီၪလါဆံၭ.