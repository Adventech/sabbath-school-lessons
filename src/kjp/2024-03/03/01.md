---
title:  ဆၧဂဲးလိၬတ့ၭလိၬဆၧလဖၪ
date:   13/07/2024
---

### ဖီလနွ့ၫယီၩအဂးဆၧမၩလိၪ.
မၫကၧၭ ၂း၁-၃း၆; မဲကၫ ၆း၆-၈; ၁စၫမုၫ ၂၁း၁-၆; မၫကၧၭ ၃း၂၀-၃၅; လုကၭ ၁၂း၅၃; လုကၭ ၁၄း၂၆.

> <p>၁နိၫထီၫ့</p>
> "အ၀့ၫဒၪစံၭအ၀့ၫ၁ံၪ, ‘ဆၧလၧမး၁ံၫအနံၩနီၪ အီၪ၀့ၫလၧၦၡၩအဂးတၭ, ၦၡၩအီၪ၀့ၫလၧမး၁ံၫအနံၩအဂးအ့ၬ. အနီၪတၭဆၧလၧၦၡၩအဖိၪခွၫယီၩ မွဲမး၁ံၫနံၩအကဆါဆ့လီၫ’” (မၫကၧၭ ၂း၂၇, ၂၈).

လၧလံၬမၫကၧၭ ၂း၁-၃း၆ အဖၧၩ့နီၪ ဆၧကွ့ၭနဲၪ့အီၪယဲမံၩ့လၧအဖ့ၪနဲၪဒီၩ့ယ့ၫရှူၬအဆၧ၁ီၪ့ဆၧ၁ၫ့လၧအလမီၫ့ဎီၩ့ဘၪ (လၩ့ဆၫ့လိၬ၁ၭ) လၧဆၧဘိၪ့ ဆၧဘၩခိၪနါ၁ံၪထီးနီၪအဆၧ၁ီၪ့ဆၧ၁ၫ့နီၪလီၫ. ဆၧမၩအ၁ၭလဖၪနီၪ အီၪလၧ အဒီၩ့အထ့ၬအလၩ့ထံး လၧအဖိၬလိၬ၁ၭအခဲၫ့လဖျီၩ့ဎး, လၧဆၧအီၪဆဲၩဘုၭလိၬ၁ၭ လဖၪ, လမံၩ့ဒဲလမံၩ့အီၪလၧအ၁ၭဆုၭလီၩ့လဖျဲၩ့ဎးနီၪလီၫ. ဆၧမၩအ၁ၭလၧခဲၫ့ ထုၬနီၪလ့ၩ၀ၩ့ဒၩ့ (စက်၀ိုင်း) ဒဲဂဲၫထဲၩ့ဆုးကျိၭထဲၩ့လိၬ၁ၭလၧအခၪ့ထံၭနီၪလီၫ.

ဆၧအဂဲးအဖးကိၭမံၩ့ဒ့ၭနီၪ ဒုၭဖျီၪထၪ့ဆၧအဒီၩ့လၧ ယ့ၫရှူၬအခံးအဂၩ့, ဘဲၫဆၧဖ့ၪလၫ့အထိၪအဒီၩ့လၧ (မၫကၧၭ ၂း၁၀, ၁၇, ၂၀, ၂၈). အ၁ိၭနီၪလီၫ. လၧဆၧမၩလိၪ အတုၬ, အစီၩ့, ဒဲအနၠါလဖၪနီၪအဖၧၩ့ ဆၧအၪ့ဎၬလၩ့ထံးဆၧ (ဆၧအီၩ့လီၩ့ဎွါ, နှိုက်နှိုက်ချွတ်ချွတ်ၡာ) လၧဎရံၬအဆၧချဲၩ့အခီၫပယီၫ လၧဆၧ အဂဲးအဖးလဖၪနီၪအဖၧၩ့လီၫ.

မၫကၧၭ ၃း၂၀-၃၅ နီၪ မွဲဆၧဂဲးဆၧဖးလၧပူၬတပၠါဒဲပြီပတံၬအဖၧၩ့နီၪ လီၫ.

ပမိဒၪဘၪဆ့, ဆၧအဒီၩ့လၧၦကွ့ၭလံၬယီၩ အီၪလၧဆၧ၁့ၪဆၧဘၪအဖျီၩ့ လၧအအီၪလၧဆၧမၩလိၪလခီၫဒဲလၧဆၧမၩဖိၬထွ့ၫလခီၫ ဘဲၫၦကိၭ၀့ၫလၧ “Sandwich Stories” အဆၧမၩအ၁ၭ၁ံၪလဖၪနီၪလီၫ. ဆၧလီၩထဲၩ့ဆၧအဒီၩ့ အထ့ၬနီၪ အီၪ၀့ၫဒၪဎူၫဘျၩ့လၧလံၬမၫကၧၭဖၧၩ့နီၪလီၫ. လၧဆၧဂဲးဆၧဖး ကိၭမံၩ့ဒ့ၭအဖၧၩ့ ယ့ၫရှူၬအန့ဆၧၫအခံးအဂၩ့လၧအကၧၩ့ဒိၪလနၩ့နၩ့ ဒဲမစဲအၫ အဖျီၩ့ဖျီၪ၀့ၫဒၪထီးနီၪလီၫ. ဒဲအထံၩအဖျဲအန့ဆၧၫဆ့ မွဲဆၧဂဲးမိထုၪ့နီၪလီၫ.

လနွ့ၫယီၩ, ပမိဖီဘၪယ့ၫရှူၬအဆၧမၩလနၩ့ဒဲပမိဒၪန့ဘၪဆၧမၩလိၪလၧ ပကြၨၭဒိၭန့ဘၪလဖၪ လၧအဖၧၩ့နီၪဆ့လီၫ.