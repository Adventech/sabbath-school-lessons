---
title:  မၩလိၪအၪထၪ့အဂး
date:   19/07/2024
---

ဖီ Ellen G. White, “Levi-Matthew,” pp. 272-280; and “The Sabbath,” pp. 281-289, in _The Desire of Ages_.

“ထီးမွဲဆၧအၪ့စၪ့အ၀့ၫ, ‘ဆၧလၧမး၁ံၫအနံၩနီၪ, မၩဘျၪထဲၩ့ဆၧဆၫဘၪ မိဂ့ၩဧၪ.’ အ၀့ၫဒၪလီၩဘၪအ၀့ၫ၁ံၪ, ‘ၦလၧန၁ံၪအကျၩ အ၁ိၪအီၪလဒုၩတၭ, လၧမး၁ံၫအနံၩ အ့ၪလၩ့ထ့ၬလၧဆၧဖၧၩ့နီၪ, လဖီၪ့န့ဘၪတၭ လထုၭထၪ့ထဲၩ့ဘၪ၀့ၫ, မွဲၦလၫလဂၩလဲၪ. မၩအ၁ၭဘဲၫနီၪတၭ, လၧမး၁ံၫအနံၩယီၩ, ဂ့ၩမၩဆၧဂ့ၩလီၫ’ (မၭ ၁၂း၁၀-၁၂).

“ၦယိ၁ူၪဆၧလဖၪစံၭဆၧၫ့ထဲၩ့ဎရံၬ လၧၦခမျၧး၁ံၪအမ့ၬယၫဘုၪ့အ့ၬ, မွဲလၧအ၀့ၫ၁ံၪ၁ၭမဲၪလၩ့အ၁ၭလၧ မိဘၪဆၧကၪဆၧဂဲၩနီၪလီၫ. ဒဲအ၀့ၫ၁ံၪ၁့ၪယၫ ၀့ၫလၧယ့ၫရှူၬလီၩဆၧအဘၪ၀့ၫနီၪလီၫ. လၧအ၀့ၫ၁ံၪအထူၫအရှူၫနီၪ မိမၩဂၭဂီၩ့ အ၁နိၫအ့ၬ, ၦလၧအဘၪဆၧကၪဆၧဂဲၩနီၪ မိအီၪက့ၪထး၀့ၫပျီၩပျီၩလီၫ. အ့ၪမွဲ ဆၧဖိၪဆၧဎါလၧအလၩ့ထ့ၬနီၪ မိအၪ့ထၧၫ့၀့ၫဒၪ မွဲလၧဆၧမိဘၪထံၭအ၀့ၫ၁ံၪ အဆၧမၩခီၫ့ၡၩ (စီးပွားရေး) နီၪလီၫ. ဆၧနီၪမိဘၪမၩဖျ့ၭၦၡၩကြၨၭနဲၪ့ဆၧဖိၪဆၧဎါဒံၭနီၪ, မွဲလၧအဘၪဆၧတဲၩ့လၩ့၀့ၫလၧယွၩအခံးအဂၩ့လီၫ. အ၀့ၫ၁ံၪအဆၧအီၪ က့ၪ၁ုၪ့အီၪက့ၪ၁ၭနီၪ နဲၪဒီၩ့ဆၧဘိၪ့ဆၧဘၩအဘၪမၪအဆၧမၩနီၪလီၫ. အ၀့ၫ၁ံၪ ဂဲၫလၩ့ဆၨၩလၧ မိအီၪက့ၪထီၫထၪ့အ၁ၭလၧယွၩအဖၫ့ခိၪ, ဒဲမိဆၪ့လၩ့ၦဂူၫဂၩလၧ ဆၧဖၫ့လၬလီၫ. ဆၧဘိၪ့ဆၧဘၩကိၭမံၩ့လၧအထၪ့ဒၩယွၩအဆၧပၧၩ့ဆၧပြၭနီၪ အၪ့လီၫဆၧဒဲမိမၩန့ဂူၪၦဂူၫဂၩအလၩအဖၩ့, လၧကဆါယွၩဖ့ၪလၫ့၀ဲၩ၀့ၫလၧဆၧ တဲၩ့လၩ့အထီနီၪ ဒဲမိထိးတဲၩ့ထဲၩ့၀့ၫလၧဎရံၬအဖၧၩ့နီၪလီၫ. ဆၧဘိၪ့ဆၧဘၩ အဘၪမၪကိၭမံၩ့ဒ့ၭနီၪ ၁ီၪ့လိၬၦၡၩလၧအဆၧဂုးဆၧခၧၫ့ လၧအလမိဖ့ၪလၫ့ဘၪ ၦၡၩအဆၧကြၨၭန့ဘၪ၁ံၪ, အလမိခိၭနၪဘၪၦၡၩအဆၧဘၪထိး, အဆၧန့၁ၫ လဖၪဘၪနီၪလီၫ. ဆၧ၁ၭထိၬအပရၧၫ့နီၪ အီၪက့ၪၦၡၩအလုအဎွ့ၩဂ့ၩဘၪ ဘဲၫအဘၪဆၧဎွ့ၩန့ထဲၩ့၀့ၫလၧကဆါဎရံၬအ၁ွံၪအ၁ိၭနီၪ, ဒဲ၁ီၪ့လိၪဆၧယိထွ့ၫဎၩ့ ၦဂူၫဂၩအဆၧဂဲးဆါဘၭဆါနီၪလီၫ. ကဆါစံၭ၀့ၫဒၪ, ‘ယမိမၩၦၡၩ၁ံၪ ၡၩနဲၪ့ဒံၭ ထီၫ့ဆံၫ့, ဒဲၦဂၪ့ခိၪဖိၪၡၩနဲၪ့ဒံၭအိဖၧၫအထီၫ့ဒၪလ့ၬလီၫ.’ အဲၫစ့ယၫ ၁၃း၁၂.” Ellen G. White, _The Desire of Ages_, pp. 286, 287.