---
title:  နနါဂၧၫ့ဘၪဆၧချဲၩ့၁ွံၫလၧဆၧကိၭၡၭထၪ့ဆၧအလူဖၭဒိၪဖၧၩ့နီၪဧၪ
date:   29/07/2024
---

`ဖီ မၫကၧၭ ၅း၁-၂၀. လၧဆၧမၩလၩ့လၭယီၩအဖၧၩ့ ပဒၪန့ဘၪဆၧမၩလိၪ ဘၪထွ့ၫလၧဆၧဂဲးလိၬတ့ၭလိၬဖၭဒိၪနီၪ မွဲဆၧနီၪလဲၪ, ဒဲမွဲလၧယ့ၫရှူၬအစီၩ့ အမၩ့နီၪဘဲၫ၁့ၪလဲၪ.`

ဆၧမၩအ၁ၭလၧမုလနၩလၧကမၫဖၧၩ့ အ့ၪကဲၪဆၧလၩ့မဲၩတၡါနီၪ, ထီးမွဲ မုဆဲၪ့ထၪ့လနံၩလၧအလ့ၩထီၩ၀့ၫလၧ ဂၧဂစံၫ့လၧအအီၪလၧကွံၩ၀ါလခီၫနီၪ မိအီၪထး၀့ၫလၧန၁ၭခံဖၧၩ့လီၫ. ၦလၧဆၧနၪအီၪလၧအလီၩ့လဂၩအဆၧမၩ အ၁ၭနီၪ လၩ့၁ၭဆုးဒိၪမၬလီၫ. ကယဲမွဲဆၧစၧၩ့ထၬအ၀့ၫထီးအလူၬနီၪ အ၀့ၫ ဘိၭခါခွံၬ၀့ၫ, အ၀့ၫအီၪလၧဆၧ၁ွၪခိၪ, ဂ့ၬနုၬလၩ့အ၁ၭလၧလိး ဒဲမၩဆၫအ၁ၭ ထီးနီၪ “ၦမၩနဲၩ၀့ၫ၁့ၪနးဂၩအ့ၬ” (မၫကၧၭ ၅း၄).

အ၀့ၫလ့ၩစဲၪ့တလဲး၀့ၫလၧယ့ၫရှူၬအအီၪ - အ့ၪမွဲအထံၩအဖျဲ၁ံၪမိစဲၪ့ဖျိၭထၪ့ လၧအယဲၩ့နီၪ ပဘၪလီၩအလးအီၪအ့ၬ. ၦ၀့ၫဒၪနီၪထွံၩလၩ့အ၁ၭလၧယ့ၫရှူၬအအီၪ လီၫ. ဆၧချဲၩ့ “ထွံၩလၩ့အ၁ၭ” “fell down” နီၪ ၦကွ့ၭကျိၭ၀့ၫလၧ ဂြံစၭအလၨ proskyneo, အခီၫပယီၫမွဲ “ဘိၪ့ထၪ့ဘၩထၪ့၀့ၫ” နီၪလီၫ. ဖျီၪလၧၦ၀့ၫဒၪနီၪ ၁့ၪယၫ၀့ၫယ့ၫရှူၬမွဲၦမၩဆၧၩ့အ၀့ၫ၁့ၪလဂၩနီၪလီၫ. လါနၫ့ဂ့ၩထီးအ၀့ၫအၩထၪ့ အနိၭနီၪ, ဆၧနၪအီၪလၧအ၀့ၫအဖၧၩ့ ကိၭၡၭထၪ့ဆၧလၧအလူဖၭဒိၭလီၫ. လါနၫ့ ယ့ၫရှူၬနါဂၧၫ့ဆၧအၪ့ယၫ၁ူၪလၧ ၦဘၪထိးဆၫလဂၩအ၁ၭဖၧၩ့လၧဆၧနၪကိၭၡၭ ဆၧအလူဖၭဒိၪအကျၩနီၪလီၫ.

မွဲဆၧလၩ့မဲၩဖၭဒိၪ လၧဆၧနၪလဖၪ၁့ၪယၫ၀့ၫလၩ့ထံးလၧယ့ၫရှူၬမွဲမပၫ လဲၪနီၪ, ဒဲအ၀့ၫ၁ံၪ၁့ၪယၫလၩ့အ၁ၭလၧကဆါအမ့ၬယၫနီၪ လၧ “အ၀့ၫ၁ံၪ အၪ့ကံၩ့အၪ့ယၫ” အ၀့ၫနံၫဘျၩ့ (မၫကၧၭ ၅း၁၀, ၁၂) နီၪလီၫ. ဆၧနီၪဖျီၪ၀့ၫလၧ အ၀့ၫ၁ံၪ၁့ၪယၫကဆါအစီၩ့အမၩ့လၧ အ၀့ၫ၁ံၪအဖၫ့ခိၪနီၪလီၫ.

ဆၧလၩ့ဆၫ့အီၪ၀့ၫဒၪနံၫမံၩ့လၧ ဆၧမၩအ၁ၭယီၩအဖၧၩ့လီၫ. လၧၫ့လထံၪ နီၪ, ဆၧလဆံၫ့ဎံၪဘၪ ဒဲဘၪထွ့ၫလၧဆၧဘိၪ့ဆၧဘၩလၧလံၬဆံၫ့အလးလံၩ ၁နိၫနီၪလီၫ. ဆၧအစွၪမွဲဂ့ၩ, ဆၧ၁ွၪခိၪမွဲဂ့ၩ မွဲလဆံၫ့ဘၪလီၫ (၄မိ ၁၉း၁၁, ၁၆). ဆၧအဖံၪထၪ့ယွၩလၩ့လၧမိၡါလဆံၫ့ဘၪ (၃မိ ၁၅), ထိၭဆ့လဆံၫ့ဘၪနီၪလီၫ (၃မိ ၁၁း၇).

အ့ၪမွဲ, နံၫထံၪလထံၪနီၪ, ဆၧဘိၪ့ဆၧဘၩလဆံၫ့ဘၪနီၪမွဲ ဆၧဂဲးလိၬ တ့ၭလိၬ၁ၭလၧဆၧဂ့ၩဒဲဆၧအၧၩ့အဖုၫအဂီ အဘိၩ့ဆၧၩ့နီၪလီၫ. ယ့ၫရှူၬနၫ့ထၪ့ခွံၬ ဆၧနၪလဖၪ (2 point လၧယ့ၫရှူၬအဂး), ဆၧနၪလဖၪမၩ၁ံၫခွံၬထိၭလဖၪ (2 points လၧမုၪခီၩလဲးအဂး), ၦဒိၩ့ဖိၪလဖၪအၪ့ယၫယ့ၫရှူၬမိစဲၪ့ထၪ့ခွံၬလၧ အ၀့ၫ၁ံၪ အထံၫအခး (၂ စသငညအျ လၧမုၪခီၩလဲးဂး), ဒဲယ့ၫရှူၬ၁ိၫ့ထဲၩ့ၦလၧအဘၪဆၧမၩဘျၪ ထဲၩ့လဂၩနီၪ လၧဆၧထိးအ၁ၭအဂး (3 point လၧယ့ၫရှူၬအဂး) လီၫ. ၦ၀့ၫဒၪနီၪ လလၩ့ဂၬဘၪဘဲၫ ၦဆိၬဆၧ၁ၭထိၬအပရၧၫ့ဘၪလါနၫ့ဂ့ၩ, ဆၧချဲၩ့လၧ အမိ ဘၪလီၩ၀့ၫလၧဆၧမၩလၩ့လၭအဂးနီၪ အီၪ၀့ၫဒၪလၩ့ထံးလၧအ၀့ၫအအီၪနီၪလီၫ.

`နဒိၭန့ဘၪဆၧယိလါမွဲဆၧနီၪလမံၩ့ လၧဆၧမၩအ၁ၭယီၩ ဘၪထွ့ၫယ့ၫရှူၬ အစီၩ့အမၩ့နီၪ မိမၩဆၧၩ့နၧၩလၧ နဘၪဒၪဆၧၫ့ယၫဆၧအဖၧၩ့နီၪလဲၪ.`