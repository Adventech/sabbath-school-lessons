---
title:  မၩလိၪအၪထၪ့အဂး
date:   02/08/2024
---

ဖီ Ellen G. White, “Peace, Be Still” and “The Touch of Faith,” pp. 333-348 in _The Desire of Ages_.

“ကယဲၦအအီၪလၧယွၩအဆၧမၩလိၪမၩဂၧၩ့လဖၪနီၪ ဖ့ၪနဲၪဘၪအဆၧအီၪ မၧၫ့ဘၪထွ့ၫလၧဂၪ့ခိၪအထူၫအရှူၫဒဲအဆၧ၁ီၪ့လိၪမၩဂၧၩ့အဖၧၩ့အ့ၬ. ၦကိၭဂၩဒ့ၭ ကြၨၭန့ဘၪနၫ့ဆါဒၪ၀့ၫအဆၧလ့ၩခၫ့ဖျီၫ့လၧ အဒိၭန့ဘၪဆၧကိၪ့ဆၧ၁့ၪလၧ ယွၩအဆၧဘၪ၁ၭဖၧၩ့နီၪလီၫ. ပ၀့ၫလဂၩဘၪလဂၩ မိဘၪနါဂၧၫ့ဘၪအ၀့ၫချဲၩ့ဆၧ လၧပ၁ၭခံဖၧၩ့နီၪလီၫ. ထီးဆၧလူအဂူၫဂၩဂဲၫချဲၩ့ဘံၪ၁ွံၫလၧပနါဖၧၩ့နီၪ, ပအီၪခိၭ အ၀့ၫလၧဆၧကယုကစုၩ, ဘဲၫ၁ိၭပမိနါဂၧၫ့ဘၪယွၩအလူထံၫထံၫကျၩကျၩနီၪလီၫ. အ၀့ၫစံၭထွ့ၫပၧၩ, ‘အီၪလၩ့မါပံၭတၭ, ၁့ၪယၫလၧယမွဲယွၩဆံၭ.’ အၪ့အူၭ ၄၆း၁၀. ဆၧလမံၩ့ဒၪနီၪ မွဲဖၧၩ့၁ၭအဘၪ, မွဲ၀့ၫဒၪဆၧအီၪက့ၪတဲၩ့ပ၁ၭလၧအထံးလၩ့ထီၩ့လၩ့လၧယွၩအဆၧမၩအဂးလီၫ. လၧဆၧမၩဖျဲၪမၩယီၫဆၧ, ဒဲဆၧအီၪမၧၫ့အီၪဂဲၩလၧအ၀့ၬ၀ၬစၭဎၬအ၁ၭအဖၧၩ့နီၪ, ပ၁ၭၡီၩ့မိန့ဘၪဆၧဆီၫ့မီၪ့ အ၁ၫ့လၧဆၧဖၩ့ဒဲဆၧမုၬဆၧရှူၪအကျၩနီၪလီၫ. ဆၧအီၪမၧၫ့အီၪဂဲၩနီၪ မိ၁-ၡိၫ ထၪ့န့ဆၧနၧၫ့မၧၫ့နၧၫ့ကၠၪ, ဒဲမိထုၭဖျီၪထၪ့ဆၧစီၩ့ဆၧမၩ့အဆံၫ့အဎံၪလၧအထီၩ့စိၩ၀့ၫလၧ ၦၡၩ၁ံၪအ၁ၭခံဖၧၩ့နီၪလီၫ.” Ellen G. White, _The Desire of Ages_, p. 363.

“၁ၭလၧအဂံၩ့ဂၩ့လဖၪ အၪ့စၪ့ဆၧလၧဘၪမွဲနီၪလဲၪ, အ့ၪမွဲယ့ၫရှူၬနီၪ မၩကဲၪထၪ့ဆၧအၪမံၩ့လၧဆၧလၩ့လိလၩ့လၭ လၧအထိးအ၁ၭလဖၪနီၪ, ဖ့ၪလၫ့ အၡၩခမျၧးလဖၪယီၩလၧ ဆၧအီၪဆီၪ့အီၪချဲၫ့, ဆၧဂဲးဆၧဘၭ, ဒဲဆၧထိးဆၧ လၧၫ့၁ံၪလဖၪ, ဘဲၫအမိဖီၩ့ဖျ့ၭလၧၦမၩနၧၩ့မၩစၪအ၀့ၫ၁ံၪအစူၪဖၧၩ့နီၪ, ဒဲမၩလၩ မၩဖၩ့ထဲၩ့အ၀့ၫ၁ံၪန့အ့ၬဧၪ. ဆၧလၧယ့ၫရှူၬအဆၧထုၭဖျီၪထၪ့အ၁ၭအဖၧၩ့, အ၀့ၫလထိးဆၧၫ့ဘၪၦၡၩအဆၧဖ့ၪလၧ ၦအံၫစရ့လၭအစဎွၩဘၪနီၪ မွဲဆၧအီၪ၁ူၪ လမံၩ့လၧၦၡၩဆီၫ့မီၪ့လဘၪဘၪနီၪလီၫ. ၦၡၩစီၪဘၪမၪအ၀့ၫလၧလထိးဆၧၫ့ ဘၪ၀့ၫဆၧနီၪဆ့လီၫ. ၦၡၩအၪဂၩစ့ၩရၫ့လီၩ၀့ၫဒၪမွဲလၧယ့ၫရှူၬလနဲၩန့လၩ့ဘၪ အ၁ၭလၧမစဲအၫနီၪ အ၀့ၫလထိးဆၧၫ့ဘၪ၀့ၫနီၪလီၫ. မွဲဆၧနီၪအ၀့ၫ၁ံၪလနဲၩဘၪ ယ့ၫရှူၬ, ဒဲအနီၪမွဲဆၧချံၫလၧမုၪခီၩလဲးဎွံၪလၩ့နီၪ မဲၪထၪ့ဒဲ၁-ထၪ့၀့ၫဒၪလမံၩ့နီၪ လီၫ.” _The Desire of Ages_, p. 385.