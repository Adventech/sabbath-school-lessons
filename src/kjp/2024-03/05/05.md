---
title:  ဆၧမီၪ့ဘံၭဒဲဆၧထိးဆၧၫ့ဆၧ
date:   31/07/2024
---

`ဖီ မၫကၧၭ ၆း၁-၆. ဘၪမွဲနီၪယ့ၫရှူၬအဒိၩ့ဖိၪလဖၪ မီၪ့ဘံၭအ၀့ၫဒၪလဲၪ.`

အၪဒၪဆၧထီးမွဲၦလဂၩဂၩ လၧဒိၩ့ဖိၪလဖျိၪ့အဖၧၩ့ အ့ၪကဲၪထၪ့လၧ ၦအမံၩ့ ဂ့ၩ၁-ဖျီၪတၭ အ၀့ၫ၁ံၪအီၪလၧဆၧ၁ုၪ့ဎွံၫ၁ၭထိၬလီၫ. အ့ၪမွဲနၭဇရ့ၭဖိၪ၁ံၪနီၪ မွဲဘဲၫနီၪအ့ၬ. အ၀့ၫ၁ံၪထီၫမံၫထီၫမၪ၀့ၫလၧယ့ၫရှူၬကဲၪထၪ့ဆရၫဒဲၦမၩဘျၪ ထဲၩ့ဆၧဆၫလဂၩလါနၫ့ဂ့ၩ အ၀့ၫ၁ံၪထိးဆၧၫ့ယ့ၫရှူၬအ့ၬလီၫ. ဘၪလဘၪ ၦလနၩ့နၩ့မိ၁ုၪ့ခ့ၬ၁ၭခ့ၬဆၧလၧဆၧမၩလၩ့လၭလၧကပၧနအၫ့အဖၧၩ့နီၪဆ့လီၫ (လု ၄း၂၃). အ့ၪမွဲယ့ၫရှူၬနီၪ အ၁ၭဘၪလၩ့ဎိၭလၧအဂံၪ့ဒီၪ့ဎၫ့ဒီၪ့ဖိၪ၁ံၪအ့ၬ (မၫကၧၭ ၃း၃၁-၃၅).

`ဖီ မၫကၧၭ ၆း၇-၃၀. ဆၧအၪ့မၧၫ့ဖိၪလဆံၫနံၫဂၩအဆၧမၩနီၪ လၩ့ဆၫ့ လိၬ၁ၭလၧ စယီဟၫ့လၧဘၪဆၧဖ့ၬခွံၬအခိၪနီၪ ဘဲၫ၁့ၪလဲၪ.`

အယီၩမွဲဆၧမၩအ၁ၭ၁ၧၫ့မံၩ့လမံၩ့လၧ အလဲၩအ၁ၭလၧမၫကၧၭဖၧၩ့ (ဖီ ဆၧမၩလိၪ ၃) လီၫ. ယ့ၫရှူၬအဆၧအၪ့မၧၫ့ဖိၪလဖၪနီၪ ဆိၬန့အဆၧပရၧၫ့လၧဆၧလးဎံၩ့စီၪ့နီၪလီၫ. အ၀့ၫ၁ံၪဘၪဆၧမၪလူၬထၬ၀့ၫလၧ ဘၪလ့ၩဆၧလၧအလး ကိၭစီၪ့ဒဲဘၪအီၪဒိၭနဲၩ့အ၁ၭလၧ ၦအဆူနဲၩဆၧလဖၪနီၪလီၫ. ဒဲၦထိးဆၧၫ့ဆၧ ပရၧၫ့လဖၪ မိမၩဆၧၩ့အ၀့ၫ၁ံၪမွဲလၧဆၧပရၧၫ့နီၪ ထုၭန့အ၀့ၫ၁ံၪအ၁ၭလီၫ.

အ့ၪမွဲစယီဟၫ့ဘၧၩ့ဆၧနီၪ ထုၭန့စဟ့ရၧၭအဂံၪ့ဒီၪ့ဎၫ့ဒီၪ့ဖိၪ၁ံၪအ၁ၭအ့ၬ. မွဲလၧအ၀့ၫလီၩ၁့ၪယၫဘၪ စဟ့ရၧၭအဆၧမၩ၁ူၪလၧအ၁ၭလပျၩ့ဘၪနီၪတၭ စယီဟၫ့ဘၪ၁ံၫ၀့ၫလၧဆၧနီၪလီၫ. မွဲလၧစယီဟၫ့လီၩဘၪဆၧမၩလကြၨၭလဘၪလၧအလၩ့မ့ၬမဲနီၪတၭ နးဟရိဒအၭအၪ့မၧၫ့အဖိၪမုၪအၪ့ကံၩ့စယီဟၫ့အခိၪဎွံၪနီၪ လီၫ.

ဆၧမၩအ၁ၭနီၪ ဘၪဆုးလၧ ၦအၪ့မၧၫ့ဖိၪလဆံၫနံၫဂၩ အဆၧလီၩလၩ့လၬ လၩ့ဆၧဘၪထွ့ၫဆၧနီၫ့ယါလၩ့ထဲၩ့၁ၭ, ဘဲၫစယီဟၫ့လီၩလၩ့လၬလၩ့၀့ၫအ၁ိၭနီၪ လီၫ. စယီဟၫ့အဆၧ၁ံၫနီၪ မွဲဆၧအလၩဒုၩဖ့ၪဒီၩ့ဆၧလၧယ့ၫရှူၬအဆၧ၁ံၫနီၪ လီၫ. စယီဟၫ့နီၪဘၪ၁ံၫ၀့ၫ, ဘၪဆၧဘၧၩ့လၩ့၀့ၫဂီၩ့ ၦစံၭ၀့ၫဒၪလၧအဂဲထုၪ့ မၧၫ့ထၪ့ထဲၩ့ (မၫကၧၭ ၆း၁၄-၁၆, ၂၉) နီၪ, ကဲၪဘဲၫယ့ၫရှူၬအဆၧမိမၩအ၁ၭနီၪ (မၫကၧၭ ၁၅ ဒဲ ၁၆) လီၫ. ဆၧမၩအ၁ၭမိၪဘၪဆုးလိၬ၁ၭယီၩ မိကဲၪထၪ့န့ဆၧ ကၪဆၧဂဲၩလၧ ယ့ၫရှူၬဒဲအထံၩအဖျဲ၁ံၪအဂးနီၪလီၫ.

`နဘၪၦမီၫ့ဘံၭနၧၩဘဲၫယ့ၫရှူၬနီၪအ၁ိၭ, ဆၧကၪဆၧဂဲၩလၧဘၪနၪ၁့ၪ ကၪဘဲၫနီၪအ၁ိၭအီၪဆ့ဧၪ. မွဲနဒိၭန့ဘၪဆၧမၩလိၪလၧ ဆၧမိမၩအ၁ၭလၧ ယၫခီၫအဆၧမိမၩအ၁ၭနီၪ မွဲဆၧနီၪလဲၪ.`