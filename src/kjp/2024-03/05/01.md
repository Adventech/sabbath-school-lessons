---
title:  ဆၧမၩလၩ့လၭလဖၪလၧကမၫဖၭဒိၪအလး၀ၩ့နဲၩ့ဎီၩ့
date:   27/07/2024
---

### ဖီလနွ့ၫယီၩအဂးဆၧမၩလိၪ.
မၫကၧၭ ၄း၃၅-၄၁; အၪ့အူၭ ၁၀၄း၁-၉; မၫကၧၭ ၅း၁-၄၃; ၄မိစ့ၭ ၂၇း၁၇.

> <p>၁နိၫထီၫ့</p>
> "အ၀့ၫဒၪလဖ့ၪလၫ့ဘၪတၭ, လီၩဘၪ၀့ၫ, ‘ထဲၩ့လၧနဂံၪ့တၭ, ထီးဒၪ ကဆါမၩနၧၩ, ဒဲယၫ့၁ၭနၧၩနီၪ လီၩဘၪနဘူၭနထံးဆံၭ’” (မၫကၧၭ ၅း၁၉).

ယ့ၫရှူၬအဆၧဖံၭဆၧမၩ အီၪက့ၪမိထုၪ့၀့ၫအၪဒၪဆၧလၧဂၫလလံၫ, လၩ့ဆၫ့ဒၪဆၧလၧကမၫဖၭဒိၪအလး၀ၩ့နဲၩ့ဎီၩ့, ကမၫဖၭဒိၪအထီၫအီၪ၀့ၫဒၪလၧ ၁၃ မံၫလၬ ဒဲအလဲအီၪ၀့ၫဒၪ ၈ မံၫလၬနီၪလီၫ. မွဲထံၫအီၪအအၪထုၬအလး လၧၦအီၪလး၀ၩ့ထီးနီၪလီၫ.

မၫကၧၭ ၄ အဆၧကွ့ၭထုၬ၀့ၫဒၪလၧ ယ့ၫရှူၬဒဲအထံၩအဖျဲ၁ံၪလဖၪ လဲးလီၩ့ ခၫ့ဂၬပၪ့လဲၪဂၫလလံၫအဂဲးနီၪလီၫ. လံၩမုလဖုၬဂဲၫထၪ့၀့ၫဒဲယ့ၫရှူၬမၩလၩ့ဖဲထဲၩ့ လၧအဆၧချဲၩ့ထီးနီၪလီၫ. မၫကၧၭ ၆ နီၪ ထုၬ၀့ၫလၧအလၩ့ဂၬဘၪဒီၩ့ဆၧနီၪဆ့ လီၫ. လါနၫ့ဂ့ၩ ဆၧကဲၪထၪ့ဘၪထဲးဎုၬလၧယ့ၫရှူၬဂၭဖၭစိၩလၧအထံၩအဖျဲ၁ံၪ အအီၪလၧထံၫဖၫ့ခိၪနီၪလီၫ. ဆၧမၩအ၁ၭနံၫမံၩ့အဘိၩ့ဆၧၩ့နီၪ ယ့ၫရှူၬအဆၧမၩ လၩ့လၭလဖၪအီၪ၀ဲၩအၪမၬဒံၭ, ဒဲအနီၪမွဲအထံၩအဖျဲ၁ံၪအဆိၬဆၧ၁ၭထိၬအပရၧၫ့ အဆိၫထုၬနီၪလီၫ. ဆၧမၩအ၁ၭလဖၪနီၪ မွဲဆၧမၩလိၪလနွ့ၫယီၩအဂဲးမိၡါလီၫ.

ဆၧမၩအ၁ၭလၩ့ဆၫ့လဖၪနီၪ မွဲဆၧဖ့ၪနဲၪဒီၩ့ယ့ၫရှူၬအတခ့ၭလၧအ၀့ၫ မွဲမပၫလဲၪနီၪလီၫ. အ၀့ၫနီၪမွဲၦလဂၩ လၧအမၩဂုးထဲၩ့လဖုၬ, ၦလၧအမၩလၩ့မါခွံၬ ဆၧနၪ, ၦလၧအမၩဘျၪထဲၩ့ၦမုၪလဂၩအဆၧဆၫ ခၫ့ဖျီၫ့လၧအဂဲၫထိၭဘၪအ၀့ၫ အကီၩ့အ၁ိၭနီၪ, ဒဲမွဲၦမၩဂဲထုၪ့မၧၫ့ထၪ့ထဲၩ့ၦအ၁ံၫ, ၦလၧအလီၩလၩ့လၬလၩ့ ဆၧလၧနၫ့ဆါဒၪ၀့ၫအ၀ံးဖၧၩ့, ၦလၧအဖျါလၩ့အထံၩအဖျဲ၁ံၪလၧဆၧလီၩလၩ့လၬ လၩ့ဆၧအဂး, မွဲၦအဒုၭအၪ့ဎွ့ၩၦခမျၧး ၅,၀၀၀ လၧကိၪဒဲယၪၡၩဆံၭဖိၪ, မွဲၦဂၭဖၭ လၧထံၫဖၫ့ခိၪ - ဆၧလၩ့ဆၫ့လၩ့မဲၩဖၭဒိၪ လၧအထုၭန့ဘၪအထံၩအဖျဲ၁ံၪလၧ အ၀့ၫအနဲၩ လၧဆၧနၪ၁့ၪအ၀့ၫမွဲယွၩအဖိၪခွၫလဂၩနီၪလီၫ.