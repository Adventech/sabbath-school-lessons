---
title:  ဆၧဒုၭအီၪဂုးဖုးလဖုၬ
date:   28/07/2024
---

`ဖီ မၫကၧၭ ၄း၃၅-၄၁. ဆၧမၩအ၁ၭမွဲဆၧနီၪလဲၪ, ဒဲပမၩန့ဆၧမၩလိၪလၧ ယ့ၫရှူၬအဆၧနဲၪဖျီၪအ၁ၭမွဲဆၧနီၪလဲၪ.`

လၧ မၫကၧၭ ၄ အခၪ့ထံၭနီၪ, စံၭ၀့ၫ, ယ့ၫရှူၬနုၬလၩ့လၧချံၫဖၧၩ့ ၁ီၪ့ထဲၩ့ ၁ၫ့ထဲၩ့ၦခမျၧး၁ံၪလၧပၪ့လဲၪနဲၩ့နီၪလီၫ. လၧ မၫကၧၭ ၄း၁၀-၁၂ အဖၧၩ့နီၪ, မၩအ၁ၭဘဲၫ၁ိၭအ၀့ၫစဲၪ့ထၪ့လၧချံၫဖၧၩ့ဒဲလီၩထဲၩ့ဆၧလၧအထံၩအဖျဲ၁ံၪနီၪလီၫ. ဘိၩ့ယီၩ, လၧအ၁ီၪ့ထဲၩ့၁ၫ့ထဲၩ့ဆၧ၁ၫ့နံၩချီၩ့ဂီၩ့နီၪ, ဒဲအထံၩအဖျဲ၁ံၪထဲၩ့ဆိၬ အ၀့ၫလၧချံၫ လၧဆၧအီၪပွံၭအလးနီၪလီၫ. အ၀့ၫမံၪမၪလထံၪဎးနီၪ လၧချံၫ ဖၧၩ့တၭ, အ၀့ၫအီၪ၀့ၫဒၪလၧချံၫအခဲၫ့နီၪလီၫ. တၭလံၩမုလဖုၬဖၭဒိၪလၩ့ဘၪ၀့ၫထီးနီၪ, ချံၫလဘံၪ့မိလၩ့ဘၧၩ့ဆဲၫ့ဆဲးလီၫ. အထံၩအဖျဲ၁ံၪကိၭဂဲထုၪ့အ၀့ၫဒဲ အ၀့ၫမၪလူၬလဖုၬဒဲလပီၩနီၪ အီၪဂုးဖုး၀့ၫလထံၪဎးနီၪလီၫ. အထံၩအဖျဲ၁ံၪထီၫမံၫထီၫမၪ၀့ၫဒဲ၁ၭမဲၪဆၧလၧဆၧအစီၩ့အမၩ့နီၪလီၫ.

`ဖီ အၪ့အူၭ ၁၀၄း၁-၉. ဆၧထိၪဎီၩ့ယဟိ၀ၩအခံးအဂၩ့ထီးယီၩ လၧဎရံၬ အဆၧမၩဂုးဖုးလဖုၬနီၪဘဲၫ၁့ၪလဲၪ.`

ဆၧမၩအ၁ၭလၧ (မၫကၧၭ ၄း၃၅-၄၁) နီၪ မွဲကဆါယွၩအခံးအဂၩ့ဖျီၪလၧ ၦၡၩအဖၧၩ့ (theophany) နီၪလီၫ. အခံးအဂၩ့ဖျီၪယဲမံၩ့လၧဆၧမၩအ၁ၭလဖၪ အဖၧၩ့နီၪလီၫ. (၁) ဆၧထုၭဖျီၪထၪ့ယွၩအစီၩ့အမၩ့, (၂) ၦၡၩအဆၧ၁ၭမဲၪ, (၃) ဆၧမၪလူၬ “၁ၭမဲၪဆၧလဂ့ၩ,” (၄) ဆၧချဲၩ့လၧအနဲၪဖျီၪကဆါယွၩ (အ့ၪလမွဲ) အ၁ီၫ့အဂဲး, (၅) ၦၡၩအဆၧစံၭဆၧၫ့ထဲၩ့ဆၧနဲၪဖျီၪဆၧ၁ံၪလဖၪနီၪလီၫ. လၧဆၧ ယဲမံၩ့အကျၩလံမံၩ့နီၪ အီၪလၧဆၧမၩအ၁ၭဘိၩ့ယီၩအဖၧၩ့ - ဆၧမၩဂုးဖုးလံၩမု လဖုၬနီၪ မွဲယွၩအစီၩ့အမၩ့အဆၧမၩ, ဒဲအထံၩအဖျဲ၁ံၪ၁ၭမဲၪဆၧနီၪ မွဲၦၡၩအဆၧ၁ၭမဲၪနီၪလီၫ. ဆၧအၪ့စၪ့ “မွဲဘၪနီၪန၁ံၪ၁ၭမဲၪဆၧနီၪလဲၪ” အခီၫပယီၫမိစံၭ ၀့ၫဒၪနီၪ “၁ၭမဲၪဆၧလဂ့ၩ” နီၪလီၫ. အထံၩအဖျဲ၁ံၪအၪ့စၪ့လိၬအ၁ံၪအ၁ၭ, “အ၀့ၫယီၩမွဲၦလဂၩလဲၪ” နီၪ မွဲၦၡၩအဆၧစံၭဆၧၫ့ယံၫယါဆၧလီၫ. ဆၧချဲၩ့လၧ လကွ့ၭဖျီၪထၪ့၀့ၫဘၪလဖၪနီၪ မွဲဆၧနဲၪဖျီၪလီၫ. ဆၧအီၪက့ၪ၁ၭလၧဆၧချဲၩ့ အီၪ၁ူၪနီၪ မွဲအမိဒုၭဆီၫ့မီၪ့ထၪ့ၦၡၩအၪ့ဎၬန့ဆၧမွဲဆၧတီၩလၧအအီၪလၧလံၬထၧၫ့ ဘံၪ့ယၫအဖၧၩ့ လၧအဘၪထွ့ၫယ့ၫရှူၬအဂဲးနီၪလီၫ. လၧအထံၩအဖျဲ၁ံၪစံၭလိၬ အ၁ံၪအ၁ၭလၧ “အ၀့ၫယီၩမွဲၦလဂၩလဲၪ. လံၩဒဲကွံၩဒၪလ့ၬခိၭနၪမၬအလူကၨ” နီၪ မွဲဆၧဖ့ၪဆီၪ့ထၪ့ၦဖီလံၬဖိၪလဖၪ မိဒၪန့ဘၪဆၧစံၭဆၧၫ့လၧအအီၪ၁ူၪအ၁ၭ မွဲဆၧချဲၩ့အကၧၩ့ဒိၪလၧဆၧနဲၪဖျီၪအဖၧၩ့ - အ၀့ၫမွဲကဆါယွၩအဖိၪခွၫ, အနၫ့ဆါ ဒၪ၀့ၫနီၪလီၫ.

`ဆီၫ့မီၪ့ထၪ့ကဆါယွၩအစီၩ့အမၩ့လါဆံၭ. နမိမၩလိၪဒိၭနဲၩ့န၁ၭလၧဆၧ အစီၩ့အမၩ့ယီၩဒဲမိနဲၩန့ဆၧနီၪလၧ ဆၧကိၭမံၩ့ဒ့ၭလၧနဆၧအီၪမၧၫ့အီၪဂဲၩ အဖၧၩ့နီၪဘဲၫ၁့ၪလဲၪ.`