---
title:  ၁ံၪ့လၧအဘၪဆိၪအၧၩ့ ဒဲဆၧလုဂံၪ့လၧအဘၪဆၧမၩဆံၫ့ထၪ့ခွံၬ
date:   26/08/2024
---

`ဖီ မၫကၧၭ ၁၁း၁၂-၂၆. ဆၧအခံးအဂၩ့မွဲနီၪ ထုၭဖျီၪထၪ့အ၁ၭလၧ ဆၧမၩအ၁ၭထီးယီၩလဲၪ.`

လၧမုဂီၩအထီနီၪ, အီၪဂဲၫ၀့ၫလၧဘ့ၭ၁နံၫတၭ, ယ့ၫရှူၬနီၪ၁ၭ၀ံအ၁ၭလီၫ. ဒၪစိၩချိၪ့ဒိၩ့လထံၭအီၪလၧအလၪတၭ, ဘၪလဘၪမိဒၪဘၪအ၁ၪဆိၫလနၩ့နၩ့နီၪ လ့ၩယိ၀့ၫဒၪလီၫ. လၧလံၬဆံၫ့ဎံၪအလးလံၩအထီ ၦလဂၩဂၩအ့ၪ၁ၭ၀ံအ၁ၭနီၪ မၩန့အၪ့ဆၧ၁-လၧအထၧၫ့ဖု၀ဲနဲၩ့ဎီၩ့အဆၧမုလီၩ့န့လီၫ. မွဲဆၧနီၪ ယ့ၫရှူၬအၪ့ဎၬ ဆၧထီးနီၪလီၫ (၃မိ ၁၉း၉; ၂၃း၂၂; ၅မိ ၂၃း၂၅). လါနၫ့အ၀့ၫဒၪဆၧအ၁ၪနး မံၩ့အ့ၬဒဲစံၭ၀့ၫဒၪ, “ထီးယီၩလၧယၫလခီၫ မွဲပထီးအၪ့ဘၪလၧၩ့န၁- နးဂၩနးဆိၭ လဂ့ၩ” (မၫကၧၭ ၁၁း၁၄). ဆၧနီၪမွဲလၧယ့ၫရှူၬလမၩယံၫယါဘၪလမံၩ့, လါနၫ့ ဆၧမၩအ၁ၭဖိၬထွ့ၫလၧခဲၫ့နီၪ ဒံၩ့လၩ့မဲၩဒီၭနီၪလီၫ.

ဆၧကဲၪထၪ့လၧခဲၫ့လစီၪ့နီၪ မၩအ၁ၭဘဲၫၦလခီၫဘၩ့မုး၁ံၪအလး၀ၩ့အ၁ိၭ, ဆၧအၪ့ဎွ့ၩအၪ့ဆၫဘၪထွ့ၫလၧ ဆၧလုဆၧအီၪ၀့ၫဒၪထီးနီၪလီၫ (ၦမၩကဲၪထၪ့ ဆၧမွဲဆၧလုဆၧအခိၪစက့အဖၭလီၫ). ယ့ၫရှူၬမၩဆံၫ့မၩပျၩ့ခွံၬၦအၪ့ဆၫဆၧလဖၪလၧ၀;ဖၧၩ့နီၪ ဒဲဒုၭအီၪက့ၪထဲၩ့ဆၧဘိၪ့ဆၧဘၩအလး လၧဆၧကယုကစုၩ နီၪလီၫ. အ၀့ၫအဆၧဂဲၩဆၧ၀ၭဆၧနီၪ ဘၪထံၭၦဎိၭဒီၪဆၧလၧဆၧလုဂံၪ့အဆၧမၩ တီၩတီၩလ့ၬလီၫ.

ယ့ၫရှူၬဆုးဘုၭဆၧချဲၩ့လၧ လံၬဆံၫ့ဎံၪအလးလံၩအဆၧကွ့ၭနံၫစီၪ့လၧအဆၧအၪ့၁ီၪ့ဆၧလဆံၫ့ဘၪလဖၪနီၪလီၫ. အ၀့ၫဆၪ့ထွ့ၫ၀့ၫလၧ ဆၧလုဂံၪ့နီၪ မိဘၪမွဲ၀့ၫလၧဆၧဘၩဆိၪဖၪအဂံၪ့လၧၦကိၭဆၨၩဒ့ၭအဂးလီၫ (အဲၫ ၅၆း၇), ဆၧဖ့ၪလၫ့အထးဂ့ၩ ဘၪထဲးဎုၬလၧၦလခီၫဘၩ့မုးဖိၪ၁ံၪဆ့လီၫ. ထီးနီၪလဖၧၫ့ အ၀့ၫစံၭ၀့ၫလၧ ၦခိၪနါလဖၪဒုၭကဲၪထၪ့ဆၧလုဂံၪ့နီၪလၧ ထမျၬအအိၩ့ဖၧၩ့နီၪ လီၫ (ယ့ၫရမဲအၫ ၇း၁၁). လၧခဲၫ့ထုၬ, လၧမုလနံၩနီၪအထုၬနီၪ ယ့ၫရှူၬဒဲအထံၩ အဖျဲ၁ံၪစဲၪ့ထၪ့ခွံၬ၀့ၫလၧဒိၩ့ဖၧၩ့နီၪလီၫ (မၫကၧၭ ၁၁း၁၉).

လၧခဲၫ့အနံၩမုဂီၩခီၫနီၪ, ထဲၩ့ထဲၩ့၀့ၫလၧဒိၩ့နီၪဒီၭ (မၫကၧၭ ၁၁း၂၀-၂၆), ဒဲအထံၩအဖျဲ၁ံၪထီၫမံၫထီၫမၪ၀့ၫ လၧဒၪဘၪချိၪ့ဒိၩ့လထံၭဎဲၫ့ထၬလူၬ၀့ၫလၧအ၀ံ နီၪလီၫ. ယ့ၫရှူၬဖ့ၪလၫ့ဆၧမၩလိၪ လၧဆၧဘၩဆိၪဖၪဆၧဒဲဆၧကွဲၪဖျါအဂဲး လၧဆၧမၩအ၁ၭလဖၪအဖၧၩ့နီၪလီၫ. ဆၧထီးအလူၬ၁ံၪလဖၪနီၪ အခီၫပယီၫအီၪဘဲၫ ၁့ၪလဲၪ.

ဆၧမၩအ၁ၭနံၫမံၩ့လူၬနီၪ မွဲဆၧဘံၪဘူၪလံမံၩ့လမံၩ့ (fourth Sandwich story) လၧလံၬမၫကၧၭဖၧၩ့နီၪလီၫ (ယိလၧဆၧမၩလိၪ ၃ နီၪ). ဆၧမၩအ၁ၭ၁ံၪ ဘဲၫနီၪလဖၪနီၪ, မွဲၡါဒီၩ့ (ဆၧမၩအ၁ၭ) ခ့ၬထဲၩ့အ၁ၭလၧအဘျံၭဒၪ (ပြေပာင်းပြန်) ကဲၪထၪ့၀့ၫဒၪလၧၦဂၩ့ဒီၩ့ဖိၪ (ဇာတ်?ကာင်) လၧအဘၪဒီၩ့/လၩ့ဂၬလိၬ၁ၭ လဖၪ အဆၧဂဲၩဆၧ၀ၭလၩ့ဆၫ့လိၬ၁ၭ (ကဲၪလဂၩလမံၩ့) နီၪလီၫ. ဒဲအ့ၪလမွဲ, ၦဂၩ့ဒီၩ့ဖိၪ (ဇာတ်?ကာင်) လဘၪဒီၩ့ဘၪ/လလၩ့ဂၬလိၬ၁ၭဘၪလဖၪအဆၧဂဲၩ ဆၧဘၪဒီၩ့လိၬ၁ၭနီၪလီၫ. ယ့ၫရှူၬဆိၪအၧၩ့ချိၪ့ဒိၩ့အထံၭ လါနၫ့ဂ့ၩမၩဆံၫ့ထၪ့ခွံၬ ဆၧလုဂံၪ့ - အနီၪမွဲဆၧဂဲၩ၀ၭလၧလဘၪဒီၩ့ဘၪ, လလၩ့ဂၬလိၬ၁ၭဘၪလီၫ. အ့ၪမွဲဆၧခ့ၬထဲၩ့အဘျံၭဒၪနီၪဘိၩ, ဆၧဘိၪ့ဆၧဘၩခိၪနါလဖၪ မိကိၪ့မၩ၁ံၫ ယ့ၫရှူၬ, ဆၧဂဲၩ၀ၭလမံၩ့နီၪ မိမၩထုၬခွံၬဆၧဘိၪ့ဆၧဘၩ အဆၧမၩလၩ့ဆၫ့လဖၪ လၧအလၧၫ့ထၪ့ဎွ့ၩထၪ့၀့ၫလၧယ့ၫရှူၬအဖၧၩ့နီၪလီၫ.

`နကြၨၭဒိၭန့ဘၪ ယ့ၫရှူၬအဆၧမၩဆံၫ့ထၪ့နၧၩလၧနဆၧအီၪမၧၫ့အီၪဂဲၩ အဖၧၩ့နီၪ မွဲဆၧနီၪလဖၪလဲၪ. မွဲဆၧမိမၩ၀့ၫအ၁ၭဘဲၫ၁့ၪလဲၪ.`