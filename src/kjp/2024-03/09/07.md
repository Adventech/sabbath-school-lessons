---
title:  မၩလိၪအၪထၪ့အဂး
date:   30/08/2024
---

ဖီ Ellen G. White, "A Doomed People," "The Temple Cleansed Again," and "Controversy," in _The Desire of Ages_, pp. 580-609.

“ဎရံၬအဆၧမၩလမံၩ့လၧ ဆိၪအၧၩ့၁ံၪ့လထံၭလၧအစီၩ့အမၩ့ဒၪ၀့ၫနီၪ မွဲဆၧမၩအ၁ၭလၧဆၧဖ့ၪထုၪ့၁ၭလၧ ဆၧအီၪကီၪ့လဖၪဒဲ ၦဎရံၬဖိၪထီးအလူၬ၁ံၪ လဖၪနီၪလီၫ. ၦအီၪမၧၫ့လၧယွၩအဆၧမၪလူၬလၧဆၧယိထွ့ၫၦဂူၫဂၩလအီၪဘၪ နီၪ န့နးဂၩအ့ၬ. လါနၫ့ဂ့ၩၦလအီၪမၧၫ့ဘၪလၧဎရံၬအဆၧယၫ့၁ုၪ့ယၫ့၁ၭ, ဒဲလၧ ဆၧဖ့ၪလၫ့၁ၭဘၪနီၪအီၪအၪမၬလ့ၬလီၫ. ၦလနၩ့နၩ့ဆီၫ့မီၪ့လၩ့အ၁ၭ လၧၦဎရံၬဖိၪအလၩ့ထံးလဖၪနီၪ၁့ၪယၫဆၧလၧ ဆၧဖ့ၪလၫ့မၩဆၧလၧယွၩအဂးအီၪနးမံၩ့အ့ၬ. အ၀့ၫ၁ံၪကိၪ့ဆိၫ၀ဲၩဆၧဒဲအၪ့ဎၬဆၧ လၧအ၀့ၫ၁ံၪနၫ့ဆါဒၪ၀့ၫအဂး လမံၩ့ဒၪလီၫ. အ၀့ၫ၁ံၪဂဲၩ၀ၭဆၧလၧ အ၀့ၫ၁ံၪအဂးဒၪ၀့ၫလီၫ. ဒဲဆၧၫ့ထီအလုဒိၪ လၧအ၀့ၫ၁ံၪအဂးနီၪ မွဲဆၧစူၭကီၪ့ဆၧလၧအ၀့ၫ၁ံၪအဂးဒၪ၀့ၫလီၫ. အ၀့ၫ၁ံၪ အဆၧထိစိၩဆၧထီးအလူၬနီၪ မွဲအ၀့ၫ၁ံၪအဆၧအီၪမၧၫ့အီၪဂဲၩအဂးဒၪလီၫ. အ၀့ၫ၁ံၪမၩဆၧနီၪ မွဲၦဂူၫဂၩအဂးအ့ၬ. ယွၩတဲၩ့လၩ့အ၀့ၫ၁ံၪလၧဆၧမၩဆၧၩ့လိၬ၁ၭ လဂၩဘၪလဂၩအဂးလီၫ. လါနၫ့ဂ့ၩ နၫ့ဆါဒၪ၀့ၫအဂးနီၪ ဒိၪလၨၪအၪလၨၪနၭမၬ ထီးဒၪလ့ၬဒၪဆၧအဂူၫဂၩလန့လၧၩ့ဘၪနီၪလီၫ. ဆၧမၩဘူၭမၩထံးလိၬ၁ၭလၧ ၦၡၩဆၨၩ၁ံၪအီၪလၧၩ့အ့ၬ. ၦအဆၧအီၪမၧၫ့ဘဲၫနီၪနီၪ လၩ့ဂၬလၧချိၪ့ဒိၩ့အမု, လၧအအီၪန့ၫအလၪဒဲအ၁ၪလအီၪဘၪနးဖျိၪ့နီၪလီၫ. အ၀့ၫ၁ံၪအီၪလၧဆၧဘိၪ့ဆၧဘၩအခံးအဂၩ့လါနၫ့ဂ့ၩ ဆၧနီၫ့ယါလၩ့ထဲၩ့၁ၭ ဒဲဆၧဆူဆၧနဲၩနီၪ အီၪလၧအ၀့ၫ၁ံၪ အဖၧၩ့အ့ၬ. အုၩ့လၩ့ဆၧလၧကဆါယွၩအဆၧမၪလူၬ, လါနၫ့ဂ့ၩဆၧခိၭနၪဖိၬထွ့ၫ နီၪအီၪအ့ၬ. အ၀့ၫ၁ံၪလီၩ၀့ၫ, လါနၫ့ဂ့ၩမၩ၀့ၫအ့ၬ. ကဆါယ့ၫရှူၬဆိၪအၧၩ့ချိၪ့ဒိၩ့ အမုနီၪ မွဲဆၧနဲၪဒီၩ့လၧဆၧကျဲၩ့မၩဆၧ, ဆၧပျီၩပျီၩအဂးလီၫ. ယ့ၫရှူၬလီၩဖျီၪထၪ့ ၀့ၫလၧ ဆၧမၪအီၪဖျီၪလၧၦခမျၧးအမ့ၬယၫနီၪ အီၪဘၪနဲၪ့ၦအုၩ့လၩ့မိမၩယွၩ အဆၧမၩ, ဂီၩ့လဂဲၩလ၀ၭဘၪ (အ၁ၪလအီၪဘၪ) လၧယွၩအလၩအဖၩ့ဘၪဒံၭနီၪ လီၫ.” Ellen G. White, _The Desire of Ages_, p. 584.