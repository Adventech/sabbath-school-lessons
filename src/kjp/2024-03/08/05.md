---
title:  လိၫ့လၧယအီၩနီၪ မွဲန၁ံၪအီၩမိကဲၪဧၪ
date:   21/08/2024
---

`ဖီ မၫကၧၭ ၁၀း၃၂-၄၅. လံၬအဆၧၫ့လဖၪယီၩ နဲၪဖျီၪထၪ့အထံၩအဖျဲ၁ံၪ အဆၧလခိၭနၪဘၪဆၧ, လမွဲဘၪန့ၫယ့ၫရှူၬအဆၧမၩဘၪ မွဲဆ့လၧဆၧဖိၬထၪ့ အ၀့ၫအခဲၫ့အလုအဎွ့ၩနီၪဘဲၫ၁့ၪလဲၪ.`

ကိၭအဆၧၫ့ထီဒ့ၭနီၪ ယ့ၫရှူၬလ့ၩဆၧဘူၭထၪ့လၧယရှုစလံၫ့အနဲၩ့အဎီၩ့တၭ, လၧလ့ၩဆၧအဘိၩ့နီၪ အ၀့ၫဒုၭ၁့ၪယၫအထံၩအဖျဲ၁ံၪလၧဆၧမိကဲၪထၪ့၀့ၫလၧ ယၫခီၫထီးနီၪဆ့လီၫ. အနီၪမွဲဆၧဆီၫ့မီၪ့ဆၧလၧမိကဲၪထၪ့လၧယၫ, လၧအ၀့ၫ၁ံၪမုၫလါဒဲမိနါဂၧၫ့၀့ၫလမံၩ့အ့ၬ. ယ့ၫရှူၬအဆၧမၩလၩ့ထံးဆၧ အဆၧ၁ံၫဒဲ အဆၧဂဲထုၪ့ထဲၩ့အဂးလီၫ. လါနၫ့ဆၧလၧပလအဲၪဒိၭခိၭနၪဘၪလမံၩ့နီၪ မိလၩ့ မါခွံၬ၀့ၫလၧပဆၧဆီၫ့မီၪ့ဖၧၩ့ယီၫယီၫလ့ၬမွဲအ့ၬဧၪ.

အယီၩမွဲဆၧလမံၩ့ လၧစယ့မံၭဒဲစယီဟၫ့ဂဲၫလၧကဆါယ့ၫရှူၬအအီၪ လၧဆၧအၪ့ယၫလၩ့ဆၫ့နီၪလီၫ. ယ့ၫရှူၬနီၪ, အၪ့စၪ့ထံၫဆၭထဲၩ့ဆၧလၩ့ထံး, ဒဲအ၀့ၫ၁ံၪလခီၫ အဲၪဒိၭဆၧၫ့နၩ့လၧယ့ၫရှူၬအစူၪစ့ၪလဂၩဒဲလၧအစူၪထွ့ၫလဂၩနီၪ လီၫ. ပမိစ့ၩရၫ့အ၀့ၫ၁ံၪအဆၧအၪ့ကံၩ့ဆၧနီၪယီၫယီၫဖိၪလီၫ. ၦ၁ံၪနံၫဂၩနီၪ, ဖ့ၪလၫ့အ၁ၭလၧယ့ၫရှူၬဂ့ၩဘၪစဲၪလီၫ, ဒဲအ၀့ၫ၁ံၪအဆၧဆိၫ့န့ဘၪဆၧနီၪဘၪ လဘၪ မွဲဆၧလီၩဖျီၪထၪ့ဆၧ တီၩတီၩလီၩ့လီၩ့ဆ့လီၫ.

ယ့ၫရှူၬအၪ့ဎၬထံၫဆၭဒဲ ဒုၭနၪ၁့ၪအၪထၪ့ထံၩဖျဲ၁ံၪအဆၧအၪ့ကံၩဆၧနီၪ အခီၫပယီၫလီၫ. အ၀့ၫအၪ့စၪ့၀့ၫဒၪလၧ ၦအီၩလိၫ့လၧအ၀့ၫအီၩနီၪမိကဲၪဧၪ ဒဲဒိၭအဘၭတံၫဇၫ့မိကဲၪ့ဧၪနီၪလီၫ. အ၀့ၫအလိၫ့နီၪ မိမွဲ၀့ၫဆၧၡၪ့ဆၧနၭလၧ ဂ့ၭ၁စ့မနံၫဒဲလၧထုၪ့စူၪယၫအလီၩ့နီၪလီၫ (ထိၪဎီၩ့လၧ မၫကၧၭ ၁၄း၃၆), ဒဲအ၀့ၫအဘၭတံၫဇၫ့နီၪ မိမွဲ၀့ၫအဆၧ၁ံၫဒဲအဆၧဘၧၩ့လၩ့၀့ၫနီၪ (မၫကၧၭ ၁၅း၃၃-၄၇), လၧဆၧမၩအ၁ၭဆၧဒီၩ့ဘၪဎီၩ့လၧအဘၭတံၫဇၫ့ ဆၧကွ့ၭနဲၪ့၀့ၫ လၧမၫကၧၭ (၁) အဖၧၩ့နီၪလီၫ.

လါနၫ့စယ့မံၭဒဲစယီဟၫ့ဒၪဆၧနီၪအ့ၬ. လၧဖိၫ့နိၭဖိၫ့နၫ (အာသွက် လûာသွက်) အဖၧၩ့ စံၭဆၧၫ့၀့ၫလၧမၩ၀့ၫကဲၪနီၪလီၫ. ယ့ၫရှူၬလီၩဖျီၪစိၩဆၧလၧယၫအဂး လၧအ၀့ၫ၁ံၪမိဘၪအီၩ့အ၀့ၫအလိၫ့ဒဲမိဘၪဘၭတံၫဇၫ့လၧ အ၀့ၫ အဘၭတံၫဇၫ့တၡါလ့ၬနီၪလီၫ. စယ့မံၭမွဲၦဆၧအၪ့မၧၫ့ဖိၪအဆိၫထုၬလဂၩလၧ ဘၪ၁ံၫ၀့ၫလၧမၫတုရၫအဆၧ၁ံၫနီၪလီၫ (မၩဆၧ ၁၂း၂). စယီဟၫ့၀့ၫဒၪ မွဲၦဆၧအၪ့မၧၫ့ဖိၪလၧ အီၪမၧၫ့လၩ့ထးအယံၬထုၬလဂၩ ဒဲဘၪဆၧနၫ့ဖျိၭ၀့ၫလၧကျိၩ့ပၭ မၧၭနီၪလီၫ (နဲၪ ၁း၉). လါနၫ့ယ့ၫရှူၬအီၪက့ၪနဲၪ့၀့ၫလၧ ဆၧလးလၧယွၩအီၪက့ၪ အလၩအဖၩ့အဂးနီၪလီၫ.

ထံၩဖျဲအဂူၫဂၩ၁ံၪလဖၪ စံၭဆၧၫ့ယ့ၫရှူၬအဆၧချဲၩ့နီၪဘဲၫ၁့ၪလဲၪ. ဂ့ၩဘၪ၀့ၫဒၪဖိၭဘိၭနီၪအ့ၬ. ဘဲၫဂြံစၭအဆၧချဲၩ့, aganakteo “မိ၁ၭထၪ့၀့ၫ, ထိးလနၧၩ့ဘၪ” အ၁ိၭ, ဘဲၫပဒၪဘၪလၧ မၫကၧၭ ၁၀း၄၁, ဒဲလၧ မၫကၧၭ ၁၀း၁၄ အဖၧၩ့အ၁ိၭ, ဘၪလၩ့ဎိၭလၧယ့ၫရှူၬအ၁ၭထၪ့ဆၧလၧ ၦနၫ့ဖျိၭဖိၪ၁-၁ံၪအခၫနီၪလီၫ.

ယ့ၫရှူၬကိၭၡီၩ့အ၀့ၫ၁ံၪ ဒဲဖ့ၪလၫ့ဆၧမၩလိၪလၧအဂ့ၩဘၪထုၬထီးနီၪလီၫ. အ၀့ၫလီၩနဲၪဖျီၪၦလခီၫဘၩ့မုး၁ံၪမၩန့ဆၧအစီၩ့အမၩ့လၧ အ၀့ၫ၁ံၪအနၫ့ဆါအခံး အဂးဒၪ၀့ၫနီၪလီၫ. လါနၫ့အ့ၪမွဲယွၩအဘၩ့အမုးနီၪ, မိဘၪမွဲဒၪဆၧအစီၩ့အမၩ့လၧ ယွၩအလၩအဖၩ့လၧအဘၪဆိၪဂ့ၩ ၦဂူၫဂၩလဖၪနီၪလီၫ. ယ့ၫရှူၬ၁ိၫ့ဆၧဘဲၫစဎွၩ လၧကဆါယွၩအဘၩ့မုးအဖၧၩ့၁ၭနီၪလီၫ. ဘဲၫ၁့ၪလဲၪ. ခၫ့ဖျီၫ့လၧနၫ့ဆါဒၪ၀့ၫ အဆၧအီၪမၧၫ့အီၪဂဲၩ ဘဲၫၦထိးထဲၩ့တၩ့ထဲၩ့ဆၧလဂၩ - လမွဲဘၪန့ၫအခ့ၫအၡၩ၁ံၪ ယိလါဆၧဒဲမိနါဂၧၫ့ဘၪနီၪလီၫဘၪ.

`ၦဎရံၬဖိၪလဂၩမိဘၪကဲၪ “အခ့ၫအၡၩ” နီၪ အခီၫပယီၫမွဲဆၧနီၪလဲၪ. နမိထုၭဖျီၪထၪ့၁နိၫယီၩ လၧနဆၧအီၪမၧၫ့အီၪဂဲၩကိၭမုနံၩအဖၧၩ့ လၧဆၧမၩ ဘၪထွ့ၫလိၬ၁ၭလၧၦၡၩဂူၫဂၩနီၪ ဘဲၫ၁့ၪလဲၪ.`