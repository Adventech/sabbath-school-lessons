---
title:  မၩလိၪအၪထၪ့အဂး
date:   23/08/2024
---

ဖီ Ellen G. White, “Blessing the Children,” and “One Thing Thou Lackest,” in the Desire of Ages, pp. 511-523.

“ကိၭအဆၧၫ့ထီဒ့ၭနီၪ ယ့ၫရှူၬမွဲၦအဲၪဖိၪ၁-ဆံၭလီၫ. အ၀့ၫထိးဆၧၫ့ အ၀့ၫ၁ံၪအဆၧ၁ၭအီၪဒဲအ၁ၭပျၩ့လဖၪ, အဆၧအဲၪလၧလအီၪ၁ူၪဘၪအ၁ၭလၧ ဆၧနးမံၩ့ဘၪနီၪလီၫ. အ၀့ၫ၁ံၪအဆၧအၪ့အူၭအၪ့ဎၧၩ့အဆံၫ့အတီၩလၧ အဖျ့ၭထၪ့ လဖၪနီၪ မွဲဆၧ၁ၭအွံၪမုၬလၧအ၀့ၫအနါဖၧၩ့, ကဲၪဘဲၫဆၧမၩ၁ၫ့ထၪ့ထဲၩ့အ၀့ၫ အ၁ၭလၩ့ပွံၭထးလၧၦအၪ့လီၫဒုၪဒွ့ၪဆၧဖိၪ၁ံၪ အဆၧမၩလဖၪနီၪလီၫ. ကဆါ လ့ၩဆၧလစီၪ့လါလါနီၪ, လၧအ၀့ၫအ၁ၭအီၪမၩခိးမၩတၩဆၧ, အဆၧချဲၩ့မုၬမုၬ, ဂဲၩ၀ၭမၩဆၧလၧဆၧယၫ့၁ၭဆၧအဖၧၩ့လဖၪနီၪ ထုၭန့ဘၪဖိၪ၁-၁ံၪအဆၧအဲၪဒဲ အဆၧနဲၩန့ဘၪဆၧလဖၪလီၫ.” Ellen G. White, _The Desire of Ages_, p. 511.

“ၦလၧအလၩ့ဂၬလိၬ၁ၭလၧ ၦကဲၪဒိၪဖိၪလဂၩနီၪ, အီၪလၧလးလၩအထီၫ ဒဲအစူၪလးခၪ့ခိၪအီၪအၪ၀့ၫတၭ, ဘၪဖိၬယ့ၫရှူၬအခဲၫ့နီၪ ဆီၫ့မီၪ့၀့ၫလၧဆၧဘၪ ဖ့ၪလၫ့ခွံၬဆၧဖၭဒိၪလ့ၬနီၪလီၫ. လါနၫ့ဂ့ၩ အယီၩမွဲဆၧကဲၪထၪ့ဎရံၬအထံၩအဖျဲ လဂၩအဂး၁နိၫလီၫ. ဆၧနဲၩလဆိလလးဖိၪနီၪ ဘၪဆၧထိးဆၧၫ့၀့ၫန့နးဆိၭအ့ၬ. ဆၧဖ့ၪလၫ့၁ၭနီၪ မွဲဎရံၬအဆၧ၁ီၪ့ဆၧ၁ၫ့အ၁ံၭအခၩလီၫ. ဆၧမၩအ၁ၭနီၪ ဖျီၪ၀့ၫ လၧအခံးအဂၩ့ ဒဲဘၪထွ့ၫထဲးဎုၬလၧဆၧလူဆၧချဲၩ့လၧအပၧၩ့ထၬၦအ၁ၭလီၫ. ဆၧနီၪမွဲဖၧၩ့၁ၭလဘီၩ့ဒၪလၧ အမိဖ့ၪလၫ့ၦၡၩအဆၧထိးထဲၩ့တၩ့ထဲၩ့, ဒဲအ့ၪလမွဲ ဘၪနီၪ မိမၩလၩ့ဆံၭလၩ့ယွါခွံၬၦၡၩထၧၫ့ဂၩယၫအဆၧအီၪမၧၫ့အီၪဂဲၩလီၫ.” _The Desire of Ages_, p. 523.