---
title:  ဆၧ၁ီၪ့လိၪထံၩဖျဲလဖၪ - ၂
date:   17/08/2024
---

### ဖီလနွ့ၫယီၩအဂးဆၧမၩလိၪ.
မၫကၧၭ ၁၀; ၁မိစ့ၭ ၁း၂၇; ၁မိစ့ၭ ၂း၂၄; ဂလ့ၡၫ ၄း၁, ၂; ရိမၫ ၆း၁-၁၁; အဲၫစ့ယၫ ၁၁း၁-၁၆.

> <p>၁နိၫထီၫ့</p>
> "အဂးဘဲၫယီၩ ဆၧလၧၦၡၩအဖိၪခွၫယီၩ, ဂဲၫအၪ့မၧၫ့ၦၡၩအ့ၬ. မွဲအဂဲၫ ဒိၭန့ဆၧအၪ့မၧၫ့၀့ၫဒၪ, ဒဲဖ့ၪလၫ့အ၁ၭ လၧၦၡၩအၪဂၩအဎွ့ၩလီၫ” (မၫကၧၭ ၁၀း၄၅).

လနွ့ၫယီၩ ဆၧမၩလိၪမွဲလၧ မၫကၧၭ ၁၀, ဆၧလၩ့ဆၫ့လၧယ့ၫရှူၬ၁ီၪ့လိၪ အထံၩအဖျဲ၁ံၪလဖၪ လၧဆၧအီၪက့ၪတဲၩ့၀ဲၩ၁ၭလၧထုၪ့စူၪယၫအဂးနီၪလီၫ. လံၬအဆၧၫ့ယီၩဖိၭဖၫ့နီၪ ဘၪထွ့ၫလၧအထံၩအဖျဲ၁ံၪနၫ့ဆါဒၪ၀့ၫ, ဒဲအီၪထး လဖၪနီၪ မွဲဆၧဒုၭကဲၪထၪ့ထံၩဖျဲအကၧၩ့ဒိၪလၧ ၦဂူၫဂၩအဆၧမၩဆၧၫ့ယ့ၫရှူၬနီၪ လီၫ. ၦဖၫရစံၫလဖၪတ့ၭလိၬ၁ၭလၧ ယ့ၫရှူၬလၧဆၧထုၭလၩ့ဖၭလိၬ၁ၭအဂဲးနီၪ လီၫ. မိဖါလဖၪ ဂဲၫဆိၬန့အဖိၪ၁ံၪလၧယ့ၫရှူၬအအီၪလၧ ကထိးဆိၪဂ့ၩအ၁ၭအဂး လီၫ. ၦကဲၪဒိၪ၁ၭဘၪ့ဖိၪလဂၩ အၪ့စၪ့ဆၧလၧ၁ၭမၧၫ့အဆိၩအကၠၪအဂး, ဒဲၦမ့ၬဘျီၪလဂၩ အၪ့ယၫဆၧလၧမ့ၬ၁-အဆၧဖၩ့အဂးနီၪလီၫ.

လံၬမၫကၧၭအဆၧၫ့ယီၩ ၁ိၫ့ထၪ့ဆၧ၁ီၪ့ဆၧ၁ၫ့ဘၪထွ့ၫၦဖိၬယ့ၫရှူၬအခဲၫ့ အခီၫပယီၫ, လၧပဆၧအီၪမၧၫ့ဘိၩ့ယီၩအထီနီၪလီၫၪ ဘၪထွ့ၫဆၧအီၪဎုၬအဂဲး, ဖိၪဒံၩဖိၪ၁-အဂဲး, ဆၧဆုးကျိၭလိၬ၁ၭလၧၦကဲၪဒိၪလဖၪ, ဆၧအလံၩ့အလဲၫလၧ ၦဖိၬယ့ၫရှူၬအခဲၫ့လဖၪလီၫ. ဆၧဂဲးဆၧဖးထီးလူၬအဖၫ့ခိၪဆၧမၩအ၁ၭမွဲ၀့ၫ ဆၧမၩဘျၪထဲၩ့ၦမ့ၬဘျီၪနံၫဂၩလဂၩအဂဲး (မၫကၧၭ ၁၀း၄၆-၅၂, ထိၪဎီၩ့လၧ မၫကၧၭ ၈း၂၂-၂၆). လၧဆၧမၩထုၬခွံၬဆၧဂဲးဆၧဖးနီၪ (မၫကၧၭ ၈း၂၂-၁၀း၅၂) ဒဲဆၧနဲၪဒီၩ့အမုၬလမံၩ့ လၧဆၧမိမၩအ၁ၭထဲးဎုၬလၧဆၧဂဲးဆၧဘၭလမံၩ့လၧ အမိ၁ိၫ့ပၧၩနီၪလီၫ.

ဆၧမၩအ၁ၭလဖၪယီၩ ဒုၭကဲၪထၪ့ဆၧအီၪက့ၪတဲၩ့၀ဲၩ၁ၭလၧဆၧဖိၬယ့ၫရှူၬ အခဲၫ့ - မွဲအထံၩအဖျဲလဖၪလၧအဖီၩ့ခွံၬအနံၪ့ ၂,၀၀၀ ဒဲထံၩဖျဲလဖၪလၧ နံၫဆံၫ လၧၫ့ယၩနံၪ့ (၂၁ ရာစုနSစ်) အဆၧလ့ၩခၫ့ဖျီၫ့ဒဲဆၧအၪ့ထၩဆၧလၧဆၧကဲၪထံၩဖျဲ လၧမုနံၩမိဂဲၫလၧအမ့ၬယၫလဖၪနီၪလီၫ.