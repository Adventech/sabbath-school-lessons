---
title:  ဆၧအဂ့ၩထုၬလၧဆၧစူၭကီၪ့ဆၧ
date:   20/08/2024
---

`ဖီ မၫကၧၭ ၁၀း၁၇-၃၁. ဆၧမၩလိၪအကၧၩ့ဒိၪထုၬလဖၪ လၧဆၧနဲၩဒဲ ဆၧကဲၪအထံၩအဖျဲအလုအဎွ့ၩ, လၧၦကိၭဂၩဒ့ၭ, ၦကဲၪဒိၪဂ့ၩၦၡၪ့ဖိၪဂ့ၩအဂး လၧအနဲၪဖျီၪ၀့ၫထီးယီၩနီၪ မွဲဆၧနီၪလဲၪ.`

ၦ၀့ၫဒၪအဆၧ၁ုၭဘူၭအ၁ၭနီၪ နဲၪဖျီၪထၪ့အ၁ၭအတီၩဒဲအဆၧယူၭယၪ့ ယ့ၫရှူၬနီၪလီၫ. အ၀့ၫဒၪစဲၪ့တလဲး, ထွံၩလၩ့၀့ၫလၧအမ့ၬယၫ, ဒဲအၪ့စၪ့ဆၧလၧ ၁ၭၡီၩ့ကိၭဂၩဒ့ၭအဆၧအီၪမၧၫ့အထုၬ, စံၭ၀့ၫ - ဘဲၫ၁ိၭယမိန့ဘၪဆၧမၧၫ့အဆိၩ အကၠၪနီၪ, မွဲယမိဘၪမၩဆၧနီၪလမံၩ့လဲၪ. ယ့ၫရှူၬစံၭဆၧၫ့ထဲၩ့ဆၧချဲၩ့ဒိၭနဲၩ့လၧ ဆၧမၪလူၬနံၫဆၫ့လဆၫ့အဖၧၩ့လီၫ. ထီးနီၪလဖၧၫ့ၦ၀့ၫဒၪနီၪ ထုၭဖျီၪထၪ့အဆၧ လၧၫ့ဆၧဎွ့ၩ စံၭ၀့ၫဒၪလၧအ၀့ၫအီၪခိၭ၀ဲၩ၀့ၫဆၧထီးအလူၬယူၭ, ခီၫလၧအဖိၪ၁- လံၩလံၩအိၩနီၪလီၫ.

လၧဆၧ၁ၭထိၬအပရၧၫ့လံဘံၪ့အဖၧၩ့, မွဲလံၬမၫကၧၭလီၫ ကွ့ၭနဲၪ့ယ့ၫရှူၬ အဆၧအဲၪဘၪၦ၀့ၫနီၪလီၫ. ဆၧအၪ့ယၫမိအီၪ၀့ၫဒၪလမံၩ့မံၩ့ လၧၦ၀့ၫနီၪအဆၧ ဆီၫ့မီၪ့အီၪက့ၪဒိၪ၀့ၫအဖၧၩ့နီၪလီၫ. ယ့ၫရှူၬမၩခွါအ၀့ၫအ၁ၭ လၧအၪ့မၧၫ့အၪ့ဆၫ ခွံၬအဆၧထီးအလူၬဒဲဖိၬအ၀့ၫအခဲၫ့နီၪလီၫ. ၦနီၪစဲၪ့ထၪ့ခွံၬ၀့ၫလၧဆၧ၁ၭအူၭ အဖၧၩ့ မွဲလၧအစူၪလးခၪ့ခိၪအီၪ၀့ၫအၪမၬလ့ၬနီၪလီၫ. မွဲဆၧနီၪတၭ, ၦ၀့ၫနီၪ မွဲအီၪခိၭဆၧမၪလူၬတၡါအ့ၬလီၫ. အ၀့ၫမၩမၪဆၧမၪလူၬအခၪ့ထံၭလထံၫနီၪ, မွဲလၧအအီၪက့ၪဆၧလမံၩ့မံၩ့လၧကဆါယွၩအလးနီၪလီၫ. အ၀့ၫအစူၪလးခၪ့ခိၪ လဖၪနီၪ မွဲဆၧဂၩ့ဆၧဖၪ့လၧအ၀့ၫဒၪအဂးလီၫ.

ယ့ၫရှူၬလီၩဖျီၪထၪ့ဆၧထီးနီၪ လၧၦကဲၪဒိၪလဖၪမိနုၬဘၪဘၩ့မုးအဂး ကၪဂဲၩ၀့ၫဒၪ ဒဲမိကၪ၀့ၫဒၪနၭနဲၪ့ဒံၭဆၧဖိၪဆၧဎါဖၭဒိၪလဒုၩမိနုၬဖျီၪ့လၧထၭ မ့ၬခဲၫ့အဖၧၩ့နီၪဒံၭလီၫ.

အထံၩအဖျဲလဖၪထီၫမံၫထီၫမၪ၀့ၫလၧယ့ၫရှူၬအဆၧချဲၩ့နီၪ ဒဲဆီၫ့မီၪ့ဆၧ လဘၪဘၪလၧ ၦမိန့ဘၪဆၧထိးထဲၩ့တၩ့ထဲၩ့အဂးနီၪလီၫ. ယ့ၫရှူၬဖ့ၪလၫ့ ဆၧဖ့ၪကိၪ့အဂ့ၩထုၬလၧ (မၫကၧၭ ၁၀း၂၇) အဖၧၩ့လီၫ. “အယီၩၦၡၩမၩ၁့ၪအ့ၬ. အ့ၪမွဲယွၩမၩ၁့ၪ, အဂဲးဘဲၫယီၩ ယွၩနီၪမၩဆၧ၁့ၪထီးအလူၬလီၫ.”

မၫကၧၭ ၁၀း၂၇ နီၪ မွဲဆၧမၩမုၬ၁ၭလၧဆၧဂဲးဆၧဖးအထုၬနီၪလီၫ. နမိထီၩ့ လၧမူၭခိၪလၧနနၫ့ဆါဒၪန၀့ၫန့အ့ၬ, နကြၨၭဒိၭန့ဘၪယွၩအခိးအတၩလၧ ဆၧထိး ထဲၩ့တၩ့ထဲၩ့အဂးလီၫ.

စပံတၧၫယၧၩ့ထၪ့၀့ၫဒၪလၧ အ၀့ၫဒၪအနၫ့ဆါဒဲအထံၩအ၁ိၭလဖၪအီၪက့ၪ ထးအဆၧထီးအလူၬ လၧဖိၬယ့ၫရှူၬအခဲၫ့နီၪလီၫ. ယ့ၫရှူၬစံၭဆၧၫ့၀့ၫလၧ အ၀့ၫ၁ံၪ ဘၪဖ့ၪလၫ့ခွံၬဆၧလဖၪနီၪ မွဲဆၧအၡၩအဆံၭဖိၪ, ဒဲၦထိၪဎၩ့လန့ဘၪလၧ ၦမိဒိၭန့ဘၪဆၧအၪအၪလ့ၬ, ဘိၩ့ယီၩဒဲ “လၧယၫလခီၫ” နီၪလီၫ.

ဆၧအကၧၩ့ဒိၪမွဲလထံၪယီၩ - ဎရံၬအဆၧ၁ံၫနီၪ စ့ၩရၫ့ခွံၬၦၡၩဆၨၩ အဆၧမၪ, ဒဲထီးမွဲဎရံၬအခိးအတၩ ဒဲအဆၧဂဲထုၪ့မၧၫ့ထၪ့ထဲၩ့ဆၧအီၪမၧၫ့ အီၪဂဲၩနီၪ ဖ့ၪစီၩ့ဖ့ၪမၩ့ပၧၩလၧဆၧခိၭနၪဖိၬထွ့ၫအ၀့ၫအဆၧမၪလူၬလဖၪလီၫ.

`ဖီ ရိမၫ ၆း၁-၁၁. လံၬအဆၧၫ့လဖၪယီၩ နဲၪဖျီၪထၪ့ယွၩအခိးအတၩ အဆၧမွဲဆၧတီၩ လၧပဆၧအီၪမၧၫ့အီၪဂဲၩအဖၧၩ့, လၧအမၩတီၩမၩလီၩ့ပၧၩဒဲလၧ အဒုၭကဲၪထၪ့ပၧၩ ၦၡၩအ၁ၫ့လၧအ၀့ၫအဖၧၩ့ဘဲၫ၁့ၪလဲၪ.`