---
title:  ကဆါယ့ၫရှူၬအဆၧဖံၭဆၧမၩအီၪ၁ူၪအလး
date:   10/07/2024
---

`ဖီ မၫကၧၭ ၁း၃၅-၃၉. ဆၧမၩလိၪမွဲဆၧနီၪလဖၪလၧအကၧၩ့ဒိၪနီၪ အီၪလၧယ့ၫရှူၬအဆၧမၩဖၧၩ့ယီၩလဲၪ.`

ယ့ၫရှူၬဂဲထုၪ့လၧလချုၭမုမ့ၬထၪ့နီၪ ဒဲလ့ၩ၀့ၫလၧဆၧလးအီၪကယုကစုၩနီၪ, လၧဆၧဘၩဆိၪဖၪဆၧအဂးလီၫ. မၫကၧၭ ၁း၃၅ ထုၭဖျီၪထၪ့ဆၧဘၩဆိၪဖၪဆၧ နီၪ မွဲယ့ၫရှူၬအဆၧဂဲၩဆၧ၀ၭအခၪ့ထံၭနီၪလီၫ. အ့ၪမွဲပစံၭအဆၧမၩထီးအလူၬ လၧဆၧချဲၩ့အဖၨၪနီၪ - အ၀့ၫဂဲၫထုၪ့၀့ၫ, လ့ၩ၀့ၫ, ဒဲစဲၪ့ထၪ့၀့ၫဒၪ (ဆၧလၧအမၩ ထး၀့ၫ, လၧထုၬလန့ဘၪ) နီၪလီၫ. လါနၫ့အ့ၪမွဲဆၧချဲၩ့လၧ “မိဘၩဆိၪဖၪဆၧ” “to pray” နီၪ လလၧၫ့ထၪ့ဎွ့ၩထၪ့ဒံၭဘၪ, ဆၧမိဘၪမၩထွ့ၫ၀့ၫဒၪလၧယၫခီၫဒံၭ နီၪလီၫ. အ၀့ၫအၪ့ကံၩ့ဘၩဆိၪဖၪ၀့ၫဒၪ, အ၀့ၫအၪ့ကံၩ့ဘၩဆိၪဖၪ၀့ၫဒံၭ (He was praying, the kept on praying) နီၪလီၫ. လံၬဆံၫ့ဎံၪအဆၧၫ့ယီၩစံၭန့၀့ၫဒၪ ယ့ၫရှူၬစဲၪ့ထၪ့နီၪလၧဂီၩနၪခုၬအထီ, ဆၧဘၩဆိၪဖၪဆၧလဂၩဎး (alone) နီၪ မွဲအဆၧမၩအဒိၪထုၬနီၪလီၫ.

လၧဆၧ၁ၭထိၬအပရၧၫ့ဎံၩ့လးနီၪ, ပဒၪဘၪလၧယ့ၫရှူၬမွဲၦလဂၩလၧအဘၩ ဆိၪဖၪဆၧလီၫ (မၭ ၁၄း၂၃; မၫ ၆း၄၆; ယီ ၁၇). အနီၪမွဲဆၧဂဲးမုထုၪ့လၧဆၧ အစီၩ့အမၩ့လၧယ့ၫရှူၬအဆၧဖံၭဆၧမၩအဖၧၩ့နီၪလီၫ.

`ဖီ လုကၭ ၆း၁၂. ဆၧယီၩ၁ီၪ့လိၪပၧၩမွဲဆၧနီၪ လၧယ့ၫရှူၬအဆၧအီၪမၧၫ့ လၧအဘၩဆိၪဖၪဆၧနီၪလဲၪ.`

ၦဎရံၬဖိၪ၁ံၪအၪဂၩအီၪက့ၪနဲၪ့ထၬ ဆၧဘၩဆိၪဖၪအထီလီၫ. ဆၧမၩထွ့ၫ မၩဂၧၩ့ဆၧနီၪဂ့ၩ၀့ၫဘၪ၀့ၫလီၫ, လါနၫ့ဂ့ၩအမိကဲၪထၪ့လၧဆၧယံၫယါလမံၩ့ဒၪ လီၫ၁့ၪဆ့လီၫ. ထီးအမွဲဘဲၫဆၧအဒီၩ့လၧ (ပုံစံခွက်) လဂ့ၩနီၪ, ဆၧဘၩဆိၪဖၪ မိဘၪအီၪလၧအထီဘၪထီဘၪ လၧဆၧမိမၩအ၁ၭလမံၩ့လါလါအဂးဆ့လီၫ. မိစံၭ၀့ၫဒၪထီးအကဲၪထၪ့ဘၪဘဲၫခနီးအဒီၩ့ (ပုံ?သနည်း/formula) အ၁ိၭလဂ့ၩ, လၧဆၧအၪ့လဲၩထဲၩ့၁ၭလန့ဘၪလဂ့ၩနီၪလီၫ.

စပံတၧၫဒဲအထံၩ၁ိၭလဖၪ လ့ၩဖိၬယ့ၫရှူၬအခဲၫ့လၧဆၧဘၩဆိၪဖၪလးနး ဖၧၫ့အ့ၬ. ဘၪလဘၪအ၀့ၫ၁ံၪမိ၁့ၪယၫ၀့ၫဆၧလးနီၪ, မွဲလၧအ၀့ၫ၁ံၪဒၪန့ ယ့ၫရှူၬထီးနီၪနီၪလီၫ. အ၀့ၫ၁ံၪဆီၫ့မီၪ့လၧ ၦကိၭဂၩဒ့ၭအၪ့ဎၬအ၀့ၫနီၪ အ၀့ၫ မိမၩဆၧလၩ့လိလၩ့လၭထီးနီၪ ဘဲၫအမၩ၀့ၫလၧအဖီၩ့ခွံၬအ၁ိၭနီၪလီၫ. ဆၧလၩ့ဆၫ့ လမံၩ့နီၪဘိၩ, ယ့ၫရှူၬအီၪပဒၩ့ထၬ၀့ၫဒဲဖ့ၪနဲၪဆၧအဒိၪနဲၪ့အဆၧမၩလၧဆၧလး ဂူၫဂၩလဖၪနီၪလီၫ. လါနၫ့ဂ့ၩ “အ၀့ၫဒၪစံၭအ၀့ၫ၁ံၪ, မွဲၦလ့ၩၡီၩ့လၧဒိၩ့အဘူၭ လဖၪ ဘဲၫ၁ိၭယမိလီၩ့လၩ့လၬလၩ့ဆၧထီးနီၪဆ့ဆံၭ. အဂဲးဘဲၫယီၩ ယဂဲၫယ၀့ၫ လၧဆၧနီၪအကၠီၩ့လီၫ” (မၫကၧၭ ၁း၃၈).

`အ့ၪမွဲကဆါယ့ၫရှူၬမိဘၪမၩန့အဆၧၫ့အထီလၧဆၧဘၩဆိၪဖၪအဖၧၩ့ အၪအၪလ့ၬနီၪ, မွဲဆၧမိမၩအ၁ၭလၧပၧၩနီၪလဲၪ, ဒဲပဘၪမၩန့အဆၧၫ့အထီလၧ ဆၧဘၩဆိၪဖၪအဂးဆံၭအၪလဲၪ. ကဆါယ့ၫရှူၬဖ့ၪနဲၪဒီၩ့ပၧၩဆၧနီၪလဲၪ.`