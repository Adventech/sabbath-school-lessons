---
title:  “ဖိၬယခဲၫ့ဆံၭ”
date:   07/07/2024
---

`ဖီ မၫကၧၭ ၁း၁၆-၂၀. ယ့ၫရှူၬကိၭန့၀့ၫဘဲၫအထံၩအဖျဲအ၁ိၭနီၪ မွဲမပၫ လဖၪလဲၪ. ဒဲအ၀့ၫ၁ံၪစံၭဆၧၫ့မွဲဆၧနီၪလဲၪ.`

ဆၧကွ့ၭနဲၪ့ယ့ၫရှူၬအဆၧချဲၩ့လၧမၫကၧၭ ၁ အဖၧၩ့နီၪအီၪအၪအ့ၬ. လါနၫ့ဂ့ၩ, မၫကၧၭ ၁း၁၇ ဖၧၩ့နီၪ ချဲၩ့ဒုၪ့ၦမၩယၪဖိၪနံၫဂၩ, စစဲမၧၫ့, လၧအကိၭ၀့ၫ “စပံတၧၫ,” ဒဲအထၧၫ့ဖု၀ဲ စအၫ့]ဒူၫနီၪလီၫ. ၦထၧၫ့ဖု၀ဲနံၫဂၩနီၪ ဆၧၫ့ထုၪ့လၧ ကွံၩဂၫလလံၫအနဲၩ့ထံၭဒဲခွံၬၡၬလၧကွံၩဖၧၩ့လီၫ.

ပဒၪဘၪဆၧကွ့ၭဘၪထွ့ၫလၧၦမၩယၪဖိၪအချံၫဒဲအဆၧပိၭဆၧလိၭနးမံၩ့ အ့ၬ. အ့ၪမွဲလၧမၫကၧၭ ၁း၁၉, ၂၀ အဖၧၩ့ စယ့မံၭဒဲစယီဟၫ့အထၧၫ့ဖု၀ဲနံၫဂၩ အဂဲးနီၪ အီၪဎုၬ၀့ၫဒၪလၧအ၀့ၫ၁ံၪအဖါဒဲၦလၧအအၪ့လံၩ့၀့ၫလဖၪ အီၪလၧချံၫ ဖၧၩ့နီၪလီၫ. အ၀့ၫ၁ံၪအဆၧကဲၪထၪ့ဂ့ၩနဲၪ စပံတၧၫဒဲစအၫ့]ဒူၫ၁ံၪအထၧၫ့ဖု၀ဲဒံၭ နီၪလီၫ. လံၬလုကၭထုၭဖျီၪလီၩစပံတၧၫနီၪအီၪလၧအချံၫ, ဘဲၫနီၪအ၁ိၭ, စယ့မံၭ ဒဲစယီဟၫ့၁ံၪနီၪ မွဲၦမၩဎိၭလၩ့ဆၧ (မၩၡီၩ့ဆၧ) လၧစပံတၧၫဒဲစအၫ့]ဒူၫနီၪလီၫ (ဖီ လုကၭ ၅း၁-၁၁). လါနၫ့ဂ့ၩ လံၬမၫကၧၭအဆၧ၁ၭထိၬအပရၧၫ့ဖၧၩ့နီၪ ထုၭဖျီၪထၪ့ဆၧလၩ့ဆၫ့လိၬ၁ၭလၧၦနံၫဖုၫအဘိၩ့ဆၧၩ့, ဒဲကဆါယ့ၫရှူၬကိၭန့၀့ၫၦအဆၧ အီၪအၪမွဲဂ့ၩ ၦအဆၧအီၪၡၩမွဲဂ့ၩ နံၫဖုၫလူၬနီၪ လၧအထံၩအဖျဲအဂးလီၫ.

ယ့ၫရှူၬကိၭန့အ၀့ၫ၁ံၪနီၪယီၫယီၫ, မၪလူၬ၀့ၫ, ဘဲၫဆၧအလီၩဖျီၪဆၧယၫ အဖျီၩ့အ၁ိၭလီၫ. အ၀့ၫကိၭန့အ၀့ၫ၁ံၪလၧမိဖိၬအ၀့ၫအခဲၫ့, မွဲလၧ, ဆၧမၩကဲၪထၪ့ ထံၩဖျဲအဂးလီၫ. အ၀့ၫလီၩနဲၪဂု၀့ၫဒၪ လၧအမိဒုၭကဲၪထၪ့ဘၪအ၀့ၫ၁ံၪလၧ ၦၡၩခွံၬၡၬလၧအန့ၦၡၩလီၫ.

`ဆီၫ့မီၪ့ယိထံၫဆၧလၧ ဘၪမွဲနီၪလၧၦ၁ံၪလဖၪနီၪ မိဖိၬထၪ့အခဲၫ့ချဲၫ့ချဲၫ့ လ့ၬ (မၫကၧၭ ၁း၁၆-၂၀) ဒဲအီၪက့ၪထးအ၀့ၫ၁ံၪအဆၧကိၭမံၩ့ဒ့ၭနီၪလဲၪ.`

လံၬယီဟၫ့ဆၧ၁ၭထိၬအပရၧၫ့ဖၧၩ့နီၪ ဆၧကွ့ၭနဲၪ့လဖၪအီၪလၧၫ့ဎွ့ၩမၬလီၫ (ဖီ ယီဟၫ့ ၁း၂၉-၄၂). ဖျီၪလၧၦထၧၫ့ဖု၀ဲ၁ံၪလဖၪယီၩ မွဲၦဘၧၩ့လၩ့ဆၧစယီဟၫ့ အထံၩအဖျဲ၁ံၪလၧအနါဂၧၫ့ဘၪအဆၧလီၩဖျီၪထၪ့ဆၧ “ယွၩအ၁ိၪဖိၪလၧအဆိၬန့ ခွံၬၦဂၪ့ခိၪဖိၪအဆၧဒဲၩဘၭ” (ယီ ၁း၂၉) နီၪလီၫ. အ၀့ၫ၁ံၪဒၪခီၩ့ယ့ၫရှူၬဒဲမၩန့ အဆၧၫ့အထီလၧအ၀့ၫ လၧထံၫချိၬယီဒၫ့အနဲၩ့နီၪလီၫ. မွဲဆၧနီၪ, အ၀့ၫ၁ံၪ ထိးဆၧၫ့ယ့ၫရှူၬအဆၧကိၭန့၀့ၫလၧအဆၧဖံၭဆၧမၩနီၪ မွဲဆၧမၩ၀ံၩ့မၩ၀ၩ့ဒဲဆၧ၁ၭ ဂဲၩ၀ၭလဆိဖိၪနီၪအ့ၬ. အ၀့ၫ၁ံၪအီၪလၧအဆၧဆီၫ့မီၪ့လၩ့ထံးဆ့လီၫ.

လါနၫ့ဘၪမွဲနီၪလံၬမၫကၧၭလအီၪဘၪလၧဆၧကွ့ၭလၩ့ထံးအၪအၪဘၪ လဲၪ. ဘၪလဘၪ, မိမွဲအ၀့ၫထုၭဖျီၪကျၩဆၧလၧယ့ၫရှူၬအစီၩ့အမၩ့အဂဲးနီၪလီၫ. ယ့ၫရှူၬအဆၧကိၭန့ဆၧ, ဒဲၦမၩယၪလဖၪအဆၧစံၭဆၧၫ့ဆၧလၧ၁ုၪ့အီၪ၁ၭအီၪ, ဒဲအ၀့ၫ၁ံၪအဆၧအီၪမၧၫ့အီၪဂဲၩ, ဒဲဂၪ့ခိၪယီၩအဆၧမၩအ၁ၭ, ဆၧလဖၪနီၪ မွဲအီၪဒၪ၀့ၫလၧအလးလး လမံၩ့ဎးဘၪနီၪလီၫ.

`နမိဘၪအီၪက့ၪထးမွဲဆၧနီၪလဖၪ လၧနမိဖိၬယ့ၫရှူၬအခဲၫ့နီၪလဲၪ. (ဆီၫ့မီၪ့ယိဆၧလၧနစံၭဆၧၫ့ဆၧနီၪ မၩကဲၪထၪ့ၦလၧနနဲၩ့နဎီၩ့လဖၪဆၧနီၪလဲၪ လါဆံၭ).`