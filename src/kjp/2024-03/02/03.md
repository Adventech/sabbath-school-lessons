---
title:  ဆၧဘိၪ့ဆၧဘၩအထီလၧၦ၁ၭနၪ့လန့ဘၪလထီ
date:   08/07/2024
---

`ဖီ မၫကၧၭ ၁း၂၁-၂၈. ဆၧမၩအ၁ၭမွဲဆၧနီၪ ကဲၪထၪ့လၧကပၧနအၫ့ အဖၧၩ့လၧၦ၁ၭနၪ့လန့ဘၪနီၪလဲၪ, ဒဲပဒိၭန့ဘၪနး၁ၭအဆၧမွဲဆၧတီၩ မွဲဆၧနီၪ လၧဆၧမၩအ၁ၭလမံၩ့နီၪလဲၪ.`

အၪဒၪဆၧ လၧၦဎရံၬဖိၪ၁ံၪအဆၧလ့ၩခၫ့ဖျီၫ့အဖၧၩ့ ဆၧလၧ၁ၭနၪ့၀့ၫလန့ ဘၪအထီနီၪအီၪ၀့ၫဆ့လီၫ. မိမွဲဘဲၫ၁ိၭ - ဆၧခွံၬလၩ့၁ၭလၧမိဖိၬယ့ၫရှူၬအခဲၫ့, မုလနံၩလၧဆၧဒိၭဘၧၩ့အ၁ၭ, ဆၧလီၩလၩ့လၬလၩ့ဆၧလၧအထုၭန့၁ၭလၧယွၩ အဆၧအီၪဂၧၩ့၁ံၪလဖၪနီၪလီၫ. ဘၪလနၩ့နၩ့နီၪ လမွဲဘၪန့ၫအ၁ၭနၪ့၀့ၫလန့ဘၪ ဒဲမိမွဲအ၁ၭမၧၫ့အဆၧအၪ့လဲၩအ၁ၭ (life-changing) နီၪဆ့လီၫ.

မွဲဆၧနီၪလၧမး၁ံၫနံၩလထီအဆၧမၩအ၁ၭလၧကပၧနအၫ့ (လၧမၫကၧၭ ၁) အဖၧၩ့ လၧၦလနၩ့နၩ့အဂး မိကဲၪ၀့ၫဘဲၫနီၪဆ့လီၫ. “အ၀့ၫ၁ံၪထီၫမံၫထီၫမၪလၧ အ၁ီၪ့ဆၧ၁ၫ့ဆၧအကၠီၩ့လီၫ. အဂဲးဘဲၫယီၩ မွဲအလ၁ီၪ့ထဲၩ့၁ၫ့ထဲၩ့ဘၪဆၧဘဲၫ ၦကွ့ၭလံၬအ၁ိၭတၭ, မွဲဘဲၫၦအီၪလၧအစီၩ့အမၩ့အ၁ိၭလီၫ” (မၫကၧၭ ၁း၂၂). ဘဲၫယ့ၫရှူၬအ၁ီၪ့ဆၧ၁ၫ့ဆၧအ၁ိၭ, ၦလၧဆၧနၪအီၪလၧအလီၩ့လဂၩဆ့, ဆၧဘၪ စုၭန့အ၁ၭတၭ, ကိၭၡၭထၪ့၀့ၫဒၪ, “အၩလါ, ၦနၭဇရ့ၭဖိၪယ့ၫရှူၬဧ့, ဆၧဘၪဆဲၫ့ လၧပၧၩဒဲနၧၩမွဲဆၧနီၪလဲၪ. မွဲနဂဲၫမၩဂၭဂီၩ့ပၧၩဆ့ဧၪ. န၀့ၫဒၪယီၩနမွဲပလၫ လဂၩလဲၪနီၪ ယ၁့ၪယၫယ၀့ၫလီၫ. နမွဲယွၩအဆၧဆံၫ့ဎံၪလဂၩနီၪလီၫ” (မၫကၧၭ ၁း၂၄), ဒဲယ့ၫရှူၬနၫ့စဲၪထၪ့ခွံၬဆၧနၪထီးနီၪလီၫ.

ဆီၫ့မီၪ့ယိဆၧနၪနီၪ အဆၧချဲၩ့လဖၪနီၪဆံၭ. လၧၫ့လထံၪနီၪ, ၁့ၪယၫ၀့ၫ လၧယ့ၫရှူၬနီၪမွဲ “ယွၩအဆၧဆံၫ့ဎံၪလဂၩ” နီၪလီၫ. ၁့ၪယၫ၀့ၫယ့ၫရှူၬမွဲ ၦအဆံၫ့အဎံၪလၧယွၩအ၁ီၫ့လဖၪလး၀ၩ့, ဒဲ၁့ၪယၫလၩ့အ၁ၭလၧၦလဆံၫ့ဘၪ လၧအ၁ီၫ့လဆံၫ့ဎံၪဘၪလဖၪ မွဲမုၪခီၩလဲးအလး၀ၩ့နီၪလီၫ. ၦအဲၪဒိၭဆၧဘိၪ့ဆၧဘၩ အလးနီၪ မွဲဆၧဆံၫ့ဎံၪအလး, လမွဲဘၪလၧဆၧ၁ၭလိၪအလးဘၪနီၪလီၫ. မွဲဆၧနီၪဆၧမၩလိၪယီၩ မွဲအဖျီၪထံၫကျၩ၀့ၫဒၪလၧဆၧလၩ့ဆၫ့လိၬ၁ၭလၧဆၧအဂ့ၩဒဲ ဆၧအအၧၩ့အဖုၫအဂီအဘိၩ့ဆၧၩ့နီၪလီၫ. ပဒၪဘၪဆၧဂဲးလိၬတ့ၭလိၬအလၩ့ဆၫ့ ဖၭဒိၪအခံးအဂၩ့ထီးယီၩလီၫ. ၦၡၩလမိ၁့ၪယၫဘၪယ့ၫရှူၬနီၪ မွဲပလၫလဂၩလဲၪ လါနၫ့ဂ့ၩ, အ့ၪမွဲဆၧနၪနီၪ၁့ၪယၫ၀့ၫဂ့ၩဘၪစဲၪနီၪလီၫ.

လၧခဲၫ့လထံၪနီၪ, ဆၧမၪလူၬလၧမိဘၪစဲၪ့ထၪ့ခွံၬလၧၦနီၪအဖၧၩ့ ၦနါဂၧၫ့ ကိၭဂၩဒ့ၭလီၫ, လါနၫ့ဘၪမွဲနီၪ မၪလူၬထွ့ၫ၀့ၫလၧ “အီၪလၩ့မါပံၭ” (Bန ဆကငနအ) နီၪလဲၪ. ပဒၪဘၪလံၬမၫကၧၭအဆၧထုၭဖျီၪထၪ့အဆၧဂဲးမိၡါခၪ့ထံၭထီးယီၩၪ ယ့ၫရှူၬစံၭမိဘၪအီၪထီနီၪ မွဲဆၧဘၪထွ့ၫလၧအ၀့ၫမွဲမပၫလဲၪနီၪလီၫ. ၦကိၪ့၁့ၪ ဒိၪလဖၪ ကိၭ၀့ၫဒၪဆၧယီၩလၧ “Messianic Secret” “မစဲအၫအဆၧအီၪ၁ူၪ” နီၪလီၫ.

ယ့ၫရှူၬစံၭဆၧအီၪကယုကစုၩ (အီၪလၩ့မါပံၭ) နီၪ မွဲလၧထံၫဂဲးခးဂဲးအလူ ထီးအီၪထဲးဎုၬဘၪလၧ မစဲအၫအဆၧမၩလၧအ၀့ၫအထီနီၪလီၫ. မွဲဘဲၫနီၪဒၪလ့ၬ လါနၫ့, ဆၧလၧမိဘၪနဲၪဖျီၪ၀့ၫအထီနီၪ ယ့ၫရှူၬအခံးအဂၩ့အီၪ၁ူၪအ၁ၭန့အ့ၬ, ဆၧမွဲဆၧတီၩလၧဆၧ၁ၭထိၬအပရၧၫ့အဂဲးမိၡါနီၪ ဖျီၪထၪ့၀့ၫဒၪလီၫ. ၡၩခမျၧး ကြၨၭလၧမိဘၪ၁့ၪယၫယ့ၫရှူၬမွဲမပၫလဲၪနီၪ, အၪ့နဲၪ့အနီၪ မိဘၪဆၧၫ့ထ့ၬခွံၬလၩ့ အ၁ၭ လၧဆၧစံၭဆၧၫ့အဖၧၩ့ လၧယ့ၫရှူၬအဆၧဂဲၫလၩ့လၧအ၀့ၫ၁ံၪအဂးနီၪလီၫ.

`လၧဆၧထိးအ၁ၭလၧၦဂူၫဂၩလဖၪအဂးနီၪ, ပမိဘၪအီၪထီလၧပဆၧချဲၩ့ ဘၪထွ့ၫလၧမုလနံၩယီၩအဆၧမွဲဆၧတီၩ (present truth) အီၪလမံၩ့မံၩ့ဒံၭဧၪ.`