---
title:  မုလနံၩလၧယ့ၫရှူၬအဆၧမၩအဖၧၩ့
date:   06/07/2024
---

### ဖီလနွ့ၫယီၩအဂးဆၧမၩလိၪ.
မၫကၧၭ ၁း၁၆-၄၅; ယီဟၫ့ ၁း၂၉-၄၂; မၫကၧၭ ၅း၄၁; လုကၭ ၆း၁၂; ၃မိစ့ၭ ၁၃.

> <p>၁နိၫထီၫ့</p>
> "ယ့ၫရှူၬစံၭအ၀့ၫ၁ံၪ, ‘ဖိၬယခဲၫ့ဆံၭ. ယမိဒုၭကဲၪထၪ့န၁ံၪၦၡၩခွံၬၡၬလၧ အန့ၦၡၩလီၫ’” (မၫကၧၭ ၁း၁၇).

ဆၧ၁ၭထိၬအပရၧၫ့ကိၭဘံၪ့ဒ့ၭနီၪ လီၩဖျီၪထၪ့ဂုယ့ၫရှူၬအဆၧမၩလဂၩလမံၩ့ လၧအဖျီၩ့ဒၪ၀့ၫနီၪလီၫ.

စမၭ၁ုၫထုၭဖျီၪထၪ့ယ့ၫရှူၬ ဘဲၫ၁ိၭအကိၭန့အထံၩအဖျဲ၁ံၪဒဲလီၩလၩ့လၬလၩ့ ဆၧလၧခိၪလီၩ့ခိၪနီၪလီၫ.

စလုကၭလီၩ့ယ့ၫရှူၬအဆၧလီၩလၩ့လၬလၩ့ဆၧလၧ အဖ့ၪလၫ့အလးအလၩ လၧမး၁ံၫနံၩလၧနၭဇရ့ၭအဆၧဘိၪ့ဆၧဘၩလး.

စယီဟၫ့ကွ့ၭနဲၪ့ထၬ ဆၧကိၭန့ထံၩဖျဲအဆိၫထုၬလဖၪ လၧဆၧအီၪဎုၬအမူၭ လၧကၫနၫ, လၧအမွဲယ့ၫရှူၬအဆၧမၩလၩ့လၭအဆိၫထုၬထီးနီၪလီၫ.

လံၬမၫကၧၭအဆၧ၁ၭထိၬအပရၧၫ့လီၩထဲၩ့ ဆၧကိၭန့ထံၩဖျဲလံဂၩဒဲချဲၩ့ဖျီၪထၪ့မုအီၪပွံၭ (မး၁ံၫနံၩ) လမံၩ့လၧ ကပၧနအၫ့အဖၧၩ့ဒဲဆၧမၩထွ့ၫအ၁ၭလဖၪဆ့ လီၫ.

လၧ “မး၁ံၫနံၩအီၪလၧယ့ၫရှူၬ” လၧလံၬမၫကၧၭအခၪ့ထံၭလၧအနဲၪဖျီၪ ယ့ၫရှူၬမွဲမပၫလဲၪနီၪလီၫ. လၧဆၧလနွ့ၫယီၩထီးလူၬအဖၧၩ့ ဆၧကွ့ၭနဲၪ့ယ့ၫရှူၬ အဆၧချဲၩ့အီၪၡၩခိၬဖိၪလီၫၪ အဆၧကိၭန့ထံၩဖျဲ၁ံၪအဂဲး, အဆၧအၪ့လၬဆၧနၪ အဂဲး, အဆၧကိၪ့မိလ့ၩအီၪကွ့ၩ (အၪ့ဂၭ) ဆၧလးအဂူၫဂၩအဂဲး, ဒဲအဆၧမၩဘျၪ ထဲၩ့ၦခံၫထူၬဆၫအၧၩ့ လၧဆၧမၪလူၬလၧမိဘၪလ့ၩဒုၭနဲၪအ၁ၭလၧၦလုဆၧနီၪ လီၫ. ဆၧလၧအအီၪက့ၪဒိၪ၀့ၫနီၪ မွဲအဆၧမၩ, လၩ့ဆၫ့ဒၪဆၧလၧဆၧမၩဘျၩ ထဲၩ့ၦအစူၭအဆၫလဖၪလီၫ. ၦကွ့ၭလံၬယီၩချဲၩ့ဒိၪဆၧချဲၩ့စံၭ၀့ၫ “ချဲၫ့မၬ” နီၪ ထုၭဖျီၪ၀့ၫလၧယ့ၫရှူၬဂဲၩ၀ၭ၀့ၫ (မၩဆၧ) ဖျဲၪဖျဲၪလ့ၬလၧအဆၧမၩဖၧၩ့နီၪလီၫ.