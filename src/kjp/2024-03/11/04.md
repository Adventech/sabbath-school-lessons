---
title:  ဂ့ၭ၁စ့မနံၫ
date:   10/09/2024
---

`ဖီ မၫကၧၭ ၁၄း၃၂-၄၂. ယ့ၫရှူၬအၪ့ကံၩ့ဘၩဆိၪဖၪမွဲဆၧနီၪလဲၪလၧဂ့ၭ၁စ့မနံၫဖၧၩ့နီၪလဲၪ, ဒဲဆၧစံၭဆၧၫ့ထဲၩ့အဆၧဘၩဆိၪဖၪနီၪဘဲၫ၁့ၪလဲၪ.`

ဂၭဖၬထၪ့လၧဒိၩ့ယရှုစလံၫ့ထီးအ၀့ၫ၁ံၪအၪ့ဎိၭလၩ့ဘိၪ့လ့ၩဖၭနီၪ, ယ့ၫရှူၬဒဲ အထံၩအဖျဲ၁ံၪလဖၪလ့ၩခၫ့ဂၬကံVဒိၫ့ထိၩ့ချိၬ ထီၩ့စိၩလၧကျိၭလးလၧအအီၪဒံၩ့ခံၫ့ လၩ့လၧခိၪလီၩ့အလဲအိၫ့နီၪလီၫ. ဂ့ၭ၁စ့မနံၫနီၪ အခီၫပယီၫအီၪ၀့ၫလၧ ၦဘံၭလၩ့ ၁ိၪအလး, ၦစံၭ၀့ၫဒၪအလဲအိၫ့အ၁ိၪ လၧဆၧအနဲၩ့အဎီၩ့ထီးနီၪလီၫ. အလးလၩ့ထံးနီၪ ၦလီၩဘၪအ့ၬ မွဲလၧၦရိမၫဖိၪ၁ံၪဖ့ၬထ့ၬခွံၬ (ဖ့ၬခၨလၩ့ခွံၬ) ၁ံၪ့ ထီးအလူၬအအီၪလၧခိၪလီၩ့အလဲအိၫ့ထီးနီၪ, လၧအ၀့ၫ၁ံၪဂဲၫဒုၭန့ဆီၪ့၀ံး ယရှုစလံၫ့လၧ A.D. 70 အခၫနီၪလီၫ.

ထီးယ့ၫရှူၬနုၬလၩ့လၧဂ့ၭ၁စ့မနံၫအဖၧၩ့နီၪ, အ၀့ၫအီၪက့ၪထးအထံၩ အဖျဲ၁ံၪဒဲလ့ၩ၀့ၫလၧစပံတၧၫ, စယၫကူၭ, ဒဲစယီဟၫ့၁ံၪအ၁ိၭနီၪလီၫ. ထီးနီၪ လဖၧၫ့ အီၪက့ၪထးကဒီၭအ၀့ၫ၁ံၪ၁ၧၫ့ဂၩနီၪဆ့ ဒဲ၁ုၭဘူၭအ၁ၭလၧဖါကဆါယွၩ ဒဲလၧအနၫ့ဆါဒၪ၀့ၫလီၫ. လ့ၩစိၩ၀့ၫလၧအယဲၩ့တၭ ဒံၩ့အီၪယူ၀့ၫလဂၩဒၪနီၪ အီၪလၧဆၧ၁ုၪ့ခိ၁ၭဂီၩထီးနီၪလီၫ.

ယ့ၫရှူၬအၪ့ကံၩ့ဘၩဆိၪဖၪဆၧလၧ မိမၩဖီၩ့ခွံၬဘၪလိၫ့ (ဆၧကၪဆၧဂဲၩ) နီၪ လီၫ, လါနၫ့ဂ့ၩမွဲထီးဒၪဖါကဆါအ၁ၭလီၫ (မၫကၧၭ ၁၄း၃၆). အ၀့ၫချဲၩ့ထၪ့လၧ Aramaic အလၨ Abba အၭဘၫ, မၫကၧၭချဲၩ့ကျိၭ၀့ၫလၧ “ဖါ” (Father) နီၪလီၫ. မၩန့ဆၧချဲၩ့ဖျိၪ့ဘဲၫ၁ိၭဖိၪ၁-ဆံၭဖိၪလဂၩ ကိၭအဖါဖါနီၪလီၫ (Raymond E. Brown, The Death of the Messiah, Anchor Bible Reference Library [New York: Doubleday, 1994], vol. 1, pp. 172, 173.) လါနၫ့ဂ့ၩ, မၩန့ဆၧချဲၩ့ဖျိၪ့ Abba (အၭဘၫ), ဖါ, နီၪမွဲဘဲၫဂံၪ့ဒီၪ့ဖိၪအဆၧဘူၭဆၧထံးအ၁ိၭ, မွဲလၧဆၧမၩဖၨၪလၩ့ၡၩလၩ့မူၩဒၩလၧ အဆၧဖံၭဆၧမၩအဂးအ့ၬနီၪလီၫ.

ယ့ၫရှူၬဘၩဆိၪဖၪဆၧနီၪ မွဲဒၪဆၧမၩဖီၩ့ခွံၬဆၧၡၪ့ဆၧနၭ (လိၫ့) အဂးလီၫ. အ၀့ၫဖ့ၪလၫ့အ၁ၭလၧဖါကဆါယွၩအဆၧဘၪအ၁ၭလီၫ (ထိၪဎီၩ့လၧ အဆၧဘၩ ဆိၪဖၪလၧ မၭ၁ုၫ ၆း၁၀). ကဆါယွၩအဆၧစံၭဆၧၫ့နီၪဘိၩ ဖျီၪ၀့ၫလၧ " No " လီၫ. အ၀့ၫဒုၭလ့ၩဖီၩ့ခွံၬ၀့ၫ (ပဲၩခွံၬ) ၀့ၫဆၧၡၪ့ဆၧနၭအ့ၬ, မွဲလၧမိဘၪဒုၭနဲၪ, ဖ့ၪလၫ့ ဂၪ့ခိၪယီၩလၧ ဆၧထိးထဲၩ့တၩ့ထဲၩ့အဆၧလ့ၩခၫ့ဖျီၫ့နီၪလီၫ.

ထီးနဒၪဆၧၫ့ယၫဘၪဆၧကၪဆၧဂဲၩအခၫ, ထံၩ၁ိၭလဂၩအဆၧမၩဆၧၩ့နီၪ မိကဲၪထၪ့ဆၧဂဲးဆၧဘၭလၧနဂးလီၫ. လၧ ဖလံဖံၫ ၄း၁၃ နီၪ, စပီလူၫစံၭ၀့ၫဒၪ လၧအ၀့ၫမၩနၧၩ့ဆၧကိၭမံၩ့ မွဲလၧၦလဂၩအဆၧဒုၭဆီၪ့ထၪ့အ၀့ၫအဂဲးအဘၭနီၪ လီၫ. အၪဒၪဆၧၦၡၩ၁ၭနၪ့အဆၧချဲၩ့ဆုးလီၩ့ “မွဲလါနၫ့ဘိၩ” " Nevertheless " လၧ (ဖလံဖံၫ ၄း၁၄) အဖၧၩ့နီၪလီၫ. စံၭ၀့ၫဒၪ, “မွဲလါနၫ့ဘိၩ, န၁ံၪမၩဆၧဘၪ ဆဲၫ့လၧ ယဆၧၡၪ့ဆၧနၭနီၪ န၁ံၪမၩယူၭဂ့ၩဂ့ၩယူၭ” နီၪလီၫ. မၩအ၁ၭဘဲၫ၁ိၭ န၁ံၪထိးဆၧၩ့ယဆၧၡၪ့ဆၧနၭလီၫ. အယီၩမွဲယ့ၫရှူၬအဆၧအီၪက့ၪ၁ၭလၧဂ့ၭ၁စ့မနံၫ အဖၧၩ့လီၫ. အ၀့ၫဂဲၫထဲၩ့ယိအထံၩအဖျဲ၁ံၪ၁ၧၫ့ဘျၩ့လၧဆၧမၩမုၬထၪ့အ၁ၭအဂး လီၫ. ဆၧ၁ၧၫ့ဘျၩ့နီၪ အ၀့ၫ၁ံၪမံၫမၪ၀့ၫဒၪလီၫ. လၧခဲၫ့ထုၬနီၪ, အ၀့ၫကိၭဂဲထုၪ့ အ၀့ၫ၁ံၪ ဘဲၫ၁ိၭအမိလ့ၩဎုၬဆၧလၧအ၀့ၫ လၧဆၧဘၪဒၪဆၧၫ့ယၫဆၧကၪဆၧဂဲၩ နီၪလီၫ. အ၀့ၫအီၪတဲၩ့၀ဲၩအ၁ၭယူၭ. အ၀့ၫ၁ံၪနီၪထၪ့ဘၭဒံၭအ့ၬ.