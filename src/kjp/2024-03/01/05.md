---
title:  ယ့ၫရှူၬအဆၧဒိၭဘၧၩ့အ၁ၭ
date:   03/07/2024
---

`ဖီ မၫကၧၭ ၁း၉-၁၃. မွဲမပၫအီၪဆိၭ၀့ၫဒၪလၧ ယ့ၫရှူၬအဆၧဒိၭဘၧၩ့ အ၁ၭနီၪလဲၪ, မွဲဆၧမၩအ၁ၭထီးနီၪလဲၪ.`

စယီဟၫ့ဒိၭဘၧၩ့အ့ၪယ့ၫရှူၬလၧထံၫချိၬယီဒၫ့အဖၧၩ့, ထီးဂဲထုၪ့လၧထံၫကျၩနီၪ ဒၪဘၪမူၭခိၪ၀ဲထၪ့အ၁ၭ ဒဲ၁ၭမုဆံၫ့ဎံၪဂဲၫလၩ့လၧအလီၩ့ ဘဲၫထိၪလွံ အ၁ိၭနီၪလီၫ. နါဂၧၫ့ဆၧအလူလၧဖါကဆါအီၪလၧမူၭခိၪ, “န၀့ၫဒၪယီၩ, နမွဲ ယဖိၪခွၫ၁ၭဘီၩ့တၭ, မုၬယ၁ၭလၧနၧၩလီၫ” (မၫကၧၭ ၁း၁၁).

ဆၧမၩအ၁ၭနီၪ ဖ့ၪနဲၪယ့ၫရှူၬအဆၧဒိၭဘၧၩ့အ၁ၭအဆၧကၧၩ့ဒိၪနီၪလီၫ. ဖါကဆါ, ဖိၪကဆါ, ဒဲ၁ၭမုဆံၫ့ဎံၪကဆါအီၪၡီၩ့၀့ၫထီးနီၪ, အီၪက့ၪဂုးခၧၫ့ ယ့ၫရှူၬအဆၧမၩအခၪ့ထံၭနီၪလီၫ. ဆၧမၩအ၁ၭလၩ့ဆၫ့နီၪ မိဘၪထွ့ၫလိၬ၁ၭလၧဆၧမိမၩအ၁ၭလၧထုၪ့စူၪယၫအဖၧၩ့၁ၭ လၧမၫကၧၭ ၁၅ အဖၧၩ့နီၪလီၫ. ဆၧမိ မၩထဲၩ့၀့ၫအ၁ၭလၧယၫခီၫအၪဘျၩ့ဘဲၫနီၪအ၁ိၭဒံၭလီၫ.

၁ၭမုနီၪ၁ိၫ့ကဆါယ့ၫရှူၬလၧမံၩ့လၬကျၩလီၫ. ဆၧချဲၩ့၁ိၫ့၀့ၫ (ဒုၭလ့ၩ) “drove” လၧဂြံစၭအလၨ ekballo, နီၪမွဲဆၧချဲၩ့လၩ့ဂၬလိၬ၁ၭလၧဆၧနၫ့ဖျိၭ ဆၧနၪလၧလံၬမၫကၧၭဖၧၩ့နီၪလီၫ. အ့ၪမွဲ၁ၭ (spirit) နီၪ ဖ့ၪနဲၪ၀့ၫ၁ၭမုဆံၫ့ဎံၪအီၪလၧ ယ့ၫရှူၬအဖၧၩ့အစီၩ့အမၩ့နီၪလီၫ. ကဆါယ့ၫရှူၬအီၪတဲၩ့၀ဲၩအ၁ၭဒဲဆၧၫ့ယၫ မုၪခီၩလဲးလထံၪဎးနီၪလီၫ.

လံၬမၫကၧၭအခၪ့ထံၭနီၪ နဲၪဖျီၪထၪ့ယ့ၫရှူၬအခံးအဂၩ့ လၧယွၩဒဲၦၡၩနံၫမံၩ့ လူၬလီၫ. လၧဆၧဖ့ၪနဲၪယွၩအခံးအဂၩ့နီၪ, ယ့ၫရှူၬနီၪမွဲဎရံၬ, မစဲအၫ (မၫကၧၭ ၁း၁), ဘၪဆၧထုၭထၪ့လီၩ၀့ၫလၧ အ၁ီၫ့လဂၩ (မၫကၧၭ ၁း၂, ၃), လၧအဒိၪနဲၪ့ ၁့ၪနဲၪ့စယီဟၫ့ဒံၭလဂၩ (မၫကၧၭ ၁း၇), ယွၩအဖိၪခွၫလဂၩဎး, လၧ၁ၭမုဆံၫ့ဎံၪ ဂဲၫလၩ့လၧအလီၩ့နီၪလီၫ (မၫကၧၭ ၁း၁၀, ၁၁). လါနၫ့အ့ၪမွဲလၧၦၡၩအခံးအဂၩ့ လခီၫနီၪ, ဘဲၫပ၁့ၪယၪဘၪယူၭအ၁ိၭ ဘၪဆၧဒုၭဘၧၩ့အ၀့ၫလၧစယီဟၫ့အစူၪ ဖၧၩ့, မွဲၦအဂူၫဂၩအ့ၬ, (မၫကၧၭ ၁း၉), ဘၪ ၁ၭ၁ိၫ့အ၀့ၫ (မၫကၧၭ ၁း၁၂), ဘၪဆၧကျဲၩ့ဖစီၩ့လၧ မုၪခီၩလဲး (မၫကၧၭ ၁း၁၃), ဘၪအီၪလၧဆၧဖိၪဆၧဎါ အမံၩ့၁ံၪအကျၩ (မၫကၧၭ ၁း၁၃), ဒဲဘၪဆၧလုအၪ့လုအီၩ၀့ၫလၧအ၁ီၫ့၁ံၪ (မၫကၧၭ ၁း၁၃) နီၪလီၫ.

အယီၩမွဲဆၧလၩ့မဲၩ လၧအမွဲ၀့ၫဎရံၬအလၩ့ထံး, ပဆၧထိးထဲၩ့တၩ့ထဲၩ့ ကဆါ, ပယွၩ, ဒဲမွဲဆ့ၦၡၩ, ပထၧၫ့ဖု၀ဲဒဲပၦနဲၪဒီၩ့ဆၧလဂၩနီၪလီၫ. မွဲပအီၪက့ၪ လၩ့ပ၁ၭအလၧၫ့အဎွ့ၩလၧဆၧနၪ၁့ၪဘဲၫယီၩဖိၭပ၁့ၪလဲၪ. လၧၫ့ဎွ့ၩအ့ၬ. လါနၫ့ဂ့ၩ ပထိးဆၧၫ့ဆၧယီၩ လၧဆၧနဲၩဒဲပထီၫမံၫထီၫမၪဆၧမွဲဆၧတီၩလၧဘၪဆၧဖ့ၪနဲၪ ပၧၩ ကဆါယွၩအဆၧအဲၪလၧၦၡၩဆၨၩအဂးနီၪလီၫ.

`ကဆါယွၩအဆၧအဲၪလၩ့လၭ လၧအလီၩဘၪပၧၩနီၪ မွဲဆၧနီၪလဲၪ, မိထိး ထဲၩ့တၩ့ထဲၩ့ပၧၩအဂး အနၫ့ဆါဒၪ၀့ၫမၩန့ထၪ့ၦၡၩဆၨၩအခံးအဂၩ့နီၪ မွဲဆၧဘဲၫ ၁့ၪလဲၪ.`