---
title:  တၢ်မၤလိ
date:   30/06/2024
---

ဆၧဖ့ၪစၪၦဆိၬဆၧ၁ၭထိၬအပရၧၫ့အလး

`ဖီ မၩဆၧ ၁၂း၁၂. ဆၧလီၩဖျီၪထၪ့စမၫကၧၭ လၧလံၬမၩဆၧအဖၧၩ့ဘဲၫ၁့ၪ`

ဘၪလဘၪ စယီဟၫ့မၫကၧၭနီၪ, မိမွဲၦကွ့ၭလံၬမၫကၧၭယီၩ, မွဲၦ၁ၭဘၪ့ လဂၩလၧဆၧမၩအ၁ၭလၧ လံၬမၩဆၧ (၁၂) အဖၧၩ့နီၪ, မိမွဲလၧ ဗ.ီ. ၄၀ အဘိၩ့ဘၭနီၪလီၫ. ဆၧဘိၭဘၪ၁့ၪယၫအ၀့ၫ မွဲၦမုၪအမံၩ့နးမၫရံၫအဖိၪခွၫလၧ အဆၧၫ့ဖိၪ ၁၂ အဖၧၩ့နီၪလီၫ. အ၀့ၫဒၪမွဲၦမုၪလၧအကဲၪဒိၪလဂၩ လၧအမၩ ဆၧၩ့ဆၧအီၪကီၪ့ဒဲထိးဆၧၫ့ဆၧဘိၪ့ဆၧဘၩအဆၧထံၫဆၧဒီၪလၧအဂံၪ့ဆ့နီၪ လီၫ. လၧစပံတၧၫဖျ့ၭထၪ့လၧဆၧစၧၩ့ထၬဂီၩ့ဆၧမၩအ၁ၭလဖၪ, ဒဲစဎွၩစဟ့ရၧၭ ၁ံၫအဂဲး, ဆၧမၩအ၁ၭအၪမံၩ့လဖၪ, ထီးဒၪလ့ၬဆၧထၪ့ဒၩလိၬ၁ၭလၧစပံတၧၫဒဲ စဎွၩနီၪအဘိၩ့ဆၧၩ့, ဘၪဆၧကွ့ၭနဲၪ့၀့ၫလၧ မၩဆၧ (၁၂) အဖၧၩ့လဖၪဆ့နီၪလီၫ. စယီဟၫ့မၫကၧၭနီၪ ဆၧဘၪထွ့ၫလအီၪဘၪလၧဆၧမၩအ၁ၭလဖၪအဖၧၩ့ လါနၫ့ဂ့ၩ, ဆၧထုၭဖျီၪအ၀့ၫနီၪ မွဲလၧဆၧဘၪထွ့ၫလိၬ၁ၭလၧစဘၫနဘၭဒဲ စစီလူၫနီၪလီၫ.

`ဖီ မၩဆၧ ၁၃း၁-၅, ၁၃. စယီဟၫ့မၫကၧၭနီၪ ဘၪဆၧးလိၬ၁ၭလၧ စစီလူၫ ဒဲစဘၫနဘၭဘဲၫ၁့ၪလဲၪ, ဒဲဆၧမၩအ၁ၭမွဲနီၪလဲၪ.`

လံၬမၩဆၧ (၁၃) လီၩဖျီၪထၪ့ စစီလူၫဒဲစဘၫနဘၭအဆၧလ့ၩဆၧထဲၩ့ အခၪ့ထံၭလဖၧၫ့လၧဆၧ၁ၭထိၬအပရၧၫ့အဂးလၧ A.D. 46 အဘိၩ့ဘၭနီၪလီၫ. ဒဲစယီဟၫ့မၫကၧၭအီၪ၀့ၫဘဲၫၦမၩဆၧၩ့မၩလၩ့ဆၧထီးနီၪလီၫ. ထီးလၧအဆၧၫ့ဖိၪ ၁၃ နီၪ, ဆၧမၩအ၁ၭနးမံၩ့ဒံၭအ့ၬ. ထီးနီၪအလးခဲၫ့ ပဒၪဘၪစမၫကၧၭဂဲၫထဲၩ့ထဲၩ့ လၧယရှုစလံၫ့နီၪလီၫ.

ဆၧဂဲးဆၧဖးလအီၪဘၪလၧအ၀့ၫအဆၧဂဲၫထဲၩ့နီၪ လါနၫ့ဂ့ၩ, လၧအထး ဖၧၩ့နီၪ ဆၧကၪဆၧဂဲၩဒဲဆၧဘၪအၪ့ထၩဆၧအီၪအၪမံၩ့လ့ၬထီးနီၪလီၫ. Ellen G. White ထုၭဖျီၪလီၩ၀့ၫလၧ “စမၫကၧၭ, ၁ၭမဲၪဆၧဖျီးလၨၪဒဲအ၁ၭဂံၩ့ဂၩ့ဆၧလၧ ကဆါယွၩအဆၧဖံၭဆၧမၩဖၧၩ့လီၫ. လဘၪယံၫယါဘၪဆၧကၪဆၧဂဲၩနီၪ, ထီးဆၧၡၪ့ဆၧနၭဘၪလဖၧၫ့နီၪ အ၀့ၫအ၁ၭဂၭဂီၩ့၀့ၫဒၪလီၫ.” The Acts of the Apostles, p. 169. အ့ၪပစံၭလၧအဖၨၪနီၪ, မိဘၪအီၪဂုးအီၪ၀့ၫအဂးကၪဂဲၩလၨၪ, ဒဲအ၀့ၫမိဎဲၪ့ဖီၩ့၀့ၫဒၪနီၪလီၫ.

`လၧၦဎရံၬဖိၪအဆၧလ့ၩဆၧလၧ ဆၧဆိၬထၪ့ဆၧ၁ၭထိၬအပရၧၫ့အဖၧၩ့၁ၭ နီၪ, နဒၪန့ဆၧမၩလိၪမွဲဆၧနီၪလဲၪ.`