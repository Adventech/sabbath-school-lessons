---
title:  မၩလိၪအၪထၪ့အဂး
date:   05/07/2024
---

ဖီ Ellen G. White, “The Voice in the Wilderness,” pp. 97-108 in _The Desire of Ages_; and “Heralds of the Gospel,” pp. 166-176 in _The Acts of the Apostles_.

နဲၪဖျီၪ ၁၄း၆, ၇ နီၪလၩ့၁ၭဆုးလီၩ့၀့ၫဒၪ, အဆိၫထုၬလၧမူၭခိၭအ၁ီၫ့၁ၧၫ့ ဂၩအဆၧ၁ၭထိၬအပရၧၫ့, မွဲဆၧဘၪလၩ့ဎိၭလၧယ့ၫရှူၬအဆၧ၁ၭထိၬအပရၧၫ့လၧ မၫကၧၭ ၁း၁၅ အဖၧၩ့နီၪလီၫ.

အ၁ီၫ့အခၪ့ထံၭလဂၩနီၪ ဂဲၫဆိၬန့ဆၧ၁ၭထိၬအပရၧၫ့လၧမုနံၩခဲၫ့ထုၬအဂး ဒဲဘၪအီၪတဲၩ့၀ဲၩ၁ၭလၧကဆါအဆၧဂဲၫလၩ့နံၫဖၧၫ့လဖၧၫ့အဂးလီၫ. မွဲဘဲၫ ကဆါယ့ၫရှူၬအဆၧပရၧၫ့အ၁ိၭနီၪဆ့လီၫ.

| မၫကၧၭ ၁ | အဖုၫအမံၩ့ | နဲၪဖျီၪ ၁၄ |
| --- | --- | --- |
| အဆၧၫ့အထီဎွ့ၩထၪ့ (ဒၫ့နအ့လၭ ၉) | ဆၧလီၩဖျီၪထၪ့ ဆၧၫ့ထီလၧယၫ | ဆၧစ့ၩရၫ့ဆၧအနၩရံၩ (ဒၫ့နအ့လၭ ၇, ၈) |
| အဘၩ့အမုးဘူၭထၪ့ | ဆၧစံၭ၀ဲၩဆၧအုၩ့လၩ့ | ဆၧ၁ၭထိၬအပရၧၫ့ အဆိၩအကၠၪ |
| နီၫ့ယါလၩ့ထဲၩ့, ဆူနဲၩထဲၩ့ | ဆၧကိၭစိၩဆၧလၧ ဆၧကဲၪထံၩဖျဲ | ၁ၭမဲၪ, စံၭထၪ့အၪ့အူၭ, ဘိၪ့ထၪ့ဘၩထၪ့ကဆါယွၩ |

အ၁ီၫ့အခၪ့ထံၭလဂၩအဆၧပရၧၫ့လၧအထုၭဖျီၪထၪ့၀့ၫဒၪနီၪ မွဲဆၧစ့ၩရၫ့ ဆၧကဆါမိဂဲၫလၩ့ထီ, လီၩဆိၫ၀ဲၩ၀့ၫလၧ ၂,၃၀၀ အနံၩ လၧဒၫ့နအ့လၭ ၈း၁၄, ဒဲစၭထၪ့ (ကဲၪထၪ့၁ၫ့) လၧ ၁၈၄၄ အနံၪ့နီၪလီၫ. ဆၧစ့ၩရၫ့ဆၧ၀့ၫဒၪနီၪ ဂဲၫဆိၬန့ ယွၩအဘၩ့မုး လၧအၡၩခမျၧးလၧအဘၪဆၧမၩနၧၩ့မၩစၪလဖၪအအီၪ (ဒၫ့ ၇း၂၂) လီၫ. အ၁ီၫ့အခၪ့ထံၭနီၪ ကိၭဆၧလၧမိ၁ၭမဲၪ, မိစံၭထၪ့အၪ့အူၭ, ဒဲမိဘိၪ့ထၪ့ ဘၩထၪ့ကဆါယွၩနီၪ မွဲဆၧကိၭန့ဆၧလၧဆၧကဲၪထံၩဖျဲအဂး, မွဲဆၧထုၭဖျီၪထၪ့ ဆၧလၧဂၪ့ခိၪအမုနံၩလၧခဲၫ့ထုၭ ဘဲၫဆၧမံၩ့လၬအစီၩ့အမၩ့စံၭ၀့ၫလၧ နဲၪဖျီၪ ၁၃ နီၪ မွဲဆၧ၁ၭမဲၪ, ဆၧအၪ့အူၭ, ဒဲဘိၪ့ထၪ့ဘၩထၪ့ဆၧအဘၪမၪနီၪလီၫ.

ဘဲၫယ့ၫရှူၬအဆၧပရၧၫ့လၧ မၫကၧၭ ၁ အဖၧၩ့နီၪ ဘူၭထံးလိၬ၁ၭလၧ လံၬဒၫ့နအ့လၭအဆၧလီၩဖျီၪထၪ့ဆၧအခၪ့ထံၭနီၪ, ဒဲအ၁ီၫ့အခၪ့ထံၭလဂၩ အဆၧ ပရၧၫ့နီၪ မိဆဲၩဘုၭလိၬ၁ၭလၧ လံၬဒၫ့နအ့လၭအဆၧပရၧၫ့လၧမုနံၩခဲၫ့ထုၬအဆၧ မၩအ၁ၭနီၪဆ့လီၫ.