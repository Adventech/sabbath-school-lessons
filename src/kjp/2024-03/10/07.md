---
title:  မၩလိၪအၪထၪ့အဂး
date:   06/09/2024
---

ဖီ Ellen G. White, "On the Mount of Olives," in _The Desire of Ages_, pp. 627-636.

ဆၧမၩအ၁ၭလၩ့ရှူၭလၩ့ဖျဲၩ့အီၪ၀့ၫဒၪအၪမၬလၧဂၪ့ခိၪချိၫ့ယီၩလီၫ. ခမျၧး လဖၪ၁ၭမဲၪ၁ၭဖျဲၩ့ဆၧတၡါ လၧအဂဲၫကဲၪထၪ့၀့ၫဒၪနီၪလီၫ. ပ၀့ၫ၁ံၪၦမုနွ့ၫနံၩ ယိလါဆၧဖိၪလဖၪဆ့, ဘဲၫပအီၪမၧၫ့လၧဆၧကဲၪထၪ့၁ၭအဖၧၩ့ယီၩအ၁ိၭ, ပဒုၭနဲၪအ၀့ၫ၁ံၪဆၧယိလါလၧယ့ၫရှူၬအဖၧၩ့, ယ့ၫရှူၬအဆၧအုၩ့လၩ့လၧဆၧမၩအ၁ၭ လဖၪအဖၫ့ခိၪနီၪ မိကဲၪ၀့ၫဘဲၫ၁့ၪလဲၪ.

“မွဲလၧပလ၁့ၪယၫဘၪမုနံၩအလၩ့ထံး လၧအ၀့ၫမိဂဲၫလၩ့ထဲၩ့နီၪတၭ, ဆၧမၪလူၬထၬပၧၩလၧပဘၪအီၪခိၭနီၪလီၫ. ‘အဎီးအၡၩလဖၪလၧ အကဆါဂဲၫထဲၩ့ ဒၪဘၪအအီၪခိၭ၀့ၫလဖၪနီၪ, အီၪမုၬ၀့ၫဒၪလီၫ.’ လုကၭ ၁၂း၃၇. ၦလၧအအီၪခိၭအကဆါမိဂဲၫထဲၩ့လဖၪနီၪ မွဲအီၪခိၭဆၧလၧဆၧကၠၧၫ့ဆၧဘျီၩ့အဖၧၩ့အ့ၬ. ဆၧအီၪခိၭယိလါကဆါဎရံၬအဆၧဂဲၫလၩ့ထဲၩ့နီၪ, ဒုၭကဲၪထၪ့ဆၧယူၭယၪ့ကဆါ, ဒဲ၁ၭမဲၪဆၧစ့ၩရၫ့တီၩဆၧလၧဆၧလၨၪခၫ့ဖၬဆၧ၁ီၪ့ဆၧ၁ၫ့အဖၫ့ခိၪနီၪလီၫ. ဆၧအီၪက့ၪ၁ၭဘဲၫနီၪနီၪ ထိၪဂုထိၪဂဲၩအ၀့ၫ၁ံၪ ထီးအမၩမၪဘၪဆၧမၪဖၭဒိၪလၧ လမိထိးဆၧၫ့ဘၪယ့ၫရှူၬအဆၧဖ့ၪလၫ့လၧ အဆၧယၫ့၁ုၪ့ယၫ့၁ၭအဖၧၩ့ဘၪနီၪ လီၫ. အ၀့ၫ၁ံၪမၩဆံၫ့အ၁ၭၡီၩ့ လၧဆၧခိၭနၪဖိၬထွ့ၫဆၧမွဲဆၧတီၩနီၪလီၫ. ဒဲအ၀့ၫ၁ံၪကျ့ၭစၨၭမၩဆၧလၧ ဆၧအီၪက့ၪပၭကၩဆၧအဖၧၩ့နီၪလီၫ. မွဲလၧအ၀့ၫ၁ံၪ၁့ၪယၫကဆါနီၪ အီၪလၧတရၫ့အဂၩ့ထံၭယူၭတၭ, အ၀့ၫ၁ံၪမိမၩဎိၭလၩ့ ဆၧလၧၦမူၭခိၪဖိၪအ၁့ၪအဘၪလဖၪ လၧဆၧ၁ုၪ့ဆီၪ့၁ၭဆီၪ့, လၧ၁ၭၡီၩ့လဖၪ အဆၧထိးထဲၩ့တၩ့ထဲၩ့အဂးနီၪလီၫ. အ၀့ၫ၁ံၪနီၪ မွဲအဎီးအၡၩလၧအတီၩဒဲအကိၪ့ ၁့ၪကိၪ့ဘၪလၧအကဆါမိအီၪက့ၪလၩ့၀့ၫ “လၧအဒိၪဘဲၫ၁ိၭ အမိဒုၭအၪ့ၦဂံၪ့ဖိၪ ထီးမုဘၪနီၪ” လီၫ (လုကၭ ၁၂း၄၂). အ၀့ၫ၁ံၪဘိၭဘၪ၁့ၪယၫဆၧလၩ့ထံး ဆၧမွဲ ဆၧတီၩလၧအကြၨၭအဘၪလၧမုလနံၩယီၩအဂးနီၪလီၫ. ဘဲၫစအံနၧၭ, စနိအၫ, စအၫဘြဟၫ့, ဒဲစမိစ့ၭ၁ံၪကိၭဂၩဒ့ၭ ဘိၭဘၪ၁့ၪယၫဆၧမွဲဆၧတီၩလၧ အ၀့ၫ၁ံၪ အဆၧၫ့အထီဆုၬဆုၬနီၪအ၁ိၭ, ကဆါဎရံၬအခ့ၫအၡၩဘိၩ့နဲၪ့ယီၩလဖၪဆ့ မိဖ့ၪလၫ့၀့ၫဆၧပရၧၫ့လၩ့ဆၫ့ဖ့ၪထုၪ့၁ၭဆၧလၧ အ၀့ၫ၁ံၪအဆိၩဒၪ၀့ၫနီၪဆ့လီၫ.” Ellen G. White, _The Desire of Ages_, p. 634.