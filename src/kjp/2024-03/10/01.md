---
title:  မုနံၩခဲၫ့ထုၬလဖၪ
date:   31/08/2024
---

### ဖီလနွ့ၫယီၩအဂးဆၧမၩလိၪ.
မၫကၧၭ ၁၂း၄၁-၄၄; မၫကၧၭ ၁၃း၁-၃၂; ဒၫ့နအ့လၭ ၉း၂၄-၂၇; ဒၫ့နအ့လၭ ၇း၂၅; ၁၁့ၭစလနဲကၫ ၄း၁၃-၁၈.

> <p>၁နိၫထီၫ့</p>
> "ထီးနီၪလဖၧၫ့ၦမိဒၪဘၪ လၧၦၡၩအဖိၪခွၫဂဲၫလၩ့လၧအစီၩ့ဒိၪအမၩ့ဒိၪ, အကယးဒိၪကဖးဒိၪလၧဆၧအုၪ့အလီၩ့လီၫ. ထီးနီၪလဖၧၫ့ မိအၪ့မၧၫ့အ၁ီၫ့ လဖၪလ့ၩဒုၭအီၪကီၪ့ ၦလၧအဘၪဆၧရွံန့၀့ၫဒၪအီၪလၧလံၩလံဖျီၩ့, လၧမူၭထံၭ လခီၫ ဖိးလၧမူၭထံၭလခီၫဒၪနီၪလီၫ” (မၫကၧၭ ၁၃း၂၆, ၂၇).

ဆၧမၩလိၪလနွ့ၫယီၩ စၭထၪ့၀့ၫဒၪလၧ ဆၧမၩအ၁ၭလၧလံၬမၫကၧၭ (၁၂) အထုၬ, လၧယ့ၫရှူၬအၪ့အူၭအၪ့ဎၧၩ့ဆၧဂဲၩဆၧ၀ၭဖိၪလမံၩ့လၧ ၦမုၪမဲၫမၩ၀့ၫနီၪ လီၫ. ဆၧဂဲးမိၡါနီၪ ဘၪထွ့ၫလၧ မၫကၧၭ ၁၃, ဆၧလီၩဖျီၪဆၧလၧယၫ လၧယရှုစလံၫ့အဆၧလုဂံၪ့ဆၧမိမၩအ၁ၭဒဲအဂူၫဂၩလဖၪနီၪလီၫ. လံၬအဆၧၫ့ယီၩ ဘၪဆုးလၧ လံၬမၭ၁ုၫ ၂၄ ဒဲ လံၬလုကၭ ၂၁, ဘၪထွ့ၫလၧယရှုစလံၫ့အဆၧလၩ့ ထ့ၬဒဲအဆၧမိမၩအ၁ၭလၧယၫခီၫဒံၭ, ထီးဒၪလ့ၬလၧဂၪ့ခိၪယီၩအထုၬနီၪဒံၭလီၫ.

မၫကၧၭ ၁၃ နီၪ ဖျီၪပျၩ့မၬလ့ၬ လၧဆၧလီၩဖျီၪဆၧလၧယၫလ့ၩ၀့ၫလထီဘၪလထီ လၧမီၪ၁ံၪလဖၪ, လၧယ့ၫရှူၬ, ဒဲလၧဆၧၫ့ထီအထုၬလၧအဆၧဂဲၫလၩ့ နံၫဖၧၫ့လဖၧၫ့နီၪလီၫ. ဆၧဖိၬထွ့ၫထၪ့အခဲၫ့နီၪ ဘဲၫၦစံၭ၀့ၫအ၁ိၭ မွဲ၀့ၫဒၪ “ဖးဖီၩ့ အဆၧကွ့ၭကျိၭလၧမုနံၩအထုၬအဆၧလီၩဖျီၪဆၧလၧယၫ,” ဘဲၫ၁ိၭဆၧအီၪပဒၩ့ ထၬဆၧအီၪက့ၪလၩ့ထးဆၧလီၩဖျီၪစိၩဆၧယီၩ လၧဆၧၫ့ထီအဖီၩ့ခွံၬဒဲလၧဆၧအီၪ ယဲၩ့လၧဆၧၫ့ထီလၧယၫခီၫနီၪလီၫ.

မၩအ၁ၭဘဲၫယ့ၫရှူၬအဆၧ၁ီၪ့ဆၧ၁ၫ့အၪမံၩ့ လၧလံၬမၫကၧၭအဖၧၩ့နီၪ, ကဆါ၁ီၪ့လိၪဆၧမွဲဆၧစံၭဆၧၫ့ထဲၩ့ဆၧအၪ့စၪ့ဒဲ ထံၩဖျဲ၁ံၪအဆၧဆီၫ့မီၪ့ဘၪမၪ ဆၧနီၪလီၫ. ဆၧအၪစၪ့ဆၧလဖၪဒဲဆၧစီၪဘၪမၪဆၧလဖၪနီၪ ဖ့ၪလၫ့ယ့ၫရှူၬ အထးဂ့ၩထီဘၪလၧမိ၁ီၪ့၁ၫ့ဘၪ ဆၧမွဲဆၧတီၩလၧအကၧၩ့ဒိၪလၧၦဎရံၬဖိၪအဆၧအီၪမၧၫ့အီၪဂဲၩ ဒဲအဆၧလ့ၩခၫ့ဖျီၫ့နီၪလီၫ. ယ့ၫရှူၬလီၩဆိၫဆၧလၧယၫခီၫ အဂး ဒဲလထံၪဎးနီၪ မၪလူၬအထံၩအဖျဲ၁ံၪလၧ မိဘၪအီၪက့ၪတဲၩ့၀ဲၩအ၁ၭလၧ ထီဘိၩ့ယီၩ ဒဲဆၧကၪဆၧဂဲၩလၧမိဂဲၫ၀့ၫလၧယၫခီၫအဂးနီၪလီၫ.