---
title:  ၦၡၩအဖိၪခွၫအဆၧဂဲၫလၩ့အဂဲး
date:   05/09/2024
---

`ဖီ မၫကၧၭ ၁၃း၂၄-၃၂. ဆၧထုၭဖျီၪထၪ့ဆၧမၩအ၁ၭအကၧၩ့ဒိၪမွဲနီၪ လမံၩ့ထီးယီၩလဲၪ.`

အနီၪမွဲ၀့ၫဒၪကဆါယ့ၫရှူၬဎရံၬအဆၧဂဲၫလၩ့ထဲၩ့လၧ အဆၧလၩဆၧဖၩ့ လချုၭထီၩ့ဒံၭဘၪနီၪ ဆၧနဲၪ့လၧမု, လၩ, ဒဲ ၡၪ၁ံၪလဖၪမိကဲၪထၪ့ဆိၫ၀့ၫဒၪနီၪ လီၫ. ဆၧလီၩဖျီၪထၪ့ဆၧလၧယၫခီၫအဂဲးလဖၪလၧ အဖ့ၪနဲၪစိၩဆၧနဲၪ့အလၩ့မဲၩ နီၪ အီၪဎွ့ၩ၀့ၫဒၪလၧလံၬဆံၫ့ဎံၪအ၁ၫ့ဖၧၩ့လီၫ. စပီလူၫထုၭဖျီၪလၩ့ထံး၀့ၫလၧ (၁၁့ၭစလနဲကၫ ၄း၁၃-၁၈) အဖၧၩ့ ဘၪထွ့ၫၦလၧအမံၫလၧယ့ၫရှူၬအဖၧၩ့လဖၪ မိဂဲထုၪ့ထဲၩ့လၧဆၧမၧၫ့တၭ လၧၦအဆံၫ့ဎံၪမၧၫ့ဂဲၩ၁ံၪလဖၪအ၁ိၭ မိဒၪခီၩ့ ကဆါဎရံၬလၧမူၭဖိၭဖၫ့နီၪလီၫ. စပီလူၫစံၭ၀့ၫဒီၭလၧ (၁ကီရံၫ့ ၁၅) အဖၧၩ့ ဘၪထွ့ၫလၧဆၧဂဲထုၪ့မၧၫ့ထၪ့ထဲၩ့လၧဆၧ၁ံၫ, ထီးကဆါဎရံၬဂဲၫထဲၩ့လၩ့ထဲၩ့ အထီနီၪလီၫ.

စပံတၧၫထုၭဖျီၪလီၩမုနံၩဖၭအဂဲးဆ့လၧ ၂ပံတၧၫ ၃း၃-၁၃ ဖၧၩ့နီၪ, စံၭ၀့ၫ ဒၪလၧကဆါနီၪမၩယံၬမၩနး ဆၧလၧအစံၭ၀ဲၩအဂဲးအကၠီၪ့အ့ၬ, ဒဲမွဲလၧအ၁ၭအီၪ လၧၦကိၭဂၩဒ့ၭမိဂဲၫထဲၩ့လၧဆၧနီၫ့ယါလၩ့ထဲၩ့အ၁ၭနီၪလီၫ. ဒဲလံၬနဲၪဖျီၪစံၭဘၪ ကဆါဎရံၬအဆၧဂဲၫလၩ့ထဲၩ့အဂဲးပျၩ့ပျၩ့လ့ၬ (ယိလၧ နဲၪဖျီၪ ၁း၇; နဲၪဖျီၪ ၆း၁၂-၁၇; နဲၪဖျီၪ ၁၄း၁၄-၂၀; ဒဲ နဲၪဖျီၪ ၁၉း၁၁-၂၁) လီၫ. လံၬဆံၫ့ဎံၪအဆၧ၁ီၪ့ ဆၧ၁ၫ့လၧဎရံၬအဆၧဂဲၫလၩ့ထဲၩ့နီၪ မွဲလၧနၫ့ဆါမိၡါ, ဘဲၫလံၬဖျိၪ့အခီၫပယီၫ အ၁ိၭတီၩတီၩ, ၦမိဒၪဘၪ၀့ၫလၧအမ့ၬ, ဒဲၦမိနါဂၧၫ့ဘၪ၀့ၫလၧအနါ - ၦကိၭဂၩဒ့ၭ မိဒၪဘၪအ၀့ၫထီးအ၀့ၫဂဲၫလၩ့ထဲၩ့နီၪလီၫ.

ယ့ၫရှူၬအဆၧချဲၩ့ “ၦလဆိၩယီၩ” ဒဲ “ဆၧလၧမုနံၩ” ဒဲ “နၩရံၩ” နီၪ အခီၫပယီၫမွဲနီၪလဲၪ. ဆၧချဲၩ့လဖၪနီၪ မၩ၀့ၬ၀ၬၦၡၩအၪဂၩအ၁ၭ, မွဲၦလၧ ယ့ၫရှူၬလီၩဆၧအထီလဖၪ ၁ံၫခွံၬ၀့ၫယံၬလ့ၬယူၭနီၪလီၫ.

ဆၧမၩအ၁ၭအဆၧၫ့အထီ လၧလံၬအဆၧၫ့ဖၧၩ့ထီးနီၪအီၪအၪမံၩ့လီၫ. ၦလနၩ့နၩ့စံၭ၀့ၫဆၧချဲၩ့ “ၦလဆိၩယီၩ” နီၪ မိစံၭ၀့ၫဒၪၦယုဒၫဖိၪလဖၪလၧ အအီၪမၧၫ့၀့ၫအထီထီးနီၪ - အ့ၪမွဲဘဲၫနီၪတၭ စံၭဆၧလၧလချုၭဎရံၬဂဲၫလၩ့ထဲၩ့နီၪ ၦယုဒၫအဆၨၩမိထီၩ့လၧဆၧဂၭဂီၩ့အဖၧၩ့အ့ၬနီၪလီၫ. ၦအဂူၫဂၩလဖုၫစံၭ၀့ၫဒၪ လၧ ၦအဆိၩလၧအဒၪဘၪဆၧနဲၪ့လဖၪယီၩ လၧၫ့ထၪ့ဎွ့ၩထၪ့နီၪတၭ လချုၭဎရံၬ ဂဲၫလၩ့ထဲၩ့ဒံၭနီၪ ထီၩ့ဘၪလၧဆၧ၁ံၫအ့ၬနီၪလီၫ.

မွဲလါနၫ့ဘိၩ ဆၧမိဘၪထွ့ၫလိၬ၁ၭအီၪ၀့ၫလနၩ့လၧ (မၫကၧၭ ၁၃း၃၀) ဖၧၩ့ ယ့ၫရှူၬမၩန့ဆၧချဲၩ့လၧ “အယီၩ” "အ့ငျ" (ၦလဆိၩယီၩ) ဒဲလၧ (မၫကၧၭ ၁၃း၃၂) ဖၧၩ့ “အနီၪ” "that " (ဆၧလၧမုနံၩဒဲနၩရံၩနီၪ) နီၪလီၫ. ဆၧချဲၩ့ “အယီၩ” "this" လၧမၫကၧၭ ၁၃ ဖၧၩ့နီၪ အီၪအၪဒၪဆၧလၧအဆၧၫ့ဖိၪ ၁-၁၃, လီၩနဲၪစိၩ ယရှုစလံၫ့အဆၧဂၭဂီၩ့အဂဲးလီၫ.

မွဲဆၧနီၪ, “ၦလဆိၩယီၩ” (this generation) နီၪ မိစံၭ၀့ၫလၧ ၦၡၩအဆိၩ လၧလၧၫ့ယၩနံၪ့ (the first century generation), လၧအဒၪဘၪဒိၩ့ယရှုစလံၫ့ လၩ့ဎီးဘဲၫ (မၫကၧၭ ၁၃း၃၀) စံၭ၀့ၫအ၁ိၭနီၪလီၫ. လါနၫ့ဘိၩ, အ့ၪမွဲ (မၫကၧၭ ၁၃း၃၂) နီၪ မိမွဲဆၧဘၪထွ့ၫလၧဎရံၬအဆၧဂဲၫလၩ့နံၫဖၧၫ့လဖၧၫ့, လၧယၫခီၫ ဒဲအီၪယဲၩ့ဒဲလၧၫ့ယၩနံၪ့ (၁ရာစု) အထီဒံၭနီၪလီၫ. လၧခဲၫ့ထုၬ လံၬမၫကၧၭ ၁၃း၃၂ မၩန့ဆၧချဲၩ့ “-နီၪ” "that " နီၪ, မွဲဆၧမိမၩအ၁ၭအီၪယဲၩ့နဲၪ့ဒံၭလၧ လၧၫ့ယၩနံၪ့ (၁ရာစု) အထီဒံၭနီၪလီၫ.