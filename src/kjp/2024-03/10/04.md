---
title:  ဆၧစံၭစၪဘၪဆဲၫ့လၧဆၧမၩယူ
date:   03/09/2024
---

`ဖီ မၫကၧၭ ၁၃း၁၄-၁၈. ယ့ၫရှူၬဖ့ၪလၫ့ဆၧဂဲးထိၭနၫ (သဲလွန်စ) မွဲဆၧနီၪလၧထုၭဖျီၪထၪ့ “ဆၧစံၪစၪဘၪဆဲၫ့လၧဆၧမၩယူ” အဆၧမၩအ၁ၭနီၪလဲၪ.`

ယ့ၫရှူၬလီၩဖျီၪထၪ့ဂုဆၧလၧယရှုစလံၫ့မိလၩ့ဎီး၀့ၫအဆၧဂဲးမိၡါနီၪလၧ မၫကၧၭ ၁၃း၁၄ အဖၧၩ့နီၪလီၫ. အ၀့ၫဖ့ၪလၫ့လံၬဒိၭနဲၩ့လၧ (ဒၫ့နအ့လၭ ၉း၂၇) စံၭ၀့ၫ “ဆၧမၩယူဆၧ” အဂဲးထီးနီၪလီၫ. ကဆါစံၭဆၧလၧၦဖီလံၬ၁ံၪမိ၁့ၪယၫ နၪ၁့ၪဘၪ၀့ၫအဂး, အ၀့ၫမၩန့ဆၧချဲၩ့ဖျိၪ့ (?၀ါဟာရ) လၧ ဒၫ့နအ့လၭ ၉း၂၇; ဒၫ့နအ့လၭ ၁၁း၃၁; ဒဲ ဒၫ့နအ့လၭ ၁၂း၁၁, လၧဆၧဘၪထွ့ၫအီၪဎၩ့လိၬ၁ၭလၧ ဒၫ့နအ့လၭ ၈း၁၃ အဖၧၩ့နီၪလီၫ.

`ဖီ ဒၫ့နအ့လၭ ၉း၂၆, ၂၇. “ၦဒိၭဂုၪအ၁ၭလဂၩ” (anointed One) နီၪ မွဲမပၫလဲၪ, ဒဲ “ဆၧအခိၪအၡၩခမျၧးလၧအမိဂဲၫ” နီၪ မွဲမပၫလဲၪ.`

“ၦဒိၭဂုၪအ၁ၭလဂၩ” လၧ ဒၫ့နအ့လၭ ၉း၂၆ အဖၧၩ့နီၪ မွဲဟံဘြုၫဖိၪအဆၧ ချဲၩ့အခီၫပယီၫအီၪ၀့ၫလၧ Messiah (မစဲအၫ) နီၪလီၫ. ထီးၦအၪ့ဎၬထံၫဆၭ ဒၫ့နအ့လၭ ၉း၂၄-၂၇ နီၪတၭ, ၦ၁့ၪယၫဖျီၪကျၩလၧ ၦဒိၭဂုၪအ၁ၭလဂၩယီၩ မိစံၭ ၀့ၫဒၪလၧ ယ့ၫရှူၬဎရံၬမိဂဲၫလၩ့၀့ၫဒၪအဂဲးနီၪလီၫ.

လါနၫ့ဂ့ၩ “ဆၧအခိၪအၡၩခမျၧးလၧအမိဂဲၫလဖၪ,” လၧအမိမၩဂၭဂီၩ့ဒိၩ့ ယရှုစလံၫ့နီၪ မွဲမပၫလဲၪ. ဒိၩ့ဎံၫလၩနီၪ ဘၪဆၧမၩဂၭဂီၩ့ခွံၬ၀့ၫဒၪလၧ ၦရိမၫ အ၁ုၭခိၪစတဲတၧၭ (Titus) နီၪလီၫ. မွဲဆၧနီၪ, ၦမိစံၭလၧအ၀့ၫဒၪနီၪမွဲ “ဆၧအခိၪအၡၩခမျၧးမိဂဲၫ” လၧဘၪဆၧအီၪက့ၪနဲၪ့လၧ ဒၫ့နအ့လၭ ၉း၂၆, ၂၇ အဖၧၩ့နီၪ လီၫ. ၦနံၫဂၩနီၪဆုးဘုၭဘၪထွ့ၫလိၬ၁ၭလၧ မစဲအၫအဆၧဘၪထိးဒဲ၀ံးဎံၫလၩ အဆၧဂၭဂီၩ့အဖၧၩ့နီၪလီၫ.

“ဆၧစံၪစၪဘၪဆဲၫ့လၧဆၧမၩယူ” လၧယ့ၫရှူၬချဲၩ့ဒိၭနဲၩ့လၧ လံၬဒၫ့နအ့လၭ အဖၧၩ့နီၪမွဲဆၧနီၪလဲၪ. ဆၧလကြၨၭလဘၪလၧၦကိၪ့၁့ၪဒိၪ (scholars) အၪဂၩ နဲၩ၀့ၫလၧ ဆၧစံၪစၪ (ဆၧလၩ့၁ၭလိၫ၁ၭဖၧး) နီၪမွဲ စအၫ့တအီၭခၧၭအဲပံၫဖံၩ့ (Antiochus Epiphane's) အဆၧမၩကြၩ့ထမးယွၩဆၧလုဂံၪ့လၧနံၫယၩနံၪ့ B.C. (နSစ်ရာစုဘီစီ) အထးနီၪလီၫ. လါနၫ့ဂ့ၩအ၀့ၫ၁ံၪအဆၧတွၭနီၪ ဘၪလၩ့ဎိၭလၧ အဆၧၫ့အထီအ့ၬ. ယ့ၫရှူၬလီၩဖျီၪထၪ့ “ဆၧစံၪစၪ (ဆၧလၩ့၁ၭလိၫ) အဆၧ မၩယူဆၧ” နီၪ မွဲဆၧမိကဲၪထၪ့၀့ၫလၧ ယ့ၫရှူၬအနၫ့ဆါဒၪ၀့ၫအထီ (အမုနံၩ လဖၪ) ဂီၩ့အလးခဲၫ့နီၪလီၫ. အ့ၪမွဲဆၧၫ့ထီလၧအ၀့ၫ၁ံၪအၪ့ဎၬ၀့ၫလၧလချုၭလၧ ယ့ၫရှူၬအထီ အနံၪ့ ၂၀၀ နီၪဘိၩ, ယ့ၫရှူၬမိဘၪလီၩစိၩဆၧယီၩအဂဲးအလးအီၪအ့ၬ.

ပဒၪထဲၩ့ဘၪဆၧလၩ့၁ၭလိၫယီၩ ကဲၪထၪ့၀့ၫဒၪလၧရိမၫ (ၦလနဲၩဘၪယွၩ) အထီ, လၧအ၀့ၫ၁ံၪဂဲၫဒုၭန့ယရှုစလံၫ့လၧ A.D. ၆၀ အထုၬထီနီၪလီၫ. အနီၪ မွဲဆၧအီၪက့ၪနဲၪ့လၧၦဎရံၬဖိၪ၁ံၪဘၪစဲၪ၀့ၫဒၪနီၪလီၫ.

`ဘဲၫယ့ၫရှူၬလီၩဆိၫ၀ဲၩ၀့ၫအ၁ိၭ, ဒိၩ့ယရှုစလံၫ့လၩ့ထ့ၬခွံၬ၀့ၫဒၪလီၫ. ဆၧမၩလိၪလၧပဘၪနဲၩန့ကဆါ, ဒဲလံၬဆံၫ့ဎံၪလၧအဖ့ၪနဲၪပၧၩ လၧအဆၧလီၩဆိၫ၀ဲၩဆၧထီးအလူၬဘဲၫ၁့ၪလဲၪ.`