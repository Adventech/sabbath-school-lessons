---
title:  လိးလဒၩ့ဒိၭလိၬအ၁ၭ လဖျိၪ့ဒဲလဖျိၪ့
date:   02/09/2024
---

`ဖီ မၫကၧၭ ၁၃း၁-၁၃. အထံၩအဖျဲ၁ံၪစံၭဆၧၫ့ထဲၩ့ယ့ၫရှူၬအဆၧချဲၩ့ ဘၪထွ့ၫလၧဆၧလုဂံၪ့မိဂၭဂီၩ့အဂဲးနီၪ, ဒဲယ့ၫရှူၬအဆၧချဲၩ့လၩ့ဆၫ့လၧအဆၧ စံၭဆၧၫ့ထဲၩ့အ၀့ၫ၁ံၪနီၪ မွဲဆၧနီၪလဲၪ.`

ဘဲၫပ၁့ၪယၫဘၪအ၁ိၭ, ဆၧ၁ုၪ့ထၪ့ဆၧလုဂံၪ့ယီၩအီၪလၧလိး၁ံၪဒဲအဆၧ ကၠၧၩ့ဆၧကၠီၩဎံၫလၩလၩ့ဆၫ့အၪမံၩ့နီၪလီၫ. ၦကွ့ၭနဲၪ့ဆၧ Josephus စံၭ၀့ၫဒၪ စဎွၩနုၬလၩ့ဆၧလုဂံၪ့အခိၪထိၭလၧလံၩထံၭလခီၫနီၪ လိးတၧၩ့ဖၭဒိၪအီၪ၀့ၫ ၁၆၂ ထုၪ့လ့ၬနီၪလီၫ. (Antiquities, 15.11.5 §§413-414). ယ့ၫရှူၬစံၭ၀့ၫဒၪလၧဆၧ၁ံၪနီၪထီးအလူၬ မိလၩ့ဎီး၀့ၫဒၪနီၪလီၫ. ၦနါဂၧၫ့ဘၪဆၧလီၩဖျီၪဆိၫဆၧလၩ့မဲၩ ဘဲၫနီၪ မိဆီၫ့မီၪ့၀့ၫဒၪလၧဂၪ့ခိၪယီၩအထီအထုၬနီၪလီၫ.

“ဆၧလုဂံၪ့လၧဘၪၦ၁ၭဆုးလီၩ့၀့ၫ အီၪလၧကဆါဎရံၬအမ့ၬယၫယီၩ,” ၦလၧခမျၧးလထိးဘၪ၀့ၫလဂၩ” အဆၧဆီၫ့မီၪ့ဖၧၩ့မိအီၪ၀့ၫဘဲၫ၁့ၪလဲၪ. ဆၧဎံၫ ဆၧလၩလၧအလၩ့အၪ့အူၭအၪ့ဎၧၩ့အီၪ၀့ၫလၧအ၀့ၫအမ့ၬယၫယီၩ မိဂၭဂီၩ့ခွံၬ၀့ၫနီၪ, ဆၧ၁ၭအုၭအဖၧၩ့အ၀့ၫစံၭလၧ, ယဒၪဘၪဆၧယီၩထီးအလူၬလီၫ. ဆၧလုဂံၪ့ အဆၧ၁ုၪ့ထၪ့နီၪ လၩ့ဘၩ့လၩ့မု၀့ၫတၡါလီၫ. န၁ံၪစံၭဒၪလိးအဆၧဒီၪ့နီၪ ခၧၫ့၀့ၫဒၪထီးလၩ့ဎီးလန့လၧၩ့ဘၪလီၫ. ခိၭနၪယဆၧချဲၩ့ယီၩလါဆံၭး မုကထီၩ့၀့ၫ လနံၩလၧ ‘လိးလၧဒၩ့ဒိၭလိၬအ၁ၭလဖၪယီၩ, ဆၧလမၩလၩ့ဎီးဘၪနီၪ, မိအီၪလၩ့ထးဘၪနးဖျိၪ့အ့ၬ.’” Ellen G. White, _The Desire of Ages_, p. 627.

အထံၩအဖျဲ၁ံၪအဲၪဒိၭ၁့ၪယၫဘၪလၧ ဆၧလီၩဆိၫယီၩမိကဲၪထၪ့၀့ၫဆံၭယံၬ လဲၪနီၪလီၫ. လၧ မၫကၧၭ ၁၃း၄ အဖၧၩ့, ပဒၪဘၪစပံတၧၫ, စယၫကူၭ, စယီဟၫ့, ဒဲစအၫ့]ဒူၫ၁ံၪအၪ့စၪ့အ၀့ၫလၧ ဆၧအဆၧၫ့အထီမုနံၩနီၪအဂဲးလီၫ, ဒဲထီးနီၪ ဆၧနဲၪ့မွဲနီၪလဖၪ မိကဲၪထၪ့၀့ၫလဲၪဆ့နီၪလီၫ.

ဆၧအကၧၩ့ဒိၪလမံၩ့လၧ မၫကၧၭ ၁၃း၅-၁၃ အဖၧၩ့နီၪ မွဲယ့ၫရှူၬမၩန့ အဆၧၫ့အထီလၧဆၧထုၭဖျီၪလီၩ ယရှုစလံၫ့အဆၧလၩ့ထ့ၬအဂဲးအ့ၬ, အၪနဲၪ့အနီၪ အ၀့ၫဖ့ၪထုၪ့၁ၭအထံၩအဖျဲ၁ံၪလၧ အ၀့ၫ၁ံၪမိယိလါဘၪအ၀့ၫ၁ံၪအဆၧမၩလၧ ဆၧ၁ုၪ့ထၪ့ (ဒုၭကဲၪထၪ့) ၦဎရံၬဖိၪအဆၧအီၪကီၪ့အဆိၫနီၪလီၫ. ဆၧနီၪမိကဲၪ ထၪ့၀့ၫယီၫယီၫအ့ၬဆ့နီၪလီၫ.

လၧဆၧနီၪအဂး, ဆၧမၩနၧၩ့မၩစၪ, ဆၧမၩကၪမၩဂဲၩ, ဒဲထီးဆၧမၩ၁ံၫ မၩဆၫမိအီၪထၪ့၀့ၫဒၪဆ့လီၫ. လါနၫ့ဂ့ၩခၫ့ဖျီၫ့လၧဆၧမၩအ၁ၭလဖၪနီၪအဖၧၩ့ မုနံၩအထုၬနီၪထီၩ့ဒံၭအ့ၬ. ထီးဆၧ၁ူၭလၫ့ကၠၭလၫ့၁ံၪလဖၪနီၪ အၪ့လီၫန့ဘၪ ၦနးဂၩလဂ့ၩ. အၪနဲၪ့အနီၪ ၁ၭမုဆံၫ့ဎံၪမိဖ့ၪလၫ့အ၀့ၫ၁ံၪလၧဆၧချဲၩ့အကြၨၭ အဘၪ လၧအထီဘၪထီဘၪနီၪလီၫ.

ယ့ၫရှူၬစံၭဘၪအခ့ၫအရှSၩလဖၪလၧ ဆၧလီၩဖျီၪဆၧလၧယၫခီၫအဂးနီၪ မွဲလၧယွၩအၡၩခမျၧးလဖၪ ထီး၁ၭမဲၪ၁ၭဖျဲၩ့ဆၧလဂ့ၩအဂးနီၪလီၫ. အ၀့ၫ၁ံၪမိဘၪအီၪလၧဆၧထုၪ့၁ုၪ့ထုၪ့၁ၭဒဲဆၧခိးဂဲးခိးဘၭ, မွဲလၧယွၩအ၁ၭမုမိဆိၭန့အ၀့ၫ၁ံၪ လၧဆၧကၪဆၧဂဲၩအဖၧၩ့နီၪလီၫ.

`နနၫ့ဆါဒၪ၀့ၫအဆၧလ့ၩခၫ့ဖျီၫ့ မွဲဆၧနီၪအီၪ၀့ၫလၧဆၧကၪဆၧဂဲၩဆၧခိ ဆၧ၀ီၩကဲၪထၪ့လၧနဖိၭယ့ၫရှူၬအခဲၫ့နီၪလဲၪ. အ့ၪလအီၪဒံၭဘၪနးမံၩ့နီၪဘိၩ, နကြၨၭအၪ့စၪ့လၩ့ထဲၩ့န၁ၭလၧ မွဲနဖိၬယ့ၫရှူၬအခဲၫ့တၡါဆ့ဧၪနီၪလီၫ.`