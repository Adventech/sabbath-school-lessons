---
title:  ဆၧပရၧၫ့လမံၩ့လၧလအီၫဒစံအၫအဂး
date:   26/03/2026
---

`ဖီ ကလီစံၫ ၄း၁၆-၁၈; ထိၪထဎီၩ့လၧ ကလီစံၫ ၂;၁ၪ၃. ဆီၫ့မီၪ့ ယ့ၫရှူၬအဆၧပရၧၫ့လၧလအီၫဒစံအၫအဂး (ဖီလၧမုဂၪနံၩအဆၧမၩလိၪဆံၭ). နဒၪန့ဆၧဆုးကျိၭနံၫခီၫလါဘၩမွဲဆၧနီၪလၧ ၦကလီစံၫအဖၧၩ့ ဒဲမိဘၪဖီဆ့လၧ လအီၫဒစံအၫအဖၧၩ့ လၧစပီလူၫအမုနံၩထီးနီၪလဲၪ.`

လၧဖးဖီၩ့ (history) ထၧၫ့ထီယၫအဖၧၩ့ ယွၩအၡါခမျၧးဂဲၫထဲၩ့ဒၪဆၧၫ့ ယၫဘၪဆၧကၪဆၧဂဲၩလမံၩ့ဎးနီၪ လဖၧၫ့ဂီၩ့လဖၧၫ့လီၫ. မီၪ၁ံၪလဖၪအၪ့၁ီၪ့ ၦအံၫစရ့လၭဖိၪလၧ အ၀့ၫအဲၪဒိၭဆၧဘိၪ့ဆၧဘၩဘဲၫဂၪ့ခိၪ (ဆၨၩဂူၫဂၩ) အ၁ိၭ နီၪ, မီၪ၁ံၪဘၪပဂၨၪထဲၩ့၀့ၫလၧဆၧနီၫ့ယါလၩ့ထဲၩ့အဂး လၧလချုၭအဆၧၫ့အထီ လ့ၩဖီၩ့ဒံၭဘၪနီၪလီၫ. စအဲၫစ့ယၫဂၪ့အုၩဂၪ့ထိၬဆၧဒၪလ့ၬ - “ဒိၩ့လၧအလူတီၩ နီၪ ကဲၪထၪ့ယူၦမဲၩဎွဲၩမုၪမၬကၨ” (အဲၫ ၁း၂၁), ဒဲပဂၨၪထၪ့ထဲၩ့ၦခမျၧးလၧ အမိဂဲၫထဲၩ့ထဲၩ့လၧ ယွၩအီၪလၧဆၧကွဲၪဖျါဒဲဆၧ၁ူၫ၀ၭဆံၫ့ထဲၩ့အဂးလီၫ (အဲၫ ၁း၁၆-၂၀). စယီဟၫ့ဘၧၩ့ဆၧ (မၭ ၃း၂, ၈-၁၀) ဒဲ ယ့ၫရှူၬ (မၭ ၄း၁၇; မၭ ၁၂း၃၃-၃၇) နံၫဂၩလူၬနီၪ ကိၭထၪ့ၦအံၫစရ့လၭဖိၪလၧဆၧနီၪ့ယါလၩ့ထဲၩ့ ဒဲမိ၁ူၪထၪ့၁ၪထၪ့ထဲၩ့ မိအီၪဆၧၫ့ထုၪ့ဂုးဆၧစ့ၩရၫ့အဆၧမၩခွါလၧမုနံၩအထုၬနီၪအဂး လီၫ. ဆၧအၪ့မၧၫ့ဖိၪဆိၬန့ဆၧပရၧၫ့ဘဲၫနီၪအ၁ိၭဆ့လီၫ (ဆၧ ၂း၃၈; ဆၧ ၃း၁၉; ဆၧ ၁၇း၃၀; ၂ကီ ၇း၉, ၁၀).

`ထိၪထဎီၩ့လံၬဆံၫ့ဎံၪအဆၧၫ့လဖၪယီၩ့ဆံၭ - အဲၫ ၆၀;၁ၪ၃ နီၪလၧ နဲၪ ၁၈;၁ၪ၄; ဒဲ အဲၫ ၆၂;၁ၪ၅ နီၪလၧ နဲၪ ၁၉း၇, ၈ နီၪ - ဆၧဘၪလၩ့ဎိၭမွဲဆၧနီၪလဖၪအီၪ၀့ၫဒၪလၧ လံၬနံၫဘံၪ့ဖၧၩ့အဘိၩ့ဆၧၩ့နီၪလဲၪ.`

ကဆါယွၩ “မိမၩ” ဘၪလၩ့ဎိၭမူၭခိၪဒဲဂၪ့ခိၪလီၫ. လါနၫ့မွဲလၧဆၧဂဲးလိၬ တ့ၭလိၬဖၭဒိၪအီၪ၀့ၫနီၪတၭ, ဆၧမိဘၪမၩဂီၩ့၀့ၫဒၪလၧအထီလဖၪ (လထီၪဘၪ လထီ) လီၫ-

၁. လၧကြၫနံနီၪ (At Calvary), ၦမူၭခိၪဖိၪ၁ံၪအဆၧအဲၪလၧမုၪခီၩလဲး အဖၫ့ခိၪနီၪလၩ့ မါခွံၬ၀့ၫလီၫ (ယီ ၁၂း၃၁).
၂. ခၫ့ဖျီၫ့လၧ ကဆါဎရံၬအဆၧစ့ၩရၫ့အဆၧမၩလၧမူၭခိၪဆၧလုဂံၪ့ဖၧၩ့ နီၪ, ယွၩအၡၩခမျၧးမိ “လၧၫ့ထၪ့ဎွ့ၩထၪ့လၧဆၧမၩဂ့ၩကိၭအမံၩ့ဒ့ၭ, ဘဲၫ၁ိၭ (အ၀့ၫ၁ံၪ) မိမၩထီးဒၪ (ယီၩ) အ၁ၭ” (ဟံ ၁၃း၂၁) ဒဲကြၨၭဘၪ ၀့ၫလၧမူၭခိၪနီၪလီၫ.
၃. ခၫ့ဖျီၫ့လၧအနံၪ့လထီၫ့အဆၧစ့ၩရၫ့ဒဲ ဆၧစ့ၩရၫ့လၧခဲၫ့ထုၬလၧအနံၪ့ လထီၫ့ဂီၩ့အလးခဲၫ့နီၪ, ကယဲမွဲဆၧအၪ့စၪ့အီၪထး၁ံၪလဖၪဘၪဆၧ မၩဂီၩ့ခွံၬ၀့ၫအဆိၩအကၠၪ, ဒဲဆၧဒဲၩဘၭဒဲၦဒဲၩဘၭဖိၪအလနီၫ့ယါလၩ့ ထဲၩ့ဘၪအ၁ၭလဖၪနီၪ ဘၪဆၧမၩဂၭဂီၩ့ခွံၬ၀့ၫလၧ ကွံၩဖၧၩ့လၧမ့ၪဒဲကးအၪ့ဆၧအလးနီၪ, လၧဆၧ၁ူၫ၀ၭဆံၫ့ဂၪ့ခိၪယီၩဆ့လီၫ (နဲၪ ၂၁း၈).
၄. မွဲန့ၫဒၪလၧဆၧဒဲၩဘၭထုၬခွံၬ (လၩ့မါခွံၬ) ၀့ၫနီၪ မူၭခိၪဒဲဂၪ့ခိၪယီၩ မိဘၪလၩ့ဎိၭထဲၩ့ထီးနီၪလီၫ (နဲၪ ၂၁း၃).

`န၀့ၫဒၪနနၫ့ဆါ (လယိထၪ့ဘၪၦဂူၫဂၩ) မၩဆၧလၧမိအီၪဂုးတီၩ လၧကဆါယွၩဒဲလၧဆၧမွဲဆၧတီၩလၧအ၀့ၫဖ့ၪလၫ့ပၧၩနီၪဧၪ.`