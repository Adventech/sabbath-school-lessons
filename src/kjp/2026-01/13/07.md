---
title:  ဆီၫ့မီၪ့အၪထၪ့လၧယၫ
date:   27/03/2026
---

“၁ၭမၧၫ့လၧအဖ့ၪလၫ့၁ၭလၧ ကဆါဎရံၬနီၪ ကဲၪထၪ့၀့ၫဒၪကဆါအထိၬ (fortress) လၧအဖီၪ့ဂုးထၬ၀့ၫလၧဂၪ့ခိၪဆၧပိၩ့ထၪ့ဆၧအဖၧၩ့နီၪ ဒဲအ၀့ၫအီၪက့ၪ ၀့ၫလၧ လမိဘၪ၁့ၪယၫဆၧအစီၩ့အမၩ့နးမံၩ့လဂ့ၩ, မွဲန့ၫအ၀့ၫနီၪလီၫ. ၁ၭမၧၫ့ လၧအဘၪဆၧအီၪက့ၪထၬ၀့ၫဘဲၫ (ဎရံၬ) အဆၧဒၪ၀့ၫအ၁ိၭ ခၫ့ဖျီၫ့လၧမူၭခိၪအၡၩ မၩဎုၬဆၧ (အ၁ီၫ့) လဖၪနီၪ, မုၪခီၩလဲးအဆၧမၩတုၩ့မၩဎီ ဒဲအဆၧလၨၪခၫ့ဖၬဂဲၫ နုၬဖိး၀့ၫန့အ့ၬလီၫ. လါနၫ့ဂ့ၩ အ့ၪပလဖ့ၪလၫ့လၧၩ့ဘၪပ၁ၭလၧ ကဆါဎရံၬ အဆၧပၧၩ့နီၪဘိၩ, ၦအၧၩ့၁ၫ့လဂၩနီၪ မိဒိၪစီၩ့ဒိၪမၩ့လၧပဖၫ့ခိၪလီၫ. ပမိဘၪ အီၪလၩ့ထံးတၡါၡါလ့ၬလၧဆၧပၧၩ့, လၧၦလဂၩ (အ့ၪလမွဲ) ၦအဂူၫဂၩလၧ စီၩ့မၩ့အဒိၪထုၬနံၫမံၩ ပြၧၩ့ဂဲးလိၬ၁ၭအဖၧၩ့နီၪလီၫ. မွဲပမိဘၪအီၪလၧဆၧရွံန့ ဆၧခံၭအဘၩ့မုးအဆၧမၩလၧအဆၧဒိၪစီၩ့ဒိၪမၩ့အဖၫ့လၬနီၪအ့ၬ. အ့ၪပမိဘၪမၩ ဆၧလမံၩ့ဎးနီၪ မွဲပဘၪယိဖၬခွံၬ (ထုၭပဲၩခွံၬ) ဆၧနီၪ လၧဆၧဖံၭ၁ိၭလၩ့ပ၁ၭလၧ ဆၧဖၩ့အဘၩ့မုးဖၧၩ့လီၫ. အ့ၪပလမၩဎုၬဘၪဆၧလၧမူၭခိၪအခၫ့အၡၩ၁ံၪနီၪ, မုၪခီၩလဲးမိအၪ့ဂူၬပ၁ၭ, ဒဲမိအီၪက့ၪ၀့ၫလၧအဂံၪ့လးလီၫ. ဆၧမၩဆၧၫ့ပဒၩ့ထၬ ဆၧအၧၩ့ဆၧ၁ၫ့န့မိ၁့ၪ၀့ၫဒၪန့ၫလၧ ပဒုၭအီၪကဆါဎရံၬလၧပ၁ၭခံဖၧၩ့ခၫ့ဖျီၫ့ လၧဆၧနဲၩအ၀့ၫအဆၧတီၩဆၧလီၩ့အဖၧၩ့လီၫ. အ့ၪမွဲပဆၧဆုးကျိၭလိၬ၁ၭလၧ ကဆါယွၩလဂုးခၧၫ့ဘၪနီၪ, ပမၩဆၧၫ့ထဲၩ့ဆၧ (ဆၧပဒၩ့) လၧပလမိမၩဘၪလဖၪ မွဲ၀့ၫဆၧအဲၪလၩ့ဒၪနၫ့ဆါ၁ၭ, ဆၧ၁ၭကွံၩဆၧဒၪနၫ့ဆါဂး, ဒဲဆၧဒဲၩဘၭအဆၧကျဲၩ့ဖစီၩ၁ံၪလဖၪနီၪ န့၀့ၫနးဆိၭအ့ၬလီၫ. ပမိအီၪက့ၪထးခွံၬဆၧအၪမံၩ့လၧ လုၫလါလဂ့ၩဘၪလဖၪ, လၧပအီၪဒံၭဒၪလၧ မုၪခီၩလဲးအ၁ိၭအကျၩဖၧၩ့ အဘိၩ့ ဒၪလ့ၬလါနၫ့ဂ့ၩနီၪလီၫ. လါနၫ့ဂ့ၩဆၧဆုးကျိၭလိၬ၁ၭဂုးခၧၫ့လၧ ကဆါယွၩ, လၧဆၧဖ့ၪလၫ့ပ၁ၭလူၬဆံၫ့လထီဘၪလထီ (moment by moment) လၧ ကဆါ အ့ၪလအီၪဘၪနီၪ ပမၩနၧၩ့ဆၧန့၁့ၪအ့ၬလီၫ. ဆၧ၁့ၪယၫကဆါဎရံၬလၧ ပနၫ့ဆါ ဒၪပ၀့ၫအ့ၪလအီၪဘၪနီၪ, ဒဲဆၧဖံၭထံၩဖံၭ၁ိၭဆုးလီၩ့ (continual) အ့ၪလအီၪ ဘၪနီၪ, ဒုၪဒၩအ၁ၭအီၪပၧၩ, ဒဲအထုၬနီၪ အ၀့ၫမိကိၭနုၬလၩ့န့ပၧၩလၧ အအီၪနီၪ လီၫ.” Ellen G. White, The Desire of Ages, p. 324.