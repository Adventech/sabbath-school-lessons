---
title:  ဆၧအီၪကီၪ့အဆၧဆဲၩဘုၭလိၬ၁ၭ
date:   23/03/2026
---

ဂၪ့ခိၪထၧၫ့၀ၩ့ယၫအဆၧဆဲၩဘုၭလၧ (internet) ယီၩ, ဆၧဖံၭ၁ိၭဆုးကျိၭ ဆၧအဖျီၩ့ (social media), ဒဲဆၧအပိၭအလိၬလဖၪ (devices) လၧပ၀ံထၪ့ နၬထၪ့လန့ဘၪယီၩအဖၧၩ့, အ့ၪပဆီၫ့မီၪ့စပီလူၫအဆၧမၩထီးအိၩလဖၪနီၪ မိကၪဂဲၩ၀့ၫဆံၭဒိၪလဲၪ. ဆၧအီၪကီၪ့ထီးနီၪလဖၪ ဆီၫ့မီၪ့လၩ့အ၁ၭလၧ ၦအအၪအဂီ လဖုၫနီၪလီၫ.

`ဖီ ကလီစံၫ ၄း၁၀, ၁၁. လၧဆၧ၁ိၫ့ဆၧပရၧၫ့အလ့ၩအထဲၩ့ ခၫ့ဖျီၫ့လၧ အ၁ီၫ့ (ၦဆိၬဆၧပရၧၫ့) လမံၩ့နီၪ (လီ ၄း၇-၉) လကၭဘၪ, အဖျီၩ့အဂူၫဂၩမွဲနီၪအီၪလၧ စပီလူၫဖ့ၪဆီၪ့ထၪ့ဆၧလၧဆၧဆဲၩဘုၭလိၬ၁ၭ အဂးနီၪဒံၭလဲၪ. လၧဆၧဒၪစပီလူၫအဆၧကၪဆၧဂဲၩလၧ အထုၭဖျီၪ၀့ၫ လၧအလံၬပရၧၫ့ဖၧၩ့လဖၪယီၩ, ဆၧပရၧၫ့မွဲဆၧနီၪ မိဘၪဖ့ၪလၫ့၀့ၫလၧ အဆၧ၁ိၫ့ဆၧဆိၪဂ့ၩဆိၪဘွၩအဖၧၩ့နီၪအီၪဒံၭလဲၪ.`

လၧဆၧချဲၩ့ဆိၪဂ့ၩဆိၪဘွၩဆၧလဖၪယီၩအ၁ိၭ, စပီလူၫမၩကဲၪထၪ့ဆၧဆုးကျိၭဆဲၩဘုၭလိၬ၁ၭ လၧၦဆူနဲၩဆၧဖိၪ၁ံၪအကျၩလီၫ. ပ၁့ၪယၫဘၪလၧ စမၫကၧၭနီၪ မွဲစဘၫနဘၭအတခွၫနီၪလီၫ. စပီလူၫ၀ဲထၪ့ဖၧၩ့၁ၭလၧ စမၫကၧၭ မိလ့ၩအီၪကွ့ၩအီၪၡီၩ့ဘၪၦကလီစံၫဖိၪ၁ံၪအဂးလီၫ. စအၫရံစတၫခၧၭ (Aristarchus) နီၪဘၪ ဆၧထုၭဖျီၪ၀့ၫဘဲၫအမံၩ့အီၪ၀့ၫအ၁ိၭ စံၭ၀့ၫလၧ “ၦလၧ အဘၪဆၧစၧၩ့ထၬလၧယ၁ိၭ” (လီ ၄း၁၀) နီၪလီၫ. အ၀့ၫ၁ံၪနံၫဂၩလူၬနီၪ မွဲၦ၁ုၭဖိၪလၧအဘၪ၁ိၭထၪ့ “ယွၩအစူၪ၀ဲၩ” နီၪ (အ့ ၆း၁၀, ၁၁), ဘၪဒုၭဆၧလၧ မုၪခီၩလဲးဆၧမိဖျ့ၭထၪ့လၧအဆၧစၧၩ့ထၬ ဒဲမၩဆၧလၧယွၩအဘၩ့မုးအဂးလီၫ (ဖီလၧ ၂ထံ ၂;၁ၪ၄). ယ့ၫရှူၬဆ့ဘၪဆၧအၪ့အူၭအၪ့ဎၧၩ့၀့ၫ ဘဲၫၦမၩဎုၬဆၧ လဂၩလၧဆၧ၁ၭထိၬအပရၧၫ့အဖၧၩ့လီၫ.

စပီလူၫစံၭ၀့ၫလၧ စအၫရံစတၫခၧၭ, စမၫကၧၭ, ဒဲစယၧၭစတၧၭ၁ံၪနီၪ မွဲ၀့ၫဒၪၦယုဒၫဆူနဲၩဆၧဖိၪလဖၪ (“လၧအဒိၭဆၧကူၭတရံၭ”) နီၪလီၫ. ထီးနီၪ လဖၧၫ့အ၀့ၫထုၭဖျီၪၦဆၨၩဂူၫဂၩ၁ၧၫ့ဂၩအမံၩ့ - စအံၫပၭ]ဖၭ, စလုကၭ, ဒဲစဒံမၭ (လီ ၄း၁၂-၁၄) လဖၪနီၪလီၫ. ဆၧလၩ့ဆၫ့ထံၫကျၩလၧ ဆၧအီၪက့ၪဆၧၫ့စဲၪ ဆၧလအီၪဘၪလၧၦယုဒၫဖိၪဒဲၦဆၨၩဂူၫဂၩလၧဆၧအီၪကီၪ့အဖၧၩ့, ၦမၩဎုၬဆၧ (မၩၡီၩ့ဆၧ) ၁ံၪလဖၪယီၩ မၩဆၧလၧဂ့ၩဂ့ၩဘၪဘၪလပိၩ့ဎးလၧဆၧဎူၫဎၩ့လၩ့ဎိၭ လိၬ၁ၭအဖၧၩ့လီၫ. စပီလူၫအ၁ၭလမုၬဘၪလၧဆၧလမံၩ့နီၪ မွဲၦယုဒၫဎရံၬဖိၪ၁ံၪ လအီၪဆၧၫ့ထုၪ့ဘၪလၧအ၀့ၫထိးဆၧၡၪ့ဆၧနၭဖၧၩ့နီၪလီၫ. မွဲလါနၫ့ဘိၩ, ဆၧအီၪက့ၪ၁ုၪ့အီၪက့ၪ၁ၭလၩ့ဆၫ့လဖၧၫ့ယီၩလၧ စယီဟၫ့မၫကၧၭ (John Mark), ၦလၧအဂၬဖၭဒၪ စပီလူၫဒဲစဘၫနဘၭလၧလ့ၩဆၧ၁ၭထိၬအပရၧၫ့အခၪ့ထံၭ အဘိၩ့နီၪ (ဆၧ ၁၃း၁၃), ထိးအ၁ၭ (proves) လၧဆၧအီၪတီၩအီၪလီၩ့, အမ့ၬယၫ နီၪ မွဲၦ “မၩမုၬ” (comfort) စပီလူၫအ၁ၭ (ဆၧ ၁၅း၃၆-၄၀) နီၪလီၫ.

ဆၧမၩတုၩ့မၩဎီဆၧဎူၫဆၧဎၩ့နီၪ မွဲဆၧမၩအ၁ၫ့လမံၩ့အ့ၬ. လၧအဖီၩ့ခွံၬ အနံၪ့လယံၬဒံၭဘၪနီၪ, ၦမုနွ့ၫနံၩဖိၪအဆၧအီၪကီၪ့ဘၪလ့ၩခၫ့ဖျီၫ့ဆၧအၪ့လဲၩ၁ၭ ဒိၪဒိၪမုမုမိဂၧၫ့စိၩ၀့ၫလၧဂၪ့ခိၪထၧၫ့၀ၩ့ယၫ, မိဘၪဆၧဒိၪထ့ဖၭခွံၬအဆၧအီၪဎူၫ အီၪဎၩ့နီၪလီၫ. ဆၧဘၪထိးဒၨၭ (ဆၧ၁ုၪ့ခိ၁ၭဂီၩ) လမံၩ့ယီၩ ဂဲၫဘၪထံၬဆၧအီၪ ကီၪ့ကိၭအဆၫ့ကိၭအထီဒ့ၭလီၫ.

`လၧနဆၧအီၪကိၪ့လး၀ၩ့ဖၧၩ့နီၪ နမိမၩၡၩလၩ့ဆၧမၩတုၩ့မၩဎီဆၧဎူၫ ဆၧဎၩ့ဘဲၫ၁့ၪလဲၪ. ဆၧထုၭဆၧၫ့တဲၩ့မွဲဆၧနီၪဖၪအီၪ၀့ၫလၧဆၧအီၪကီၪ့ လးကျဲၩ့ခၪ့ထံၭအဖၧၩ့နီၪလဲၪ, ဒဲမွဲဆၧနီၪမၩထုၬခွံၬဆၧနီၪန့၁့ၪလဲၪ.`