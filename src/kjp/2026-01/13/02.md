---
title:  ဆၧမၩလိၬလဖၪလၧဆၧလ့ၩထီၩ့လးယဲၩ့
date:   22/03/2026
---

ပမၩလိၪဘၪဆၧအၪမံၩ့လၧစပီလူၫအဆၧရၩလၩ့ဆၧ၁ၭထိၬအပရၧၫ့ အဖၧၩ့နီၪလီၫ. အဆၧလ့ၩဆၧထဲၩ့လဖၪ အီၪ၀့ၫ ၁၃,၄၀၀ မံလၬ (mile) လ့ၬ လီၫ. လၩ့ထီၫမံၫထီၫမၪ, အ၀့ၫဘၪလ့ၩဆၧလၧအခၪ့ဒဲအၪဖၧၫ့နီၪ ဘၪအီၪ၀့ၫ လၧဆၧစၧၩ့ထၬအဖၧၩ့နီၪလီၫ.

စပီလူၫ၁ိၫ့ဆၧအထီနီၪ မွဲၦဖနံၭထးကၩဆၧ (ကုန်ကူးရောင်း၀ယ်ရေး) အလး, ဘဲၫလၧ၀ံးဖၭဒိၪကီရံၫ့ဒဲအ့ဖစၧၭ, ခီၫလၧဆၧပရၧၫ့ထီၩ့၁့ၪအလးလဖၪ နီၪလီၫ. အ၀့ၫဂဲၫထဲၩ့ထဲၩ့လၧ ဆၧအီၪကီၪ့လၧအ၀့ၫမၩကဲၪ၀့ၫလဖၪအအီၪဆ့ လၧဆၧဖ့ၪဂဲးဖ့ၪဘၭဒဲဆၧပဂၨၪထဲၩ့ၦဆူနဲၩဆၧဖိၪအ၁ၫ့လဖၪထီးနီၪလီၫ. ဆၧအီၪကီၪ့လၧ အလ့ၩ၀့ၫလၧနၫ့ဆါလန့ဘၪလဖၪအအီၪနီၪ, အ၀့ၫကွ့ၭဖ့ၪလၫ့စိၩ လံၬပရၧၫ့လဖၪလီၫ. လၧအဆၧမၩယီၩ, ၦဆူနဲၩဆၧဖိၪ၁ံၪ၁့ၪယၫ၀့ၫလၧ အ၀့ၫ နၪ့ထၪ့အ၀့ၫ၁ံၪဒဲယိထွ့ၫခွါထွ့ၫအ၀့ၫ၁ံၪနီၪလီၫ.

`ဖီ ကလီစံၫ ၄း၇-၉, ထိၪထဎီၩ့လၧ အ့ဖစၧၭ ၆း၂၁. အ၀့ၫလီၩ ဖျီၪထၪ့ စတံခကၧၭ (Tychicus) အဂဲးဘဲၫ၁့ၪလဲၪ, ဒဲဘၪမွဲနီၪ စပီလူၫ ၁ိၫ့အ၀့ၫဒဲစအိၫန့စမၧၭ (Onesimus) လၧကလီစံၫနီၪလဲၪ.`

မွဲဆၧဂဲးလနၩ့နၩ့နီၪ ကြၨၭၦဆုးကျိၭ၀့ၫလၧအနိၭ (မ့ၬခီၫမ့ၬ) ဂ့ၩနဲၪ့လၧ ဆၧကွ့ၭပရၧၫ့လံၬနီၪလီၫ. မိမွဲဆၧလၩ့၁ၭမုၬလၧ ၦနါဂၧၫ့ဘၪဆၧပရၧၫ့လၧ အ၀့ၫ၁ံၪနံၫဂၩဂဲၫနဲၪဖျီၪ၀့ၫလၧ ကလီစံၫနီၪလီၫ. လၧပဒၪဘၪစပီလူၫအဆၧ၁ၭ အီၪဆၧယီၩ မိ “မၩမုၬ” အ၀့ၫ၁ံၪအ၁ၭဒဲကဲၪ “ဆၧဖ့ၪဂဲးဖ့ၪဘၭ” (လီ ၄း၇-၉) လၧအ၀့ၫ၁ံၪအဂး, ဘၪလဘၪဆၧဂဲးလၩ့ထံးလၧ စပီလူၫဘၪအီၪလၧဆၧစၧၩ့ ထၬဖၧၩ့ မိပၫဎုၬ၀့ၫဆ့လီၫ. လၧဆၧမၩအ၁ၭ၁ံၪနီၪအဖၧၩ့, ဆၧဆုးကျိၭလိၬ၁ၭ ဘဲၫနီၪ အကၧၩ့ဒိၪ၀့ၫဒၪဆ့ မွဲဆၧအီၪက့ၪဂုးခၧၫ့ၦဆူနဲၩဆၧဖိၪ၁ံၪလဂၩဘၪလဂၩ အဆၧအီၪၡီၩ့နီၪလီၫ.

စတံခကၧၭ, အခီၫပယီၫအီၪလၧ “ဘိၪ့ဂ့ၩ - fortunate” နီၪမွဲအ၁ီၫ့ (ကိုယ်စားလှယ်) လၧၦနဲၩန့ဘၪ၀့ၫလဂၩလီၫ. ဘၪဆၧထုၭဖျီၪ၀့ၫလၧ “အခ့ၫ အၡၩလၧအလူတီၩ” ဒဲ “ဆၧအခ့ၫအၡၩလၧယ၁ိၭ” (လီ ၄း၇) နီၪ မွဲစပီလူၫ ရွံအၪ့ထုၫ့၀့ၫ (ဆၧ ၂၀း၄) လၧအမိလ့ၩဎုၬဆၧအ၀့ၫလၧ ယရှုစလံၫ့နီၪလီၫ. အ၀့ၫမွဲၦအီၪၡီၩ့လၧစပီလူၫလၧအဆၧစၧၩ့ထၬနံၫဖၧၫ့လဖၧၫ့လၧ ရိမၫအဖၧၩ့, လၧအ၀့ၫဖျါလၩ့၀့ၫလၧအ့ဖစၧၭအမိဖ့ၪဂဲးဖ့ၪဘၭဆၧမၩထီးနီၪလီၫ (၂ထံ ၄း၁၂). စပီလူၫဆီၫ့မီၪ့၁ိၫ့အ၀့ၫလၧစတဲတၧၭအအီၪ, လၧနကီၭပလံၭ (Crete) နီၪလီၫ (တဲ ၃း၁၂). ၦလ့ၩဎုၬဆၧဒဲအ၀့ၫမွဲ စအိၫန့စမၧၭ (onesimus), မွဲၦလၧစပီလူၫ အၪ့လဲၩထဲၩ့အ၀့ၫအဆၧအီၪမၧၫ့လၧရိမၫနီၪ (ယိလၧဆၧမၩလိၪ ၁ အဖၧၩ့) ဒဲစံၭ၀့ၫလၧ “ၦတီၩလီၩ့” နီၪလီၫ.

ဖျီၪလၧစပီလူၫဆ့အဲၪဒိၭ၁့ၪယၫဘၪဆၧမၩအ၁ၭလၧ ကလီစံၫၦဆူနဲၩ ဆၧဖိၪ၁ံၪနီၪလီၫ. စပီလူၫနဲၩန့ဘၪအ၀့ၫဒဲ၁့ၪယၫ၀့ၫလၧဆၧကၪဆၧဂဲၩလအီၪဘၪလၧမိ၁ိၫ့ထဲၩ့ဆၧပရၧၫ့အဂးနီၪလီၫ. အယီၩမွဲဆၧအဂၩလမံၩ့လၧ စပီလူၫ ထုၭဖျီၪထၪ့အဆၧအဲၪဘၪထွ့ၫလၧ ၦဆူနဲၩဆၧဖိၪထီးနီၪလဖၪ, ထီးမွဲအ၀့ၫ လ့ၩဘၪလၧနၫ့ဆါဒၪ၀့ၫလထီၩ့ဘၪလါနၫ့ဂ့ၩ, ဒဲဖ့ၪနဲၪဆၧဖ့ၪဂဲးဖ့ၪဘၭအ၀့ၫ၁ံၪ လၧဆၧဆူဆၧနဲၩမိထၪ့ဘၭအဂးနီၪလီၫ.

`စပီလူၫလၧနၫ့ဆါဒၪ၀့ၫ ကွ့ၭလံၬ၁ံၪယီၩ, လမဲွဘၪန့ၫအဆၧထုၭဖျီၪအဆၧဆၪ့လၩ့၁ၭဘၪ, လါနၫ့လၧဆၧအဆံၭအၡၩဖၧၩ့, မၩလၩ့ထံး အဆၧဖံၭဆၧမၩအဂုးအခၧၫ့နီၪဘဲၫ၁့ၪလဲၪ.`