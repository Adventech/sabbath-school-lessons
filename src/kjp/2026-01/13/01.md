---
title:  အီၪဆၧၫ့ထုၪ့လၧယွၩအဆၧဘၪ၁ၭ
date:   21/03/2026
---

### ဖီလနွ့ၫယီၩအဂးဆၧမၩလိၪ
လီ ၄း၇-၁၈; အ့ ၆း၂၁; ဆၧ ၁၅း၃၆-၄၀; ၂ထံ ၄း၁၀, ၁၁; ၂ပံ ၃း၁၀-၁၄; အဲၫ ၆၀;၁ၪ၃.

> <p>၁နိၫထီၫ့</p>
> “လၧဆၧထီးအလူၬအဖၧၩ့နီၪ, စံၭထၪ့အၪ့အူၭယွၩအခိးအတၩဆံၭ. အဂဲးဘဲၫယီၩဆၧနီၪမွဲယွၩအ၁ၭအီၪလၧယ့ၫရှူၬဎရံၬအဖၧၩ့ လၧန၁ံၪ အကၠီၩ့လီၫ” (၁၁့ၭစလနဲကၫ ၅း၁၈).

လံၬကလီစံၫအထုၬယီၩ နဲၪဖျီၪထၪ့စပီလူၫအၦမၩဎိၭလၩ့ဆၧလၧအ၀့ၫ၁ံၪ အဆုးပထၪ (network) နီၪလီၫ. လံၬမၩဆၧဖ့ၪနဲၪပၧၩလၧအ၀့ၫမၩကဲၪထၪ့လၧ စဘၫနဘၭ, ဒဲလၧစစဲလၭ, ဒဲထီးနီၪဖ့ၪနဲၪဆၧဂဲးဆၧကၠီၫ့လၧ အဆၧလ့ၩလၧဆၧ လီၩ့လၩ့လၬလၩ့ဆၧ၁ၧၫ့ဘျၩ့နီၪလီၫ.

လနွ့ၫယီၩ ပမိယိထၪ့စပီလူၫအဆၧမၩကိၪ့ထၪ့ဖၭလၩ့ဆၧအဂဲး, လၧအဘၪ ထဲးဎုၬလၧဆၧမၩန့အဆၧၫ့အထီဒဲဆၧမၩကဲၪထၪ့လၧအထီၩ့စိၩရိမၫအဘၩ့မုးလး ၀ၩ့, ဘဲၫနီၪအ၁ိၭဆၧမၩလိၪၦမၩဆၧဖိၪလဖၪလၧ အမိထီၩ့စိၩ၀့ၫလၧ၀ံးဒဲဒိၩ့၁ံၪ လၧစပီလူၫမိလ့ၩ၀့ၫနီၪ, ဘဲၫ၁ိၭကလီစံၫ, လအီၪဒစံအၫ, ဒဲ ဟဲၫအရၭပလံၭ (Hierapolis) နီၪလီၫ.

လၧနၫ့ဆါဒၪ၀့ၫအဆၧလ့ၩအထးဖၧၩ့, လၩ့ဆၫ့ဒၪဆၧဘဲၫၦအဘၪဆၧ စၧၩ့ထၬ၀့ၫလဂၩအ၁ိၭ, စပီလူၫဆုးကျိၭလိၬ၁ၭလၧ ၦခမျၧးဒဲဆၧအီၪကီၪ့လဖၪ ခၫ့ဖျီၫ့လၧအလံၬလဲကွ့ၭ၀့ၫလဖၪယီၩနီၪလီၫ. အ၀့ၫ၁့ၪယၫဆၧ၁ၭထိၬအပရၧၫ့ အဆၧမၩဂုထၪ့ဎွ့ၩထၪ့ယီၩ အီၪဒိၭနဲၩ့အ၁ၭလၧ ၦကိၭဂၩဒ့ၭမၩဎိၭလၩ့ဆၧ (မၩၡီၩ့ ဆၧ) ကၠၧၫ့၁ိၭ - ၦယုဒၫဒဲၦဆၨဂူၫဂၩဎရံၬဖိၪ၁ံၪ, ၦခွၫ၁ံၪဒဲၦမုၪ၁ံၪ, ၦလဖၪ ဘဲၫ၁ိၭ စတံခကၧၭ Tychichus, စအရံစတၫခၧၭ Aristarchus, စယၧၭစတၧၭ Justus, စလုကၭ Luke, စအံၫပၭ]ဖၭ Epaphras, ဒဲ စနံၪ့ဖၭ Nympha ၁ံၪလဖၪနီၪလီၫ. လၩ့၁ၭဆုးလီၩ့ဒိၪမၬ, ပဂၧၫ့ဘၪလံၬလၧအ၀့ၫကွ့ၭစိၭလၧ လအီၪ ဒစံအၫလၧလအီၪက့ၪဂုးလၧပဂးဘၪနီၪလီၫ. စပီလူၫကွ့ၭဖျီၪဆၧအၪအၪလ့ၬ လၧလံၬဆံၫ့ဎံၪအဆၧၫ့လၧခဲၫ့ထုၬအဖၧၩ့, ပၫထဲးဎုၬဆၧဖ့ၪဂဲးဖ့ၪဘၭစအၫခံပၧၭ Archippus နီၪဆ့လီၫ. အ၀့ၫမၩဆၧအဂ့ၩထုၬ လၧဆၧ ဆၧဖ့ၪပဂၨၪထၪ့ထဲၩ့ ဆၧအီၪကီၪ့လဖၪလၧအ၀့ၫမၩ၁့ၪအဂ့ၩထုၬနီၪလီၫ.