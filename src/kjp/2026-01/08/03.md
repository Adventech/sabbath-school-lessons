---
title:  ဖိၪခွၫ၀ဲၡါလဂၩလၧကယဲဆၧမၩကဲၪထၪ့၀့ၫလၧအကျၩ
date:   16/02/2026
---

လၧလံၬဆံၫ့ဎံၪအ၁ၫ့ဖၧၩ့, ဆၧချဲၩ့ “ဖိၪခွၫ၀ဲၡါ” ဒဲ “ဖိၪခွၫ၀ဲၡါအီၪလဂၩ ဎး” နီၪ မွဲဆၧနဲၪစိၩယ့ၫရှူၬ (ယိလၧ လု ၂း၇; ရိ ၈း၂၉; ဟံ ၁း၆; နဲၪ ၁း၅), အီၪထဲးဎုၬ၀့ၫလၧကလီစံၫအဖၧၩ့နီၪဆ့လီၫ. အ့ၪမွဲဆၧမိစံၭ၀့ၫလၧ ၦဂူၫဂၩနီၪ မိလီၩ၀့ၫလၧၦအီၪဖျဲၪထၪ့အဆိၫထုၬလဂၩ (the one born chronologically first) အ့ၬနီၪလီၫ. လံၬဆံၫ့ဎံၪအဆၧဒၪလၧ “ဖိၪခွၫ၀ဲၡါ” နီၪ မၩလၩ့ထံးဆၧဖံၭ၁ိၭလိၬအလၩ့ဆၫ့လၧဖိၪခွၫလဂၩအီၪလၧအဖါအဖၧၩ့, မွဲလၧအီၪဖျဲၪအဆၧၫ့ အထီအဆရၫ့ (birth order) နီၪအ့ၬ. ၦအဆံၭ (အပ့ၫ) လဖၪအမံၩ့ဎိၩ၁ၪဖျီၪ အီၪအၪမၬဆ့လၧလံၬဆံၫ့ဎံၪအဖၧၩ့-ဘဲၫ စအံစၭ, စယၫကူၭ, ဒဲ စယိ၁ၭအ၁ိၭ လီၫ.

စဒၫ၀ံၭ, မွဲၦအဆံၭထုၬ (လၧခဲၫ့ထုၬ) လၧထၧၫ့ဖု၀ဲခွၫဎိၬဂၩအကျၩနီၪ, ဘၪဆၧဂုၪ၀့ၫ (၁စၫ ၁၆း၁၀-၁၃), လၧအၪ့အူၭအဆၧကွ့ၭဖၧၩ့နီၪ ယွၩစံၭ၀့ၫ, “တၭယမိအီၪက့ၪအ၀့ၫနီၪ လၧယဖိၪ၀ဲၡါဆ့, ထၪ့ထီၫနဲၪ့ဂၪ့ခိၪအစဎွ့ၩ၁ံၪဒံၭ လီၫ” (အၪ့ ၈၉း၂၇). စံၭ၀့ၫလၧစမိစ့ၭဆ့, “ၦအံၫစရ့လၭမွဲယဖိၪခွၫ, ယဖိၪ၀ဲၡါ လီၫ” (၂မိ ၄း၂၂). လၧဆၧနၪ၁့ၪဆၧယီၩအဖၧၩ့, ဆၧချဲၩ့ထုၭဖျီၪလီၩဆၧအခီၫ ပယီၫအၡါမၬ (connote) လၧအဒိၪစီၩ့ဒိၪမၩ့လၧၦဂူၫဂၩအဖၫ့ခိၫ (terms of preminance) နီၪလီၫ.

`ဖီ ကလီစံၫ ၁း၁၅-၁၇. စပီလူၫဖ့ၪလၫ့ဆၧဂဲးလၧၦကိၭယ့ၫရှူၬလၧ “ဖိၪခွၫ၀ဲၡါလဂၩလၧ ကယဲဆၧမၩကဲၪထၪ့၀့ၫလၧအကျၩ” နီၪ မွဲဆၧနီၪလဲၪ.`

စပီလူၫစံၭဆၧထီးယီၩ လၧယ့ၫရှူၬမွဲလၧအဘၪဆၧဒုၭကဲၪထၪ့ (အဘၪ ဆၧတဲၩ့လၩ့) ၀့ၫနီၪမွဲအ့ၬ. အၡါမၬနီၪ, မွဲဆၧအီၪက့ၪထဲးဎုၬအ၀့ၫလၧ ဆၧကဲၪထၪ့ယီၩမွဲအ့ၬ (categorically excludes) နီၪလီၫ. နံၫကၠၪ (နံၫဘျၩ့), လၧဆၧလၩ့ဆၫ့နံၫမံၩ့အဖၧၩ့, အ၀့ၫစံၭလၧယ့ၫရှူၬမၩကဲၪထၪ့ဆၧ (တဲၩ့လၩ့ဆၧ) ထီး အလူၬနီၪလီၫ. ဆၧထီးအလူၬဘၪဆၧတဲၩ့လၩ့၀့ၫလၧအ၀့ၫ (လီ ၁း၁၆) လီၫ. လၧဆၧမၩအ၁ၭနံၫမံၩ့လူၬနီၪ, ယ့ၫရှူၬမွဲဘၪၦအီၪက့ၪနဲၪ့ထၬဘဲၫၦမၩဎိၭလၩ့ဆၧ (agent) လဂၩလၧ ကဆါယွၩအဆၧတဲၩ့လၩ့ဆၧလဖၪအဆၫ့ (process) နီၪလီၫ (အ့ ၃း၉; ယီ ၁;၁ၪ၃; နဲၪ ၄း၁၁).

စပီလူၫအဆၧချဲၩ့ယီၩ အခီၫပယီၫလၧၫ့ဎွ့ၩ၀့ၫလၧဆၧအၪ့ဎၬ၁့ၪယၫ၁ၭမၧၫ့ အဆၧကဲၪထၪ့ထီၫထၪ့အဂဲးအကၠီၪ့ (ontologically), ဒဲ လၧဆၧထံၫလၩ့ဒီၪလၩ့ ဆၧအဖၧၩ့၁ၭ - functionally (စီၩ့နီၪခိၪလဖၪ - thrones, ဆၧပၧၩ့ဆၧပြၭ၁ံၪ dominions, ဆၧအဒိၪအခိၪလဖၪ - principalities, ဆၧအစီၩ့အမၩ့လဖၪ powers) နီၪလီၫ. ဆၧချဲၩ့လၧခဲၫ့နီၪ စံၭယုၫယါ၀့ၫလၧအ၁ီၫ့လဖၪနီၪလီၫ (ယိလၧ အ့ ၃း၁၀; အ့ ၆း၁၂ နီၪဆံၭ). မွဲဆၧနီၪဆၧကွ့ၭလၩ့ထံးဆၧထီးဆၧဆီၫ့မီၪ့ ဘၪမၪလဂ့ၩအဂး, စပီလူၫထုၭနဲၪဖျီၪဆၧလၧယ့ၫရှူၬအီၪမၧၫ့၀ဲၩ၀့ၫ “လၧဆၧထီး အလူၬလချုၭအီၪထၪ့ဒံၭဘၪ” (လီ ၁း၁၇) နီၪလီၫ. ဂြံစၭအဆၧချဲၩ့ထီးယီၩ အခီၫပယီၫမိအီၪ၀့ၫလၧဆၧအီၪက့ၪဆိၪဂုဆၧ (precedence) လၧအဆၧၫ့ အထီဒၪ၀့ၫ, လါနၫ့လၧဆၧမၩအ၁ၭအဂူၫဂၩလၧစပီလူၫအဆၧကွ့ၭလံၬအဖၧၩ့ နီၪ, ဖ့ၪနဲၪဒီၩ့၀့ၫလၧဆၧအဆၧၫ့အထီလီၫ (ယိ, အဒီၩ့လၧ ၁ကီ ၂း၇; လ့ ၁း၁၇; အ့ ၁၄).

ဆၧဂဲးဆၧဖးအဂၩလမံၩ့လၧ စပီလူၫစံၭယ့ၫရှူၬအဆၧအီၪလၩ့ဆၫ့လၩ့မဲၩ, စီၩ့ဒိၪမၩ့ဒိၪ (preminence) နီၪမွဲ “ဆၧထီးအလူၬအီၪ၀့ၫလၧအစူၪဖၧၩ့လီၫ” (လီ ၁း၁၇). ဆၧချဲၩ့ယီၩ လၧဂြံစၭအလၨ (synistemi) လံၬဖျိၪ့အခီၫပယီၫမွဲ၀့ၫ “အီၪက့ၪကီၪ့ - bring together” ဒဲ “မၩဎိၭလၩ့ - unite” နီၪလီၫ. ယ့ၫရှူၬ မွဲဆၧအီၪဎူၫအီၪဎၩ့၀့ၫလၧမူၭ၀ၩ့ဒီၪ့, မွဲန့ၫၦလၧအတဲၩ့လၩ့ဆၧလကၭဘၪ မွဲဆ့ လၧဆၧထိးထဲၩ့တၩ့ထဲၩ့ကဆါအကၠီၩ့နီၪလီၫ.

`ကဆါယွၩ, ၦတဲၩ့လၩ့ဆၧလဂၩနီၪ ထိး၁ံၫအ၁ၭလၧပဂးလီၫ. နဘၪမၩအၪထၪ့ဆၧလၧနဆၧမၩမိအီၪမွဲနီၪဒံၭလဲၪ. ဘၪမွဲနီၪဆၧမၩအၪထၪ့ဆၧ လၧဎရံၬမၩ၀ဲၩဆၧလၧပဂးနီၪ ကဲၪထၪ့ဆၧမၩမၪယွၩ (blasphemous) နီၪလဲၪ.`