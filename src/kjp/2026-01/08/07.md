---
title:  ဆီၫ့မီၪ့အၪထၪ့လၧယၫ
date:   20/02/2026
---

“ၦလဂၩမွဲလၧအချဲၩ့ဆၧချဲၩ့လၧယ့ၫရှူၬချဲၩ့၀့ၫနီၪအကၠီၩ့, မိကဲၪထၪ့ဆရၫ အဒိၪအီၪလၧအလၩအဖၩ့လဂၩ၁့ၪဒံၭအ့ၬ. အ၀့ၫမိမွဲၦအ၁ၭလထံၫလဆၭဘၪ လဂၩ၁့ၪဆ့, ဒဲမိမွဲၦအၧၩ့၁ၫ့လဂၩ၁့ၪဆ့လီၫ. အ့ၪမွဲလၧယ့ၫရှူၬလခီၫနီၪ နကဘၪ ခွံၬလၩ့နဆၧရွံန့ဆၧလီၫ. အ၀့ၫမွဲကဆါယွၩအဖိၪခွၫဧၪ, အ့ၪလမွဲၦလထံၫကျၩ ဘၪလဂၩဧၪ. အနီၪမွဲနနၫ့ဆါအဆၧရွံအၪ့ထုၫ့ဆၧဒၪလီၫ. လါနၫ့ဂ့ၩ ထီးခိၬ ပအီၪက့ၪဘၪယ့ၫရှူၬနီၪလၧ ဆရၫအ၁့ၪအဘၪလဂၩဒၪလီၫနီၪလဂ့ၩ. မွဲဆၧ စီၪဆံၭ ဆၧဆီၫ့မီၪ့ပ့ၫဆၧလီၫ. အ၀့ၫဂဲၫလၩ့လၧဂၪ့ခိၪယီၩ မွဲလၧဆၧဘဲၫနီၪ အ၁ိၭလီၫအ့ၬ. ဂဲၫနဲၪလၩ့အ၁ၭနီၪ မွဲလၧဆၧဘဲၫနီၪအဂးမွဲအ့ၬ.” C.S. Lewis, Mere Christianity (New York, Collier Books, 1952), p. 41.

“ဖါကဆါနီၪ မွဲဆၧလၧၫ့ဆၧဎွ့ၩလၧယွၩ၁ၧၫ့ဂၩလဂၩဎးအဖၫ့ခိၪ, ဒဲအအီၪ လၧမိၡါၦဒၪအ၀့ၫလၧၦ၁ံၪ၁့ၪလဖၪအမ့ၬ၁ၪလန့ဘၪနီၪလီၫ.

“ဖိၪခွါကဆါမွဲဆၧလၧၫ့ဆၧဎွ့ၩယွၩ၁ၧၫ့ဂ့ၩလဂၩဎးအဖၧၩ့လီၫ. ယွၩအလူ အထၫထုၭဖျီၪလီၩအ၀့ၫလၧ ‘နၫ့ဆါအခံးအဂၩ့အဆၧထုၭဖျီၪထၪ့နီၪလီၫ.’” Ellen G. White, Evangelishm, p. 614.

“ကဆါဎရံၬနီၪ မွဲၦအီၪဆိၫ၀ဲၩ, လၧနၫ့ဆါဒၪ၀့ၫအဆၧအီၪယွၩအဖိၪခွၫ နီၪလီၫ . . . ပစံၭဆၧလၧအ၀့ၫအဆၧအီၪဆိၫ၀ဲၩနီၪ, ကဆါဎရံၬဒုၭနၪ၁့ၪထဲၩ့ ပၧၩလၧဆၧအဆၧၫ့အထီလၧ ပ၀ံန့တွၭန့လ၁့ၪဘၪနီၪလီၫ. အ၀့ၫမၩလၩ့ထံးဆၧ အဆၧဖံၭ၁ိၭလိၬ၁ၭလၧဖါကဆါထုၬလန့ဘၪအဆၧၫ့အထီလီၫ. . .

“အ၀့ၫမွဲၦထၧၫ့ဎီၩ့လၧကဆါယွၩ, ဆၧအထုၬလအီၪဘၪ (infinite) ဒဲအစီၩ့အမၩ့ဒိၪထီးအလူၬ (omnipotent) လီၫ . . . အ၀့ၫမွဲဆၧအဆိၩအကၠၪ (eternal), ဖိခွၫလၧအီၪထၪ့ဒၪ၀့ၫနၫ့ဆါ (self-existent son) နီၪလီၩ့.” Ellen G. White, Evangelism, p. 615.