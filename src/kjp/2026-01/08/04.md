---
title:  ၦမိၡါ (ဆၧအီၪကီၪ့) အခိၪ
date:   17/02/2026
---

`ဖီ အ့ဖစၧၭ ၁း၂၂ ဒဲ ကလီစံၫ ၂း၁၀. “ဆၧအခိၪ” ထီးယီၩအခီၫ ပယီၫ မွဲဆၧနီၪလဲၪ. စပီလူၫမိစ့ၭမွဲဆၧနီၪ လၧအကိၭယ့ၫရှူၬလၧ “ဆၧအီၪကီၪ့အခိၪ” နီၪလဲၪ (အ့ ၅း၂၃).`

ဆၧနီၪမွဲၦစံၭယုၩယါဆၧအခိၪနီၪ မွဲဆၧအဒီၩ့လၧခိၪနါအလး, ၦထိးဆၧၫ့ ကိၭဂၩလၧဂၪ့ခိၪထၧၫ့ဖျိၪ့ယၫအဖၧၩ့လီၫ. ပဒၪဘၪဆၧဘဲၫယီၩဆ့လၧ လံၬအလးလံၩ (OT) ဖၧၩ့ထၧၫ့ထီယၫလီၫ. ထီးနဲၪ့ “ဆၧအခိၪ” လၧဆၧကွ့ၭနဲၪ့ ထီးယီၩလဖၪဆံၭ-

၁. ၂မိစ့ၭ ၁၈း၂၅ - စမိစ့ၭအၪ့ရွံန့ “ၦလၧအမၩဆၧ၁့ၪလၧအံၫစရ့လၭဖိၪ ထီးအလူၬအကျၩတၭ, အီၪက့ၪ၀့ၫလၧၦလထီၫ့အခိၪး ၦလယၩအခိၪး ၦယဲဆံၫအခိၪး ၦလဆံၫအခိၪလၧၦခမျၧးအဖၫ့ခိၪလီၫ.”
၂. ၄မိစ့ၭ ၃၁း၂၆ - “အဆၧအီၪကီၪ့အဖါအခိၪလဖၪ” (ESV).
၃. ၅မိစ့ၭ ၂၈း၁၃ - ကဆါယွၩမိအီၪက့ၪပအံၫစရ့လၭဖိၪ “လၧအဆၧ အခိၪတၭ, မွဲဆၧအမ့အ့ၬ,”...အ့ၪခိၭနၪယဟိ၀ၩအဆၧမၪလူၬနီၪ.
၄. အဲၫစ့ယၫ ၇း၈ - “အဂဲးဘဲၫယီၩ စံရအၫအခိၪ မွဲဒမၩစကၧၭတၭ, ဒမၭစကၧၭအခိၪမွဲစရံဇံၫ့” လီၫ.
၅. ဟိၫစံအၫ ၁း၁၁ - “ပယုဒၫဖိၪ၁ံၪ ဒဲၦအံၫစရ့လၭဖိၪ၁ံၪ . . . မိအီၪက့ၪဆၧအခိၪလဂၩဎး”.
၆. မဲကၫ ၃း၉ - “စယၫကူၭအခိၪ၁ံၪဧ့, ဒဲအံၫစရ့လၭအၡၩစ့ၩရၫ့ဆၧ၁ံၪ ဧ့ . . .”
၇. ၁ကီရံၫ့ ၁၁း၃ - “ကယဲၦခွၫလဂၩလါလါအခိၪမွဲဎရံၬ.”

မွဲဘဲၫယီၩ၁ိၭအကၠီၩ့, ဎရံၬမွဲဆၧအီၪကီၪ့အခိၪနီၪ ဖ့ၪနဲၪဖၧၩ့၁ၭ, ယိထွ့ၫ ခွါထွ့ၫ, ဒဲလုအၪ့လုအီၩအဆၧအီၪကီၪ့လၧအဒိၪထၪ့လၧဆၧလမံၩ့ဎးအဂးနီၪလီၫ (လီ ၂း၁၉).

`ဖီ ၁ကီရံၫ့ ၁၂း၁၂-၂၇. စပီလူၫနဲၪလၩ့ဆၧအီၪကီၪ့ဘဲၫ “မိၡါ” လဂၩအ၁ိၭလီၫ. ဆၧဖ့ၪနဲၪဒီၩ့အဂူၫဂၩလၧဆၧအီၪကီၪ့အဂဲး မွဲနီၪအီၪဒံၭ လဲၪ.`

ဘဲၫခိၪအ့ၪလအီၪနီၪ မိၡါမၧၫ့လ၁့ၪဘၪအ၁ိၭ, အ့ၪဆၧလမံၩ့မံၩ့လၧ မိၡါ အဖၧၩ့လၩ့မါ (အ့ၪ) ဘၪထံၭနီၪ, ဆၧကၪဆၧဂဲၩမိအၪထၪ့လၧ ၁ၭမၧၫ့အဂးလီၫ. အၪဒၪဆၧပလ၁့ၪယၫထွ့ၫဆၧလမံၩ့မံၩ့အလူအဎွ့ၩဘၪထီးအလၩ့မါဒၪပၧၩလဖၧၫ့ လီၫ.

`နစူၪနခၪ့အ့ၪလမွဲနမ့ၬ၁ၪလဖျိၪ့အကျၩ, အ့ၪမွဲနကဘၪဖ့ၪလၫ့ခွံၬ ဆၧလမံၩ့မံၩ့နီၪ နမိရွံဆၧနီၪလမံၩ့လဲၪ. ဆၧယီၩလီၩဘၪနၧၩမွဲဆၧနီၪလၧ ဆၧလမံၩ့လါလါလၧဆၧအီၪကီၪ့အဖၧၩ့ (ၦလဂၩလါလါ) အလူအဎွ့ၩ မွဲဆၧနီၪလဲၪ.`