---
title:  ဆၧ “အခၪ့ထံၭ” (ၦမၩကဲၪထၪ့၁ၫ့ဆၧ)
date:   18/02/2026
---

`ဖီ ကလီစံၫ ၁း၁၈. ဆၧဆီၫ့မီၪ့ဘၪထွ့ၫလိၬ၁ၭမွဲဆၧနီၪအီၪ၀့ၫလၧ ကဆါဎရံၬမွဲၦအခိၪဒဲမွဲဆၧ “အခၪ့ထံၭ” လမံၩ့အဘိၩ့ဆၧၩ့နီၪလဲၪ.`

ၦဟံဘြုၫဖိၪအဆၧချဲၩ့လၧ “ခိၪ” (ro ' š) ဒဲ “ဆၧအခၪ့ထံၭ” (re' šît) နီၪ ဘၪထွ့ၫလိၬ၁ၭလီၫ. ဆၧချဲၩ့အလးခဲၫ့လဖျိၪ့စံၭ၀့ၫ “အခၪ့ထံၭ” လၧလံၬဆံၫ့ဎံၪ ဖၧၩ့လၧ (၁မိ ၁း၁) နီၪ, “လၧအခၪ့ထံၭနီၪ ယွၩမၩကဲၪထၪ့မူၭခိၪဒဲဂၪ့ခိၪလီၫ.” ယ့ၫရှူၬမွဲၦၡၩဆၨၩဒဲဆၧအီၪကီၪ့အခိၪလီၫ. လမွဲဘၪန့ၫအဘၪဂဲၫကဲၪထၪ့ ၦၡၩဆၨၩနီၪဘၪ မွဲလၧၦတဲၩ့လၩ့ဆၧ (ဒုၭကဲၪထၪ့ဆၧ) လဂၩအကၠီၩ့နီၪဆ့လီၫ.

ဂြံစၭအဆၧချဲၩ့ “အခၪ့ထံၭ” (arche) နီၪ အခီၫပယီၫအီၪအၪမၬလီၫ. အ့ၪမွဲ “ဆၧအခၪ့ထံၭ” ထီးယီၩ မိစံၭ၀့ၫဒၪလၧ ယ့ၫရှူၬနီၪ မွဲဆၧအမိၡါ (the source) ဒဲဆၧမၩကဲၪထၪ့၁ၫ့ဆၧလၧဆၧအီၪကီၪ့ (လီ ၁း၁၈), ဒဲမွဲဆၧနီၪဆၧအခိၪ, ဘဲၫအ၀့ၫမွဲ “ဆၧအခၪ့ထံၭ” ဒဲၦမၩကဲၪထၪ့ဆၧ လၧဆၧတဲၩ့လၩ့ဆၧ အ၁ၫ့အခၪ့ထံၭအိၩနီၪလီၫ.

ယ့ၫရှူၬမွဲၦမၩကဲၪထၪ့ဂုဆၧအခၪ့ထံၭလၧဆၧအီၪကီၪ့အဂး, ဒဲအ၀့ၫမွဲဆ့ၪ အဆၧဂဲထုၪ့မၧၫ့ထၪ့ထဲၩ့လၧဆၧ၁ံၫနီၪဆ့လီၫ (ရိ ၆း၃, ၄)- ၦမၩကဲၪထၪ့ဂုဆၧ မၧၫ့အ၁ၫ့နီၪလီၫ. ဆၧဒဲၩဘၭအလံၩ့အလဲၫမွဲဆၧ၁ံၫအကၠီၩ့နီၪ, အဆၧမၩနၧၩ့ ဆၧလၧဆၧ၁ံၫအဖၫ့ခိၪနီၪ ဖ့ၪနဲၪဆၧမၩနၧၩဆၧလၧဆၧဒဲၩဘၭအဖၫ့ခိၪ ဒဲလၧ အမိမၩ၁ၫ့ထၪ့ထဲၩ့ပၧၩလၧအ၀့ၫအခံးအဂၩ့ဖၧၩ့နီၪလီၫ. ဆၧထီးအလူၬလဖၪယီၩ ဖ့ၪနဲၪပၧၩလၧဘၪမွဲနီၪအ၀့ၫမွဲ “ဖိၪ၀ဲၡါလၧဆၧ၁ံၫဖၧၩ့” (ဘဲၫဆၧနၪ၁့ၪ “ဖိၪခွၫ၀ဲၡါ” လၧ Monday ဆၧမၩလိၪအဖၧၩ့) နီၪလီၫ. အ၀့ၫမွဲၦ၁့ၪဂ့ၩ၁့ၪဘၪ လၩ့ဆၫ့ (စီၩ့ဒိၪမၩ့ဒိၪ) အီၪလၧဆၧဂဲထုၪ့မၧၫ့ထၪ့ထဲၩ့အ့ၪလမွဲၦအခၪ့ထံၭလဂၩ လါနၫ့ (စမိစ့ၭမွဲၦအခၪ့ထံၭလဂၩ, မွဲဆၧနီၪမုၪခီၩလဲးဂဲးလိၬဆၧလၧအ၀့ၫအစွၪ အဂး [ယုဒၭ ၉]) နီၪလီၫ. ဎရံၬအဆၧဂဲထုၪ့မၧၫ့ထၪ့ထဲၩ့အ့ၪလအီၪဘၪနီၪ, ၦမၧၫ့ ထၪ့ထဲၩ့လၧဆၧ၁ံၫန့နးဂၩအ့ၬလီၫ.

ဆၧဒုၭနၪ၁့ၪပၧၩလၧဆၧယိထဲၩ့ဆၧမၩအ၁ၭလဖၪ လၧစပီလူၫဖ့ၪလၫ့ပၧၩ ဆၧဆီၫ့မီၪ့နၪ၁့ၪဆၧလၧယ့ၫရှူၬအီၪဒဲဆၧ၁့ၪဂ့ၩ၁့ၪဘၪလၩ့ဆၫ့ (စီၩ့ဒိၪမၩ့ဒိၪ) နီၪ လီၫ.

၁. အ၀့ၫမွဲၦအလၧၫ့ဎွ့ၩလဂၩလၧအထုၭဖျီၪထၪ့ယွၩလၧ ပဒၪလ၁့ၪဘၪနီၪ လီၫ.
၂. အ၀့ၫမွဲၦမၩဎိၭလၩ့ဆၧ (agent) လၧ ၦမၩကဲၪထၪ့ (တဲၩ့လၩ့) ဆၧထီး အလူၬ.
၃. အ၀့ၫအီၪ၀ဲၩ၀့ၫလၧဆၧထီးလူၬအမ့ၬယၫ, ဒဲဆၧထီးအလူၬအီၪထၪ့ လၧအ၀့ၫအဖၧၩ့လီၫ.
၄. အ၀့ၫမွဲဆၧအီၪကီၪ့အခိၪ, လၧအ၀့ၫအမိၡါနီၪလီၫ.
၅. အ၀့ၫမွဲၦမၩကဲၪထၪ့ဂုဆၧ လၧဆၧတဲၩ့လၩ့ဒဲဆၧမၩကဲၪထၪ့ထဲၩ့ဆၧ အ၁ၫ့ (re-creation) နီၪလီၫ.
၆. အ၀့ၫမၩနၧၩခွံၬဆၧဒဲၩဘၭဒဲဆၧ၁ံၫဒဲန့ဆၧအစီၩ့အမၩ့လၧ မိဒုၭမၧၫ့ထၪ့ ထဲၩ့ၦလၧအနဲၩန့အ၀့ၫလၧဆၧထိးထဲၩ့တၩ့ထဲၩ့ကဆါနီၪလီၫ.
၇. ယ့ၫရှူၬအီၪမၧၫ့၀ဲၩလၩ့ဆိၩ, လါနၫ့ဘိၩ့ယီၩ, လၧဆၧမၩအ၁ၭထီးလူၬ အဖၫ့ခိၪအ၀့ၫဂဲၫလၩ့၀့ၫဘဲၫ၁ိၭ မိမၩန့ဆၧ၁့ၪဂ့ၩလၩ့ဆၫ့လၧအစီၩ့အမၩ့ ဘဲၫအမွဲၦၡၩအခိၪဒဲဆၧအီၪကီၪအခိၪနီၪလီၫ.

လၧနမိန့ဘၪဆၧလ့ၩခၫ့ဖျီၫ့အဂ့ၩနဲၪ့ လၧဎရံၬအဆၧ၁့ၪဂ့ၩ၁့ၪဘၪလၩ့ဆၫ့ (ဆၧအစီၩ့အမၩ့) လၧနဆၧအီၪမၧၫ့ဒၪန၀့ၫအဖၧၩ့နီၪ, နမိဘၪအၪ့လဲၩထၪ့၁ၭ မွဲဆၧနီၪလဲၪ.