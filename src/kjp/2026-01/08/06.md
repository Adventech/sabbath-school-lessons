---
title:  မိမၩဘၪလိၬအိၭလိၬထဲၩ့ဆၧထီးအလူၬ
date:   19/02/2026
---

ဖီ ကလီစံၫ ၁း၁၉, ၂၀. ဆၧမၩဘၪလိၬအိၭလိၬထဲၩ့ဆၧခၫ့ဖျီၫ့လၧ ထုၪ့စူၪယၫနီၪ မွဲဆၧနီၪလဲၪ, ဒဲဆၧ၁့ၪယၫနၪ၁့ၪလၧၫ့ဎွ့ၩ၀့ၫဘဲၫ၁့ၪလဲၪ.

စပီလူၫအဆၧချဲၩ့လၧအမၩန့၀့ၫလၧဂြံစၭအလၨ လၧအထုၬဖျီၪထၪ့ကဆါ ယ့ၫရှူၬအဂဲးနီၪ လၩ့၁ၭဆုးလီၩဒိၪမၬ, လၧအဒုၭနဲၪစိၩထဲၩ့ဖါကဆါ, လၧအဘၪ ထုၭဖျီၪ၀့ၫလၧ ကလီစံၫ ၁း၁၂ အဖၧၩ့နီၪလီၫ. အနီၪမွဲအဆၧလၧၫ့ဆၧဎွ့ၩ (His

fullness) လၧ ဖါကဆါအ၁ၭအီၪ၀့ၫအီၪမၧၫ့လၧယ့ၫရှူၬအဖၧၩ့ (ထိၪထဎီၩ့လၧ လီ ၂း၉) နီၪလီၫ. “fullness - ဆၧလၧၫ့ထၪ့ဎွ့ၩထၪ့” ထီးယီၩမွဲဆၧနီၪလဲၪ. စယီဟၫ့စံၭဆၧဘၪထွ့ၫဖါကဆါအလၩအဖၩ့, “လၧၫ့ဎွ့ၩ၀့ၫလၧဆၧအခိးအတၩ ဒဲဆၧမွဲဆၧတီၩ” (ယီ ၁း၁၄) လီၫ.

လါနၫ့, “ဆၧလၧၫ့ထၪ့ဎွ့ၩထၪ့” လၧလံၬဆံၫ့ဎံၪအဆၧၪ့ထီးယီၩအီၪထဲးဎုၬ လၧဆၧအခီၫပယီၫအၪမံၩ့လီၫ. အီၪဂုးခၧၫ့၀့ၫလၧ ကဆါအဆၧလၩ့ဆိၩလၩ့ကၠၪ ဒဲအဆၧအီၪဂု၀ဲၩဒၪ၀့ၫ, ဒဲအစီၩ့အမၩ့လၧအမၩကဲၪထၪ့ဆၧဒဲမၩ၁ၫ့ထၪ့ထဲၩ့ဆၧနီၪ လီၫ. ဆၧအကၧၩ့ဒိၪထုၬ, ဆၧထုၭဖျီၪဂ့ၩအဆၧကိၪ့၁့ၪကိၪ့ဘၪလၧအမၩနၧၩ့ခွံၬ ဆၧဒဲၩဘၭဒဲဆၧ၁ံၫလၧၦဆီၫ့မီၪ့လူၬလန့ဘၪအဖၧၩ့ - မွဲလၧထုၪ့စူၪယၫလီၫ. ဆၧအၪ့လဲၩထဲၩ့ဆၧယီၩ မွဲဆၧထိးအ၁ၭလၧအဆၧအဲၪလၩ့ဆိၩလၧဆၧဘၪတဲၩ့ ထီးလူၬအဂးလီၫ. “အဂဲးဘဲၫယီၩ ယွၩအဲၪၦဂၪ့ခိၪဖိၪထီးအဖ့ၪလၫ့ခွံၬအဖိၪခွၫ အီၪ၀့ၫလဂၩဎးဘဲၫ၁ိၭကယဲၦလၧအနဲၩထဲၩ့၀့ၫလဂၩဂၩနီၪ, မိဘၪဆၧဂၭဂီၩ့အ့ၬ. အ့ၪမွဲမိန့ဘၪဆၧမၧၫ့လၩ့ဆိၩလၩ့ကၠၪလီၫ” (ယီ ၃း၁၆).

ဆၧမွဲဆၧတီၩအလၩအဖၩ့လမံၩ့ဎး - ကဆါယွၩအဲၪ၀့ၫ - ယွၩအဲၪမူၭ၀ၩ့ဒီၪ့ ယီၩ, ဒဲအ၀့ၫအဲၪပၧၩဒိၪမၬလၧအ၀့ၫထိးဆၧၫ့ဆၧကၪဆၧဂဲၩထီးအလူၬလၧ အမိရွံန့ထဲၩ့ပၧၩ လၧဎရံၬအဆၧဘၪ၁ံၫလၧထုၪ့စူၪယၫလီၩ့နီၪလီၫ. ဂြံစၭအဆၧ ချဲၩ့ “ဂၪ့ခိၪ” ထီးယီၩ kosmos နီၪ စံၭ၀့ၫမွဲဆၧဘၪထဲးဎုၬမူၭ၀ၩ့ဒီၪ့ထၧၫ့၀ၩ့ယၫ နီၪလီၫ. စပီလူၫစံၭဘၪထွ့ၫဆၧယီၩလၧ “ဆၧအီၪက့ၪပၧၩလၧဆၧယိဖၧၩ့အလး လၧဂၪ့ခိၪဒဲလၧဆၧအ၁ီၫ့၁ံၪ, ဒဲလၧၦၡၩ၁ံၪအမ့ၬယၫလီၫ” (၁ကီ ၄း၉).

“မူၭခိၪယိလၩ့ကဆါဎရံၬအဆၧဘၪဖျၩထၪ့၀့ၫလၧထုၪ့စူၪယၫလီၩ့နီၪ လၧဆၧ၁ုၪ့အုၭ၁ၭအုၭ ဒဲလၧဆၧထီၫမံၫထီၫမၪအဖၧၩ့ . . . မုၪခီၩလဲးဒဲအၦမၩဎုၬဆၧ လၧအ၀့ၫလဖၪအီၪက့ၪအ၁ၭထၪ့ဒၩကဆါယွၩအဆၧအီၪဎူၫအီၪဎၩ့လိၬ၁ၭလၧ အဆၧပိၩ့ထၪ့ဆၧနီၪ, အီၪက့ၪအ၀့ၫ၁ံၪလၧမ့ၪအဆၧအၪ့ခွံၬအဂးလီၫ. ကဆါ ဆၧအဲၪအလၩအဖၩ့နီၪ မိမၩဂၭဂီၩ့ခွံၬအ၀့ၫ၁ံၪလီၫ. လၧဆၧဂဲးလိၬတ့ၭလိၬ အခၪ့ထံၭနီၪ, အ၁ီၫ့၁ံၪနၪ၁့ၪဆၧဂဲးဆၧဖးယီၩဒံၭအ့ၬ. . .

“လါနၫ့ဂ့ၩဆၧဂဲးလိၬတ့ၭလိၬဖၭဒိၪယီၩထုၬ၀့ၫဒံၭအ့ၬ. လၧအထုၬနီၪ ဆၧရွံန့ထဲၩ့ဆၧအဆၧထိနီၪ မိလၧၫ့ထၪ့ဎွ့ၩထၪ့၀့ၫ, ဒဲယွၩအတခ့ၭဖ၀ၭမိနဲၪဖျီၪထၪ့ အ၁ၭလၧဆၧတဲၩ့ထီးအလူၬ၁ံၪအမ့ၬယၫထီးနီၪလီၫ.

“မွဲဆၧနီၪတၭ, မူၭခိၪအ၁ီၫ့လဖၪက၁ုၪ့ဎွံၪ၁ၭထိၬ၀့ၫ လၧအဒၪဘၪဆၧထိး ထဲၩ့တၩ့ထဲၩ့ကဆါအီၪလၧထုၪ့စူၪယၫအလီၩ့နီၪဧၪ . . . ကဆါဎရံၬအနၫ့ဆါဒၪ ၀့ၫနီၪ ၁့ၪယၫဆၧအခိးအတၩလၧၫ့လၧၫ့ဎွ့ၩဎွ့ၩလၧအဆၧလုထၪ့၁ၭလၧကြၫနံနီၪ လီၫ. အ၀့ၫယိထၪ့စိၩဆၧလၧယၫလၧၦ၁ံၪနီၪအဂး လၧအနၫ့ဆါအီၪလၧထုၪ့စူၪယၫအလီၩ့အခၫနီၪ, ကိၭၡါထၪ့၀့ၫဒၪ, ‘ဆၧဂီၩ့ယူၭ’ နီၪလီၫ.” Ellen G. White, The Desire of Ages, pp. 760, 761.