---
title:  ထံၭလၩ့ဆၧလၧဆၧ၁့ၪယၫဖၧၩ့ (အ့ၪလမွဲ) ဆၧဎွၭထုၭထၪ့ဆၧ၁့ၪယၫ
date:   20/01/2026
---

လၧဂၪ့ခိၪချိၫ့မုလနံၩယီၩ ဆၧ၁့ၪဆၧဘၪအၪထၪ့၀့ၫဒဲ မၩဘုၭဆုးၦၡၩ အခိၪနူၬလၧခီၫ့ပၠူၫတၧၫအဆၧမၩနီၪလီၫ. ၦအၪ့ဎၬနၪ၁့ၪဆၧ (ျခငနညအငျအ) လဖၪ ဆိၫ့မုၫလါ၀့ၫလၧဆၧမၩနီၪ မိမၩခိးမၩတၩဆၧလၧပဆၧဆီၫ့မီၪ့ခၫ့ဖျီၫ့လၧခီၫ့ ပၠူၫတၧၫအဆၧမၩနီၪလီၫ. ဆၧထံၭလၩ့မၩဆၧၩ့ဆၧအီၪလါနၫ့ဂ့ၩ ဆၧဘၪခိးတၩ ခိၪနူၬနီၪအီၪအ့ၬလီၫ.

အီၪအဂၩလမံၩ့နီၪဘိၩ, ပ၁ၭအဆၧနၪ၁့ၪဒဲအဆၧထီးနဲၪ့လဖၪနီၪ မၩအ၁ၭ ဘဲၫခီၫ့ပၠူၫထၧၫအ၁ိၭ, ဒဲအဆၫ့ (အဆၧ၁့ၪ) ဒိၪနဲၪ့ထီၫနဲၪ့ခီၫ့ပၠူၫထၧၫဖၭယဲၩ့ လ့ၬဒံၭလီၫ. ပ၁ၭအဆၧထံၫဆၧဒီၪလဖၪ (programs) လနံၩဘၪလနံၩလၧအထုၬ လန့ဘၪ, ပဆၧဆီၫ့မီၪ့ဆၧလမံၩ့ဂီၩ့လမံၩ့လမံၩ့ဂီၩ့လမံၩ့၁ံၪလဖၪနီၪ, မၩကဲၪထၪ့ ပဆၧဂဲၩ၀ၭ (ဆၧမၩ) လဖၪနီၪ ၦအၪ့ဎၬလူၬန့၁့ၪအ့ၬ. ထီးပဘၧၩ့လၩ့ပ၁ၭလၧ media ဖၧၩ့နီၪ, ၦဂၪ့ခိၪဖိၪဆီၫ့မီၪ့၀့ၫ media (ဆၧဆုးကျိၭရၩလၩ့ဆၧ) နီၪ စဲၪနဲၪ့ထၬ (stamps) ပ၁ၭယီၩလၧအဆၧမၩ (အဆၧဆီၫ့မီၪ့, အဆၧနၪ၁့ၪ) တၭ, ပဆၧဆီၫ့မီၪ့နၪ၁့ၪဆၧမိကဲၪထၪ့၀့ၫဘဲၫဆၧနီၪ (media) အဖျီၩ့အ၁ိၭလီၫ. ဆၧမၩအ၁ၭဘဲၫနီၪအ၁ိၭနီၪ မွဲၦဂူၫဂၩအဆၧဆီၫ့မီၪ့ဂဲၫနုၬလၩ့ (implanted) လပ၁ၭ အဖၧၩ့နီၪလီၫ.

ပ၀့ၫ၁ံၪယီၩ, ပလၩ့ဂၬယ့ၫရှူၬ, ပဘၪမွဲ “နး၁ၭအဆၧဆီၫ့မီၪ့- spiritual minded” (ရိ ၈း၆) နီၪလီၫ. “ဆၧလၧအဘၪဆဲၫ့လၧယွၩလဖၪနီၪ အ့ၪလမွဲ ဘၪလၧယွၩအ၁ၭမုနီၪ, ၦ၁့ၪယၫ၁့ၪနးဂၩအ့ၬ” နီၪမွဲစပီလူၫစံၭဆၧထၪ့ဒၩလိၬ၁ၭ လၧ “ဂၪ့ခိၪအ၁ၭ” (၁ကီ ၂း၁၁, ၁၂) နီၪလီၫ. မွဲမပၫလဂၩနီၪ ကဲၪပဆရၫလဲၪ ဒဲပမၩလိၪဘၪမွဲဆၧနီၪလဲၪ.

`ဖီ ဖလံဖံၫ ၂း၅. နဆီၫ့မီၪ့မွဲဆၧနီၪလၧအစံၭ၀့ၫမိဘၪအီၪလၧ ဎရံၬ “အ၁ၭ” အဖၧၩ့နီၪလဲၪ.`

အထုၬနီၪ, ပအၪ့လဲၩပဆၧဆီၫ့မီၪ့ (mind) နီၪ၁့ၪ, လါနၫ့ပ၁ၭ (heart) နီၪ ပအၪ့လဲၩန့အ့ၬ. မွဲန့ၫယွၩလဂၩမၩ၀့ၫန့လီၫ. ၁ၭမုဆံၫ့ဎံၪမိဘၪဖိၭလိၬဖိၭဆံၫ့ ပ၁ၭယီၩ, ဒဲမိဘၪခွ့ၬ၀့ၫလၧ “၁ၭမုအနၭ” လၧအမွဲယွၩအလူအထၫ (အ့ ၆း၁၇) နီၪ, မွဲလၧ “ဆၧမၧၫ့ဒဲဆၧစီၩ့ဆၧမၩ့,” ဒဲ “ဆ့ၭ၀့ၫထီးအမၩလၩ့ဖၭ၁ၭၡီၩ့ဒဲ၁ၭနီၪ, ဒဲဆၧအဆၧၫ့ဒဲဆၧအခံတၭ, မွဲဆၧလၧအ၁့ၪယၫၦအ၁ၭဆီၫ့မီၪ့ဆၧ, ဒဲအဆၧကိၪ့ ဆၧဖၭလီၫ” (ဟံ ၄း၁၂). မွဲန့ၫလၧ၁ၭမုဆံၫ့ဎံၪနီၪ ၁့ၪယၫပ၁ၭလၩ့ထံး, မွဲလၧ၁ၭ (လၧနးခီၫ့) ယီၩအီၪလၧ “ဆၧအၪ့လီၫန့ဆၧ” ဒိၪနဲၪ့ဒံၭဆၧထီးအလူၬ (မဲအၫ ၁၇း၉) နီၪလီၫ. ၦဟံဘြုၫအဆၧချဲၩ့ “ဆၧအၪ့လီၫန့ဆၧၪ deceitful” အဂးနီၪ ဘၪထွ့ၫလၧဖၧၩ့၁ၭလဂ့ၩလမုၬဘၪဒဲအဖျီၩ့လဘၪလၧဆၧကဲၪ့ဆၧကီၪ့အဖၧၩ့နီၪ လီၫ. ပမိဘၪအၪ့လဲၩထဲၩ့လၧ “ဆၧမၩ၁ၫ့ထၪ့ထဲၩ့- renewing” ပ၁ုၪ့ပ၁ၭဘဲၫ၁ိၭ “မိဒၪဘၪယွၩအ၁ၭဒဲအဆၧဂ့ၩ, ဒဲဆၧလၧအအဲၪဒိၭ၀့ၫ, ဒဲအလၧၫ့ဆၧဎွ့ၩ” (ရိ ၁၂း၂) နီၪလီၫ.

`ဘၪမွဲနီၪစပီလူၫအဆၧချဲၩ့ထီးယီၩအကၧၩ့ဒိၪ၀့ၫလဲၪ- “လၧခဲၫ့ထုၬ ယီၩဖု၁ံၪ၀ဲ၁ံၪဧ့, ထီးဒၪဆၧမွဲဆၧတီၩ, ထီးဒၪဆၧလၩဆၧဖၩ့, ထီးဒၪဆၧ တီၩဆၧလီၩ့, ထီးဒၪဆၧဆံၫ့ဆၧဎံၪ, ထီးဒၪဆၧလၧဆၧအဲၪ၀့ၫလဖၪ, ထီးဒၪဆၧဂၧၫ့ထၪ့၁ၩလၩ့အဂ့ၩလဖၪတၭ, ပၩရမံၫအ့ၪအီၪ, ဒဲဆၧစံၭထၪ့ အၪ့အူၭအလးအ့ၪအီၪတၭ, ဆီၫ့မီၪ့ဆၧလဖၪယီၩအဂဲးအကၠီၪ့ဘီၪ” (ဖလံဖံၫ ၄း၈).`