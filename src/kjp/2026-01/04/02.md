---
title:  ဆၧဎူၫဆၧဎၩ့လအီၪဘၪလၧဖလံဖံၫအဖၧၩ့
date:   18/01/2026
---

`ဖီ ဖလံဖံၫ ၂;၁ၪ၃. မွဲဆၧနီၪမၩကဲၪထၪ့ဆၧလဘၪလၩ့ဎိၭဘၪလၧ ဆၧအီၪကီၪ့အဖၧၩ့နီၪလဲၪ. စပီလူၫဖ့ၪကိၪ့မွဲဆၧနီၪလၧဆၧမၩဂ့ၩမၩဘၪ ထဲၩ့ဆၧအဂးနီၪလဲၪ.`

ထီးမွဲစပီလူၫဒၪ၀့ၫဆၧအီၪကီၪ့လၧအမၩကဲၪထၪ့၀့ၫဒၪဒဲအဲၪ၀့ၫဒၪဒိၪမၬနီၪ လမုၬလလၩဘၪလၧဆၧပြၧၩ့လိၬ၁ၭလကြၨၭလဘၪနီၪ အ၀့ၫအ၁ၭဘၪၡၪ့၀့ၫ လီၫ. အ၀့ၫချဲၩ့လၧဆၧချၩ့အဆီၪ့လၧဆၧကၪဆၧဂဲၩနီၪအဂးလီၫ. “၁ၭအီၪအဲၪလၩ့ဒၪနၫ့ဆါ၁ၭ” နီၪ ဆၧချဲၩ့ကျိၭလၧ Greek (eritheia), “၁ၭခ့ၬအဲၪ့လိၬဆိၬချဲၩ့ လိၬ၁ၭ” လၧအလီၩ၀ဲၩ၀့ၫလၧ ဖလံဖံၫ ၁း၁၅ အဖၧၩ့, မိစ့ၭ၀့ၫလၧဆၧပြၧၩ့လိၬ၁ၭ လၧရိမၫဖၧၩ့နီၪ အီၪက့ၪထၪ့ထီၫအ၁ၭဒိၪနဲၪ့အၪနဲၪ့ကဆါဎရံၬအဆၧမၩဒံၭနီၪလီၫ.

“ဆၧအဲၪ့လိၬဆိၭချဲၩ့ဆၧအီၪက့ၪန့ၫဎီၩ့လိၬအ၁ၭ” လၧဆၧဖံၭဆၧယၪ အဆၧမၩ” (လ့ ၅း၂၀), ဘဲၫစယ့မံၭစံၭ၀့ၫအ၁ိၭ, “ထီးဆၧ၁ၭခ့ၬဒဲဆၧဂဲးလိၬ တ့ၭလိၬအီၪနီၪတၭ, ဆၧတုၩ့ထၪ့တုၩ့လၩ့ ဒဲဆၧမၩအၧၩ့ကိၭမံၩ့ဒ့ၭ အီၪ၀့ၫထီးနီၪ ဆ့လီၫ (ယ့မံၭ ၃း၁၆). ဂြံစၭ (Greek) အဆၧချဲၩ့ “ဆၧအီၪက့ၪဒိၪလၩ့၁ - conceit” နီၪ ၦချဲၩ့၀့ၫလၧလံၬအ၁ၫ့ အဖၧၩ့လီၫ, လါနၫ့ဖျီၪလၧဆၧကွ့ၭအဘျဲၪ (extrabiblical) အဖၧၩ့ကိၭ၀့ၫလၧဆၧအီၪက့ၪဒိၪ၁ၭပျီၩပျီၩနီၪလီၫ. စပီလူၫ မၩန့ဆၧချဲၩ့ယီၩဆၧလၧအၪ့၁ီၪ့ၦဂလ့ၡၫဖိၪနီၪ- “မွဲပထီးဆိၫ့န့ဆၧဂၧၫ့ထၪ့၁ၩ လၩ့ပျီၩပျီၩလဂ့ၩ, ထီးထိၪဂဲၩလိၬပ၁ၭလၧဆၧအၧၩ့လဂ့ၩ, ထီး၁ၭခ့ၬလိၬပ၁ၭလဂ့ၩ” (လ့ ၅း၂၆) နီၪလီၫ.

ထီးနဲၪ့လၧအမၩလၩ့မါဆၧကၪဆၧဂဲၩလဖၪယီၩဆံၭ-

၁. ဆၧမၩမုၬလိၬ၁ၭလၧဎရံၬအဖၧၩ့. စပီလူၫမိစံၭလၧကဆါဎရံၬနၫ့ဆါအဒီၩ့ အထ့ၬဘဲၫဆၧဖ့ၪဆီၪ့ထၪ့ဆၧအ၁ိၭလီၫ.
၂. ဆၧအဲၪလိၬကွံၩလိၬ၁ၭ. ယ့ၫရှူၬနဲၪဖျီၪအဆၧအဲၪဒဲမၪလူၬ၀့ၫ “ဘဲၫယအဲၪ န၁ံၪအ၁ိၭနီၪ, အဲၪလိၬကွံၩလိၬန၁ံၪအ၁ၭ ဘဲၫနီၪအ၁ိၭဆံၭ” (ယီ ၁၅း၁၂).
၃. ၁ၭမုအဆၧဖံၭ၁ိၭ. ၁ၭမုဆံၫ့ဎံၪအဆၧအီၪၡီၩ့နီၪ ဒုၭကဲၪထၪ့ၦဎရံၬဖိၪအဆၧ ဘၪထွ့ၫလိၬ၁ၭဘဲၫအီၪဎံၩ့လၩ့၀့ၫလၧဆၧအီၪကီၪ့အဂုအ၁ၫ့ (ဆၧ ၂း၄၂; ထိၪဎီၩ့လၧ ၂ကီ ၁၃း၁၄) နီၪလီၫ.
၄. ဆၧ၁ၭအီၪ (ဆၧအဲၪ) လိၬ၁ၭ. ပဒၪဘၪဆၧအဲၪဘဲၫယီၩလၧ ကဆါဎရံၬ အဆၧအီၪမၧၫ့ဖၧၩ့ (ယိလၧ မၭ ၉း၃၆; မၭ ၂၀း၃၄; မၫ ၁း၄၁) ဒဲထုၭဖျီၪ၀့ၫဒၪလၧ ၦစမ့ရအၫဖိၪအဆၧနဲၪဒီၩ့ (လု ၁၀း၃၃), ဒဲဖိၪခွၫလၩ့မါလဂၩ အဒီၩ့ (လု ၁၅း၂၀) အဖၧၩ့နီၪလီၫ.
၅. ဆၧယၫ့၁ၭဆၧၪ ဆၧဂ့ၩလမံၩ့ယီၩ ဘၪဆၧနဲၪဒီၩ့၀့ၫလၧဎရံၬအဖၧၩ့, ဒဲမိဘၪအီၪဖျီၪ၀့ၫဒၪလၧအထံၩအဖျဲ၁ံၪလဖၪအဖၧၩ့ (လု ၆း၃၆) နီၪလီၫ.
၆. ဆီၫ့မီၪ့ဆၧမီၪ့ဎီၩ့, ဆၧအဲၪဆၧကွံၩလမံၩ့ဎး, အီၪလၧ၁ၭလဖျိၪ့ဎး, ဆီၫ့မီၪ့ဆၧ လမံၩ့ဎးၪ မွဲဆၧဂ့ၩအဒိၪထုၬလီၫ. ဘဲၫစပီလူၫလီၩဖျီၪထၪ့၀့ၫလၧဆၧအီၪဎူၫအီၪဎၩ့အဂးအ၁ိၭနီၪ, ဆၧအီၪက့ၪ၁ၭမိဘၪမွဲ၀့ၫ “၁ၭလမံၩ့လၧအအီၪ၀့ၫ လၧဎရံၬအဖၧၩ့” (ဖံၫ ၂း၅) နီၪလီၫ.