---
title:  ဆီၫ့မီၪ့အၪထၪ့လၧယၫ
date:   23/01/2026
---

“ကယဲမွဲမိဖါအဆၧအဲၪထီးအလူၬလၧ ၦၡၩဆိၩလဆိၩဘၪလဆိၩ လၧအဆၧ၁ုၪ့အီၪ၁ၭအီၪလဖၪနီၪ, ဘဲၫထံၫယွၩလၩ့၀့ၫဒၪလၧထံၫမၧၫ့ချိၬအဆံၭခိၬ (အပ့ၫ) ဖိၪလၧအထီၩ့လၩ့၀့ၫလၧမၪဆမံၭအဒိၪအယိၬဖၧၩ့အ၁ိၭ, ဆၧအခၪ့ထံၭ ခၪ့ဎၧၩ့နီၪ မွဲ၀့ၫဒၪကဆါယွၩအဆၧအဲၪလၧ ပ၀ံထၪ့နၬထၪ့လန့ဘၪနီၪလီၫ. ၦလီၩဖျီၪထၪ့လၧထၭခိၪ, ၦထုၭဖျီၪလၧလံၬဖျိၪ့လၧၫ့ဎွ့ၩ၀့ၫအ့ၬ. နမိစီၪဆီၫ့မီၪ ဆၧလၧအဂဲးကိၭမုနံၩလၧနဆၧအီၪမၧၫ့ဖၧၩ့, နမိအၪ့ဎၬနၪ၁့ၪလၧယွၩအလူ အထၫဖၧၩ့ထၧၫ့ထီယၫ လၧနမိနၪ၁့ၪလၩ့ထံးဆၧနီၪ, နမိကိၭထၪ့ (ပဂၨၪထၪ့) ဆၧအစီၩ့အမၩ့လၧယွၩဖ့ၪလၫ့နၧၩ ဒဲဆီၫ့မီၪ့ထိၪဎီၩ့ယွၩလၧမူၭခိၪအဆၧအဲၪ ဆၧကွံၩလၧနဆၧဆီၫ့မီၪ့နၪ၁့ၪထၪ့ဘၭ၀့ၫလါနၫ့ဂ့ၩ, အီၪဒံၭဒၪလၧဆၧအဆိၩ အကၠၪအ၀ါလခီၫဒံၭနီၪလီၫ. ၦဂဲၫထဲၩ့အၪ့ဎၬဆၧအဲၪယီၩလၧအဆိၩလဖၪအဆိၩ လါနၫ့ဂ့ၩ, နၪ၁့ၪဆၧအဲၪအဒၪ့ဎၩ့ (အထိၪအဎၩ့အဆွံအယိၬ) လၧကဆါယွၩ ဖ့ၪအဖိၪခွၫထိး၁ံၫအ၁ၭလၧဂၪ့ခိၪယီၩနီၪ လူၬန့၁့ၪအ့ၬ. ဆၧအဆိၩအကၠၪဒၪလ့ၬနီၪ ထုၭဖျီၪအ၁ၭလၧၫ့ဎွ့ၩန့၀့ၫအ့ၬလီၫ. ကဆါဎရံၬအဆၧအီၪမၧၫ့ဒဲ ဆၧထိးထဲၩ့တၩ့ ထဲၩ့အဆၧကိၪ့နီၪ, ထီးပအၪ့ဎၬနၪ၁့ၪန့လၧလံၬဆံၫ့ဎံၪနီၪတၭ, ဆၧဂဲးမိၡါအဒိၪ အယိၬလဖၪယီၩ မိ၀ဲထၪ့န့အ့ၪပဆၧ၁့ၪယၫနၪ၁့ၪဒံၩ့ဂ့ၩဒံၩအၪထၪ့၀့ၫနီၪလီၫ.” Ellen G. White, Testimonies for the Church, vol. 5, p. 740.

“ထီးပထိးဆၧၫ့ဆၧမၩလိၪလမံၩ့ ဘဲၫစမိစ့ၭမၩန့၀့ၫလၧဎရံၬအဆၧမၩလိၪ လး (ကၠီၩ့) နီၪတၭ, ပမိဒိၭန့ဆၧမၩလိၪမွဲဆၧနီၪလဲၪ- ပမိဎွ့ၩလၨၪဧၪ- မိကဲၪထၪ့ ဆၧအီၪက့ၪထၪ့ထီၫ၁ၭဧၪ.ၪ မွဲအ့ၬ, တၡါလ့ၬ. ဒံၩ့ပအၪ့ဎၬဆၧမၩလိၪယီၩ, ဒံၩ့ပမိန့အၪထၪ့ဆၧ၁ုၪ့မုၬ၁ၭရှူၪဒဲဆၧဆၪ့လၩ့၁ုၪ့ဆၪ့လၩ့၁ၭနီၪလီၫ. မွဲဆၧစီၪဎိၩ (အီၪက့ၪဒိၪ) လၩ့၁ၭလၧပအၪ့ဎၬနၪ၁့ၪဆၧကိၭမံၩ့နီၪမွဲအ့ၬ. ပမိဘၪဖ့ၪနၩ့လၧဆၧ ၁့ၪဆၧဘၪလၧကဆါယွၩဖ့ၪလၫ့ပၧၩနီၪ, ဒဲထီးဆၧအၪ့လဲၩထၪ့ဆၧအ၁ံၫ၁့ၪယီၩ လၧဆၧ၁ံၫလ၁့ၪလၧၩ့ဘၪအထီနီၪ ပမိအီၪထးဘၪအ့ၬ, ပမိအီၪထဲးဎုၬလၧဆၧ မၧၫ့အဆိၩအကၠၪဖၧၩ့နီၪလီၫ. လၧဆၧအဆိၩဆိၩအကၠၪကၠၪလၧထုၬလန့ဘၪ အဖၧၩ့, ကဆါဎရံၬဒဲအဆၧထိးထဲၩ့တၩ့ထဲၩ့ဆၧမၩနီၪ မိမွဲပဆၧမၩလိၪအဂဲးမိၡါ လီၫ.” Ellen G. White, Manuscript 36, 1885.

**ဆၧအၪ့စၪ့ကၩ့ကၩဎိၭလၩ့ဆၧအဂး**

`ကဆါယွၩအဆၧအဲၪဆၧကွံၩအမွဲအတီၩနီၪ နလ့ၩခၫ့ဖျီၫ့ဘၪလၧနနၫ့ဆါလၧဖၧၩ့၁ၭမွဲနီၪလဖၪလဲၪ.`

`ယ့ၫရှူၬ “လိၪထၪ့အ၁ၭလၧဆၧအဎီးအၡၩအဂၩ့” (ဖံၫ ၂း၇) အခီၫပယီၫ အလၩ့ထံးနီၪ မွဲဆၧနီၪလဲၪ. ထိၪဎီၩ့လၧရိမၫ ၈း၃ ဆံၭ.`

`ဆၧကၪဆၧဂဲၩမွဲဆၧနီၪလဖၪအီၪလၧ ဆၧအီၪကီၪ့အဆၧဎူၫဆၧဎၩ့ လၧနအီၪအလး၀ၩ့နီၪလဲၪ. လၧဆၧမၩအ၁ၭလမံၩ့ဘၪလမံၩ့အဖၧၩ့ ဆၧဘၪဆၪ့လၩ့၁ၭ, ထီးအီၪဘၪလၧ “ဆၧအဲၪ့လိၬဆိၬချဲၩ့လိၬ၁ၭ, ဒဲဆၧဖၩ့ပျီၩပျီၩလဂ့ၩ” (ဖံၫ ၂း၃) နီၪဘၪမွဲနီၪ မိကဲၪဘဲၫဖၧၩ့၁ၭမု လၧဆၧမၩနီၪအဂးဆ့ဧၪ.`