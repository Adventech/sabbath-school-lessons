---
title:  မိဘၪ၁ံၫနီၪမွဲဆၧမၩနၧၩ့ဆၧ
date:   12/01/2026
---

အ့ၪနလအီၪက့ၪ၁ၭဘၪလါနၫ့ဂ့ၩ, ပ၀့ၫထီးအလူၬလဖၪ ဘဲၫပမွဲၦဆူနဲၩဆၧ လဖၪအ၁ိၭ, ပဘၪအီၪလၧဆၧဂဲးလိၬတ့ၭလိၬဖၭဒိၪ (The Great Controversy) အဖၧၩ့, လၧအကဲၪထၪ့ဆီၪ့ဆီၪ့လ့ၬလၧပနဲၩ့ပဎီၩ့, လၧပဖၧၩ့ဒၪလ့ၬဆ့နီၪလီၫ. လမံၩ့လမွဲလမံၩ့အဖၧၩ့, ပဘၪလ့ၩခၫ့ဖျီၫ့ဘၪဆၧတၡါလ့ၬလၧမူၭ၀ၩ့ဒီၪ့အဆၧ ထၪ့ဒၩဆၧအဖၧၩ့, ထီးမုနံၩလၧပဘၪ၁ံၫလဖၧၫ့, လၧဆၧလစီၪ့လါလါဒဲ လၧဆၧလမံၩ့လါလါလၧအကဲၪထၪ့အ၁ၭအဖၧၩ့နီၪလီၫ.

`ဖီ ၂ကီရံၫ့ ၁၀း၃-၆. နး၁ၭအဆၧဒုၭဆၧယၩအခၪ့ထံၭနီၪ မွဲဆၧနီၪလဲၪ, ဒဲပစူၪ၀ဲၩလဖၪနီၪ မွဲဆၧနီၪလဲၪ.`

နး၁ၭအစူၪ၀ဲၩလၧအလၩ့၁ၭမဲၪထုၬလဖၪနီၪ မွဲ၀့ၫဒၪဆၧကိၪ့ဆၧတဲၩ့လဖၪ (ငိနၠျ) လၧဆၧအဂ့ၩ/လၧဆၧလဂ့ၩဘၪနီၪလီၫ. မုၪခီၩလဲး၁ိၩ့ (မၩကဲၪထၪ့) ဆၧချဲၩ့ထၪ့ဒၩဆၧ, ဆၧ၁ၭလတီၩဘၪ (betrayal), ဆၧမ့ၬခိၪမ့ၬမဲ ကထံၭကထူၭ (embarrassment), ဆၧ၁ၭမဲၪ၁ၭဖျဲၩ့, ထံၩ၁ိၭအဆၧဖ့ၪဂဲးဆၪ့လၩ့ဆၧ, ဒဲဆၧမၩအ၁ၭ ဘဲၫနီၪလဖၪ လၧၦဎရံၬဖိၪ၁ံၪထီးလမိမၩဆၧမၩလၧၩ့ဘၪအဂးနီၪလီၫ. အ့ၪမွဲ ပ၀့ၫဒၪလဖၪ, ပမိဘၪမၩန့ဆၧအဲၪ, ဆၧယၫ့၁ုၪ့ယၫ့၁ၭ, ဆၧဘၪလိၬအိၭလိၬ, ဆၧကဂုကစုၩ, ဆၧအွံၪ၁ၭဆၧၩ့, ဆၧမၩဂ့ၩ, ဒဲဆၧထုၭ၁ၭ (selfcontrol) ၁ံၪလဖၪနီၪလီၫ. စုၪ၀ဲၩအစီၩ့အမၩ့ဒိၪထုၬနီၪမွဲ “ယွၩအလူအထၫ” လၧအအီၪဂုး၀့ၫလၧ ၁ၭမုနီၪ (အ့ ၆း၁၇), မွဲဆၧလၧကဆါယွၩ၁ိၫ့ဆၧမွဲဆၧတီၩလၧၦလဂၩအ၁ၭဖၧၩ့ ၁့ၪလမံၩ့ဎးနီၪလီၫ. ပ၀့ၫယီၩပမွဲဒၪကဆါယွၩအဆၧပိၭဆၧလိၬ လၧကဆါယွၩ အီၪက့ၪ၀့ၫလၧအဆၧမၩအဂးနီၪလီၫ.

`ဖီ ဖလံဖံၫ ၁း၂၁, ၂၂. နနၪ၁့ၪစပီလူၫအဆၧထိဘဲၫ၁့ၪလဲၪ, လၩ့ဆၫ့ဒၪဆၧလၧဆၧဘၪထွ့ၫလၧဆၧဂဲးလိၬတ့ၭလိၬဖၭဒိၪအဖၧၩ့နီၪ လဲၪ.`

အယီၩမွဲနး၁ၭအဆၧဒုၭဆၧယၩ, လၧပဆၧဘၪထွ့ၫလၧဆၧကိၪ့ဆၧတဲၩ့ဒဲ လၧဆၧအလုအဎွ့ၩဖၧၩ့နီၪလီၫ. မွဲကဆါဎရံၬမၩနၧၩ့ခွံၬဆၧလၧပဂး လၧထုၪ့စူၪယၫလီၩ့ယူၭနီၪတၭ, ထီးလၧပအီၪဆဲၩဘုၭပ၁ၭလၧအ၀့ၫနီၪ, ဆၧမၩနၧၩ့မၩစၪပၧၩ န့နးဆိၭအ့ၬ. ထီးဒၪပဘၪ၁ံၫခွံၬဒၪလ့ၬလါနၫ့နီၪလီၫ. စပီလူၫဖ့ၪလၫ့အ၁ၭ လၧဆၧမိမၩအ၁ၭလမံၩ့ဘၪလမံၩ့အဖၧၩ့, အ့ၪဆၧမၩန့လမွဲလတီၩဘၪလါနၫ့ဂ့ၩ, အ၀့ၫအီၪဂုး၀့ၫမွဲလၧဆၧလၩ့ထံးလၧထၭနီၪ အီၪ၀ဲၩ၀့ၫလၧအဆၧအီၪမၧၫ့ယီၩ ဒဲလၧယၫခီၫလထီနီၪလီၫ.

ဘဲၫပမွဲၦဎရံၬဖိၪအ၁ိၭ, ပမိဘၪယိဆၧန့ၫပဂးဘိၩ့ယီၩလီၫအ့ၬ. အနီၪမွဲ “ဆၧအဂဲးအဘၭမၩကဲၪထၪ့ဆၧအမွဲအတီၩ” နီၪမွဲအ့ၬ, မွဲ “ဆၧအမွဲအတီၩ မၩကဲၪထၪ့ဆၧအဂဲးအဘၭ” လခီၫလီၫ (It's not "might makes right" but "right makes might"). ဆၧဖ့ၪလၫ့၁ၭလၧ ယွၩအဆၧဘၪ၁ၭနီၪ မွဲဆၧလၩ့ ယူၭယၪ့၀့ၫ, ဒဲအနီၪမွဲဆၧမၩနၧၩ့ဆၧအခၪ့ထံၭလၧဆၧဒုၭဆၧလၧပနၫ့ဆါနီၪလီၫ. မွဲဆၧနီၪ, ယ့ၫရှူၬမွဲ၀့ၫဆၧအဒီၩ့အထ့ၬအလၧၫ့အဎွ့ၩလၧဆၧဖ့ၪလၫ့၁ၭလၧ ယွၩအဆၧဘၪ၁ၭ, ဘဲၫစပီလူၫထုၭဖျီၪ၀့ၫလၧဖလံဖံၫ ၂ အဖၧၩ့အ၁ိၭနီၪလီၫ.

`မွဲနလ့ၩခၫ့ဖျီၫ့ဘၪဆၧ, ဘိၩ့ယီၩ, လၧဆၧဂဲးလိၬတ့ၭလိၬအမွဲအတီၩ မွဲဆၧနီၪလဲၪ. မွဲပမၩန့ဆၧမံၫ့၁ၭဒဲဆၧဂဲးဆၧဘၭလၧပ၁့ၪယၫဘၪ ကဆါဎရံၬမၩနၧၩ့၀ဲၩဆၧလၧပဂးယူၭနီၪလဲၪ.`