---
title:  အီၪဂုးခၧၫ့လၧဆၧလမံၩ့ဎးအဖၧၩ့
date:   14/01/2026
---

ယ့ၫရှူၬအဆၧဘၩဆိၪဖၪလၧခဲၫ့ထုၬလၧအထံၩအဖျဲ၁ံၪအဂးနီၪ ဖ့ၪဆီၪ့ထၪ့ ဆၧလမံၩ့ယီၭ- မွဲဆၧအီၪဎူၫအီၪဎၩ့လီၫ. ယ့ၫရှူၬယိထၪ့စိၩဆၧအယဲၩ့လၧထုၪ့စူၪ ယၫအ၀ါလခီၫနီၪ မွဲဆၧဒၪဎိၭလၩ့လိၬ၁ၭ (reunion) လၧအဖါကဆါဒဲဆၧဒၪဎိၭလၩ့လိၬ၁ၭလၧပၧၩနီၪ- “ဖါဧ့, ၦလၧနဖ့ၪလၫ့ယၧၩလဖၪ ဘဲၫ၁ိၭယမိဒၪဘၪ ယလၩယဖၩ့လၧနဖ့ၪလၫ့ယၧၩနီၪ, ယဆိၫမုလါလၧအ၀့ၫ၁ံၪမိအီၪဘၪ၀့ၫ ထီးယအီၪအလးနီၪလီၫ” (ယီ ၁၇း၂၄). ယ့ၫရှူၬဘၩဆိၪဖၪဆၧလၧ ဖါကဆါယွၩမိအီၪက့ၪအဖိၪအလံၩ၁ံၪ “လၧဆၧလမံၩ့ဎး, ဘဲၫနၧၩ (ဖါ) ဒဲယၧၩ (ဎရံၬ) အ၁ိၭ (ယီ ၁၇း၁၁) နီၪလီၫ. အ၀့ၫထုၭဖျီၪထံၫကျၩဆၧလဎူၫလဎၩ့ဘၪ အဆၧမၩအ၁ၭလၧအလၩ့၁ၭမဲၪ၀့ၫဆ့ၪ မွဲဆၧလဆူနဲၩဘၪဆၧအခံးအဂၩ့နီၪလီၫ. ယ့ၫရှူၬထုၭဖျီၪလီၩဆၧလမံၩ့ဎး (oneness) နီၪ နံၫဖၧၫ့လၧဆၧဘၩဆိၪဖၪဖၨၪခိၬဖိၪနီၪအဖၧၩ့, “ဘဲၫၦဂၪ့ခိၪဖိၪ မိ၁့ၪယၫလၧနအၪ့မၧၫ့လၩ့ယၧၩအ၁ိၭနီၪလီၫ” (ယီ ၁၇း၂၁, ၂၃).

`ဖီ ဖလံဖံၫ ၁း၂၇ ဒဲထိၪဎီၩ့လၧ ယီ ၁၇း၁၇-၁၉. စပီလူၫဒဲယ့ၫရှူၬ နံၫဂၩလူၬစံၭဆၧမွဲဆၧနီၪလၧဆၧအီၪကီၪ့အဆၧဎူၫဆၧဎၩ့အဆၧကၧၩ့ဒိၪ (လအီၪလကဲၪဘၪ) နီၪလဲၪ.`

ဂြံစၭအဆၧချဲၩ့လၧ ဖလံဖံၫ ၁း၂၇ အဖၧၩ့နီၪ ဘၪဆၧချဲၩ့ကျိၭ၀့ၫ “မွဲန၁ံၪ မၩဆၧလၧအကြၨၭ” politeuomai, လၧအခီၫပယီၫအီၪလၧ “အီၪမၧၫ့ဘဲၫ ဘၩ့မုးဖိၪလဂၩအ၁ိၭ”- မွဲဘဲၫဂၪ့ခိၪအဘၩ့အမုးဖိၪအ၁ိၭနီၪမွဲအ့ၬ, မိဘၪမွဲဘဲၫ မူၭခိၪအဘၩ့မုးဖိၪလဂၩအ၁ိၭနီၪလီၫ. ဆၧလီၩလၩ့လၬလၩ့ဆၧလၧခိၪလီၩ့ခိၪနီၪ ဖ့ၪနဲၪဖါယွၩလၧမူၭခိၪအဖိၪ၁ံၪအဆၧဎံၫဆၧလၩဒဲဘၩ့မုးဖိၪ၁ံၪအတခ့ၭဖ၀ၭနီၪ လီၫ- ၦ၁ၭၡၪ့လဖၪ, ၦ၁ုၪ့ခါ၁ၭလၩ့လဖၪ, ၦ၁ၭဆၧၩ့လဖၪ, ၦ၁ၭ၀ံအ၁ၭဒဲ၁ူၫအီၩ အ၁ၭလၧဆၧတီၩဆၧလီၩ့လဖၪ, ၦယၫ့၁ုၪ့ယၫ့၁ၭဆၧလဖၪ, ၦမၩဘၪလိၬထဲၩ့ဆၧ လဖၪ, ၦဘၪဆၧမၩအၧၩ့မၩနၭ၀့ၫလဖၪ, ၦအဲၪအဒုၪအဒၩလဖၪ, ဆိၪဂ့ၩၦလၧ အဆိၪအၧၩ့ပၧၩလဖၪ, မၩဆၧအဂ့ၩလၧၦမ့ၬလဲၩပၧၩလဖၪနီၪလီၫ. အ့ၪပစံၭလၧ အဖၨၪနီၪ, “မၩဆၧတီၩဆၧလီၩ့, ဒဲအဲၪဆၧယၫ့၁ၭ, ဒဲလ့ၩဆၧလၧယွၩအ၁ိၭ လၧဆၧဆၪ့လၩ့၁ုၪ့ဆၪ့လၩ့၁ၭအဖၧၩ့နီၪ” (မဲကၫ ၆း၈) လီၫ.

ဘၪလဖၧၫ့ဖၧၫ့ပ၁ုၪ့ကဲၪ့၁ၭကၩလၧ ၦအ၁ုၪ့ဂ့ၩ၁ၭဘွၩလဖၪအဖၫ့ခိၪလီၫ. ပဆီၫ့မီၪ့လၧဆၧမၩန့အ၁ၭဒဲအ၀့ၫ၁ံၪဂ့ၩဘဲၫဆၧဖျီၪလၧအခံးအဂၩ့နီၪအ၁ိၭအ့ၬ, ဒဲပဆီၫ့မီၪ့လၩ့ဒၪပ၁ၭလၧပဂ့ၩနဲၪ့အ၀့ၫနီၪဒံၭလီၫ. ဘၪမွဲနီၪပလဒၪအ၀့ၫ၁ံၪလၧ အဂ့ၩနဲၪ့ပၧၩ, ၁ၭအီၪမၩဆၧၩ့ဆၧ, ယၫ့၁ၭဆၧ, ဒဲဆၪ့လၩ့အ၁ၭဒိၪနဲၪ့ပၧၩနီၪလဲၪ.

Ellen G. White စံၭ၀့ၫဒၪလၧ ၦၡၩ၁ံၪ “အဲၪဂၪ့ခိၪယီၩဒဲအဲၪဆၧမုၬ ဆၧလၩ့လၧဂၪ့ခိၪယီၩ ဒိၪနဲၪ့အၪနဲၪ့ဆၧအဲၪယွၩဒဲအဆၧမွဲဆၧတီၩဒံၭနီၪလီၫ.” Testimonies for the Church, vol. 5, p. 277.

အၪဒၪဆၧ ဆၧလယံၩလၡီၩ့ဘၪလၧဆၧအီၪကီၪ့အဖၧၩ့ယီၩ အီၪကဲၪထၪ့ ဒၪလၧ ဆၧအီၪက့ၪထၪ့ထီၫ၁ၭနီၪလီၫ. “ဆၧ၁ၭဆုးလီၩ့လၧဂၪ့ခိၪအဆၧဒိၪထၪ့ ထီၫထၪ့နီၪ ထုၭဖၭခွံၬပၧၩလၧ ကဆါဎရံၬအ၁ၭ, ဒဲဆၧမၩဒီၩ့ဂၪ့ခိၪ, ဒဲ၁ၭလဘၪ လၩ့ဎိၭလိၬ၁ၭ, ဒဲဆၧထၪ့ဒၩလိၬ၁ၭနီၪ ဒုၭကဲၪထၪ့ဆၧဆီၫ့မီၪ့အၪဒဲမၩလၩ့ဆါ ဆၧအီၪကီၪ့အဂဲးအဘၭနီၪလီၫ.” Testimonies for the Church, vol. 5, pp. 240, 241.

ပ၀့ၫကိၭဂၩဘၪမၩလိၪဆၧဆၪ့လၩ့၁ၭ ဒဲဆၧအွံၪ၁ၭဆၧၩ့ဆၧလၧ ကဆါ ယ့ၫရှူၬအဒီၩ့အထ့ၬလၧပဂးနီၪ အကၧၩ့ဒိၪ၀့ၫဖိၭဘိၭလဲၪ. ဆၧအီၪကီၪ့လၧ အကြၨၭအီၪလၩ့ဆၫ့နီၪ မွဲဆၧနီၪလဲၪ.