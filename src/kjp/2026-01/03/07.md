---
title:  ဆီၫ့မီၪ့အၪထၪ့လၧယၫ
date:   16/01/2026
---

“မၩတုရၫ၁ံၪအဆၧကိၭၡၭမၩနၧၩ့ဆၧ (shout of triumph) လၧဆၧမၩနၧၩ့ မၩစၪအဖၧၩ့, လၧဆၧဎူလၫ့မၩ၁ံၫဆၧအဖၧၩ့, လၧဆၧစၧၩ့ထၬလၧဂၪ့ခိၪလၬ အဖၧၩ့, လၧဆၧဖိၪဆၧဎါအမံၩ့၁ံၪအလး ဒဲလၧလိးအိၩလဲၫ့အိၩအဖၧၩ့လဖၪနီၪ ဂၧၫ့စိၩ၀့ၫလၧကဆါယ့ၫရှူၬအနါဖၧၩ့, မွဲ၀့ၫ၁ၭၡီၩ့၁ံၪလၧအအီၪဂုးအီၪခၧၫ့၀့ၫ, မွဲလၧဆၧၡၪ့ဆၧယၬလၧဆၧဒိၭနဲၩ့အလးလအီၪဘၪ, လၧဆၧဆၫဒဲလၧဆၧဘၪ ၡၪ့ဘၪနးအဖၧၩ့ဒၪလ့ၬနီၪ, ထိးနၧၩ့ကဲၪနၧၩ့၀့ၫလၧ ဆၧ၁ၭမဲၪလအီၪဘၪဒုၭဖျီၪ ဘိၭဘၪ၁့ၪယၫဆၧ (declaring), ‘ယနဲၩၦလၫလဂၩလဲၪနီၪ ယ၁့ၪယၫတၭ,’ (၂ထံ ၁း၁၂) နီၪလီၫ. ဆၧဖ့ၪလၫ့အ၁ၭမၧၫ့လၧဆၧနဲၩအဂးလဖၪနီၪ ထုၭဖျီၪလီၩ ဂၪ့ခိၪယီၩလၧ ကဆါမၩဖီၩ့ဖျ့ၭၦဆူနဲၩအ၀့ၫလဖၪန့၀့ၫတၡါနီၪလီၫ.” Ellen G. White, The Acts of the Apostles, p. 512.

“လၧၦဎရံၬဖိၪအဖုၫအဂီ ကဲၪထၪ့၁ၫ့ဒံၭနီၪ ဆၧလၩ့ဆၫ့လိၬ၁ၭအီၪအၪမံၩ့ ဖိၭဘဲၫယီၩဒံၭအ့ၬ. ထီးနီၪဒၪလ့ၬ ဆၧအၪ့မၧၫ့ဖိၪ၁ံၪ, မီၪ၁ံၪ, ၦလ့ၩလီၩလၩ့ဆၧ ၁ၭထိၬအပရၧၫ့၁ံၪ, ဆရၫယိဆၧ၁ံၪ, ဒဲဆရၫ၁ံၪလဖၪ အ့ၪမွဲ (လိၫ၀့ၫ) လၧဘၪအီၪက့ၪပၨၩ့ထၬဆၧဎူၫဆၧဎၩ့လၧဆၧအီၪကီၪ့ခီၩခီၩအိၩအဂးဘဲၫနီၪနီၪ, ၦမိဘၪ မၩ၀့ၫဘိၩ့ယီၩ (လိၫ၀့ၫ) အၪနဲၪ့ဒံၭနီၪလီၫ. အနီၪမွဲယွၩအဆၧထိလၧဆၧအီၪကီၪ့ မုနံၩခဲၫ့ထုၬအဂးနီၪလီၫ. ဆၧအီၪက့ၪလၩ့ထံးပၧၩလၧ “နၡၩခိၭဆၧလဖၪထုၭထၪ့ အလူ၁ီၫ, မိကိၭၡၭထၪ့လစီၪ့ဎးလီၫ. အဂဲးဘဲၫယီၩ ထီးယဟိ၀ၩဂဲၫထဲၩ့လၧ ဇံအိၫ့တၭ, အ၀့ၫ၁ံၪမိယိဆၧၫ့ယၫလိၬအ၁ၭလီၫ. ဒဲလၧမုနံၩအထုၬနီၪ ၦကိၪ့၁့ၪ လဖၪမိနၪ၁့ၪဆၧမၩအ၁ၭလဖၪနီၪဆ့လီၫ. ထီးမွဲဆၧယီၩလၧၫ့ထၪ့ဎွ့ၩထၪ့၀့ၫဒၪ နီၪ ဆၧဆူဆၧနဲၩအဆၧဎူၫဆၧဎၩ့မိအီၪထၪ့၀့ၫတၡါ လၧၦအနၪ၁့ၪဆၧလဖၪနီၪ လီၫ. လၧဆၧဆီၫ့မီၪ့ဆၧယီၩအဖၧၩ့, ပ၁့ၪယၫဘၪလၧဆၧလီၩဆိၫ၀ဲၩဆၧလၧ ယၫလဖၪနီၪ မိဘၪလၧၫ့ထၪ့ဎွ့ၩထၪ့အီၪ၀့ၫဒံၭလၧယၫခီၫဒံၭ, မွဲလၧဆၧလၧၫ့ ဆၧဎွ့ၩလအီၪဒံၭလူၬလူၬဆံၫ့ဆံၫ့ဘိၩ့ယီၩဒံၭဘၪနီၪလီၫ.” R. F. Cottrell, "Introduction," in Ellen G. White, Early Writings, p. 140.