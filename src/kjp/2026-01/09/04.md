---
title:  ယွၩအဆၧကိၪ့ဆိၫလၩ့ဆိၩ
date:   24/02/2026
---

`ဖီ ကလီစံၫ ၁း၂၄, ၂၅. စပီလူၫလီၩမွဲဆၧနီၪလၧအ၀့ၫဘၪထိး ဆၧၡၪ့လၧဎရံၬအဂးနီၪလဲၪ.`

စပီလူၫကွ့ၭလံၬကလီစံၫယီၩ လၧအဘၪဆၧစၧၩ့ထၬ၀့ၫလၧရိမၫအဂံၪ့ဖၧၩ့ လါနၫ့ဂ့ၩ, ဘၪလဘၪဆၧကၪဆၧဂဲၩအဒိၪထုၬလၧအ၀့ၫအဂးနီၪ မိမွဲ၀့ၫလၧ လ့ၩဆၧလစီၪ့ဘၪလစီၪ့လန့ဘၪ, ဘဲၫအမၩဘၪ၀့ၫလၧအဖီၩ့ခွံၬအ၁ိၭနီၪဆ့လီၫ (မၩဆၧ ၂၀း၂၀). ဆၧၡၪ့ဆၧနၭလဖၪနီၪ မွဲကဆါဎရံၬစံၭ၀ဲၩ၀့ၫလၧ (မၭ ၂၄း၉; ယီ ၁၆း၃၃) အဖၧၩ့နီၪ, ဒဲ “ယအီၪက့ၪယ၁ၭလၧဆၧၡၪ့ဆၧနၭအထီထီးယီၩ ကြၨၭဘၪဆၧယိဎီၩ့၀့ၫလၧဆၧအလၩအဖၩ့လၧအမိဖျီၪထၪ့လၧပဖၧၩ့ယီၩအ့ၬ” (ရိ ၈း၁၈) လီၫ. အယီၩမွဲဆၧမၩအ၁ၭအခံးအဂၩ့အဒိၪနဲၪ့လီၫ. ဘဲၫစပီလူၫကွ့ၭဆၧလၧၦဖလံဖံၫဎရံၬဖိၪ၁ံၪအအီၪနီၪအ၁ိၭ, ဘိၩ့ယီၩလၧၦကလီစံၫဖိၪအအီၪစံၭ၀့ၫ လၧအ၁ုၪ့ထိၬ၁ၭထိၬလၧဆၧၡၪ့ဆၧနၭအဖၧၩ့ (လီ ၁း၂၄) နီၪဆ့လီၫ.

စပီလူၫအ့ၪမိဘၪအီၪလၧဆၧစၧၩ့ထၬအဖၧၩ့လါနၫ့ဂ့ၩ, “ယွၩအလူအထၫ ဘၪဆၧစၧၩ့ထၬအ၁ၭအ့ၬ” (၂ထံ ၂း၉) လီၫ. လၧစပီလူၫအဆၧဖီၪ့ထၬအ၀့ၫ အထီနီၪ, အ၀့ၫကွ့ၭလံၬဖလံဖံၫ, အ့ဖစၧၭ, ဒဲဖလံမၧၫ့ထီးနီၪလီၫ. ထီးအ၀့ၫ ဖျ့ၭထၪ့လဖၧၫ့နီၪ, ယွၩထိၪဂဲၩအ၀့ၫကွ့ၭဘၪဆၧဖ့ၪကိၪ့လဖၪ လၧ ၁ထံမ၁ံၫဒဲ လၧတဲတၧၭနီၪလီၫ. ထီးနီၪလဖၧၫ့, လၧအဘၪဆၧစၧၩ့၀့ၫလၧခဲၫ့ထုၬအဘိၩ့လၧ ရိမၫအထီၫ့ဖၧၩ့နီၪ, အ၀့ၫကွ့ၭ ၂ထံမ၁ံၫထီးနီၪလီၫ. လၧအ၀့ၫအနံၪ့အလၩ အထုးထီးနီၪ စပီလူၫန့ဘၪဆၧထးဂ့ၩထီဘၪလၧအကွ့ၭဘၪ၀့ၫဆၧအီၪလၩ့ဆၫ့ လနၩ့လၧလံၬဆံၫ့ဎံၪအ၁ၫ့ဖၧၩ့လၧအပၫထဲးဎုၬလၧလံၬဟံဘြုၫနီၪလီၫ.

ယွၩအဆၧကိၪ့ဆိၫလၩ့ဆိၩနီၪ ဒုၭဒၪစိၩဆၧလၧယၫထီးအလူၬဒဲအၪနံၪ့ဒံၭ လီၫ. ဂြံစၭအဆၧချဲၩ့လၧ စပီလူၫမၩန့၀့ၫလၧ ကလီစံၫ ၁း၂၅ အဖၧၩ့နီၪ ဘၪဆၧ ကွ့ၭကွ့ၭကျိၭ၀့ၫလၧ “အခ့ၫအၡၩ stewardship,” မွဲ၀့ၫ oikonomia လီၫ. ဆိၩကၩ (မၩန့) ၀့ၫဒၪလၧအထီဘၪထီဘၪ (ဘဲၫအဒီၩ့, လၧ ၁ထံ ၁း၄ အဖၧၩ့), ဘၪထွ့ၫလၧ “ယွၩအဆၧဎိၭဒီၪအဖျီၩ့, God's way of ordering things” နီၪလီၫ. Luke Timothy Johnson, The First and Second Letters to Timothy (New York: Doubleday, 2001).

ဆၧနီၪမိဘၪထဲးဎုၬလၧစပီလူၫအဆၧအၪ့မၧၫ့ဖိၪအဆၧမၩနီၪလီၫ. လါနၫ့ဂ့ၩ လၧအဒိၪအအၪနီၪ, ဘၪထဲး၀့ၫလၧကဆါယွၩအဆၧယိထွ့ၫခွါထွ့ၫ လၧဆၧထိးထဲၩ့တၩ့ထဲၩ့အဆၧကိၪ့ဆိၫအဖၧၩ့လီၫ. စပီလူၫအဆၧမၩ, ၦဆိၬဆၧ ၁ၭထိၬပရၧၫ့အဂူၫဂၩလဖၪ, ဒဲထီးဒၪလ့ၬမီၪ၁ံၪလၧလံၬလးလံၩအထီဆ့ (အ့ ၂း၂၀; အ့ ၃း၅), ထဲးဎုၬစမိစ့ၭ၁ံၪလဖၪနီၪ ဒီၪ၀ဲၩ၀့ၫလၧ “ဆၧမၩလၧၫ့မၩဎွ့ၩ ယွၩအလူအထၫ” နီၪလီၫ (လီ ၁း၂၅). ဒဲဆၧထီးအလူၬဆုးဘုၭလိၬ၁ၭလၧ ယွၩအဆၧကီၪ့ဆိၫယီၩလီၫ.

အ့ၪပယိလၧဆၧမၩလိၪကဲၪဂီၩခိၭအခိၪတၩ့နီၪ ပမိနအ့ၪအၪထၪ့စပီလူၫ အဆၧ၁့ၪယၫလၧအဆၧမၩယီၩ မွဲဆၧအကဲၩ့အခီၫလၧဆၧမၩအပျၩ့ဖၭလဲအဖၧၩ့, လၧယွၩအဆၧကိၪ့ဖၭထီၫလၧအအီၪက့ၪထၬ၀ဲၩ၀့ၫလၧ “ဂၪ့ခိၪအခၪ့ထံၭလချုၭ အီၪဒံၭဘၪ” (မၭ ၁၃း၃၅; အ့ ၁း၄) နီၪလီၫ.

`ဆီၫ့မီၪ့ထဲၩ့နနၫ့ဆါဆၧအီၪမၧၫ့နီၪဆံၭ. နဆၧထိဒဲနဆၧခွံၬလၩ့၁ၭ လဖၪ (ဒိၪဂ့ၩဆံၭဂ့ၩ) နီၪ မွဲအမိဘၪဆုး (ကြၨၭဘၪ) ၀့ၫလၧယွၩအဆၧ ကိၪ့အဖၭလဲနီၪဘဲၫ၁့ၪလဲၪ. ဆၧခွံၬလၩ့ပ၁ၭ (decision) နီၪ မွဲပ၁့ၪယၫ ဘၪတၡါလၧ “အဆံၭအၡၩဖိၪ” နီၪဧၪ. မိဖျီၪထၪ့၀့ၫလၧဆၧအဒိၪ အအၪလၧယၫခီၫဘဲၫ၁့ၪလဲၪ.`