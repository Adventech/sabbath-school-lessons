---
title:  ဆၧမၩဘၪလိၬအိၭလိၬထဲၩ့ဆၧလၧဆၧမၩအၧၩ့၁ၫ့လဖၪ
date:   22/02/2026
---

`ဖီ ကလီစံၫ ၁း၂၁, ၂၂. စပီလူၫဎံၪ့ဎီၪ့ဖ့ၪဒီၩ့လီၩဖျီၪထၪ့၀့ၫ (သွယ်၀ိုက်ရည်ညFန်း) ဆၧလၧဆၧအအီၪယဲၩ့လမံၩ့ဒဲမွဲဒုၪဒၩဆ့နီၪ မွဲဆၧ နီၪလဲၪ. ဒဲကဆါဎရံၬအဆၧ၁ံၫအဆၧဖ့ၪလၫ့အခိးအတၩနီၪ မွဲဆၧနီၪ လဲၪ (ယိလၧ အ့ ၅း၂၇).`

စပီလူၫစံၭ၀့ၫလၧ ၦၡၩ၁ံၪအခံးအဂၩ့နီၪ အီၪခံၭ၀့ၫကိၭအဆၧထီ, အၡၩထုၬ နီၪအီၪယဲၩ့၀့ၫဒၪလၧ ကဆါဎရံၬအဆၧတီၩဆၧလီၩ့လီၫ. လၩ့ဘူၭအနံၪ့ ၂၀၀၀ အလးခဲၫ့နီၪ, မွဲၦလဂၩဂၩမိဂဲးလိၬတ့ၭလိၬဆၧဘၪထွ့ၫဆၧအီၪက့ၪ၁ုၪ့အီၪက့ၪ၁ၭ ယီၩဒံၭလဲၪ. ၦစံၭ၀့ၫဒၪလဖၧၫ့နီၪလၧ ၦၡၩအဆၧဒဲၩဘၭအဂဲးနီၪ လိၫပစံၭ၀့ၫဒၪ လၧဎရံၬဖိၪအဆၧ၁ီၪ့ဆၧ၁ၫ့အဖၧၩ့လၧၩ့အ့ၬလီၫ.

လါနၫ့, ခီၫလၧဆၧဒဲၩဘၭဂဲၫနုၬလၩ့၀့ၫနီၪ, ကဆါယွၩမၩန့ထၪ့ဆၧလၧ ဆၧဘၪလိၬအိၭလိၬလၧပဂး, မွဲပအၧၩ့ပ၁ၫ့လါနၫ့ဂ့ၩနီၪလီၫ. အနီၪမွဲဆၧအခၪ့ထံၭ, ကဆါယွၩမၩ၀့ၫလၧအမိမၩလၩ့မါခွံၬပဆၧကၪဆၧဂဲၩ၁ံၪနီၪ, ထီးဒၪလ့ၬအ့ၪမွဲ မိဘၪဖ့ၪလၫ့ခွံၬအ၁ၭမၧၫ့လၧ ထုၪ့စူၪယၫအလီၩ့နီၪဒံၭလီၫ.

လၧကျိၭအံဒံၫ့အဖၧၩ့နီၪ, အ၀့ၫကိၭထၪ့စအၫဒၫ့, မွဲအ၀့ၫအစူၪလးနီၪလၧ “မွဲနအီၪခီၫခီၫလဲၪ” (၁မိ ၃း၉) နီၪလီၫ. ဒဲမုလနံၩယီၩဆ့, အ၀့ၫအၪ့ဎၬဆုးလီၩ့ အ၁ိၪလၧအလၩ့မါလဒုၩ (မွဲပၧၩ) နီၪဒံၭလီၫ. အ၀့ၫအၪ့ဎၬပၧၩ လဂၩဘၪလဂၩ လီၫ. အ၀့ၫအီၪဒဲဆၧကိၪဆိၪလၧအလၧၫ့အဎွ့ၩလၧအမိထုၭန့ထဲၩ့ပၧၩအဂး, ဆၧ၁ၭထိၬအပရၧၫ့အဆၧအုၩ့လၩ့ခီၫလၧအခၫ့ထံၭလၧ ၁မိစ့ၭ ၃း၁၅ နီၪ, အီၪက့ၪလၩ့ဆၧထၫ့ဒုၪဒၩလၧပ၀့ၫ၁ံၪဒဲလၧမုၪခီၩလဲးအဘိၩ့ဆၧၩ့နီၪလီၫ.

ဘၪလဖၧၫ့ဖၧၫ့ဆၧ၁ၭထိၬအပရၧၫ့နီၪ ဘၪဆၧမၩဘံၭဘူၪ၀့ၫဒဲ ဘၪဆၧမၩ ဆံၭလၩ့ၡၩ့လၩ့၀့ၫဒၪလၧ ၦၡၩအဆၧဆီၫ့မီၪ့ထယၬဆၧအဖၧၩ့, လၧၦအအီၪလၧ ၂၁ ယၩနံၪ့အဆိၩယီၩလီၫ. လါနၫ့ဂ့ၩ ဆၧဂဲးယီၩမွဲလၧၦနၪ၁့ၪယီၫ (simple) ဒဲလ့ၩတီၩတီၩလီၩ့လီၩ့ဖိၪလီၫ.

ဆၧ၁ၭထိၬအပရၧၫ့နီၪ အီၪ၀့ၫဒ-၁ၧၫ့ထံၪလီၫ-

လၧၫ့လထံၪနီၪ, မွဲပမၩဆၧလၧပဆၧထိးထဲၩ့တၩ့ထဲၩ့အဂးလန့ဘၪနးမံၩ့ ဘၪအကၠီၩ့, ယ့ၫရှူၬဂဲၫထိး၁ံၫအ၁ၭလၧပဆၧဒဲၩဘၭအဂးလီၫ (ယိလၧ ရိ ၅း၆-၈).

နံၫထံၪလထံၪနီၪ, ပထိးဆၧၫ့အ၀့ၫအဆၧ၁ံၫလၧပလးလၧဆၧနဲၩအဖၧၩ့, ဆၧနီၫ့ယါလၩ့၁ၭ, ဒဲဆၧဒိၭဘၧၩ့၁ၭလၧထံၫနီၪ ဒုၭတီၩလီၩ့ပၧၩဒဲဒုၭဖီၩ့ဖျ့ၭပၧၩလၧ ဆၧဒဲၭဘၭအဆၧစ့ၩရၫ့လီၫ. (ယိလၧ ရိ ၅း၉-၁၁; ရိ ၆း၆, ၇).

၁ၧၫ့ထံၪလထံၪနီၪ, ပအီၪမၧၫ့ဘိၩ့ယီၩ မွဲလၧပအီၪၡီၩ့လၧဎရံၬ, လ့ၩခၫ့ဖျီၫ့ ဘၪအဆၧမၩ့၁ၫ့ထၪ့ထဲၩ့ဆၧ (re-creating) အစီၩ့အမၩ့, ဒဲအဆၧအီၪမၧၫ့လၧ ပ၁ၭမၧၫ့နီၪလီၫ (ယိလၧ ၂ကီ ၅း၁၇-၂၁; လ့ ၂း၂၀).

ဆၧမၩအ၁ၭ၁ံၪလဖၪယီၩ ဘၪအီၪလၩ့ဆၫ့ထုၭဖၭလိၬ၁ၭအ့ၬ. မိကဲၪထၪ့ အ၁ၭကိၭမံၩလထံၪဎးဆ့, ထီးမွဲပအီၪတဲၩ့၀ဲၩဘၪပ၁ၭဒဲထိးဆၧၫ့ယ့ၫရှူၬလၧပဆၧအီၪမၧၫ့ဖၧၩ့ပန့ဘၪအခိးအတၩ၁့ၪကိၭမုနံၩလၧပဖ့ၪလၫ့ပ၁ၭလၧအ၀့ၫနီၪလီၫ. မွဲပဒိၭန့ဘၪဎရံၬမၩဆၧလၧပဆၧအီၪမၧၫ့ဖၧၩ့ဘဲၫ၁့ၪလဲၪလဲၫ၁့ၪလဲၪလါနၫ့ဂ့ၩ, ဆၧအခၪ့ထံၭခၪ့ဎၧၩ့နီၪ ကိၭအဆၧၫ့အထီဒ့ၭမွဲလၧယ့ၫရှူၬအဆၧ၁ံၫလီၫ. ကိၭအဆၧၫ့အထီနီၪ မွဲပဘၪဖ့ၪဆၧၫ့ထဲၩ့ဆၧနီၪလဲၪ.

`ထီးနယိလၩ့ထဲၩ့န၁ၭနီၪ, နတခ့ၭဖ၀ၭနီၪ, ဒဲန၁ၭခံအဆၧမၩအ၁ၭနီၪ, နဒၪလၩ့ထဲၩ့မွဲဆၧနီၪလၧနလိၫဘၪထုၪ့စူၪယၫနီၪလဲၪ.`