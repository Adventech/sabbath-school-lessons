---
title:  အ့ၪနအီၪဆုးလီၩ့လၧဆၧနဲၩအဖၧၩ့
date:   23/02/2026
---

`ဖီ ကလီစံၫ ၁း၂၃. နဆီၫ့မီၪ့မွဲဆၧနီၪလၧစပီလူၫမိစံၭဆၧအခီၫ ပယီၫလၧ “အီၪလၧန၁ံၪအလးလၩ့ထံးလၩ့ဆ့ၭဒဲအီၪဂုးအီၪခၧၫ့” လၧန၁ံၪအဆၧနဲၩအဖၧၩ့နီၪလဲၪ. (ယိလၧ လီ ၂း၅ ဒဲ အ့ ၃း၁၇).`

ဆၧချဲၩ့ “အ့ၪမွဲ” (if) နီၪ အီၪလၩ့ဆၫ့၀့ၫလံမံၩ့လၧဂြံစၭနီၪလီၫ. ဆၧလမံၩ့ လၧ ကလီစံၫ ၁း၂၃ နီၪ မွဲလၧဆၧဆီၫ့မီၪ့အဘၪလမံၩ့လီၫ. ဆၧနီၪမွဲစပီလူၫ ဖ့ၪဆီၫ့ထၪ့ပကလီစံၫဖိၪ၁ံၪလၧဆၧဆီၫ့မီၪ့လၧအ၀့ၫ၁ံၪလိၫဘၪ၀့ၫ, မိဘၪမၩထွ့ၫ၀့ၫလၧဆၧနဲၩအဖၧၩ့လီၫ. ဒဲလယံၬဘၪစပီလူၫအီၪက့ၪနဲၪ့၀့ၫလၧအဒၪ၀ဲၩ ၀့ၫနီၪလီၫ (လီ ၂း၅). မွဲလါနၫ့ဘိၩ, အ၀့ၫ၁ံၪအဆၧယိလါနီၪ အီၪဒံၭဒၪလၧ ဆၧမၩအ၁ၭလၧဆၧနဲၩလၧအ၀့ၫ၁ံၪနုၬလၩ့၁ၫ့ဒံၭအိၩနီၪလီၫ.

ဆၧဆီၫ့မီၪ့ (idea) ဆၧမၩထွ့ၫခိၭမၬခိၭမၬ လၧဂြံစၭအဆၧချဲၩ့ကွ့ၭကျိၭ၀့ၫ “ဆၧးလီၩ့” continue (လီ ၁း၂၃) နီၪလီၫ. ပဒၪဘၪဆၧချဲၩ့အဒီၩ့ဘဲၫနီၪလၧ (ယီ ၈း၇) အဖၧၩ့, ၦဖၫရစံၫဒဲၦကွ့ၭလံၬဖိၪလဖၪနီၪ “အၪ့စၪ့ဒီၭ၀့ၫတၭ...,” ဒဲလၧ (မၩဆၧ ၁၂း၁၆) အဖၧၩ့နီၪ, စပံတၧၫဒိၪထိၬဒံၭဆၧဒံၭတၭ, . . . ဒဲစပီလူၫ အဆၧချဲၩ့လၧ (၁ထံ ၄း၁၆) အဖၧၩ့နီၪ, ထီးလၩ့န၁ၭလၧနနၫ့ဆါဒၪန၀့ၫဒဲလၧဆၧ၁ီၪ့ ဆၧ၁ၫ့...အီၪဂုးခၧၫ့လၧအဖၧၩ့ဆံၭ. အဆၧချဲၩ့အခီၫပယီၫထီးယီၩလၩ့ဂၬလိၬ၁ၭ လၧဆၧလမံၩ့ဎးလၧအလီၩ၀့ၫအၪဒၪဆၧၦဆူနဲၩဆၧဖိၪ၁ံၪအဂးလီၫ.

ဒဲစပီလူၫအၪ့ယိၪဆၧလၧယၫခီၫလၧၦကလီစံၫဖိၪ၁ံၪမိလ့ၩဖိၬထွ့ၫဘၪ ၦၡၩမၩကဲၪထၪ့ဆၧ၁ီၪ့ဆၧ၁ၫ့လၧအလမွဲလတီၩဘၪအခဲၫ့နီၪလီၫ (ယိအဒီၩ့လၧ လီ ၂း၈, ၂၀-၂၂). ဆၧချဲၩ့ “grounded - အီၪဂုးအီၪခၧၫ့” နီၪ မွဲဆၧအီၪက့ၪ၁ုၪ့ထၪ့အ၁ၭလၧဆၧအခၪ့ထံၭခၪ့ဎၧၩ့မွဲယွၩအလူအထၫလီၫ (ယိလၧ မၭ ၇း၂၅; အ့ ၂း၂၀; အ့ ၃း၁၇).

ဘၪထွ့ၫလၧဆၧနၪ၁့ၪယီၩ ဂြံစၭအဆၧချဲၩ့ကွ့ၭကျိၭအ၁ၭလၧ “အီၪဂုး အီၪခၧၫ့ - steadfast” မွဲဆၧလၧအလဂဲၩလ၀ၭဘၪ, လၧၦဎရံၬဖိၪအဂးနီၪ မွဲဆၧ “လ၁ုၭခွံၬဘၪအလး လၧဆၧယိလါဘၪဆဲၫ့လၧဆၧ၁ၭထိၬအပရၧၫ့အဖၧၩ့” (လီ ၁း၂၃) နီၪလီၫ. ဆၧချဲၩ့လမံၩ့ဎးနီၪ စံၭ၀့ၫလၧ ၁ကီရံၫ့ ၁၅း၅၈ - “အီၪဂုးအီၪ ခၧၫ့, လဂဲၩဘၪ, ဒဲမၩကဆါအဆၧမၩအၪအၪဂီဂီလထံၪဎးလဘီၩ့ဎး . . . လမွဲဘၪဆၧပျီၩပျီၩ” နီၪလီၫ.

လဘၪလၩ့ဎိၭဘၪလၧၦလီၩယံၫယါ၀့ၫ “once saved, always saved” စပီလူၫစံၭဆၧယီၩလမီၪ့ဎီၩ့ဘၪ, ဒဲလၩ့ဆၫ့ လိၬ၁ၭလူၬဆံၫ့လီၫ.

`နဆၧလ့ၩခၫ့ဖျီၫ့အီၪမွဲနီၪလမံၩ့လၧနဆၧနဲၩဘၪအီၪဂုးခၧၫ့အဂးနီၪ လဲၪ. ဆၧနီၪ, မွဲနမိဘၪရွံန့ဆၧလၧနဘၪမၩဆၧအဂးကိၭအဆၧၫ့အထီ မွဲနီၪလဲၪ. အ့ၪနလမၩဘၪနီၪ မိဘၪဆၧနီၪလဲၪ.`