---
title:  ဆီၫ့မီၪ့အၪထၪ့လၧယၫ
date:   13/03/2026
---

“ထီးမွဲယွၩအ၁ၭမုပၧၩပ၁ၭဒဲပဆၧဆီၫ့မီၪ့နီၪ, ၁ၭမုလၧအအၪ့လဲၩ၁ၭယီၩ မၩကဲၪထၪ့ဆၧ၁ၭအွံၪအ၁ၫ့, မွဲလၧအ၁့ၪယၫ၀ၫ့အဆၧလ့ၩခၫ့ဖျီၫ့ဘၪယွၩအဆၧ အုၩ့လၩ့ထၪ့ဘၭ, တၭဘၪဆၧကွဲၪဖျါခွံၬအဆၧ၁ူၭဆၧမၪဒဲအဆၧဒဲၩဘၭနီၪ ဘၪဆၧဖိၭဘံၭ၀့ၫဒၪလီၫ. အ၀့ၫလ့ၩဆၧလၧဆၧနီၫ့ယါဒဲထီၩ့စိၩလၧယွၩအအီၪ, ခၫ့ဖျီၫ့လၧအဆၧနဲၩဎရံၬလၧအထိး၁ံၫအ၁ၭလၧၦၡၩအဆၧတီၩဆၧလီၩ့အဂး အကၠီၩ့နီၪလီၫ. ‘ဆၧအီၪက့ၪတီၩအီၪက့ၪလီၩပၧၩလၧဆၧနဲၩအဂဲးနီၪ, ပန့ဆၧ ဘၪလိၬထဲၩ့ပ၁ၭလၧယွၩလၧပကဆါယ့ၫရှူၬဎရံၬအကၠီၩ့လီၫ.’ ရိမၫ ၅း၁.

“လါနၫ့ဂ့ၩမွဲလၧအဆၧလ့ၩခၫ့ဖျီၫ့ယီၩအကၠီၩ့ဎရံၬဖိၪ၀့ၫဒၪနီၪ မိဘၪအီၪ ကစုၩယၫ, မံၫ့၁ုၪ့မံၫ့၁ၭလၧ အဆၧန့ဘၪဆၧအဖၧၩ့နီၪမွဲအ့ၬ. ၦလၧအီၪက့ၪလၩ့ အ၁ၭမိနုၬလၧ၁ၭအဘၩ့အမုးဖၧၩ့လဂၩနီၪ မိဒၪဘၪကယဲမွွဲဆၧအစီၩ့အမၩ့ဒဲဆၧ၁ၭ ဆီၪ့လၧမၩဂ့ၩထၪ့ဆၧလ၁့ၪဘၪ, လၧအအီၪဂဲၫလၧဆၧခံၭဆၧနၩအဘၩ့မုးဖိၪ၁ံၪ အအီၪလဖၪနီၪ အီၪက့ၪ၀ဲၩအ၁ၭလၧဆၧထၪ့ဒၩအ၀့ၫနီၪလီၫ. ကိၭမုနံၩနီၪ အ၀့ၫ မိဘၪမၩ၁ၫ့ထၪ့အဆၧဖ့ၪလၫ့၁ၭ (consecration), ကိၭနံၩဒ့ၭဘၪဒုၭဆၧယၩဆၧ လၧဆၧအၧၩ့ဆၧ၁ၫ့နီၪလီၫ. လုၫလါလးလံၩလဖၪ, ဆၧလၩ့ဆၨၩမိမၩမၪဆၧ၁ံၪ လဖၪနီၪ မိအၪ့ဂူၬမၩနၧၩ့အ၀့ၫတၭ, လၧဆၧထၪ့ဒုၪဒၩဆၧလဖၪနီၪအဖၧၩ့ အ၀့ၫ မိဘၪအီၪပဒၩ့အ၁ၭကိၭအဆၧၫ့အထီ, ဘၪအၪ့ဂူၬကျ့ၭစၨၭမၩန့ဎရံၬအဂဲးအဘၭ လၧဆၧမၩနၧၩ့ခွံၬဆၧအဂးနီၪလီၫ....

“ပကြၨၭန့ဘၪဆၧ (ပဆၧလိၫဘၪဆၧ) အဒိၪထုၬလမံၩ့နီၪ မွဲ၀့ၫဒၪဆၧအစီၩ့အမၩ့လၧ အဒိၪထၪ့ထီၫထၪ့, အဆံၫ့ထၪ့ဎံၪထၪ့, အဂ့ၩထၪ့ဘွၩထၪ့လၧ ဆၧအီၪမၧၫ့ဖၧၩ့လီၫ. ပဆၧဆီၫ့မီၪ့ဆၧလၧဂၪ့ခိၪလဖၪနီၪအၪလၨၪ, ဒဲလၧမူၭခိၪ အဘၩ့မုးနီၪအီၪၡၩခိၬလီၫ.

“လၧဆၧကျ့ၭစၨၭမိထၪ့ဘၭလၧယွၩအဆၧနဲၪဒီၩ့အဂးနီၪ, ၦဎရံၬဖိၪအ၁ၭ မိဘၪဂၭဂီၩ့လၧဆၧနးမံၩ့အ့ၬ. တခ့ၭဖ၀ၭဒဲနး၁ၭအဆၧလၧၫ့ဆၧဎွ့ၩနီၪ မိထၪ့ဘၭ ၀့ၫဒၪလၧဎရံၬအခိးအတၩဒဲအစီၩ့အမၩ့လၧအအုၩ့လၩ့၀့ၫလၧၦကိၭဂၩအဂးနီၪ လီၫ. ယ့ၫရှူၬမွဲဆၧအစီၩ့အမၩ့အခၪ့ထံၭခၪ့ဘီၩ့, ၁ၭမၧၫ့အထံၫထၪ့ဖျိၭလီၫ. . . လၧပလးနီၪ အ၀့ၫအီၪက့ၪအ၁ၭလၧၦမၩဎုၬဆၧလၧမူၭခိၪ (agencies) လၧဆၧ အစီၩ့အမၩ့ထီးလူၬအဂးလီၫ. ပဒိၭန့ဘၪအ၀့ၫအစီၩ့အမၩ့န့ကိၭအဆၧၫ့ထီဒ့ၭ လီၫ.” Ellen G. White, The Acts of the Apostles, pp. 476-478.