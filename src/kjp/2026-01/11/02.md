---
title:  ၁ၭအီၪဆၧလၧမူၭခိၪ
date:   08/03/2026
---

`ဖီ ကလီစံၫ ၃;၁ၪ၄. ဆၧမၩအ၁ၭမွဲဆၧနီၪ လၧစပီလူၫဖ့ၪနဲၪဆၧနီၪ မွဲဆၧအကြၨၭလၧပဂး လၧ၁ၭအီၪဆၧလၧမူၭခိၪနီၪလဲၪ. နဆီၫ့မီၪ့ အခီၫပယီၫအီၪ၀့ၫဘဲၫ၁့ၪလဲၪ.`

အ့ၪနအီၪလၧခိၪလီၩ့ဒၩ့ခိၪနီၪ, နအၪ့ဎၬဘၪလး၀ၩ့အနဲၩ့အဎီၩ့ဖၭလဲန့၁့ၪ၀့ၫ လီၫ. အ့ၪနလ့ၩထၪ့ခိၭမၬခိၭမၬနီၪ နထီးနဲၪ့ဆၧမိဘၪ၀့ၫဒၪလီၫ. ၦလ့ၩဘူၭဆၧလၧယွၩနီၪ မိမၩအ၁ၭဘဲၫနီၪအ၁ိၭလီၫ (ယိလၧ အၪ့ ၁၂၁း၁, ၂). ဆၧထၪ့ထီၫ ခိၪလီၩ့လၧၦၡၩမၩကဲၪထၪ့န့၀့ၫလၧအစူၪ, ၦကိၭ၀့ၫဇံဂူၫရၭ (ziggurat) လဖၪဆ့ အီၪ၀့ၫလၧၦဘၩဆၧဂၩ့ဆၧဖၪ့လဖၪ လ့ၩထၪ့ဘၩဆၧအလးအီၪ၀့ၫအၪမၬဆ့ လီၫ. လၩ့၁ၭဆုးလၧ၀ံးအၧၫ - (Ur) လၧကဆါယွၩကိၭထၪ့စအၫဘြၫ့ ဂဲၫစဲၪ့ထၪ့ ၀့ၫအလးထီးနီၪ, အီၪလၧဇံဂူၫရၭအဖၭဒိၪဖၭထီၫလၧ ၦဒၪစိၩ၀့ၫလၧအယဲၩ့နီၪ လီၫ. လါနၫ့ဂ့ၩဆၧလးဖၭထီၫနီၪ ဒုၭ၁ုၭဘူၭၦလဂၩဂၩအ၁ၭလၧ ကဆါယွၩန့နး ဆိၭအ့ၬလီၫ. ဆၧ၁ုၭဘူၭ၁ၭလၧကဆါယွၩနီၪ န့ကဲၪ၁့ၪဒၪလၧနး၁ၭအဆၧ၁့ၪယၫ လီၫ. လၧၦၡၩအဆၧကျ့ၭစၨၭနီၪန့နးဆိၭအ့ၬလီၫ.

လၧဆၧနီၪအလး, ခၫ့ဖျီၫ့လၧဆၧအခိးအတၩအဆၧလၩ့လၭ, လၧဆၧ၁ံၫဎုၬလၧဎရံၬဒဲဆၧဂဲထုၪ့ထဲၩ့လၧဎရံၬနီၪလီၫ (ဆၧနဲၪဒီၩ့လၧဆၧဒိၭအၧၩ့ထံၫ - လီ ၂း၁၂, ၁၃), နီၪ မွဲဆၧ၁ုၭဘူၭ၁ၭလၧမူၭခိၪထီးနီၪလီၫ.

ယိထံၫယိဆၭ ကလီစံၫ ၃ နီၪခီၫလၧအခၪ့ထံၭ, ဆၧကွ့ၭလၩ့ဆၫ့လၧဆၧ အဖၫ့ခိၪအဂးခိၭမၬခိၭမၬ, လၧအမွဲ၀့ၫမူၭခိၪထၭနီၪလီၫ- “အၪ့ဎၬန့ဆၧလၧထၭ,” “အလးလၧဎရံၬအီၪဆၧၫ့နၩ့” “ဆၧလၧအအီၪလၧထၭ,” “လၧဎရံၬအ၁ိၭလၧ ယွၩအဖၧၩ့,” “လၧအ၁ိၭဆ့လၧဆၧလၩဆၧဖၩ့အဖၧၩ့” (လီ ၃;၁ၪ၄) နီၪလီၫ.

ဆၧအီၪအၪမံၩ့လၧ ဎရံၬဖိၪအဆၧအီၪမၧၫ့ဖၧၩ့ ၦလီၩဖျီၪလ၁့ၪဘၪအီၪ၀့ၫ ဆ့လီၫ. ၦလဂၩဂၩ “၁ံၫ” ဒဲ “ဂဲထုၪ့ထဲၩ့” လၧအနးခီၫ့ မွဲၦခွၫဂ့ၩၦမုၪဂ့ၩ လၧအလးဒၪ၀့ၫဒဲကအီၪမၧၫ့ထဲၩ့ဘၪလၧဆၧ၁ံၫဆၧၡါလအီၪဘၪနီၪ မိန့ဘဲၫ၁့ၪလဲၪ. ဆၧဆီၫ့မီၪ့လၧ ၦမုဆဲၪ့မုဂၪအဆၧဆီၫ့မီၪ့လၧ ၁ၭမုဆံၫ့ဎံၪလအီၪဘၪနီၪန့၁့ၪ အ့ၬလီၫ. အ့ၪမွဲၦလၧ၁ၭမုဆံၫ့ဎံၪအီၪအဖၧၩ့လဂၩနီၪ, န့ဘၪ၁ၭအ၁ၫ့လၧယွၩ အဆၧအုၩ့လၩ့ဖၧၩ့နီၪ, ဆၧ၁ံၪလၧဆၧဒဲၩဘၭဒဲဂဲထုၪ့လၧဎရံၬအ၁ိၭနီၪ မွဲဆၧမွဲဆၧတီၩလီၫ.

မွဲလါနၫ့ဘိၩ, စပီလူၫမၪလူၬဆၧလဖၪယီၩ မွဲလၧၦလိၫဘၪနး၁ၭအဆၧ အီၪမၧၫ့လၧအမိဘ-၁ၫ့ထၪ့ထဲၩ့အဂး (၂ကီ ၄း၁၆) နီၪလီၫ. အ့ၪလမွဲဘၪနီၪ, တၡါ, ပမိလၩ့မါခွံၬ, ဒဲ၁ၭမၧၫ့ထၧၫ့ထီယၫနီၪ ပဖီၩ့ဖျ့ၭလၧဆၧကျဲၩ့ဖစီၩ့န့၁့ၪလၧၩ့ အ့ၬလီၫ.

မွဲဆၧနီၪ, ပမိဘၪရွံအၪ့ထုၫ့န့ဆၧကိၭနံၩ “အၪ့ဎၬန့ဆၧလၧထၭ” (လီ ၃း၁) လီၫ. ပဆၧမၧၫ့အဆိၩအကၠၪနီၪ “အီၪ၁ူၪလၧဎရံၬအ၁ိၭလၧယွၩအဖၧၩ့” လၩ့ထံး လီၫ (လီ ၃း၃), လါနၫ့ပဆၧမၩနီၪ မိဖျီၪထၪ့၀့ၫလၧအလၩအဖၩ့အဂးလီၫ.

နဆၧဆီၫ့မီၪ့လဖၪအီၪခီၫခီၫလဲၪ - အၪဒၪဆၧလၧထၭဧၪ, မွဲလၧ လၬဧၪ. အ့ၪမွဲထီးယီၩဒဲလၧခဲၫ့နီၪ နမိအၪ့လဲၩထဲၩ့ဆၧနီၪဘဲၫ၁့ၪလဲၪ.