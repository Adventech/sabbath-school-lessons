---
title:  အီၪမၧၫ့လၧဆၧအီၪမၧၫ့အ၁ၫ့
date:   12/03/2026
---

စပီလူၫခိဂီၩဆၧလၧဆၧမုၬဆၧလၩဒဲဆၧဘၪလၩ့ဎိၭလိၬ၁ၭ (စၠခန ၠညိ ့မောသညပ) လၧဆၧအီၪကီၪ့ဖၧၩ့နီၪဖျီၪ၀့ၫလၧအဆၧကွ့ၭလၧခဲၫ့ထုၬလၧ ကလီစံၫ ၃ အဖၧၩ့နီၪလီၫ. ပဂဲၫထဲၩ့အၪ့ဎၬဘၪယွၩအဆၧမုၬဆၧလၩအလၩ့ထံး (လၧဆၧမၩလိၪ ၇ အဖၧၩ့) ယူၭလီၫ. လမဲွဘၪဘဲၫ စၠထ ူသာၠညၠ အ၁ိၭဘၪ, ဎရံၬဖိၪ အဆၧမုၬဆၧလၩနီၪ မွဲဂဲၫနုၬလၩ့လၧဆၧချိၫ့အ့ၬ, မွဲဆၧမိ “ပၧၩ့” ပၧၩလၧ အဖၧၩ့လီၫ. ဆၧနီၪကဲၪထၪ့၀့ၫ၁့ၪ မွဲန့ၫဒၪလၧကဆါဎရံၬပၧၩ့ထၬပ၁ၭနီၪလီၫ.

`ဖီ ကလီစံၫ ၃း၁၆, ၁၇. မွဲဆၧနီၪဖ့ၪလၫ့ဎရံၬအဆၧမၩပၨၩ့ (ခွင့်) အလၩ့ထံးလၧအမိဖီၪ့ဂုးထၬပၧၩနီၪလဲၪ.`

လၨအဆၧချဲၩ့ (language) ယီၩ ဖျီၪပျၩ့မၬလီၫ. ထုၭဖျီၪထၪ့ကဆါဎရံၬ အဆၧချဲၩ့အခံးအဂၩ့ထံၫကျၩလၧပနၪ၁့ၪယီၫနီၪလီၫ. ဆၧမၩအ၁ၭယီၩ ကဲၪထၪ့ လၧပဖီလံၬဆံၫ့ဎံၪကိၭအဆၧၫ့အထီ (လပထုၬဘၪအ၁ၭ) လၧဆၧခိၭနၪဒဲ ဆၧမၩလိၪအၪ့ဎၬဆၧလၧကဆါယွၩကိၪ့၁့ၪကိၪ့ဘၪအဖၧၩ့လီၫ. ဂြံစၭအဆၧချဲၩ့ ထီးယီၩအခီၫပယီၫအီၪအၪမံၩ့လါနၫ့ဂ့ၩ, စံၭဆၧပဂၨၪထၪ့လိၬ၁ၭလၧထၭခိၪ အၪ့အူၭဒဲဆၧ၁ံၫကျံၩနီၪအကၧၩ့ဒိၪဆ့လၧ “ဆၧ၁ီၪ့လိၪပဂၨၪထၪ့လိၬ၁ၭအဖၧၩ့” လီၫ (လီ ၃း၁၆).

ထီးနီၪလကၭဘၪ, စပီလူၫမၩန့ဆၧချဲၩ့ဖျိၪ့အလၩ့ထံးထီးယီၩဒဲလၧ (အ့ဖစၧၭ ၅း၁၉) နီၪလၧ “ထၭခိၪစံၭထၪ့အၪ့အူၭဆၧ, ဒဲ၁ံၫကျံၩထၪ့ထၭခိၪဘၪဆဲၫ့လၧ၁ၭ” နီၪလီၫ.

ပစံၭလၩ့ထံးလ၁့ၪဘၪလါနၫ့ဂ့ၩ, ဆၧလၩ့ဆၫ့လိၬ၁ၭမိအီၪ၀့ၫဒၪလၧ လံၬဆံၫ့ဎံၪအလးလံၩ (OT) အထၭခိၪဒဲ လံၬအ၁ၫ့ဘိၩ့ယီၩအဆၧ၁ၭအွံၪဆၧ အဘိၩ့ဆၧၩ့နီၪလီၫ. “နး၁ၭအဆၧ၁ၭအွံၪ” "spiritual songs" နီၪ မိမွဲဆၧချဲၩ့ဖျိၪ့ (term) လၧၦမၩန့၀့ၫလၧနး၁ၭအဆၧအီၪမၧၫ့လၧဆၧအီၪကီၪ့ဖၧၩ့နီၪလီၫ. ထၭခိၪ အလံၬဖျိၪ့လဖၪနီၪ အခီၫပယီၫအီၪ၀့ၫလၧဆၧ၁ီၪ့လိၪဆၧမွဲဆၧတီၩဒဲဆၧဖ့ၪလၫ့ ဆၧ၁ီၪ့ဆၧ၁ၫ့လၧဎရံၬဖိၪလဂၩအဆၧအီၪမၧၫ့အ၁ၫ့ဖၧၩ့နီၪလီၫ.

ထၭခိၪ (music) အဆၧထုၭန့ၦအ၁ၭနီၪ အစီၩဒိၪမၩ့ဒိၪ၀့ၫလီၫ. စဒၫ၀ံၭဒံၩ့ နါဒံၩ့နီၪ မၩဂ့ၩမၩမုၬစဎွၩစစီလူၫအ၁ုၪ့အ၁ၭလီၫ (၁စၫ ၁၆း၂၃). လါနၫ့ထီးမွဲ စဒၫ၀ံၭကဲၪထၪ့ၦပြၧၩဆၧလၧအ၀့ၫအလးထီးနီၪတၭစစီလူၫအ၁ၭဂဲၫထၪ့၀့ၫလၧ မိမၩ၁ံၫဆၧနီၪလီၫ (၁စၫ ၁၈း၁၀, ၁၁). ထၭခိၪအဖူၬလူၬဖိၪလဖၪနီၪ မၩလၩ့ၡၩ ဆၧ၁ုၪ့ခိ၁ၭ၀ီၩ, မၩဂ့ၩထၪ့ခိၪနူၭအဆၧမၩ, ဒဲမၩအၪထၪ့ဆၧဖံၭထံၩဖံၩ၁ိၭဆ့နီၪလီၫ.

မွဲမပၫလဂၩလၧပ၁ိၭပကျၩလဒၪန့ဘၪဆၧ၁ၭအွံၪထၭခိၪအစီၩ့အမၩ့လၧ အဂ့ၩမွဲဂ့ၩ လၧအအၧၩ့မွဲဂ့ၩ မိအီၪ၀့ၫဒၪဆ့ဧၪ. ထၭခိၪ - ထၭခိၪအကြၨၭအဘၪနီၪ - ဆိၬထီၫထၫ့နး၁ၭအဂဲးအဘၭ၁့ၪ၀့ၫဒၪလီၫ.

`ဆၧစံၭဘၪပၧၩလၧကယဲပမၩဆၧလမံၩ့လါလါ, “ဘၪမၩဆၧလၧ ဆၧစံၭထၪ့အၪ့အူၭယွၩ...ဒဲလၧကဆါယ့ၫရှူၬအမံၩ့အကၠီၩ့နီၪ” လီၫ (လီ ၃း၁၇). မွဲနစံၭတီၩတီၩလီၩ့လီၩ့နၧၩ့လၧနမၩဆၧနီၪဧၪ. အ့ၪလမွဲဒံၭဘၪနီၪ နမိအၪ့လဲၩထဲၩ့န၁ၭဘဲၫ၁့ၪလဲၪ, နမိဘၪအီၪပထုၬခွံၬမွဲဆၧနီၪလၧ မၩဆၧလၧယွၩအမံၩ့မိန့အဂးနီၪလဲၪ.`