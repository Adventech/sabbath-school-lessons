---
title:  ဆီၫ့မီၪ့အၪထၪ့လၧယၫ
date:   06/03/2026
---

“ဘဲၫလၧဆၧအၪ့မၧၫ့ဖိၪ၁ံၪအထီအိၩၦ၁ံၪလဖၪအၪ့ဂူၭကျ့ၭစၨၭမၩဆၧ ခၫ့ဖျီၫ့လၧၦၡၩအလုၫအလါ ဒဲဆၧဆီၫ့မီၪ့လဖၪလၧအမၩဂၭဂီၩ့ဆၧနဲၩလၧ လံၬဆံၫ့ဎံၪဖၧၩ့အ၁ိၭ, မုဆၫလနံၩယီၩဆ့ၦအီၪက့ၪဒိၪဆၧဆီၫ့မီၪ့ထၪ့ဒၩဆၧ, ဆၧကဲၪထၪ့လဆၫ့ဘၪလဆၫ့အဆၧနဲၩ (evolution), ဆၧနဲၩ့ဆုးကျိၭၦ၁ံၫလဖၪ အ၀ံၪအလၩ, ဒဲဆၧနဲၩ့ကဆါယွၩအီၪလၧဆၧကိၭမံၩ့ဒ့ၭအဖၧၩ့ (pantheism) လဖၪ လၧအမွဲဆၧတီၩဆၧလီၩ့အဒုၪအဒၩလဖၪနီၪ အၪ့ဎၬန့ဆၧဒဲ၁ိၫ့၁ၭမု၁ံၪလၧ ဖၧၩ့၁ၭလၧယွၩအီၪပဒၩ့ထၬ၀့ၫလဖျီၩ့နီၪလီၫ. ၦအၪဂၩလဖၪအီၪအၪမၬလၧ အမ့ၪဒိၩ့လၧ၁ိၪလအီၪဘၪလၧအဖၧၩ့, လၧအမၩနၪ၁့ၪဘၪမၪဆၧ ဒဲအမၩဘံၪဘူၪဆၧ လဖၪနီၪလီၫ. ဆၧနီၪမွဲဆၧအၪ့ဂူၭဆီၪ့န့ကဆါယွၩအလူအထၫအစီၩ့အမၩ့လၧ အပၧၩ့ထၬ, ဖ့ၪဆီၪ့ဆၪ့, ဒဲထိၪဂုထိၪဂဲၩပဆၧအီၪမၧၫ့လဖၪနီၪလီၫ. ဆၧလဖၪ နီၪ မၩဒိၪထၪ့အၪထၪ့ဆၧအီၪက့ၪ၁ၭလၧဆၧဆီၫ့မီၪ့လၩ့ဒၪနၫ့ဆါအဂးလီၫ.

“ၦဖိၬဎရံၬအခဲၫ့လဖၪ မိဘၪဒၪဆၧၫ့ယၫဆၧလၧ ‘ဆၧချဲၩ့ထုၭန့ဆီၪ့ဆၧၪ - enticing words’ လဖၪ လၧအထၪ့ဒၩဆၧအၪ့မၧၫ့ဖိၪ၁ံၪအဆၧချဲၩ့ဖ့ၪထုၪ့၁ၭ ၦကလီစံၫဆူနဲၩဆၧဖိၪလဖၪနီၪလီၫ. အ၀့ၫမိဒၪဆၧၫ့ယၫဆ့ဆၧကွ့ၭကျိၭဘၪမၪ လံၬဆံၫ့ဎံၪအခီၫပယီၫ၁ံၪနီၪလီၫ. လါနၫ့ဂ့ၩ အ၀့ၫမိဘၪထိးဆၧၫ့ဆၧ၁ံၪလဖၪ နီၪအ့ၬ. ယွၩအလူနီၪ မိဖျီၪထံၫကျၩ၀့ၫလၧ အ၀့ၫ၁ံၪအနါဖၧၩ့လၧ လံၬဆံၫ့ဎံၪ အဆၧမွဲဆၧတီၩလၩ့ဆိၩလၩ့ကၠၪနီၪလီၫ. အမ့ၬ၁ၪနီၪ မိယိထံၫစိၩဒၪကဆါဎရံၬ, မိလ့ၩထၪ့လၧယၫလၧဖၧၩ့၁ၭအဖျီၩ့ဘဲၫဆၧအီၪက့ၪနဲၪ့ထၬ၀့ၫအ၁ိၭ, ဒဲမိထုၭပဲၩခွံၬ ကယဲဆၧဆီၫ့မီၪ့လဖၪလၧအလဘၪလၩ့ဎိၭဘၪလၧ ယွၩအဆၧ၁ီၪ့ဆၧ၁ၫ့ဘၪနီၪ လီၫ. ယွၩအဆၧမွဲဆၧတီၩနီၪ မိမွဲအ၀့ၫဒၪအဆၧမၩလိၪလၧ အဆၧဆီၫ့မီၪ့ဒဲ အ၁ၭဆုးလီၩ့၀့ၫနီၪလီၫ. အ၀့ၫမိအီၪက့ၪလံၬဆံၫ့ဎံၪနီၪ ဘဲၫဆၧအလူလၧယွၩချဲၩ့ ဒုၪ့စိၩဆၧလၧအ၀့ၫတီၩတီၩနီၪလီၫ. မွဲလၧဆၧနီၪ အ၀့ၫမိဒၪန့ဆၧကိၪ့၁့ၪကိၪ့ဘၪလၧအမွဲလၧယွၩနီၪလီၫ.” Ellen G. White, The Acts of the Apostles, pp. 474, 475.