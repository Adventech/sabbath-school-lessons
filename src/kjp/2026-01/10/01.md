---
title:  လၧၫ့ထၪ့ဎွ့ၩထၪ့လၧကဆါဎရံၬအဖၧၩ့
date:   28/02/2026
---

### ဖီလနွ့ၫယီၩအဂးဆၧမၩလိၪ
ကလီစံၫ ၂; ဟံ ၇း၁၁; အဲၫ ၆၁း၃; ၁ကီ ၃း၆; ၅မိ ၃၁း၂၄-၂၆; ရိ ၂း၂၈, ၂၉; ရိ ၇း၇.

> <p>၁နိၫထီၫ့</p>
> “မၩအ၁ၭဘဲၫနီၪတၭ, လၧဆၧအၪ့မွဲဂ့ၩ, ဆၧအီၩမွဲဂ့ၩ, မၩဘိၪ့အနံၩ မွဲဂ့ၩ, လၩ၁ံၫအနံၩမွဲဂ့ၩ, မး၁ံၫအနံၩမွဲဂ့ၩ, မွဲၦထီးစ့ၩရၫ့န၁ံၪလၧအဂဲး အကၠီၪ့နးဂၩလဂ့ၩ. ဆၧနီၪလဖၪမွဲဆၧမိမၩအ၁ၭလဖၪအလၩရှူၪတၭ, အ့ၪမွဲအမိၡါနီၪ, မွဲဎရံၬလီၫ” (ကလီစံၫ ၂း၁၆, ၁၇).

မွဲၦအၪ့စၪ့ဘၪနၧၩလဖၧၫ့ဖၧၫ့လၧဘၪမွဲနီၪနအီၪခိၭမး၁ံၫနံၩနီၪဧၪ. ဘၪလဘ-၁နိၫထီၫ့လၧလနွ့ၫယီၩဒၪလ့ၬနီၪ မိကဲၪန့ “ဆၧထိး၁ၭ” (evidence) ထၪ့ဒၩဆၧနီၪလီၫ. လါနၫ့ဂ့ၩလံၬဆံၫ့ဎံၪအဆၧၫ့ယီၩ မွဲလၧဆၧမၪလူၬလံထံၪ လထံၪအ၁နိၫအ့ၬ, မွဲဒၪဆၧစံၭဆၧၫ့ထဲၩ့ဘၪဆၧဆီၫ့မီၪ့အဘၪမၪလဖၪလၧ ဆရၫအဘျၪ၁ံ-၁ီၪ့၁ၫ့ဆၧလၧဆၧအီၪကီၪ့ဖၧၩ့အဂးလီၫ. ဆၧဘၪမၪမွဲဆၧနီၪ လဖၪလဲၪ.

အဆိၫထုၬလထံၪနီၪ, ဆၧ၁ီၪ့လိၪထုၭဖျီၪဘၪမၪဆၧလၧ “ဆၧဆီၫ့မီၪ့ အဆၧဒၪ” (philosophy), “ၦၡၩအထူၫအရှူၫလၩ့ဆၨၩ” “ခိၪအဆၧ၁ီၪ့ဆၧ၁ၫ့မိၡါ,” ဒဲ “ဆၧလမွဲဘၪလၧဎရံၬအဖၧၩ့ဘၪ” (လီ ၂း၈) လဖၪနီၪလီၫ.

ဆၧလဖၪအဖၧၩ့ ဘၪထဲးဎုၬလၧဆၧကူၭတရံၭဒဲဆၧအီၪခိၭၦယုဒၫအဘိၪ့ အမွဲလဖၪ (လီ ၂း၁၁, ၁၆), ဆၧမၩဆံၫ့ဎံၪ၁ၭအလုၫအလါဒဲဆၧဘၪထွ့ၫလိၬ၁ၭ လၧဆၧအၪ့ဆၧအီၩလဖၪ (လီ ၂း၁၆, ၂၁), ဒဲဆၧထဲးဆ့လၧဆၧဘိၪ့ဆၧဘၩထၪ့ မူၭခိၪအ၁ီၫ့၁ံၪ (လီ ၂း၁၈) ဆ့လီၫ.

ဒဲလၧခဲၫ့ထုၬနီၪ, အဆၧအီၪ၁ုၪ့ထၪ့အ၁ၭလၧ ဆၧမၪလူၬလဖၪဒဲ ၦၡၩ အဆၧ၁ီၪ့ဆၧ၁ၫ့ဒဲဆၧအလုၫအလါအီၪက့ၪဒိၪဆၧလၧအၪ့ဆၧအီၩဆၧအဖၧၩ့ (လီ ၂း၂၂, ၂၃) လီၫ.

ဆရၫအဘျၪ၁ံၪလဖၪယီၩ မွဲဆၧဘိၪ့ဆၧဘၩဆရၫလၧအ၁ၭဂ့ၩဆ့, လါနၫ့ထုၭဖျီၪဒၪဆၧပရၧၫ့အဘၪမၪလီၫ. ဒဲပမိဒၪဘၪ ဘၪမွဲနီၪလၧလံၬဆံၫ့ဎံၪ အဆၧၫ့ယီၩ လမိစံၭဘၪ၀့ၫလၧမုနွ့ၫနံၩအမး၁ံၫနံၩအဂဲးအကၠီၪ့ဘၪနီၪလီၫ.