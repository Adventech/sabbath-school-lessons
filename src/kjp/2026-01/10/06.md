---
title:  ၦၡၩအဆၧမၪလူၬလဖၪ
date:   05/03/2026
---

`ဖီ ကလီစံၫ ၂း၂၀-၂၃. မွဲနနၪ၁့ၪစပီလူၫအဆၧဖ့ၪထုၪ့၁ၭ (admonitions) လဖၪလၧ လၧဆၧနၪ၁့ၪဆၧဂဲးဆၧဖးအဂူၫဂၩလဖၪလၧ လံၬအဆၧၫ့ဒိၪယီၩအဖၧၩ့ဘဲၫ၁့ၪလဲၪ.`

ဘဲၫလံၬဆၧကွ့ၭလၧ ဂလ့ၡၫအဂးအ၁ိၭ, စပီလူၫဖ့ၪနဲၪဖျီၪအ၁ၭဘၪထွ့ၫ လၧၦယုဒၫဖိၪအဘိၪ့လုၫလါလဖၪဘဲၫ “ဂၪ့ခိၪအ၁နိၫမိၡါလဖၪ” အ၁ိၭ (လီ ၂း၈, ၂၀; ထိၪထဎီၩ့လၧ လ့ ၄း၃, ၉) လီၫ. အ့ၪပစံၭလၧဆၧချဲၩ့အဂၩနီၪ, ဘဲၫဂၪ့ခိၪအဆၧလုဂံၪ့အ၁ိၭ, မွဲဒၪလၧဂၪ့ခိၪအဂး, လါနၫ့အ့ၪမွဲပထံၫခးဖိၪ (citizenship) နီၪ မွဲလၧမူၭခိၪလီၫ. ထီးလုၫလါအဆၧမၩလဖၪမၩထံၬထၬဘၪပၧၩ လၧဆၧအွံၪဆၧယိၬလဂ့ၩ, အနီၪမွဲဆၧအလၩရှူၪဒဲပဘၪမုၬလၩ၁ၭထိၬလၧဆၧ အမိၡါဎရံၬအဖၧၩ့နီၪလီၫ. ဆၧအလ့ၩဖီၩ့လဖၪနီၪ မွဲလၧကဆါအဆၧအၪ့မၧၫ့ လၩ့လါနၫ့ဂ့ၩ ထီးမွဲအဆၧမၩထၪ့ဘၭ၀့ၫအထီနီၪ, ဆၧဘၪမၩထွ့ၫဆုးလီၩ့အလး အီၪလၧၩ့အ့ၬလီၫ.

ဆၧ၁ီၪ့ဆၧ၁ၫ့လဖၪနီၪ ဂီၩ့ခွံၬ၀့ၫလၧထုၪ့စူၪယၫအလီၩ့နီၪလီၫ (မၭ ၂၇း၅၁; ထိၪဎီၩ့လၧ ဒၫ့ ၉း၂၇), ၦဎရံၬဖိၪလဖၪ (ထဲးဎုၬၦယုဒၫဎရံၬဖိၪ၁ံၪ) ဘၪမၩန့ဆၧ ၁ံၪနီၪလၧၩ့အ့ၬ. အ့ၪလမွဲဘၪနီၪ ပမိအီၪဒံၭဒၪလၧဂၪ့ခိၪအဆၧဖၧၩ့, ဒဲမွဲလၧ ဎရံၬအဆၧအုၩ့လၩ့အဖၧၩ့ဒံၭအ့ၬနီၪလီၫ.

လၧဆၧထီးလူၬအထုၬနီၪ, ပ၀့ၫဒၪပယိစိၩဆၧလၧ “မူၭခိၪအ၁ၫ့ဒဲဂၪ့ခိၪ အ၁ၫ့လၧဆၧတီၩဆၧလီၩ့အီၪ၀့ၫလၧအဖၧၩ့လီၫ” (၂ပံ ၃း၁၃) ဒဲလမွဲဘၪန့ၫ ဆၧမၩ၁ံၫ့ထၪ့ထဲၩ့ဂၪ့ခိၪအလးယီၩဘၪ.

ၦဖၫရစံၫဖိၪဒဲၦကွ့ၭလံၬဖိၪလဖၪ မၩအၪထၪ့ၦၡၩအဆၧမၩလဖၪအၪနဲၪ့ စမိစ့ၭအဆၧ၁ီၪ့ဆၧ၁ၫ့ဒံၭ (ယိလၧ မၫ ၇;၁ၪ၁၃), ဆၧကွ့ၭထၬလၧလံၬဆံၫ့ဎံၪအလးလံၩလၧအလၧၫ့ထၪ့ဎွ့ၩထၪ့ယူၭလၧဎရံၬအဖၧၩ့နီၪ, ဒုၭကဲၪထၪ့၀့ၫဆၧအွံၪဆၧယိၬလၧဆၧနဲၩအဂးနီၪလီၫ.

လၧၦဎရံၬဖိၪအဖးဖီၩ့ (history) ထၧၫ့ထီယၫနီၪ, ၦ၁့ၪလံၬလဖၪလၩ့ထံၩဖါ လၧဆၧကျဲၩ့ဖစီၩ့လၧအဒုၭကဲၪထၪ့ဆၧဘိၭဘၪ၁့ၪယၫဆၧဒဲအၪ့ဂူၬန့ဆီၪ့၁ၭမု ဆံၫ့ဎံၪအလးလၧ အ၁ိၫ့ၦဆူနဲၩဖိၪလဖၪလၧ ဆၧ၁ီၪ့ဆၧ၁ၫ့အဘၪမၪလဖၪနီၪ လီၫ.

`ပမၩလၩ့ထံးပဆၧနၪ၁့ၪလၧဆၧထိးထဲၩ့တၩ့ထဲၩ့အခၪ့ထံၭခၪ့ဎၧၩ့ မွဲ၀့ၫဒၪအအီၪဂဲၫလၧဎရံၬမၩဆၧလၧပဂးနီၪ မိန့ဘဲၫ၁့ၪလဲၪ.`