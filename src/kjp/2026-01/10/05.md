---
title:  ဆၧအလၩရှူၪအ့ၪလမွဲဆၧအမိၡါ
date:   04/03/2026
---

`ဖီ ကလီစံၫ ၂း၁၆-၁၉. ၦယုဒၫဎရံၬဖိၪလဖၪအဆၧဖိၬထွ့ၫမၩဆၧ လဖၪဘၪဆၧထုၭဖျီၪ၀့ၫလၧစပီလူၫမွဲဆၧနီၪလဲၪ.`

ထီးမုလနံၩယီၩဒၪလ့ၬ, ၦကိၪ့၁့ၪလဖၪ (scholars) ထိးဆၧၫ့ဆၧဂဲးဘၪထွ့ၫ စပီလူၫအဆၧကွ့ၭအလၩ့ထံးဒံၭအ့ၬလီၫ. ဆၧလၩ့ထံးလၧပဂးနီၪ မွဲလၧစပီလူၫ အလံၬဒၪ၀့ၫစံၭထၬ၀ဲၩ၀့ၫလၧၦယုဒၫဎရံၬဖိၪ၁ံၪဒိၪစီၩ့ဒိၪမၩ့လၧ ၦဆၨၩဂူၫဂၩ ဎရံၬဖိၪ၁ံၪအဖၫ့ခိၪ (လီ ၂း၁၃) လီၫ. မွဲဆၧနီၪ ၦယုဒၫဆူနဲၩဆၧဖိၪလဖၪစ့ၩရၫ့ ဆီၪ့ဆၧလၧဆၧလကြၨၭအီၪဘၪလဖၪဆ့လီၫ.

ဖျီၪပျၩ့မၬလၧလံၬကလီစံၫ ၂း၁၆ အစရၫ့ဘၪထွ့ၫလၧ ၦယုဒၫဖိၪ၁ံၪ မၩထွ့ၫဆုးလီၩ့ဆၧလၧအဂဲၫကဲၪထၪ့ၦဎရံၬအခၫဒံၭနီၪလီၫ. ကလီစံၫ ၂း၁၈ ဆ့ဘၪထွ့ၫလိၬ၁ၭလၧဆၧအဂဲးအဖးထီးနီၪလီၫ. ကဆါယ့ၫရှူၬအီၪက့ၪဆၧမၪ (criticized) ဆၧကျဲၩ့မၩအ၁ၭလၧဆၧဘိၪ့ဆၧဘၩခိၪနါ၁ံၪလဖၪအကျၩ (ယိအဒီၩ့လၧ မၭ ၆း၁, ၅, ၇, ၁၆) နီၪလီၫ. လၧလံၬထူၫလဖၪ (scrolls) လၧ Qumran အဖၧၩ့နီၪ ပဒၪဘၪမူၭခိၪအ၁ီၫ့လဖၪဘၪဆၧအီၪက့ၪ၀့ၫအၪမၬလၧ ၦယုဒၫဖိၪအဆၧဘိၪ့ဆၧဘၩအဖၧၩ့နီၪလီၫ. မွဲဆၧနီၪစပီလူၫဘၪဒၪဆၧၫ့ယၫ ဆၧကၪဆၧဂဲၩလၧကလီစံၫနီၪ မိလၩ့ဂၬဘဲၫနီၪအ၁ိၭဆ့လီၫ.

ထီး ကလီစံၫ ၂း၁၆ ဘၪဆၧဆီၫ့မီၪ့ဘၪမၪ၀့ၫဘဲၫနီၪအဂး, ပမိဘၪဆီၫ့မီၪ့ အၪထၪ့လၩ့ထံးဆၧနီၪလီၫ. အီၪက့ၪထီးနဲၪ့ဆၧလဖၪယီၩဆံၭ-

စပီလူၫစံၭဆၧ “လၧဆၧနီၪအကၠီၩ့ - therefore” နီၪ အီၪက့ၪနဲၪ့ (ဖ့ၪနဲၪ) ၀့ၫဆၧနီၪမွဲဆၧချဲၩ့အထုၬ လၧအ၀့ၫစံၭ၀ဲၩ၀့ၫလဖၪအဖၧၩ့နီၪလီၫ. လၧအဖီၩ့ခွံၬ ဆၧဘၪမၩဆၧကူၭတရံၭအီၪ၀့ၫတၡါနီၪ ဘၪဆၧထုၭပဲၩခွံၬ၀့ၫဒၪ မွဲလၧ၁ၭအဆၧ အၪ့လဲၩလၧအဖၧၩ့ (inward change of the heart) နီၪ အရ့ၩဒိၪ၀့ၫအကၠီၩ့လီၫ (လီ ၂း၁၁ၪ၁၅).

“ဆၧအၪ့ဒဲဆၧအီၩ” နီၪ မွဲအဘၪထွ့ၫဒၪလၧ ၦအံၫစရ့လၭဖိၪ၁ံၪဂဲၫဆိၬန့ ၀့ၫလၧဆၧဘိၪ့ဆၧဘၩအလးထီးနီၪလီၫ.

လၧဆၧအီၪက့ၪနဲၪ့ဘိၪ့ပွဲၩလၩ့ထံး “လၩ၁ံၫအနံၩဒဲမး၁ံၫလဖၪ” (လီ ၂း၁၆) နီၪ မွဲဆၧချဲၩ့ဎဲၪ့ဎီၪ့ဖ့ၪဒီၩ့ (alludes) ထဲၩ့ဟိၫစံအၫ ၂း၁၁ နီၪ, လၧဆၧမၩအ၁ၭ လမံၩ့ဎးလၧဘိၪ့မုနံၩလဖၪ, ဘၪထဲးဎုၬဆ့လၫမး၁ံၫလဖၪဆ့နီၪလီၫ (ယိအဒီၩ့လၧ ၃မိ ၂၃း၁၁, ၂၄, ၃၂).

ဆၧအကၧၩ့ဒိၪလၧဆၧနၪ၁့ၪလံၬဆံၫ့ဎံၪအဆၧၫ့ယီၩအဂးနီၪ ပဘၪယိဒၪ စပီလူၫနၫ့ဆါဒၪ၀့ၫအဆၧချဲၩ့ကျိၭဆၧအဖၧၩ့လီၫ. စံၭ၀့ၫဒၪ “ဆၧနီၪလဖၪ မွဲဆၧမိမၩအ၁ၭလဖၪအလၩရှူၪတၭ, အ့ၪမွဲအမိၡါနီၪ, မွဲဎရံၬလီၫ” (လီ ၂း၁၇). ဆၧအလုၫအလါမုနံၩလဖၪ (ceremonial days) ယီၩ, ဘဲၫဆၧလုထၪ့ဆၧလဖၪအ၁ိၭနီၪ, ဖ့ၪနဲၪစိၩယ့ၫရှူၬဎရံၬအဆၧမၩ (ယိလၧ ၁ကီ ၅း၇; ၁ကီ ၁၅း၂၃) လီၫ. အ့ၪမွဲမုနွ့ၫနံၩမး၁ံၫနီၪ, အီၪလၩ့ဆၫ့၀့ၫ, ဘၪဆၧအီၪက့ၪ၀ဲၩ၀့ၫလၧ အံဒံၫ့အဖၧၩ့, လချုၭဆၧဒဲၩဘၭနုၬလၩ့ဒံၭဘၪနီၪ, အီၪ၀ဲၩယံၬလ့ၬယူၭလၧဆၧလုထၪ့ဆၧ အလုၫအလါမ့ၬယၫအိၩ, မွဲဆၧနီၪတၭဆၧနီၪမွဲအဘၪဂီၩ့ (ဘၪထုၬခွံၬ) ၀့ၫလၧ ထုၪ့စူၪယၫအလးခဲၫ့နီၪ မွဲအ့ၬလီၫ.

`ဆၧယီၩလမွဲဘၪလၧမုနွ့ၫနံၩမး၁ံၫအဂဲးအဖးဘၪလါနၫ့ဂ့ၩ, မွဲနမၩန့စပီလူၫအဆၧဖ့ၪကိၪ့လၧ လဘၪစ့ၩရၫ့ဘၪၦဂူၫဂၩဘၪနီၪဘဲၫ၁့ၪလဲၪ.`