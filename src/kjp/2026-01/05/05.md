---
title:  တခ့ၭဖ၀ၭလၧအထိးအ၁ၭ
date:   28/01/2026
---

စထံမ၁ံၫနီၪ မွဲၦ၁ိၪ့လံၬပရၧၫယီၩ လၧၦဖလံဖံၫဖိၪအအီၪနီၪလီၫ (ဖံၫ ၁း၁). လါနၫ့ဘိၩ့ယီၩ စပီလူၫကွ့ၭထၪ့အလံၬလဘံၪ့ယီၩ စံၭ၀့ၫလၧစထံမ၁ံၫမွဲၦမၩဎိၭလၩ့ ဆၧလၧအ၀့ၫနီၪလီၫ. ထုၭဖျီၪလီၩ၀့ၫဘဲၫၦလီၩလၩ့လၬလၩ့ဆၧလဂၩအ၁ိၭ (၂ထံ ၄း၅) လၧစပီလူၫဖျါလၩ့၀့ၫလၧ မၫစဒိနအၫ (၁၁့ၭ ၃း၂ ထိၪဎီၩ့လၧ ဆၧ ၁၈း၅; ဆၧ ၁၉း၂၂) ဒဲလၧဆၧဂဲးအၪမံၩ့နီၪ ၁ိၫ့၀့ၫလၧကီရံၫ့လီၫ (၁ကီ ၄း၁၇; ၁ကီ ၁၆း၁၀). လယံၬဒံၭဘၪနီၪ အ၀့ၫမၩဎုၬဆၧလၧစပီလူၫဒဲစစဲလၭလၧကီရံၫ့အဖၧၩ့ (၁၁့ၭ ၁း၁; ၂၁့ၭ ၁း၁) ဒဲလၧခဲၫ့ထဲၩ့, လၧအ့ဖစၧၭဖၧၩ့ (၁ထံ ၁း၂, ၃; ထိၪဎီၩ့လၧ ဆၧ ၁၉း၂၂) နီၪလီၫ. စပီလူၫစံၭလၧ စထံမ၁ံၫနီၪ မွဲၦ “အ၁ၭဘၪလၩ့ဎိၭ” (likeminded) လၧအ၀့ၫနီၪလီၫ (ဖံၫ ၂း၂၀). ဂြံစၭအဆၧချဲၩ့ (lit. "equal in soul") နီၪ စံၭ၀့ၫလၧ ၦအလၩ့ဂၬလၧစပီလူၫလၧဆၧအၪမံၩ့အဖၧၩ့, ထဲးဎုၬလၧ ဆၧဖ့ၪ လၫ့အ၁ၭလၧဎရံၬ, အဆၧထုၭဂဲးထုၭဘၭတရါလၩ့ဆၧ၁ၭထိၬအပရၧၫ့, ဒဲအ၁ၭ အီၪလၧၦဖလံဖံၫဖိၪ၁ံၪအလီၩ့ဆ့နီၪလီၫ.

`ဘၪမွဲနီၪ နဆီၫ့မီၪ့စပီလူၫလီၩဆၧယီၩလၧစထံမ၁ံၫအဂဲး (ဖံၫ ၂း၁၉-၂၃) ဘဲၫယီၩလဲၪ. စပီလူၫလီၩထွ့ၫဆၧအဂူၫဂၩမွဲနီၪဒံၭလဲၪ (၁ကီ ၄း၁၇; ၂ထံ ၁း၅).`

ဆၧအဂူၫဂၩလမံၩ့နီၪမွဲ “တခ့ၭဖ၀ၭလၧအထိးအ၁- proven character” (ဖံၫ ၂း၂၂) လီၫ. လၧဂြံစၭအဆၧချဲၩ့နီၪ မွဲၦလဂၩလၧဘၪထိးဆၧမၩခွါလၧၫ့လၧၫ့ ဎွ့ၩဎွ့ၩ (ရိ ၅း၄) ဒဲ မွဲၦအတခ့ၭဖ၀ၭအီၪလၧ ဆၧအမွဲအတီၩ (၂ကီ ၂း၉; ၂ကီ ၉း၁၃) နီၪလီၫ.

ဆၧမၩခွါၦလဂၩအ၁ုၪ့အ၁ၭလၧအဖၧၩ့ (inside) နီၪ မွဲဆၧကၪလီၫ. E. G. White အီၪက့ၪဆၧနီၪဘဲၫယီၩလီၫ- “ဆၧအီၪမၧၫ့နီၪ မွဲဆၧဘၪထွ့ၫလၧ ၁နိၫ (disciplinary) လီၫ. . . ဆၧအၪ့ဎၬမၩခွါၦအဆၧအီၪက့ၪ၁ၭနီၪ မွဲဆၧမၩ တၧၩ့မၩဆၫၦၡၩလမံၩ့, ဒဲထီးမွဲထိးအ၁ၭလၧဆၧအီၪက့ၪ၁ၭအဘၪနီၪ ၦဎရံၬဖိၪ အခိးအတၩအၪထၪ့၀့ၫဒၪလီၫ. အ့ၪထိးဆၧၫ့ဆၧမၩဆၫလၧဆၧဆၪ့လၩ့၁ၭဖၧၩ့, စံၭဆၧၫ့ထဲၩ့လၧဆၧချဲၩ့အမုၬ, ဒဲဆၧမၩနၧၩ့မၩစၪနီၪ ထိးဆၧၫ့၀့ၫလၧဆၧ၁ုၪ့ဂ့ၩ ၁ၭဘွၩတၭ, ဆၧနီၪမွဲဆၧထိး၁ၭလၧဎရံၬအ၁ၭအီၪ၀့ၫလၧအ၀့ၫအ၁ၭခံဖၧၩ့နီၪလီၫ.” Ellen G. White, Testimonies for the Church, vol. 5, p. 344. အ၀့ၫလီၩထွ့ၫ၀့ၫဒံၭ, လၧ “ဆၧကၪဆၧဂဲၩဒဲဆၧဘၪထိးလန့လကဲၪဘၪ လဖၪနီၪ” ထိးဆၧၫ့၀့ၫအ့ၪန့နီၪ, “ဆၧထိးဆၧၫ့နၧၩ့ (well endured) နီၪ မၩအၪထၪ့ဒိၪထၪ့တခ့ၭဖ၀ၭလၧအလၩ့ဂၬဎရံၬ လၧအအီၪလၩ့ဆၫ့လၩ့ဖၭလၧၦဂၪ့ခိၪဖိၪ၁ံၪအ၁ၭယူၭလီၫ.” Testimonies for the Church, vol. 5, p. 344.

`ဆီၫ့မီၪ့ထဲၩ့ “ဆၧမၩဖံထၪ့ၦၡၩအ၁ၭ (provocation), ဆၧကၪ ဆၧဂဲၩလဖၪ, ဒဲဆၧဘၪထိးဆၫက့ၭဂဲၫဘၪနၧၩလဖၪနီၪဆံၭ. မွဲနထိးဆၧၫ့ နၧၩ့ဆၧၫ့ဆ့ဧၪ. နမိလ့ၩခၫ့ဖျီၫ့ဘၪလၧဆၧမၩနၧၩ့အဂး နမိဘၪမၩန့ဆၧ မၩခွါမွဲဆၧနီၪလဲၪ.`