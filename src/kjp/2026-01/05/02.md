---
title:  ပမၩဆၧလၧယွၩမၩဆၧလၧပဖၧၩ့
date:   25/01/2026
---

မွဲန့ၫဆၧအီၪက့ၪယ့ၫရှူၬဘဲၫဆၧနဲၪဒီၩ့အလၧၫ့အဎွ့ၩလၧဆၧဆၪ့လၩ့၁ၭဒဲ ဆၧခိၭနၪယွၩအဆၧဘၪ၁ၭအဂးနီၪ, စပီလူၫဒၪစိၩၦဖလံဖံၫဖိၪ၁ံၪလီၫ. အ၀့ၫ အီၪက့ၪဂုးခၧၫ့ၦ၁ံၪနီၪအဆၧခိၭနၪလၧအ၀့ၫ၁ံၪဒိၭန့ဘၪဆၧ၁ၭထိးပရၧၫ့ (ဆၧ ၁၆း၁၃-၁၅, ၃၂, ၃၃) လဖၪ, ဒဲပဂၨၪထၪ့ဘဲၫ၁ိၭအ၀့ၫ၁ံၪမိအီၪဂုးခၧၫ့၀့ၫလၧ ယၫခီၫဒံၭနီၪလီၫ.

လီၩဖျီၪထၪ့ကဆါဎရံၬအဆၧအီၪမၧၫ့ဒဲအထုၪ့စူၪယၫလၧဆၧထိးထဲၩ့တၩ့ ထဲၩ့အဖၧၩ့၁ၭနီၪဂီၩ့ စပီလူၫနဲၪလၩ့ဆၧဘၪယိထံၫယိဆၭလထံၪဎးလၧဆၧမၩထီး အလူၬလဖၪယီၩမိဂီၩ့ (မိကဲၪထၪ့) ၀့ၫဘဲၫ၁့ၪလဲၪအဂးနီၪလီၫ.

`ဖီ ဖလံဖံၫ ၂း၁၂, ၁၃. စပီလူၫစံၭဆၧ, “ဆၧထိးထဲၩ့တၩ့ထဲၩ့လၧ န၁ံၪအနၫ့ဆါဒၪန၁ံၪ၀့ၫအဂးနီၪ, မၩဒၪန၁ံၪ၀့ၫ” နီၪ အခီၫပယီၫမွဲဆၧ နီၪလဲၪ. နမိထုၭဖျီၪထၪ့ဆၧဘၪထွ့ၫလိၬ၁ၭလၧဆၧနဲၩဒဲဆၧမၩအဘိၩ့ ဆၧၩ့နီၪဘဲၫ၁့ၪလဲၪ.`

လံၬဆံၫ့ဎံၪအဆၧၫ့ဖိၪနံၫဆၧၫ့, လၧစပီလူၫလီၩဖျီၪထၪ့၀့ၫယီၩ မွဲအ၀့ၫ ကွ့ၭလၩ့ဆၫ့၀့ၫလၧလံၬရိမၫဒဲလၧအဂူၫဂၩနီၪမွဲအ့ၬ. ဆၧအလၩ့ထံးလမံၩ့နီၪ အ၀့ၫအဆၧပရၧၫ့ယီၩ ဘၪလၩ့ဎိၭလိၬ၁ၭလၧဆၧတီၩဆၧလီၩ့လ့ၩခၫ့ဖျီၫ့လၧဆၧနဲၩ, လၧအ၀့ၫလီၩလၩ့လၬလၩ့၀့ၫလၧဖလံဖံၫဒဲလၧဆၧလးအဂူၫဂၩနီၪဆ့လီၫ. လါနၫ့အကၧၩ့ဒိၪဆ့လၧပကဘၪ (ပမိဘၪ) ယိထံၫလံၬဆံၫ့ဎံၪစံၭဆၧအဂဲးမိၡါ (topic), လၩ့ဆၫ့ဒၪဆၧဘၪထွ့ၫဆၧထိးထဲၩ့တၩ့ထဲၩ့အဂဲးလၧ ၦဘၪဆၧဆီၫ့မီၪ့ ဘၪမၪ၁့ၪ၀့ၫလဖၪနီၪလီၫ.

`ဖီ ရိမၫ ၃း၂၃, ၂၄; ရိမၫ ၅း၈; ဒဲ အ့ဖစၧၭ ၂း၈-၁၀. လံၬအဆၧၫ့ လဖၪယီၩစံၭဆၧလၧဆၧထိးထဲၩ့တၩ့ထဲၩ့အဂဲးမွဲဆၧနီၪလဲၪ.`

ဆၧထိးထဲၩ့တၩ့ထဲၩ့နီၪ မွဲကဆါယွၩအဆၧမၩနီၪ ပဘၪလီၩအလးအီၪအ့ၬ, ဒဲပစံၭလၩ့ပ၁ၭလၧ ပဆၧမၩဂ့ၩဒၪပ၀့ၫအီၪနးမံၩ့အ့ၬ. ဆၧဆူဆၧနဲၩဒၪလ့ၬနီၪ မွဲဆၧဖ့ၪလၫ့လမံၩ့ (a gift), လၧ၁ၭမုဆံၫ့ဎံၪအဆၧဖ့ၪဂဲးဖ့ၪဘၭအဖၧၩ့နီၪလီၫ. ပဆၧမၩဒၪပ၀့ၫနီၪ ထိးတၩ့ပၧၩန့အ့ၬ. မွဲလါနၫ့လၧဆၧအီၪဖျဲၪ့အ၁ၫ့လၧကဆါယွၩဒုၭကဲၪထၪ့၀့ၫဒၪလၧနး၁ၭလခီၫ (spiritually) ဒဲဖ့ၪလၫ့ပၧၩဂဲးဘၭလၧ ပမိမၩဆၧမၩဂ့ၩလဖၪနီၪလီၫ. ယွၩအ၁ၭမုမၩဆၧလၧပဖၧၩ့, ဖ့ၪဆီၪ့ပၧၩမိရွံန့ဆၧ အမွဲအဘၪ, မၩဆၧၫ့ထဲၩဆၧကျဲၩ့ဖစီၩ့, ဒဲအီၪက့ၪမၩန့ဆၧအမွဲအဘၪလဖၪ (right choices) နီၪလီၫ.

မွဲဆၧနီၪ, ပမၩဆၧလၧကဆါယွၩမၩဆၧလၧပဖၧၩ့, “လၧဆၧ၁ၭမဲၪ၁ၭဖျဲၩ့, ၁ုၪ့ဎွံၪ၁ၭယီၫလၧ၁ုၪ့၀ၭထိၬ၁ၭ၀ၭထိၬ” နီၪလီၫ. ဆၧနီၪမွဲဆၧ၁ၭမဲၪကဆါယွၩ အဆၧစ့ၩရၫ့ပဆၧဂဲးဆါဘၭဆါလၧပဆၧခိၭနၪလထၪ့ဘၭဘၪနီၪဧၪ. တၡါ မွဲဘဲၫနီၪအ၁ိၭအ့ၬ. ဆၧချဲၩ့ယီၩ မွဲအထုၭဖျီၪထၪ့ပဆၧ၁့ၪယၫ (sense) လၧ ကဆါယွၩအဆၧအီၪၡီၩ့ - God's presence (ယိလၧ အၪ့ ၂း၁၁ အဖၧၩ့) ဒဲဆၧလၧပမိဘၪအီၪလၧဆၧခိၭနၪနီၪလီၫ.

မွဲနလ့ၩခၫ့ဖျီၫ့ဘၪကဆါဎရံၬမၩဆၧလၧနဖၧၩ့မွဲဆၧနီၪလဖၪလဲၪ. မွဲလါနၫ့ဘိၩ, လုၫလါလၧအဘၪမၪ အအီၪလၧနဖၧၩ့နီၪထၪ့ဒၩဆၧလၧကဆါယွၩအဆၧမၩလၧနဖၧၩ့နီၪဘဲၫ၁့ၪလဲၪ, ဒဲနပဒၩ့ဆၧၫ့ထဲၩ့ဆၧကၠူၭဆီၪ့ (ထုၭဆီၪ့) နၧၩယီၩမိန့ဘဲၫ၁့ၪလဲၪ.