---
title:  “အီၪက့ၪယူၭယၪ့ၦ၁ံၪလဖၪနီၪဆံၭ”
date:   29/01/2026
---

`ဖီ ဖလံဖံၫ ၂း၂၅-၃၀. စပီလူၫထုၭဖျီၪလီၩ စအံၫပၭ]ဖဒဲတၧၭအဂဲး ဘဲၫ၁့ၪလဲၪ. ဆၧထုၭဖျီၪၦဎရံၬဖိၪအတခ့ၭဖ၀ၭဒဲအဆၧမၩလၩ့ထံးလဖၪ မွဲဆၧနီၪလဲၪ.`

စအံၫပၭ]ဖဒဲတၧၭအမံၩ့နီၪ ဘၪဆၧယၧၩ့ထၪ့၀့ၫလၧလံၬလဘံၪ့ယီၩအဖၧၩ့ လီၫ. လါနၫ့ပန့ဘၪဆၧမၩလိၪဒိၪဒိၪမုမုလၧ ဆၧထုၭဖျီၪဖၨၪခိၭဖိၪယီၩဆ့လီၫ. အၪ့ဎၬယိလၧအမံၩ့နီၪ (ဘၪထွ့ၫလၧဆၧဘိၪ့ထၪ့ဘၩထၪ့ Aphrodite အကဆါ), အ၀့ၫမွဲၦအီၪဂဲၫလၧဆၧဘိၪ့ထၪ့ဘၩထၪ့ဆၧဂၩ့ဆၧဖၪ့အဖၧၩ့လီၫ. စပီလူၫကိၭအ၀့ၫလၧၦမၩဎုၬဆၧလၧအ၀့ၫနီၪ, မိမွဲဆၧမၩဎုၬဆၧလၧဖလံဖံၫ အဖၧၩ့နီၪလီၫ. ကဲၪထၪ့၀့ၫ “ၦ၁ုၭဖိၪလၧယ၁ိၭ” (ထိၪဎီၩ့လၧ ဖံၫ ၁း၂၇) နီၪ မိမွဲ၀့ၫဒၪလၧစအံၫပၭ]ဖဒဲတၧၭဘၪဆၧၫ့ယၫဆၧလမံၩ့မံၩ့လၧဆၧတရါလၩ့ ဆၧ၁ၭထိၬအပရၧၫ့အဂး, ဒဲအ၁ၭအီၪလၧထိးဆၧၫ့ဆၧအၪ့ထၩလၧအ၁ၭမၧၫ့ဆ့ လီၫ (ဖံၫ ၂း၃၀).

ဘဲၫ “ၦ၁ိၫ့ဆၧပရၧၫ့ - messenger” (Gk, apostolos) ဘၪဆၧအၪ့မၧၫ့ ၀့ၫလၧဖလံဖံၫဆၧအီၪကီၪ့နီၪ, စအံၫပၭ]ဖဒဲတၧၭ ဘၪလ့ၩမၩဆၧၩ့စပီလူၫလၧ ဆၧစၧၩ့ထၬအလးထီးနီၪလီၫ (ဖံၫ ၂း၂၅). မွဲၦလၧ ဖလံဖံၫဖိၪ၁ံၪနဲၩန့ဘၪ၀့ၫ လဂၩလၧအဖ့ၪယူကျိၪစ့ၩ၁ံၪလၧစပီလူၫအဂးနီၪလီၫ (ဖံၫ ၄း၁၈). ကျိၪစ့ၩနီၪ အကၧၩ့ဒိၪ၀့ၫနၭမၬ လၧဆၧအၪ့ဆၧအီၩ, ဆၧကီၩ့ဆၧ၁ိၭ, ဒဲလးမံၫလးဒၩအဂး ဒၪလ့ၬ လၧရိမၫအဆၧစၧၩ့ထၬဖိၪအဂး, မိဘၪအၪ့ဎွ့ၩန့လၧနၫ့ဆါဒၪ၀့ၫနီၪ (အ့ၪ) ဂံၪ့ဒီၪ့ဖိၪဒဲထံၩ၁ိၭ၁ံၪမိဘၪဂဲၫဆိၬန့၀့ၫဒၪနီၪလီၫ (ထိၪဎီၩ့လၧ ဆၧ ၂၄း၂၃). လၩ့ဘူၭလၧအဆၧစၧၩ့ထၬလၧရိမၫဖၧၩ့ နံၫဖၧၫ့လဖၧၫ့အထုၬနီၪ, စပီလူၫ အၪ့မၧၫ့စထံမ၁ံၫ “အၪ့ဂူၬကျ့ၭစၨၭဂဲၫထီၩ့လၧဆၧဂီးခၫလချုၭဘၪဒံၭဘၪ” ဒဲဂဲၫဆိၬန့ “ဆဲၫ့ဖၭဒိၪ” လၧအအီၪက့ၪထးလၧ တြိအၭ (Troas) အဖၧၩ့နီၪ (၂ထံ ၄း၂၁, ၁၃) လီၫ. အ၀့ၫလိၫဘၪဆဲၫ့အဒၧၩ့ထံၭနီၪ, လၧဘၪအီၪ၀့ၫလၧလိးအိၩ ဖၧၩ့နီၪလီၫ. စပီလူၫနဲၩန့ဘၪစအံၫပၭ]ဖဒဲတၧၭ လၧအထဲၩ့ဆိၬန့လံၬပရၧၫ့ယီၩ epistle) လၧဖလံဖံၫနီၪလီၫ (ယိလၧ Ellen G. White, The Acts of the Apostles, p. 479).

ဘၪလဘၪမွဲဆၧကၪဆၧဂဲၩအီၪလၧဖလံဖံၫဖၧၩ့နီၪ (ယိလၧဆၧမၩလိၪ ၄) တၭ, စပီလူၫ “ဆီၫ့မီၪ့ဆၧအကြၨၭလမံၩ့” လၧမိဘၪ၁ိၫ့ထဲၩ့စအံၫပၭ]ဖဒဲတၧၭ လၧအဆိၫအချဲၫ့, ဒဲဖ့ၪဆီၪ့ထၪ့ၦဖလံဖံၫဖိၪ၁ံၪမိ “ထိးဆၧၫ့အ၀့ၫလၧ ကယဲဆၧ၁ၭ ထိၬထီးအလူၬလၧကဆါအဖၧၩ့” (ဖံၫ ၂း၂၉) နီၪလီၫ. စပီလူၫအဲၪဒိၭလၧ အ၀့ၫ၁ံၪလဘၪခိဂီၩဆၧလၧဆၧမၩအ၁ၭလၧ ဆၧစၧၩ့ထၬအဖၧၩ့နီၪဘၪလီၫ. အ၀့ၫစံၭလၩ့ထံး၀့ၫဆ့လၧ စအံၫပၭ]ဖဒဲတၧၭနီၪ မွဲၦဎရံၬဖိၪအ၁ၭဂ့ၩလဂၩ လၧ အကြၨၭဒိၭန့ဘၪဆၧယူၭယၪ့ဒိၪဒိၪအၪအၪ, မွဲလၧၦ၁ံၪလဖၪနီၪ ကဲၪဒိၪ ကဲၪမုနီၪမွဲအ့ၬ မိမွဲဒၪ၀့ၫလၧအ၀့ၫ၁ံၪအဆၧအီၪက့ၪ၁ၭဘဲၫ ယ့ၫရှူၬအ၁ိၭနီၪလီၫ (ဖံၫ ၂း၆-၁၁; ထိၪဎီၩ့လၧ လုကၭ ၂၂း၂၅-၂၇). ဂြံစၭအဆၧချဲၩ့ နျအနနာ ဆၧယူၭဆၧယၪ့နီၪ ဘၪၦလီၩ၀့ၫအၪအၪလၧ လံၬဆံၫ့ဎံၪအ၁ၫ့ (NT) အဖၧၩ့အ့ၬ. ပဒၪဘၪအဒီၩ့လၧ ၦ၁ုၭဖိၪလယၩအခိၪအခ့ၫအၡၩလၧ “အအဲၪ၀့ၫလဂၩ” (လုကၭ ၇း၂), ဒဲၦအီၪက့ၪယူၭယၪ့၀့ၫလဂၩအီၪလၧလးဆၧၫ့နၩ့အဂ့ၩထုၬအဖၫ့ခိၪ (လု ၁၄း၈), ဒဲယ့ၫရှူၬဘဲၫအမွဲ၀့ၫနိၪ့အလိးခိၪလၧ “အလူဒိၪ့ဎွ့ၩဒိၪ” ၀့ၫနီၪဆ့ လီၫ (၁ပံ ၂း၄, ၆). စအံၫပၭ]ဖဒဲတၧၭဆ့ဘၪဆၧ၀ံထဲး၀့ၫလၧ ၦလဖုၫအကျၩနီၪ, မွဲတၡါ, အ၀့ၫမွဲၦအတီၩလၧအလူ (faithful) လဂၩနီၪလီၫ.