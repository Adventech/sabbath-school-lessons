---
title:  ဆီၫ့မီၪ့အၪထၪ့လၧယၫ
date:   30/01/2026
---

“ၦလဂၩလၧအီၪအဘူၭထုၬလၧကဆါဎရံၬနီၪ မိမွဲ၀့ၫၦလၧအဒိၭန့ ကဆါအ၁ၭလၧ ဆၧအဲၪအဆၧဖ့ၪလၫ့၁ၭ,- ဆၧအဲၪလၧလအီၪက့ၪဖိၫလိၫ လၩ့ဘၪအ၁ၭ, . . . လအၪ့ဎၬဘၪအဆၧဒၪ၀့ၫ, အ၁ၭလထၪ့ဘၪ, လဆီၫ့မီၪ့ ဘၪဆၧအအၧၩ့” (၁ကီရံၫ့ ၁၃း၄, ၅),ၪ ဆၧအဲၪလၧအထိၪဂုထိၪဂဲၩထၪ့ထံၩဖျဲ ဘဲၫပကဆါအ၁ိၭ, လၧအမိဖ့ၪလၫ့ဆၧထီးအလူၬ, မိအီၪမၧၫ့ဒဲမၩဆၧလၧဆၧထိး ထဲၩ့တၩ့ထဲၩ့ဆၧအ၁ိၭနီၪလီၫ. ဆၧအီၪက့ၪ၁ၭဘဲၫယီၩ ပဒၪဘၪလၧစပီလူၫ အဆၧအီၪမၧၫ့အဖၧၩ့လီၫ. စပီလူၫစံၭ၀့ၫဒၪ, ‘ယအၪ့မၧၫ့နီၪ မွဲလၧဎရံၬအဂး,’ မွဲလၧအဆၧအီၪမၧၫ့နီၪ ဖ့ၪနဲၪၦၡၩလၧဎရံၬနီၪလီၫ. ‘ဒဲယအ့ၪ၁ံၫနီၪ မွဲန့အၪထၪ့ ဆၧ’ လီၫ (ဖလံဖံၫ ၁း၂၁, ၂၀).” Ellen G. White, The Desire of Ages, p. 549.

“ထီးမွဲဆၧမၩခွါ၁ၭမုကိၭဖျိၪ့ဒ့ၭနီၪ, ဆၧအဆၧၫ့ထီအီၪထးအၪလၧၩ့အ့ၬ. ဆၧမံၩ့လၬအဆၧနဲၪ့နီၪ မိမၩဆီၪ့ပၧၩလီၫ. ၦလၧအဖိၬအ၀့ၫအခဲၫ့လဆၫ့ဘၪလဆၫ့ ဒဲအအီၪမၧၫ့လၧဂၪ့ခိၪအခံးအဂၩ့အလုၫအလါနီၪ မိဖ့ၪလၫ့ခွံၬအ၁ၭ ယီၫယီၫလၧဆၧဒဲၩဘၭအဖၧၩ့, ထီးအမိလၩ့၀့ၫလၧဆၧ၁ံၫအဖၧၩ့၁ၭနီၪလီၫ. . .

“ထၪ့ဖု၀ဲအလတီၩလလီၩ့ဘၪလဖၪ မိဖျီၪထၪ့လၩ့ဆၫ့၀့ၫလၧ ၦအတီၩ အလီၩ့၁ံၪ, ဒဲဆၧအီၪ၁ူၪ၁ံၪလဖၪ မိဖျီၪထၪ့၀့ၫထီးမွဲၦအတီၩအလီၩ့အီၪလၧ ဎရံၬအနိၪတၧၩ့ယါအဖၫ့လၬလဖၪကိၭၡါထၪ့၀့ၫ ဟိၫစဲနၫအခၫထီးနီၪလီၫ. ၦလၧအ၁ၭဆံၭ (ပ့ၫ) ဒဲလနဲၩန့လၩ့ဘၪအ၁ၭလဖၪ မိလီၩဖျီၪထၪ့အ၁ၭလၧ ဎရံၬ အဂးဒူၩဒူၩလၧအဆၧတီၩဆၧလီၩ့အဖၧၩ့လီၫ. ၦလၧအဂဲးဘၭအဆါထုၬ ဒဲအ၁ၭ မဲၪဆၧ၁့ၪနီၪ မိမၩအ၁ၭဘဲၫစဒၫ၀ံ- ၁ၭအီၪမၩဆၧဒူၩဒူၩလီၫ. ယွၩအၡၩခမျၧး ဘၪဆၧမၩခံၭထၬ၀့ၫလဖၪနီၪအဂး, ၡၪ၁ံၪဖီၫ၁ံၪမိဖၩ့၀့ၫဒံၩ့ပျၩ့ထၪ့, ယုၩ့ယဲ၀့ၫနီၪလီၫ. မုၪခီၩလဲးလခီၫမိမၩထံၬထၬယွၩအၦအတီၩအလီၩ့လဖၪ, လါနၫ့ဂ့ၩ, လၧယ့ၫရှူၬ အမံၩ့နီၪ အ၀့ၫ၁ံၪမိနဲၪဖျီၪထၪ့အ၁ၭဒိၪနဲၪ့ၦမၩန့မၩနၧၩ့ဆၧလဖၪဒံၭနီၪလီၫ.” Ellen G. White, Testimonies for the Church, vol. 5, pp. 81,

**ဆၧအၪ့စၪ့ကၩ့ကၩဎိၭလၩ့ဆၧအဂး**

`ဆီၫ့မီၪ့ထဲၩ့ဆၧဖ့ၪထုၪ့၁ၭလၧ ၦ “ဖ့ၪလၫ့အ၁ၭလဆၫ့ဘၪလဆၫ့ လၧဂၪ့ခိၪအဆၧထုၭန့ဆၧအဖၧၩ့ ဒဲမုၬလၩလၧအလုၫအလါဖၧၩ့ လဖၪ” နီၪဆံၭ. မွဲဆၧနီၪမိအီၪထဲးဎုၬ (ပၫ) ၀့ၫဒၪလဲၪ. အၪ့ဎၬ လမွဲဘၪန့ၫၦလဂၩဘၪလဂၩ (individuals) ဘၪ ဒဲလၧဆၧအီၪကီၪ့ ထၧၫ့ဖုၫယၫအဂးနီၪဆံၭ.`

`ကဆါယွၩစံၭ၀့ၫ, “ၦလၧအမၩလၩဖၩ့ယၧၩနီၪ, ယမိမၩလၩဖၩ့ အ၀့ၫ” (၁စၫ ၂း၃၀) နီၪလီၫ. ပမၩလၩဖၩ့ကဆါယွၩလၧ မွဲဆၧနီၪ လဲၪ. မွဲဆၧလမံၩ့ဎးလၧ “၁ၭမဲၪယွၩဒဲစံၭထၪ့အၪ့အူၭအ၀့ၫ” နီၪဧၪ (နဲၪ ၁၄း၇). ဘၪမွဲနီၪ မွဲ/လမွဲဘၪလဲၪ.`

`ဆၧနၪ၁့ၪမၪ “မၩဆၧလၧနဆၧထိးထဲၩ့တၩ့ထဲၩ့နဂးဒၪ၀့ၫနီၪ” မိ၁ိၫ့ပၧၩလၧဆၧဘၪအၪ့ယိၫအလး၁့ၪတၭ, ပအီၪပဒၩ့မိန့ဘဲၫ၁့ၪ လဲၪ.`