### ဆၧမၩဘၪလၩ့ဎိၭမူၭခိၪဒဲဂၪ့ခိၪ

ဆီၫ့မီၪ့ထဲၩ့ဆၧမၩလၧနမၩဘၪအကၪထုၬနီၪဆံၭ. မွဲဆၧနီၪမၩကၪဆၧလဲၪ. မွဲဆၧယိလါလၧအမိဘၪ (အကဘၪ) ကဲၪထၪ့နီၪဧၪ, မွဲဆၧအဆၧၫ့အထီ လလၧၫ့ဎွ့ၩဘၪဧၪ, မွဲဆၧနံၫမံၩ့လူၬနီၪဧၪ. မွဲနဆၧအီၪက့ၪ၁ၭလၧနဆၧမၩ အဖၫ့ခိၪနီၪဧၪ. ဘၪလဘၪမွဲလၧၦမၩဎုၬဆၧလၧနၧၩနီၪ, မိမွဲ၀့ၫဒၪလၧဆၧမၩ အ၁ၭဖျီၪလၧကဲၪထၪ့လ၁့ၪဘၪနီၪဧၪ.

ဆီၫ့မီၪ့ယိဆၧထိးထဲၩ့တၩ့ထဲၩ့အဆၧကိၪ့ဆိၪအဆၧထိစိၩ - မွဲဆၧမၩဘၪလၩဎိၭမူၭခိၪဒဲဂၪ့ခိၪနီၪလီၫ. ဖျီၪလၧကဲၪထၪ့လ၁့ၪဘၪဆ့ဧၪ. ဘဲၫၦစံၭယံၫယါ ၀့ၫအ၁ိၭ ကဲၪ၁့ၪနးဆိၭအ့ၬလီၫ. မွဲလါနၫ့ဘိၩ, လၧကဆါယ့ၫရှူၬမိထဲၩ့ထၪ့လၧ မူၭခိၪနီၪ, အ၀့ၫဖ့ၪလၫ့ထးအထံၩအဖျဲ၁ံၪလၧဆၧမၩအလၩ့ထံးလမံၩ့လီၫ. “အခိးမွဲဘဲၫနီၪတၭ, လ့ၩဘီၪ, ဒုၭကဲၪထၪ့ၦကိၭဆၨၩဒ့ၭ၁ံၪ လၧဆၧအထံၩအဖျဲ ဆံၭ. ဘၭတံၫဇၫ့အ၀့ၫ၁ံၪလၧ ဖါ, ဒဲဖိၪခွၫ, ဒဲ၁ၭမုဆံၫ့ဎံၪအမံၩ့အဖၧၩ့ဆံၭ. ၁ီၪ့ထဲၩ့ ၁ၫ့ထဲၩ့အ၀့ၫ၁ံၪဘဲၫ၁ိၭအမိထီးန့ကယဲဆၧလၧအမၪလူၬ၀ဲၩန၁ံၪထီးအလူၬနီၪ ဆံၭ” (မၭ ၂၈း၁၉, ၂၀).

ကဆါယ့ၫရှူၬပျဲၩလၩ့စပီလူၬလၧ ၦလခီၫဘၩ့မုး၁ံၪအအီၪ ဘဲၫ၁ိၭဆၧမၩ အလၩ့ထံးလၧကဲၪထၪ့၀့ၫ၁့ၪနီၪ မိလၧၫ့ထၪ့ဎွ့ၩထၪ့အဂးလီၫ. “‘ဘဲၫ၁ိၭနမိဒုၭဒၪ ထၪ့အမ့ၬ, နမိဘိၭကၠၪခွံၬအ၀့ၫ၁ံၪလၧဆၧခံၭဖိးလၧဆၧဖၩ့, ဒဲလၧမုၪခီၩလဲး အစီၩ့အမၩအဖၧၩ့ဖိးလၧယွၩအဖၧၩ့, ဘဲၫ၁ိၭအ၀့ၫ၁ံၪမိဒိၭန့ဆၧမၩဖီၩ့ဖျ့ၭဆၧဒဲၩဘၭ, ဒဲဆၧန့၁ၫဆၧလၧၦဆံၫ့ဎံၪလဖၪအကျၩလၧဆၧနဲၩယၧၩအကၠီၩ့လီၫ’” (မၩဆၧ ၂၆း၁၈).

ၦလနၩ့နၩ့မိကၠၪခွံၬအ၁ၭလၧ ဆၧမၩဘဲၫနီၪ မိအီၪ၀့ၫဒၪလီၫ. လါနၫ့ဂ့ၩ, ပကြၨၭအီၪက့ၪ၁ုၪ့အီၪက့ၪ၁ၭလၧ ကဆါဎရံၬအဆၧအုၩ့လၩ့လၧဆၧမၩအ၁ၭ လဖၪနီၪလီၫ. အ့ၪမွဲလၧအထံၩအဖျဲအီၪနီၪ, အ၀့ၫစံၭ၀့ၫဒၪဒံၭ, “ယိခွါ, ယအီၪလၧန၁ံၪအ၁ိၭကိၭမုနံၩကိၭမုနၩဒ့ၭ ထီးဂၪ့ခိၪယီၩအထုၬလီၫ” (မၭ ၂၈း၂၀). ယ့ၫရှူၬစံၭဘၪစပီလူၫ, “အဂဲးဘဲၫယီၩ ယနဲၪဖျီၪထၪ့ယ၁ၭလၧနၧၩ လၧဆၧယီၩ အဂဲး, ဘဲၫ၁ိၭယမိအီၪက့ၪလၩ့နၧၩ လၧၦထိးအ၁ၭလၧဆၧလၧနဒၪဘၪ, ဒဲဆၧလၧယမိမၩဖျီၪထၪ့လၧနၧၩအဂးဆ့လီၫ” (မၩဆၧ ၂၆း၁၆).

အ့ၪပစံၭလၧအဖၨၪနီၪ, ယ့ၫရှူၬဖ့ၪလၫ့ဆၧမၩလၧၦၡၩမၩလန့ဘၪနီၪ ဘဲၫ၁ိၭမိလၩ့ခၫ့ဖျီၫ့မၩန့၀့ၫလၧဆၧဒိၭနဲၩ့အ၁ၭလၧအ၀့ၫနီၪလီၫ. အ၀့ၫဖ့ၪလၫ့ ဆၧမၩနီၪ လၧလဖ့ၪလၫ့ဆၧအစီၩ့အမၩ့ဘၪအီၪနးဖၧၫ့အ့ၬ. “ထီးမွဲၦၡၩအ၁ၭ ဘၪလၩ့ဎိၭလၧယွၩအဆၧဘၪ၁ၭဒဲ မၩဎုၬဆၧလၧအ၀့ၫဒၪနီၪ, ဆၧအစီၩ့အမၩ့ ကဲၪထၪ့၀့ၫဒၪလီၫ. ထီးဒၪဆၧမၩလမံၩ့ဘၪလမံၩ့လၧအ၀့ၫအလူလၩ့နီၪ မိကဲၪထၪ့ဂီၩ့ခွံၬ၀့ၫလၧအ၀့ၫအဂဲးအဘၭဖၧၩ့လီၫ. ကယဲမွဲဆၧမၩလၧအ၀့ၫအၪ့မၧၫ့ လဖၪနီၪ ကဲၪထၪ့၀့ၫဒၪလီၫ.” Ellen G. White, Christ's Object Lessons, p. 333.

ဆၧလၩ့မဲၩနီၪ, ခီၫလၧစပီလူၫကွ့ၭလံၬကလီစံၫအထီနီၪ, ဆၧ၁ၭထိၬ အပရၧၫ့ဘၪ “ဆၧလီၩလၩ့လၬလၩ့၀့ၫ လၧကယဲၦအီၪလၧမူၭခိၪအဖၫ့လၬ” နီၪလီၫ (လီ ၁း၂၃). မွဲလါနၫ့ ၦၡၩထိးဆၧၫ့၀့ၫထီးအလူၬအ့ၬ. လါနၫ့အ့ၪပယိထၪ့ ဆၧအၪ့မၧၫ့လၩ့ထံၫထံၫနီၪ (မၭ ၂၈း၁၈-၂၀), ကဆါအုၩ့လၩ့ဆၧလၧၦၡၩလၧ ဂၪ့ခိၪထီးအလူၬလဖၪမိကဲၪထၪ့ကဆါအထံၩအဖျဲနီၪမွဲအ့ၬလီၫ. မွဲ၀့ၫဒၪဆၧ၁ၭ ထိၬအပရၧၫ့နီၪ “မိဘၪဆၧလီၩလၩ့လၬလၩ့၀့ၫလၧဂၪ့ခိၪထၧၫ့ဖျိၪ့ယၫလၧဆၧထိးအ၁ၭ လၧၦၡၩကိၭဆၨၩဒ့ၭအဂးတၭ, ထီးနီၪလဖၧၫ့ဆၧအထုၬမိအီၪထၪ့၀့ၫ လီၫ” (မၭ ၂၄း၁၄). ဆၧထိးအ၁ၭနီၪ မွဲအလၩ့ဂၬဆၧနီၪလဲၪ. မိလၧၫ့ထၪ့ဎွ့ၩထၪ့ လၩ့ထံးဘဲၫ၁့ၪလဲၪ.

ပမိအၪ့ဎၬနၪ၁့ၪ စပီလူၫအဆၧကွ့ၭလၧလံၬဖလံဖံၫ ဒဲ ကလီစံၫအဖၧၩ့နီၪ လီၫ. လံၬနံၫဘံၪ့ယီၩ အီၪလၧအဆၧဘၪဒီၩ့မီၪ့ဎီၩ့လိၬ၁ၭလီၫ. လၧဆၧထီးလူၬ အဖၫ့ခိၪ, မွဲဆၧနဲၪဖျီၪကဆါဎရံၬလၧ အမၩဘၪလၩ့ဎိၭထဲၩ့မူၭခိၪဒဲဂၪ့ခိၪလဂၩဎး နီၪအဂဲးလီၫ. အ၀့ၫ (ဎရံၬ) နီၪ မွဲ၀့ၫဒၪဎၫ့လဘီၩ့လၧစယၫကူၭဒၪဘၪ၀့ၫလၧ အအီၪဆၧၫ့ထုၪ့လၧဂၪ့ခိၪချိၫ့အခံၫထိၭထၪ့ဘၭလၧမူၭခိၪနီၪလီၫ (၁မိ ၂၈း၁၂; ထိၪဎီၩ့လၧ ယီဟၫ့ ၁း၅၁). ဘဲၫၦၡၩအဖိၪခွၫလဂၩအ၁ိၭ အ၀့ၫထုၬထၪ့ခွံၬပၧၩ လၧဆၧဒဲၩဘၭအဖၧၩ့, ဒဲဘဲၫဖါကဆါယွၩအဖိၪခွၫအ၁ိၭ အ၀့ၫမၩဎၩ့ဆၧလၧ ပဂးနီၪလီၫ.

ထီးပအၪ့ဎၬလံၬနံၫဘံၪ့ယီၩ, ပမိဒၪဘၪကဆါယ့ၫရှူၬအဂဲးလၧ အ၀့ၫ၁ံၪ အဆၧဒၪအဖၧၩ့လီၫ. ပမိဆီၫ့မီၪ့အၪ့ဎၬကဆါဎရံၬအလၩအဖၩ့ဒဲ ခွံၬရှိုၬထး၀့ၫဒၪ မွဲလၧအဂဲၫလၩ့ထိးထဲၩ့တၩ့ထဲၩ့ပၧၩအဂးနီၪလီၫ. ပမိဒၪဘၪဆ့စပီလူၫအဆၧ ကျ့ၭစၨၭမၩကဲၪထၪ့ဆၧအီၪကီၪ့လဖုၫ (ဖလံဖံၫ) ဒဲအဂၩလဖုၫလၧလ့ၩ၀့ၫလထီၩ့ ဘၪနးဖၧၫ့မွဲ (ကလီစံၫ) နီၪလီၫ. အ၀့ၫအဆၧမၩဆုးကျိၭဆၧလၧအဒုၭကဲၪထၪ့ ဆၧအီၪကီၪ့လၧဂၪ့ခိၪ " world church" နီၪ အဂဲးဆီၪ၀့ၫ, ထီးဒၪလ့ၬအ၀့ၫ လ့ၩခၫ့ဖျီၫ့ဆၧအၪ့ထၩ (ဆၧကၪဆၧဂဲၩ) လဖၪ လၧရိမၫအဆၧစၧၩ့ထၬဖၧၩ့နီၪ လီၫ. အ၀့ၫ၁့ၪယၫလၩ့အဆၧၫ့အထီၡၩ၀့ၫလၧအနၫ့ဆါအဂး, ဒဲအ၀့ၫကျ့ၭစၨၭ မၩဆၧကယဲလၧအန့နီၪ ထုၭန့ဆၧအီၪကီၪ့မိဘူၭထၪ့လၧမူၭခိၪ, ဒဲဆၧအီၪကီၪ့ လဒီၪ့ဘၪလဒီၪ့အဘိၩ့ဆၧၩ့ဖၧၩ့ဆ့နီၪလီၫ. လၧအဆၧမၩနီၪ, အ၀့ၫဖ့ၪနဲၪပၧၩ ယွၩအဆၧအီၪကီၪ့လၧမုလနံၩယီၩဆ့အီၪဎိၭလၩ့ဘူၭထၪ့လၧမူၭခိၪ, လၧဆၧမၩ လၧၫ့ထၪ့ဎွ့ၩထၪ့မုနံၩခဲၫ့ထုၬအဆၧမၩလၧ နဲၪဖျီၪ (၁၄) အဖၧၩ့, ဘဲၫပ၁့ၪယၫဘၪ လၧ “အ၁ီၫ့၁ၧၫ့ဂၩအဆၧပရၧၫ့” နီၪလီၫ.

ကလံၫ့ထၧၫ၀ၫလဲၫ (Clinton Wahlen, Ph.D), မွဲ associate director လဂၩလၧ ဂၪ့ခိၪထၧၫ့၀ၩ့ယၫအဆၧအီၪကီၪ့ (the General Conference) နီၪလီၫ. အ၀့ၫ၁့ၪဂ့ၩဘၪလၧ လံၬဆံၫ့ဎံၪအ၁ၫ့ အဆၧကွ့ၭကျိၭဆၧလဖၪ, ဒဲ Adventist အဖးဖီၩ့နီၪလီၫ. အ၀့ၫအီၪ၀့ၫဒဲ မၩဆၧမၩလၧ New Zealand, Russia, the United Kingdom, ဒဲလၧ Philippines နီၪဆ့လီၫ. အ၀့ၫဒဲအ၀့ၫအမၫ, ွငညၠ, အီၪလၧအဖိၪဒိၪထၪ့၀့ၫနံၫဂၩ, အဒဲၪမုၪ လဂၩ, အီၪလၧအလံၩ၁့ၪလဖၪနီၪလီၫ.