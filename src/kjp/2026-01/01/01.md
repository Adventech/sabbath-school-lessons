---
title:  ဘၪဆၧမၩနၧၩ့မၩစၪ၀့ၫလါနၫ့ဘၪဆၧခွံၬၡိၬထး၀့ၫအ့ၬ
date:   27/12/2025
---

### ဖီလနွ့ၫယီၩအဂးဆၧမၩလိၪ
အ့ ၃း၁; ၂ကီ ၄း၇-၁၂; ဆၧ ၉း၁၆; လံမၧၫ့ ၁၅, ၁၆; လီ ၄း၉; ဖံၫ ၁;၁ၪ၃; လီ ၁း၁, ၂.

> <p>၁နိၫထီၫ့</p>
> “၁ၭထိၬဆၧလၧကဆါအဖၧၩ့ လထံၪဎးလဘီၩ့ဎးဆံၭ, ယလီၩဘၪ ဒီၭ, ၁ၭထိၬန၁ံၪ၀့ၫဆံၭ” (ဖလံဖံၫ ၄း၄).

ၦယိလါဆၧအဆၧအီၪကီၪ့ဆရၫလဂၩ, ဘၪဆၧဖီၪ့န့ဘၪမၪ၀့ၫ ဒဲဘၪအီၪ ၀့ၫလၧဆၧစၧၩ့ထၬအဖၧၩ့နံၫနံၪ့နီၪလီၫ. အခၪ့ထံၭနီၪ အ၀့ၫဆီၫ့မီၪ့ဆၧလဘၪ ဘၪ, လါနၫ့လၧခဲၫ့ထဲၩ့ အ၀့ၫဒၪလၧဆၧစၧၩ့ထၬလးနီၪ မွဲကဆါယွၩအဆၧဖ့ၪလၫ့အဆၧမၩပျၩ့ဖၧၩ့ (လး၀ၩ့) နီၪလီၫ. ထီးၦဂူၫဂၩ၁့ၪယၫလၧအ၀့ၫမွဲဆၧအီၪကီၪ့ ဆရၫလဂၩနီၪ, အ၀့ၫ၁ံၪအၪ့မၧၫ့အ၀့ၫလီၩ့လၩ့လၭလၩ့ဆၧထီးနီၪလီၫ. အ၀့ၫ မၩ၀့ၫဒၪ, ဒဲအၪ့နၩ့လၩ့လံၬပရၧၫ့လဖၪဆ့နီၪလီၫ. ထီးဒၪလ့ၬအ၀့ၫဒုၭဘၧၩ့အ့ၪ ၦထီၫ့ဖိၪ၁ံၪလၧထံၫဒဲမၩဆၧအၪ့ဘိၪ့ထီးနီၪဆ့လီၫ. အ၀့ၫစံၭ, ဆၧထီးနီၪအခၫ, ဆၧ၁ၭထိၬအပရၧၫ့အဆၧမၩလၧထီၫ့ဖၧၩ့နီၪကၪဂဲၩ၀့ၫ, လါနၫ့ဂ့ၩ ဆၧ၁ုၪ့မုၬ၁ၭဎွံၪ အီၪ၀့ၫဒၪဆ့, လၩ့ဆၫ့ဒၪဆၧလၧဆၧဘၩဆိၪဖၪလၧၫ့ထၪ့ဎွ့ၩထၪ့၀့ၫ ဒဲလၧ ၁ၭမု၁ံၪအၪ့လဲၩထဲၩ့အ၁ၭအခၫနီၪလီၫ.

လံၬဖလံဖံၫဒဲကလီစံၫနီၪ စပီလူၫအီၪကွ့ၭစိၩ၀့ၫဒၪလၧ ဆၧစၧၩ့ထၬအလး/ ထီၫ့ဖၧၩ့နီၪလီၫ (ဖီလၧ ဖံၫ ၁း၇; လီ ၄း၃). အခၫထီးနီၪ စပီလူၫဒဲစစဲလၭနံၫဂၩ ဘၪဆၧထိးဖီၪ့ဒဲဆၧခွံၬလၩ့၀့ၫလၧ ဖလံဖံၫထီၫ့ဖၧၩ့, “ဘၪဆၧ၁ံၫ့ထၬ၀့ၫအခၪ့ လၧ၁ံၫ့လီၫ” (ဆၧ ၁၆း၂၄). လၧဖိၭဖၫ့မုနီၪ, အ၀့ၫ၁ံၪ, “ဘၩဆိၪဖၪဆၧဒဲ ၁ံၫကျံၩစံၭထၪ့အၪ့အူၭယွၩ” လီၫ (ဆၧ ၁၆း၂၅). အၡါမၬ, အ၀့ၫ၁ံၪ၁့ၪယၫမိဘၪ “၁ၭထိၬ၀့ၫကိၭအဆၧၫ့အထီ” နီၪလီၫ.

လနွ့ၫယီၩ ပမိယိထၪ့ဆၧမၩအ၁ၭလဖၪလၧ စပီလူၫဘၪဒၪဆၧၫ့ယၫ၀့ၫဒၪနီၪလီၫ. အ၀့ၫဒၪဘၪဆၧထိစိၩအဒိၪနဲၪ့လၧ မိကဲၪထၪ့လၧအ၀့ၫနီၪ, ဒဲပမိ မၩလိၪဘၪဆၧမၩအ၁ၭ, ထီးအ့ၪဆၧကၪဆၧဂဲၩဂဲၫဘၪပၧၩအဂးနီၪဆ့လီၫ.