---
title:  စပီလူၫဒဲကလီစံၫ
date:   31/12/2025
---

ဆၧကွ့ၭနဲၪ့လၧစပီလူၫလ့ၩအၪ့ဂၬ (အီၪကွ့ၩ, အီၪၡီၩ့), ကလီစံၫနီၪ, လအီၪဘၪလါနၫ့ဂ့ၩ, စံၭ၀့ၫဒၪလၧအဆၧမၩအဖျီၩ့ဘၪဆုး၀့ၫဒၪနီၪလီၫ. အဆိၫထုၬ, စအံၫပၭ]ဖၭ, မွဲၦအီၪလၧ ကလီစံၫလဂၩ (လီ ၄း၁၂), ဆိၬဆၧ၁ၭထိၬအပရၧၫ့ လၧ၀ံးထီးနီၪလီၫ (လီ ၁း၇). အ၀့ၫဂဲၫကဲၪထၪ့ၦဎရံၬဖိၪဘဲၫ၁့ၪလဲၪ. မိမွဲ၀့ၫဒၪ လၧဎရံၬအနံၪ့ ၅၀ အတိၩ့၁ၭဖၧၩ့, လၧစပီလူၫအီၪဘူၭလၧအ့ဖစၧၭဒဲ “ၦအီၪလၧ ခးအ့ၡၫအဖၧၩ့ . . . နါဂၧၫ့ကဆါယ့ၫရှူၬအလူအထၫထီးအလူၬလီၫ” (ဆၧ ၁၉း၁၀; ထိၪဎီၩ့လၧ ဆၧ ၂၀း၃၁).

လံၬနဲၪဖျီၪထိးအ၁ၭလၧဆၧ၁ၭထိၬအပရၧၫ့ဎံၩ့လၩ့၀့ၫလၧလး၀ၩ့ထီးနီၪလီၫ (နဲၪ ၁း၄). ပအၪ့ဎၬနဲၩန့ဆၧထီးနီၪ လၧဆၧကဲၪထၪ့လိၬထၪ့အလး, ဎံၩ့လၩ့ထဲး ဎုၬလၧကလီစံၫနီၪ, မွဲစပီလူၫအဆၧကျ့ၭစၨၭလၧ အ့ဖစၧၭအဖၧၩ့နီၪလီၫ. စအံၫပၭ]ဖၭနီၪ နါဂၧၫ့ဘၪစပီလူၫအဆၧလီၩလၩ့လၬလၩ့ဆၧ လၧအ့ဖစၧၭထီးနီၪဒဲ, ကဲၪထၪ့ၦမၩဎိၭလၩ့ဆၧ (မၩၡီၩ့ဆၧ), ဒဲထဲၩ့ဆိၬန့ဆၧ၁ၭထိၬအပရၧၫ့လၧ၀ံး ကလီစံၫလၧအ၀့ၫအီၪအလးထီးနီၪလီၫ.

၀ံးနီၪအထိၪအဎၩ့အီၪ၀့ၫဒၪခွံၫမံလၬ (၉မိုင်/15 km) လၧလအီၫဒစံအၫ (Laodicea) အမုထၪ့လံၩထံၭ southeast လခီၫနီၪ, အ့ၪမွဲဘိၩ့ယီၩ ၦၡၩခုၪ့ဖုး လၫ့၀့ၫတၭပမိထိၪဎီၩ့လၧ ၀ံးအမံၩ့ဒိၪအဂူၫဂၩနီၪအ့ၬလီၫ. ဆၧလမံၩ့လၧ ပ၁့ၪယၫ ဘၪနီၪဘိၩ, “ၦယုဒၫခမျၧးအီၪအၪ၀့ၫဒၪထီးနီၪ ၁၀,၀၀၀ လၧ Phrygia လး၀ၩ့ နီၪလီၫ.” Arthur G. Patzia, New International Biblical Commentary: Ephesians, Colossians, Philemon (Peabody, MA:

Hendrickson Publishers Inc., 1990), vol. 10, p. 3. ၦနဲၫ့ထၬတၩ့ကၩ (ဒၬFါးသွန်းလုပ်ၫာ) အဖၧၩ့နီၪ, နဲၪဖျီၪၦထီးနီၪလဖၪအဆၧအီၪမၧၫ့အီၪဂဲၩ, အၪဒၪဆၧလၧရိမၫအဒိၩ့ (၀ံး) လဖၪအဖၧၩ့, ဘိၪ့ထၪ့ဘၩထၪ့အကဆါအၪမံၩ့လ့ၬ နီၪလီၫ. ၦဎရံၬဖိၪအီၪလၧဆၧဘိၪ့ဆၧဘၩဘဲၫနီၪလဖၪအကျၩနီၪ အဆၧကၪဆၧဂဲၩ (ဆၧအၪ့ထၩ) အီၪအၪမၬလ့ၬလီၫ. လမွဲဘၪန့ၫဆၧလီၩလၩ့ဆၧ၁ၭထိၬ အပရၧၫ့ဘၪ, ၦဘၪအီၪဂုးအီၪခၧၫ့လၧအဆၧဆူဆၧနဲၩယွၩအဖၧၩ့ဒၪလ့ၬနီၪ ကၪဂဲၩ၀့ၫလီၫ. ၦဎရံၬဖိၪအမံၩ့ဎိၩ၁ၪဖျီၪလခဲၫ့လဂၩလၧကလီစံၫအဖၧၩ့နီၪ မွဲ၀့ၫဒၪစဖလံမၧၫလီၫ. အ၀့ၫဂဲၫကဲၪထၪ့ၦဎရံၬဖိၪကၠၧၫ့၁ိၭ (မီၫ့မီၫ့) ဒၪလၧ စအံၫပၭ]ဖၭအထီလီၫ.

`ဖီ ဖလံမၧၫ ၁၅, ၁၆. ဖီဆ့ ကလီစံၫ ၄း၉. မွဲဆၧနီၪအဂဲး စပီလူၫ အၪ့ယၫစဖလံမၧၫမၩဆၧလၧစအိၫန့စမၧၭ (Onesimus) အ၁ိၭနီၪလဲၪ.`

ဘဲၫရိမၫအ၁နိၫအီၪ၀့ၫအ၁ိၭ, စပီလူၫမိဘၪ၁ိၫ့ထဲၩ့စအိၫန့စမၧၭလၧ စဖလံမၧၫအအီၪလါနၫ့ဂ့ၩ, စပီလူၫအၪ့ယၫဆၧလၧစဖလံမၧၫအ၁ုၪ့အ၁ၭဒဲ အဆၧနၪ၁့ၪမိအီၪ၀့ၫလၧစအိၫန့စမၧၭအဖၫ့ခိၪ, လမွဲဘၪဘဲၫဎီးလဂၩအ၁ိၭဘၪ ဒဲမိမွဲ၀့ၫဘဲၫထုၪ့ဖု၀ဲဆူနဲၩဆၧလဂၩအ၁ိၭလခီၫနီၪလီၫ (ဖလံမၧၫ ၁၆).

ဆမၩအၪ့မၧၫ့ဎီးဆၧနီၪ မွဲဆၧဘၪပ၁ၭအ့ၬ ဒဲပဆိၫ့မုလါလၧစပီလူၫ အၪ့၁ီၪ့ဆၧနီၪလါနၫ့ဂ့ၩ, ပကြၨၭဆီၫ့မီၪ့စပီလူၫအဆၧချဲၩ့ထီးနီၪဘဲၫ၁့ၪ လဲၪ.