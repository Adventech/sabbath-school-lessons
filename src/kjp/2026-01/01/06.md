---
title:  ဖလံဖံၫဒဲကလီစံၫအဆၧအီၪကီၪ့လဖၪ
date:   01/01/2026
---

`ဖီ ဖလံဖံၫ ၁;၁ၪ၃ ဒဲ ကလီစံၫ ၁း၁, ၂. ဆၧအီၪကီၪ့လၧဖလံဖံၫ ဒဲကလီစံၫလဖၪနီၪ အခံးအဂၩ့အီၪလၩ့ဆၫ့၀့ၫဘဲၫ၁့ၪလဲၪ.`

စပီလူၫအဆၧချဲၩ့ဒုၪ့စိၩဆၧလၧအလံၬဆၧကွ့ၭအဖၧၩ့နီၪ, အ၀့ၫကိၭ ၦဎရံၬဖိၪ၁ံၪလၧ “ၦဆံၫ့ဎံၪ၁ံၪ” နီၪလီၫ. လၧဆၧဒိၭဘၧၩ့အ၁ၭထံၫနီၪ ၦအီၪက့ၪ စဲၪအ၀့ၫ၁ံၪဘဲၫယွၩအၡၩခမျၧးလၩ့ဆၫ့, ဘဲၫၦအံၫစရ့လၭဖိၪဘၪဆၧအီၪက့ၪစဲၪ ၀့ၫခၫ့ဖျီၫ့လၧဆၧကူၭတရံၭနီၪအ၁ိၭ (၂မိ ၁၉း၅, ၆; ထိၪစီၩ့လၧ ၁ပံ ၂း၉, ၁၀), ဘၪဆၧကိၭ၀့ၫလၧ “ၦဆံၫ့ဎံၪလဆၨၩ” နီၪလီၫ. (ဆၧယီၩမွဲဆၧဘၪထွ့ၫလၧ ရိမၫဆၧအီၪကီၪ့ Roman Church အဆၧအီၪက့ၪဂုးခၧၫ့ “ၦဆံၫ့ဎံၪ” "saint" နီၪမွဲအ့ၬ).

ဆၧချဲၩ့ထိးဆၧၫ့မုၬလၧလံၬနံၫဘံၪ့ယီၩ ဘၪလၩ့ဎိးလိၬ၁ၭနီၪလီၫ. စပီလူၫ ကိၭဘၪထွ့ၫဆၧလၧ “ဆရၫယိဆၧဒဲၦ၁ံၩ့တီၬ၁ံၪ” နီၪလီၫ (ဖံၫ ၁း၁), ဒဲမွဲဆ့ “ၦဆံၫ့ဎံၪဒဲထၧၫ့ဖု၀ဲ၁့ၪလၧအလူတီၩ” (လီ ၁း၂) နီၪလီၫ. ထီးမွဲၦစံၭ “ထၧၫ့ ဖု၀ဲ၁ံၪလၧအလူတီၩ” လၧ (NT) လံၬအ၁ၫ့ဖၧၩ့နီၪ, အ၀့ၫ၁ံၪအဆၧမၩလၩ့ထံး အီၪ၀့ၫလၧဆၧအီၪကီၪ့ဖၧၩ့လီၫ (ဖီလၧ အ့ ၆း၂၁; လီ ၄း၇; ၁ပံ ၅း၁၂). မွဲဆၧနီၪ စပီလူၫကိၭဆၧယီၩ မွဲန့ၫဆၧအီၪကီၪ့ဖိၪလဖၪနီၪမွဲအ့ၬ မွဲ၀့ၫလၧဆၧအီၪကီၪ့ ခိၪနါ၁ံၪလၧအအီၪလၧ၀ံးလဖၪနီၪဆ့လီၫ. ဆၧဆုးကျိၭဘၪထွ့ၫလၧဆၧမၩလး (offices) လဖၪနီၪ ကိၭလၩ့ဆၫ့လၩ့ထံး၀့ၫ လၧဆၧလးအဂူၫဂၩနီၪလီၫ (အဒီၩ့, လၧ ၁ထံ ၃;၁ၪ၁၂; တဲတၧၭ ၁း၅-၉), မွဲဆၧထိး၁ၭလၧ ဆၧအီၪကီၪ့အဆၧအီၪ ဂုးခၧၫ့လၧအဂုအ၁ၫ့နီၪလီၫ.

ဆၧ၁ီၪ့လိၪနဲၪဂၧၩ့ၦဆၧအၪ့မၧၫ့ဖိၪလၧ ဆၧကဲၪခိၪကဲၪနါအလးနီၪ မွဲဆၧ အကၧၩ့ဒိၪဒဲဆၧဖ့ၪဂဲးဖ့ၪဘၭအဒိၪထုၬလၧစပီလူၫအဆၧမၩလၧ ဆၧဆိၬဆၧ၁ၭ ထိၬအပရၧၫ့အဖၧၩ့နီၪလီၫ. အ့ၪပစံၭလၧဆၧချဲၩ့အဂၩလမံၩ့နီၪ မွဲဆၧဆူၭဎၩ (strategic approach) လမံၩ့လၧ ဆၧမၩဒုၭအၪထၪ့ဆၧလၧယၫခီၫဒဲ ဆၧမၩဂုး မၩခၧၫ့ဆၧအီၪ၀ဲၩလဖၪအဂးနီၪလီၫ. ၦမုနွ့ၫနံၩအဆၧအီၪကီၪ့ခိၪနါလၧ အခၪ့ထံၭ လဖၪဖိၬထွ့ၫလံၬဆံၫ့ဎံၪအ၁ၫ့ (NT) အဆၧနဲၪဒီၩ့အၪမံၩ့လၧအီၪဖျီၪ၀့ၫဒၪလၧ Review and Herald အဆၧမၩ (ဆၧကွ့ၭ) လၧ ၁၈၅၀ အထးဖၧၩ့နီၪအၪမၬ လီၫ. စဂၠံၩ့၀ဲၭ (James White) စံၭ၀့ၫဒၪ “လံၬဆံၫ့ဎံၪအ၁ၫ့ - NT အဆၧထံၫ ဆၧဒီၪနီၪ လၧၫ့ဎွ့ၩထၪ့ဘၭ၀့ၫလၧ ဆၧမၩကဲၪထၪ့ဎရံၬအဆၧအီၪကီၪ့အဂးယူၭ လီၫ. အ့ၪလိၫဒံၭလၧယၫခီၫနီၪ ၁ၭမုအဆၧထိၪဂုထိၪဂဲၩမိအီၪ၀့ၫဒၪဆ့ဒံၭလီၫ.” "Gospel Order," The Advent Review, and Sabbath Herald, Dec. 6, 1853, p. 173. လၧစပီလူၫလချုၭကွ့ၭစိၩလံၬလၧဆၧအီၪကီၪ့လဖၪအအီၪဒံၭဘၪနီၪ, အ၀့ၫအီၪက့ၪလၩ့ထၬ၀ဲၩၦမၩဆၧလၧယရှုစလံၫ့အဖၧၩ့နီၪယူၭ (ယိလၧ ဆၧ ၆း၂-၆း ဆၧ ၁၁း၃၀), မွဲလၧ “ဆၧမၩနဲၪဒီၩ့လမံၩ့လၧဆၧဒုၭကဲၪထၪ့ဆၧ အီၪကီၪ့လၧအမိအီၪထၪ့၀့ၫလၧဆၧလးအဂူၫဂၩ လၧၦဆိၬဆၧပရၧၫ့အမွဲအတီၩ လၧဆၧ၁ၭထိၬအပရၧၫ့ဖၧၩ့နီၪလီၫ.” Ellen G. White, The Acts of the Apostles, p. 91.

`စပီလူၫအဆၧကွ့ၭလၧအထီဘၪထီဘၪလဖၪနီၪ မံၩ့ဎိၩ၁ၪဖျီၪ၀့ၫ လၧအခီၫပယီၫအၪမံၩ့အဆၧစူၭပိၩ့ဖၧၩ့နီၪလီၫ. စထံမ၁ံၫဆ့ မွဲၦမၩ ဆၧၩ့၁ိၫ့ဆၧလဂၩလီၫ (ယိ အဒီၩ့လၧ, ၂ကီ ၁း၁; လံမၧၫ့ ၁). ဆၧဂဲး လၧစပီလူၫဆိၫ့ကၩ (၁ိၩ့) ဆၧချဲၩ့ “ပၧၩ” အၪနဲၪ့ “ယၧၩ” နီၪ ထုၭဖျီၪ အဆၧဖ့ၪနၩ့လၩ့အဆၧမၩလၧအထံၩအ၁ိၭအအီၪနီၪလီၫ.`