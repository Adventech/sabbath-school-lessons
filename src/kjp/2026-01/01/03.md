---
title:  စပီလူၫလၧဆၧစၧၩ့ထၬအဖၧၩ့
date:   29/12/2025
---

အီၪဒံၭဒၪလၧမၫစဒိနအၫအထီနီၪ, စပီလူၫထုၭဖျီၪလီၩဘၪဆၧစၧၩ့ထၬ အဂဲး၁ၧၫ့ဘျၩ့လ့ၬလီၫ (၂ကီ ၆း၅; ၂ကီ ၁၁း၂၃; ၂ကီ ၇း၅). ဆၧကွ့ၭနဲၪ့ အခၪ့ထံၭနီၪလၧ ဖလံဖံၫအဖၧၩ့ (မၩဆၧ ၁၆း၁၆-၂၄). လၧခဲၫ့လဘျၩ့နီၪလၧ ယရှုစလံၫ့အဖၧၩ့ လၧလချုၭဆၧ၁ုၭစိၩအ၀့ၫလၧ စ့ၭစရံအၫ (Caesarea) ထီၫ့နီၪ လီၫ.

လၧလးဂူၫဂၩလစီၪ့, စပီလူၫထုၭဖျီၪ၀့ၫ “လၧယဘၪဆၧစၧၩ့ထၬအဘိၩ့ ယီၩ” ဆ့လီၫ (ဖလံမၧၫ့ ၁၀, ၁၃). အ၀့ၫဘၪဆၧစၧၩ့ဎုၬ၀့ၫလၧ ရိမၫစဎွၩ အ၁ုၭဖိၪလဂၩအ၁ိၭ (ကၠၧၫ့၁ိၭ) လီၫ. ၦဎရံၬဖိၪလဂၩ, မွဲ၀့ၫအမံၩ့ Ignatius လၧနံၫယၩနံၪ့အဆိၫထုၬအထီနီၪ စံၭ၀့ၫဒၪၦ၁ုၭဖိၪထီးနီၪလဖၪမၩဆၫဆၧနီၪလၩ့ဂၬ ဘဲၫ “ဆၧဖိၪဆၧဎါအမံၩ့ (wild beasts) အ၁ိၭလီၫ...” (Michael W. Holmes, ed., The Apostolic Fathers (Grand Rapids, MI: Baker Academic, 2007), p. 231.

`ဖီ ၂ကီရံၫ့ ၄း၇-၁၂. ဆၧကွ့ၭထၬ၀့ၫလၧစပီလူၫထိးဆၧၡၪ့ဆၧနၭလၧအဘၪဒၪဆၧၫ့ယၫ၀့ၫနၧၩ့နီၪ မွဲဆၧနီၪလဲၪ. ဆၧယိစိၩဆၧလၧ အ၀့ၫအဆၧအီၪမၧၫ့နီၪ မွဲနီၪလဲၪ.`

ဘၪဆၧၡၪ့ဆၧနၭဘဲၫအံၩဘဲၫအိၩလါနၫ့ဂ့ၩ, စပီလူၫယိစိၩဆၧလၧဆၧ အဂ့ၩလခီၫနီၪ, ဖ့ၪလၫ့အ၀့ၫဆၧဂဲးဆၧဘၭလၧထိးၡၪ့အ၁ၭနၧၩ့၀့ၫနီၪလီၫ. မုၪခီၩလဲးအဆၧမၩၡၪ့မၩနၭလၩ့ဘၪအ၀့ၫဆၫဆၫလ့ၬလါနၫ့ဂ့ၩ, စပီလူၫ၁့ၪယၫ၀့ၫ လၧအ၀့ၫဘၪဆၧခွံၬၡိၬထး၀့ၫအ့ၬနီၪလီၫ.

`ဖီ ၂ကီရံၫ့ ၆း၃-၇. နး၁ၭအဂဲးအဘၭအခၪ့ထံၭမွဲဆၧနီၪလၧ စပီလူၫ ဒိၭန့၀့ၫဒဲမၩဆၧၫ့ထဲၩ့ၦဘၪထိးဆၧကၪဆၧဂဲၩလဖၪနီၪလဲၪ.`

အၪဒၪဆၧ, ပမိယိထၪ့ဆၧအီၪလၧပနဲၩ့ပဎီၩ့လဖၪ, ပဆၧဂဲးဆါဘၭဆါ လဖၪ, ဒဲဆၧလၩ့ထံဖါလၧအဖီၩ့ခွံၬလဖၪနီၪ မၩဂၭဂီၩ့ပ၁ၭ၁့ၪ၀့ၫလီၫ. လၧဆၧၫ့ထီ ထီးနီၪ, ပကြၨၭနၪ့ထၪ့ထဲၩ့ဒၪဆၧလၧကဆါယွၩအဆၧမၩလၩ့လိလၩ့လၭလဖၪ လၧပလ့ၩခၫ့ဖျီၫ့ထးဆၧမၩနၧၩ့ဆၧအၧၩ့ဆၧ၁ၫ့လဖၪနီၪလီၫ. ဆၧအကၧၩ့ဒိၪထုၬ လမံၩ့နီၪ မွဲလၧလံၬဆံၫ့ဎံၪအဆၧထိး၁ၭအဖၧၩ့, မွဲ “ဆၧလူဆၧထၫအမွဲအတီၩ,” မွဲလၧပမၩလိၪဘၪၦဂူၫဂၩ၁ံၪအဆၧဘၪမၪလဖၪ, ဒဲပမၩလိၪဘၪအ၀့ၫ၁ံၪအဆၧ မၩ့နၧၩ့ဆၧဘဲၫ၁့ၪလဲၪအဂဲးဆ့နီၪလီၫ. ဒဲ ၁ၭမုဆံၫ့ဎံၪနီၪ “မၩလၩ့ထံးဂၪ့ခိၪယီၩ အဆၧထိးထဲၩ့တၩ့ထဲၩ့ကဆါအဆၧမၩကဲၪထၪ့ဆၧနီၪလီၫ. ၁ၭမုနီၪမၩဆံၫ့ထၪ့ ၦၡၩအ၁ၭလီၫ. ၦဆူနဲၩဆၧဖိၪနီၪကဲၪထၪ့ၦမၩဎုၬဆၧလၧယွၩအတခ့ၭဖ၀ၭနီၪ မွဲ၀့ၫ၁ၭမုအဆၧမၩ, ဒဲကဆါဎရံၬဖ့ၪလၫ့အ၀့ၫအ၁ၭမုဘဲၫဆၧအစီၩ့အမၩ့လၧ အမိမၩနၧၩ့ခွံၬဆၧအၧၩ့ဆၧ၁ၫ့ဂဲၫကဲၪထၪ့၀့ၫ၁့ၪလၧအလၩ့ဆၨၩ (မျိုးရှိုးလိုက်) လဖၪနီၪ, ဒဲအ၀့ၫ (ဎရံၬ) မိမၩထီးနဲၪ့ဘုၭထၬအ၀့ၫအတခ့ၭဖ၀ၭနီၪ လၧအဆၧ အီၪကီၪ့အလီၩ့လီၫ.” Ellen G. White, The Desire of Ages, p. 671.

`ဆၧအီၪကီၪ့ဖိၪမွဲဂ့ၩဆၧအီၪကီၪ့ဆရၫမွဲဂ့ၩ, ကိၭအဆၧၫ့အထီဒ့ၭနီၪ “စံၭလၩ့ပ၁ၭလၧ ကဆါယွၩအဆၧအၪ့မၧၫ့ဖိၪ” မိန့ဘဲၫ၁့ၪလဲၪ (၂ကီ ၆း၄). အခီၫပယီၫမွဲဆၧနီၪလဲၪ.`