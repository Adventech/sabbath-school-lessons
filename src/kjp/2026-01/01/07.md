---
title:  ဆီၫ့မီၪ့အၪထၪ့လၧယၫ
date:   02/01/2026
---

“ကဆါယွၩရွံအၪ့ထုၫ့န့နၧၩလၧဆၧထိးထဲၩ့တၩ့ထဲၩ့နီၪ လၧ၁ၭမုအဆၧ ဆံၫ့ဎံၪဒဲလၧဆၧဆူနဲၩဆၧမွဲတၧတီၩအဖၧၩ့လီၫ. . . . အ့ၪနမၩယွၩအဆၧမၩ တီၩတီၩလီၩ့လီၩ့နီၪ, နမိဘၪဒၪဆၧၫ့ယၫဘၪဆၧပဒၩ့နၧၩဒဲဆၧဆီၫ့မီၪ့လတီၩလၧ နဖၫ့ခိၪလဖၪနီၪလီၫ. လါနၫ့ဂ့ၩထီးဒုၭထၪ့န၁ၭလၧ နဘၪထိးဆၧလတီၩဘၪ အဖၧၩ့နီၪလဂ့ၩ. ထီးမၩအၧၩ့ဆၧၫ့ထဲၩ့ဆၧလဂ့ၩ. အီၪက့ၪဂုးခၧၫ့နလၩနဖၩ့လၧ ယ့ၫရှူၬဎရံၬအဖၧၩ့နီၪဆံၭ. အီၪက့ၪနမ့ၬဖၧၩ့ဆံၫ့လၧဆၧယိထၪ့စိၩဆၧလၧမူၭခိၪ နီၪဆံၭ. ၦဂူၫဂၩ၁ံၪချဲၩ့ဒၪ၀့ၫလၧအဆၧချဲၩ့, ဒဲမိဂဲၩ၀ၭထၪ့ဒၪ၀့ၫလၧ နၫ့ဆါ၁ံၪ အ၁ၭဒၪ၀့ၫဆံၭ. န၀့ၫဒၪလခီၫ နဆၧဆၪ့လၩ့၁ၭနီၪ မိဖျီၪထၪ့၀့ၫဒၪလၧ ကဆါ ဎရံၬအ၁ၭနီၪလီၫ. မၩနဆၧမၩလၧဆၧထိစိၩအဂုးအခၧၫ့, လၧဆၧ၁ုၪ့ဂ့ၩ၁ၭဘွၩ, လူၬနဂဲးနဘၭအဖၧၩ့, ဒိၭနဲၩ့န၁ၭလၧယွၩအစူၪဆီၪ့နီၪဆံၭ. နဆၧမၩလၧအမွဲ အတီၩဘၪဆၧအီၪက့ၪလူဒိၪ၀့ၫနီၪ နလ၁့ၪယၫဘၪလါနၫ့ဂ့ၩ, နဆၧလူဒိၪနီၪ မိမၩဖီၩ့ဖျ့ၭနၧၩလၧဆၧကၪဆၧဂဲၩလဖၪလီၫ. . . .

“၁ၭၡီၩ့ကိၭဖျိၪ့ဒ့ၭအဆၧဒိၪထၪ့လၧဎရံၬအဖၧၩ့နီၪ အီၪ၁ုၪ့ထၪ့အ၁ၭ (ကဲၪထၪ့၀့ၫဒၪ) လၧဆၧလ့ၩခၫ့ဖျီၫ့မၩနၧၩ့ဆၧခံၭဆၧနၩအဂဲးအဘၭလဖၪလီၫ. အ့ၪမွဲ ဆၧခံၭဆၧနၩအစီၩ့အမၩ့နီၪ မိအၪ့ဂူၬမၩနၧၩ့ခွံၬဆၧလ့ၩထၪ့လ့ၩထီၫလဖၪလီၫ. လါနၫ့ဂ့ၩ, ထီးမွဲပယိထၪ့စိၩကဆါဎရံၬအထုၪ့စူၪယၫလၧဆၧအခိးအတၩအဂးနီၪ ပလၩ့ထံဖါန့အ့ၬလီၫ. ကဆါဎရံၬအုၩ့လၩ့၀့ၫဒၪ, ‘ယလခွံၬၡိၭခွံၬဘၪနၧၩ, ယစဲၪ့ ဒၪနၧၩအ့ၬ.’ ‘ယအီၪလၧန၁ံၪအ၁ိၭ ကိၭမုနံၩကိၭမုနၩဒ့ၭ ထီးဂၪ့ခိၪယီၩအထုၬ လီၫ.’” Ellen G. White, in The Yourh's Instructor, Nov. 9, 1899.

**ဆၧအၪ့စၪ့လၧကၩ့ကၩဎိၭလၩ့ဆၧအဂး**

`စပီလူၫဘၪထိးဆၧစၧၩ့ထၬအ၀့ၫအၪကၠၪအၪဘျၩ့လီၫ. ထီးမွဲနဘၪ ဆၧမၩမၪနၧၩလတီၩလလီၩ့ဘၪနီၪ နမိစံၭဆၧၫ့ထဲၩ့ဘဲၫ၁့ၪလဲၪ. နမိ မၩန့လံၬဆံၫ့ဎံၪအဆၧအုၩ့လၩ့မွဲဆၧနီၪထီးနီၪလဲၪ.`

`ဆၧအီၪကီၪ့အခၪ့ထံၭအခိၪနါ, စတၫတူၫလံယၫ့ (Tertullian) နီၪစံၭ၀့ၫဒၪ, “ဒံၩ့ပဘၪဆၧဒၪ့ထ့ၬပၧၩနီၪ ပၦၩခမျၧးဒံၩ့အၪထၪ့ဂီထၪ့ ၀့ၫဒၪလီၫ. ၦဎရံၬဖိၪ၁ံၪအ၁ွံၪနီၪ မွဲဆၧချဲၫဆၧ၁ၪလၧအမဲၪထၪ့၀့ၫနီၪ လီၫ.” Alexander Roberts and James Donaldson, eds., Ante-Nicene Fathers (Peabody, MA: Hendrickson Publishers, Inc., 1999), vol. 3, p. 55. လထံၪဎးနီၪ, ဆၧမၩၡၪ့မၩနၭဆၧလၧဆၧလးလနၩ့နၩ့အဖၧၩ့နီၪ မၩထံၬထၬဆၧအီၪကီၪ့ အဆၧမၩဆ့လီၫ. ပမၩဆၧၩ့ၦဘၪဆၧမၩနၧၩ့မၩစၪလၧအဆၧနဲၩ အဂးနီၪ မိန့ဘဲၫ၁့ၪလဲၪ.`

`ဆီၫ့မီၪ့ထဲၩ့၁နိၫထီၫ့လနွ့ၫယီၩ လၧစပီလူၫအဆၧဘၪထိးၡၪ့ထိးနၭ နီၪ, လၧအစံၭ၀့ၫ, “၁ုၪ့ဎွံၫ၁ၭယီၫလထံၪဎးဘီၩ့ဎးဆံၭ.” ထီးဒၪမိမွဲဆၧမၩအ၁ၭ လမံၩ့လါလါအဖၧၩ့နီၪ ပ၁ုၪ့ဎွံၫ၁ၭယီၫလထံၪဎး ဘီၩ့ဎးမိန့၀့ၫဘဲၫ၁့ၪလဲၪ.`