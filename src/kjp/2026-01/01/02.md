---
title:  စပီလူၫ, ဆၧစၧၩ့ထၬဖိၪလဂၩလၧကဆါယ့ၫရှူၬဎရံၬအဂး
date:   28/12/2025
---

လံၬဖလံဖံၫဒဲ ကလီစံၫနီၪဘၪၦကိၭ၀့ၫလၧ “ဆၧပရၧၫ့လၧထီၫ့ဖၧၩ့,” မွဲလၧ စပီလူၫကွ့ၭန့၀့ၫလၧ အအီၪလၧဆၧစၧၩ့ထၬ (ထီၫ့ဖၧၩ့) နီၪ, အဂူၫဂၩ အီၪဒံၭ မွဲအ့ဖစၧၭဒဲဖလံမၧၫ့ဆ့နီၪလီၫ. ၦဆီၫ့မီၪ့ယိထံၫဆၧလဖၪစံၭ၀့ၫလၧ လံၬလဖၪနီၪ ဘၪဆၧကွ့ၭန့၀့ၫလၧစပီလူၫဘၪအီၪ၀့ၫလၧ ရိမၫအခၫထီးနီၪ, A.D. 60-62 အဘိၩ့ဘၭနီၪလီၫ (ယိလၧ လံၬမၩဆၧ ၂၈း၁၆ အဖၧၩ့).

`ဖီ အ့ဖစၧၭ ၃း၁ ဒဲ ဖလံမၧၫ့ ၁. မွဲဆၧနီၪလၩ့ဆၫ့ဖျီၪကျၩလၧ စပီလူၫအဆၧအီၪက့ၪ၁ၭလၧအဆၧဘၪထိးစၧၩ့ထၬ၀့ၫနီၪလဲၪ.`

စပီလူၫဖ့ၪလၫ့အ၀့ၫအ၁ၭမၧၫ့လၧ ယ့ၫရှူၬဎရံၬအဆၧမၩအဂးလီၫ. အ့ၪမွဲ ဆၧမိဘၪလၩ့လၧထီၫ့ဖၧၩ့နီၪ, အ၀့ၫအီၪတဲၩ့၀ဲၩအ၁ၭလီၫ. အ၀့ၫစံၭလၩ့အ၁ၭလၧ “ဆၧအ၁ီၫ့လဂၩလၧအဘၪဆၧစၧၩ့ထၬ” နီၪလီၫ (အ့ ၆း၂၀). အ၀့ၫလ့ၩဆၧထဲၩ့ ဆၧလၧဆၧ၁ၭထိၬအပရၧၫ့အဆၧမၩအဂး (missionary journeys), မၩကဲၪထၪ့ ဆၧအီၪကီၪ့လဖၪဒဲ၁ီၪ့၁ၫ့ဆၧအၪ့မၧၫ့ဖိၪ၁ံၪလၧယွၩအဆၧမၩအဂးဆ့လီၫ. လၧခဲၫ့ထဲၩ့အ၀့ၫဘၪဆၧစၧၩ့ထၬ၀့ၫဒံၭ, လၧအ၀့ၫကွ့ၭလံၬ ၂ ထံမ၁ံၫအထီနီၪဆ့ လီၫ. ပ၁့ၪယၫဘၪလၧအ၀့ၫအီၪကွ့ၭလံၬလၧထီၫ့ဖၧၩ့အၡၩထုၬအီၪ၀့ၫယဲဘံၪ့ နီၪလီၫ.

စပီလူၫဘၪဆၧစၧၩ့ထၬ၀့ၫလၧအလးခီၫခီၫလဲၪနီၪ လံၬဆံၫ့ဎံၪဖၧၩ့လီၩဖျီၪ ထၪ့ဆၧလးလၩ့ထံးအီၪအ့ၬ. အ့ၪမွဲလၧ (ဖလံဖံၫ ၁း၂၀, ဒဲ ၂း၁၇) အဖၧၩ့နီၪ စံၭ၀့ၫလၧ ဘၪဆၧမၩတုၩ့မၩဎီဆ့နီၪလီၫ. ပဒိၭန့ဘၪဆၧဆီၫ့မီၪ့လၧဆၧဂဲးဆၧဖး လနၩ့ထီးယီၩ လၧစပီလူၫဘၪဆၧထိးဖီၫ့အထီနီၪလီၫ. ဆၧဂဲးအဆိၫထုၬမွဲ၀့ၫဒၪ “စ့ၩရၫ့ခွးအလး” (practorium) အီၪ၀့ၫဒၪထီးနီၪလီၫ. ဆၧလးဘဲၫနီၪ မိမွဲဒၪ ၦဒိၪအဆၧ၁ုၪ့ထၪ့အီၪ၀့ၫထီးနီၪ, မိမၩအ၁ၭဘဲၫ၁ိၭ ယရှုစလံၫ့လၧ ယ့ၫရှူၬဘၪ ၦစ့ၩရၫ့၀့ၫလၧစပံလၭအဆၧအၪ့စံၭထီးနီၪ (မၭ ၂၇း၂၇; ယီ ၁၈း၃၃), ဒဲဘဲၫလၧ စ့ၭစရံအၫ (Caesarea) လၧ စပီလူၫဘၪဆၧဖီၪ့ထၬအ၀့ၫထီးနီၪလီၫ (မၩဆၧ ၂၃း၃၅). စပီလူၫစံၭဆၧလၧ အဆၧချဲၩ့ဖၧၩ့နီၪ, “ဆၧ၁ၭထိၬအပရၧၫ့အီၪဖျီၪထၪ့ လၧနီးဖၧၩ့ထၧၫ့ဖျိၪ့ယၫ” လီၫ (ဖံၫ ၁း၁၃). လၧဒိၩ့ဖၭဒိၪရိမၫနီၪ ၁ုၭဖိၪအဂ့ၩထုၬ ၉,၀၀၀ နီၪ အီၪခိၭ၀ၩ့ဖီၩ့ထၬအ၀့ၫ၁ံၪအစဎွၩဒဲအၦဆၧစၧၩ့ထၬဖိၪလဖၪထီးနီၪ လီၫ.

စပီလူၫဆ့၁ိၫ့ဆၧချဲၩ့ဆိၪဂ့ၩဆၧလၧၦအီၪလၧ “စံစၧၫအနီးဖၧၩ့” အ၁ိၭနီၪ လီၫ (ဖံၫ ၄း၂၂). မွဲဆၧနီၪ ဖျီၪလၧစပီလူၫဘၪဆၧစၧၩ့ထၬ၀့ၫဒၪလၧ ရိမၫ မွဲလၧချဲၩ့ဒုၪ့စိၩဆၧလၧၦဆူနဲၩဆၧလၧစဎွၩအဆၧအၪ့မၧၫ့ဖိၪကၠၧၫ့၁ိၭ (အီၪၡီၩ့) ထီးနီၪနီၪလီၫ.

`မွဲလၧဆၧကၪဆၧဂဲၩအအၪထုၬအဖၧၩ့ဒၪလ့ၬနီၪ ပအၪ့ဎၬနၪ၁့ၪဘၪ ဆၧမၩအဂ့ၩထုၬဘဲၫ၁့ၪလဲၪ. ဆၧနီၪမွဲဆၧမၩအယီၫအ့ၬနီၪဘၪမွဲနီၪလဲၪ.`