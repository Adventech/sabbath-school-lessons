---
title:  ဆီၫ့မီၪ့အၪထၪ့လၧယၫ
date:   13/02/2026
---

“မွဲန့ၫၦလၧအထိးဆၧၫ့ဆၧအခိးအတၩအ၁ၫ့ (fresh) လဘီၩ့ယၫဎးလဖၪ နီၪ, မိဒိၭန့ဘၪဆၧအစီၩ့အမၩ့အထိၪအဎၩ့ဎွ့ၩဎီၩ့ လၧအ၀့ၫ၁ံၪအလိၫဘၪ၀့ၫ ကိၭနံၩဒ့ၭလၧ အမိဒိၭ၁ိၩ့ဘၪ၀့ၫနီၪလီၫ. လၧဆၧယိစိၩဆၧလၧယၫဘဲၫ၁ိၭမိန့ဘၪ နး၁ၭအစီၩ့အမၩ့ လၧဆၧဖ့ၪလၫ့အလးနီၪ, အ၀့ၫ၁ံၪမိဖ့ၪလၫ့အ၁ၭကိၭနံၩလၧ ယွၩအစူၪဖၧၩ့ ဒဲယွၩမၩန့အ၀့ၫ၁ံၪလၧအဆၧမၩအဂး လၧအလးဘၪကျဲၩ့ဘၪ အဖၧၩ့နီၪလီၫ. လၧအဆၧထိးအ၁ၭကိၭနံၩဒ့ၭအဖၧၩ့ အဆၧမၩန့မၩကဲၪဆၧဒံၩ့ အၪထၪ့အၪထၪ့၀့ၫဒၪလီၫ. ဆၧမၩယီၫယီၫဖိၪလၧဂံၪ့ဒီၪ့အဖၧၩ့မွဲဂ့ၩ, ဒဲဆၧလၩ့ ဆၫ့လၧခမျၧးလး၀ၩ့အဖၧၩ့မွဲဂ့ၩ အ၀့ၫ၁ံၪထိးအ၁ၭလၧကဆါအဂးကိၭနံၩဒ့ၭလီၫ.

“ဆၧအၪ့မၧၫ့ဖိၪလၧ အဖ့ၪလၫ့အ၁ၭ (consecrated worker) နီၪ မိဒိၭ န့ဘၪဆၧ၁့ၪယၫနၪ၁့ၪဆၧအလၩ့ဆၫ့, ဘဲၫ၁ိၭဎရံၬအၪ့ဎၬဒၪန့ဖါကဆါ လၧဆၧ ဆိၪဂ့ၩအ၁ၫ့ကိၭနံၩကိၭအထီဒ့ၭအ၁ိၭနီၪလီၫ. ဆၧဆုးကျိၭလိၬ၁ၭလၧကဆါယွၩ နီၪ မိဖ့ၪဂဲးဖ့ၪဘၭဒဲမိဘၪဆိၪဂ့ၩၦဂူၫဂၩလဖၪနီၪလီၫ. . .

“ဆၧအၪ့မၧၫ့ဖိၪကိၭဂၩဒ့ၭ လၧအဖိၬထွ့ၫဆါဎရံၬအဒီၩ့အထ့ၬလဖၪနီၪ မိအီၪက့ၪ၀ဲၩဘၪအ၁ၭလၧဆၧအစီၩ့အမၩ့လၧကဆါယွၩအုၩ့လၩ့ထၬ၀့ၫအဆၧ အီၪကီၪ့လၧအမိမၩဎွ့ၩ/မၩဂီၩ့ဆၧမၩလၧဂၪ့ခိၪယီၩအဂးနီၪလီၫ.” Ellen G. White, God's Amazing Grace, p. 117.

“ကဆါယွၩ၁့ၪယၫပဆၧအဲၪဒိၭလဖၪနီၪ, ဒဲအ၀့ၫမၩခွါဆၧလၧအ၀့ၫ၁ံၪ အဂးလီၫ. ကဆါယွၩအဆၧလူဒိၪဎွ့ၩဒိၪတုၨၭအီၪလၧအဖိၪအလံၩ၁ံၪအဂး, ဖ့ၪလၫ့ဆၧကယဲလၧအ၀့ၫ၁ံၪကြၨၭန့ဘၪ၀့ၫကိၭအထီဒဲလၧဆၧမၩအ၁ၭကိၭမံၩ့ဒ့ၭ အဖၧၩ့လီၫ. မွဲဘဲၫနီၪတၭ ဘၪမွဲနီၪပလနဲၩန့ဘၪအ၀့ၫလဲၪ. အ၀့ၫအီၪက့ၪအဆၧ အုၩ့လၩ့အလူဒိၪဎွ့ၩဒိၪလဖၪ လၧအဖိၪအလံၩ၁ံၪအဆၧခိၭနၪအဆၧ၁ီၪ့ဆၧ၁ၫ့ အဖၧၩ့နီၪလီၫ. ဆၧအွံၪဆၧယိၭအီၪလၧအ၀့ၫဂးနးမံၩ့အ့ၬ, ဒဲဆၧခံၭ၁ၧၫ့ပံၭလၧ အ၀့ၫထုၭပဲၩခွံၬ၀့ၫလန့ဘၪနီၪအီၪအ့ၬ, ဆၧဂဲးဆါဘၭဆါအလးနီၪ အ၀့ၫဒုၭကဲၪထၪ့ထဲၩ့ဆၧအစီၩ့အမၩ့၁့ၪ၀့ၫဒၪ, ဆၧ၁ၭမဲၪ၁ၭဖျဲၩ့လဖၪနီၪ မိကဲၪထၪ့ထဲၩဆၧမုၬ ဆၧရှူၪ, ပဆၧမၩလလၧၫ့လဎွ့ၩဘၪလါနၫ့ဂ့ၩ အ၀့ၫယိထွ့ၫ၀့ၫဒဲမၩကြၨၭမၩဘၪထဲၩ့၀့ၫဒၪလီၫ.

“ပ၀့ၫဒၪယီၩ မွဲပဘၪယိထၪ့ပ၁ၭဒၪပ၀့ၫအ့ၬ. ထီးပယိထၪ့ပဆၧလၩ့ဆံၭ လၩ့ယွါ၁ံၪနီၪအၪအၪတၭ, ပဂဲးပဘၭလၧအမိမၩနၧၩ့ဆၧနီၪဆံၭလၩ့ၡၩလၩ့၀့ၫဒၪ လီၫ.” Ellen G. White, That I May Know Him, p. 225.