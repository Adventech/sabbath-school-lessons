---
title:  ၁ၭထိၬဆၧလၧကဆါအဖၧၩ့လထံၪဎးဘီၩ့ဎးဆံၭ
date:   10/02/2026
---

`ဖီ ဖလံဖံၫ ၄း၄-၇. ပလ့ၩခၫ့ဖျီၫ့ဘၪ “ယွၩအဆၧအီၪဎူၫအီၪဎၩ့” ဘဲၫ၁့ၪလဲၪ.`

ဆၧအၪ့ယၫဆၧလၧဆၧမၩလၧ၁ုၪ့လဖျိၪ့၁ၭလဖျိၪ့ဎးအဖၧၩ့ (ဖံၫ ၄;၁ၪ၃) ဂီၩ့နီၪ, စပီလူၫစံၭဆၧဒီၭလၧဆၧဂဲးဆၧဖးအဂူၫဂၩလမံၩ့နီၪ- ၁ၭထိၬဆၧလၧ ကဆါအဖၧၩ့ဆံၭ (ဖံၫ ၄း၄-၇).

မွဲနလ့ၩခၫ့ဖျီၫ့ဘၪဆၧအၪ့ယိၪလၧနဆၧမၩမိဂၭဂီၩ့ခွံၬ၀့ၫဖျဲၪဖျဲၪလ့ၬနီၪ ဎွ့ဘျၩ့ယူၭလဲၪ. လၧဆၧနီၪအဂး, ယ့ၫရှူၬလီၩလၩ့ထံး၀့ၫဒၪလဖၧၫ့ဂီၩ့လဖၧၫ့လၧ ပလဘၪ၁ုၪ့ခိ၁ၭဂီၩဘၪအဂးလီၫ (ယိလၧ မၭ ၆း၂၅-၃၄; မၭ ၁၀း၁၉), ဒဲ စပံတၧၫလီၩနၪ့ထၪ့ပၧၩလၧပဘၪအီၪက့ၪပဆၧအၪ့ယိၪလဖၪလၧကဆါအလီၩ, “မွဲလၧအယိထဲၩ့ခွါထဲၩ့ပၧၩ” နီၪလီၫ (၁ပံ ၅း၇). အၡါမၬနီၪ, ဆၧကၪဆၧဂဲၩ အၪထၪ့အၪထၪ့၀့ၫဒၪလၧဂၪ့ခိၪလး၀ၩ့ဎံၩ့စီၪ့ယီၩ မိဘၪထိၪဂုထိၪဂဲၩထၪ့ပၧၩလၧ ဆၧမုလါမွဲပကဆါမိဂဲၫလၩ့အမုနံၩဘူၭထၪ့၀့ၫဒၪနီၪလီၫ (ထိၪဎီၩ့လၧ မၭ ၂၄း၃၃; လု ၂၁း၂၈; ယ့ ၅း၈).

ဆၧမၩဘျၪထဲၩဆၧခိဆၧဂီၩ လၧဆၧကိၭမံၩ့ဒ့ၭအဖၧၩ့, ဘၪထဲးဎုၬလၧဆၧ မၩအ၁ၭယီၩ, မွဲဒၪဆၧ၁ိၫ့ထၪ့ဆၧဘၩဆိၪဖၪလၧဆၧနဲၩအဖၧၩ့လီၫ (ဖံၫ ၄း၆, ၇). မွဲမၬ, ပဘၪနဲၩဒဲဂဲၩ၀ၭမၩဆၧလၧပဆၧဘၩဆိၪဖၪဘဲၫပဒိၭန့၀ဲၩဘၪဆၧလၧလချုၭ ပဒၪဒံၭဘၪဆၧအမိၡါလါနၫ့ဂ့ၩ, ပဘၪဘၩဆိၪဖၪ “လၧဆၧစံၭခိးစံၭတၩဆၧ အဖၧၩ့” နီၪလီၫ. မွဲဆ့ ပဘၪလီၩထဲး “ဆၧအၪ့ယၫ - supplication” (Greek, deesis), ကိၭအထီဒ့ၭ (အဒီၩ့လၧ လု ၁း၁၃; ဖံၫ ၁း၁၉; ၁ထံ ၅း၅; ယ့ ၅း၁၆) နီၪလီၫ. ပဆၧဘၩဆိၪဖၪ၁ံၪနီၪ မွဲဒၪ “ဆၧအၪ့ယၫလဖၪ - မနဆကနျအျ” ဒံၭလီၫ, လါနၫ့ဂ့ၩ ပ၁့ၪယၫဘၪဆၧပတံၩထၪ့လဖၪ (petitions) နီၪဘၪဆၧထိးဆၧၫ့၀့ၫ လၧပအၪ့ကံၩ့ဆၧအဘိၩ့ “လၧပအၪ့ကံၩ့ဆၧလမံၩ့ထီးဒၪအ၁ၭ” (၁ယီ ၅း၁၄) နီၪလီၫ. ဒဲပ၁ုၪ့မုၬ၁ၭရှူၪဘၪ လၧပ၁့ၪယၫပဆၧအၪ့ယၫလဖၪအီၪလၧ ကဆါယွၩ အစူၪဖၧၩ့နီၪလီၫ.

`လံၬဆံၫ့ဎံၪအဆၧၫ့လၧအဖၫ့လၬလဖၪယီၩ မၩအၪထၪ့လဲထၪ ပဆၧနၪ၁့ၪယွၩအဆၧမုၬဆၧလၩဘဲၫ၁့ၪလဲၪ. အၪ့ ၂၉း၁၁; အဲၫ ၉း၆; လု ၂း၁၄; ယီ ၁၄း၂၇; ၁ကီ ၁၄း၃၃.`

ယွၩအဆၧမုၬဆၧလၩ (peace) နီၪ မွဲဆၧလမံၩ့လၧဂၪ့ခိၪဖ့ၪလၫ့၀့ၫလန့ ဘၪနးဆိၭ, မွဲဆၧအဂဲၫလၧကဆါယွၩအအီၪ ဒဲမွဲဆၧအုၩ့လၩ့အလၩ့ထံးလၧ ဆၧဖ့ၪလၫ့ (the gift) ၁ၭမၧၫ့အဆိၩအကၠၪခၫ့ဖျီၫ့လၧ ပကဆါယ့ၫရှူၬ (ရိ ၅း၁; ရိ ၆း၂၃) နီၪလီၫ. ဆၧမုၬဆၧလၩ (peace) ယီၩ လၩ့ဘၪအခိးအတၩလၧ ပဆၧအီၪမၧၫ့အခံးအဂၩ့ (aspect of life) ကိၭမံၩ့ကိၭထံၪဒ့ၭဒဲ “ဒိၪနဲၪ့ယိၬနဲၪကယဲ ၁ၭကိၪ့ဆၧ၁့ၪ” (ဖံၫ ၄း၇) နီၪလီၫ. ဘဲၫဂြံစၭအဆၧချဲၩ့ nous (၁ၭ - mind) စံၭ၀့ၫအ၁ိၭ, ပ၁ၭအဆၧနၪ၁ံၪလမံၩ့ဎး (alone) ဒိၭန့ဘၪယွၩအဆၧမုၬဆၧလၩနီၪ ၁့ၪအ့ၬလီၫ.

`နမိထုၭဖျီၪလီၩၦလဂၩဂၩလၧ ဆၧလ့ၩခၫ့ဖျီၫ့ “ယွၩအဆၧမုၬ ဆၧလၩ” ဘဲၫ၁့ၪလဲၪ.`