---
title:  ဆီၫ့မီၪ့လၧဆၧလဖၪနီၪ . . .
date:   11/02/2026
---

ဆၧမုၬဆၧလၩလၧ အဒိၪနဲၪ့ယိၬနဲၪ့ကယဲဆၧကိၪ့ဆၧ၁့ၪနီၪ “မိခိၭန၁ံၪ အ၁ုၪ့န၁ံၪအ၁ၭ လၧယ့ၫရှူၬဎရံၬအဖၧၩ့” (ဖံၫ ၄း၇) ဆ့လီၫ. ပ၁ၭလၧအဖၧၩ့ (inner life) နီၪ လိၫဘၪဆၧအီၪပဒၩ့ (ဆၧယိထွ့ၫခွါထွ့ၫ) နီၪလီၫ. လၩ့ဆၫ့လၧ ဖလံဖံၫ ၄း၇ မၩန့ဆၧချဲၩ့လၧၦ၁ုၭဖိၪအဆၧချဲၩ့ဒီၩ့ လၧဆၧဆုးကျိၭယွၩအဆၧမုၬ ဆၧရှူၪနီၪလီၫ. Greek အဆၧချဲၩ့မၩဆၧ - verb (phroureo) နီၪ အီၪက့ၪ၀့ၫ လၧၦ၁ုၭဖိၪခိၭထၬဒိၩ့ (၀ံး) ၦၡၩ (ဒုၪဒၩ) လဂဲၫနုၬလၩ့ဘၪအဂး (၂ကီ ၁၁း၃၂) နီၪလီၫ (ထိၪဎီၩ့လၧ မၩဆၧ ၉း၂၄).

ဆၧမုၬဆၧလၩလၧအဖၧၩ့ (inner peace) အခံးအဂၩ့အီၪဖျီၪအကၧၩ့ဒိၪ အဂူၫဂၩလမံၩ့နီၪ မွဲ၀့ၫဒၪဆၧအီၪမၧၫ့လၩ့ဎိၭ (living harmony) လၧယွၩအဆၧ ဘၪ၁ၭလီၫ. “ၦလၧအအဲၪနဆၧစ့ၩရၫ့၁ံၪနီၪ အီၪလၧဆၧမုၬဆၧလၩအၪမၬတၭ, ဆၧလၩ့ထံၩဖါအလးနီၪ အီၪလၧအ၀့ၫ၁ံၪနးမံၩ့အ့ၬ” (အၪ့ ၁၁၉း၁၆၅).

`ဖီ ဖလံဖံၫ ၄း၈, ၉. ဆၧခိးဂဲးခိးဘၭအလၩ့ထံးမိဘၪအီၪထီးယီၩ လဖၪနီၪ မွဲဆၧနီၪလဲၪ.`

စပီလူၫလီၩဖျီၪထၪ့အဆၧချဲၩ့ ဖလံဖံၫ ၄း၈, ၉ နီၪလၧ “လၧခဲၫ့ထုၬယီၩ” ဒဲ ဆၧမၩဂ့ၩ (virtues) ဎူၫမံၩ့အဆရၫ့ဖိၬထၪ့အခဲၫ့လၧဆၧကွ့ၭပျၩ့ဖၨၪခိၬဖိၪဒဲ ဆၧဖ့ၪဂဲးဖ့ၪဘၭဆၧလၧဘၪယိလိၪမၩဒီၩ့စပီလူၫအဒီၩ့အထ့ၬနီၪလီၫ. ဆၧချဲၩ့ လၧခဲၫ့ထုၬဖ့ၪဂဲးဖ့ၪဘၭဆၧလၧဆၧဆၧးဎံၫဆၧးလၩဘၪဘုၭဎုၬလိၬ၁ၭလၧ ၦဂြံစ-ရိမၫ (Greco-Roman) အဆၧဘၪထွ့ၫအီၪလၧ ဖလံဖံၫအဖၧၩ့နံၫမံၩနီၪ အီၪလၧဆၧဒီၩ့ဆၧထ့ၬအဂ့ၩလီၫ. ဆၧကြၨၭဆီၫ့မီၪ့ထံၫဆၭ လၧလံၬဆံၫ့ဎံၪ အဆၧမၩဂ့ၩ (virtues) လဖၪ လၧစပီလူၫအီၪက့ၪထးဆၧအခၪ့ထံၭလံမံၩ့လၧ ၦဂြံစၭဖိၪ၁ံၪအဆၧမၩလိၪနီၪ မွဲ၀့ၫဒၪ (ဆၧ၁ုၪ့ဆၭ၁ၭဆၭ, ဆၧတီၩဆၧလီၩ့, ဆၧပၧၩ့၁ုၪ့ပၧၩ့၁ၭ, ဒဲဆၧ၁ုၪ့ဒူၩ၁ၭဒူၩလီၫ). အ့ၪမွဲစပီလူၫလီၩဖျီၪ၀့ၫနီၪ-

၁. ဆၧမွဲဆၧတီၩ True) - မွဲဆၧဘၪန့အထီအ့ၬ, မွဲဆၧကွ့ၭနဲၪ့ထၬ၀ဲၩ ၀့ၫလၧ လံၬဆံၫ့ဎံၪအဆၧတီၩဆၧလီၩ့ လၧယ့ၫရှူၬစံၭ...(“ယလီၩဘၪ ဆၧမွဲဆၧတီၩ...”) ဒဲလံၬဆံၫ့ဎံၪအ၁ၫ့ထၧၫ့ဘံၪ့ယၫစံၭလၩ့ဆၫ့၀့ၫနီၪ (အဒီၩ့လၧ ဆၧ ၂၆း၂၅; ရိ ၁း၁၈; ၁ကီ ၁၃း၆; ၂ကီ ၄း၂; အ့ ၄း၁၅; ၁ထံ ၃း၁၅; ယ့ ၁း၁၈; ၁ပံ ၁း၂၂; ၁ယီ ၂း၂၁) လီၫ.
၂. ဆၧလၩဆၧဖၩ့ (Noble) - ဂြံစၭအဆၧချဲၩ့စံၭဒိၭနဲၩ့၀့ၫလၧ ၦလဂၩ အနၫ့ဆါအဆၧအီၪမၧၫ့ဂ့ၩ (ထိၪထဎီၩ့လၧ ဆၧချဲၩ့ဒိၭနဲၩ့လၧ ၁ထံ ၃း၈, ၁၁; တဲ ၂း၂; လၧအကွ့ၭကျိၭ၀့ၫဘဲၫဆၧဒုၭဖျီၪ “ဆၧယူၭယၪ့ - မနလနမနညအ” နီၪလီၫ.
၃. ဆၧတီၩဆၧလီၩ့ (Right) - ဆၧအီၪမၧၫ့ဂ့ၩ (Right) လမံၩ့ယီၩ ဘၪဆၧထုၭထၪ့၀့ၫဒၪလၧ ယွၩအတခ့ၭဖ၀ၭတီၩလီၩ့ (ထိၪဎီၩ့လၧအလီၩ၀့ၫ လၧ ဖံၫ ၁း၇).
၄. ဆၧဆံၫ့ဆၧဎံၪ (Pure) - ၁ၭအဆၧဆီၫ့မီၪ့ဒဲအဆၧမၩ (action) အီၪဂဲၫလၧယွၩအဆၧတီၩဆၧလီၩ့ လၧအအီၪက့ၪတီၩလီၩ့ပၧၩ လၧဆၧနဲၩ အကၠီၩ့ (ယီ ၃း၃) နီၪလီၫ.
၅. ဆၧအဲၪ၀့ၫ (Lovely) - ထိးဘၪဆၧဎံၫလၩလၧၫ့ဎွ့ၩ, အီၪဖျီၪ၀့ၫလၧ ယွၩအဆၧတဲၩ့လၩ့ဖၧၩ့.
၆. ဆၧဂၧၫ့ထၪ့၁ၩလၩ့အဂ့ၩ (Admirable) - “ယၫ့၁ၭဆၧဒဲထုၭန့ဆၧလၩ့ အဲၪဒိၭဒဲ၁ုၪ့အီၪ၁ၭအီၪဆၧ”

စပီလူၫဖ့ၪလၫ့အၪထၪ့ဆၧ၁့ၪဆၧဘၪ (qualification) လဖၪ, ဘဲၫ၁ိၭ ဆၧဘိၪ့ထၪ့ဘၩထၪ့ဆၧဂၩ့ဆၧဖၪ့ ထီးအဖျီၪဘၪလၧ ဆၧဂ့ၩဆၧဘွၩယီၩအဖၧၩ့ လဂ့ၭ- “ဆၧစံၭထၪ့အၪ့အူၭအလးအ့ၪအီၪတၭ” (ဖံၫ ၄း၈), ပ၀့ၫ၁ံၪပဘၪဆီၫ့မီၪ့ ဆၧလၧမူၭခိၪအဆၧဂ့ၩဆၧဘွၩလဖၪလီၫ. ထီးနီၪလဖၧၫ့ဘၪထုၭပဲၩခွံၬကယဲ ဆၧ၁ၭဂံၩ့ဂၩ့ဒဲဆၧဆီၫ့မီၪ့မၪဆၧ၁့ၪလဖၪထီးအလူၬ, စပီလူၫကိၭန့ပၧၩလၧ ပဘၪ မၩထွ့ၫဆၧလၧပမၩလိၪဘၪလဖၪ, ပဒိၭန့ဘၪလဖၪ, ပဂၧၫ့ဘၪဒဲပဒၪဘၪလဖၪ လၧအ၀့ၫနၫ့ဆါအဒီၩ့အထ့ၬဖၧၩ့ (ဖံၫ ၄း၉) နီၪလီၫ.