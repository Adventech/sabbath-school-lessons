---
title:  မူၭခိၪအဘၩ့မုးဖိၪလဂၩ
date:   07/02/2026
---

### ဖီလနွ့ၫယီၩအဂးဆၧမၩလိၪ
ဖံၫ ၃း၁၇-၄း၂၃; ၁ကီ ၁၅း၄၂-၄၄; ယီ ၁၄း၂၇; အၪ့ ၁၁၉း၁၆၅; ယိ ၁း၂၁; ၁ထံ ၆း၇.

> <p>၁နိၫထီၫ့</p>
> “ထီးအၪ့ယိၪဆၧလၧဆၧနးမံၩ့အကၠီၩ့လဂ့ၩ, အ့ၪမွဲလၧဆၧထီး အလူၬအဖၧၩ့ လၧဆၧဘၩဆိၪဖၪ, ဒဲလၧဆၧအၪ့ကံၩ့အၪ့ယၫအီၪလၧဆၧ စံၭထၪ့အၪ့အူၭဆၧအခိးအတၩနီၪ, ဒုၭ၁့ၪယၫယွၩလၧန၁ံၪအၪ့ကံၩ့ဆၧထီး အလူၬအဂဲ:အကၠီၪ့နီၪဆံၭ” (ဖလံဖံၫ ၄း၆).

ဆၧမၩလိၪလနွ့ၫယီၩ မၩထုၬခွံၬပဆၧအၪ့ဎၬနၪ၁့ၪဆၧလၧလံၬဖလံဖံၫ အဖၧၩ့, ဒဲအီၪထဲးဎုၬ၀့ၫဒၪလၧ ဆၧမၩလိၪအလူဒိၪလဖၪလီၫ. စပီလူၫ အတခ့ၭဖ၀ၭအဂ့ၩလဖၪ အီၪဖျီၪ၀့ၫဒၪလၧ အဆၧကွ့ၭလံၬအထုၬလဖၪအဖၧၩ့ လီၫ. လၩ့ဂၬဘဲၫကဆါယ့ၫရှူၬအဆၧ၁ီၪ့ဆၧ၁ၫ့လဖၪအ၁ိၭ, လၧအထုၭဖျီၪၦလၧ နး၁ၭအဖၧၩ့နီၪ, စပီလူၫဖ့ၪနၩ့လၩ့ပၧၩလၧ ၦဎရံၬဖိၪအဆၧ၁ၭထိၬအဆၧအီၪ၁ူၪ ၁ၭ၁ံၪလဖၪနီၪလီၫ.

လၧဆၧမၩအ၁ၭလဘၪလိၬဘၪလၧ ပဆၧဘၪပ၁ၭအဖၧၩ့ဒၪလ့ၬ, ဆၧလမုၬဘၪပၧၩအၪနဲၪ့လါနၫ့ဂ့ၩ, ပမိဘၪခိဂီၩဆၧ ဒဲအၪ့ယိၪဆၧ ဒဲ၁ၭဂၭဂီၩ့အဂး လအီၪဘၪလီၫ. လၧဆၧနီၪအလး, ၁နိၫလဖၪလၧအမၩဆၧၩ့ပၧၩအၪ့ဎၬန့၁ၭ အဂဲးအဘၭ လၧအမိလ့ၩဒၪဆၧၫ့ယၫဘၪဆၧအၪ့ထၩ (ဆၧကၪဆၧဂဲၩ) လၧ အဂဲၫကဲၪထၪ့၀့ၫ, ဒဲပလ့ၩခၫ့ဖျီၫ့ဘၪဆၧဘၪလိၬအိၭလိၬလၧအအီၪဂုးအီၪခၧၫ့၀့ၫ လၧကဆါယွၩလဂၩဎးဒၪဖ့ၪလၫ့၀့ၫန့နီၪလီၫ. ဆၧၫ့ထီဘိၩ့ယီၩ ဒဲလၧခဲၫ့နီၪအီၪလၧအစူၪဖၧၩ့, ဒဲအ၀့ၫမိမၩလၧၫ့ဎွ့ၩဆၧလၧပမိန့ဘၪ (ပလိၫဘၪ) ကိၭမံၩ့လဖၪ နီၪလီၫ.

ဆၧအကၧၩ့ဒိၪထုၬ, ပကြၨၭအီၪက့ၪပဆၧယိလါလဖၪလၧဂၪ့ခိၪအဆၧဎိၭဒီၪအဖျီၩ့, လၧမိမၩဂၭဂီၩ့ပ၁ၭအဖၧၩ့အ့ၬ. ဘဲၫပမွဲၦဎရံၬဖိၪအ၁ိၭ, ပမွဲကဆါယွၩ လၧမူၭခိၪအဘၩ့မုးဖိၪလဖၪလီၫ. ဒဲဘၩ့မုးဖိၪနီၪ အီၪလၧဆၧအထးဂ့ၩထီဘၪ လဖၪ ဒဲလၧမူၩဒၩလဖၪဆ့နီၪလီၫ.