---
title:  ဆၧလဖၪလၧအအီၪလၧအဂဲးအကၠီၪ့
date:   03/02/2026
---

ဘဲၫပ၁့ၪယၫဘၪစပီလူၫအီၪက့ၪဖိၪလိၫအ၁ၭနီၪ အီၪပဒၩ့ထၬအ၀့ၫလၧဆၧနဲၩအဂး, မွဲလၧအမ့ၬဘၪဘံၭထၬ၀့ၫနီၪလီၫ. အ၀့ၫမၩန့ဆၧချဲၩ့ဘၪထွ့ၫ ၦထးကၩဆၧ (ကုန်ရောင်းကုန်၀ယ်) အဆၧချဲၩ့, ဆၧအၪထၪ့ဒဲဆၧလၩ့မါ (gain and loss), လၧအထုၭဖျီၪအနး၁ၭအဆၧအီၪက့ၪဂုဆၧ (အဆရၫ့ကွ့ၭနဲၪ့၀ဲၩဆၧ လၧအနး၁ၭအဂး) အီၪက့ၪဂု၀့ၫလၧဆၧနဲၩအမ့ၬယၫလီၫ. ၦလဂၩဘၪလဂၩ “အနး၁ၭဆရၫ့ကွ့ၭနဲၪ့” (spiritual ledger) ၦဆီၫ့မီၪ့၀့ၫဖိၭနီၪအ့ၬ. လၧအဂုခိၪ (အစောပိုင်း) အိၩ, စပီလူၫအဆရၫ့ကွ့ၭနဲၪ့နီၪ ထိၪ၀့ၫတွၭ၀့ၫ (measured) လၧ ၦယုဒၫဖိၪအဆၧအီၪက့ၪလူဒိၪလဖၪ အၪနဲၪ့လံၬဆံၫ့ဎံၪအဆၧလူဒိၪလၧယ့ၫရှူၬ ၁ီၪ့ထဲၩ့၁ၫ့ထဲၩ့၀့ၫလဖၪနီၪလီၫ.

ထီးမွဲအဆၧအီၪမၧၫ့အၪ့လဲၩထဲၩ့အ၁ၭလဖၧၫ့နီၪ, အ၀့ၫအဆရၫ့ကွ့ၭနဲၪ့ (ledger) အီၪက့ၪ၀ဲၩ၀့ၫလၧ အနး၁ၭအဂးနီၪလၩ့ဆၫ့၀့ၫဒၪ မွဲလၧအဆၧထိၪဆၧဒီၩ့ထီးနဲၪ့ဆၧအၪ့လဲၩခွံၬအ၁ၭ, လၧယုဒၫဖိၪအဆၧလူဒိၪအဖျီၩ့ "currency" အလးနီၪ ကဲၪထဲၩ့ “မူၭခိၪအဆၧလူဒိၪအဖျီၩ့ (currency of heaven) နီၪလီၫ.

“ၦလၧအဂဲၫလၩ့လၧမူၭခိၪနီၪ ချဲၩ့လၧမူၭခိၪအလၨ၁့ၪလီၫ. ဒဲဆၧလမံၩ့ဘၪ လမံၩ့နီၪ အီၪက့ၪ၀့ၫလၧမူၭခိၪအဆၧလူဒိၪအဖျီၩ့လီၫ. ဒဲအီၪက့ၪစဲၩနဲၪ့လၩ့ (stamped) အ၀့ၫအခံးအဂၩ့ဒဲအဆၧကွ့ၭနဲၪ့ (တခ့ၭဖ၀ၭ) ထီးနီၪလီၫ. အ၀့ၫ၁့ၪယၫ ဆၧလၩ့၁ၭမဲၪ (danger) အီၪလၧၦ၁ံၪလဖၪအလီၩ့ (ၦ၁ံၪလၧအလၩအဖၩ့လၩ့/ degradation, ဒဲအဲၪဒိၭအီၪက့ၪထၪ့ထီၫထဲၩ့၀့ၫလၧအ၀့ၫ အနဲၩ့ထံၭလၧအစီၩ့နီၩ့ခိၪနီၪ) နီၪလီၫ. အ၀့ၫဒုၭနဲၪၦ၁ံၪနီၪ အဆၧလၩ့အၪ့ယိၪ လၧမၩလူၬဂီၩ့ခွံၬဆၧအဆၧၫ့အထီ လၧဆၧပျီၩပျီၩလဖၪအဂးနီၪလီၫ. အ၀့ၫအၪ့ဎၬ ကၠူၭန့ထဲၩ့ (ထုၭန့ထဲၩ့) ပ၁ၭလၧဂၪ့ခိၪအဆၧမုၬလၩဒဲမိ၁ိၫ့ထဲၩ့၀့ၫဒၪလၧမူၭခိၪ အဆၧဖၧၩ့, ထီးပမၩလူၬဂီၩ့ဆၧအဆၧၫ့အထီ, ဆၧ၁့ၪဆၧဘၪအဂ့ၩ, ဒဲထးဂ့ၩ ထီဘၪ၁ံၪလဖၪနီၪ, လၧဆၧပျီၩပျီၩအဂးလဂ့ၩနီၪလီၫ.” Ellen G. White, in The Advent Review and Sabbath Herald, July 1, 1890.

စပီလူၫနီၪ မွဲၦလၧအမံၩ့ဂ့ၩ၁ၪဖျီၪလဂၩ လၧၦယုဒၫဖိၪအကျၩ လၧယၩနံၪ့ အခၪ့ထံၭ (first-century) အထီ, လၧလချုၭကဲၪထၪ့ဘၪၦမ့ၬဘျီၪလဂၩ လၧအဒၪဆၧၫ့ယၫဘၪယ့ၫရှူၬအလၩအဖၩ့လၧ၀ံးဒမၭစကၧၭအဖၧၩ့၁ၭမုနီၪ (မၩဆၧ ၉), အနး၁ၭအဆၧဒၪဂ့ၩဘၪထဲၩ့, ဒဲအ၀့ၫဒၪဆၧထံၫကျၩထီးနီၪလီၫ.

`ယီဟၫ့ ၉ စံၭဆၧမၩအ၁ၭလၧ ၦအမ့ၬဘျီၪလဂၩအဂဲး လၧအဒၪထဲၩ့ဘၪယ့ၫရှူၬထံၫထံၫကျၩကျၩနီၪလီၫ. ယ့ၫရှူၬစံၭအ၀့ၫဂဲၫလၩ့လၧ ဂၪ့ခိၪယီၩမွဲလၧ “ၦလၧအလဒၪဘၪဆၧလဖၪနီၪ ဘဲၫ၁ိၭအမိဒၪထၪ့ ဆၧတၭ, ၦလၧအဒၪဆၧလဖၪနီၪ ဘဲၫအမ့ၬမိဘျီၪအ၁ိၭ” (ယီ ၉း၃၉) နီၪလီၫ. ၁နိၫယီၩမိမၩအ၁ၭလၧနဆၧအီၪမၧၫ့ဒၪ၀့ၫအဖၧၩ့ဘဲၫ၁့ၪလဲၪ.`

မွဲဆၧနီၪအလူဒိၪမိအၪနဲၪ့၁ၭမၧၫ့အဆိၩအကၠၪလၧမူၭခိၪအ၁ၫ့ဒဲလၧဂၪ့ခိၪ အ၁ၫ့နီၪဒံၭလဲၪ. မွဲလါနၫ့ဘိၩဂၪ့ခိၪအဆၧထူၭဆၧလၧၫ့လဖၪ မၩဘျီၪ (မၩခံၭထၬ) ၦမ့ၬလၧဆၧမွဲဆၧတီၩလဖၪအဂးနီၪလီၫ. ဆၧပြၧၩ့လိၬဂဲးလိၬအီၪ၀့ၫဒၪလၧ ဂၪ့ခိၪအဆၧလူဒိၪလဖၪထီးယီၩ (ယိလၧ မၭ ၁၃း၂၂; လု ၄း၅, ၆; ၁ယီ ၂း၁၆) ဒဲလၧမူၭခိၪအဆၧထူၭဆၧလၧၫ့လဖၪအဘိၩ့ဆၧၩ့- လၩ့ဂၬဘဲၫကဆါဎရံၬ ဒဲ၁ၭမုလၧအဘၪဆၧထိးထဲၩ့တၩ့ထဲၩ့လဖၪနီၪလီၫ.

`ဂၪ့ခိၪယီၩ မၩခံၭထၬပမ့ၬလၧနး၁ၭအဆၧမွဲဆၧတီၩလဖၪဒဲဆၧ အကၧၩ့ဒိၪလၩ့ထံးလဖၪ၁့ၪ၀့ၫဒၪလီၫ. နိၪ၀ံၬ (ဆၧအမိချိး) လၧဆၧအီၪ က့ၪဖိၫဆၧ (ဆၧယိစိၩ) ဆၧအမွဲအဘၪလဖၪအဂးနီၪ မွဲဆၧနီၪလဲၪ.`