---
title:  ဆီၫ့မီၪ့အၪထၪ့လၧယၫ
date:   06/02/2026
---

“ၦမိဒုၭကဲၪထၪ့တခ့ၭဖ၀ၭအဂဲးဆီၪ့ဘၭဆီၪ့လၧ အအီၪဎူၫအီၪဎၩ့လၧဆၧ ကိၭမံၩ့လဂၩနီၪ, ဒဲမိအီၪဘၪလၩ့ဎိၭလၧ ၦဎရံၬဖိၪအဆၧအီၪမၧၫ့နီၪ, မိဘၪဖ့ၪလၫ့ အ၁ၭလၧ ဎရံၬအဂးထီးအလူၬ လၧအ၁ၭလဂံၩ့ဂၩ့ဘၪအဖၧၩ့လီၫ. ကိၭမုနံၩနီၪ မိဘၪမၩလိၪ၀့ၫဆၧဖ့ၪလၫ့၁ၭအခံးအဂၩ့အအီၪလၧဆၧခိၭနၪအလူအထၫလဖၪ လီၫ. ထီးနီၪလဖၧၫ့အ၀့ၫမိထၪ့ဘၭလၧ ၦဎရံၬဖိၪအဆၫ့အထီၫထုၬနီၪလီၫ. လနံၩဘၪလနံၩ ယွၩမၩဆၧလၧအ၀့ၫ, မၩလၧၫ့မၩဎွ့ၩအ၀့ၫအတခ့ၭဖ၀ၭ မိအီၪ ဆၧၫ့ထုၪ့ဂုးခၧၫ့လၧဆၧမၩခွါလၧခဲၫ့ထုၬအထီနီၪလီၫ. ၦဆူနဲၩဆၧနီၪဆ့ မိကဲၪ ဆၧဒီၩ့အဂ့ၩလၧ ၦၡၩ၁ံၪဒဲအ၁ီၫ့၁ံၪအမ့ၬယၫ, မိနဲၪဖျီၪဆၧ၁ၭထိၬအပရၧၫ့နီၪ မၩဆၧလၧၦလၩ့ထ့ၬလဖၪ (fallen human beings) အဂးကဲၪထၪ့၀့ၫ၁့ၪနီၪ လီၫ.” Ellen G. White, The Acts of the Apostles, p. 483.

“ၦလၧအအီၪခိၭတလၭမူၭခွၫအဆၧဂဲၫလၩ့လဖၪနီၪ, မိစံၭဘၪၦခမျၧးလၧ ‘ယိထၪ့န၁ံၪအယွၩလါဆံၭ’ နီၪလီၫ. ဆၧယၫ့၁ၭအဆၧဖၩ့လၧခဲၫ့ထုၬနီၪ မိထီၩ့ လၩ့၀့ၫလၧဂၪ့ခိၪယီၩ လၧဆၧနဲၪဖျီၪယွၩအဆၧအဲၪအခံးအဂၩ့လီၫ. ယွၩအဖိၪ အလံၩလဖၪ မိထုၭဖျီၪထၪ့ယွၩအလၩအဖၩ့လီၫ. မိနဲၪဖျီၪ၀့ၫယွၩအခိးအတၩလၧ အဒိၭန့ဘၪ၀့ၫနီၪလီၫ.

“ဆၧတီၩဆၧလီၩ့အမုမ့ၬနီၪ မိဂဲၫထၪ့ဖၩ့ဒိၭဆၧလၧဆၧမၩဂ့ၩလဖၪ- လၧဆၧလူအတီၩဒဲဆၧမၩအဆံၫ့အဎံၪဖၧၩ့နီၪလီၫ.” Ellen G. White, Christ's Object Lessons, pp. 415, 416.