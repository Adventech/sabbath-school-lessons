---
title:  ၁ုၪ့ဂုး၁ၭခၧၫ့လၧဎရံၬအဖၧၩ့
date:   31/01/2026
---

### ဖီလနွ့ၫယီၩအဂးဆၧမၩလိၪ
ဖံၫ ၃;၁ၪ၁၆; ရိ ၂း၂၅-၂၉; ယီ ၉;၁ၪ၃၉; အ့ ၁း၄, ၁၀; ၁ကီ ၉း၂၄-၂၇.

> <p>၁နိၫထီၫ့</p>
> “ဘဲၫ၁ိၭယမိ၁့ၪယၫအ၀့ၫဒၪ, ဒဲဆၧအစီၩ့အမၩ့ဘၪဆဲၫ့လၧဆၧ ဂဲထုၪ့ထဲၩ့, ဒဲယဘၪဆၧလၩ့ဂၬလၧအ၁ံၫတၭ, ယဖံၭ၁ိၭလိၬယ၁ၭလၧ အဆၧၡၪ့ဆၧနၭ, ဘဲၫ၁ိၭလၧဆၧလမံၩ့မံၩ့အကၠီၩ့နီၪ, ယမိထၪ့ဘၭလၧ ဆၧဂဲထုၪ့ထဲၩ့လၧဆၧ၁ံၫအဖၧၩ့လီၫ” (ဖလံဖံၫ ၃း၁၀, ၁၁).

ဆၧအီၪ၀့ၫလနၩ့လၧဆၧ၁ၭဂံၩ့ဂၩ့ဆၧလၧဆၧထိးထဲၩ့တၩ့ထဲၩ့မွဲန့ၫလၧဆၧ နဲၩအဖၧၩ့နီၪ, ထုၭဖၭခွံၬဆၧ၁ီၪ့ဆၧ၁ၫ့အဆၧမၩနီၪလီၫ. ဆၧအဂဲးအဖးနီၪဘိၩ, မွဲလၧပမိဒိၭနဲၩ့လၩ့ပ၁ၭလၧ ပဆၧမၩအဖၧၩ့, ဘဲၫ၁ိၭဆၧမိမၩအၪထၪ့ဆၧလၧ ပဆၧထိးထဲၩ့တၩ့ထဲၩ့နီၪလီၫ. ဆၧမိမၩဆီၪ့ဆၧအဂၩလမံၩ့နီၪ စပီလူၫဘၪဆၧၫ့ ယၫၦအီၪက့ၪဒိၪဆၧကူၭတရံၭလၧဆၧထိးထဲၩ့တၩ့ထဲၩ့အဂးနီၪလီၫ.

ဘဲၫ၁ိၭပမိအီၪပဒၩ့ဆၧၫ့ထဲၩ့ဆၧမၩဘဲၫနီၪအ၁ိၭလဖၪအဂးနီၪ, စပီလူၫ လီၩဖျီၪပျၩ့ထၪ့ဆၧဂဲးလၧဆၧတီၩဆၧလီၩ့ (righteousness) နီၪ အီၪဂဲၫလၧ ဎရံၬအအီၪဘဲၫဆၧဖ့ၪလၫ့ (a gift) ဂဲၫလၧဆၧနဲၩအ၁ိၭနီၪ, မွဲလၧဆၧ၁ီၪ့ဆၧ၁ၫ့ အဆၧမၩအ့ၬ. ဆၧကူၭတရံၭနီၪ လမွဲဘၪလၧဆၧဂဲးဆၧဖးမုလနံၩယီၩအဂးဘၪ လါနၫ့ဂ့ၩ, ဆၧ၁ီၪ့ဆၧ၁ၫ့မၩအ၁ၭဘဲၫနီၪအ၁ိၭတၡါလီၫ.

ၦမၩဂ့ၩထၪ့ထဲၩ့ဆၧ (Protestant Reformation) ဒၪလ့ၬနီၪ ကဲၪထၪ့၀့ၫ (စၭထၪ့) လၧဆၧဂဲးဆၧဖးလမံၩ့ယီၩအဖၧၩ့ဆ့လီၫ - အနီၪမွဲဆၧဆူဆၧနဲၩ ဒဲဆၧမၩအလးအဖျီၩ့နီၪ အီၪလၧၦဖိၬဎရံၬအခဲၫ့လဂၩအဆၧလ့ၩခၫ့ဖျီၫ့အဖၧၩ့ လီၫ. လၧခဲၫ့ထုၬနီၪ, ဎရံၬမွဲဆၧကိၭမံၩ့ဒ့ၭလၧပဂး, မွဲ “ၦလၧအဒုၭကဲၪထၪ့၁ၫ့ ဆၧနဲၩ ဒဲမၩလၧၫ့ထၪ့ဎွ့ၩထၪ့၀့ၫ” (ဟံ ၁၂း၂) နီၪလီၫ. အ့ၪပဆၧအီၪက့ၪဂုဆၧ (priorities) လဖၪဘၪလၧအလးဒၪ၀့ၫနီၪ, ပမိအီၪမၧၫ့လၧယွၩအဆၧအဲၪ အဆၧအီၪက့ၪလၩ့ထံး (assurance of God's Love) ဒဲမုၬလၩလၧအဆၧစံၭ၀ဲၩ (the promise) အဖၧၩ့, ထီးမုလနံၩယီၩဒၪလ့ၬ, ဆၧထိးထဲၩ့တၩ့ထဲၩ့နီၪ, မွဲလၧ ဆၧဒိၭနဲၩ့လၩ့၁ၭ “လၧဆၧဖံၭဆၧယၪအဖၧၩ့” မွဲအ့ၬ (ဖံၫ ၃း၃) နီၪလီၫ.