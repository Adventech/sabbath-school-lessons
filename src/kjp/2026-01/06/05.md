---
title:  ဆၧနဲၩဎရံၬ
date:   04/02/2026
---

စပီလူၫအဆၧအီၪက့ၪဖိၫထုၪ့ဆၧ (အဆၧယိစိၩဆၧ) နီၪလၩ့မါဘၪအ့ၬ. ဆၧအၪ့လဲၩထဲၩ့၁ၭ (exchange) အလၩ့လၭလၧအဒၪန့ဘၪ၀့ၫလၧ ဒမၭစကၧၭ အဖၧၩ့၁ၭမုနီၪ, အၪ့ဆၪလၩ့ခွံၬဆၧအလးလံၩ လၧအအီၪက့ၪအ၁ၭလၧဆၧမၪလူၬ အဆၧမၩနီၪ - “ဘဲၫ၁ိၭယမိန့ဘၪဎရံၬ” (ဖံၫ ၃း၈, ၉) နီၪလီၫ.

`ဆၧချဲၩ့လၧအစံၭ၀့ၫလၧဆၧမိဒၪန့ယၧၩ “လၧအဖၧၩ့- in Him”, (လၧဎရံၬအဖၧၩ့) နီၪ မွဲဆၧလၩ့၁ၭဆုးလီၩ့ (ဘၪမုၪ၁ၭ) ဒိၪမၬလီၫ. ဖီ အ့ဖစၧၭ ၁း၄; ၂ကီ ၅း၂၁; လီ ၂း၉; ဒဲ လ့ ၂း၂၀. လၧလံၬဆံၫ့ဎံၪအဆၧၫ့လဖၪယီၩ အဖၫ့ခိၪ, နဆီၫ့မီၪ့လၧစပီလူၫအဲၪဒိၭလီၩဆၧနီၪလဲၪ.`

စပီလူၫအဆၧချဲၩ့ (အီၪလၧဎရံၬအဖၧၩ့) ယီၩ ဘၪၦကၩ့ကၩဎိၭလၩ့၀့ၫ အၪမၬလီၫ. ဆၧလီၩဖျီၪထၪ့ဆၧ (explanation) အဂ့ၩထုၬနီၪ ကဲၪ၀့ၫဒၪလၧ စပီလူၫနၫ့ဆါအအီၪလီၫ- “ဘဲၫဆၧလၧအတဲၩ့၀ဲၩယူၭအမုအလၩအ့ၪဘၪနီၪ, ဆၧအီၪလၧမူၭခိၪမွဲဂ့ၩ, ဆၧအီၪလၧဂၪ့ခိၪမွဲဂ့ၩ, မိဒုၭအီၪကီၪ့ဆၧထီးအလူၬလၧ ဎရံၬအဖၧၩ့လီၫ” (အ့ ၁း၁၀). ဆၧနီၪမွဲယွၩအဆၧကိၪ့ခီၫလၧအခၪ့ထံၭလီၫ. ဒဲစပီလူၫလီၩဖျီၪပျၩ့ဆၧမၩအ၁ၭလဖၪဘဲၫ၁့ၪလဲၪနီၪလီၫ- “န၁ံၪအီၪလၧ ယ့ၫရှူၬ ဎရံၬအဖၧၩ့ လၧယွၩအီၪက့ၪ၀့ၫလၧဆၧကိၪ့၁့ၪ, ဒဲဆၧတီၩဆၧလီၩ့ ဒဲဆၧဆံၫ့ဎံၪ, ဒဲဆၧဎွ့ၩန့လၧပဂး” (၁ကီ ၁း၃၀).

ဆၧအီၪလၧ “ဎရံၬအဖၧၩ့” နီၪ ၁့ၪယၫနၪ၁့ၪဆၧကိၭမံၩ့ဒ့ၭ လၧအပၫ ထဲးဎုၬဆၧထိးထဲၩ့တၩ့ထဲၩ့အဆၧကိၪ့ဆိၫ, ခီၫလၧဆၧ၁့ၪယၫနၪ၁့ၪအခၪ့ထံၭ, ထီးလၧဆၧတီၩဆၧလီၩ့ခၫ့ဖျီၫ့လၧဆၧနဲၩ (righteousness), ဒုၭအီၪတဲၩ့၀ဲၩ ၦလၧဘၩ့မုးအဂး (sanctification), ဒဲလၧခဲၫ့ထုၬထီးလၧအလၩအဖၩ့လၧကဆါ အဂဲၫလၩ့ထဲၩ့နံၫဖၧၫ့လဖၧၫ့ (redemption) နီၪလီၫ. ဆၧထိးထဲၩ့တၩ့ထဲၩ့နီၪ မွဲကဆါဎရံၬအဆၧမၩခီၫလၧအခၪ့ထံၭထီးလၧဆၧအထုၬ - လၧပဂး ဒဲလၧ ပဖၧၩ့နီၪလီၫ. မွဲဆၧဘဲၫယီၩ, လၧဆၧန့ဘၪဎရံၬနီၪ ပဒိၭန့ဘၪဆၧကိၭမံၩ့ဒ့ၭ လၧပလိၫဘၪလဖၪနီၪလီၫ.

`ဖီ ဖလံဖံၫ ၃း၉. မွဲဆၧနီၪနံၫမံၩ့ လၧစပီလူၫထိၪဎီၩ့ဆၧလဲၪ, ဒဲဘၪ မွဲနီၪဆၧယီၩအကၧၩ့ဒိၪလၧပဘၪနၪ့ထၪ့ထဲၩ့နီၪလဲၪ.`

စပီလူၫအဆၧနၪ၁့ၪ, “ဆၧထိးထဲၩ့တၩ့ထဲၩ့လၧန၁ံၪအနၫ့ဆါဒၪန၁ံၪ၀့ၫ အဂးနီၪ, မၩဒၪန၁ံၪ၀့ၫ” နီၪ မွဲဆၧတီၩဆၧလီၩ့အလၩ့ထံးအဂးအ့ၬ, အဂဲးဘဲၫယီၩ ဆၧ၁ီၪ့ဆၧ၁ၫ့နီၪ ဖ့ၪလၫ့၁ၭမၧၫ့န့အ့ၬ (ယိလၧ လ့ ၃း၂၁, ၂၂), မွဲန့ၫဎရံၬလဂၩဎး, လၧဆၧနဲၩအကၠီၩ့လီၫ. ဒဲဆၧနဲၩနီၪ မွဲန့ၫဆၧဆီၫ့မီၪ့လမံၩ့လီၫအ့ၬ. ဆၧနၪလဖၪ ဆ့နဲၩဆၧလီၫ (ယ့ ၂း၁၉). ဆၧနဲၩလၧအအီၪလၧအခိးအတၩနီၪမွဲ “ဆၧနဲၩဎရံၬ” လမံၩ့ဎးလီၫ. မွဲန့ၫအ၀့ၫအဆၧနဲၩနီၪ အီၪလၧဆၧခိၭနၪအလၧၫ့အဎွ့ၩလီၫ. (ဂြံစၭအဆၧချဲၩ့ဆၧနဲၩအဂးနီၪ, pistis, အခီၫပယီၫအီၪလၧ ဆၧအလူတီၩ (faithfulness) ဆ့လီၫ. မွဲဆၧနီၪ, အ့ၪပအီၪလၧဎရံၬအဖၧၩ့နီၪ အ၀့ၫအီၪမၧၫ့လၧ ပဖၧၩ့လီၫ (လ့ ၂း၂၀), ထီးနီၪလဖၧၫ့ပအီၪမၧၫ့လၧအ၀့ၫအဆၧနဲၩခၫ့ဖျီၫ့လၧ ပဆၧနဲၩအ၀့ၫလီၫ.