---
title:  ဆၧအီၪမၧၫ့လၧၦဂူၫဂၩအ၁ိၭ
date:   14/03/2026
---

### ဖီလနွ့ၫယီၩအဂးဆၧမၩလိၪ
လီ ၃း၁၈-၄း၆; အ့ ၅း၂၂-၂၅, ၃၃; ဒီၩ့ ၂၂း၆, ၁၅; ၁ပံ ၂း၁၆; ၁၁့ၭ ၅း၁၇.

> <p>၁နိၫထီၫ့</p>
> “န၁ံၪကြၨၭစံၭဆၧၫ့ၦလဂၩလါလါဘဲၫ၁့ၪလဲၪဘဲၫ၁့ၪလဲၪ ဘဲၫ၁ိၭ န၁ံၪမိ၁့ၪယၫတၭ, မွဲန၁ံၪအဆၧချဲၩ့ဘၪလၧထံၫလၧတၭ, ချဲၩ့လၧဆၧ အခိးအတၩလထံၪဎးဘီၩ့ဎးဆံၭ” (ကလီစံၫ ၄း၆).

လၧၦၡၩ၁ံၪအီၪဘူၭထံးဒဲမၩဆၧမၩလပိၩ့ဎးအလးနီၪ ဆၧကၪဆၧဂဲၩ အီၪအၪ မံၩ့လီၫ. ဆၧဆီၫ့မီၪ့နၪ၁့ၪဆၧလၩ့ဆၫ့လိၬ၁ၭ (လမီၪ့ဎီၩ့ဘၪ) နီၪကဲၪထၪ့ဆၧပြၧၩ့ ဂဲးဆၧၫ့တံၩ (အားပြုိင်တင်းမာမၤ), ဒဲဆၧဂဲးလိၬတ့ၬလိၬအီၪထၪ့၀့ၫဒၪဆ့လီၫ. ဒံၩ့ၦအီၪဘူၭအလးနီၪ ဆၧဖံၭထံၩဖံၭ၁ိၭဒံၩ့အကၧၩ့ဒိၪ၀့ၫလီၫ.

ဆၧဖံၭထံၩဖံၭ၁ိၭအဘူၭထုၬနီၪ အီၪ၀့ၫဒၪလၧဂံၪ့ဒီၪ့ဎၫ့ဒီၪ့အဖၧၩ့လီၫ. ဂံၪ့ အီၪအလးနီၪ ဘၪလဖၧၫ့ဖၧၫ့ၦၡၩကိၭလၧ “ဂံၪ့ဒီၪ့ဆၧမလး” လီၫ. ဆၧဘၪ ထွ့ၫလၩ့ဂၬလိၬ၁ၭအီၪ၀့ၫဒၪၧလဂံၪ့ဒီၪ့ဖၧၩ့ဒဲဆၧမၩလးနီၪလီၫ. ၁ၭဘၪလၩ့ဎိၭ လိၬ၁ၭ မိဘၪအီၪ၀့ၫလၧဆၧအီၪက့ၪလူဒိၪဆၧအဖၧၩ့, ဆၧထိစိၩဒဲဆၧယိစိၩ၁ံၪ မိဘၪမီၪ့ဎီၩ့လိၬ၁ၭ, ဒဲဆၧနၪ၁့ၪလိၬ၁ၭလဂၩဘၪလဂၩ မိဘၪအီၪ၀့ၫဒၪဆ့လီၫ. ဘဲၫနီၪအ၁ိၭ ၁နိၫ၁ံၪယီၩ မိဘၪဆိၫ့ကၩ၀့ၫလၧဆၧအီၪကီၪ့ဖၧၩ့ဆ့နီၪလီၫ.

လံၬဆံၫ့ဎံၪအဆၧၫ့လနွ့ၫယီၩအဖၧၩ့, စပီလူၫအီၪက့ၪဆၧ၁ီၪ့ဆၧ၁ၫ့၁နိၫ လနၩ့လၧၦဎရံၬဖိၪအဂံၪ့ဒီၪ့အဂး ဆၧမၩအဂ့ၩထုၬလဖၪနီၪလီၫ. မွဲလၧၦဎရံၬဖိၪ အဂံၪ့ဒီၪ့နီၪ မိဘၪအီၪလၧလံၬဆံၫ့ဎံၪအ၁ိၫဖၧၩ့အ၁ိၭ, မိဘၪအီၪလၩ့ဆၫ့လိၬ၁ၭ လၧၦရိမၫဖိၪ၁ံၪအဆၧအီၪမၧၫ့နီၪလီၫ. စပီလူၫဖ့ၪလၫ့ဆ့၁နိၫအလူဒိၪအဂူၫဂၩ လဖၪလၧ ဆၧဖံၭ၁ိၭလိၬ၁ၭလၧဂံၪ့ဒီၪ့ဖၧၩ့ ဒဲလၧဂံၪ့ဒီၪ့အချိၫ့အဂးဆ့နီၪလီၫ.