---
title:  မိဖါ၁ံၪဒဲဖိၪ၁ံၪလဖၪ
date:   16/03/2026
---

ဖိၪ၁ံၪလဖၪနီၪ မွဲၦအဂဲးဆီၪ့လၧဂံၪ့ဒီၪ့အဆၧမၩလးဖၧၩ့နီၪလီၫ. အ၀့ၫ၁ံၪ ကဘၪ (မိဘၪ) ၁့ၪယၫ၀့ၫလၧ ၦအဲၪဘၪ၀့ၫဒဲၦအီၪက့ၪလူဒိၪဘၪ၀့ၫ ဘဲၫအမွဲ ၦဂံၪ့ဒီၪ့ဎၫ့ဒီၪ့ဖိၪဒဲ ၦမူၭခိၪအဘၩ့မုးဖိၪနီၪလီၫ. ဂံၪ့ဒီၪ့အဆၧဘၩနီၪ မွဲဆၧအကၧၩ့ ဒိၪထုၬ, မိဘၪမွဲဆၧယီၫယီၫ (simple) ဒဲမွဲဆၧၫ့ဘၪထီဘၪ (regularly), လၧဂီၩဒဲလၧဂၪနီၪလီၫ. ဆၧၫ့ထီအဆိၫထုၬလၧအ၁ၭဘၪ့ဒ့ၭအခၫနီၪ, ဖိၪ၁ၪလဖၪ စၭထၪ့မၩဆၧၩ့ဂံၪ့ဒီၪ့အဆၧမၩ၁ံၪ၁့ၪ၀့ၫဒၪလီၫ. အရ့ၩဒိၪထုၬ, အ၀့ၫ၁ံၪမိဘၪ ထီးနဲၪ့ (အီၪက့ၪဒိၪ) စပီလူၫအဆၧမၪလူၬ - “ခိၭနၪန၁ံၪအမိအဖါအလူလၧဆၧ ထီးအလူၬအဖၧၩ့ဆံၭ. အဂဲးဘဲၫယီၩ ဆၧနီၪဘၪန၁ံၪအကဆါအ၁ၭလီၫ” (လီ ၃း၂၀) နီၪလီၫ.

**ဖီ လံၬဆံၫ့ဎံၪအဆၧၫ့လၧအဖၫ့လၬလဖၪနီၪဆံၭ. ၁နိၫမွဲဆၧနီၪ လဖၪအီၪလၧဆၧလုဒိၪထၪ့ဖိၪလံၩ၁ံၪအဂးနီၪလဲၪ.**

`ဒီၩ့ ၂၂း၆, ၁၅`

`မၭ ၁၉း၁၄`

`၅မိ ၆း၆, ၇`

`ဒီၩ့ ၁း၈, ၉`

၁ီၪ့လိၪဆၧဘၪဘၪလၧကဆါအဂး, လၧဆၧ၁ီၪ့ဆၧ၁ၫ့ဒဲလၧဆၧဒီၩ့ဆၧထ့ၬအဖၧၩ့း ဖိၪ၁ံၪလံၩ၁ံၪမိကဲၪထၪ့၀့ၫဒၪဆၧဆိၪဂ့ၩလၧဂံၪ့ဒီၪ့အဂး, လၧဆၧအီၪ ကီၪ့ဂး, ဒဲလၧဆၧလးကိၭစီၪ့ဒ့ၭအဂးနီၪလီၫ. စပီလူၫအဆၧလီၩနဲၪလၩ့ဆၧ (instruction) လၧမိဖါ၁ံၪအဂးနီၪ, မွဲဆၧဎွ့ၩဎီၩးလိၬ၁ၭလၧဆၧမၩဆၧၩ့လိၬ၁ၭ လါခီၫလါခီၫနီၪလီၫ- “ဖါ၁ံၪဧ့, ဘဲၫ၁ိၭန၁ံၪအဖိၪအလံၩအ၁ၭထီးဂၭဂီၩ့လဂ့ၩ တၭ, ထီးမၩထၪ့အ၁ၭလဂ့ၩ” (လီ ၃း၂၁). မိဖါ၁ံၪ, လၩ့ဆၫ့ဒၪဆၧဖါ၁ံၪအဆၧမၩဘၪထွ့ၫလိၬ၁ၭဒဲအဆၧ၁ီၪ့လိၪမၩဂၧၩ့ဖိၪ၁ံၪနီၪ အခိးအတၩလၩ့ဘၪဒိၪဒိၪလ့ၬ လၧအ၀့ၫ၁ံၪအနး၁ၭအဆၧဒိၪထၪ့အဂးနီၪလီၫ.

ၦအၪ့ဎၬမၩလိၪဆၧ၁ံၪဆ့, ဒၪ၀့ၫလၧဖိၪ၁ံၪလဖၪလ့ၩထၪ့ဆၧဘၩယွၩ၁ရိၬ လၧမိဒဲဖါနံၫဂၩလူၬလ့ၩ၀့ၫအလးနီၪ အထိၪအဎၩ့ယၩဒုၩ (%) အၪနဲၪ့ န့ၫမိလဂၩ/ ဖါလဂၩ လ့ၩ၀့ၫအလးနီၪလီၫ. ထီးနီၪဒၪလ့ၬဆၧလၩ့မဲၩလမံၩ့နီၪ, ဖိၪ၁ံၪလဖၪ လ့ၩထၪ့၀့ၫလၧဖါလ့ၩ၀့ၫအဖၧၩ့နီၪ အၪနဲၪ့မိလ့ၩ၀့ၫအဖၧၩ့နီၪဒံၭ ဒဲဖိၪ၁ၪ၁ံၪနီၪ အီၪထးဂုးခၧၫ့ဒံၭလၧဆၧအီၪကီၪ့ဖၧၩ့ထီးအဒိၪထၪ့၀့ၫလဖၧၫ့နီၪလီၫ. ဖါ၁ံၪလဖၪ အလး (role) လၧနး၁ၭအဆၧကၧၩ့ထၪ့ဆၧ (formation) လၧအဖိၪ၁ံၪအဂးနီၪ ပဘၪဆီၫ့မီၪ့ဆံၭ (ပ့ၫ) အလးအီၪအ့ၬ. ဖါ၁ံၪလဖၪ မိဘၪအီၪက့ၪဒိၪအ၀့ၫ၁ံၪ အလးလၩဂ့ၩဘၪနီၪအကၧၩ့ဒိၪ၀့ၫနၭမၬလီၫ.

`မွဲလါနၫ့ဘိၩ, ဖါ၁ံၪထီးအလူၬနီၪ ကဲၪဆၧအဒီၩ့အထ့ၬဂ့ၩဘၪလၧ အဖိၪ၁ံၪလဖၪအဂးအ့ၬ. ဆၧ၁့ၪယၫနၪ၁့ၪလၧကဆါယွၩမွဲပဖါလၧ မူၭခိၪထၭနီၪ မိမၩဘျၪထဲၩ့ၡီၩ့ထဲၩ့ဆၧဘၪထံၭဆၫ လၧဖါ၁ံၪလဖၪလၧဂၪ့ခိၪယီၩမၩဂၭဂီၩ့ဆၧအဂးနီၪဘဲၫ၁့ၪလဲၪ.`