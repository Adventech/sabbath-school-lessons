---
title:  ဆၧဖံၭဆၧမၩအဆၧဘၪထွ့ၫလဖၪ
date:   17/03/2026
---

`ဖီ ကလီစံၫ ၃း၂၂-၂၅ ဒဲ ကလီစံၫ ၄း၁. ဆၧနဲၪလၩ့ဆၧမွဲဆၧနီၪ လဖၪအီၪလၧဎီးၡၩ၁ံၪအဂးလဲၪ. ၁နိၫမွဲဆၧနီၪလဖၪအီၪ၀့ၫလၧဆၧဖံၭ ဆၧမၩအဆၧဘၪထွ့ၫထီးယီၩလဲၪ.`

ၦခမျၧးမုဆၫလနံၩယီၩ အၪဒၪဆၧဒုၭကဲၪဎီးၦၡၩနီၪဘဲၫဆၧမၩဆံၭလၩ့ ၡၩ့လၩ့ (ဖၨၪလၩ့) လံၬဆံၫ့ဎံၪအဆၧဖ့ၪကိၪ့အဆၫ့နီၪလီၫ. လါနၫ့, လၧဆၧ ကဲၪထၪ့ဘဲၫနီၪ (ironically), ဖးဖီၩ့ (history) အဆၧဘၪထွ့ၫလၧ လံၬလးလံၩ ၦအံၫစရ့လၭဖိၪဒဲ လံၬအ၁ၫ့ၦဎရံၬဖိၪနီၪ အီၪနးမံၩ့အ့ၬလီၫ. ၦၡၩဆၨၩယီၩ ဘၪဆၧမၩကဲၪထၪ့၀့ၫလၧ ကဆါယွၩအခံးအဂၩ့ ဒဲလၩ့ဂၬဘဲၫယွၩအဆၧဘၪတဲၩ့ အကိၪ့၁့ၪလဖၪနီၪ, မွဲအအီၪက့ၪ၀့ၫလၧဆၧပျီၩဖျ့ၭ (freedom) အဖၧၩ့လီၫ. စမိစ့ၭအဆၧ၁ီၪ့ဆၧ၁ၫ့အဖၪ (Mosaic Laws) ပဒၩ့ထၬၦအံၫစရ့လၭဖိၪ၁ံၪလၧဆၧကဲၪဎီးအဆိၩဆိၩနီၪလီၫ (၅မိ ၁၅း၁၂). ထုၭဖျီၪ၀့ၫလၧ မိဘၪမၩ၀့ၫအအၪထုၬဎူၫနံၪ့အထးဖၧၩ့လၧ အမိဘၪလိၭထဲၩ့အမါအဂးနီၪလီၫ (၂မိ ၂၁း၂-၆း ၃မိ ၂၅း၃၉-၄၃). ဆၧမၩဘၪဎီးလၧ လံၬဆံၫ့ဎံၪအဖၧၩ့ယီၩ လဘၪဘၪၦအ၁ၭလၧ ထီဘိၩ့ယီၩလါနၫ့ဂ့ၩ, မွဲအလၩ့ဂၬလိၬ၁ၭလၧ ဆၧမၩအ၁ၭလၧခးမုနုၬလၧအမၩနၧၩ့ မၩစၪဆၧဒဲလၨၪခၫ့ဖၬ၁နိၫထီးအလၩ့၁ၭမဲၪ၁ၭဖျဲၩ့လၧၦၡၩအဖၫ့ခိၪဘဲၫနီၪအ၁ိၭ နီၪမွဲအ့ၬ.

လၧလံၬဆံၫ့ဎံၪအ၁ၫ့အထီ (NT) နီၪ, ဆၧအီၪကီၪ့ဖိၬထွ့ၫဆၧ၁ီၪ့ဆၧ၁ၫ့ လၧရိမၫအ၁နိၫလၧဆၧဘၪဎီးအဂးနီၪလီၫ. “လါနၫ့ဂ့ၩ လမွဲဘၪဘဲၫမုလနံၩယီၩ အခံးအဂၩ့ဘၪ, ဒဲရိမၫဖ့ၪလၫ့ဎီးၡၩလဖၪအခိးအလၩ (အခွင့်အရေး) အကြၨၭ အဘၪဒဲမိထူၭပဲၩခွံၬဆၧမၩလၧအမၩထံၬထၬဆၧ၁ၭထိၬအပရၧၫ့အဆၧဒိၪထၪ့ ထီၫထၪ့နီၪလီၫ.” Clinton Wahlen, "Culture, Hermeneutics, and Scripture: Discerning What Is Universal," in Frank M. Hasel, ed., Biblical Hermeneutics: An Adventist Approach (Silver Spring, MD: Biblical Research Institute/Review and Herald Academic, 2020), p. 166.

အၡါမၬနီၪ, လၧဆၧအီၪကီၪ့အဖၧၩ့, လလၩ့ဂၬဘၪလၧဆၧဖိၬထွ့ၫရိမၫ အဆၧပၧၩ့အဖၧၩ့ဘၪ, ဎီးၡၩအမူၩဒၩအီၪလၧကဆါယွၩနီၪ မိဘၪမၩ၀့ၫလၧ အဆိၫထုၬလီၫ. ဒဲအကဆါ၁ံၪလဖၪ မိဘၪမၩဆၧလၧဆၧဎွ့ၫဎီၩ့နီၪ, စံၭ၀့ၫဒၪ “န၁ံၪ၁့ၪယၫလၧန၁ံၪအကဆါအီၪဆ့လၧမူၭခိၪ” (လီ ၄း၁) နီၪလီၫ. အၪနဲၪ့ အနီၪ, စပီလူၫနဲၪလၩ့ဆၧလၧ စဖလံမၧၫ့လၧထီးအီၪက့ၪစအိၫန့စမၧၭနီၪ ဘဲၫဎီးအ၁ိၭလဂ့ၩ, လၧနီၪအဖၫ့ခိၪဘဲၫထၧၫ့ဖု၀ဲ၁ၭဘီၩ့အ၁ိၭလီၫ (လံမၧၫ့ ၁၆). ခီၫလၧလံၬလးလံၩလးလံၩအထီ ဒဲလံၬအ၁ၫ့အထီနီၪ, ၦဆူနဲၩဆၧဖိၪလဖၪ ၦကိၭ၀့ၫလၧယွၩအဎီးအၡၩ (ဒဲအခ့ၫအၡၩ) နီၪလီၫ (ယိလၧ အၪ့ ၃၄း၂၂; လု ၁၇း၁၀; ၁ပံ ၂း၁၆).

ၦကိၭဆၧအလုၫအလါလၧ လံၬဆံၫ့ဎံၪအဖၧၩ့လနၩ့နီၪ လမုၬဘၪလၧ ပနါဖၧၩ့လါနၫ့ဂ့ၩ ပဘၪထိးဆၧၫ့ဒၪဒံၭအဆၧဒိၪစီၩ့ဒိၪမၩ့ (authority) နီၪဒံၭလီၫ. အ့ၪလမွဲဘၪနီၪ, ပအီၪက့ၪပလးဒဲပလုၫပလါအဆၫ့လၧ လံၬဆံၫ့ဎံၪအဖၫ့ခိၪနီၪ လီၫ. မွဲဆၧအကြၨၭလမံၩ့နီၪ မိဘၪယိထၪ့ဆၧကိၭမံၩ့ဒ့ၭနီၪ လၧလံၬဆံၫ့ဎံၪစံၭ၀့ၫ ဒၪနီၪလီၫ.

`ယိဆီၫ့မီၪ့ဆၧလၧလံၬဆံၫ့ဎံၪဖၧၩ့ယီၩ ဒဲမွဲနမၩန့ဆၧဘၪထွ့ၫ (ဆၧဖံၭ၁ိၭမုၬ) လၧဆၧဖံၭဆၧမၩအဖၧၩ့န့ဘဲၫ၁့ၪလဲၪ. ဆၧ၁ီၪ့ဆၧ၁ၫ့လၧနဂး, အ့ၪနမွဲၦဎီးဖိၪ (အ့) ၦအကဆါလဂၩနီၪ ဆၧမိမၩအ၁ၭဘဲၫ၁့ၪလဲၪ.`