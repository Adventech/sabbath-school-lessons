---
title:  ဂဲးဖးလဖၪလၧဆၧစံၭထၪ့အၪ့အူၭဆၧအခိးအတၩ ဒဲဆၧလၧဆၧဘၩဆိၪဖၪဆၧအဂး
date:   03/01/2026
---

### ဖီလနွ့ၫယီၩအဂးဆၧမၩလိၪ
ဖံၫ ၁;၁ၪ၁၈; ၁ကီ ၁၃;၁ၪ၈; မဲ ၁၇း၉; လီ ၁;၁ၪ၁၂; ၁ပံ ၁း၄; အၪ့ ၁၁၉;၁ၪ၅; အဲၫ ၃၀း၂၁.

> <p>၁နိၫထီၫ့</p>
> “ယနဲၩဆၧယီၩ ၦလၧအမၩထၪ့ဆၧဂ့ၩအခၪ့ထံၭလမံၩ့လၧ န၁ံၪ အဖၧၩ့လဂၩနီၪ, မိမၩ၀့ၫလၧၫ့လၧၫ့ဎွ့ၩဎွ့ၩထီးယ့ၫရှူၬဎရံၬအမုနံၩဘၪ၀့ၫ လီၫ” (ဖလံဖံၫ ၁း၆).

စပီလူၫစၭထၪ့အဆၧဖ့ၪပဂၨၪထၪ့ဆၧလၧဆၧချဲၩ့ဒုၪ့ဖံၭ၁ိၭဆၧအမုၬ (greeting) ဒဲဆၧစံၭခိးစံၭတၩဆၧနီၪလီၫ. “..မွဲဆၧအခိးအတၩ, ဒဲဆၧဘၪလိၬ အိၭလိၬလဖၪလၧပဖါယွၩ, ဒဲကဆါယ့ၫရှူၬဎရံၬနီၪ ဘၪန၁ံၪဆံၭ” (လီ ၁း၂).

ဘဲၫစပီလူၫအ၁ိၭ, ပ၀့ၫ၁ံၪဆ့ပဘၪစံၭခိးစံၭတၩဆၧအလးအီၪအၪမံၩ့လီၫ. ပဒိၭန့ဘၪယွၩအဆၧယၫ့၁ၭလၩ့ဆၫ့အၪမံၩ့, ထီးမူၭခိၪအ၁ီၫ့၁ံၪဆီၫ့မီၪ့၀့ၫလဘၪဘၪဒံၭနီၪလီၫ. မွဲ၀့ၫဆၧလမံၩ့ဎးလၧ ယွၩအဆၧဖ့ၪလၫ့ဆၧဘၪလိၬအိၭလိၬ, လၧအအီၪလၧကဆါယွၩဒဲဆၧယိလါလၧယွၩအဆၧအဲၪနီၪလီၫ.

လၧၦၡၩလဂၩအဆၧအီၪ၁ၭနီၪ, ပဖ့ၪလၫ့ဒဲပဖ့ၪနဲၩဆၧအခိးအတၩလၧ ၦဂူၫဂၩအအီၪဒဲဆၧယိလါလၧၦၡၩ၁ံၪစံၭဆၧအခိးအတၩလၧ ပမၩဘၪလၧ အ၀့ၫ၁ံၪအဖၫ့ခိၪနီၪဆ့လီၫ. မိဖါ၁ံၪအၪ့ကံၩ့ဘၩဆိၪဖၪဆၧလၧအဖိၪ၁့ၪမိအဲၪ ကဆါယွၩအဂးနီၪ, အ၀့ၫ၁ံၪမိစံၭခိးစံၭတၩထဲၩ့ဘၪဆၧလနံၩနံၩခိၬလီၫ. အ၀့ၫ၁ံၪ မိမၩဆၧအဂ့ၩထုၬလၧအ၀့ၫ၁ံၪမၩ၁့ၪအဖၧၩ့နီၪလီၫ. ဘဲၫၦၡၩအလုၫအလါအီၪ အ၁ိၭ, ဆၧဘၪမၪလၧပမၩမိအီၪ၀့ၫအၪမၬ, ဒဲပမၩလိၪဆၧလၧဆၧမၩအ၁ၭဖၧၩ့နီၪ မိအီၪ၀့ၫဒၪဆ့လီၫ.

ပမိအၪ့ဎၬစပီလူၫအဆၧချဲၩ့အခၪ့ထံၭလဖၪ လၧအစံၭခိးစံၭတၩဆၧဒဲဘၩ ဆိၪဖၪဆၧလၧ ဖလံဖံၫဒဲကလီစံၫအဖၧၩ့, လၧအဖ့ၪဆီၪ့ထၪ့ပဆၧဘၩဆိၪဖၪလၧ နၫ့ဆါအဆၧအီၪမၧၫ့ဖၧၩ့နီၪလီၫ.