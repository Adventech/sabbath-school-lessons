---
title:  ဆၧဘၩဆိၪဖၪအစီၩ့အမၩ့
date:   08/01/2026
---

`ဖီ ကလီစံၫ ၁း၉-၁၂. နဒၪဘၪဆၧအၪ့ယၫအလၩ့ထံး မွဲဆၧနီၪလၧ စပီလူၫအဆၧဘၩဆိၪဖၪဆၧအဖၧၩ့နီၪလဲၪ.`

စပီလူၫအၪ့ကံၩ့ဘၩဆိၪဖၪဆၧစံၭ၀့ၫ, “ဘဲၫ၁ိၭန၁ံၪမိလၧၫ့ထၪ့ဎွ့ၩထၪ့ လၧဆၧ၁့ၪယၫယွၩအ၁ၭ” ဒဲဆၧ၁့ၪယၫယွၩအ၁ၭ မွဲ “ဆၧကိၪ့၁့ၪဒဲဆၧနၪ၁့ၪ ဆၧဘၪဆဲၫ့လၧ၁ၭ” နီၪလီၫ (လီ ၁း၉). ဆၧကိၪ့၁့ၪ (wisdom) ဂဲၫကဲၪထၪ့ အဆိၫထုၬ, လၧဆၧဒိၭနဲၩ့၁ၭလၧကဆါအလူၬအဆံၫ့, ဒဲအဲၪဒိၭမၩယွၩအဆၧဘၪ၁ၭ (ယီ ၇း၁၇), ဒဲမွဲဆၧဒိၭနဲၩ့၁ၭလၧနၫ့ဆါအဆၧကိၪ့၁့ၪကိၪ့ဘၪဒၪ၀့ၫနီၪ မွဲအ့ၬ (ဒီၩ့လၩ့ ၃း၅) နီၪလီၫ. လါနၫ့ဆၧအၪ့စၪ့အီၪထၪ့ယုၩယါ၀့ၫဒၪ, “လၧဆၧမၩအ၁ၭဖၧၩ့ ယီၩ ကဆါယွၩအဆၧဘၪ၁ၭလၧယဂးနီၪ မွဲဆၧနီၪလဲၪ” အ့ၪမွဲပအၪ့ဎၬနၪ၁့ၪ ကဆါယွၩအဆၧဘၪ၁ၭ လၧပဆၧဘၩဆိၪဆၧအဖၧၩ့တၭ ပမိမၩလိဘၪဆၧဂဲး မိၡါ၁ၧၫ့မံၩ့လီၫ.

၁. ဆၧအကၧၩ့ဒိၪထုၬလၧဆၧကိၪ့၁့ၪနီၪ မွဲ၀့ၫဒၪလံၬဆံၫ့ဎံၪလီၫ. “နလူနထၫနီၪ မွဲမ့ၪဒိၩ့လဖျိၪ့လၧယခၪ့ထံၭအဂး, ဒဲဆၧဖၩ့လဖျိၪ့လၧ ယဖၧၩ့၁ၭအဂးလီၫ” (အၪ့ ၁၁၉း၁၀၅).
၂. ယွၩအဆၧဘၪ၁ၭဒဲအဆၧ၁ိၫ့နီၪ မိအီၪဖျီၪ၀့ၫလၧ ဆၧမၩအ၁ၭဖၧၩ့ ထီဘၪထီဘၪဆ့, လၧပအၪ့ကံၩ့ယွၩအိၭထၪ့ဒဲကၭဘံၭတရၫ့ (ဖၧၩ့၁ၭ) လဖၪနီၪလီၫ (လီ ၄း၃).
၃. ၁ၭမုဆံၫ့ဎံၪနဲၪပၧၩဖၧၩ့၁ၭထီးပအၪ့ဎၬနၪ၁့ၪ (ထီးနဲၪ့) အ၀့ၫအလူနီၪ လီၫ- “ထီးန၁ံၪအ့ၪကၠၪလၧစူၪထွ့ၪမွဲဂ့ၩ, စူၪစ့ၪမွဲဂ့ၩနီၪ/နနါ၁ံၪ မိနါဂၧၫ့ဆၧချဲၩ့လၧနလးခဲၫ့တၭ, စံၭ၀့ၫ,/အယွၩမွဲဖၧၩ့၁ၭတၭ, ဖိၬန၁ံၪ ၀့ၫဘီၫ” (အဲၫ ၃၀း၂၁).

စပီလူၫအၪ့ကံၩ့ဘၩဆိၪဖၪဆၧလၧ ၦကလီစံၫဖိၪ၁ံၪ “ဘဲၫ၁ိၭ...မိလ့ၩ ဆၧကြၨၭလၧကဆါ” (လီ ၁း၁၀) နီၪလီၫ. မွဲမၬ, ၦလုၫလါအီၪလၧ “ဆၧကြၨၭဆၧ ဘၪ” နီၪ အီၪနးဂၩအ့ၬ, လါနၫ့ဂ့ၩ ကဆါယွၩအီၪက့ၪပၧၩလၧဆၧကြၨၭဆၧဘၪ အလး လၧအ၀့ၫအခိးအတၩဒဲကိၭန့ပၧၩလၧပမိအီၪမၧၫ့လၧ အဆၧကိၭလၩ့ဆၫ့ အဖၧၩ့လီၫ (အ့ ၄း၁; ၁၁့ၭ ၂း၁၂). စပီလူၫမၩန့ဆၧချဲၩ့ (လနမဘ) “လ့ၩ” ဒဲ “လ့ၩဆၧ” ၁ၧၫ့ဘျၩ့လ့ၬလၧအဆၧကွ့ၭကလီစံၫအဖၧၩ့နီၪလီၫ (လီ ၂း၆; လီ ၃း၇; လီ ၄း၅). အခီၫပယီၫအီၪလၧ မိဘၪအီၪမၧၫ့ဒဲမၩဆၧလၧယွၩအဆၧ၁ီၪ့ ဆၧ၁ၫ့ဖၧၩ့နီၪ (၂မိ ၁၈း၂၀), လၧအကဲၪ၀့ၫ၁့ၪဒၪလၧ ၁ၭမုဆံၫ့ဎံၪအဆၧမၩနီၪ လီၫ (ဇံၫ ၃၆း၂၇).

စပီလူၫဘၩဆိၪဖၪဆ့လၧအ၀့ၫ၁ံၪ (ဒဲပ၀့ၫ၁ံၪ) အဆၧအီၪမၧၫ့ “မိလၧၫ့ထၪ့ ဎွ့ၩထၪ့ . . . လ့ၩဆၧကြၨၭလၧကဆါ” ဒဲစံၭ၀့ၫလၧဆၧဘၪအ၁ၭထီးအလူၬ အဖၧၩ့, ဒဲ “၁ၪထၪ့ကယဲဆၧမၩဂ့ၩ, ဒဲအၪထၪ့၀့ၫလၧ၁့ၪယၫဘၪဆဲၫ့လၧယွၩ အဖၧၩ့” (လီ ၁း၉, ၁၀) နီၪလီၫ.