---
title:  “ဆၧဂီၩ့ယူၭ”
date:  01/11/2022
---

`ဖီ ယီဟၫ့ ၁၉း၁-၃၀. ဆၧပရၧၫ့အမိၡါလၧ ယ့ၫရှူၬအဆၧချဲၩ့ဖၧၩ့, “ဆၧဂီၩ့ယူၭ” နီၪမွဲဆၧနီၪလဲၪ.`

လၧခဲၫ့ထုၬ, ဎရံၬအဆၧၫ့အထီအကၧၩ့ဒိၪထုၬလဆိဖိၪနီၪ, ထၪ့ဘၭလၧ ၦၡၩဆၨၩ၁ံၪဒဲမူၭ၀ၩ့ဒီၪ့ထၧၫ့ဘံၪ့ယၫအဂးနီၪလီၫ. လၧဆၧၡၪ့ဆၧနၭခံၭယိၬ၀့ၫ အဖၧၩ့, အ၀့ၫဘၪဂဲၩဖျုဂဲၩ၀ၬမၩဆၧၫ့ထဲၩ့ ဆၧခံၭအစီၩ့အမၩ့လဖၪနီၪလီၫ. အ၀့ၫ လ့ၩထၪ့ၡီၫၡီၫလၧကျိၭဂ့ၭ၁စ့မနံၫအဖၧၩ့၁ၭနီၪ, လၧဆၧမၩဆၫလၧလကြၨၭဒိၭန့ ဘၪ၀့ၫနီၪ, ဒဲမိထီၩ့စိၩ၀့ၫလၧခိၪလီၩ့ကြၫနံနီၪလီၫ. အ၁ီၫ့အၧၩ့၁ၫ့လဖၪ ကျ့ၭစၨၭ မၩနၧၩ့မၩစၪအ၀့ၫလီၫ. ထီးအ၀့ၫဘၪဆၧဖျၩထၪ့၀့ၫလၧထုၪ့စူၪ့ယၫအလီၩ့နီၪ, ၦလုဆၧအခိၪလဖၪ, ၦကွ့ၭလံၬလဖၪ, ဒဲၦ၁ၭၡါလဖၪဒုၪဒွ့ၪဆၧဒဲစံၭ၀့ၫဒၪ, “အ၀့ၫဒၪထိးထဲၩ့တၩ့ထဲၩ့ၦအဂူၫဂၩ၁ံၪ, အ့ၪမွဲအနၫ့ဆါဒၪ၀့ၫနီၪ, ထိးထဲၩ့တၩ့ထဲၩ့ ၀့ၫ၁့ၪအ့ၬ. အ့ၪမွဲၦအံၫစရ့လၭအစဎွၩတၭ, မွဲအဂဲၫထဲၩ့လၩ့ထဲၩ့ လၧထုၪ့စူၪယၫ အလီၩ့ဆံၭ. ပမိနဲၩထဲၩ့ပ၀့ၫလီၫ” (မၭ၁ုၫ ၂၇း၄၂).

ကဆါဎရံၬဂဲၫထဲၩ့လၩ့ထဲၩ့လၧထုၪ့စူၪယၫအလီၩ့ ဒဲထိးထဲၩ့တၩ့ထဲၩ့အ၁ၭဒၪ ၀့ၫန့ဆ့ဧၪ. မွဲ, န့ဆ့, လါနၫ့ဂ့ၩအ၀့ၫအဲၪဒိၭမၩ၀့ၫဘဲၫနီၪအ့ၬ. အ၀့ၫအဲၪၦဂၪ့ခိၪဖိၪလၧဆၧအဲၪၦဆီၫ့မီၪ့လန့ဘၪ, အဲၪဎုၬထဲးၦလၧအချဲၩ့ဒုၪဒွ့ၪအ၀့ၫလဖၪ, ဒဲမိပျဲၩ အ၀့ၫ၁ံၪလၧဆၧဂၭဂီၩ့အဖၧၩ့အ့ၬ. အၡါမၬနီၪ, “ၦချဲၩ့ဒုၪဒွ့ၪဆၧလဖၪနီၪ မွဲၦလၧ အ၀့ၫမိထိးထဲၩ့တၩ့ထဲၩ့၀့ၫအကျၩလီၫ. ဒဲအ၀့ၫဂဲၫထဲၩ့လၩ့လၧထုၪ့စူၪယၫအလီၩ့ ဒဲထိးထဲၩ့တၩ့ထဲၩ့အနၫ့ဆါဒၪ၀့ၫလကဲၪဘၪနီၪ မွဲလၧဘၪဆၧဖျၩအ၀့ၫလၧထၭနီၪ အ့ၬ, လါနၫ့မွဲလၧအ၀့ၫအဲၪဒိၭထိးထဲၩ့တၩ့ထဲၩ့အ၀့ၫ၁ံၪနီၪလီၫ.” Alfred Plummer, An Exegetical Commentary on the Gospel According to S. Matthew (London: Elliot Stock, 1910), p. 397.	လၧဆၧထိးၡၪ့ထိးနၭယီၩ, ယ့ၫရှူၬမၩနၧၩ့ခွံၬမုၪခီၩလဲးအဘၩ့အမုးလီၫ... (ယီ ၆း၇၀; ယီ ၁၃း၂, ၂၇). ဆၧလူလၧယ့ၫရှူၬကိၭၡါထၪ့၀့ၫ, “ဆၧဂီၩ့ယူၭ” (ယီ ၁၉း၃၀) နီၪ, မွဲန့ၫအဆၧဘၪထိးဆၫဆၧထုၬနီၪအ့ၬ, မွဲဆ့ဆၧလၩ့ဆၫ့ဒၪဆၧလၧအ၀့ၫမၩနၧၩ့ခွံၬမူၭ၀ၩ့ဒီၪ့အဆၧဂဲးလိၬတ့ၭလိၬဖၭဒိၪ လၧမုၪခီၩလဲးဒဲဆၧအၧၩ့ဆၧ၁ၫ့အဖုၫအဂီနီၪလီၫ. “မူၭခိၪ၀ၩ့ထီးအလူၬ၁ုၪ့ဎွံၫ၁ၭယီၫလၧဆၧထိးထဲၩ့ တၩ့ထဲၩ့ကဆါအဆၧမၩနၧၩ့ဆၧအဖၧၩ့လီၫ. မုၪခီၩလဲးနီၪ ဘၪစၪခွံၬ၀့ၫ, ဒဲ၁့ၪယၫဘၪ၀့ၫလၧအဘၩ့အမုးလၩ့မါခွံၬနီၪလီၫ.” Ellen G. White, The Desire of Ages, p. 192.

ဆၧဘျံၭထဲၩ့အ၁ၭအဆၧလၩ့လၭနီၪပနၪ၁့ၪလူၬအ့ၬ. ဆၧချဲၩ့ဒုၪဒွ့ၪဒဲဆၧမၩ မ့ၬမဲကဆါထီးအလူၬလဖၪနီၪ ကဲၪထၪ့ထဲၩ့ဆၧမၩနၧၩ့ဆၧလူၬဆံၫ့, လၧပ၀့ၫ အဂးဒဲမူၭ၀ၩ့ဒီၪ့ထၧၫ့ဘံၪ့ယၫအဂး, မွဲဆၧမၩနၧၩ့ဆၧအလၩအဖၩ့အဒိၪထုၬနီၪလီၫ.

`ဆီၫ့မီၪ့ယိဆၧဒဲၩဘၭအအၧၩ့အ၁ၫ့နီၪ ဒုၭကဲၪထၪ့ဎရံၬအဆၧဘၪ ထိး၁ံၫအ၁ၭ, ဒဲဎရံၬအဆၧ၁ံၫနီၪ မၩဘၪလၩ့ဎိၭထဲၩ့ဆၧအၧၩ့နီၪလၧဆၧဖျ့ၭအဂးနီၪဆံၭ. ဎရံၬအဆၧမၩဂ့ၩအီၪ၀ဲၩလၧပဂးနီၪ, မွဲပဘၪမၩအၪထၪ့ ဆၧအီၪလမံၩ့မံၩ့ဒံၭဧၪ.`