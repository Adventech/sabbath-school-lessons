---
title:  “လၧဂၪ့ခိၪအခၪ့ထံၭလချုၭအီၪထၪ့ဒံၭဘၪနီၪ”
date:  30/10/2022
---

`ဖီ နဲၪဖျီၪ ၁၃း၈; မၩဆၧ ၂း၂၃; ဒဲ ၁ပံတၧၫ ၁း၁၉, ၂၀. မွဲၦဆီၫ့မီၪ့ဆၧလၧကဆါဎရံၬ “ဘၪထိး၁ံၫလၧဂၪ့ခိၪအခၪ့ထံၭလချုၭအီၪထၪ့ဒံၭဘၪ” နီၪ အကဲၪထၪ့ဘဲၫ၁့ၪလဲၪ.`

“တၭကယဲၦလၧအအီၪ၀့ၫလၧဂၪ့ခိၪချိၫ့, လၧအမံၩ့လဆ့ၭလၩ့ဘၪအ၁ၭ လၧဂၪ့ခိၪလချုၭကဲၪထၪ့ဒံၭဘၪလၧ၁ိၪဖိၪ လၧအထိး၁ံၫအ၁ၭအလံၬမၧၫ့အဖၧၩ့ လဖၪနီၪ, မိဘိၪ့ထၪ့ဘၩထၪ့အ၀့ၫ (ဆၧမံၩ့လၬ) နီၪလီၫ” (နဲၪ ၁၃း၈). ဆၧအကၧၩ့ ဒိၪထုၬထီးယီၩလၧဎရံၬ “ထိး၁ံၫအ၁ၭလၧဂၪ့ခိၪလချုၭကဲၪထၪ့ဒံၭဘၪ” နီၪလီၫ. ဖျီၪကျၩလၧပမိနၪ၁့ၪဆၧဒီၩ့ယီၩ (လံၬနဲၪဖျီၪနီၪ အီၪဎွ့ၩဒဲဆၧဒီၩ့လၩ့လဖၪ), မွဲလၧ ကဆါဎရံၬလထိး၁ံၫဒံၭဘၪအ၁ၭ ထီးအနံၪ့အထီၫ့လဖၪလ့ၩဖီၩ့လၧဆၧတဲၩ့လၩ့ ဆၧအထီအလးခဲၫ့နီၪလီၫ. လံၬဆံၫ့ဎံၪအဆၧၫ့ယီၩ လီၩဘၪပၧၩနီၪ မွဲလၧဆၧထိး ထဲၩ့တၩ့ထဲၩ့အဆၧကိၪ့ဆိၫ (plan) နီၪ အီၪ၀ဲၩ၀့ၫလၧလချုၭဆၧတဲၩ့လၩ့ဂၪ့ခိၪယီၩဒံၭနီၪလီၫ. ဒဲဆၧကိၪ့ဆိၫဆၧယီၩအ၁ၭခံ (အမိၡါ) နီၪ မွဲဖါကဆါယွၩ အ၁ိၪဖိၪ, ဘၪထိးဆၧလၧထုၪ့စူၪယၫအလီၩ့နီၪလီၫ.

`ဖီ တဲတၧၭ ၁း၂. ဆၧ၁ီၫ့လိၬပၧၩဘၪထွ့ၫ ဆၧထိးထဲၩ့တၩ့ထဲၩ့အဆၧကိၪ့ဆိၫ အီၪ၀ဲၩ၀့ၫအဂဲး, လၧဎရံၬအဆၧဘၪထိး၁ံၫအီၪအလးနီၪ မွဲဆၧနီၪလဲၪ.`

“ဆၧကိၪ့ဆိၫလၧဆၧဎွ့ၩန့ထဲၩ့ပၧၩနီၪ မွဲအကဲၪထၪ့လၧစအၫဒၫ့မၩမၪဆၧ ဂီၩ့အလးခဲၫ့အ့ၬ . . . ဆၧနီၪမွဲ၁နိၫအီၪ၀ဲၩ၀့ၫလၧအဆိၩဆိၩအကၠၪကၠၪလၧ ကဆါယွၩအစီၩ့နီၩ့ခိၪ (ပလìင်) နီၪလီၫ.” Ellen G. White, The Desire of Ages, p. 22.

ဆၧကိၪ့ဆိၫ၀ဲၩဆၧနီၪ ဖျီၪထၪ့၀့ၫအခၪ့ထံၭလဘျၩ့ လၧစအၫဒၫ့ဒဲနးအံၫ လၧကျိၭအံဒံၫ့ဖၧၩ့နီၪ (၁မိ ၃း၁၅, ၂၁), ဒဲအနီၪမွဲဆၧဒီၩ့လၧယၫခီၫလၧကယဲ ဆၧလုဆၧအ၁ွံၪလဖၪ လၧလံၬလးလံၩအထီနီၪလီၫ. လၧဆၧမၩခွါစအၫဘြဟၫ့ အဆၧဆူဆၧနဲၩအခၫနီၪ, ကဆါယွၩဖ့ၪလၫ့၁ိၪဖၫလဒုၩ လၧဆၧလုထၪ့စအံစၭ အလး (၁မိ ၂၂း၁၁-၁၃). ဆၧမၩဎွ့ၩလးနီၪ နဲၪဖျီၪထံၫကျၩဎရံၬအဆၧဖ့ၪလၫ့၁ၭ လၧထုၪ့စူၪယၫအလီၩ့နီၪလီၫ.

ဘဲၫနီၪအ၁ိၭ, မွဲဆၧကိၪ့ဆိၫဒဲဆၧတဲၩ့၀ဲၩဆၧလၧယ့ၫရှူၬမၩဎွ့ၩလးအဆၧ၁ံၫလၧဆၧထိးထဲၩ့တၩ့ထဲၩ့အဆၧမၩထၧၫ့မံၩ့ယၫအ၁ၭခံနီၪလီၫ. ဆၧလုဆၧလၧ ဆၧဖိၪဆၧဎါကိၭဘျၩ့ဒ့ၭနီၪ နဲၪဒီၩ့ကဆါဎရံၬအဆၧ၁ံၫလၧထုၪ့စူၪယၫအလီၩ့ဘဲၫ “ယွၩအ၁ိၪဖိၪလၧအဆိၬန့ခွံၬ ၦဂၪ့ခိၪဖိၪအဆၧဒဲၩဘၭ” နီၪလီၫ (၁ယီ ၁း၂၉).

`ဆၧလုထၪ့ဆၧဖိၪဆၧဎါလဖၪနီၪ လၩ့၁ၭမဲၪ၁ၭဖျဲၩ့(လၩ့ရှၤၭလၩ့ဖျဲၩ့) လၧဆၧ၁ွံၪအကျၩနီၪ, မွဲဆၧနီၪလဲၪ. ဒုၭနဲၪပၧၩ ကဆါဎရံၬအဆၧ၁ံၫလၧ ပလးနီၪ လၩ့၁ၭမဲၪ၁ၭဖျဲၩ့ဖိၭဘဲၫလဲၪ.`