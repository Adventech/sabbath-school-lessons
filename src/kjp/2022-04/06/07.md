---
title:  မၩလိၪအၪထၪ့အဂး
date:  04/11/2022
---

ဖီ Ellen G. White, “Gethsemane,” pp. 685-697; “Calvary,” pp. 741-758, in The Desire of Ages; “Repentance,” p. 27, in Steps to Christ.

“ယဒၪဘၪၦမူၭခိၪဖိၪထီးအလူၬလဖၪ အ၁ၭဆုးလီၩ့လၧဆၧထိးထဲၩ့တၩ့ထဲၩ့ ပဂးယီၩလီၫ. ပလထုၪ့၁ုၪ့ထုၪ့၁ၭဘၪနီၪမိကဲၪဧၪ. မၩနၧၩ့ဆၧမွဲဂ့ၩ, ဘၪထိးစၪမွဲဂ့ၩ လၧဆၧထိးထဲၩ့တၩ့ထဲၩ့အဂး ပအီၪက့ၪ၁ၭဘျိၪဘျိၪလီၫဧၪ. ပအီၪက့ၪပကဆါ အဖ့ၪလၫ့၁ၭနီၪ ဘဲၫဆၧအလူအဎွ့ၩလအီၪဘၪအ၁ိၭ, ဒဲမွဲပမၩတရီၩတပၩဆၧဧၪ. ၦလနၩ့နၩ့မၩအ၁ၭဘဲၫနီၪအ၁ိၭလီၫ. အီၪမုၬလၧဆၧအဘီၪအယီၫတၭ, မၩ၁ၭအုၭ ကဆါယွၩလီၫ. ထီးဆၧ၁ုၪ့အုၭ၁ၭအုၭယံၬထၪ့အၪထၪ့နီၪ, ဆၧလူဒိၪနီၪမိစဲၪ့ထၪ့ ခွံၬလၧနအီၪလီၫ. ၦလၧအမၩလၩ့ၡၩကဆါအဆၧဖ့ၪလၫ့ အလုအဎွ့ၩလဖၪအဂး, ထီးမုလနံၩဆၧမၩဂီၩ့အထီနီၪ, အ၀့ၫ၁ံၪအဆၧန့၁ၫမိမွဲ၀့ၫဒၪဆၧ၁ံၫလီၫ. အနီၪ မိမွဲဆၧ၁ံၫလၧအလၩ့၁ၭမဲၪ၁ၭဖျဲၩ့ဒဲအ၀့ၫ၁ံၪမိဒၪဘၪဆၧခိဆၧ၀ီၩ့လၧကဆါဎရံၬ ဂဲၫထဲၩ့ဘၪဆၧၫ့ယၫ၀့ၫလၧကြၫနံနီၪလီၫ. ဒဲမိ၁့ၪယၫထဲၩ့ဆၧအလူအဎွ့ၩလၧ အ၀့ၫ၁ံၪလထိးဆၧၫ့ဘၪ၀့ၫနီၪတၭ, မိ၁့ၪယၫထွ့ၫ၀့ၫဒၪဆ့လၧအ၀့ၫ၁ံၪဘၪစၪခွံၬ ဆၫခိၭထံၭ, လၧဘၪဖျါခွံၬဆၧန့၁ၫၪမွဲဆၧမၧၫ့အဆိၩအကၠၪနီၪလီၫ. ဆၧဖ့ၪလၫ့ အ၁ၭဒဲဆၧလုထၪ့အ၁ၭအဒိၪထုၬ လၧအထိးထဲၩ့တၩ့ထဲၩ့၁ၭမၧၫ့၁ၭၡီၩ့ယီၩ ထုၭဖျီၪ ထၪ့န့ပၧၩအလူအဎွ့ၩထီးနီၪလီၫ. အ့ၪမွဲ၁ၭမၧၫ့၁ၭၡီၩ့အလူဒိၪဎွ့ၩဒိၪလၩ့မါခွံၬ လဖၧၫ့နီၪ, မိလၩ့မါခွံၬ၀့ၫလၩ့ဆိၩလၩ့ကၠၪလီၫ.” Ellen G. White, Testimonies for the Church, vol. 1, p. 124.