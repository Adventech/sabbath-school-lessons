---
title:  အ၀့ၫထိး၁ံၫအ၁ၭလၧပဂး
date:  29/10/2022
---

### ဖီလနွ့ၫယီၩအဂးဆၧမၩလိၪ
နဲၪဖျီၪ ၁၃း၈; မၩ၁ုၫ ၁၇း၂၂, ၂၃; မၫကၧၭ ၉း၃၀-၃၂; ယီဟၫ့ ၁၉း၁-၃၀; ရိမၫ ၆း၂၃; ၁ကီရံၫ့ ၁း၁၈-၂၄.

> <p>တၢ်ကလုၢ်ထူ</p>
> ့ “ဘဲၫစမိစ့ၭဘီၩ့ထၪ့ဂူ လၧၡါမုနၧၫ့ဖၫအ၁ိၭနီၪ, ၦၡၩအဖိၪခွၫယီၩ, မိဘၪဘီၩ့ထၪ့အ၁ၭဘဲၫနီၪအ၁ိၭ, ဘဲၫ၁ိၭကယဲၦလၧအနဲၩထဲၩ့၀့ၫလဂၩ လါလါနီၪ, မိန့ဘၪဆၧမၧၫ့လၩ့ဆိၩလၩ့ကၠၪလီၫ” (ယီဟၫ့ ၃း၁၄, ၁၅).

ဘဲၫၦစံၭဆၧအ၁ိၭ ၦဂၭဎ့ၭဆၧ၁ံၫဒဲဆၧအခီၫ့အထး (taxes) န့နးဂၩအ့ၬ လီၫ. လါနၫ့ဆၧချဲၩ့နီၪဘၪလူၬဆံၫ့အ့ၬ. ၦၡၩဂၭဎ့ၭဆၧအခီၫ့အထးန့၁့ၪလီၫ. လါနၫ့အ့ၪမွဲဆၧ၁ံၫနီၪ န့နးဆိၭအ့ၬ. ဘၪလဘၪပယိလၩ့ပ၁ၭဂ့ၩဘိၩ ပ၁ၭမၧၫ့ မိထီၫ၁့ၪဆ့, လါနၫ့ဂ့ၩအ့ၪမွဲဆၧ၁ံၫနီၪ မိဂဲၫထီၩ့၀့ၫလၧအဖျဲၫ့ဒဲအၡီၫနီၪလီၫ. ပ၁့ၪယၫလၧၦအတီၩအလီၩ့မွဲဂ့ၩ, လတီၩလလီၩ့ဘၪမွဲဂ့ၩ အဆၧအီၪမၧၫ့အီၪဂဲၩပထုၬဒၪ ၀့ၫလၧဆၧ၁ံၫလမံၩ့ဎးလီၫလါနၫ့ဂ့ၩ, ဆၧယိလါလၧဆၧဂဲထုၪ့မၧၫ့ထၪ့ထဲၩ့နီၪ အခီၫပယီၫအီၪလၧဆၧကိၭမံၩ့ဒ့ၭ လၧပဆၧအီၪမၧၫ့အီၪဂဲၩ့ဖၧၩ့လီၫ. ဘဲၫစပီလူၫ စံၭ, “ၦလၧအမံၫလၧဎရံၬအဖၧၩ့လဖၪနီၪ, မိဂၭဂီၩ့၀့ၫဆ့လီၫ” (၁ကီရံၫ့ ၁၅း၁၈) နီၪ, မိစံၭ၀့ၫလၧအ့ၪမွဲ “ၦလၧအမံၫလၧဎရံၬအဖၧၩ့လဖၪနီၪ” ချဲၩ့အၪအနိၭလၧ မူၭခိၪလၧကဆါယွၩအမ့ၬယၫန့အ့ၬဆ့လီၫ.

မွဲဆၧနီၪ, ကဆါဎရံၬအဆၧမၧၫ့ထၪ့ထဲၩ့နီၪ မွဲပဆၧဆူဆၧနဲၩအဂဲးမိၡါ, ဒဲမွဲလၧဆၧထိးအ၁ၭအလၩ့ထံးလၧပဂးဒၪ၀့ၫနီၪလီၫ. လါနၫ့ဂ့ၩ လချုၭဎရံၬ ဂဲထုၪ့မၧၫ့ထၪ့ထဲၩ့ဒံၭဘၪနီၪ အ၀့ၫဘၪထိးဆၧ၁ံၫဒံၭဆ့လီၫ. မွဲဆၧနီၪ, ထီးအ၀့ၫ မိဘၪဆၧၫ့ယၫဆၧ၁ံၫအထီ, လၧဂ့ၭ၁စ့မနံၫအဆၧၡၪ့ဆၧနၭနီၪ, အ၀့ၫဘၩဆိၪ ဖၪ၀့ၫ, “မွဲယမိစံၭ, ဖါဧ့, ထိးထဲၩ့တၩ့ထဲၩ့ယၧၩလၧအဆၧၫ့အထီယီၩဧၪ. မွဲလါနၫ့ဘဲၫ၁ိၭယမိထိးဆၧအဆၧၫ့အထီယီၩတၭ, ယဂဲၫလၩ့ယ၀့ၫလီၫ. ဖါဧ့, ဒုၭလၩဖၩ့နမံၩ့ဆံၭ” (ယီ ၁၂း၂၇). လၧဂဲးအနီၪ အ၀့ၫထိး၁ံၫခွံၬအ၁ၭလီၫ.

လနွ့ၫယီၩ ပမိယိထံၫယိဆၭကဆါဎရံၬအဆၧထိး၁ံၫအ၁ၭ အခီၫပယီၫ မွဲဆၧအုၩ့လၩ့လၧ ဆၧမၧၫ့အဆိၩအကၠၪအဂးနီၪလီၫ.