---
title:  ဆၧမၩဆိၫလမံၩ့လၧထုၪ့စူၪယၫအဂး
date:  31/10/2022
---

**ထီးယ့ၫရှူၬလီၩဖျီၪထၪ့ အဆၧမိဘၪထိးၡၪ့ထိးနၭဒဲအဆၧ၁ံၫအဂဲးနီၪ, အထံၩအဖျဲ၁ံၫအဆၧမၩဆၧၫ့ဆၧမွဲနီၪလဲၪ. အထံၩအဖျဲ၁ံၫအဆၧချဲၩ့ဆၧၫ့ ဒဲအဆၧအီၪက့ၪ၁ုၪ့အီၪက့ၪ၁ၭလဖၪနီၪ ဖ့ၪလၫ့ပၧၩဆၧမၩလိၪလၧ ဆၧဆီၫ့မီၪ့ နၪ၁့ၪလံၬဆံၫ့ဎံၪအီၪဘဲၫ၁့ၪလဲၪ.**

`မၭ၁ုၫ ၁၆း၂၁-၂၃`

`မၭ၁ုၫ ၁၇း၂၂, ၂၃; မၫကၧၭ ၉း၃၀-၃၂; လုကၭ ၉း၄၄, ၄၅`

`လုကၭ ၁၈း၃၁-၃၄`

ယ့ၫရှူၬဂဲၫအီၪဖျဲၪနီၪ မိဘၪ၁ံၫအဂး, ဒဲဂဲၫအီၪမၧၫ့၀့ၫနီၪ မိဘၪ၁ံၫ၀့ၫအဂး လီၫ. အဆၧမၩလဆၫ့ဘၪလဆၫ့နီၪ ဘူၭထၪ့ဘူၭထၪ့၀့ၫလၧဆၧလုထၪ့ဆၧကွဲၪဖျါလၧထုၪ့စူၪယၫလၧကြၫနံနီၪလီၫ. ထီးအဆၧမၩလၧၫ့ထၪ့ဎွ့ၩထၪ့နီၪ, အ၀့ၫပျဲၩ ဆၧမၩထံၭထၬဆၧနးမံၩ့အ့ၬ, လၧၦနးဂၩအ့ၬဆ့လီၫ. အၡါမၬနီၪ, “အ၀့ၫအဆၧ အီၪမၧၫ့အီၪဂဲၩထၧၫ့ထီယၫနီၪ မွဲဆၧမၩဆိၫလၧအဆၧ၁ံၫလၧထုၪ့စူၪယၫအဂး လီၫ.” Ellen G. White, Fundamentals of Christian Education, p. 382.

ဂၪ့ခိၪအဆၧမၩလၧအခဲၫ့ထုၬလနံၪ့နီၪ, ယ့ၫရှူၬလီၩထဲၩ့ဆၧဘၪထွ့ၫလၧ အဆၧမိဘၪထိးဆၧ၁ံၫနီၪဒံၩ့ယံၬဒံၩ့လၩ့ထံးလီၫ. အထံၩအဖျဲ၁ံၪအီၪက့ၪအ၁ၭလၧ ဆၧနီၪကဲၪလ၁့ၪဘၪဒဲထိးဆၧၫ့၀့ၫလန့ဘၪဆ့လီၫ. အဆၧဆီၫ့မီၪ့ဘၪမၪယ့ၫရှူၬ အဆၧချဲၩ့အခီၫပယီၫ, လၩ့ဆၫ့ဒၪဆၧ လၧမစဲအၫမိဘၪထိး၁ံၫအ၁ၭနီၪလီၫ. အ့ၪပလီၩအဖၨၪနီၪ, အ၀့ၫ၁ံၪအဆၧနဲၩဘၪမၪခွံၬလၧ ယ့ၫရှူၬလဘၪထိးဘၪဆၧၡၪ့ ဆၧနၭဆၧကၪဆၧဂဲၩနီၪလီၫ.

ယ့ၫရှူၬစံၭ၀ဲၩဆ့စနံၭကဒံမၧၭ, “ဘဲၫစမိစ့ၭဘီၩ့ထၪ့ဂူလၧၡါမုနၧၫ့ဖၫအ၁ိၭ နီၪ, ၦၡၩအဖိၪခွၫယီၩ, မိဘၪဘီၩ့ထၪ့အ၁ၭဘဲၫနီၪအ၁ိၭ, ဘဲၫ၁ိၭကယဲၦလၧအနဲၩ ထဲၩ့၀့ၫလဂၩလါလါနီၪ, မိန့ဘၪဆၧမၧၫ့လၩ့ဆိၩလၩ့ကၠၪလီၫ” (ယီ ၃း၁၄, ၁၅). လၧအီၪ၀့ၫဒံၭလၧစံၭစရံအၫဖံလံၭအခးနီၪ (မၭ၁ုၫ ၁၆း၁၃), ယ့ၫရှူၬဒုၭနဲၪအထံၩ အဖျဲ၁ံၪ “လၧအဘၪလ့ၩလၧယရှုစလံၫ့တၭ, မိဘၪထိးဆၧနၭဆၧၡၪ့အၪမံၩ့လၧ ၦ၁ုၪ့က့ၭ၁ၭၡါ, ဒဲလၧၦလုဆၧအဒိၪ၁ံၪ, ဒဲလၧၦကွ့ၭလံၬလဖၪအစူၪဖၧၩ့တၭ, မိဘၪဆၧမၩ၁ံၫ၀့ၫတၭ, ထီးဘၪ၁ၧၫ့နံၩလနံၩနီၪ, မိဂဲထုၪ့ထဲၩ့၀့ၫလီၫ” (မၭ၁ုၫ ၁၆း၂၁). ထီးအ၀့ၫ၁ံၪလ့ၩခၫ့ဂၭခွံၬဂၫလလံၫတၭ (မၫကၧၭ ၉း၃၀-၃၂), အဆၧလ့ၩလၧ ခဲၫ့ထုၬလၧယရှုစလံၫ့နီၪ (လု ၁၈း၃၁-၃၄), လီၩဘၪ၀့ၫကဒီၭအထံၩအဖျဲ၁ံၪလၧ အဆၧဘၪ၁ံၫဒဲအဆၧဂဲထုၪ့ထဲၩ့ထီးနီၪလီၫ. မွဲလၧအ၀့ၫ၁ံၪလမိနါဂၧၫ့ဘၪနီၪ, ခိၭနၪ၀့ၫဆ့အ့ၬလီၫ. ပ၀့ၫ၁ံၪဆ့ပမိမၩဘဲၫနီၪအ၁ိၭ ယီၫယီၫလီၫမွဲအ့ၪဧၪ.

`ၦၡၩလဖၪယီၩ, လၩ့ဆၫ့ဒၪဆၧယွၩအၡၩခမျး၁ံၪ, အီၪလၧဆၧဆီၫ့ မီၪ့အဘၪမၪ ဘၪထွ့ၫလၧယ့ၫရှူၬဂဲၫလၩ့အဂုခိၪလၧမစဲအၫနီၪလီၫ. ဆၧဆီၫ့မီၪ့ဘၪမၪလၧ အဘၪထွ့ၫလၧယ့ၫရှူၬမိဂဲၫလၩ့နံၫဖၧၫ့လဖၧၫ့နီၪ မွဲဆၧနီၪလဲၪ.`