---
title:  လိၪ့လ၁ံၫဘၪ၀့ၫ
date:   27/11/2022
---

`ထိၪနဲၪဎီၩ့ထဲၩ့ မၫကၧၭ ၉း၄၂-၄၈ ဒဲ အဲၫစ့ယၫ ၆၆း၂၄, ဘဲၫလံၬဆံၫ့ဎံၪ စံၭ၀့ၫဒၪအ၁ိၭ “အ၀့ၫ၁ံၪအလိၪ့လဖၪ၁ံၫလန့ဘၪ” ယီၩ န၁ံၪနၪ၁့ၪထဲၩ့ဘဲၫ၁့ၪ လဲၪ (မၫကၧၭ ၉း၄၈).`

ၦလနၩ့နၩ့အၪ့ထုၪ့ထဲၩ့လံၬဆံၫ့ဎံၪယီၩအခီၫပယီၫ “လိၪ့” (မၫကၧၭ ၉း၄၈) ယီၩ မွဲဘဲၫ၁ိၭ၁ၭၡီၩ့, ၦအၧၩ့ဖိၪအ၁ၭၡီၩ့, အီၪလၩ့ထးလၧအ၀့ၫ၁ံၪ၁ံၫဂီၩ့အလးခဲၫ့ နီၪလီၫ. လၧဆၧနီၪအကၠီၩ့၁ၭၡီၩ့ယီၩ လ့ၩ၀ံၩ့၀ၩ့ထဲၩ့လၧရၬဖၧၩ့, ဒဲ၁ံၫလန့ဘၪအကၠီၩ့ အ၀့ၫဘၪထိးထဲၩ့ဆၧနၭဆၧၡၪ့လၧရၬဖၧၩ့လၩ့ဆိၩလၩ့ကၠၪနီၪလီၫ.

လါနၫ့ဂ့ၩ ဆၧအၪ့ထုၪ့အခီၫပယီၫယီၩ ထၪ့ဒၩလိၬအ၁ၭလၧလံၬဆံၫ့ဎံၪ အဆၧ၁ီၪ့ဆၧ၁ၫ့ဒဲထၪ့ဒၩလိၬအ၁ၭ လၧလံၬဆံၫ့ဎံၪလးလံၩအဆၧကွ့ၭအ၁ၭဆ့ လီၫ. “အၡါမၬနီၪ လၧလံၬဆံၫ့ဎံၪဖၧၩ့ “လိၪ့” ယီၩမွဲအလီၩ၀့ၫဒၪ “လိၪ့လဘီၩ့ ဖိၪလီၫအ့ၬ” အ့ၪမွဲလခီၫမွဲအလီၩ၀့ၫဒၪလိၪ့လဖၪလၧ အၪ့ထဲၩ့ဆၧဖံၭဆၧယၫ အ၁ံၫအုၪလဖၪနီၪလီၫ.” Robert G. Bratcher and Eugene A. Nida, Translator’s Handbook on the Gospel of Mark (London: United Bible Societies, 1961), p. 304.

လၧ မၫကၧၭ ၉း၄၈ ဖၧၩ့ ယ့ၫရှူၬမၩန့ထဲၩ့၀့ၫဒၪလၧ အဲၫစ့ယၫ ၆၆း၂၄ အဖၧၩ့ “တၭအ၀့ၫ၁ံၪမိလ့ၩထၪ့၀့ၫတၭ, မိဒၪဘၪၦအစွၪလၧအမၩမၪဘၪယၧၩလဖၪနီၪ လီၫ. အဂဲးဘဲၫယီၩ အ၀့ၫ၁ံၪအလိၪ့လ၁ံၫဘၪတၭ, မ့ၪလလၩ့ဖံၬဘၪတၭ, အ၀့ၫ၁ံၪမိကဲၪထၪ့ဆၧ၁ၭလိၪ လၧကယဲဆၧဖံၭဆၧယၪအမ့ၬယၫထီးအလူၬလီၫ.”

လံၬဆံၫ့ဎံၪအဆၧၫ့ယီၩ ဒုၭဖျီၪထၪ့ဆၧဒုၭအလးဒဲ ယွၩအဒုၪဒၩလဖၪ ဘၪဆၧမၩ၁ံၫခွံၬလဖၪနီၪလီၫ. ဆၧအစွၪလဖၪဘၪ၁ံၫလၧမ့ၪဂီၩ့လိၪ့အၪ့ထဲၩ့  လမွဲဘၪဘိၭလိၪ့ထၪ့၀့ၫဂီၩ့နီၪတၭ မ့ၪအၪ့ခွံၬနီၪလီၫ. မ့ၪအၪ့ဂီၩ့လိၪ့ထၪ့မွဲဂ့ၩ, လိၪ့ထၪ့၀့ၫဂီၩ့မၬ မ့ၪအၪ့မွဲဂ့ၩ ဆၧနံၫမံၩ့လူၬယီၩ မွဲအလီၩထဲၩ့၀့ၫဒၪ “လိၪ့” (၁ၭၡီၩ့) ယီၩ စဲၪထၪ့လၧမိၡါဖၧၩ့ဂီၩ့ လ့ၩလၩ့ထဲၩ့လၧရၬဖၧၩ့ပဒၪဘၪနးမံၩ့အ့ၬ.

လါနၫ့ဂ့ၩ “ဆၧကွ့ၭအ၁ၭလိၪ့လ၁ံၫဘၪ” ယီၩ အခီၫပယီၫအီၪဘဲၫ၁့ၪ   လဲၪ. လၧလံၬ အဲၫစ့ယၫ ၆၆း၂၄ ဖၧၩ့မွဲဂ့ၩ, မၫကၧၭ ၉း၄၈ အဖၧၩ့မွဲဂ့ၩ လိၪ့ယီၩ မွဲလိၪ့လၧ၁ံၫလန့ဘၪအ့ၬ. လိၪ့လၧအၪ့ဆၧယီၩအဆၧအၪ့ဆၧအီၪလလူၬဘၪတၭ, စဲၪ့ဖီၩ့ထၪ့လၧဆၧအစွၪအ့ၬ. အ့ၪမွဲပလီၩလၧဆၧချဲၩ့ဂူၫဂၩတၭ, အ၀့ၫ၁ံၪအၪ့ထဲၩ့မိၡါခံးဂၩအအုၪအအီၩ့ယီၩထီးအလူၬမၬ အ၀့ၫ၁ံၪစဲၪ့ထၪ့ခွံၬလၧဆၧလးနီၪလီၫ. ဆၧလမီၪ့ဎီၩ့ဘၪလမံၩ့နီၪ ယွၩအဖိၪအလံၩ၁ံၪလဖၪ ကအီၪဘၪလၧမူၭခိၪဘၩ့မုးလၧၫ့ဎွ့ၩလၧဆၧမုၬလၩ၁ၭဎွံၫနီၪလီၫ. “အဂဲးဘဲၫယီၩ ဘဲၫမူၭခိၪအ၁ၫ့ ဒဲဂၪ့ခိၪအ၁ၫ့လၧယမိမၩကဲၪထၪ့၀့ၫ အီၪလၧယမ့ၬယၫအ၁ိၭနီၪ, န၁ံၪအချံၫအ၁ၪ, ဒဲန၁ံၪအမံၩ့အ၁ၪမိအီၪဘဲၫနီၪ၁ိၭ ယဟိ၀ၩစံၭ၀့ၫဒၪ . . . မိဂဲၫဘိၪ့ဆၧဘၩဆၧလၧယမ့ၬယၫ . . .” (အဲၫစ့ယၫ ၆၆း၂၂, ၂၃) လၧဆၧနီၪအကၠီၩ့ အ့ၪမွဲ ပအၪ့ဎၬထဲၩ့ဎရံၬအဆၧချဲၩ့တၭ စူၪထူၭခၪ့ထူၭဒဲမ့ၬဘျီၪလါနၫ့ အ့ၪပနုၬဘၪလၧမူၭခိၪနီၪ ဂ့ၩနဲၪဒံၭဘၪထိးဆၧလၧရၬမ့ၪဖၧၩ့ဒံၭနီၪလီၫ.” (မၫကၧၭ ၉း၄၂-၄၈).

`မုနံၩအထုၬနီၪ ၦကဒိၭန့ဘၪဆၧထိးထဲၩ့တၩ့ထဲၩ့ဧၪ, အ့ၪမွဲလခီၫ ပကဂၭဂီၩ့ဂၭစၪလၩ့ဆိၩလၩ့ကၠၪဧၪ. အီၪ၀့ၫဒၪမွဲနံၫမံၩ့ဒၪလီၫ. လၧဆၧနီၪ အကၠီၩ့ နဆၧရွံနီၪ မွဲဘဲၫ၁့ၪလဲၪ. . . ဆၧမၧၫ့လၩ့ဆိၩလၩ့ကၠၪဒဲဆၧမၩ ဂၭဂီၩ့လၩ့ဆိၩလၩ့ကၠၪယီၩ မၩဆၧနၧၩဒဲဖ့ၪထုၪ့၁ၭနၧၩလၧနဆၧရွံဖၧၩ့ဘဲၫ ၁့ၪလဲၪ.`