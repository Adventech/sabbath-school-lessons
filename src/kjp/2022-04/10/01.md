---
title:  ရၬအမ့ၪလဖၪ
date:   26/11/2022
---

### ဖီလနွ့ၫယီၩအဂးဆၧမၩလိၪ
မၭကၧၭ ၉း၄၂-၄၈;  မၪလခဲၫ ၄း၁;  ယုဒၭ ၇;  ၁ထံမ၁ံၫ ၂း၅;  မၩဆၧ ၂း၂၉, ၃၄, ၃၅;  ၁ယီဟၫ့ ၅း၃-၁၂.

> <p>၁နိၫထီၫ့</p>
> “မၩယိခွါဆၧထီးအလူၬတၭ, ဖီၪ့ထၬဆၧအဂ့ၩဆံၭ” (၁၁့ၭစလနဲကၫ ၅း၂၁).

“ၦအံၫတလံၫ (Italian) လၧအကွ့ၭထၩလဂၩအမံၩ့ Dante Alighieri (၁၂၆၅-၁၃၂၁) ကွ့ၭထဲၩ့ထၩအမံၩ့မွဲ၀့ၫဒၪ “The Divine Comedy” ဆၧနီၪ မွဲဘၪဘဲၫ၀့ၫဒၪဆၧဂဲး ၦၡၩ၁ံၪဂီၩ့တၭအ၁ၭၡီၩ့ယီၩ လ့ၩထဲၩ့ဆၧအဂဲးနီၪလီၫ. လၧအ၀့ၫအဆၧကွ့ၭအဖၧၩ့၁ၭၡီၩ့ဖိၪယီၩ လ့ၩထဲၩ့ထီၩ့လၧရၬအဖၧၩ့လၧအအီၪလၧ ဂၪ့ခိၪအဖၫ့လၬလမွဲဘၪလၧ (purgatory) မွဲ၀့ၫဒၪရၬအဆံၭဖိၪအလးတၭ, ၁ၭၡီၩ့ဖိၪယီၩ မၩဆံၫ့ထၪ့အ၁ၭလၧဆၧဒဲၩဘၭ ဘဲၫကလ့ၩထၪ့ထဲၩ့လၧမူၭခိၪဘၩ့မုး, ပၫရဒဲၭလၧယွၩအီၪအလးနီၪလီၫ.

Dante ကွ့ၭထၭယီၩ မွဲ၀့ၫဒၪထၩလဆၧၫ့လါနၫ့ဂ့ၩ ဆၧဂဲးယီၩအစီၩ့အီၪ ၀့ၫလၧ ၦခရံၬဖိၪ၁ံၪလဖၪအဖၫ့ခိၪလၩ့ဆၫ့ဒၪဆၧလၧ Roman Catholic အဆၧဘိၪ့ဆၧဘၩအဖၫ့ခိၪနီၪလီၫ. လၧဆၧကွ့ၭအ၁ၭလၧ Roman Catholic ဆၧဆူဆၧနဲၩဒဲဆၧ၁ီၪ့ဆၧ၁ၫ့နီၪ မွဲ၀့ၫဒၪ၁ၭၡီၩ့လၧ၁ံၫလန့ဘၪဒဲလ့ၩလၩ့လၧ ရၬဖၧၩ့, လ့ၩထၪ့လၧ (Purgatory) ရၬမ့ၪအဆံၭဖိၪအဖၧၩ့, လမွဲဘၪ လ့ၩထၪ့ထီၩ့လၧပၫရဒဲၭအဖၧၩ့န့၀့ၫဒၪလဖၪနီၪလီၫ. ဒဲၦခရံၬဖိၪအၪဒၪဆၧဆ့ ထိးဆၧၫ့ထဲၩ့၀့ၫၦၡၩ၁ံၫဂီၩ့တၭ, အ၁ၭၡီၩ့ယီၩထီၩ့လၧရၬဖၧၩ့ အ့ၪလမွဲဘၪထီၩ့လၧ မူၭခိၪဘၩ့မုးနီၪလီၫ. ၁ၭၡီၩ့ယီၩ၁ံၫလန့ဘၪအကၠီၩ့ ဘဲၫအ၀့ၫ၁ံၪဆူနဲၩဒဲထိးဆၧၫ့ ၀့ၫဒၪအ၁ိၭ မိၡါခံးဂၩ့ယီၩအ့ၪမွဲ၁ံၫတၭ ၁ၭၡီၩ့ယီၩကဘၪလ့ၩထဲၩ့ဆၧလစီၪ့စီၪ့ တၡါနီၪလီၫ. လါနၫ့ဂ့ၩ ၦကဘၪ၁့ၪယၫထဲၩ့ဆၧလမံၩ့ အ့ၪၦနၪ၁့ၪဘၪမၪထဲၩ့ ၦၡၩအဆၧကဲၪထၪ့ဒၪ၀့ၫထံၫထံၫကျၩကျၩဘၪနီၪတၭ ဆၧယီၩယီၩ၁ိၫ့ထဲၩ့ပၧၩ လၧဆၧဘၪမၪဖၭဒိၪ လၧၦဆူဆၧနဲၩ့အဖၧၩ့နီၪလီၫ.

လနွ့ၫယီၩ ၦကအၪ့ဎၬထဲၩ့ဆၧ၁ီၪ့ဆၧ၁ၫ့လၧအထၪ့ဒၩထဲၩ့လံၬဆံၫ့ဎံၪ အဆၧ၁ီၪ့ဆၧ၁ၫ့ဒဲၦၡၩ၁ံၫဂီၩ့အကဲၪထဲၩ့ဘဲၫ၁့ၪလဲၪနီၪ ၦကအၪ့ဎၬမၩလိၪထဲၩ့လၧ လံၬဆံၫ့ဎံၪဆၧ၁ီၪ့ဆၧ၁ၫ့အဖၧၩ့နီၪလီၫ.