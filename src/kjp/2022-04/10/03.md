---
title:  ရၬအမ့ၪလဖၪ
date:   28/11/2022
---

“လံၬဘျံၭဖိၪလၧဖိၪ၁-၁ံၪအဂး အမံၩ့မွဲ၀့ၫဒၪ “The Sight of Hell” ဘၪဆၧကွ့ၭ၀့ၫဒၪလၧ (Dublin: James Duffy [1874], p. 24).  ခိၪလၩဘွၩ Roman Catholic ၁ၫ့ခၫလဂၩအမံၩ့, John Furniss (1809-1865) ကွ့ၭဖျီၪထၪ့၀့ၫ “ဆၧမၩနၧၩ့မၩစၪဆၧအလးနီၪယံၭဆံၭအၪလဲၪနီၪ ထၭဖျိၪ့ဖၭဒိၪဎိၩနဲၪမူၭခိၪဒဲဂၪ့ခိၪယီၩ ထိၪဖိၪလဘံၪ့နီၪ အနံၪ့အ၁ၫ့ကယၩမါလဘျၩ့ ဂဲၫဒဲထိၭ၀့ၫဒၪလၧအဆီၪ့တၭ ထၭဖျိၪ့ဖၭဒိၪယီၩ အ့ၪမွဲလၩ့မါခွံၬခၫ့ဖျီၫ့လၧထိၪဖိၪထိၭဘၪလၧအဒံၭ ဆီၪ့အကၠီၩ့လါနၫ့ဂ့ၩ ဆၧဒဲၩဘၭဖိၪလၧအဘၪထိးဆၧမၩနၧၩ့လၧရၬမ့ၪဖၧၩ့ယီၩ ဂီၩ့လန့ဘၪလီၫ. Furniss လီၩထဲၩ့ဘဲၫနီၪအ၁ိၭလီၫ. 

ဆၧလၩ့၁ၭဆါလမံၩ့ ၦဎရံၬဖိၪအၪဒၪဆၧလဖၪဆူနဲၩထဲၩ့၀့ၫဒၪဘဲၫနီၪ အ၁ိၭဆ့လီၫ.

`ဖီထဲၩ့ မၪလခဲၫ ၄း၁ ဒဲ ယုဒၭ ၇. ဆၧကွ့ၭအ၁ၭယီၩ မၩဆၧၩ့ထဲၩ့ပၧၩဘဲၫ ၦကနၪ၁့ၪထဲၩ့ “မ့ၪအဆိၩအကၠၪ” ဒဲ “ကဘၪဆၧဆူၭထၪ့လၧမ့ၪလၩ့ဆိၩလၩ့ ကၠၪ” ယီၩအဂဲးဘဲၫ၁့ၪလဲၪ (မၭ၁ုၫ ၁၈း၈). “မ့ၪလၩ့ဖံၬခွံၬလ၁့ၪဘၪ” (မၫကၧၭ ၉း၄၃) ဆၧဒဲၩဘၭဖိၪလဖၪ ကဘၪဆၧဆူၭထၪ့ခွံၬလၧမ့ၪဘဲၫနီၪလဖၪဧၪ.`

ဆၧချဲၩ့ “လၩ့ဆိၩလၩ့ကၠၪ” လၧဟံဘြုၫခီၪ (olam) လၧ]ဂံစၭ (aion, aionios) ယီၩ အခီၫပယီၫလမီၪ့ဎီၩ့လိၬ၁ၭဘၪလီၫ. အ့ၪမွဲပလီၩလၧဆၧအဒီၩ့ နီၪတၭ, olam ယီၩ အ့ၪမွဲဘၪဆဲၫ့လၧယွၩတၭ ၁ိၫ့ထဲၩ့၀့ၫလၧ “လၩ့ဆိၩလၩ့ကၠၪ” Everlasting နီၪလီၫ. (၅မိစ့ၭ ၃၃း၂၇). အ့ၪမွဲဘၪဆဲၫ့ထဲၩ့လၧၦၡၩတၭ (၁ိၫ့ထဲၩ့၀့ၫ “အဆိၩအကၠၪ” Forever) လံၬမ့ၬဖျိၪ့လဖၪယီၩ အခီၫပယီၫအီၪ ၀့ၫဒၪ ဘဲၫအ၀့ၫ၁ံၪအ၁ၭမၧၫ့အနံၪ့အီၪအ၁ိၭနီၪလီၫ. အ့ၪမွဲဘၪဆဲၫ့ထဲၩ့လၧမ့ၪတၭ (မၭ၁ုၫ ၁၈း၈;  မၭ၁ုၫ ၂၅း၄၁) ဖၧၩ့စံၭ၀့ၫဒၪ “မ့ၪအဆိၩအကၠၪ” နီၪလီၫ. “မ့ၪ” အနီၪမွဲ၀့ၫဒၪ ကခဲၩထၪ့အၪ့ဆၧထီးအလူၬဂီၩ့မၬ ကလၩ့ဖံၬ၀့ၫဒၪနီၪလီၫ. “မ့ၪ” အဆိၩအကၠၪယီၩ ကဘၪဆူၭထၪ့ခွံၬလၧမ့ၪဆၧအ၀ံမွဲဂ့ၩ, ဆၧအထဲၩ့မွဲဂ့ၩ အီၪလၩ့ ထးဘၪနးမံၩ့အ့ၬနီၪလီၫ. (မၪလခဲၫ ၄း၁). ဆၧလဂ့ၩဘၪ, ဆၧအၧၩ့ဆၧ၁ၫ့ထီး အလူၬ မုလနံၩအနီၪ ကဘၪဆၧဆူထၪ့၀့ၫဒၪနီၪလီၫ.

ဆၧ၁ီၪ့ဆၧ၁ၫ့ဘၪဆဲၫ့လၧ ၦအအၧၩ့လဖၪ ကဘၪထိးစ့ၩရၫ့လၧရၬမ့ၪဖၩ့ အဆိၩအကၠၪယီၩ အဘံၪဘူၪစၭဎၬဆၧအၪမၬလီၫ. အ့ၪမွဲပထိးဆၧၫ့ဆၧအၧၩ့ ဆၧ၁ၫ့ယီၩ ကဘၪဆၧစ့ၩရၫ့လၩ့ဆိၩလၩ့ကၠၪတၭ “ဆၧအၧၩ့ဆၧ၁ၫ့ယီၩ” မွဲလၩ့မၬကန့နးကၠၪလၧၩ့ဘၪလီၫ. လကၭဒံၭဘၪ ဘဲၫလံၬဆံၫ့ဎံၪလီၩဖျီၪထၪ့အ၁ိၭ (၅မိစ့ၭ ၃၂း၃၉;  အၪ့အူၭ ၃၆း၉), ၁ၭထီးအလူၬအီၪဂဲၫလၧယွၩအအီၪဒဲ “ၦလတီၩ လလီၩ့ဘၪမိ၁ံၫနီၪဘၪယ၁ၭအ့ၬ” (အဇံၫခအ့လၭ ၃၃း၁၁) အကၠီၩ့တၭ ၦလတီၩ လလီၩ့ဘၪကဘၪထိးဆၧလၧရၬမ့ၪဖၧၩ့အဆိၩအကၠၪနီၪ မွဲယွၩအဆၧဘၪအ၁ၭ အ့ၬ. ၦဘၪထိးဆၧလၧရၬဖၧၩ့ဘၪၡၪ့ဘၪနၭဒိၪဒိၪလ့ၬလဂၩအဂး အ၀့ၫကဖ့ၪလၫ့ ထဲၩ့ဆၧမၧၫ့အဆိၩအကၠၪနီၪ ဘၪကမွဲဆၧဒံၭဧၪ. အ့ၪမွဲထုၭန့ခွံၬအ၀့ၫ၁ံၪအ၁ၭမၧၫ့ ယီၩနီၪ လၧအ၀့ၫ၁ံၪအဂး ကယီၫကဆံၭဧၪ. ၦလတီၩလလီၩ့ဘၪ ကဘၪထိးဆၧၡၪ့ဆၧနၭဘဲၫအ၀့ၫ၁ံၪ “မၩဆၧအ၁ိၭဘၪဆၧစ့ၩရၫ့၀့ၫဒၪ” အကၠီၩ့ ၦၡၩအ၁ၭမၧၫ့ ဖၨၪခိၭဖိၪယီၩ ကဘၪထိးဆၧလၩ့ဆိၩလၩ့ကၠၪနီၪ ဘၪကမွဲဧၪ (နဲၪဖျီၪ ၂၀း၁၂).

ဘဲၫလံၬဆံၫ့ဎံၪအဆၧ၁ီၪ့ဆၧ၁ၫ့အီၪ၀့ၫဒၪအ၁ိၭ ထီးပဒၪဘၪ “မ့ၪလၩ့ဖံၬလန့ဘၪ” နီၪတၭ ၦကဘၪ၁့ၪယၫထဲၩ့ဆၧနီၪမွဲ၀့ၫဒၪ “မ့ၪကွံၩအလး” လၧ (နဲၪဖျီၪ ၂၀) အဖၧၩ့ ဘၪဆဲၫ့ထဲၩ့လၧရၬမ့ၪ မွဲမ့ၪလၧဆၧအၪ့ဆၧထီးအလူၬ အ့ၪမွဲဂီၩ့တၭ ကလၩ့ဖံၬခွံၬနီၪလီၫ. အနီၪမွဲ၀့ၫဒၪ ထီးယွၩအမ့ၪအ့ၪမွဲခဲၩထၪ့ ဒဲအၪ့ထဲၩ့ဆၧအထီ ၦၡၩဂဲးဘၭမၩလၩ့ဖံၬလန့ဘၪလခီၫလီၫ. ဆၧနီၪမွဲရၬမ့ၪလၧကခဲၩထၪ့ဒဲ အၪ့ထဲၩ့ဆၧဒဲၩဘၭဖိၪလၩ့ဆိၩလၩ့ကၠၪနီၪလီၫ.

`ဘၪဆဲၫ့ထဲၩ့လၧရၬမ့ၪနီၪတၭ, ဆၧနီၪဒုၭ၁့ၪယၫထဲၩ့ပၧၩယွၩအဆၧယၫ့၁ၭဒဲ ဆၧအဲၪဘဲၫ၁့ၪလဲၪ. ဆၧနီၪမွဲဆၧနၭဆၧၡၪ့အလးလၧ ကမၩနၧၩ့ ထဲၩ့ၦလတီၩလလီၩ့ဘၪလဖၪလၩ့ဆိၩလၩ့ကၠၪအ့ၬ.`