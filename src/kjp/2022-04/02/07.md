---
title:  မၩလိၪအၪထၪ့အဂး
date:  07/10/2022
---

ဖီ Ellen G. White, “The Temptation and Fall,” pp. 52-62 ဒဲ “The Plan of Redemption,” pp. 63-70, in Patriarchs and Prophets; “The Knowledge of Good and Evil,” pp. 23-27, in Education.

လၧလယံၬဒံၭဘၪအထီဒၪအိၩ, ၦအၪ့ဎၬမၩလိၪဆၧလမံၩ့ကိၭ၀့ၫလၧဆၧမိ၁ံၫထီအဆၧလ့ၩခၫ့ဖျီၫ့ (Near Death Experiences - NDEs) နီၪလီၫ. ထီးမွဲၦၡၩ၁ံၪနီၪ အ၁ၭဖုၫအီၪပထုၬ, ဆၧ၁-ထၪ့၁-လၩ့အီၪပထုၬ၀့ၫဒၪဆ့နီၪလီၫ. လါနၫ့ဂ့ၩ, အ၀့ၫ၁ံၪမၧၫ့ထၪ့ထဲၩ့ - အီၪဒဲဆၧမၩအ၁ၭလၩ့ဆၫ့အီၪ၀့ၫလၧဆၧလး အဂူၫဂၩလစီၪ့ဒဲဒၪန့ဘၪဆၧဖၩ့လမံၩ့နီၪလီၫ. ၦလနၩ့နၩ့ချဲၩ့လၩ့ (ကၩ့ကၩဎိၭလၩ့) ဘၪဆၧလၧ ၦလၧအ၁ံၫယံၭလ့ၬယူၭလဖၪဒၪလ့ၬဆ့နီၪလီၫ. ၦၡၩအၪဂၩ, ၦဎရံၬဖိၪ၁ံၪ လၧအနၪလ၁့ၪဘၪဆၧ၁ံၫအဂဲးအဖးလဖၪဆ့ နဲၩန့ဆၧမၩအ၁ၭ လမံၩ့နီၪ လၧအစံၭ၀့ၫလၧ၁ၭၡီၩ့၁ံၫလန့ဘၪအဆၧ၁ီၪ့ဆၧ၁ၫ့နီၪလီၫ. ယွၩဖ့ၪထုၪ့ ၁ၭဆိၫ၀ဲၩ၀့ၫလၧ ဆၧ၁ီၪ့ဆၧ၁ၫ့ဘဲၫနီၪ၁ံၪနီၪ မွဲဆၧအဘၪမၪလါနၫ့ဂ့ၩ, ၦအၪဂၩ စံၭလၩ့အ၁ၭလၧ လ့ၩခၫ့ဖျီၫ့ဘၪဆၧဘဲၫနီၪအ၁ိၭ ဒဲဒၪခီၩ့လိၬ၁ၭလၧၦလၧအအီၪ ဒံၭလၧ NDEs လဖၪနီၪ ချဲၩ့လၩ့ဆၧလၧဆၧချဲၩ့မၩမုၬထၪ့၁ၭ, ဆၧအီၪမုၬလး လၧဆၧအဲၪဆၧကွံၩ, လၧဆၧဎူၫဆၧဎၩ့, ဒဲလၧဆၧမုၬဆၧရှူၪနီၪလီၫ. လါနၫ့ဂ့ၩ နါဂၧၫ့ဘၪဆၧထိးထဲၩ့တၩ့ထဲၩ့လၧဎရံၬအဖၧၩ့အ့ၬ, ဘၪထွ့ၫလၧဆၧဒဲၩဘၭအဂဲး နီၪဆ့အ့ၬ, ဒဲလၧဆၧစ့ၩရၫ့တီၩဆၧအဂဲးနးမံၩ့အ့ၬဆ့လီၫ. မိစံၭ၀့ၫလၧအ၀့ၫ၁ံၪ ဒၪဆိၫဘၪဆၧမိမၩအ၁ၭ လၧဆၧမၧၫ့ထၪ့ဂဲထုၪ့ထဲၩ့အထီနီၪလီၫ. မွဲဆၧနီၪ အ၀့ၫ၁ံၪဒၪဘၪဆၧမွဲဆၧတီၩလၧလံၬဆံၫ့ဎံၪလီၩ၀ဲၩလဖၪမိ၁့ၪဒံၭဧၪ. ဆၧဆီၫ့မီၪ့ ဘဲၫအ၀့ၫ၁ံၪလီၩအ၁ိၭနီၪ ၦအၪဂၩဘိၩ့ယီၩ အီၪက့ၪ၀့ၫဘဲၫဆၧ၁ီၪ့ဆၧ၁ၫ့အဂုး အခၧၫ့အ၁ိၭတၭ အ၀့ၫ၁ံၪအ၁ၭဆုးလၧဆၧ၁ီၪ့ဆၧ၁ၫ့နီၪ အၪနဲၪ့ၦဎရံၬဖိၪအဆၧ၁ီၪ့ ဆၧ၁ၫ့လၧလံၬဆံၫ့ဎံၪဖၧၩ့နီၪလီၫ. ၦ၁ံၪလဖၪနီၪစံၭ၀့ၫလၧ လ့ၩခၫ့ဖျီၫ့ဘၪဆၧမၩ အ၁ၭနီၪ လၩ့ဂၬလၧၦဎရံၬဖိၪ၁ံၪအဆၧ၁ီၪ့ဆၧ၁ၫ့အ့ၬ, ဒဲၦထိးဆၧၫ့ဘဲၫဆၧဒၪ ဆိၫမူၭခိၪဘၩ့မုးအခံးအဂၩ့အ့ၬနီၪလီၫ. ဆၧနီၪမွဲအဘၪဆၧအၪ့လီၫလၧ ၦလဂၩလၧအအၪ့လီၫန့နးအံၫလၧကျိၭအံဒံၫ့ဖၧၩ့, မွဲဆၧအၪ့လီၫလမံၩ့ဎးနီၪလီၫ. (ယိဆ့လၧဆၧမၩလိၪၪ၁၁ ဖၧၩ့ဆံၭ).