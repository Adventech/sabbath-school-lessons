---
title:  ဘၪဆၧအၪ့လီၫန့လၧဂူ
date:  03/10/2022
---

`ဖီ ၁မိစ့ၭ ၃း၁-၇. လၧကဆါယွၩအဆၧချဲၩ့ ဒဲဂူအဆၧချဲၩ့အဘိၩ့ဆၧၩ့နီၪ နးအံၫအီၪက့ၪနိၪထိၪအဆၧနဲၪ့ (criteria)  ဆၧနီၪလမံၩ့လၧ အမိရွံန့ဆၧအဂး နီၪလဲၪ.`

၁မိစ့ၭ (၃) နီၪမွဲဆၧဒီၩ့ဆၧထ့ၬအဂ့ၩထုၬလၧ ၁ၭဆၧဆီၫ့မီၪ့ဘၪထွ့ၫလၧ ဆၧကျဲၩ့ဖစီၩ့အဖၫ့ခိၪလီၫ. ကဆါမၪလူၬထၬစအၫဒၫ့ဒဲနးအံၫလၧ အ့ၪအ၀့ၫ၁ံၪ အၪ့ဆၧ၁-နီၪ, မိဘၪ၁ံၫ၀့ၫတၡါ (၁မိ ၂း၁၆, ၁၇). အ့ၪမွဲမုၪခီၩလဲးဂူနီၪ အၪ့စၪ့ဘျံၭအၪ့စၪ့ဘျၪဆၧ, လီၩဖျီၪဆၧချဲၩ့ဎိၩဆၧချဲၩ့ဒိၪလၧ အလမွဲလတီၩဘၪ ဘဲၫ၁ိၭမိ၁ိၫ့နးအံၫလၧဖၧၩ့၁ၭအဘၪမၪ လၧဆၧဒဲၩဘၭအဖၧၩ့နီၪလီၫ.

အဆိၫထုၬ, အ၀့ၫမၩလၩ့ဆါခွံၬယွၩအဆၧပဒၩ့အလၩ့ထံးနီၪလီၫ. အ၀့ၫ အၪ့စၪ့နးအံၫ, “ကယဲ၁ံၪ့လထံၭလါလါနီၪ, ယွၩမၪလူၬန၁ံၪအၪ့လဂ့ၩ, မွဲတၡါ ဆ့ဧၪ” (၁မိ ၃း၁). နးအံၫလခီၫစံၭဆၧၫ့၀့ၫလၧယွၩပဒၩ့ထၬ၀့ၫဒၪနီၪ, မွဲ၁ံၪ့ လထံၭဒၪလၧအီၪက့ၪစဲၪ၀့ၫ, ဒဲအ့ၪမွဲၦအၪ့ဘၪ, ထိၭဘၪလဂၩနီၪ မိဘၪ၁ံၫ၀့ၫဒၪ လီၫ.

ထီးနီၪလဖၧၫ့, မုၪခီၩလဲးချဲၩ့ထၪ့ဒၩယွၩအဆၧချဲၩ့ဒူၩဒူၩလီၫ. အ၀့ၫမၩဆီၪ့ ထၪ့အဆၧချဲၩ့ ဘဲၫဆၧအလၩ့ထံးအ၁ိၭစံၭ၀့ၫ, “န၁ံၪမိ၁ံၫတၡါအ့ၬ” (၁မိ ၃း၄).

ထီးမွဲလၧခဲၫ့ထုၬနီၪ, မုၪခီၩလဲးစံၭန့ဆၧ (အီၪက့ၪထၪ့ဆၧမၪ) လၧကဆါယွၩအဖၫ့ခိၪ, လၧယွၩမၩန့ခွံၬနးအံၫဒဲအ၀ၩအဆၧကြၨၭန့ဘၪ မွဲဆၧကိၪ့၁့ၪ ကိၪ့ဘၪလဖၪနီၪလီၫ. ၦအၪ့လီၫဆၧလဂၩနီၪစံၭ၀့ၫ, “အဂဲးဘဲၫယီၩ ယွၩ၁့ၪယၫ လၧမုလနံၩ လၧန၁ံၪအၪ့၀့ၫနီၪ, န၁ံၪအမ့ၬ၁-၁ံၪမိ၀ဲထၪ့အ၁ၭ, န၁ံၪမိလၩ့ဂၬယွၩ တၭ, မိ၁့ၪယၫဆၧဂ့ၩ, ဒဲဆၧအၧၩ့နီၪလီၫ” (၁မိ ၃း၅).

နးအံၫအ၁ၭဂဲၩ၀ၭမိ၁့ၪယၫဘၪဆၧနၭလ့ၬတၭ, အ၀့ၫလၩ့ထ့ၬလၧမုၪခီၩလဲး အဆၧအၪ့လွ့ၫထုၭန့ဆီၪ့ဆၧအဖၧၩ့ထီးနီၪလီၫ. လၧဆၧ၁ၭဂံၩ့ဂၩ့ယွၩအလူအထၫ ဖၧၩ့, နးအံၫဒိၭနဲၩ့ဒၪအဆၧဆီၫ့မီၪ့ဒၪ၀့ၫ, အဆၧအၪ့ဎၬယိနဲၪ့ဆၧဒၪ၀့ၫၪလၧအမိ ဘၪဆီၫ့မီၪ့ရွံန့ဆၧအဂးနီၪလီၫ.

၁.	အ၀့ၫဒၪဘဲၫဆၧအၪ့လၧအအၪ့ယံၫယါဘၪ၀့ၫ (dietary) အ၁ိၭ, “၁ံၪ့လထံၭနီၪဂ့ၩလၧဆၧအၪ့အဂး.”

၂.	အ၀့ၫဒၪဘဲၫဆၧဎံၫလၩလၧၫ့ဎွ့ၩ (esthetic) အ၁ိၭ, “ဒဲဎံၫလၩလၧ ၦယိ၀့ၫအဂး.”

၃.	အ၀့ၫဒၪဘဲၫဆၧဆီၫ့မီၪ့ဘၪလၩ့ကျိၭ (logical) အ၁ိၭ, “ဒဲဆၧမုၬလၩ အ၁ံၪ့လထံၭလၧအမိဒုၭကိၪ့၁့ၪဆၧအဂဲးတၭ”... မွဲဆၧနီၪ, လၧအဆၧ ဆီၫ့မီၪ့ဒၪ၀့ၫအဖၧၩ့, အီၪက့ၪဒိၪဂူအဆၧချဲၩ့, မၩအ၁ၭဘဲၫနၪ၀့ၫ၁့ၪ ဂ့ၩဂ့ၩဘၪဘၪအ၁ိၭနီၪ, တၭအ၀့ၫမၩန့အၪ့၀့ၫလီၫ.

ၦလနၩ့နၩ့မိချဲၩ့နၧၩ့ဆၧ, ကယဲၦအဆၧနၪ၁့ၪနီၪဂ့ၩ၀့ၫထီးအလူၬ, ဒိၭနဲၩ့ (၁၁့ၭ ၅း၂၁) “အ့ၪပဖီၪ့ထၬဆၧအဂ့ၩနီၪ” လီၫ. လါနၫ့ဂ့ၩဆၧလၩ့၁ၭအုၭလၧ စအၫဒၫ့ဒဲနးအံၫအဆၧမၩအ၁ၭလဖၪလၧကျိၭအံဒံၫ့အဖၧၩ့နီၪ, မွဲဆၧနဲၪဒီၩ့, ပဆၧ၁့ၪယၫနၪ၁့ၪဒၪပ၀့ၫနီၪ လၩ့၁ၭမဲၪလၧမိမၩဘၪထံးဆၧဒိၪဒိၪလ့ၬလီၫ. မွဲမၬ, ဆၧလၧအ့ၪပလ၁့ၪယၫဘၪနီၪ ဂ့ၩနဲၪ့ပ၁့ၪယၫန့အီၪလနၩ့ဆ့လီၫ.

`ဆၧမၩလိၪယီၩဒုၭ၁့ၪယၫပၧၩလၧ ပဆၧဆီၫ့မီၪ့ဒဲ ပဆၧအၪ့ဎၬရွံန့ ဆၧအဘၪမၪနီၪဘဲၫ၁့ၪလဲၪ.`