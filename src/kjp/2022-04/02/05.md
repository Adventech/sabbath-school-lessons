---
title:  ဆၧဒဲၩဘၭအဆၧဖ့ၪလၫ့လဖၪ
date:  05/10/2022
---

`ဖီ ၁မိစ့ၭ ၃း၇-၁၉ ဒဲ ရိမၫ ၅း၁၂, ဆၧဒဲၩဘၭအဆၧဖ့ၪလၫ့အမိၡါ လဖၪနီၪ မွဲဆၧနီၪလဲၪ.`

ဂူအဆၧချဲၩ့မုၬလၧထုၭန့ၦၡၩအ၁ၭအဖၧၩ့နီၪ, နးအံၫလဂၩဒၪစိၩဆၧယဲၩ့ယဲၩ့ လၧဆၧမိမၩအ၁ၭ (ဆၧမိကဲၪထၪ့) လၧအဆၧရွံန့ဆၧအဖၧၩ့နီၪအ့ၬ. ဆၧမၩန့အၪ့ ဆၧ၁-လၧဘၪဆၧဒၩ့ထၬနီၪ မွဲဆၧအကၧၩ့ဒိၪအ့ၬ, ဆၧအကၧၩ့ဒိၪမွဲဒၪဆၧအီၪ က့ၪ၁ုၪ့အီၪက့ၪ၁ၭလၧ ဆၧလခိၭနၪဘၪယွၩအလူ, ဒဲနးအံၫမၩဂၭဂီၩ့ခွံၬအဆၧအီၪ တီၩလၧယွၩ ဒဲအီၪတီၩထဲၩ့လၧမုၪခီၩလဲးအီၪနီၪလီၫ.

၁မိစ့ၭ (၃) နဲၪဖျီၪထၪ့၀့ၫ စအၫဒၫ့ဒဲနးအံၫအဆၧလၩ့ထ့ၬဒဲအဆၧလီၩ့ဖိၬ ထွ့ၫ (ဆၧမၩအ၁ၭ) လၧအလၩ့၁ၭအုၭအဒိၪထုၬနီၪလီၫ. အ့ၪပယိလၧဆၧဘိၪ့ဆၧဘၩယွၩအဆၧဒၪလခီၫနီၪ, အ၀့ၫ၁ံၪနံၫဂၩလူၬနီၪအ၁ၭအီၪဎွ့ၩဒဲ theophobia  (ဆၧ၁ၭမဲၪယွၩ) ဒဲအီၪက့ၪ၁ူၪအ၁ၭထီးနီၪလီၫ (၁မိ ၃း၈). အ့ၪပယိထဲၩ့လၧ ဆၧမၩအ၁ၭလၧၦလဂၩအ၁ၭ (psycho-social)  အဆၧထိၪဆၧတွၭနီၪဘိၩ, အ၀့ၫ၁ံၪမ့ၬမဲလၩ့အ၁ၭဒဲအီၪက့ၪထၪ့ဆၧမၪလၧ လဂၩဘၪလဂၩအဖၫ့ခိၪနီၪလီၫ (၁မိ ၃း၇, ၉-၁၃). အ့ၪမွဲလၧနးခီၫ့အဆၧမၩအ၁ၭနီၪ, အခိ၁ွ့ၫဘၪလၩ့, ဘၪထိး ဆၧဆၫ, ဒဲလၧခဲၫ့ထုၬဘၪ၁ံၫ၀့ၫဒၪလီၫ (၁မိ ၃း၁၆-၁၉). အ့ၪမွဲလၧဆၧဘၪတဲၩ့ထီးလူၬ (လမံၩ့ဒဲလမံၩ့) အဆၧဘၪထွ့ၫဆုးကျိၭလိၬ၁ၭလဖၪနီၪ, ကဲၪထၪ့ ဆၧဘၪထံးထၬဒဲလၩ့ရၧး (degenerated) ၀့ၫဒၪနီၪလီၫ (၁မိ ၃း၁၇, ၁၈).

ကျိၭအံဒံၫ့နီၪ အဆၧဎံၫဆၧလၩဒဲအဆၧမုၬဆၧရှူၪ၁ံၪလၩ့မါခွံၬ၀့ၫဒၪထီး နီၪလီၫ. “ဖီၫ၁ံၪလၩ့ယံၭလၩ့ဎွံၪနီၪ မွဲဆၧနဲၪ့အဆိၫထုၬလမံၩ့လၧဆၧဂၭဂီၩ့နီၪ လီၫ. စအၫဒၫ့ဒဲနးအံၫ၁ံၪအဆၧ၁ၭအုၭအခၫထီးနီၪနီၪ ဒိၪနဲၪ့ဆၫနဲၪ့ဒံၭၦၡၩ၁ံၪ ဂၪ့အုၩဂၪ့ထိၬလၧအ၀့ၫအ၁ၭမၧၫ့အဂးဘိၩ့ယီၩဒံၭနီၪလီၫ. ဖီၫဖူၬလူၭကူၭဖိၪလဖၪ ဘၪလၩ့ဎွံၪဘၪဎဲၫ့ထၬယီၩ မွဲဆၧ၁ၭအုၭအခံးအဂၩ့လီၫ, လါနၫ့၁ံၪ့အလၪအီၪ၁ံၫ့ ဆ့ၬအဂုးအခၧၫ့ဘၪလၩ့ဎွံၪနီၪဘိၩ မွဲမၬဆၧဒုၭနဲၪထံၫကျၩလၧဆၧ၁ံၫအလၩ ဒုၩယီၩ လၩ့ဘၪလၧဆၧအမၧၫ့အဂဲၩထီးလူၬအဖၫ့ခိၪလီၫ.” Ellen G. White, Patriarchs and Prophets, p. 62.

စအၫဒၫ့ဒဲနးအံၫနီၪ မွဲ၁ံၫလထံၪဎးထီးနီၪအ့ၬလါနၫ့, ဆၧမၧၫ့ဆၧဂဲၩ အဆၧနဲၪ့အီၪပထုၬ၀့ၫထီးနီၪ, ဒဲဆၧ၁ံၫအလူလၩ့၀့ၫထီးနီၪလီၫ. ကဆါယွၩနီၪ စံၭဘၪစအၫဒၫ့, “တၭနမိဘၪအၪ့ဆၧလၧနမ့ၬ အခိ၁ွ့ၫလၩ့ထီးနထဲၩ့ထဲၩ့လၧ ဂၪ့ခိၪလၬလီၫ. အဂဲးဘဲၫယီၩ ဆၧမၩန့နၧၩလၧဂၪ့ခိၪအဖၧၩ့တၭ, အဂဲးဘဲၫယီၩ နမွဲဂၪ့ခိၪအမုၬတၭ, နမိဘၪကဲၪထဲၩ့လၧဂၪ့ခိၪအမုၬလီၫ” (၁မိ ၃း၁၉). ဆၧလၩ့ ထ့ၬလၬနီၪ ဂဲၫဆိၭန့ဆၧ၁ုၪ့အုၭ၁ၭအုၭလၧၦဂၪ့ခိၪဖိၪထီးအလူၬလီၫ. ဒဲစပီလူၫ စံၭ၀့ၫ, “ဘဲၫဆၧဒဲၩဘၭဂဲၫထၪ့လၧဂၪ့ခိၪချိၫ့ယီၩ လၧၦလဂၩအကၠီၩ့ ဒဲဆၧ၁ံၫ ဆၧၡါလၧဆၧဒဲၩဘၭအကၠီၩ့အ၁ိၭနီၪ ၦထီးအလူၬမၩယူၭဆၧဒဲၩဘၭတၭ, မွဲအဘၪ ဆၧ၁ံၫဆၧၡါဘဲၫနီၪ၁ိၭ ကိၭဂၩဒ့ၭဆ့လီၫ” (ရိမၫ ၅း၁၂).

ဆၧ၁ၭအုၭဒဲဆၧဘၪထံၭဆၫလၧၦဂၪ့ခိၪဖိၪ၁ံၪဘၪထိး၀့ၫ လဆိၩဘၪလဆိၩ ဒဲဘိၩ့ယီၩလဖၪနီၪ မွဲဆၧဖိၬထွ့ၫဆၧမၩအ၁ၭလၧကျိၭအံဒံၫ့နီၪလီၫ. လါနၫ့ဂ့ၩ, မွဲလၧယ့ၫရှူၬဒဲထုၪ့စူၪယၫအကၠီၩ့ ပဒိၭန့ဘၪဆၧမုလါ (ဆၧယိလါ) န့၁ၫဘၪ ၁ၭမၧၫ့အဆိၩအကၠၪ လၧဆၧဒဲၩဘၭကဲၪထၪ့လ၁့ၪလၧၩ့ဘၪအလးနီၪ မွဲဆၧအခိး အတၩဖၭဒိၪလ့ၬနီၪလီၫ.

`ထီးပယိထံၫယိဆၭထဲၩ့ နးအံၫအဆၧလ့ၩခၫ့ဖျီၫ့အလၩ့၁ၭအုၭနီၪ, ပန့ဘၪဆၧမၩလိၪမွဲဆၧနီၪလၧ ပဆၧမၩဘၪထွ့ၫလၧဆၧဒဲၩဘၭနီၪလဲၪ.`