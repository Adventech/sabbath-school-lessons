---
title:  ဆၧ၁ံၫလၧဂၪ့ခိၪအအီၪဎွ့ၩဒဲဆၧဒဲၩဘၭအဖၧၩ့
date:  01/10/2022
---

### ဖီလနွ့ၫယီၩအဂးဆၧမၩလိၪ
၁မိ ၂း၁၆, ၁၇; ၁မိ ၃း၁-၇; အၪ့ ၁၁၅း၁၇; ယီ ၅း၂၈, ၂၉; ရိ ၅း၁၂; ၂ကီ ၅း၂၁.

> <p>တၢ်ကလုၢ်ထူ</p>
> ့ “မၩအ၁ၭဘဲၫနီၪတၭ, ဘဲၫဆၧဒဲၩဘၭဂဲၫထၪ့လၧဂၪ့ခိၪချိၫ့ယီၩ လၧၦလဂၩအကၠီၩ့ ဒဲဆၧ၁ံၫဆၧၡါလၧဆၧဒဲၩဘၭအကၠီၩ့အ၁ိၭနီၪ ၦထီးအလူၬ မၩယူၭဆၧဒဲၩဘၭတၭ, မွဲအဘၪဆၧ၁ံၫဆၧၡါဘဲၫနီၪ၁ိၭ ကိၭဂၩဒ့ၭဆ့လီၫ” (ရိမၫ ၅း၁၂).

ကဆါဎရံၬမွဲၦမၩခ့ၬဆၧ လၧဖါကဆါယွၩအီၪက့ၪလၩ့မူၭ၀ၩ့ဒီၪ့ (universe) ဒဲဂၪ့ခိၪယီၩအလးနီၪလီၫ (ယီ ၁း၁-၃, ၁၀; လီ ၁း၁၆; ဟံ ၁း၂). လါနၫ့ဂ့ၩထီးမွဲဖါကဆါယွၩဖ့ၪလၫ့ဎရံၬဆၧလၩဖၩ့လၩ့ဆၫ့လၧမိမၩဎုၬဆၧမၩလၧ ဆၧတဲၩ့လၩ့ဂၪ့ခိၪနီၪတၭ “ၡၪထူဂီၩနီၪ အ၁ၭခ့ၬထၪ့ဎရံၬထီးနီၪ” (Ellen G. White, The Story of Redemption, p. 14) ဒဲကိၪ့၁ူၪထၪ့ဆၧအၧၩ့လၧအ၀့ၫ အဖၫ့ခိၪထီးနီၪလီၫ.

ထီးအ၀့ၫဘၪဆၧနၫ့စဲၪ့ခွံၬနီၪ, မုၪခီၩလဲးအီၪက့ၪထၪ့အ၁ၭလၧ “မိမၩဂၭဂီၩ့ ခွံၬစအၫဒၫ့ဒဲနးအံၫ၁ံၪအဆၧမုၬဆၧလၩ” လၧဂၪ့ခိၪယီၩဘဲၫ၁ိၭ “ဆၧ၁ၭအုၭ မိထီၩ့စိၩလၧမူၭခိၪအဂး” နီၪလီၫ. မုၪခီၩလဲးဆီၫ့မီၪ့၀့ၫလၧ အ့ၪမွဲအ၀့ၫအၪ့လီၫ စအၫဒၫ့ဒဲနးအံၫနီၪ ဒဲအ၀့ၫ၁ံၪအ့ၪလၩ့ထ့ၬတၭ, ထီးကဆါယွၩကွဲၪဖျါအ၀့ၫ၁ံၪ အခၫနီၪ, မုၪခီၩလဲးဒဲအခ့ၫအၡၩ၁ံၪဆ့ မိန့ဎုၬထဲးကဆါယွၩအဆၧယၫ့၁ုၪ့ယၫ့၁ၭ ဆ့နီၪလီၫ.” The Story of Redemption, p. 27. စ. ၂၇. မွဲကဆါယွၩ၁့ၪယၫ မုၪခီၩလဲးအဆၧအီၪက့ၪ၁ၭထီးအလူၬတၭ, အ၀့ၫလီၩဖ့ၪထုၪ့၁ၭစအၫဒၫ့ဒဲနးအံၫ ထီးဒုၭနဲၪဖျီၪဘၪအ၁ၭလၧ ဆၧကျဲၩ့ဖစီၩ့အဂးလဂ့ၩနီၪလီၫ (၁မိ ၂း၁၆, ၁၇). အခီၫပယီၫနီၪ ဆၧ၁ီၪ့ဆၧ၁ၫ့လၧၦၡၩဆၨၩမိဘၪဖိၬထွ့ၫနီၪအီၪ၀ဲၩ၀့ၫဒၪ ခီၫလၧ ဆၧဘၪမၪလအီၪဒံၭဘၪ လၧဂၪ့ခိၪလၧအလၧၫ့အဎွ့ၩလဖျိၪ့ယီၩအဖၧၩ့နီၪလီၫ.

လနွ့ၫယီၩပမိအၪ့ဎၬနၪ၁့ၪ စအၫဒၫ့ဒဲနးအံၫအဆၧလၩ့ထ့ၬ, ဒဲဆၧဒဲၩဘၭဒဲ ဆၧ၁ံၫနီၪ ဂဲၫနုၬလၩ့လၧဂၪ့ခိၪယီၩဘဲၫ၁့ၪလဲၪ, ဒဲကဆါယွၩကိၪ့ဆိၫ၀ဲၩဆၧယိလါ အချံၫလၧၦၡၩဆၨၩမိန့၁ၫဘၪထဲၩ့ ကျိၭအံဒံၫ့အဂးနီၪလီၫ.