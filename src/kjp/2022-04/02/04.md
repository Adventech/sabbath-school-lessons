---
title:  န၁ံၫဘၪအ့ၬ
date:  04/10/2022
---

`ဖီ ၁မိစ့ၭ ၃း၄. ဆၧချဲၩ့အၪ့လီၫဆၧလထံၪယီၩ ဖျီၪထၪ့လဘျၩ့ဂီၩ့လဘျၩ့ လၧဖၧၩ့၁ၭအၪဖျီၩ့ဘဲၫ၁့ၪလဲၪ.`

ဆၧဖ့ၪနဲၪဆၧအၪ့လီၫယီၩ အဂဲးအဆီၪ့ထုၬ မွဲၦအၪဂၩနဲၩန့၀့ၫလၧ ၦၡၩ အ၁ၭၡီၩ့၁ံၫလန့ဘၪနီၪလီၫ. ဆၧဆီၫ့မီၪ့လမံၩ့ယီၩ ဘၪဂါထးလၧဆၧဘိၪ့ဆၧဘၩ အကျၩလၧဖျိၩ့လံၩလံၩအိၩယူၭနီၪလီၫ. လၧခးအံဇံၭ (Egypt) ဖျိၩ့ဖျိၩ့ဒံၭဒၪအိၩ, အ၀့ၫ၁ံၪဂုၪၦ၁ံၫစွၪလၧ၁ိၪဒဲဘီၪ့ဘံၭထၬ၀့ၫလၧကဲၩ့ယၬဘဲၫ၁ိၭမိထိးယံၬဒဲအီၪက့ၪ၀့ၫလၧပံၩရမံၭ (Pyramids) ဖၧၩ့နီၪလီၫ.

ဆၧဆီၫ့မီၪ့လမံၩ့ယီၩ ကဲၪထၪ့ၦ]ဂံစၭ (Greek) ဖိၪ၁ံၪ အဆၧဆီၫ့မီၪ့ဆ့နီၪ လီၫ. အဒီၩ့ပစံၭ, Plato ဒဲ Sသခမၠအနျ ၁ံၪဆ့နဲၩ၀့ၫလၧ ၦအ၁ၭၡီၩ့နီၪ၁ံၫလန့, ဂၭဂီၩ့လန့ဘၪနီၪလီၫ. ဆၧ၁့ၪယၫနၪ၁့ၪလမံၩ့ယီၩ မၩကဲၪထၪ့ခးမုနုၬအခံးအဂၩ့, ထီးဒၪလ့ၬဘၪကူၩဘၪဂါထဲးလၧ ၦဎရံၬဖိၪအဆၧဘိၪ့ဆၧဘၩဖၧၩ့နီၪလီၫ. လါနၫ့ဆၧအခၪ့ထံၭခၪ့ဎၧၩ့ ဘၪထွ့ၫလၧဆၧနဲၩလမံၩ့နီၪ အီၪကဲၪထၪ့၁ၫ့လၧ ကျိၭအံဒံၫ့ဖၧၩ့, မွဲမုၪခီၩလဲးအဆၧချဲၩ့နီၪလီၫ.

`ဆၧကျဲၩ့ဖစီၩ့လၧကျိၭအံဒံၫ့ဖၧၩ့နီၪ မုၪခီၩလဲးချဲၩ့ဘျၪလၩ့ထံး၀့ၫ, “န၁ံၪ မိ၁ံၫတၡါအ့ၬ” (၁မိ ၃း၄) နီၪလီၫ. ကျဲၩ့မၩအ၁ၭဘဲၫဆၧဒီၩ့ဘၪဎီၩ့၁ၭအ၁ိၭ မုၪခီၩလဲးအီၪက့ၪအဆၧချဲၩ့နီၪ လၧကဆါယွၩအလူအထၫအဖၫ့ခိၪနီၪလီၫ.`

လမွဲဘၪဘဲၫ၁ၭၡီၩ့၁ံၫလန့ဘၪအဆၧဆီၫ့မီၪ့နီၪ, လံၬဆံၫ့ဎံၪအဆၧၫ့လဖၪ ယီၩ၁ီၪ့လိၬပၧၩလၧပဘၪလီၩဆၧၫ့ထဲၩ့ဆၧဘၪမၪနီၪဘဲၫ၁့ၪလဲၪ. (အၪ့ ၁၁၅း၁၇; ယီ ၅း၂၈, ၂၉; အၪ့ ၁၄၆း၄; မၭ ၁၀း၂၈; ၁ကီ ၁၅း၅၁-၅၈).

မုၪခီၩလဲးအဆၧဆီၫ့မီၪ့ဂဲးဖျီၩ့ (theory) ဘၪထွ့ၫလၧ ၦ၁ၭၡီၩ့၁ံၫလန့ဘၪ နီၪ အီၪယံၬနၧၩ့၀့ၫထီးမုဆၫလနံၩယီၩဒံၭလီၫ. လံၬၦဖီ၁ံၪ, ဆၧဂၩ့မၧၫ့ဆၧဒီၩ့ဆၧ ထ့ၬ၁ံၪလဖၪ လၧမုလနံၩယီၩနဲၪဒီၩ့ဆၧ အ့ၪၦလဂၩ၁ံၫနီၪ အ၀့ၫမိထီၩ့လၧဆၧလး အဂူၫဂၩလစီၪ့လၧအဆၧ၁့ၪယၫဖၧၩ့နီၪလီၫ. ဆၧ၁ီၪ့ဆၧ၁ၫ့အဘၪမၪဘဲၫနီၪ လဖၪ ထီၩ့စိၩလၧၦဎရံၬဖိၪ၁ံၪအဆၧဘိၪ့ဆၧဘၩလးနီၪ လၩ့၁ၭအုၭ၀့ၫဒိၪမၬလီၫ. စဲၩ့ယၧၫ့ (science) အဆၧဒၪဆ့ဖိၬထွ့ၫဆၧဆီၫ့မီၪ့၀့ၫနီၪလီၫ. ၦၡၩအီၪလဒီၪ့ လၧခးအမ့ရံကၭ (US) နီၪ မိမၩကဲၪထၪ့စဲၩယၧၫ့အဆၧ၁့ၪဆၧဘၪ လၧၦမိ ဆုးကျိၭလိၬ၁ၭလၧၦအ၁ံၫလဖၪ, လၧအစံၭ၀့ၫအီၪမၧၫ့ဒံၭလၧဆၧ၁ံၫအလးခဲၫ့ (PMPs, “postmaterial persons”) နီၪလီၫ. ဆၧဘၪမၪလၧကဲၪထၪ့ဎံၩ့လး ယီၩ မွဲမုၪခီၩလဲးအဆၧအၪ့လွ့ၫအဂ့ၩထုၬ လၧမုနံၩခဲၫ့ထုၬယီၩအဂးနီၪ ပဘၪ ဆီၫ့မီၪ့ဆၧအလးအီၪလၧၩ့အ့ၬ.

`ဆၧအၪ့လီၫလမံၩ့ယီၩ ဒုၭဖျီၪထၪ့အ၁ၭလၧနဆၧအီၪမၧၫ့အီၪဂဲၩဖၧၩ့ ဘဲၫ၁့ၪလဲၪ. ဘၪမွဲနီၪပဘၪအီၪဒိၭနဲၩ့ပ၁ၭလၧယွၩအလူအထၫ ဒိၪနဲၪ့ ပဆၧဆီၫ့မီၪ့၁ိၫ့ပၧၩနီၪလဲၪ.`