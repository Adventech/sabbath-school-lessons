---
title:  ဎရံၬအဆၧမၩနၧၩ့ဆၧလၧဆၧ၁ံၫအဖၫ့ခိၪ
date:  05/11/2022
---

### ဖီလနွ့ၫယီၩအဂးဆၧမၩလိၪ
မၭ၁ုၫ ၂၇း၆၂-၆၆; ယီဟၫ့ ၁၀း၁၇, ၁၈; မၭ၁ုၫ ၂၇း၅၁-၅၃; ယီဟၫ့ ၂၀း၁၁-၂၉; ၁ကီရံၫ့ ၁၅း၅-၈.

> <p>တၢ်ကလုၢ်ထူ</p>
> ့ “ထီးယဒၪဘၪယ၀့ၫတၭ, ယလၩ့ထံၩဖါလၧအခၪ့ထံၭဘဲၫဆၧ၁ံၫ အ၁ိၭနီၪလီၫ. အ၀့ၫနီၪအီၪက့ၪအစူၪထွ့ၪလၧယလီၩ့တၭစံၭယၧၩ, ထီး၁ၭမဲၪ လဂ့ၩ, ယမွဲဆၧအခၪ့ထံၭ, ဒဲဆၧအထုၬလီၫ. ဒဲယမွဲၦလၧအမၧၫ့၀့ၫဒဲ ၦလၧအ၁ံၫယူၭတၭ, ယိခွါယမၧၫ့ထၪ့အဆိၩဆိၩအကၠၪကၠၪတၭ ယအီၪလၧဆၧ၁ံၪဒဲဖျုဖၧၩ့အနိၪ၀ံၬလီၫ” (နဲၪဖျီၪ ၁း၁၇, ၁၈).

ဎရံၬဖိၪအဆၧဆူဆၧနဲၩအ၁ၭကျၩနီၪ မွဲလၧယ့ၫရှူၬအဆၧဂဲထုၪ့မၧၫ့ထၪ့ ထဲၩ့လၧဆၧ၁ံၫအကၠီၩ့နီၪလီၫ. စပီလူၫကွ့ၭဂုးခၧၫ့ထဲၩ့ဆၧဂဲးအနီၪဘဲၫယီၩ “အဂဲး ဘဲၫယီၩ, ၦအ၁ံၫအ့ၪလဂဲထုၪ့ထဲၩ့ဘၪတၭ, ဎရံၬဂဲထုၪ့ထဲၩ့၀့ၫအ့ၬ. တၭဎရံၬအ့ၪ လဂဲထုၪ့ထဲၩ့ဘၪနီၪ န၁ံၪအဆၧနဲၩမွဲဆၧပျီၩပျီၩတၭ, န၁ံၪအီၪဒံၭလၧဆၧဒဲၩဘၭ အဖၧၩ့လီၫ. မၩအ၁ၭဘဲၫနီၪတၭ ၦလၧအမံၫလၧဎရံၬအဖၧၩ့လဖၪနီၪ မိဂၭဂီၩ့၀့ၫ ဆ့လီၫ” (၁ကီရံၫ့ ၁၅း၁၆-၁၈). လၧခဲၫ့နးနွ့ၫပကအၪ့ဎၬထဲၩ့ဆၧအဂဲးအနီၪ လၩ့ထံးလၩ့ဆ့ၭနီၪလီၫ.

ကယဲဆၧပီလူၫအဆၧကွ့ၭဘၪဆဲၫ့လၧဎရံၬအဆၧထိး၁ံၫအ၁ၭဒဲအကၧၩ့ ဒိၪဘဲၫ၁့ၪလဲၪနီၪ ဖျီၪထၪ့၀့ၫလၧအ၀့ၫအဆၧချဲၩ့ “အဂဲးဘဲၫယီၩ အ့ၪလမွဲဘၪ ယ့ၫရှူၬဎရံၬဒဲအ၀့ၫဒၪထိး၁ံၫအ၁ၭ လၧထုၪ့စူၪယၫအလီၩ့နီၪ ယအီၪက့ၪလၩ့ယူၭ ပ၁ၭ လၧယမိ၁့ၪယၫဆၧ လၧန၁ံၪအကျၩနးမံၩ့အ့ၬ” (၁ကီရံၫ့ ၂း၂). အဂဲးဘဲၫယီၩ ဆၧနဲၩလၧအလၩ့ဖၭလၧဎရံၬအဆၧဂဲထုၪ့မၧၫ့ထၪ့ထဲၩ့နီၪ ဆၧဂ့ၩလအီၪနးမံၩ့ဘၪလီၫ. ဆၧထိးထဲၩ့တၩ့ထဲၩ့အဂး ဒဲဎရံၬဖိၪအဆၧဆူဆၧနဲၩအဂး ဎရံၬအဆၧ ဂဲထုၪ့မၧၫ့ထၪ့ထဲၩ့နီၪ အကၧၩ့အဒိၪထုၬနီၪလီၫ.

ဘဲၫၦဆူနဲၩဖိၪအၪမါဆူနဲၩဒဲထိးဆၧၫ့ထဲၩ့၀့ၫဒၪ “ၦလၧအ၁ံၫလၧဎရံၬ အဖၧၩ့လဖၪ ထဲၩ့ထဲၩ့ဂံၪ့လၧမူၭခိၪဘၩ့မုးဒဲထဲၩ့အီၪဘၪၦကဆါယ့ၫရှူၬယူၭ” ဆၧဘဲၫနီၪအ့ၪမွဲအီၪတၡါၡါနီၪတၭ, ဘၪနီၪလဲၪလံၬဆံၫ့ဎံၪစံၭထဲၩ့၀့ၫ ဎရံၬအဆၧမၧၫ့ ထၪ့ထဲၩ့ဒဲလၦကဘၪဂဲထုၪ့မၧၫ့ထၪ့ထဲၩ့အခံၫ့အခၫနီၪ အကၧၩ့ဒိၪ၀့ၫဒၪအၪမါ နီၪလဲၪ...

လနွ့ၫယီၩၦပအၪ့ဎၬထဲၩ့, ယိထၪ့ထဲၩ့ဎရံၬအဆၧဂဲထုၪ့မၧၫ့ထၪ့ထဲၩ့ဒဲဆၧဂဲး အထိးအ၁ၭဘၪဆဲၫ့ထဲၩ့လၧ ဎရံၬအဆၧမၧၫ့ထၪ့ထဲၩ့အဂဲးအကၠီၪ့ဘဲၫၦကဆူနဲၩ ဂုးဂုးခၧၫ့ခၧၫ့ကန့အဂးလီၫ.