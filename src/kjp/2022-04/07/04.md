---
title:  ၦဆံၫ့ဎံၪ၁ံၪလဖၪမၧၫ့ထၪ့ထဲၩ့ဎုၬလၧဎရံၬအဆၧဂဲထုၪ့မၧၫ့ထၪ့အထီ
date:  08/11/2022
---

> <p></p>
> “ယိခွါ, ဆၧလုဂံၪ့အကလကၫယၬလၩ့လၧအခံၫထိၭ ဖိးလၩ့လၧအခၪ့ ထံၭနံၫခီၫလီၫ. ဂၪ့ခိၪ၀ၭ၀့ၫတၭ, လိးမုလဲၫ့ဖၫထ့ဖိးထ့ဖၭခွံၬ၀့ၫဒၪလီၫ. ဆၧ၁ွၪခိၪ အဖၧၩ့လဖၪ၀ဲထၪ့အ၁ၭတၭ, ၦဆံၫ့ဎံၪလၧအမံၫ၀့ၫအၪဂၩ အစွၪ၁ံၪဂဲထုၪ့တၭ, လၧယ့ၫရှူၬဂဲထုၪ့ထဲၩ့အလးခဲၫ့နီၪ ဂဲၫထဲၩ့ထၪ့၀့ၫလၧဆၧ၁ွၪခိၪအဖၧၩ့တၭ, လ့ၩနုၬ ၀့ၫလၧဒိၩ့ဆံၫ့ဎံၪအဖၧၩ့တၭ, မၩဖျီၪထၪ့အ၁ၭလၧၦအၪဂၩအမ့ၬယၫလီၫ” (မၩ၁ုၫ ၂၇း၅၁-၅၃).

`ဆၧဂဲးဆၧဖးယီၩဒုၭ၁့ၪယၫထဲၩ့ပၧၩလၧဎရံၬအဆၧဂဲထုၪ့မၧၫ့ ထၪ့ယီၩမွဲအကၧၩ့ဒိၪဆံၭအၪလဲၪအဂဲးဘဲၫ၁့ၪလဲၪ. အခိးအတၩဒဲမၩနၧၩ့ခွံၬဆၧဘဲၫ၁့ၪလဲၪ.`

ဂၪ့ခိၪ၀ၭလၧလံၬဆံၫ့ဎံၪကွ့ၭစၨၩ့နဲၪ့ထၭလၧ (မၭ၁ုၫ ၂၇း၅၀, ၅၁) ဒဲဆၧကွ့ၭ နဲၪ့ဘၪဆဲၫ့လၧဎရံၬအဂဲထုၪ့မၧၫ့ထၪ့ထဲၩ့လၧ (မၭ၁ုၫ ၂၈း၂) နီၪလီၫ. “ဂၪ့ခိၪ၀ၭ၀့ၫတၭ, လိးမုလဲၫ့ဖၫထ့ဖိးထ့ဖၭခွံၬ၀့ၫဒၪလီၫ. ဆၧ၁ွၪခိၪအဖၧၩ့လဖၪ၀ဲထၪ့ အ၁ၭတၭ, ၦဆံၫ့ဎံၪလၧအမံၫ၀့ၫအၪဂၩအစွၪ၁ံၪဂဲထုၪ့တၭ, လၧယ့ၫရှူၬဂဲထုၪ့ထဲၩ့ အလးခဲၫ့နီၪဂဲၫထဲၩ့ထၪ့၀့ၫလၧဆၧ၁ွၪခိၪအဖၧၩ့တၭ, လ့ၩနုၬ၀့ၫလၧဒိၩ့ဆံၫ့ဎံၪ အဖၧၩ့တၭ, မၩဖျီၪထၪ့အ၁ၭလၧၦအၪဂၩအမ့ၬယၫလီၫ. (မၭ၁ုၫ ၂၇း၅၁-၅၃). ၦဆံၫ့ဎံၪ၁ံၪလၧအဂဲထုၪ့ထဲၩ့ယီၩ မွဲမၩစီၩ့မၩမၩ့ဒဲကဲၪ၀့ၫဆၧအဒီၩ့လၧဎရံၬအဆၧ ဂဲထုၪ့မၧၫ့ထၪ့ထဲၩ့လကၭဒံၭဘၪ မွဲ၀့ၫဆၧမၩနဲၪ့လၧၦဆံၫ့ဎံၪ၁ံၪကဂဲထုၪ့လၧ ဎရံၬဂဲၫလၩ့ထဲၩ့နံၫဖၧၫ့လဖၧၫ့အထီနီၪလီၫ. ၦယုဒၫဖိၪ၁ံၪအၪဂၩဒၪဒဲ၁့ၪယၫထဲၩ့ ဎရံၬအဆၧဂဲထုၪ့မၧၫ့ထၪ့ထဲၩ့လၧဆၧ၁ံၫအကၠီၩ့တၭ, ၦယုဒၫဖိၪအၪဂၩလကၭဘၪ ၦလုဆၧအၪဂၩဆူနဲၩထဲၩ့ဎရံၬဒဲ ထိးဆၧၫ့ထဲၩ့၀့ၫဒၪဘဲၫအ၀့ၫ၁ံၪအဆၧထိးထဲၩ့ တၩ့ထဲၩ့အကဆါနီၪလီၫ (မၩဆၧ ၆း၇).

“လၧအ၀့ၫအဆၧ၁ၭထိၭပရၧၫ့အဆၧမၩအထီ ဎရံၬဒုၭဂဲထုၪ့မၧၫ့ထၪ့ထဲၩ့ ၦအ၁ံၫလဖၪနီၪလီၫ. အ၀့ၫဒုၭမၧၫ့ထၪ့ထဲၩ့ၦမုမဲၫအဖိၪလၧအအီၪလၧဒိၩ့အမံၩ့ ကိၭ၀့ၫဒၪ “နံၫ့” ၦပၧၩ့ဆၧလဂၩအဖိၪမုၪဒဲစလၭဇရၧၭ၁ံၪလဖၪနီၪလီၫ. ၦလဖၪ ယီၩ မွဲၦလၧအ၁ံၪလန့ဘၪလဖၪအ့ၬ. အ၀့ၫ၁ံၪဂဲထုၪ့မၧၫ့ထၪ့ထဲၩ့လၧဆၧ၁ံၫ လါနၫ့ဂ့ၩ အခံၫ့အ့ၪမွဲထီၩ့တၭ အ၀့ၫ၁ံၪကဘၪ၁ံၫဒံၭဆ့လီၫ. လါနၫ့ဂ့ၩၦလၧ အဂဲထုၪ့မၧၫ့ထၪ့ထဲၩ့လၧဎရံၬအဂဲထုၪ့မၧၫ့ထၪ့ထဲၩ့အထီလဖၪနီၪ ကအီၪမၧၫ့ဘၪအဆိၩဆိၩအကၠၪကၠၪလီၫ. အ၀့ၫ၁ံၪကထဲၩ့ထၪ့ဘၪလၧမူၭခိၪဘဲၫဎရံၬအ၁ရဖူၩ ဘဲၫအ၀့ၫမၩနၧၩ့ခွံၬဆၧ၁ံၫဒဲဂဲထုၪ့ထဲၩ့လၧဆၧ၁ွၪခိၪအကၠီၩ့နီၪလီၫ...အ၀့ၫ၁ံၪဒုၭနဲၪဖျီၪအ၁ၭလၧ ၦအီၪလၧဒိၩ့ဖၧၩ့လဖၪဒဲထီးအ၁ၭလၧဎရံၬဂဲထုၪ့မၧၫ့ထၪ့ ယူၭလၧဆၧ၁ံၫယူၭအကၠီၩ့နီၪလီၫ. ဆၧအယီၩမွဲ၀့ၫဆၧၦရၧၫ့ အတီၩအလီၩ့ဒဲ လၩ့ဆၫ့လၩ့မဲၩ၀့ၫဒၪ ဘၪဆဲၫ့ထဲၩ့လၧဆၧဂဲထုၪ့မၧၫ့ထၪ့ထဲၩ့နီၪလီၫ. Ellen G. White, The Desire of Ages, p. 786.

လၧၦၡၩအဆၧချဲၩ့ၦကစံၭ၀့ၫဒၪ ၦလုဆၧအခိၪ၁ံၪဒဲခိၪနါ၁ံၪလဖၪယီၩ ဂဲးဘၭအီၪ၀့ၫအစီၩ့အမၩ့အီၪ၀့ၫဒၪအၪမါလီၫ...အ၀့ၫ၁ံၪဖီၪ့ထၭဆၧဘိၪ့ဆၧဘၩ အစီၩ့အမၩ့, လၧၦဆၨၩ့၁ံၪလဖၪအဖၫ့ခိၪ, ဒဲအၪ့မၧၫ့ထဲၩ့ၦရိမၫဖိၪ၁ံၪအဆၧပၧၩ့ ဒဲၦခမျၧးဘဲၫကမၩဆၧၩ့ထဲၩ့အ၀့ၫ၁ံၪလၧ အမၩ၁ံၫထဲၩ့ဎရံၬနီၪလီၫ. လါနၫ့ဂ့ၩ အ၀့ၫ၁ံၪ၁ၭနၫ့ခွံၬအ၁ၭ “လၧဆၧထီၫထုၬပၧၩ့ဆၧလၧၦၡၩအဘၩ့အမုးအဖၫ့ခိၪ တၭ, ဖ့ၪလၫ့၀့ၫလၧထီးဒၪၦလၧအဘၪအ၁ၭလဂၩဂၩလီၫ” (ဒၫ့နအ့လၭ ၄း၃၂). အ၀့ၫ၁ံၪအဆၧအၪ့လံၩ့အၪ့လီၫလဖၪဆၪ့ကျဲၩအ၁ၭလၧ ၦဆံၫ့ဎံၪလဖၪလၧ အမၧၫ့ထၪ့ထဲၩ့ဎရံၬအဆၧဂဲထုၪ့မၧၫ့ထၪ့ထဲၩ့လဖၪ အဆၧထိးအ၁ၭဆၧချဲၩ့လဖၪ နီၪလီၫ.

`ဘဲၫနဲၪယီၩဆၧအၧၩ့ဒဲဆၧနၭဆၧၡၪ့အၧၩ့၁ၫ့၀့ၫဒိၪဒိၪအၪအၪလ့ၬ လါနၫ့ဂ့ၩ ၦဒိၭနဲၩ့ၦ၁ၭလၧယွၩ မွဲမိဘၪန့ဘဲၫ၁့ၪလဲၪ...အ၀့ၫအဆၧမၩနၧၩ့ ထဲၩ့အထီၪထုၬနီၪ မွဲဖ့ၪဂဲးပၧၩလၧၦဒုၭဆၧၫ့ထဲၩ့ဆၧ၁ံၪလၧဂၪ့ခိၪချိၫ့ယီၩ ဘဲၫ၁့ၪလဲၪ.`