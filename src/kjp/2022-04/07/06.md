---
title:  ဆၧ၁-ဆိၫလၧၦမံၫမၪ၀့ၫလဖၪ
date:  10/11/2022
---

`ဖီထဲၩ့ ၁ကီရံၫ့ ၁၅း၂၀ ဒဲ ၅မိစ့ၭ ၂၆း၁-၁၁. စပီလူၫစံၭထဲၩ့ဆၧဘၪဆဲၫ့လၧ ဎရံၬအဆၧဂဲထုၪ့မၧၫ့ထၪ့ထဲၩ့အဂဲးလၧဆၧချဲၩ့ “ဆၧ၁-ဆိၫလၧၦမံၫမၪလဖၪ အဂး” နီၪ အ၀့ၫအဲၪဒိၭဒုၭ၁့ၪယၫထဲၩ့ပၧၩမွဲဆၧနီၪလဲၪ.`

ဆၧလုထၪ့ဆၧလၧဆၧ၁-ဆိၫအလုၫအလါနီၪ မွဲဆၧမၩအဖျီၩ့လၧအဂဲၫထဲၩ့ခၫ့ဖျီၫ့ဆၧမၩလဖၪဘၪဆဲၫ့လၧ ဆၧ၁ုၪ့ဆၧဖျၭဆၧ ဆၧဖံၭဆၧမၩလၧ ၦအံၫစရ့လၭဖိၪ၁ံၪဂဲၫထဲၩ့မၩလၩ့ဆိၩဒၪအထုၬနီၪလီၫ. ဆၧလုဆၧအနီၪ မွဲဆၧဘိၪ့ထၪ့ဘၩထၪ့ယွၩလၧအဖ့ၪလၫ့ပၧၩဆၧကိၭမံၩ့ဒ့ၭအကၠီၩ့နီၪလီၫ. (ဖီထဲၩ့ ၂မိစ့ၭ ၂၃း၁၉; ၂မိစ့ၭ ၃၄း၂၆; ၃မိစ့ၭ ၂း၁၁-၁၆; ၅မိစ့ၭ ၂၆း၁-၁၁). ဆၧ၁-ဆိၫနီၪ မွဲအဒုၭနဲၪဖျီၪထဲၩ့မွဲၦစၭထၪ့ထဲၩ့ကူၭဘုၪခၫလကၭဘၪ ဆၧနီၪဒုၭနဲၪဖျီၪထဲၩ့ အ၀့ၫ၁ံၪကူၭထဲၩ့ဆၧ၁ူၪဆၧ၁-လဖၪယီၩ အလွ့အလဲၫဂ့ၩဆံၭအၪလဲၪဆ့နီၪလီၫ.

Wayne Grudem စံၭ၀့ၫဒၪ “ဆၧချဲၩ့ကိၭထဲၩ့ဎရံၬလၧ ‘ဆၧ၁-ဆိၫ’ လၧ]ဂံစၭအဆၧချဲၩ့ aparche, စပီလူၫ၁ိၩ့ထဲၩ့ဆၧချဲၩ့ဒီၩ့ဘၪဆဲၫ့ထဲၩ့လၧ ဆၧ၁ုၪ့ဆၧ ဖျၩဆၧ ဆၧဖံၭဆၧမၩအဖၧၩ့ ဘိၩၦကူၭထဲၩ့ဆၧ၁-ဆိၫအ၁ိၭ, ၦလၧအဆူနဲၩထဲၩ့ ဎရံၬလဖၪ ကလၩ့ဂၬထဲၩ့ဎရံၬဘဲၫအ၀့ၫမၧၫ့ထၪ့ထဲၩ့လၧဆၧ၁ံၫအ၁ိၭနီၪလီၫ. ဆၧ၁ူၪဆၧ၁-အဆိၫလဖၪနီၪ မွဲဒုၭနဲၪဖျီၪထၪ့ထဲၩ့ဆၧ၁ူၪဆၧ၁-လၧၦကကူၭထဲၩ့ လၧခဲၫ့လဖၪနီၪ ကအီၪဘဲၫ၁့ၪလဲၪအကၠီၩ့နီၪလီၫ. ဘဲၫနီၪအ၁ိၭတၭ, ထီးၦဂဲထုၪ့ မၧၫ့ထၪ့ထဲၩ့မုနံၩခဲၫ့ထုၬ လၧဎရံၬအဆၧကူၭဆၧအထီနီၪတၭ, ၦမိၡါကလၩ့ဂၬဘဲၫ ဎရံၬဂဲထုၪ့မၧၫ့ထၪ့ထဲၩ့အ၁ိၭနီၪ စပီလူၫစံၭ၀့ၫဒၪနီၪလီၫ. ဒဲအ၀့ၫကထဲၩ့ဆိၬၦလၧ အ၀့ၫဒၪအီၪအလးနီၪလီၫ.” Wayne Grudem, Systematic Theology (Grand Rapids, MI: Zondervan, 1994), p. 615.

ၦကြၨၭနၪ့ထၪ့ထဲၩ့ဎရံၬဂဲထုၪ့မၧၫ့ထၪ့ထဲၩ့အခၪနီၪ မွဲ၀့ၫလၧမိၡါအလၧၫ့ ဎွ့ၩလၧအစီၩ့အမၩ့လါနၫ့ဂ့ၩနီၪ အ၀့ၫအမိၡါလီၩ့ ထၭအလးဒဲအဖၧၩ့လးလဖၪနီၪ အီၪဒၪလၧအ၀့ၫအလီၩ့ဒံၭနီၪလီၫ (ယီဟၫ့ ၂၀း၂၀, ၂၇). ဆၧယီၩမွဲအဒီၩ့လၧ ဎရံၬဖိၪ၁ံၪလၧကဂဲထုၪ့ထဲၩ့လဖၪ ကဂဲထုၪ့ထဲၩ့လၧအ၀့ၫ၁ံၪအခံးအဂၩ့အမိၡါ အလးလံၩနီၪဧၪ. လါနၫ့ဂ့ၩစပီလူၫအဲၪဒိၭစံၭ၀့ၫဒၪနီၪ လၧမိၡါလၧၫ့ဎွ့ၩလၧ အစီၩ့အမၩ့အဖံၭအယၫအဖၧၩ့ဘၪဆိၭန့ယူၭဆၧဆူၪအကၠီၩ့နီၪလီၫ. “ဆၧဖ့ၪလၫ့ ယၧၩဆၧဆူၪအီၪလၧယဖံၭယယၪအကျၩ” (၂ကီရံၫ့ ၁၂း၇) ဒဲ “အဂဲးဘဲၫယီၩ ဆၧအဖၧၩ့လးလဖၪဘၪဆဲၫ့ လၧကဆါယ့ၫရှူၬအီၪလၧယလီၩ့လီၫ” (ဂလ့ၡၫ ၆း၁၇).

စပီလူၫလဂၩယီၩ “ခီၫလၧအ၀့ၫထိးဆၧၫ့ထဲၩ့ယ့ၫရှူၬဘဲၫအ၀့ၫအဆၧထိး ထဲၩ့တၩ့ထဲၩ့အကဆါအထီထီးအ၀့ၫ၁ံၪအထီ အ၀့ၫမၩန့ကီၩ့၁ိၭထၪ့ယ့ၫရှူၬအခံး အဂၩ့ဒဲအဖၧၩ့လးလဖၪဒဲ အစီၩ့အမၩ့လဖၪလၧအ၀့ၫဒၪဘၪထီးအ၀့ၫအမ့ၬ၁- ဘၪဘျီၪထဲၩ့ခၫ့ဖျီၫ့လၧမူၭခိၪအဆၧဖၩ့အကၠီၩ့နီၪလီၫ (မၩဆၧ ၉း၁-၉).” Ellen G. White, The Story of Redemption, p. 275. လါနၫ့ဂ့ၩ ဆၧအဂဲးယီၩ မွဲအစံၭ၀့ၫဒၪအ့ၪမွဲဎရံၬဂဲၫလၩ့နံၫ့ဖၧၫ့လဖၧၫ့အထီနီၪတၭ, စပီလူၫဒဲၦဆံၫ့ဎံၪ၁ံၪ လဖၪ ကဂဲထုၪ့မၧၫ့ထၪ့ထဲၩ့လၧအ၀့ၫ၁ံၪအဆၧစူၭဆၧဆၫဒဲမိၡါခံးဂၩ့အလးလံၩ နီၪအ့ၬ. (ထိၫယိထဲၩ့လၧ ၁ကီရံၫ့ ၁၅း၅၀-၅၄). လၧဎရံၬအဂဲးအဖးနီၪ “အ၀့ၫ ဘၪထိးထဲၩ့ဆၧဒိၪဆၧထးလၧထၭလးဒဲအဎိၩ့လးအအၧၩ့အ၁ၫ့လဖၪယီၩ အ၀့ၫ ကထဲၩ့မၩန့ထၪ့၀့ၫလၩ့ဆိၩလၩ့ကၠၪနီၪလီၫ. ဎရံၬအစူၪဒဲအခၪ့လီၩ့ ထၭအဎိၩ့လး ကထံၫဘၪကထံၫနီၪ ဒုၭဖျီၪထၪ့ၦၡၩအဆၧထိးထဲၩ့တၩ့ထဲၩ့အဂဲးဖးဖီၩ့လဖၪဒဲ ဘဲၫပကဒိၭန့ထဲၩ့ဘၪဆၧထိးထဲၩ့တၩ့ထဲၩ့ယီၩအဂး ဎရံၬဘၪဖ့ၪဆၧၫ့ထဲၩ့ဆၧဒဲၩဘၭအလံၩ့အလဲၫဘဲၫ၁့ၪလဲၪနီၪလီၫ.” Ellen G. White, Early Writings, p. 179. ဎရံၬအဎိၩ့လးလဖၪနီၪ မွဲအဒုၭ၁့ၪယၫထဲၩ့ပၧၩ မွဲၦဆၧဒဲၩဘၭဒဲဆၧအၧၩ့ ဆၧ၁ၫ့လဖၪဒံၩခွံၬလၩ့ဆိၩလၩ့ကၠၪယူၬနီၪလီၫ.

`ဎရံၬကမၩန့ထၪ့အဎိၩ့လး လၧအ၀့ၫဘၪထၪ့ထုၪ့စူၪယၫလဖၪနီၪ လၩ့ဆိၩလၩ့ကၠၪနီၪလီၫ. ဆၧအဎိၩ့လးလဖၪ လၧဎရံၬအမိၡါလီၩ့လဖၪယီၩ ဒုၭနဲၪဖျီၪထၪ့ယွၩအဲၪပၧၩဆံၭအၪလဲၪ. လကၭဒံၭဘၪဘဲၫကထိးထဲၩ့ တၩ့ထဲၩ့ပၧၩအဂး ဎရံၬဘၪဖ့ၪလၫ့အလံၩ့အလဲၫအၪဒဲဎၧၫ့ဘဲၫ၁့ၪလဲၪနီၪလီၫ. ဆၧယီၩမွဲဒုၭ၁့ၪယၫထဲၩ့ပၧၩ ဖါယွၩကဆါ, ဖိၪခွၫယ့ၫရှူၬ ဒဲ၁ၭမု ဆံၫ့ဎံၪလဖၪယီၩ ဘဲၫကထိးထဲၩ့တၩ့ထဲၩ့ၦကိၭဂၩဒ့ၭကန့အဂး ဘၪမၩ လၩ့ဎိၭဆၧ ထိးထဲၩ့တၩ့ထဲၩ့အဆၧဖံၭဆၧမၩဘဲၫ၁့ၪလဲၪ.`