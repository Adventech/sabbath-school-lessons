---
title:  မၩလိၪအၪထၪ့အဂး
date:  11/11/2022
---

ဖီထဲၩ့ Ellen G. White, “In Joseph’s Tomb,” pp. 769-778; “The Lord Is Risen,” pp. 779-787; “Why Weepest Thou?”, pp. 788-794; “The Walk to Emmaus,” pp. 795-801; “Peace Be Unto You,” pp. 802-808; in The Desire of Ages.

မုလနံၩယီၩ ဆၧဂဲးဘဲၫဎရံၬဂဲထုၪ့မၧၫ့ထၪ့ထဲၩ့ယီၩ ၦၡၩမွဲကထိးဆၧၫ့နးဂၩ အ့ၬ, လါနၫ့ဂ့ၩၦလၧလနဲၩဘၪယ့ၫရှူၬအဆၧဂဲထုၪ့မၧၫ့ထၪ့လဖၪလါနၫ့ ဘၪထိး ဆၧၫ့၀့ၫဒၪခၫ့ဖျီၫ့လၧဆၧဂဲးထိး၁ၭလဖၪဂုးခၧၫ့အၪမါဒဲ ၦအၪဂၩထိးအ၁ၭ မွဲဒၪ ထဲၩ့ဘၪယ့ၫရှူၬဂဲထုၪ့မၧၫ့ထၪ့ထဲၩ့လၧအခံးအဂၩ့အကၠီၩ့နီၪလီၫ.

ၦလနၩ့နၩ့စံၭ၀့ၫဒၪ ယ့ၫရှူၬအထံၩအဖျဲ၁ံၪလဖၪ အၪ့လံၩ့အၪ့လီၫဆၧဘၪ ဆဲၫ့လၧယ့ၫရှူၬဂဲထုၪ့မၧၫ့ထၪ့ထဲၩ့အဂဲး, ဒဲၦလနၩ့နၩ့စံၭ၀့ၫဒၪ ယ့ၫရှူၬယီၩ မွဲ၁ံၪ တၡါၡါအ့ၬ၁ၭနၫ့ဆၧလခီၫ့လဆိလီၫ. ထီးအ၀့ၫဒုၭနဲၪဖျီၪအ၁ၭလၧအထံၩအဖျဲ ၁ံၪအမ့ၬယၫနီၪတၭ အထံၩအဖျဲ၁ံၪဆီၫ့မီၪ့ထဲၩ့၀့ၫလၧ အ၀့ၫ၁ံၪအကဆါမၧၫ့ထၪ့ ထဲၩ့လၧဆၧ၁ံၫနီၪလီၫ. န၁ံၪနဲၩမွဲဂ့ၩလနဲၩဘၪမွဲဂ့ၩ ၦလနၩ့နၩ့စံၭ၀့ၫဒၪယ့ၫရှူၬယီၩ အထၧၫ့ဖု၀ဲအဎဲၩ့အီၪဒဲၦၡၩဖီၪ့န့မၩ၁ံၪနီၪဘၪမၪထဲၩ့အကၠီၩ့ ယ့ၫရှူၬယီၩလ၁ံၫဘၪ တၡါနီၪလီၫ. ဎရံၬဂဲထုၪ့မၧၫ့ထၪ့ထဲၩ့အဂဲးနီၪ ဂုးခၧၫ့အၪမါလါနၫ့ဂ့ၩ ၦၡၩလဖၪ အဲၪဒိၭထိးဆၧၫ့၀့ၫအ့ၬအကၠီၩ့ ကျ့ၭစၨၭမီၪ့ဘံၭခွံၬ၀့ၫဒၪလီၫ. လါနၫ့ဂ့ၩထီးပဆူနဲၩ့ ထဲၩ့ယ့ၫရှူၬအဆၧဂဲထုၪ့မၧၫ့ထၪ့ထဲၩ့နီၪတၭ, လၧဆၧချဲၩ့အဂူၫဂၩဒဲအဘျံၭအဘျၪ အကၠီၩ့ထီး၁ၭဂၭဂီၩ့လဂ့ၩ.

“ဆၧအလူလၧစံၭထဲၩ့၀့ၫ ‘ဆၧဂီၩ့ယူၭ’ ယီၩ ၦ၁ံၫဒဲဆၧဘၧၩ့လၩ့ခွံၬလဖၪ နါဂၧၫ့ထဲၩ့၀့ၫဒၪနီၪလီၫ. ၦဆံၫ့ဎံၪလဖၪအဆၧ၁ွၪခိၪ၀ဲထၪ့အ၁ၭတၭ, ၦအမံၫ လဖၪဂဲထုၪ့ထဲၩ့နီၪလီၫ. ဆၧလူဘဲၫနီၪ က၁ီၫလၧမူၭခိၪလဖၧၫ့ဒီၭဆ့လီၫ. ဆၧလူအနီၪကနုၬဖျီၪ့ခွံၬဆၧ၁ွၪခိၪလဖၪဂီၩ့ ၦလၧအဆူနဲၩထဲၩ့ယ့ၫရှူၬလဖၪ ကမၧၫ့ထၪ့ထဲၩ့နီၪလီၫ. လၧဎရံၬထိး၁ံၫအ၁ၭအထီနီၪ ၦဆံၫ့ဎံၪလနၩ့နၩ့ ဂဲထုၪ့ထဲၩ့လၧ အ၀့ၫ၁ံၪအ၁ွၪခိၪလါနၫ့ဂ့ၩ ဎရံၬဂဲၫလၩ့ထဲၩ့နံၫဖၧၫ့လဖၧၫ့အခံၫ့ နီၪတၭ ၦဆံၫ့ဎံၪကိၭဂၩဒ့ၭ ကနါဂၧၫ့ထဲၩ့ဎရံၬအလူဒဲ ကဂဲထုၪ့ထဲၩ့ကိၭဂၩဒ့ၭနီၪလီၫ. ကဒိၭန့ထဲၩ့ဘၪ၁ၭမၧၫ့အဆိၩအကၠၪနီၪလီၫ. ယွၩအစီၩ့အမၩ့လၧအဒုၭမၧၫ့ ထၪ့ထဲၩ့ဎရံၬယီၩ ကဒုၭမၧၫ့ထၪ့ဒဲဒုၭဂဲၩ၀ၭထၪ့ထဲၩ့အ၀့ၫအဆၧအီၪကီၪ့ ထီၫ န့ဂၪ့ခိၪဆၧပၧၩ့ဆၧပြၭလဖၪ, ထီၫန့ဆၧအစီၩ့အမၩ့ကိၭမံၩ့လဖၪ, ထီၫန့ၦအမံၩ့ ကိၭဂၩဒ့ၭလဖၪ ဒဲမွဲလၧ ဂၪ့ခိၪချိၫ့ယီၩလကၭဒံၭဘၪ လၧဂၪ့ခိၪကဂဲၫလၧအမ့ၬယၫအဖၧၩ့နီၪလီၫ.” Ellen G. White, The Desire of Ages, p. 787.