---
title:  စလၭဇရၧၭ
date:  27/10/2022
---

`ဖီ ယီဟၫ့ ၁၁း၁-၄၄. မွဲလၧဆၧနီၪအဂး ယ့ၫရှူၬဘၪလၩဘၪဖၩ့လၧစလၭဇရၧၭ အဆၧဆၫဒဲအဆၧ၁ံၫနီၪလဲၪ (ယီ ၁၁း၄).`

ထီးယီၩဆ့, ယ့ၫရှူၬချဲၩ့ဆၧအဒီၩ့ဆၧ၁ံၫနီၪ ဘဲၫဆၧမံၫအ၁ိၭလီၫ. “ပတခွၫ စလၭဇရၧၭမံၫမၪ၀့ၫဒၪလီၫ. မွဲလါနၫ့ဘိၩယမိလ့ၩထိၪဂဲထုၪ့အ၀့ၫလီၫ” (ယီ ၁၁း၁၁). ထီးမွဲအထံၩအဖျဲ၁ံၪဆီၫ့မီၪ့လၧအစံၭ, အ၀့ၫအီၪပွံၭမံၫမၪ၀့ၫအဂဲးတၭ (ယီ ၁၁း၁၁-၁၃), ယ့ၫရှူၬလီၩပျၩ့ထၪ့ထဲၩ့လၧအ၀့ၫအဲၪဒိၭစံၭနီၪ, “စလၭဇရၧၭ နီၪ၁ံၫယူၭ၀့ၫယူၭ” (ယီ ၁၁း၁၂-၁၄). အၡါမၬနီၪ, ထီးယ့ၫရှူၬလ့ၩထီၩ့လၧ ဘ့ၭ၁နံၫအခၫနီၪ, စလၭဇရၧၭ၁ံၫအီၪ၀့ၫလံ၁ၫ့ယူၭတၭ, အစွၪနီၪမိအုၪ၁ံၪကျၪ၁ံၪ ယူၭလီၫ (ယီ ၁၁း၁၇, ၃၉). ထီးမွဲၦလဂၩအစွၪအုၪကျၪဒဲနၧၫ့အုၪ (နၧၫ့လမုၬဘၪ) နီၪ, အ၀့ၫ၁ံၪနီၪလၩ့ထံးၡါမၬယူၭလီၫ.

လၧဆၧမၩအ၁ၭနီၪဖၧၩ့, ယ့ၫရှူၬစံၭဘၪနးမၫ၁ၫ, “နထၧၫ့ဖု၀ဲခွၫနီၪ မိဂဲထုၪ့ ထဲၩ့၀့ၫလီၫ” (ယီ ၁၁း၂၃), ဒဲနးမၫ၁ၫအုၩ့လၩ့၀့ၫလၧဆၧမိမၩအ၁ၭလၧ ဆၧဂဲထုၪ့မၧၫ့ထၪ့ထဲၩ့အမုနံၩထီးနီၪလီၫ. မွဲဆၧနီၪယ့ၫရှူၬထုၭဖျီၪလီၩ၀့ၫ, “ယ၀့ၫဒၪ ယီၩ ယမွဲဆၧဂဲထုၪ့ထဲၩ့ဒဲဆၧမၧၫ့လီၫ. ၦလၧအနဲၩထဲၩ့ယၧၩယီၩ, အ့ၪ၁ံၫလါနၫ့ နီၪ, မိမၧၫ့၀့ၫဒၪလီၫ. ကယဲၦလၧအမၧၫ့၀့ၫ, ဒဲနဲၩထဲၩ့ယၧၩလဂၩဂၩနီၪ, အဆိၩဆိၩ အကၠၪကၠၪ၁ံၫလၧၩ့နးဆိၭအ့ၬ. အယီၩလမံၩ့မွဲနနဲၩဆ့ဧၪ” (ယီ ၁၁း၂၅, ၂၆). ဒဲယ့ၫရှူၬလီၩ၀့ၫဒီၭ, “နအ့ၪနနဲၩဆၧတၭ, နမိဒၪဘၪယွၩအလၩအဖၩ့မွဲအ့ၪဧၪ” (ယီ ၁၁း၄၀). နးမၫ၁ၫနဲၩ၀့ၫဒဲဒၪဘၪယွၩအလၩအဖၩ့ လၧအထၧၫ့ဖု၀ဲခွၫမၧၫ့ထၪ့ထဲၩ့ နီၪလီၫ.

လံၬဆံၫ့ဎံၪစံၭ၀့ၫဒၪလၧ ၁ၭမၧၫ့ကဲၪထၪ့လၧယွၩအလူအထၫ (၁မိ ၁း၂၀-၃၀; အၪ့ ၃၃း၆), ဒဲလၧအလူနီၪ ဘၪဆၧတဲၩ့လၩ့၁ၭမၧၫ့, ဘဲၫဆၧမၩအ၁ၭလၧ စလၭဇရၧၭအ၁ိၭလီၫ. လၧဆၧဘၩဆိၪဖၪဖၨၪခိၭဂီၩ့, ယ့ၫရှူၬကိၭထၪ့၀့ၫ, “စလၭဇရၧၭဧ့, ဂဲထုၪ့ထၪ့ထဲၩ့ဆံၭ” (ယီ ၁၁း၄၃). လၧအထီထီးနီၪၦခမျၧးလဖၪ ဒၪဘၪယွၩအစီၩ့အမၩ့လၧဖ့ၪလၫ့၁ၭမၧၫ့, ဒဲၦဂၪ့ခိၪယီၩကဲၪထၪ့လၧယွၩအစီၩ့အမၩ့ လမံၩ့ဎးယီၩနီၪလီၫ. ဒဲဆၧအစီၩ့အမၩ့ယီၩ မိဖ့ၪလၫ့ထဲၩ့၁ၭမၧၫ့လၧဆၧဂဲထုၪ့မၧၫ့ ထၪ့ထဲၩ့အမုနံၩနီၪလီၫ.

`ဖီ ယီဟၫ့ ၁၁း၂၅, ၂၆. လမံၩ့နီၪ ယ့ၫရှူၬလီၩဘၪထွ့ၫလၧၦဆူနဲၩ ဖိၪ၁ံၪလဖၪအဆၧ၁ံၫ, ဒဲအဂၩလမံၩ့နီၪ ဘၪထွ့ၫလၧၦဆူနဲၩဖိၪ၁ံၪလဖၪ လၧလ၁ံၫဘၪနးဖၧၫ့အဂဲးလီၫ. ယ့ၫရှူၬ၁ီၫ့လိၪပၧၩဆၧနီၪလဲၪ, ဒဲဆၧနၪ၁့ၪၦ၁ံၫနီၪလ၁့ၪယၪလၧၩ့ဘၪဆၧနးမံၩ့နီၪ အကၧၩ့ဒိၪလၧကဆါဎရံၬ အဆၧချဲၩ့လဖၪဖၧၩ့ဘဲၫ၁့ၪလဲၪ. ဘၪမွဲနီၪကဆါဎရံၬအဆၧချဲၩ့လဖၪ ဖ့ၪလၫ့ဆၧယိလါ ဆၧမိမၩအ၁ၭလၧယၫခီၫအအီၪ၀ဲၩနီၪလဲၪ.`