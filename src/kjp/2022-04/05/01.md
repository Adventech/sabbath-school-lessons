---
title:  ဆၧဂဲထုၪ့မၧၫ့ထၪ့ထဲၩ့လၧထုၪ့စူၪယၫအမ့ၬယၫလဖၪ
date:  22/10/2022
---

### ဖီလနွ့ၫယီၩအဂးဆၧမၩလိၪ
ယုဒၭ ၉; လုကၭ ၉း၂၈-၃၆; ၁စဎွၩ ၁၇း၈-၂၄; လုကၭ ၇း၁၁-၁၇; မၫကၧၭ ၅း၃၅-၄၃; ယီဟၫ့ ၁၁း၁-၄၄.

> <p>တၢ်ကလုၢ်ထူ</p>
> ့ “ယ့ၫရှူၬစံၭဆၧၫ့အ၀့ၫ, ယ၀့ၫဒၪယီၩ ယမွဲဆၧဂဲထုၪ့ထဲၩ့ဒဲဆၧမၧၫ့ လီၫ. ၦလၧအနဲၩထဲၩ့ယၧၩယီၩ, အ့ၪ၁ံၫလါနၫ့နီၪ, မိမၧၫ့၀့ၫဒၪလီၫ. ကယဲၦလၧအမၧၫ့၀့ၫ, ဒဲနဲၩထဲၩ့ယၧၩလဂၩဂၩနီၪ, အဆိၩဆိၩအကၠၪကၠၪ၁ံၫလၧၩ့နးဆိၭအ့ၬ. အယီၩလမံၩ့မွဲနနဲၩဆ့ဧၪ” (ယီဟၫ့ ၁၁း၂၅, ၂၆).

ပဒၪဘၪဆၧဂဲထုၪ့မၧၫ့ထၪ့ထဲၩ့လၧလံၬဆံၫ့ဎံၪအလးလံၩဖၧၩ့နီၪ အၪဒၪဆၧ ဘၪထွ့ၫလၧၦလဂၩဘၪလဂၩဒၪ၀့ၫအဆၧယိလါလဖၪ (ယိဘၭ ၁၉း၂၅-၂၇; ဟံ ၁၁း၁၇-၁၉; အၪ့ ၄၉း၁၅; အၪ့ ၇၁း၂၀) ဒဲလၧဆၧစံၭ၀ဲၩဆၧလၧယၫခီၫလဖၪ (ဒၫ့ ၁၂း၁, ၂, ၁၃). လါနၫ့ဂ့ၩ, ပဒၪဘၪဆၧကွ့ၭနဲၪ့ လၧဖ့ၪဂဲးဖ့ၪဘၭပၧၩလၧ ၦအဂဲထုၪ့မၧၫ့ထၪ့ထဲၩ့လၧဆၧ၁ံၫအီၪတၡါနီၪလီၫ.

ၦဂဲထုၪ့ထဲၩ့အဆိၫထုၬလဂၩနီၪ မွဲစမိစ့ၭလီၫ (ယုဒၭ ၉; လုကၭ ၉း၂၈-၃၆). လၧၦအံၫစရ့လၭအဆၧပၨၩ့အထီနီၪ, ၦမုၪမဲၫလၧဇၫရဖၭလဂၩအဖိၪခွၫ ဂဲထုၪ့ထဲၩ့ (၁စဎွၩ ၁၇း၈-၂၄) ဒဲၦမုၪလၧအကဲၪဒိၪလၧ၀ံးရှူနံၫ့အဖိၪခွၫဆ့ (၂စဎွၩ ၄း၁၈-၃၇) နီၪလီၫ. ကဆါဎရံၬဆ့, ဒုၭဂဲထုၪ့ထဲၩ့ၦမုၪမဲၫလၧဒိၩ့နံၫ့လဂၩအဖိၪခွၫ (လုကၭ ၇း၁၁-၁၇), စယၫအရၧၭအဖိၪမုၪ (လုကၭ ၈း၄၀-၅၆), ဒဲ စလၭဇရၧၭ (ယီဟၫ့ ၁၁) နီၪလီၫ. အ့ၪလမွဲဘၪစမိစ့ၭလဂၩဘၪနီၪ, ၦအဂူၫဂၩလဖၪကိၭဂၩဒ့ၭ နီၪဂဲထုၪ့၀့ၫလၧအနးခီၫ့လၧအ၁ံၫထဲၩ့၁့ၪဒံၭနီၪလီၫ. ဆၧမၩအ၁ၭနီၪ မၩဂုးခၧၫ့ လံၬဆံၫ့ဎံၪအဆၧ၁ီၪ့ဆၧ၁ၫ့လၧၦအ၁ံၫလဖၪလ၁့ၪယၫလၧၩ့ဘၪဆၧနးမံၩ့နီၪလီၫ (ယိဘၭ ၃း၁၁-၁၃; အၪ့အူၭ ၁၁၅း၁၇; အၪ့အူၭ ၁၄၆း၄; လီၩလၩ့ ၉း၅, ၁၀). အ၀့ၫ၁ံၪထီးလူၬအဆၧမၩအ၁ၭလဖၪနီၪ လီၩဖျီၪထၪ့ဆၧမၧၫ့ဆၧဂဲၩလၧအ၀့ၫ၁ံၪ ၁ံၫဂီၩ့အလးခဲၫ့အီၪနးဂၩအ့ၬလီၫ.

လနွ့ၫယီၩ ပမိအၪ့ဎၬနၪ၁့ၪအၪထၪ့ဆၧဂဲထုၪ့ထဲၩ့လၧလချုၬကဆါယ့ၫရှူၬ ထိး၁ံၫအ၁ၭဒဲအ၀့ၫအဆၧဂဲထုၪ့မၧၫ့ထၪ့ထဲၩ့ အဆၧဘၪထွ့ၫလိၬ၁ၭလဖၪနီၪလီၫ.