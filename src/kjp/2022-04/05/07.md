---
title:  မၩလိၪအၪထၪ့အဂး
date:  28/10/2022
---

ဖီ Ellen G. White, “The Death of Moses,” pp. 469-480, in Patriarchs and Prophtes; “The Voice of Stern Rebuke,” pp. 129-142; “A Prophet of Peace,” pp. 237-243, in Prophets and Kings; “The Centurion,” pp. 318, 319; “The Touch of Faith,” pp. 342, 343; “Lazarus, Come Forth,” pp. 524-536, in The Desire of Ages.

“ၦအီၪလၧအဖိၪခွၫနီၪ, အီၪ၀့ၫလၧဆၧမၧၫ့တၭ, ၦလၧအလအီၪဘၪလၧ ယွၩအဖိၪခွၫနီၪ, မွဲလအီၪဘၪလၧဆၧမၧၫ့လီၫ” (၁ယီ ၅း၁၂). ကဆါဎရံၬ အခိးအတၩနီၪ မွဲၦဆူနဲၩဆၧဖိၪ၁ံၪဆၧမၧၫ့အဆၧထိးအ၁ၭလီၫ. ယ့ၫရှူၬစံၭ၀့ၫဒၪ, “ၦလၧအဆူနဲၩထဲၩ့ယၧၩ,” “အ့ၪ၁ံၫလါနၫ့နီၪ, မိမၧၫ့၀့ၫဒၪလီၫ. ကယဲၦလၧ အမၧၫ့၀့ၫ, ဒဲနဲၩထဲၩ့ယၧၩလဂၩဂၩနီၪ, အဆိၩဆိၩအကၠၪကၠၪ၁ံၫလၧၩ့နးဆိၭအ့ၬ. အယီၩလမံၩ့မွဲနနဲၩဆ့ဧၪ. ကဆါဎရံၬလီၩထဲၩ့ဆၧယီၩ (၁ယီ ၁၁း၂၅, ၂၆) မွဲဆၧ ယိစိၩဆၧလၧအဆၧဂဲၫထဲၩ့နံၫဖၧၫ့လဖၧၫ့အထီနီၪလီၫ. ထီးနီၪလဖၧၫ့ၦ၁ံၫလၧ ဆၧတီၩဆၧလီၩ့လဖၪမိဂဲထုၪ့မၧၫ့ထၪ့ထဲၩ့လၧ၁ံၫလန့လၧၩ့ဘၪ, ဒဲၦအီၪမၧၫ့ထး လၧဆၧတီၩဆၧလီၩ့လဖၪမိအၪ့လဲၩထဲၩ့အ၁ၭမိထၪ့လၧမူၭခိၪ, လဒၪဆၧၫ့ယၫ ဘၪဆၧ၁ံၫနးဆိၭနီၪလီၫ. ဆၧလၩ့လၭဆၧကဆါဎရံၬဒုၭမၧၫ့ထၪ့ထဲၩ့စလၭဇရၧၭနီၪ မိဖ့ၪအဒီၩ့လၧ ၦအ၁ံၫလၧဆၧတီၩဆၧလီၩ့အဖၧၩ့လဖၪ အဆၧမၧၫ့ထၪ့ထဲၩ့ အဂးလီၫ. လၧအလူဒဲအဆၧမၩလဖၪအဖၧၩ့ ကဆါဎရံၬနဲၪဖျီၪအ၁ၭလၧ ဆၧမၧၫ့ ထၪ့ဂဲထုၪ့ထဲၩ့အကဆါလီၫ. မွဲအနၫ့ဆါဒၪအ၀့ၫ ထိး၁ံၫအ၁ၭလၧထုၪ့စူၪယၫ အလီၩ့နီၪ အီၪဆၧၫ့ထုၪ့လၧဆၧ၁ံၫအနိၪ၀ံၬ (The key of death), ၦမၩနၧၩ့ စ၁ွၪခိၪ, ဒဲလီၩဆၧတီၩဆၧလီၩ့ဒူၩဒူၩလၧအဆၧန့၁ၫ ဒဲအစီၩ့အမၩ့လၧအဖ့ၪလၫ့၁ၭ မၧၫ့အဆိၩအကၠၪနီၪလီၫ.” (The key of death),