---
title:  စမိစ့ၭအဆၧဂဲထုၪ့မၧၫ့ထၪ့ထဲၩ့
date:  23/10/2022
---

`ဖီ ယုဒၭ ၉ ဒဲ လုကၭ ၉း၂၈-၃၆. မွဲဆၧထိးအ၁ၭ (ဆၧနဲၪ့) လၧစမိစ့ၭ ဂဲထုၪ့မၧၫ့ထၪ့ထဲၩ့ လၧအနးခီၫ့အီၪဘဲၫ၁့ၪလဲၪ.`

ၦ]ဂံစၭ (Greek) ဖိၪဆၧအီၪကီၪ့ခိၪနါလၧ Alexandria လနၩ့နၩ့စံၭ၀့ၫဒၪ, လၧစမိစ့ၭ၁ံၫအထီနီၪ စမိစ့ၭလိၪဖျီၪထၪ့အ၁ၭအလးအီၪနံၫစီၪ့လီၫ. လစီၪ့နီၪ အ၀့ၫအီၪမၧၫ့လၧနး၁ၭ, ဒဲအဂၩလစီၪ့နီၪ မွဲအ၀့ၫဒၪအ၁ံၫစွၪအနးခီၫ့နီၪလီၫ. မိစံၭ၀့ၫစမိစ့ၭလဂၩနီၪ ထဲၩ့ထၪ့လၧမူၭခိၪလၧအ၁ီၫ့၁ံၪလဖၪအ၁ိၭ, ဒဲအလဂၩနီၪ ဘၪဆၧခုၪ့လၩ့ဘၧၩ့၀့ၫလၧဂၪ့ခိၪလၬနီၪလီၫ. (See Origen, Homilies on Joshua 2:1; Clement of Alexandria, Stromata 6.15).  ဆၧလၩ့ဆၫ့ လိၬ၁ၭလၧဆၧဆီၫ့မီၪ့ဘၪထွ့ၫၦအ၁ၭၡီၩ့ ဒဲၦအနးခီၫ့လၧအဘၪဆၧခုၪ့လၩ့ဘၧၩ့ ခွံၬ၀့ၫအဘိၩ့ဆၧၩ့နီၪ မွဲဒၪၦအဆူနဲၩန့ၦ]ဂံစၭဖိၪအဆၧဆီၫ့မီၪ့လၧအစံၭ၀့ၫလၧ ၦအ၁ၭၡီၩ့၁ံၫလန့ဘၪနီၪလီၫ. လါနၫ့ဂ့ၩအဆၧဆီၫ့မီၪ့နီၪ ဘၪလၩ့ဎိၭလၧ လံၬဆံၫ့ဎံၪနးထံၪအ့ၬလီၫ. ယုဒၭ ၉ နီၪစံၭ၀့ၫဒၪ “စမိစ့ၭအစွၪအဂဲး” လီၫ, မွဲလၧ အ၁ၭၡီၩ့လၧမၧၫ့ထၪ့ထဲၩ့အဂဲးနီၪအ့ၬ.

၅မိစ့ၭ ၃၄း၅-၇ နီၪစံၭ၀့ၫဒၪ စမိစ့ၭ၁ံၫလၧအ၁ၭအီၪ (၁၂၀) နံၪ့အထီနီၪ, ဒဲဘၪဆၧခုၪ့လၩ့ဘၧၩ့ခွံၬ၀့ၫလၧခိၪလီၩ့ဆူၭဖၧၩ့ လၧခးမိအၭအဖၧၩ့နီၪလီၫ. လါနၫ့ဂ့ၩ စမိစ့ၭအီၪလၧဆၧ၁ွၪခိၪနီၪယံၬယံၬအ့ၬ “ကဆါဎရံၬအနၫ့ဆါဒၪ၀့ၫ, ဒဲအ၁ီၫ့လဖၪလၧအဘၧၩ့လၩ့စမိစ့ၭလဖၪနီၪ ဂဲၫလၩ့လၧမူၭခိၪကိၭဂဲထုၪ့ၦဆံၫ့ဎံၪ လဂၩနီၪ. . . မွဲကဆါဎရံၬမၩမၧၫ့ထၪ့ထဲၩ့ၦအ၁ံၫအဆိၫထုၬလဘျၩ့ (လဖၧၫ့) နီၪလီၫ. ထီးပကဆါဂဲၫထီၩ့လၧဆၧ၁ွၪခိၪနီၪ, မုၪခီၩလဲးဂဲးလိၬတ့ၭလိၬဆၧ. . . ကဆါဎရံၬဂဲးလိၬတ့ၭလိၬဆၧၫ့ဆၧအ့ၬ, လါနၫ့ဂ့ၩကဆါဎရံၬစံၭဆၧထိးအ၁ၭလၧ “မွဲကဆါနီၪအၪ့လၬနၧၩဆံၭ” နီၪလီၫ (ယုဒၭ ၉). . . စမိစ့ၭနီၪ ဂဲထုၪ့မၧၫ့ထဲၩ့ တၡါလီၫ. မုၪခီၩလဲးနီၪ မိမၩန့ဆီၪ့မၩန့နီၩ့ဆၧလၧဆၧ၁ံၫအဖၧၩ့လါနၫ့ဂ့ၩ, ၦအတီၩအလီၩ့နီၪ မိမၧၫ့ထၪ့ထဲၩ့၀့ၫဒၪလီၫ.” Ellen G. White, Patriarchs and Prophets, pp. 478, 479.

စမိစ့ၭမၧၫ့ထၪ့ထဲၩ့အဂးနီၪ ဖျီၪပျၩ့လၧကဆါယ့ၫရှူၬအခံးအဂၩ့အၪ့လဲၩထၪ့ အ၁ၭလၧခိၪလီၩ့ခိၪနီၪလီၫ. ထီးနီၪအခၫစမိစ့ၭဂဲၫဖျီၪထၪ့လၧမီၪစအံၫလဲယၫ, မွဲၦလၧလဆၧၫ့ယၫဘၪဆၧ၁ံၫနီၪ (၂စဎွၩ ၂း၁-၁၁) လီၫ. စမိစ့ၭဒဲစအံၫလဲယၫ နံၫဂၩနီၪ ချဲၩ့ဒုၪ့လိၬအ၁ၭလၧယ့ၫရှူၬထီးနီၪလီၫ (လု ၉း၂၈-၃၆). “ယိခွါ, စမိစ့ၭ, ဒဲစအံၫလဲယၫနံၫဂၩအီၪထၪ့ လၧဆၧလၩဖၩ့အဖၧၩ့တၭ, ချဲၩ့ဒုၪ့လိၬအ၁ၭလၧ အ၀့ၫနီၪတၭ, ချဲၩ့၀့ၫလၧအထဲၩ့ထဲၩ့၀့ၫနီၪ အဂဲးအကၠီၪ့လၧအမိလၧၫ့ထၪ့ဎွ့ၩထၪ့ လၧယရှုစလံၫ့အဖၧၩ့နီၪလီၫ” (လု ၉း၃၀, ၃၁). စမိစ့ၭအဆၧဂဲၫဖျီၪထၪ့နီၪ, မွဲဆၧထိးအ၁ၭလၧဎရံၬအဆၧဂဲၫလၩ့မၩနၧၩ့ဆၧ၁ံၫနီၪဘၪမၪအ့ၬ. အနီၪမွဲစမိစ့ၭ ဒဲစအံၫလဲယၫဂဲၫဖျီၪထၪ့နီၪ မွဲလၧအ၀့ၫ၁ံၪအ၁ၭၡီၩ့ပဒၪလ၁့ၪဘၪနီၪအ့ၬ (ဘၪလဲၪ, စအံၫလဲယၫနီၪမွဲအ၁ံၫနးကၠၪအ့ၬ).

`စမိစ့ၭနီၪ နုၬဘၪလၧဂၪ့ခိၪခးကၫနအၫ့အဖၧၩ့အ့ၬ (၅မိ ၃၄း၁-၄), လါနၫ့ဂ့ၩအ၀့ၫဘၪဆၧထဲၩ့ကိၭန့၀့ၫလၧမူၭခိၪ ကၫနအၫ့အဖၧၩ့နီၪလီၫ. ဆၧမၩအ၁ၭနီၪ, ၁ီၫ့လိၪပၧၩလၧပကဆါယွၩနီၪ မွဲၦလၧအမၩဆၧ၁့ၪ “အၪနဲၪ့ဒိၪနဲၪ့ ကယဲပအၪ့ကံၩ့ဆၧ, ဒဲလၧပဆီၫ့မီၪ့ဆၧလဂၩ, ဘဲၫအစီၩ့အမၩ့ လၧအမၩ၀့ၫလၧပဖၧၩ့အ၁ိၭ” နီၪလီၫ (အ့ ၃း၂၀).`