---
title:  မိၡါမွဲဘဲၫဆၧလုဂံၪ့လဖျိၪ့အ၁ိၭ
date:   12/12/2022
---

ဆၧဆီၫ့မီၪ့မိၡါလၧအ၁ံၫန့ဒဲ၁ၭၡီၩ့၁ံၫလန့ဘၪယီၩ ဒုၭအီၪထၪ့ထဲၩ့ဆၧဆီၫ့ မီၪ့ဆီၫ့မၬ ဘၪဆဲၫ့ထဲၩ့လၧၦၡၩအမိၡါယီၩနီၪလီၫ. ]ဂံစၭၦၡၩဆီၫ့မီၪ့ကိၪ့၁့ၪဆၧ လဖၪစံၭ၀့ၫဒၪ ၦမိၡါယီၩ မွဲၦ၁ၭၡီၩ့အဂးထီၫ့ဒဲ အ့ၪမွဲၦ၁ံၫတၭ၁ၭၡီၩ့ယီၩ ဖီၩ့ဖျ့ၭထၪ့ လၧမိၡါထီၫ့ဖၧၩ့ယီၩနီၪလီၫ. ၦလခီၫဘၩ့မုးဖိၪ၁ံၪအဆၧဆူဆၧနဲၩယီၩ ဆူနဲၩ၀့ၫ ဘဲၫနီၪအ၁ိၭ မွဲၦမိၡါယီၩၦ၁ၭၡီၩ့အဂး မွဲဆၧလးလဆိလလးဖိၪဒဲ ၦမိၡါယိၩ အ့ၪမွဲ၁ံၫတၭ ၁ၭၡီၩ့ယီၩ ကလ့ၩနုၬထဲၩ့လၧမိၡါခံးဂၩလၧ ကဂဲးထုၪ့မၧၫ့ထၪ့ထဲၩ့လၧ ဎရံၬအမုနံၩနီၪလီၫ. ၦလနၩ့နၩ့ဆူနဲၩ၀့ၫဒၪ မူၭ၀ၩ့ဒီၪ့ဒဲယွၩနီၪ မီၪ့ဎီၩ့လိၬအ၁ၭဒဲ ဆၧကိၭမံၩ့ဒ့ၭနီၪ မွဲ၀့ၫယွၩထီးအလူၬဒဲၦမိၡါယီၩ မွဲဆၧလမံၩ့လၧအီၪလၧမူၭ၀ၩ့ဒီၪ့ အဖၧၩ့လမံၩ့နီၪလီၫ. ၦဘၪဆၧ၀ၩ့ထၭပၧၩလၧ ဆၧဆူဆၧနဲၩဆၧဆီၫ့မီၪ့ဆီၫ့မၬ အၪမံၩ့အၪမၠိၩ့လါနၫ့ဂ့ၩ အ့ၪမွဲဘၪဆဲၫ့ထဲၩ့လၧၦၡၩအဂဲးနီၪ ၦကဘၪဆူနဲၩဂုးခၧၫ့ လၧယွၩအလူထၫနီၪလီၫ.

`ဖီထဲၩ့ ၁ကီရံၫ့ ၆း၁၉, ၂၀ ဒဲ ၁ကီရံၫ့ ၁၀း၃၁. “ၦမိၡါယီၩ မွဲဘဲၫဆၧလုဂံၪ့” ဒဲ “ဆၧလုဂံၪ့လၧ၁ၭမုဆံၫ့ဎံၪ” အဂးနီၪ နနၪ၁့ၪဘဲၫ၁့ၪလဲၪ.`

စအၫဒၫ့ဒဲနးအံၫ ဘၪဆၧတဲၩ့၀့ၫလၧယွၩအခံးအဂၩ့ (၁မိစ့ၭ ၁း၂၆, ၂၇) လၧ မိၡါဒဲခံးဂၩ့ဒဲနး၁ၭတခ့ၭဖ၀ၭထီးအလူၬလီၫ. ယွၩအခံးအဂၩ့လၧအီၪလၧပၧၩနီၪ ဘၪဆၧချုၭဘံၭခွံၬလၧဆၧဒဲၩဘၭလဖၪအကၠီၩ့ ဆၧထိးထဲၩ့တၩ့ထဲၩ့ဆၧဖံၭဆၧမၩ ယီၩ ဘဲၫကဒုၭဖျီၪထၪ့ထဲၩ့ယွၩအခံးအဂၩ့ လၧအီၪ၀ဲၩလၧပၧၩခီၫလၧယွၩတဲၩ့လၩ့  ပၧၩအထီအိၩနီၪလီၫ. မွဲလၧပနး၁ၭလီၫအ့ၬ, ၦမိၡါ, ၦဆၧအီၪဆီၪ့အီၪချဲၫ့, ဘဲၫကထီၩ့ထဲၩ့ဆၧအီၪ၀ဲၩလၧပၧၩနီၪလီၫ. ယွၩမိမၩဆံၫ့ထဲၩ့ပၧၩလၧ ၦဆၧဒဲၩဘၭ ဘဲၫပကမၩန့အၪ့ထဲၩ့၁ံၪ့မၧၫ့အ၁ၪကန့အဂးနီၪလီၫ.

ဆၧမၩဆံၫ့ထၪ့ဒဲဆၧတဲၩ့ထဲၩ့ဆၧယီၩ ၦကဘၪမၩလၧၦ၁ၭမၧၫ့ထၧၫ့ထီယၫ လါနၫ့ဂ့ၩ ဆၧယီၩကလၧၫ့ဎွ့ၩထၪ့ခိၬ ဎရံၬဂဲၫလၩ့ထဲၩ့နံၫဖၧၫ့လဖၧၫ့ ထီးအ၀့ၫအၪ့ လဲၩထၪ့အ့ၪပၧၩဆၧ၁ံၫ၁့ၪယီၩ လၧဆၧ၁ံၫလ၁့ၪဘၪ ဒဲဆၧအုၪ၁့ၪယီၩလၧဆၧအုၪ လ၁့ၪဘၪအထီမၬနီၪလီၫ (၁ကီရံၫ့ ၁၅း၅၃, ၅၄).

စယီဟၫ့ကွ့ၭထဲၩ့လံၬလၧအ၁ိၭအမံၩ့ စဂ့အၧၭ “ၦ၁ၭဘီၩ့လဂၩဧ့, လၧဆၧထီးအလူၬအဖၫ့ခိၪနီၪ, ယအၪ့ကံၩ့ဘၩဆိၪဖၪ လၧနမိဘီၪထၪ့ယီၫထၪ့, ဒဲအီၪဆီၪ့ မၩကဲၪ, ဘဲၫန၁ၭၡီၩ့ကဲၪထၪ့ကဲၪထီၫအ၁ိၭနီၪလီၫ (၃ယီဟၫ့ ၁း၂).

အ့ၪမွဲပဆူနဲၩထဲၩ့ၦၡၩယီၩ မွဲနးခီၫဒဲနး၁ၭလၩ့ဖၭလန့ဘၪနီၪတၭ, လၧၦဆၧ အီၪမၧၫ့အီၪဂဲၩအထီအဖၧၩ့ ၦကဘၪယိလၩ့ခွါလၩ့ထဲၩ့ ၦမိၡါအဆၧဆီၪ့ဆၧချဲၫ့ ဘဲၫပယိထဲၩ့နး၁ၭအဆၧလ့ၩထၪ့လ့ၩထီၫအ၁ိၭနီၪဆ့လီၫ. ဆၧနီၪကဘၪမွဲ၀့ၫဒၪ ဆၧဘိၪ့ဆၧဘၩအတၩလၫ့နီၪဆ့လီၫ. ၁နိၫအီၪ၀့ၫလမံၩ့ “မၩအ၁ၭဘဲၫနီၪတၭ န၁ံၪအၪ့ဆၧမွဲဂ့ၩ, န၁ံၪအီၩဆၧမွဲဂ့ၩ, ကယဲန၁ံၪမၩဆၧလမံၩ့လါလါနီၪ မၩဆၧထီး အလူၬ ဘဲၫ၁ိၭအမိဒုၭလၩဖၩ့ထၪ့ယွၩဆံၭ.”

လါနၫ့ဂ့ၩၦကဘၪနၪ့ထၪ့ထဲၩ့ဆၧလမံၩ့ ၦအီၪလၧဆၧဒဲၩဘၭအဂၪ့ခိၪချိၫ့  ဖၧၩ့ယီၩဒံၭအကၠီၩ့ ၦဂ့ၩလဖၪမၩထၪ့ထဲၩ့ဆၧဂ့ၩလါနၫ့ ၦဘၪထိးထဲၩ့ဆၧဒဲၩဘၭ အလံၩ့အလဲၫလၧဆၧဒဲၩဘၭအီၪလၧပနဲၩ့ပဎီၩ့အကၠီၩ့နီၪလီၫ. ဆၧနီၪကၠီၩ့ ၦကဘၪ ဆူနဲၩယွၩဒဲမၩကယဲၦမၩန့ဆၧဂ့ၩလဖၪဒဲဆၧဂူၫဂၩအလံၩ့အလဲၫနီၪ ၦကဖ့ၪလၫ့ ထဲၩ့လၧယွၩအစူၪဖၧၩ့ဆံၭ.