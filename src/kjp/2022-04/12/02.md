---
title:  ယ့ၫရှူၬအဒီၩ့အထ့ၬ
date:   11/12/2022
---

`ဖီထဲၩ့ လုကၭ ၂း၅၂. ဎရံၬအဆၧဒိၪထၪ့အဂဲးလံမံၩ့အဂဲး လံၬဆံၫ့ဎံၪအဆၧၫ့ ယီၩလီၩ၀့ၫဘဲၫ၁့ၪလဲၪ.`

ယ့ၫရှူၬနီၪ မွဲၦၡၩအလၧၫ့အဎွ့ၩလဂၩ ဒဲအ၀့ၫအဆၧအီၪမၧၫ့အီၪဂဲၩလၧဂၪ့ခိၪ ချိၫ့ဖၧၩ့ယီၩ ကဲၪထၪ့ဆၧဒီၩ့ဂ့ၩထ့ၬဘၪလၧၦၡၩကိၭဂၩဒ့ၭအဂး လၧဆၧအီၪမၧၫ့ အကၠီၪ့အဖျီၩ့အၪမံၩ့အဖၧၩ့နီၪလီၫ. ဘဲၫ လုကၭ ၂း၅၂ စံၭ၀့ၫအ၁ိၭ “ယ့ၫရှူၬဒိၪထၪ့၀့ၫတၭအဆၧကိၪ့၁့ၪ, ဒဲအခိးအတၩလၧယွၩအမ့ၬယၫဒဲ လၧၦၡၩအမ့ၬယၫ အၪထၪ့၀့ၫဒၪဆ့လီၫ.” “အ၀့ၫအ၁ၭဒဲဆၧကိၪ့၁့ၪလဖၪယီၩ ထ့ချၭဒဲဒၪဆၧ, ၁့ၪယၫဆၧဖျီၪ့လဖၪအီၪအၪနဲၪ့အ၀့ၫအ၁ၭဘၪ့အထီဒံၭနီၫလီၫ.” လၧဖိၪ၁-ဆံၭ အခံၫ့ အ၀့ၫမိၡါဒဲတခ့ၭဖ၀ၭဂ့ၩအၪမၬ, အ၀့ၫဆၧအီၪက့ၪ၁ုၪ့အီၪက့ၪ၁ၭဒိၪထၪ့ အၪထၪ့လဆၫ့ဘၪလဆၫ့လၧ၁နိၫအဖၫ့လၬနီၪလီၫ. လၧအ၀့ၫဆံၭဒံၭအခံၫ့ အခၫ အ၀့ၫဒုၭဖျီၪထၪ့ဆၧအဲၪဆၧကွံၩ, အ၀့ၫအီၪတဲၩ့၀ဲၩအ၁ၭဘဲၫကမၩဆၧၩ့ ၦဂူၫဂၩကိၭအဆၧၫ့အထီဒ့ၭ, အ၀့ၫဒုၭဖျီၪထၪ့အဆၧအွံၪ၁ၭဆၧၩ့ဆၧလၧဆၧမၩ ဂၭဂီၩ့လန့ဘၪနးမံၩ, အ၀့ၫဂုးခၧၫ့လၧဆၧတီၩဆၧလီၩ့ဒဲဖ့ၪလၫ့အ၁ၭလၧ ဆၧဘၪမၪအဖၧၩ့နးဆိၬအ့ၬ, လၧ၁နိၫလဖၪအဖၧၩ့ အ၀့ၫဂုးခၧၫ့ဘဲၫလိးထုၪ့အ၁ိၭ, အ၀့ၫ အ၁ၭမၧၫ့နဲၪဖျီၪထၪ့ဆၧယၫ့၁ုၪ့ယၫ့၁ၭ ဒဲဆၧလလီၩ့လၩ့အ၁ၭဘၪနီၪလီၫ.” The Desire of Ages, pp. 68, 69.

`ဖီထဲၩ့ မၭ၁ုၫ ၄း၂၃. ယ့ၫရှူၬအဆၧဖံၭဆၧမၩ၁ၧၫ့မံၩ့ မွဲအၪ့၁ီၪ့, လီၩလၩ့ လၬလၩ့ဒဲမၩဘျၪထဲၩ့ၦစူၭဆၫ၁ံၪလဖၪယီၩ ၦကမၩန့ထၪ့အဒီၩ့လၧ ပဆၧဖံၭဆၧမၩကထံးလၩ့ထီၩ့လၩ့အဂးဘဲၫ၁့ၪလဲၪ.`

အ့ၪမွဲၦ၁့ၪယၫလၩ့ထဲၩ့ပ၁ၭ ၦၡၩယီၩဘၪဆၧမၩကဲၪထၪ့ဘဲၫလၩ့ဖၭလန့ဘၪ နီၪတၭ, ၦအီၪက့ၪၦနး၁ၭအဆၧအီၪမၧၫ့အဂးလမံၩ့ဒၪလန့ဘၪလီၫ. ဆၧတီၩဆၧလီၩ့လမံၩ့ မွဲ၀့ၫဒၪၦဆၧအီၪမၧၫ့အီၪဂဲၩယီၩ ပၫန့ထဲၩ့ၦမိၡါခံးဂၩဒဲ ဆၧအီၪက့ၪ၁ုၪ့ အီၪက့ၪ၁ၭ, ဆၧဖံၭဆၧမၩကိၭမံၩ့ဒ့ၭနီၪလီၫ. ၦမိၡါဒဲနး၁ၭအဆၧအီၪမၧၫ့လဖၪယီၩ ဒုၭလၩ့ဖၭလန့ဘၪလီၫ. ၦမွဲဆၧဒဲၩဘၭဖိၪလၧလၩ့ထ့ၬလၧဆၧမၪအဖၧၩ့အကၠီၩ့ ၦလၧၫ့ဎွ့ၩဘဲၫယ့ၫရှူၬလန့ဘၪလါနၫ့ဂ့ၩ လၧယွၩအခိးအတၩအဖၧၩ့ ၦကဒိၭန့ ထဲၩ့ဘၪအခွ့ၫအယၫ “ဘဲၫယွၩကတဲၩ့လၩ့ထဲၩ့အ၀့ၫအခံးအဂၩ့လၧၦမိၡါအဖၧၩ့, ၦကဒိၭန့ထဲၩ့ဘၪဆၧလၧၫ့ဆၧဎွ့ၩ ဘဲၫယွၩတဲၩ့လၩ့ပၧၩအခၪ့ထံၭအိၩနီၪလီၫ. ၦမိၡါ, ၦ၁ုၪ့ပ၁ၭ, ဒဲ၁ၭၡီၩ့လဖၪကဒိၪထၪ့မီၪ့ဎီၩ့အဂး ယွၩကမၩဆၧၩ့ထဲၩ့ပၧၩနီၪလီၫ.” Ellen G. White, Education, pp. 15, 16.  ဆၧနီၪမွဲဆၧရွံအၪ့ထုၪ့ဒဲ ဆၧထိးထဲၩ့တၩ့ထဲၩ့အဆၧမၩနီၪလီၫ. ဆၧယီၩမွဲယွၩယိဎွါထဲၩ့ဘဲၫကမၩကဲၪထၪ့၀့ၫ လၧၦ၁ၭမၧၫ့ဖၧၩ့ဒဲဘဲၫကတဲၩ့၀ဲၩပၧၩလၧပယိလါထဲၩ့အဆၧဂဲၫလၩ့ထဲၩ့နီၪလီၫ.

`အ့ၪမွဲၦ၁ၭမၧၫ့ထၪ့ဒၩလိၬအ၁ၭလၧယ့ၫရှူၬတၭ, ၦ၁ုၪ့၁ၭဂံၩ့ဂၩ့၀့ၫ၁့ၪယီၫမၬလီၫ. အ့ၪမွဲပယိထၪ့စူၪယၫထုၪ့ဒဲဆီၫ့မီၪ့ထဲၩ့ဆၧအခီၫပယီၫ ဘဲၫကပဒၩ့ပၧၩလၧဆၧ၁ၭဂံၩ့ဂၩ့အဖၧၩ့ မွဲလၧပယိထဲၩ့ၦ၁ၭမၧၫ့အ့ၬ. အ့ၪမွဲလခီၫဘဲၫပကယိထဲၩ့ယ့ၫရှူၬအဆၧလၧၫ့ဆၧဎွ့ၩနီၪလီၫ.`