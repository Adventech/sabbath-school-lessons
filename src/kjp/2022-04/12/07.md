---
title:  မၩလိၪအၪထၪ့အဂး
date:   16/12/2022
---

ဖီ အဲၫလၫ့ဝှဲၭ, “Mind Cure,” pp. 241-259, in The Ministry of Healing; “True and False Theories Contrasted,” pp. 7-16, in The Sanctified Life.

“ဆၧဂဲးလိၬတ့ၭလိၬအ၁ၭဖၭဒိၪ” ဘူၭထၪ့ယူၭဘဲၫကထုၬအဂးနီၪလီၫ. ဆၧကဲၪထၪ့လၧမၫဆမံၭဖၧၩ့, လၧခီၫ့၁ံၭခိၪလဖၪထိးထဲၩ့အ၁ၭ ဆၧအထုၬနီၪထီၩ့၀့ၫဒၪ ယူၭလီၫ. ဆၧဒုၭဆၧအဆၧပရၧၫ့ဒဲဆၧဒုၭလဖၪကဲၪထၪ့၀့ၫဒၪအၪစီၪ့ယူၭ. ဎရံၬဖိၪလဖၪဂဲၩ၀ၭထၪ့လၧဆၧကကဲၪထၪ့လၧအမ့ၬယၫနီၪဒံၭအ့ၬဧၪ. ကဆါ ဂဲၫလၩ့၀့ၫဒၪယူၭ. ပနါဂၧၫ့ထဲၩ့ဘၪယွၩအခၪ့လူ၁ီၫ၀့ၫဒၪလၧတရၫ့ထိၭယူၭနီၪ လီၫ.” Ellen G. White, Maranatha, p. 220.	အီၪမၧၫ့လၧဆၧနဲၩအဆၧအီၪမၧၫ့ကိၭနံၩဒ့ၭဆံၭ, ထီး၁ုၪ့ခိ၁ၭဂီၩဒဲ၁ၭဂံၩ့ဂၩ့ လၧမုနံၩအထုၬဆၧၡၪ့ဆၧနၭအဂးနီၪလဂ့ၩ. ဆီၫ့မီၪ့ထဲၩ့ “ယ၁ုၪ့မဲၪ၁ၭဖျဲၩ့၀့ၫဒၪ ဆၧ, မွဲယကဂုးခၧၫ့လၧဆၧမၩခွါယဆၧနဲၩအမုနံၩနီၪအ့ၬ. ၁ၭခိလဂ့ၩ. နကဘၪ အီၪမၧၫ့မုကနံၩအဂး, ကနံၩအဂးလီၫ. ခီၫမုဆဲၪ့နံၩနီၪ မွဲကဘၪ၁ၭခိအလးအီၪ အ့ၬ. မုလနံၩယီၩ နကဘၪမၩနၧၩ့ထဲၩ့နနၫ့ဆါဒၪန၀့ၫနီၪလီၫ. မုလနံၩယီၩ နကဘၪအီၪမၧၫ့လၧဆၧဘၩဆိၪဖၪဆီၪ့ဆီၪ့နီၪလီၫ. မုလနံၩယီၩ နကဘၪဒုၭဆၧလၧနဆၧနဲၩအဂးနီၪလီၫ. မုလနံၩယီၩ နကဘၪဆူနဲၩထဲၩ့ယွၩဆိၪဂ့ၩနၧၩနီၪလီၫ. အ့ၪမွဲမၩနၧၩ့ထဲၩ့ဆၧခံၭအစီၩ့အမၩ့ဒဲ ဆၧလဆူနဲၩဘၪဆၧလဖၪနီၪတၭ နကကဲၪထၪ့ဆၧဆိၪဂ့ၩလၧ ၦလၧအအီၪလၧနနဲၩ့နဎီၩ့လဖၪနီၪလီၫ.” Ellen G. White, Signs of the Times, October 20, 1887.

“လယံၬလမီဘၪ ကဆါကဂဲၫလၩ့ထဲၩ့လီၫ. ၦကဘၪအီၪတဲၩ့၀ဲၩပ၁ၭ ဘဲၫၦကဒၪခီၩ့အ၀့ၫလၧဆၧမုၬဆၧရှၤၫအဖၧၩ့နီၪလီၫ. အီၪက့ၪလၩ့န၁ၭဘဲၫ နကဆိၬန့ဆၧဖၩ့လၧၦလၧနနဲၩ့နဎီၩ့အဂးနီၪဆံၭ. အခံၫ့ယီၩ မွဲပကဘၪဂၪ့အုၩ ဂၪ့ထိၬအ့ၬ, ၦကဘၪမုၬလၩ၁ၭဎွံၫနီၪလီၫ. ၦကဘၪယိထဲၩ့ဎရံၬလၧၦမ့ၬယၫနီၪ လီၫ. . . ၦကဘၪမွဲၦလၧအတဲၩ့၀ဲၩအ၁ၭလၧကဆါကဖျီၪထၪ့အခံၫ့အဂးလီၫ. ၦကဒၪထဲၩ့ဘၪကဆါယွၩ ကလၩ့ဆၫ့လၩ့မဲၩဆံၭအၪလဲၪ. ၦကဘၪဆၧကိၭ၀့ၫ လၧၦလၧအန့ဘၪဆၧထိးထဲၩ့တၩ့ထဲၩ့လဖၪယီၩ မွဲကမုၬဆံၭအၪလဲၪ. ၦဘၪအီၪခိၭယံၬလါနၫ့ ၦဆၧနဲၩလၩ့ဆံၭလၩ့ယွါအ့ၬ. အ့ၪမွဲၦဒၪထဲၩ့ဘၪကဆါစဎွၩအဆၧ ဂ့ၩလဖၪတၭ, ၦကမွဲ၀့ၫဒၪၦလၧဘၪဆိၪဂ့ၩ၀့ၫအဆိၩဆိၩအကၠၪကၠၪလီၫ. ယဆီၫ့မီၪ့ယကဂၪ့ကိၭၡၭအလူဖၭဒိၪ “ယထီၩ့ထဲၩ့ဂံၪ့ယူၭ” အဆၧၫ့အထီလၧ ယွၩကဖျီၪထၪ့လၧဆၧစီၩ့ဆၧမၩ့ဒဲ မၩန့ထဲၩ့အ၀့ၫအၡၩ၁ံၪလဖၪလၧဂံၪ့အဆိၩ အကၠၪ လၧအ၀့ၫတဲၩ့၀ဲၩထၬအ၀့ၫ၁ံၪအဂး လၧမူၭခိၪဘၩ့မုးနီၪဘူၭထၪ့ယူၭ.” Ellen G. White, Heaven, p. 165, 166.