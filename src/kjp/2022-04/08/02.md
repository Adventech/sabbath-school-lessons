---
title:  ဆၧယိလါအအီၪလၧၦ၁ၭမၧၫ့ယီၩအ၀ါလခီၫ
date:  13/11/2022
---

ၦ]ဂံစၭအကွ့ၭလံၬဘၪဆဲၫ့လၧဆၧဂဲးဖးဖီၩ့အမံၩ Herodotus (5 B.C.) ကွ့ၭစၧၩ့နဲၪ့ထၭဆၨၩလဆၨၩအဂဲးနီၪလီၫ. ဆၨၩယီၩအ၀့ၫ၁ံၪအလုၫအလါအီၪ၀့ၫ ထီးဖိၪ၁-အီၪဖျဲၪထၪ့လဂၩတၭ, အ၀့ၫ၁ံၪဂၪ့ဆံၭယၧၩ့ဆံၭဆၧလၧဖိၪ၁-နီၪအဂး မွဲဘၪလဲၪနီၫ ဖိၪ၁-ယီၩအ့ၪမွဲဒိၪထၪ့အခၫတၭ ကဘၪဆၧၫ့ယၫထဲၩ့ဆၧခိဆၧ၀ီၩ အကၠီၩ့ ၦ၁ၭၡါလဖၪယီၩ စီၪခိစီၪ၀ီၩဆိၫ၀့ၫဒၪလၧဖိၪ၁-ယီၩအဂးအကၠီၩ့နီၪလီၫ. လၧၦဂးဆ့မွဲမိတီၩဒဲဘၪဆဲၫ့လၧပၧၩဆ့နီၪလီၫ.

လါနၫ့ဂ့ၩဂဲၫထဲၩ့ဖီၩ့ခွံၬအနံၪ့ ၁၀၀၀ ဘျဲၪဘျဲၪလၧ (A.D. 2000) အထီ ၦခး America  ဖိၪ၁ံၪထုၭထၪ့ဆၧဘိၭဘၪ၁့ၪယၫမွဲအကွ့ၭဖျီၪထၪ့၀့ၫဒၪ “အ့ၪမွဲန၁ံၫအခၫနဘၪထိးဘၧၩ့လၩ့န၁ၭလၧဒီၫလၧၫဆံၫဘၭ (၁၀) လီၫတၭ နဆၧအီၪမၧၫ့ယီၩအခီၫပယီၫအီၪဘဲၫ၁့ၪလဲၪ.”

ၦဘၪအီၪမၧၫ့လၧဂၪ့ခိၪချိၫ့ယီၩ မွဲပဆူနဲၩထဲၩ့ယွၩလါနၫ့ဂ့ၩ, ပယိလါထဲၩ့ ဆၧလၩ့ဆိၩလၩ့ကၠၪလါနၫ့ဂ့ၩ ဆၧကၪဆၧဂဲၩအီၪ၀့ၫအၪမါဒံၭဆ့လီၫ. ဆီၫ့မီၪ့ ယိထဲၩ့ဘၪၦလၧအဆၧယိလါလအီၪဘၪဒဲ ဘၪအီၪမၧၫ့ဘၪကၪဘၪဂဲၩလၧအ၁ၭ မၧၫ့အဖၨၪခိၭဖိၪအဖၧၩ့ယီၩလဖၪနီၪဆံၭ. ၦဘၪအီၪမၧၫ့လၧဆၧယိလါလၧ ၦကဘၪ၁ံၫကိၭမုနံၩမုနၩအကၠီၩ့ ၦဆၧအီၪမၧၫ့အီၪဂဲၩယီၩ ဆၧလုဒိၪဎွ့ၩဒိၪအီၪ၀့ၫ နးမံၩ့အ့ၬ. လၧၦဆၧ၁့ၪယၫထဲၩ့မုလနံၩ ၦကဘၪ၁ံၫဒဲဆၧ၁ံၫအ၀ါနီၪ ၦဆၧ ယိလါလအီၪဘၪနးမံၩ့နီၪတၭ, ဆၧ၁ုၪ့ခါ၁ၭလၩ့ဂဲၫလုဘံၭခွံၬပၧၩန့ယီၫမၬလီၫ. Rather macabre စံၭ၀့ၫဒၪ “ဆၧဖံၭဆၧယၫအအုၪအအီၩ့လဖၪအီၪ၀့ၫဒၪလၧ ဆၧအဎွံၫအနၧၩ့အလီၩ့” နီၪလီၫ. ဆၧချဲၩ့ယီၩမွဲ၀့ၫဒၪၦမိၡါလၧအဂၭဂီၩ့ဒဲလၩ့အုၪ လၩ့အီၩ့ဒဲဂၭဂီၩ့ခွံၬ၁့ၪအကၠီၩ့နီၪလီၫ.

လါနၫ့ဂ့ၩဘၪဆဲၫ့ထဲၩ့လၧၦဆၧဆူဆၧနဲၩအဂဲး လံၬဆံၫ့ဎံၪဖၧၩ့ဆၧယိလါ အီၪ၀့ၫဒၪ ဘဲၫၦကဒိၭန့ထဲၩ့ဘၪဆၧမၧၫ့အဆိၩအကၠၪနီၪလီၫ. ဆၧယိလါယီၩ အီၪမွဲ၀့ၫဒၪလၧဎရံၬၦကဆါနီၪလီၫ. အ၀့ၫဒၪအထိး၁ံၫအ၁ၭဒဲအဆၧဂဲထုၪ့မၧၫ့ ထၪ့ထဲၩ့ယီၩ ဖ့ၪလၫ့ထဲၩ့ပၧၩဆၧယိလါ ဘဲၫၦကအီၪမၧၫ့ဘၪလၩ့ဆိၩလၩ့ကၠၪအဂး နီၪလီၫ. ဆၧယိလါဂူၫဂၩလအီၪဘၪနးမံၩ့နီၪလီၫ.

`ဖီထဲၩ့ ၁ကီရံၫ့ ၁၅း၁၂-၁၉. ဎရံၬအဆၧဂဲထုၪ့မၧၫ့ထၪ့ထဲၩ့ဒဲ ၦဆၧယိလါဘၪဆဲၫ့လၧ ၦကဂဲထုၪ့မၧၫ့ထၪ့ထဲၩ့ယီၩ ဘၪထွ့ၫလိၬအ၁ၭဆံၭအၪလဲၪ.`

စပီလူၫစံၭ၀့ၫဒၪ ဎရံၬအဆၧဂဲထုၪ့မၧၫ့ထၪ့ထဲၩ့ယီၩ ဘၪထွ့ၫ၀့ၫလၧ ၦကဂဲထုၪ့မၧၫ့ထၪ့ထဲၩ့တၡါၡါနီၪလီၫ. အ့ၪမွဲၦလဂဲထုၪ့ထဲၩ့ဘၪတၭ, အခီၫပယီၫ မွဲ၀့ၫဒၪဎရံၬဆ့ဂဲထုၪ့မၧၫ့ထၪ့ထဲၩ့ဆ့အ့ၬလီၫ. အ့ၪမွဲဘဲၫနီၪတၭ, လၧၦဂးအခိး အတၩအီၪဘဲၫ၁့ၪလဲၪ. “တၭဎရံၬအ့ၪလဂဲထုၪ့ထဲၩ့ဘၪနီၪ န၁ံၪအဆၧနဲၩမွဲဆၧ ပျီၩပျီၩတၭ, န၁ံၪအီၪဒံၭလၧဆၧဒဲၩဘၭအဖၧၩ့လီၫ” (၁ကီရံၫ့ ၁၅း၁၇). စပီလူၫ ကွ့ၭ၀့ၫဒၪလၧ ၁ကီရံၫ့ ၁၅း၃၂ “ယအ့ၪဒုၭလိၬယ၁ၭ လၧဆၧဖိၪဆၧဎါအမံၩ့လၧအ့ဖစၧၭအဖၧၩ့ ဘဲၫၦၡၩအ၁ိၭတၭ, ၦအ၁ံၫလဖၪအ့ၪလဂဲထုၪ့ထဲၩ့ဘၪနီၪ ယမိဘၪ ဆၧအခိးအတၩလမံၩ့လဲၪ.”

ၦမိၡါခံးဂၩ့လၧၦအီၪမၧၫ့ဘိၩ့နဲၪ့ယီၩ အ့ၪမွဲဂၭဂီၩ့န့ဒဲလယံၬလမီဘၪ အ့ၪမွဲ ၦကဘၪ၁ံၫတၭ အခိးအတၩလအီၪဘၪနးမံၩ့နီၪလီၫ. ဆၧနီၪအကၠီၩ့ Ellen G. White ကွ့ၭဖျီၪထၪ့၀့ၫဒၪ “မူၭခိၪဘၩ့မုးယီၩဆၧအလုဒိၪဎွ့ၩဒိၪထုၬလၧၦဂးတၭ, အ့ၪမွဲၦဘၪထိးစၪခွံၬမူၭခိၪဘၩ့မုးတၭ မွဲၦဘၪထိးစၪခွံၬဆၧထီးအလူၬနီၪလီၫ.” Sons and Daughters of God, p. 349.

`ဆီၫ့မီၪ့ယိထဲၩ့ၦဆၧဆူဆၧနဲၩဒဲဆၧယိလါယီၩ မွဲလူဒိၪဎွ့ၩဒိၪဆံၭအၪလဲၪနီၪလီၫ. လၧကဆါယွၩအဆၧယၫ့၁ုၪ့ယၫ့၁ၭအဖၧၩ့ ၦကြၨၭကျ့ၭစၨၭ ဘဲၫၦကဖီၪ့ဂုးထၭ ဆၧအုၩ့လၩ့အနီၪမွဲအ့ၬဧၪ.`