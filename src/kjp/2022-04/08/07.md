---
title:  မၩလိၪအၪထၪ့အဂး
date:  18/11/2022
---

ဖီထဲၩ့ Ellen G. White, “The Thessalonian Letters,” pp. 255-268; “Called to Reach a Higher Standard,” pp. 319-321, in The Acts of the Apostles.

Stephen Cave ကွ့ၭထၭ၀့ၫဒၪ “ၦရိမၫဖိၪ၁ံၪလဖၪ၁့ၪယၫထဲၩ့ဎရံၬဖိၪ ဂ့ၩဘၪစဲၪ” ဘၪဆဲၫ့ထဲၩ့လၧဎရံၬဖိၪ၁ံၪအဆၧဆူဆၧနဲၩလၧကဂဲထုၪ့မၧၫ့ထၪ့ထဲၩ့ နီၪလီၫ. ဆၧနီၪအကၠီၩ့ဘဲၫအ၀့ၫ၁ံၪကအၪ့ကီၪမၩထၧး၀့ၫဘၪဆဲၫ့လၧဎရံၬဖိၪ အဆၧယိလါယီၩဒိၪဒိၪလ့ၬလီၫ. ဆၧဒုၭဖျီၪထၪ့ထဲၩ့ဘၪဆဲၫ့လၧဆၧမၩနၧၩ့မၩစၪ ထဲၩ့ဎရံၬဖိၪ၁ံၪလၧ Gaul လၧ 177 CE နံၪ့အထီ မၫတုရၫလဖၪဘၪဆၧမၩ၁ံၫ ခွံၬဂီၩ့ အ၀့ၫ၁ံၪအီၪက့ၪထၭဆၧ၁ံၫစွၪနီၪ ဎူၫ၁ၫ့ချုၭအ၀့ၫ၁ံၪလဎူထၪ့ခွံၬဒၪနီၪလီၫ. အ့ၪမွဲဎူထၪ့ခွံၬဆၧအစွၪနီၪဂီၩ့တၭ, မၩန့ထဲၩ့ဖံၫ့ချၫလဖၪနီၪဂီၩ့ လ့ၩဎွံၪလၩ့ထဲၩ့၀့ၫ ဒၪလၧ Rhone ထံၫချိၭဖၧၩ့နီၪလီၫ. “ဒဲအ၀့ၫ၁ံၪစံၭအ၁ၭ” ယိထၪ့ထဲၩ့အ၀့ၫ၁ံၪ ကဂဲထုၪ့မၧၫ့ထၪ့ထဲၩ့ဘဲၫ၁့ၪလဲၪ” ၦရိမၫဖိၪ၁ံၪစံၭဆၧဘဲၫနီၪအ၁ိၭလီၫ. Stephen Cave, Immortality: The Quest to Live Forever and How It Drives Civilization (New York: Crown Publishers, 2012), pp. 104, 105.

ၦအၪ့ဎၬထဲၩ့ဆၧလဖၪလီၩဘဲၫလီၩလီၩ ဆၧကဂဲထုၪ့မၧၫ့ထၪ့ထဲၩ့အဂဲးလၧ လံၬဆံၫ့ဎံၪဒုၭဖျီၪထၪ့ထၭလဖၪယီၩ အီၪဂုးခၧၫ့၀့ၫဒၪနီၪလီၫ. ယွၩအစီၩ့အမၩ့လၧဒုၭမၧၫ့ထၪ့ထဲၩ့ဎရံၬယီၩ ကဒုၭဂဲထုၪ့ထဲၩ့ပၧၩကယဲပကဲၪဒၪဆၧမံၩ့ဒၪအမၠိၩနီၪလီၫ. အ၀့ၫမၩကဲၪထၪ့ဆၧလဖၪထီးအလူၬ ခၫ့ဖျီၫ့လၧဆၧလအီၪဘၪနးမံၩ့လါနၫ့ဂ့ၩနီၪ လီၫ. ဆၧနီၪအၪ့လဲၩထၪ့ၦ၁ၭမၧၫ့န့၀့ၫဒၪတၡါၡါနီၪလီၫ.

“ၦလၧအမံၫလၧယ့ၫရှူၬအဖၧၩ့လဖၪ ယွၩမိဒုၭဂဲထုၪ့ထဲၩ့အ၀့ၫ၁ံၪလၧအ၁ိၭ ဆ့လီၫ” (၁၁့ၭစလနဲကၫ ၄း၁၄), ၦအၪဂၩအၪ့ထုၪ့ထဲၩ့လံၬဆံၫ့ဎံၪအဆၧၫ့ယီၩ အခီၫပယီၫဘၪမၪလါနၫ့ဂ့ၩ စပီလူၫစံၭ၀့ၫဒၪနီၪ ဘဲၫဎရံၬဂဲထုၪ့ထဲၩ့လၧဆၧ၁ံၫ အ၁ိၭ ယွၩကကိၭထၪ့ထဲၩ့ၦဆံၫ့ဎံၪလၧအ၁ံၫလဖၪ လၧအ၀့ၫ၁ံၪအ၁ွၪခိၪဂီၩ့ ကထဲၩ့ မၩန့အ၀့ၫ၁ံၪလၧမူၭခိၪဘၩ့မုးနီၪလီၫ. မွဲဆၧလၩ့ဆၫ့လၩ့မဲၩဒဲအရ့ၩဒိၪ၀့ၫဆံၭအၪ လဲၪ. ဆၧယိလါယီၩ မွဲလၧၫ့ဎွ့ၩ၀့ၫလၧဆၧမံၫ့၁ုၪ့မံၫ့၁ၭမွဲဒၪလၧ ၦ၁့ၭစလနဲကၫဖိၪ၁ံၪအဂးအ့ၬ, မွဲ၀့ၫၦဎရံၬဖိၪကိၭဂၩဒ့ၭအဂးနီၪလီၫ.” Ellen G. White, The Acts of the Apostles, p. 259.