---
title:  ဆၧယိလါလၧလံၬအ၁ၫ့အဖၧၩ့
date:  12/11/2022
---

### ဖီလနွ့ၫယီၩအဂးဆၧမၩလိၪ
၁ကီရံၫ့ ၁၅း၁၂-၁၉; ယီဟၫ့ ၁၄း၁-၃; ယီဟၫ့ ၆း၂၆-၅၁; ၁၁့ၭစလနဲကၫ ၄း၁၃-၁၈; ၁ကီရံၫ့ ၁၅း၅၁-၅၅.

> <p>တၢ်ကလုၢ်ထူ</p>
> ့ “တၭဆၧထိးအ၁ၭယီၩ, ယွၩဖ့ၪလၫ့ပၧၩလၧဆၧမၧၫ့အဆိၩအကၠၪတၭ, ဆၧမၧၫ့နီၪအီၪ၀့ၫလၧအဖိၪခွၫအဖၧၩ့လီၫ. ၦအီၪလၧအဖိၪခွၫနီၪ, အီၪ၀့ၫလၧဆၧမၧၫ့တၭ, ၦလၧအလအီၪဘၪလၧယွၩအဖိၪခွၫနီၪ, မွဲလအီၪဘၪလၧဆၧမၧၫ့လီၫ” (၁ယီဟၫ့ ၅း၁၁, ၁၂).

လံၬဆံၫ့ဎံၪအ၁ၫ့ယီၩ မွဲလၧ]ဂံစၭအလၨလါနၫ့ဂ့ၩ ၦလၧအကွ့ၭထဲၩ့ လံၬဆံၫ့ဎံၪအ၁ၫ့လဖၪယီၩ မွဲၦယုဒၫဖိၪလဖၪလီၫ. (စလုကၭနီၪ မွဲၦယုဒၫဖိၪအ့ၬ) အ၀့ၫ၁ံၪဒၪဒဲကွ့ၭဖျီၪထၪ့ထဲၩ့ၦၡၩအဂဲးလၧဟံဘြုၫအဆၧထိးဆၧၫ့ဒဲဆၧ၁့ၪယၫနၪ၁့ၪနီၪ, မွဲဘဲၫ၁ိၭၦအဘိၪ့ထၪ့ဘၩထၪ့ဆၧဂၩ့ဆၧဖၪ့ ဘဲၫ]ဂံစၭဖိၪ၁ံၪအဆၧထိးဆၧၫ့ ဒဲဆၧနဲၩနီၪအ့ၬ.

ဆၧဘဲၫနီၪအကၠီၩ့ ဎရံၬဒဲအထံၩအဖျဲ၁ံၪအဖၫ့ခိၪ ၦဎရံၬဖိၪအဆၧယိလါနီၪ မွဲဆၧယိလါအ၁ၫ့အ့ၬ. အ့ၪမွဲလခီၫဆၧယိလါလၧအဘၪဆၧဂဲၫထဲၩ့ဖီၪ့ဂုးထၬ ဖံၭခၧၩ့ထၭခၫ့ဖျီၫ့လၧၦ၁ၭၡါဒဲမီၪ၁ံၪလဖၪနီၪလီၫ. လၧဆၧချဲၩ့အဒီၩ့ ဎရံၬစံၭ၀့ၫဒၪ “စအၫဘြဟၫ့ယိလါ၀့ၫလၧအမိဒၪဘၪ ယနံၩယ၁ၫ့တၭ, ဒၪဘၪ၀့ၫနီၪ၁ုၪ့ထိၬ ၁ၭထိၬ၀့ၫဒၪလီၫ” (ယီဟၫ့ ၈း၅၆). ယုဒၫကွ့ၭဖျီၪထၪ့၀့ၫဒၪစအံနၧၭလီၩဖျီၪထၪ့ ဆၧလၧယၫဘၪဆဲၫ့လၧ ဎရံၬကဂဲၫလၩ့ထဲၩ့နံၫဖၧၫ့လဖၧၫ့အဂဲးနီၪလီၫ (ယုဒၭ ၁၄, ၁၅). လကၭဒံၭဘၪလံၬဟံဘြုၫလီၩဖျီၪထၪ့၀့ၫ ဘၪဆဲၫ့လၧၦလၧအဒူၩလၧ ဆၧနဲၩအဂး၁ံၪလဖၪ ကန့ဘၪခိၪဖါလၧထံၫဎးထီးၦဆၧၫ့ၦထီယီၩ ၦအဆံၫ့ဎံၪ၁ံၪ လဖၪ ထီၩ့လၧဆၧလၧၫ့ဆၧဎွ့ၩအခံၫ့နီၪလီၫ (ဟံဘြုၫ ၁၁း၃၉, ၄၀). ဆၧလီၩဖျီၪထၪ့ယီၩ ပဒၪဘၪမွဲဘဲၫအခီၫပယီၫလအီၪဘၪအ့ၬ, မွဲၦအဆံၫ့ဎံၪအီၪဆိၫ၀ဲ၀့ၫလၧ မူၭခိၪဘၩ့မုးလၧၦကဆါဎရံၬမီၪ့ဎီၩ့ယူၭနီၪလီၫ. အခီၫပယီၫမွဲ၀့ၫဒၪချုၭလပန့ဘၪ ဒံၭဘၪဆၧန့၁ၫလၧဎရံၬအဖ့ၪလၫ့ပၧၩဒံၭဘၪ အ၀့ၫ၁ံၪ (မွဲၦအဆံၫ့ဎံၪလၧအ၁ံၫ ၀ဲၩလၧဖျိၩ့လံၩလံၩ) လဒိၭန့ထဲၩ့ဘၪခိၪဖါလၧကဆါအစူၪဖၧၩ့ဒံၭဘၪနီၪလီၫ.

စယီဟၫ့ကွ့ၭထၪ့ဒုၪဒၩထဲၩ့ ၦအဆၧနဲၩဘၪဆဲၫ့လၧ၁ၭမုယီၩ၁ံၫလန့ဘၪ အကၠီၩ့ ခၫ့ဖျီၫ့လၧ (၁ယီဟၫ့ ၅း၁၁, ၁၂) မွဲအလီၩဖျီၪထၪ့၀့ၫ “ၦလၧအလအီၪဘၪလၧယွၩအဖိၪခွၫနီၪ မွဲလအီၪဘၪလၧဆၧမၧၫ့နီၪလီၫ.” ဆၧမွဲဆၧတီၩနီၪ အ့ၪနလအီၪဘၪလၧဎရံၬ ဆၧမၧၫ့လအီၪလၧနၧၩနီၪလီၫ. ဆၧယိလါလၧလံၬဆံၫ့ဎံၪအ၁ၫ့ဖၧၩ့ယီၩအီၪမွဲ၀့ၫဒၪလၧဎရံၬနီၪလီၫ. ဆၧယိလါယီၩမွဲဖၧၩ့၁ၭ လၩ့ဆၫ့လဖျီၩ့ ဒဲဂူၫဂၩလအီၪဘၪ မွဲ၀့ၫၦကဒိၭန့ထဲၩ့ဘၪ၁ၭမၧၫ့လၩ့ဆိၩလၩ့ကၠၪအဂးနီၪလီၫ.