---
title:  “ယကဒုၭဂဲထုၪ့မၧၫ့ထၪ့ထဲၩ့အ၀့ၫ”
date:  15/11/2022
---

လၧဎရံၬမၩထဲၩ့ဆၧလၩ့လၭလဖၪအဖၧၩ့ အ၀့ၫဒုၭအၪ့ထဲၩ့ၦၡၩ ၅၀၀၀ အဂး ဆၧအၪ့ဆၧအီၩခၫ့ဖျီၫ့လၧကိၪၡၩဖျိၪ့ဒဲယၫဖိၪၡၩဘံၪ့နီၪလီၫ (ယီဟၫ့ ၆း၁-၁၄). လၧဆၧနီၪအကၠီၩ့တၭ, ၦခမျၧး၁ံၪလဖၪအဲၪဒိၭမၩကဲၪထၪ့အ၀့ၫစဎွၩနီၪလီၫ (ယီဟၫ့ ၆း၁၅). လၧခဲၫ့ထဲၩ့နီၪ ဎရံၬဒဲအထံၩအဖျဲ၁ံၪလဖၪခၫ့ဂၬထဲၩ့ဂၫလလံၫ လၧယါချံၫနီၪလီၫ. ထီးမုဂိးထၪ့ထဲၩ့လၧခဲၫ့အနံၩ ၦခမျၧး၁ံၪလဖၪလ့လီၩ့ဖိၬထဲၩ့ အ၀့ၫအခဲၫဂီၩ့နီၪတၭ, ခိၭဒီၪနါထဲၩ့ဎရံၬအဆၧ၁ၭထိၭပရၧၫ့ဘၪဆဲၫ့လၧကိၪမၧၫ့ အဂဲးဒဲခိၪဖါဘၪဆဲၫ့၀့ၫလၧ၁ၭမၧၫ့အဆိၩအကၠၪနီၪလီၫ (ယီဟၫ့ ၆း၂၂-၅၉).

`ဖီထဲၩ့ ယီဟၫ့ ၆း၂၆-၅၁. ဎရံၬလီၩလၩ့လၬလၩ့ထဲၩ့ဆၧမၧၫ့အဆိၩအကၠၪဒဲဆၧဂဲထုၪ့မၧၫ့ထၪ့ထဲၩ့အဂဲးနီၪ မွဲဘဲၫ၁့ၪလဲၪ.`

လၧဎရံၬအဆၧ၁ၭထိၭပရၧၫ့အဖၧၩ့ အ၀့ၫဒုၭဖျီၪထၪ့ဆၧမၧၫ့အဆိၩအကၠၪ နီၪ ဘၪထွ့ၫ၀့ၫဒၪလၧဆၧနီၪလဲၪနီၪလီၫ. အခၪ့ထံၭအ၀့ၫဒီၩ့လၩ့ထဲၩ့အ၁ၭ “ယွၩ အကိၪလၧအဂဲၫလၩ့လၧမူၭခိၪ” နီၪလီၫ (ယီဟၫ့ ၆း၃၃, ၅၈). ဎရံၬစံၭ၀့ၫဒၪ “ယမွဲကိၪမၧၫ့လီၫ” (ယီဟၫ့ ၆း၃၅, ၄၈). အ၀့ၫဒုၭဖျီၪထၪ့အ၁ၭလၧ “ယမွဲဆၧအီၪ” (၂မိစ့ၭ ၃း၁၄), နံၫမံၩ့လမံၩ့ယ့ၫရှူၬစံၭ၀့ၫဒၪ ၦလၧအဆူနဲၩအ၀့ၫ ကဒိၭန့ ထဲၩ့ဘၪ၁ၭမၧၫ့လၩ့ဆိၩလၩ့ကၠၪလီၫ. “ၦလၧအဂဲၫလၧယအီၪဒဲဆူနဲၩယၧၩနီၪ ကဒိၭန့ထဲၩ့ဘၪဆၧဆိၪဂ့ၩဆိၪဘွၩနီၪလီၫ” (ယီဟၫ့ ၆း၃၅). အလးခဲၫ့ထုၬ လမံၩ့ယ့ၫရှူၬဒုၭဖျီၪထၪ့ထဲၩ့ဆၧမၧၫ့အဆိၩအကၠၪ ဒဲဆၧဂဲထုၪ့မၧၫ့ထၪ့ထဲၩ့နီၪ အီၪဆဲၩဘုၭလိၬ၁ၭအကၠီၩ့နီၪလီၫ. “ယမိဒုၭဂဲထုၪ့ထဲၩ့အ၀့ၫလၧမုနံၩအထုၬခိၬလီၫ” (ယီဟၫ့ ၆း၄၀, ၄၄, ၅၄).

ဆၧဒုၭဖျီၪထၪ့ယီၩ ဖျီၪပျၩ့ဂ့ၩမၬ၁ၭမၧၫ့အဆိၩအကၠၪနီၪ အီၪ၀့ၫဒၪလၧ ဎရံၬနီၪလီၫ. ၦထိးဆၧဒဲဆူနဲၩဎရံၬဘဲၫနဲၪယီၩလါနၫ့ ၦမိၡါအယီၩ၁ံၫန့ဒံၭလီၫ. ၦအီၪမၧၫ့ယူၭလၧဆၧ၁ံၫလုဘံၭယူၭဆၧလးအကၠီၩ့နီၪလီၫ. ၦဒိၭန့ထဲၩ့ဘၪ ဆၧအုၩ့လၩ့အီၪလၩ့လၧဎရံၬလါနၫ့ဂ့ၩ လချုၭဎရံၬလဂဲၫလၩ့ထဲၩ့နံၫဖၧၫ့လဖၧၫ့ဒံၭဘၪ ဆၧအုၩ့လၩ့ယီၩလလၧၫ့ထၪ့ဎွ့ၩထၪ့ဒံၭဘၪလီၫ. ဎရံၬဂဲၫလၩ့နးဖၧၫ့ဒီၭနီၪတၭ အ၀့ၫကဒုၭမၧၫ့ထၪ့ထဲၩ့ၦဆံၫ့ဎံၪ၁ံၪလဖၪဂီၩ့ ကဖ့ၪလၫ့ထဲၩ့ဆၧမၧၫ့အဆိၩအကၠၪ နီၪလီၫ. ဆၧအုၩ့လၩ့ယီၩမွဲတၡါခၫ့ဖျီၫ့လၧယ့ၫရှူၬအဆၧမွဲဆၧတီၩနီၪလီၫ. အ့ၪမွဲၦဆူနဲၩအ၀့ၫတၭ ၦကဒိၭန့ထဲၩ့ဘၪဆၧအုၩ့လၩ့နီၪလီၫ.

`လၧယ့ၫရှူၬအဆၧချဲၩ့အဖၧၩ့ အ့ၪမွဲပဆူနဲၩအ၀့ၫၦကဒိၭန့ဘၪဆၧမၧၫ့ အဆိၩအကၠၪနီၪလီၫ. ဆၧနီၪအကၠီၩ့တၭ, လၧၦဆၧအီၪမၧၫ့ဘဲၫနဲၪယီၩ အဖၧၩ့လဖၪ မွဲ၀့ၫဒၪလဆိလလးဖိၪနီၪမွဲအ့ၬဧၪ.`