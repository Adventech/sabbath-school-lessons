---
title:  မၩလိၪအၪထၪ့အဂး
date:   30/12/2022
---

ဖီ Ellen G. White, “The Controversy Ended,” pp. 674-678, in The Great Controversy; “The Earth Made New,” pp. 133-145; “Heaven Is a School,” pp. 146-158; “It Will Not Be Long,” pp. 159-166; “Heaven Can Begin Now,” pp. 167-176; “The Music of Heaven,” pp. 177-184; “A Call for Us to Be There,” pp. 185-192, in Heaven.

“ကဆါဎရံၬအထုၪ့စူၪယၫနီၪ မိမွဲဆၧထိးထဲၩ့တၩ့ထဲၩ့အစဲၩယၫ့, အဆၧကိၪ့၁့ၪဒဲအဆၧ၁ၭအွံၪလၧအဆိၩအကၠၪထၧၫ့ထီယၫနီၪလီၫ. ထီးဆၧမၩလၩဖၩ့ ဎရံၬထီးနီၪအခၫ အ၀့ၫ၁ံၪမိအၪ့ဎၬယိထၪ့ဎရံၬအဘၪဆၧဖျၩထၪ့လၧထုၪ့စူၪယၫ နီၪလီၫ. လၧမူၭ၀ၩ့ဒီၪ့လၧၦ၀ံထၪ့နၬထၪ့လန့ဘၪလဖၪအကျၩ အစီၩ့အမၩ့အလၩ အဖၩ့နီၪ ဘၪဆၧ၁ၭနၪ့ခွံၬန့အ့ၬ, ဒဲလၩ့မါန့နးဆိၭအ့ၬ. မူၭခိၪအဆၧဒိၪထုၬ, ခ့ၫရှူၬ ဒဲစ့ၫရဖံၫ့ဖၩ့ယုၩ့ယဲ၁ံၪလဖၪ အ၁ၭအီၪအၪ့အူၭ၀့ၫဒိၪဒိၪလ့ၬၪမွဲလၧအဆၪ့လၩ့ အ၁ၭဂဲၫဆိၬထၪ့ၦအလၩ့ထ့ၬလဖၪယီၩနီၪတၭ, ဒဲအ၀့ၫမၩန့ထၪ့ဆၧမ့ၬမဲလၧ    ဆၧဒဲၩဘၭအဂး, ဘၪထိးဖါကဆါအီၪ၁ူၪအမ့ၬ, ထီးအ၁ၭထ့ဖၭလၩ့ဘျ့ၭ၀့ၫလၧကြၫနံ အထုၪ့စူၪယၫလီၩ့နီၪလီၫ. မွဲၦအတဲၩ့လၩ့ဂၪ့ခိၪယီၩ ဒဲမူၭ၀ၩ့ဒီၪ့လဂၩ, ၦစ့ၩရၫ့ပၨၩ့ဆၧလၧဆၧထီးလူၬအထုၬလဂၩနီၪ မိဘၪဆၧအီၪက့ၪထၪ့ထီၫ၀့ၫ, စံၭထၪ့အၪ့အူၭ၀့ၫ, ဒဲဘိၪ့ထၪ့ဘၩထၪ့၀့ၫလၧမူၭ၀ၩ့ဒီၪ့ထီးအလူၬနီၪလီၫ.” Ellen G. White, The Great Controversy, p. 651.	“ဆၧဂဲးလိၬတ့ၬလိၬဖၭဒိၪနီၪ ထုၬ၀့ၫထီးနီၪလီၫ. ဆၧဒဲၩဘၭဒဲၦဒဲၩဘၭဖိၪ လဖၪအီၪနးဆိၭလၧၩ့အ့ၬ. မူၭ၀ၩ့ဒီၪ့ထၧၫ့ဘံၪ့ယၫအီၪပျၩ့ဎံၫလၩ၀့ၫဒၪလီၫ. ဆၧဘၪတဲၩ့ထီးအလူၬအီၪလၧမူၭ၀ၩ့ဒီၪ့လဖၪ ၀ၭတရှုၩလၧဆၧဎူၫဆၧဎၩ့, ဘဲၫဆၧအီၪလၧၦၡၩအနးခီၫ့မိၡါဖၧၩ့, ၁ွံၪဖျီၩ့အယွၩလၩ့ဒဲ၁ၭဖျိၪ့ဖုၫ၀့ၫနီၪ ဘၪလၩ့ဎိၭလိၬ၁ၭ လၧဆၧဂဲးဆီၪ့ဘၭဆီၪ့အ၁ိၭ, ဆၧထီးအလူၬခီၫလၧဆၧအမုၬအမၫ့ဖိၪထီးလၧ မူၭ၀ၩ့ဒီၪ့ဖၭလဲဖၧၩ့နီၪ မၩအ၁ၭဘဲၫဆၧမၧၫ့ထၪ့ဂဲၩထၪ့ထဲၩ့လၧဆၧမံၫယုၬဖၧၩ့တၭ, နဲၪဖျီၪထဲၩ့အဆၧဎံၫဆၧလၩအ၁ၫ့, ဆၧ၁ၭထိၬအလၧၫ့အဎွ့ၩလၧအကိၭၡၭအၪ့အူၭ ထၪ့ယွၩအဆၧအဲၪထီးနီၪလီၫ.” Ellen G. White, The Great Controversy, p. 651.