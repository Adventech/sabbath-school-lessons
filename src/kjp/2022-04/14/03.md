---
title:  လၧယွၩအဆၧလုဂံၪ့ဖၧၩ့
date:   26/12/2022
---

ၦလနၩ့နၩ့စံၭ၀့ၫလၧ မူၭခိၪဘၩ့မုးနီၪ မွဲယွၩအဆၧလုဂံၪ့လီၫ. လါနၫ့ဂ့ၩ လံၬနဲၪဖျီၪစံၭပျၩ့၀့ၫလၧဆၧလုဂံၪ့အီၪလၧအလးလၩ့ထံး လၧ၀ံးယရှုစလံၫ့အ၁ၫ့ အဖၧၩ့, လၧယွၩအလးဆီၩ့ဆီဒဲမၫဆမံၭဘဲၫနွၫအ၁ိၭလၩ့ဂၬလၧလိးဖျီၪ၁လၩအီၪ ၀့ၫအလးနီၪလီၫ (နဲၪ ၄း၂-၆;  နဲၪ ၇း၉-၁၅;  နဲၪ ၁၅း၅-၈). ထီးနီၪခမျၧးဖၭဒိၪ လၧၦ၀ံထၪ့နၬထၪ့၀့ၫလ၁့ၪဘၪနးဂၩ, ကယဲၦအဆၨၩ၁ံၪ, ဒဲကယဲၦအဒီၪ့၁ံၪ, ဒဲကယဲၦခမျၧး၁ံၪ, ဒဲကယဲၦချဲၩ့ဆၧကိၭဆၨၩဒ့ၭအဒီၪ့အကျၩလဖၪ မိဘိၪ့ထၪ့ ဘၩထၪ့ကဆါယွၩအဆိၩအကၠၪလီၫ (နဲၪ ၇း၉-၁၇).

`ထိၪထဎီၩ့ နဲၪဖျီၪ ၇း၉-၁၅ လၧ နဲၪဖျီၪ ၂၁း၃, ၂၂. ပမိမၩဘၪလၩ့ဎိၭဆၧချဲၩ့စံၭ၀့ၫ, ခမျၧးဖၭဒိၭလၧအဘၪဆၧထိးထဲၩ့တၩ့ထဲၩ့လဖၪ ‘မၩအဆၧလၧဆၧလု အဂံၪ့ဖၧၩ့မုဆၫဆၫမုနၩနၩ’ (နဲၪ ၇း၁၅) ဒဲလၧစယီဟၫ့စံၭ၀့ၫလၧ “ယဒၪဘၪ ဆၧလုအဂံၪ့လအီၪဘၪ” (နဲၪ ၂၁း၂၂) နီၪဘဲၫ၁့ၪလဲၪ.`

မူၭခိၪအဆၧလုဂံၪ့နီၪ မွဲဒၪလၧဆၧလးကိၭအဆၧၫ့အထီဒ့ၭ, လၧၦမူၭခိၪဖိၪ ခမျၧးအဘိၪ့ထၪ့ဘၩထၪ့ကဆါယွၩနီၪလီၫ. လါနၫ့ဂ့ၩ မွဲဆၧဒဲၩဘၭအခံးအဂၩ့ အီၪထၪ့တၭ, ဆၧဘိၪ့ဆၧဘၩနီၪ ကဲၪထၪ့၀့ၫဆၧလုဆၧအလးနီၪလီၫ. “ထီးမွဲဆၧဘၪလုထၪ့ဆၧလၧဆၧဒဲၩဘၭအဂးဂီၩ့၀့ၫနီၪ, ဆၧဘိၪ့ဆၧဘၩနီၪ အီၪထဲၩ့ထဲၩ့ဒၪလၧအလးလၧအခၪ့ထံၭနီၪလီၫ. လၧ နဲၪဖျီၪ ၂၁း၂၂ ဖၧၩ့နီၪ, စယီဟၫ့စံၭ၀့ၫလၧ လဒၪဘၪဆၧလုဂံၪ့ဘၪ, အဂဲးဘဲၫယီၩ ကဆါယွၩလၧအ၁့ၪဆၧလူၬ, ဒဲ၁ိၪဖိၪမွဲ ဆၧလုအဂံၪ့လီၫ. အ့ၪမွဲဘဲၫနီၪ, ကဆါယွၩအဂံၪ့လၧအခ့ၫအၡၩ၁ံၪစံၭထၪ့ အၪ့အူၭဘိၪ့ထၪ့ဘၩထၪ့ကဆါမွဲလအီၪလၧၩ့ဘၪဧၪ. မွဲဘဲၫနီၪအ့ၬ.” Richard M. Dividson, “The Sanctuary: ‘To Behold the Beauty of the Lord,’” in Artur Stele, ed., The Word: Searching, Living, Teaching, vol. 1 (Silver Spring, MD: Biblical Research Institute, 2015), p. 31.

လံၬနဲၪဖျီၪနီၪ ဖ့ၪလၫ့ဆၧပရၧၫ့လၩ့ဆၫ့လၧ ၦလဂၩလၧအဒိၭန့ဆၧဘိၪ့ထၪ့ အ၀့ၫဒဲၦလၧအဘိၪ့ထၪ့ဘၩထၪ့အ၀့ၫအဂဲးလီၫ. ဆၧဘိၪ့ဆၧဘၩလၧမူၭခိၪ အဂဲးမိၡါနီၪ မွဲဖါကဆါယွၩဒဲ၁ိၪဖိၪလီၫ (နဲၪ ၅း၁၃;  နဲၪ ၇း၁၀). ကိၭအဆၧၫ့ အထီနီၪ, ဎရံၬမွဲဆၧဘိၪ့ဆၧဘၩအ၁ၭခံလီၫ.

ၦဘိၪ့ထၪ့ဘၩထၪ့ဆၧလဖၪမွဲ “ၦလၧအဂဲၫထၪ့လၧဆၧၡၪ့ဆၧနၭအဖၧၩ့, ဒဲအၪ့ဆူၫဘွၩအ၀ိၬလိၫ့လၧ၁ိၪဖိၪအ၁ွံၪလီၫ” (နဲၪ ၇း၁၄). အ၀့ၫ၁ံၪစံၭထၪ့အၪ့အူၭ ၦမွဲကဆါယွၩဒဲမၩဆၧလၧအ၀့ၫ၁ံၪအဂးလဂၩနီၪလီၫ.

`နဲၪဖျီၪ ၂၁း၃ နီၪစံၭ၀့ၫ, “ယိခွါ, ယွၩအတဲၩအီၪလၧၦၡၩအကျၩတၭ, အ၀့ၫဒၪမိအီၪလၧအ၀့ၫ၁ံၪအ၁ိၭနီၪ ၦၡၩမိကဲၪထၪ့၀့ၫအခ့ၫအၡၩ, ဒဲယွၩအနၫ့ဆါဒၪ၀့ၫ မိအီၪလၧအ၁ိၭနီၪ, မိကဲၪထၪ့၀့ၫလၧအ၀့ၫ၁ံၪအယွၩ လီၫ.” ဒိၭနဲၩ့လၧအဆၧၫ့အဂၩလဖၪမွဲ (မဲအၫ ၃၂း၃၈;  ဇံၫ ၃၇း၂၇;  ရဲ ၈း၈;  ဟံ ၈း၁၀). အခီၫပယီၫလၧပဂးဘိၩ့ယီၩအီၪဘဲၫ၁့ၪလဲၪ, လၧဂၪ့ခိၪ ယီၩဒၪလ့ၬ, မွဲပကဆါယွၩဆ့ဧၪ, ဒဲပ၀့ၫဒၪပမွဲအ၀့ၫအခ့ၫအၡၩဆ့ဧၪ, ပအီၪမၧၫ့လၧဆၧမွဲဆၧတီၩအလၩ့မဲၩဖၧၩ့ဘဲၫ၁့ၪလဲၪ.`