---
title:  ဆၧစ့ၩရၫ့လၧအနံၪ့ ၁၀၀၀ အထးဖၧၩ့
date:   20/12/2022
---
	
လံၬဆံၫ့ဎံၪစံၭ၀့ၫဒၪလၧဎရံၬဂဲၫလၩ့နံၫဖၧၫ့လဖၧၫ့နီၪ (၁) ၦဆံၫ့ဎံၪလၧ  ဘၪအီၪမၧၫ့ထးလဖၪဒဲ ၦဆံၫ့ဎံၪလၧအ၁ံၫလဖၪကဂဲထုၪ့ထဲၩ့ဂီၩ့ “ဆၧမိထုၭထၪ့န့ အ၀့ၫ၁ံၪလၧဆၧအုၪ့အဖၧၩ့, ဘဲၫ၁ိၭပမိထၪ့ဘၪလၧကဆါအအီၪလၧမူၭဖိၭဖၫ့” နီၪလီၫ (၁၁့ၭစလနဲကၫ ၄း၁၆, ၁၇). (၂) ၦဆံၫ့ဎံၪလဖၪထီးအလူၬ ယွၩကမၩန့ ထဲၩ့အ၀့ၫ၁ံၪလၧမူၭခိၪတၭ, အ၀့ၫ၁ံၪကအီၪဘၪလၧဆၧလးလၧဎရံၬတဲၩ့၀ဲၩထၭ လၧအ၀့ၫ၁ံၪအဂးနီၪလီၫ (ယီဟၫ့ ၁၄း၁-၃) ဒဲ (၃) အနံၫ့ ၁၀၀၀ အထုၬနီၪ ဒိၩ့ဆံၫ့ဎံၪယရှုစလံၫ့အ၁ၫ့နီၪ ဂဲၫလၩ့လၧယွၩအအီၪလၧမူၭခိၪတၭၪ ကကဲၪထၪ့ ပဂံၪ့အဆိၩအကၠၪ လၧၦဆံၫ့ဎံၪလဖၪအဂးနီၪလီၫ (နဲၪဖျီၪ ၂၁း၁-၃, ၉-၁၁). ဆၧနီၪအကၠီၩ့ လၧအနံၪ့ ၁၀၀၀ အထးဖၧၩ့, ဂၪ့ခိၪချိၫ့ယီၩ “အီၪပျီၩ” ဒဲဆၧလၩ့ ဎီးထီးအလူၬအဘိၩ့ဘၭနီၪ ၦဆံၫ့ဎံၪ၁ံၪလဖၪ ကအီၪလၧဎရံၬလၧမူၭခိၪအဘၩ့ အမုးအဖၧၩ့နီၪလီၫ (ယ့ရမဲအၫ ၄း၂၃;  နဲၪဖျီၪ ၂၀း၄).

`ဖီထဲၩ့ ၁ကီရံၫ့ ၆း၂, ၃ ဒဲ နဲၪဖျီၪ ၂၀း၄-၆, ၁၁-၁၃ နီၪဆံၭ. ၦဆံၫ့ဎံၪ၁ံၪ လဖၪ စ့ၩရၫ့ဎိၭလၩ့ဆၧလၧဆၧဒဲၩဘၭဖိၪ၁ံၪနီၪ မွဲအဘၪနီၪလဲၪ.`

ဆၧစ့ၩရၫ့ဆၧလ၁ုၭဘၪလ၁ုၭ  (၁) မိဒုၭဖျီၪထၪ့ယွၩအတခ့ၭဖ၀ၭအတီၩ အလီၩ့လၧမုၪခီၩလဲးဂဲၫထဲၩ့စံၭ၀့ၫဒၪ ယွၩယီၩလတီၩလလီၩ့ဘၪလၧ အ၀့ၫတဲၩ့လၩ့ ထၭဆၧလဖၪအဖၩ့ခိၪနီၪလီၫ.  (၂) ကမိဖ့ၪလၫ့ထဲၩ့ၦတီၩၦလီၩ့၁ံၪလဖၪခိၪဖၭဒဲ ဒုၭပျၩ့ထၪ့ဂုးခၧၫ့ထဲၩ့ဆၧအဂးနီၪလီၫ.  (၃) မိဒုၭဖျီၪထၪ့ဆၧအၧၩ့ဆၧ၁ၫ့ဒဲအီၪက့ၪ ထဲၩ့ဆၧမၪလၧ ၦလတီၩလလီၩ့ဘၪလဖၪအဖၫ့ခိၪနီၪလီၫ.  (၄) မၩလၩ့မါခွံၬဆၧ၁ၭဂံၩ့ဂၩ့ဆၧနဲၩၡၩ၁ံၪလဖၪ လၧကဒုၭအီၪထၪ့ထဲၩ့ဆၧပိၩ့ထၪ့ဆၧလဖၧၫ့ဒီၭလၧ မူၭ၀ၩ့ဒီၪ့အဖၧၩ့ယီၩ ထီးအလူၬနီၪလီၫ. လၧဎရံၬလဂဲၫလၩ့ဒံၭဘၪဆၧစ့ၩရၫ့ဆၧ အထီနီၪ ၦမူၭခိၪဖိၪ၁ံၪလဖၪပၫထဲၩ့လၧဆၧစ့ၩရၫ့ဆၧနီၪလီၫ (ဒၫ့နအ့လၭ ၇း၉, ၁၀). လါနၫ့ဂ့ၩဆၧစ့ၩရၫ့လၧ အနံၪ့ ၁၀၀၀ အထးဖၧၩ့ယီၩ လၧဆၧစ့ၩရၫ့ထဲၩ့ ၦလတီၩလလီၩ့ဘၪ၁ံၪလဖၪနီၪတၭ, ၦဆံၫ့ဎံၪ၁ံၪကပၫလၧဆၧစ့ၩရၫ့ဆၧနီၪလီၫ (၁ကီရံၫ့ ၆း၃;  ယုဒၭ ၆;  နဲၪဖျီၪ ၂၀း၄-၆).

ဆၧစ့ၩရၫ့ဆၧချုၭဎရံၬလဂဲၫလၩ့ဒံၭဘၪ စၭထၪ့လၧ နံၪ့ ၁၈၄၄ “ဆၧအီၪက့ၪ လၩ့ဆၧလးဆီၩ့ဆီလဖၪတၭ, ဆၧအီၪလၧဖျိၩ့လဂၩဆၧၫ့နၩ့၀့ၫတၭ, . . . ဆၧစ့ၩရၫ့ခွးအီၪထၪ့၀့ၫတၭ, လံၬလဖၪအီၪ၀ဲထၪ့အ၁ၭလီၫ” (ဒၫ့နအ့လၭ ၇း၉, ၁၀). ဆၧစ့ၩရၫ့ခွးလၧအနံၪ့ ၁၀၀၀ အထးဖၧၩ့နီၪ စၭထၪ့လၧၦဆံၫ့ဎံၪလဖၪထီၩ့လၧ မူၭခိၪဒဲဆၧၫ့နၩ့လၧအလးဆီၩ့ဆီလဖၪဂီၩ့နီၪတၭ, အ၀့ၫ၁ံၪဒိၭန့ဘၪအခွ့ၫအယၫ လၧကစ့ၩရၫ့ထဲၩ့ၦလတီၩလလီၩ့ဘၪ၁ံၪလဖၪနီၪလီၫ. လံၬလဖၪ၀ဲထၪ့အ၁ၭတၭ “ၦ၁ံၫလဖၪဆ့ဘၪဆၧစ့ၩရၫ့လၧအ၀့ၫ၁ံၪနးခီၫ့ဆၧဖံၭဆၧမၩအ၁ိၭ” နီၪလီၫ (နဲၪဖျီၪ ၂၀း၄, ၁၂). ဆၧအထီယီၩ ၦဆံၫ့ဎံၪ၁ံၪလဖၪ ကအၪ့ဎၬဒဲဒၪထဲၩ့ယွၩနီၪ မတီၩလီၩ့ဆံၭအၪလဲၪနီၪ ခၫ့ဖျီၫ့လၧလံၬကွ့ၭစဲၩနဲၪ့လဖၪအဖၧၩ့နီၪလီၫ. အ၀့ၫ     ဖ့ၪလၫ့ထဲၩ့ဂၪ့ခိၪဖိၪ၁ံၪလၧအ၀့ၫ၁ံၪကြၨၭဒိၭန့ထဲၩ့ဘၪလကၭဘၪ ဘၪနီၪလဲၪအ၀့ၫဘၪဘိၩနီၪအ၁ိၭလဲၪနီၪ အ၀့ၫလီၩပျၩ့ထၪ့၀့ၫဒၪဆ့နီၪလီၫ.

`ထီးပဒၪထဲၩ့ၦလတီၩလလီၩ့ဘၪလၧအ၁ံၫလဖၪ မိဂဲထုၪ့ထဲၩ့ဒဲဒိၭန့ထဲၩ့ အ၀့ၫ၁ံၪအဆၧမၪအလံၩ့အလဲၫ မွဲဆၧ၁ံၫနံၫဖၧၫ့လဖၧၫ့, ၦဆံၫ့ဎံၪလဖၪကစ့ၩရၫ့ ဘၪဆၧလၧမူၭခိၪ, ဆၧစ့ၩရၫ့ဆၧလ၁ုၭဘၪလ၁ုၭ လၧဆၧဒဲၩဘၭဖိၪ၁ံၪအဂး, ၦကိၭဂၩဒ့ၭချုၭလပဒၪဒံၭဘၪယွၩအဆၧတီၩဆၧလီၩ့ ထီးအလူၬဘၪနီၪတၭ ၦလတီၩလလီၩ့ဘၪလဖၪ ဘၪဆၧအီၪက့ၪဆၧမၪဒံၭအ့ၬ.” ထီးၦဒၪဆၧလဖၪယီၩတၭ, နဒၪထဲၩ့ယွၩအ၁ၭဒဲတခ့ၭဖ၀ၭလဖၪနီၪ ကဲၪလၧနဂးဘဲၫ၁့ၪလဲၪ. ဆၧလဖၪယီၩ ဒုၭ၁့ၪယၫပၧၩ ယွၩအဂဲးဘဲၫ ၁့ၪလဲၪ.`