---
title:  ဆၧစ့ၩရၫ့ဂၭဂီၩ့ခွံၬဆၧဒဲၩဘၭ
date:   21/12/2022
---

လၧ ချ.ဎ.န. ၁၁၀၀ နံၪ့ဒဲ ဎရံၬနံၪ့ ၁၄၀၀ အဘိၩ့ဆၧၩ့အိၩၦၡၩလဖၪ ဒုၭဖျီၪထၪ့ထဲၩ့ယွၩ ဘဲၫၦစ့ၩရၫ့တီၩဆၧလၧအစ့ၩရၫ့ၦၡၩဆၫဆၫလ့ၬလဂၩအ၁ိၭနီၪလီၫ. မုဆၫလနံၩယီၩ ၦၡၩဒုၭဖျီၪထၪ့ယွၩဘဲၫလၧၫ့ဎွ့ၩလၧဆၧအဲၪဆၧကွံၩ ဒဲဒၪဆၧ အဂ့ၩထီးအလူၬဒဲဘဲၫဖါလဂၩလၧလစ့ၩရၫ့ထဲၩ့ဘၪအဖိၪ၁ံၪနးဆိၭအ၁ိၭနီၪလီၫ. ဆၧအဲၪလၧဆၧတီၩဆၧလီၩ့လအီၪဘၪယီၩကကဲၪထၪ့ဆၧကၪဆၧဂဲၩဒဲဆၧ၁ူၭ ဆၧမၪဖၭဒိၪဒဲ ဘဲၫ၁နိၫလအီၪဘၪအ၁ိၭ လကၭဒံၭဘၪဆၧစ့ၩရၫ့လၧ မၩဎုၬဘၪ ဆၧလၧဆၧအဲၪဆၧကွံၩနီၪဆ့ ကကဲၪထၪ့ဆၧမၩဆီၪ့မၩနီၩ့ထဲၩ့ဆၧဆ့နီၪလီၫ. ယွၩအဆၧစ့ၩရၫ့တီၩဆၧယီၩ မွဲမၩဎုၬအ၁ၭလၧဆၧအဲၪဒဲဆၧတီၩဆၧလီၩ့ဆၧယၫ့ ၁ၭလၧ အီၪဂဲၫလၩ့လၧအ၀့ၫအဆၧအဲၪပထိၪလန့ဘၪနီၪလီၫ.

ဆၧစ့ၩရၫ့စၪထဲၩ့ဆၧအၧၩ့ဆၧ၁ၫ့ဒဲဆၧဒဲၩဘၭ မွဲယွၩအဆၧစ့ၩရၫ့လခဲၫ့ထုၬ ဒဲကကဲၪထၪ့ဆၧပဒၩ့လၧၦၡၩအဆၧဂဲးဖးဖီၩ့ဖၧၩ့ယီၩ ဆၧဘဲၫယီၩထီးလကဲၪထၪ့လၧၩ့ဘၪအဂး ယွၩကစ့ၩရၫ့စၪခွံၬဆၧလဂ့ၩဘၪထီးအလူၬနီၪလီၫ. ကဆါယွၩ စ့ၩရၫ့ဆၧဆီၪ့ဆီၪ့လ့ၬ ထီးပယိထဲၩ့အ၀့ၫနၫ့လၩ့ခွံၬမုၪခီၩလဲးဒဲအခ့ၫအၡၩ၁ံၪလၧ မူၭခိၪ (နဲၪဖျီၪ ၁၂း၇-၁၂), အ၀့ၫနၫ့စဲၪ့ထၪ့ခွံၬစအၫဒၫ့ဒဲနးအံၫ လၧကျိၭအံဒံၫ့ အဖၧၩ့ (၁မိစ့ၭ ၃), ထံၫလုဘံၭဆၧ (၁မိစ့ၭ ၆-၈), ဆၧစ့ၩရၫ့ခွံၬစီဒၧၫ့ဒဲဂမီရၫ (၁မိစ့ၭ ၁၉;  ယုဒၭ ၇), မၩ၁ံၫခွံၬဖိၪ၀ဲၡါလဖၪလၧခးအံဇံၭ (၂မိစ့ၭ ၁၁-၁၂), ဒဲ စအၫ့နနဲအၭဒဲစဖဲရၫအဆၧ၁ံၫ (မၩဆၧ ၅း၁-၁၁), ပဒၪထဲၩ့ဘၪလၧလံၬဆံၫ့ဎံၪ   ဖၧၩ့နီၪလီၫ. ဆၧနီၪကၠီၩ့ဆၧစ့ၩရၫ့လခဲၫ့ထုၬ (ဆၧစ့ၩရၫ့စၪခွံၬဆၧဒဲၩဘၭ) ယီၩ ကအီၪထၪ့၀့ၫဒၪလၧၦၡၩအဆၧဂဲးဖးဖီၩ့အဖၧၩ့နီၪလီၫ.

`ဖီထဲၩ့ ၂ပံတၧၫ ၂း၄-၆ ဒဲ ၂ပံတၧၫ ၃း၁၀-၁၃. လံၬဆံၫ့ဎံၪအဆၧၫ့လဖၪ ယီၩ ဘဲၫပကနၪ၁့ၪထဲၩ့ဆၧစ့ၩရၫ့ဆၧလၧခဲၫ့ထုၬအဂဲးအဂး မၩဆၧၩ့ပၧၩဘဲၫ၁့ၪ လဲၪ.`

ယွၩအဆၧဂ့ၩဒဲဆၧ၁ၭအီၪဆၧအွံၪ၁ၭဆၧၩ့ဆၧယံၬ, အ၀့ၫအ၁ၭဆၧၩ့, ဒဲအ၀့ၫအဆၧယၫ့၁ၭလဖၪနီၪ မွဲကမၩထံၬထၬအ၀့ၫလၧ အ၀့ၫအီၪက့ၪလၩ့ဆၧမၪ လၧၦလၧအမီၪ့ဘံၭခွံၬအလၨၪခၫ့ဖၬထဲၩ့အ၀့ၫအဆၧမၫလူၬလဖၪနီၪအ့ၬ. ၦၡၩလဖၪယီၩ ကဘၪဆၧစ့ၩရၫ့မွဲလၧအလၨၪခၫ့ဖၬထဲၩ့ဆၧမၪလူၬ မွဲဆၧဒဲၩဘၭ ဘၪဆၧဖျါခွံၬန့ဒၪလၧဎရံၬအဆၧဖ့ၪလၫ့ထဲၩ့အလံၩ့အလဲၫနီၪလီၫ. မွဲဘၪနီၪလဲၪ ဆၧမၪလူၬယီၩ ဂုးခၧၫ့၀့ၫဒၪထီးဎရံၬဘၪထိး၁ံၫအ၁ၭ ဘဲၫဆၧမၪလူၬအၪ့ကံၩ့ဆၧ (ဆၧဒဲၩဘၪအလံၩ့အလဲၫမွဲဆၧ၁ံၫ) ဆၧလၨၪခၫ့ဖၬဆၧမၪလူၬနီၪ မွဲဆၧဒဲၩဘၭ ဒဲဆၧဒဲၩဘၭအလံၩ့အလဲၫနီၪ မွဲ၀့ၫဒၪဆၧ၁ံၫအကၠီၩ့နီၪလီၫ. Ellen G. White, Manuscript Releases, vol. 12, p. 208.

ဘဲၫၦလဂၭဂီၩ့ဘၪလၧဆၧ၁ံၫလၩ့ဆိၩလၩ့ကၠၪအဂး ယွၩမၩထဲၩ့ဆၧထီး အလူၬလၧအ၀့ၫကြၨၭမၩထီးလူၬယူၭလီၫ. အ၀့ၫဘၪဖ့ၪလၫ့အ၁ၭလါနၫ့ အ၀့ၫ  ဖ့ၪထဲၩ့ပၧၩလၧဆၧအဲၪနီၪလီၫ. ၦလၧအဂၭဂီၩ့လဖၪနီၪ မွဲဒၪၦလဖၪယီၩ မွဲ၀့ၫဒၪ အ၀့ၫ၁ံၪအဆၧရှွံဆ့နီၪလီၫ. ဆၧကိၪ့၁့ၪမွဲလၧယွၩအဆၧစ့ၩရၫ့ ၦလၧအလၩ့မါ လဖၪအဖၫ့ခိၪယီၩ (လမွဲဘၪမၩနၧၩ့ဆၧအဆိၩဆိၩအကၠၪကၠၪလါနၫ့ဂ့ၩ) အ၀့ၫ ကဘၪမၩထဲၩ့၀့ၫဒၪနီၪလီၫ. ယွၩမွဲဆၧအဲၪဆၧကွံၩ, လါနၫ့ဂ့ၩဆၧအဲၪဆၧကွံၩလၧအဲၪဒိၭထဲၩ့ဆၧတီၩဆၧလီၩ့နီၪလီၫ.

`ၦလၧအလၩ့မါအဂး ယွၩကမၩထဲၩ့ဆၧဘဲၫ၁့ၪလဲၪနီၪ ဘဲၫပက၁့ၪယၫအဂးထုၪ့စူၪယၫယီၩ မွဲ၁ီၪ့၁ၫ့ထဲၩ့ပၧၩဘဲၫ၁့ၪလဲၪ.`