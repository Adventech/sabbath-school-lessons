---
title:  မၩလိၪအၪထၪ့အဂး
date:   23/12/2022
---

Ellen G. White, “Without a Wedding Garment,” pp. 307-319, in Christ’s Object Lessons; “Desolation of the Earth,” pp. 653-661; “The Controversy Ended,” pp. 662-673, in The Great Controversy.

“လၧဆၧစ့ၩရၫ့ဆၧအလးခဲၫ့ထုၬအမုနံၩနီၪ ၦလတီၩလလီၩ့ဘၪလဖၪ က၁့ၪယၫထဲၩ့အ၀့ၫ၁ံၪအဆၧမီၪ့ဘံၭခွံၬဆၧတီၩဆၧလီၩ့ အလံၩ့အလဲၫနီၪလီၫ. မုလနံၩအနီၪထုၪ့စူၪယၫလၧဘၪဆၧမၩဘံၭထၪ့ခၫ့ဖျီၫ့လၧဆၧဒဲၩဘၭ (ဆၧလၨၪခၫ့ဖၬထဲၩ့ဆၧမၪလူၬ) နီၪ ကဖျီၪထၪ့လၧပၧၩကိၭဂၩအ၁ၭအဆၧဒၪအဖၧၩ့နီၪလီၫ. လၧထုၪ့စူၪယၫအမ့ၬယၫဒဲ၁ိၪဖိၪလၧအဘၪထိးလုထၪ့အ၁ၭ အမ့ၬယၫဆၧဒဲၩဘၭဖိၪလဖၪ ကဘၪထိးအီၪက့ၪထၪ့ဆၧမၪလၧအလီၩ့နီၪလီၫ. ဆၧအၪ့လံၩ့ အၪ့လီၫထီးအလူၬ ကဘၪဆၧ၀့ၬပျၩ့ခွံၬ, ၦလၧအ၁ၭဂၭဂီၩ့ဒဲစဲၪ့ထၪ့ခွံၬလၧယွၩအမ့ၬယၫလဖၪ ကဖျီၪထၪ့လၧအ၀့ၫ၁ံၪအတခ့ၭဖ၀ၭအဖၧၩ့နီၪလီၫ. ၦၡၩ လဖၪကဒၪထဲၩ့အ၀့ၫ၁ံၪ အဆၧရွံနီၪဘဲၫ၁့ၪလဲၪနီၪလီၫ. ဆၧတီၩဆၧလီၩ့ဒဲဆၧဘၪမၪအဆၧအၪ့စၪ့လၧ အအီၪထၪ့လၧဆၧဂဲးလိၬတ့ၭလိၬအ၁ၭ ဆၧဂဲးဖးဖီၩ့     ဖၧၩ့ယီၩလဖၪ ကပျၩ့ထၪ့ထီးအလူၬနီၪလီၫ. လၧဆၧစ့ၩရၫ့ဆၧလၧမူၭ၀ၩ့ဒီၪ့ယီၩ အမ့ၬယၫ ယွၩကဆၧၫ့ထုၪ့ထၪ့ ဒဲၦကိၭဂၩက၁့ၪယၫထဲၩ့ဆၧဒဲၩဘၭ လၧမုၪခီၩလဲး မၩကဲၪထၪ့ဆၧလဖၪဒဲယွၩမၩဆၧအၧၩ့နးမံၩ့အ့ၬနီၪလီၫ. ယွၩအဆၧပၨၩ့နီၪ ဆၧဂဲး ဆါဘၭဆါလအီၪဘၪနးမံၩ့လီၫ. ဆၧကိၪ့ထၪ့ဖၭလၩ့လၧ၁ၭကိၭဖျိၪ့ဒ့ၭအဖၧၩ့ လဖၪ ကဖျီၪထၪ့ပျၩ့ဂ့ၩမၬလကၭဒံၭဘၪၦလၧအလူတီၩလဖၪမွဲဂ့ၩ, ၦလၧအပိၩ့ ထၪ့ဆၧလဖၪမွဲဂ့ၩ ကကိၭၡၭထၪ့အလူ ယံၩယံၩစံၭ၀့ၫ ‘၁့ၪဆၧလူၬကဆါယွၩဧ့, နဆၧမၩလဖၪနီၪမွဲအဒိၪ, မွဲဆၧအၪ့မၧၫ့ပ၁ၭထီၫမံၫထီၫမၪလီၫ. ၦဆၨၩ၁ံၪအဆၧဎွၩလဂၩဧ့, နဖၧၩ့၁ၭလဖၪနီၪ မွဲအတီၩအလီၩ့ဒဲအမွဲအတီၩလီၫ. ကဆါဧ့, မွဲပလၫလ၁ၭမဲၪဘၪနၧၩတၭ, လစံၭထၪ့အၪ့အူၭဘၪနမံၩ့လဂၩလဲၪ. အဂဲးဘဲၫယီၩ န၀့ၫဒၪယီၩ နမွဲၦဆံၫ့ဎံၪလဂၩဎးလီၫ. အဂဲးဘဲၫယီၩ ကယဲၦကိၭဆၨၩဒ့ၭ၁ံၪ မိဂဲၫဘၩထၪ့ဆၧလၧနမ့ၬယၫလီၫ. အဂဲးဘဲၫယီၩ နဆၧစ့ၩရၫ့လဖၪအီၪဖျီၪ၀့ၫလီၫ’ (နဲၪဖျီၪ ၁၅း၄, ၅).” Ellen G. White, The Desire of Ages, p. 58.