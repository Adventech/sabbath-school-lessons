---
title:  လချုၭဎရံၬဂဲၫလၩ့ဒံၭဘၪအထီဆၧစ့ၩရၫ့
date:   19/12/2022
---

ဆၧဆီၫ့မီၪ့ဒၪဆၧ ဘၪဆဲၫ့လၧဎရံၬလဂဲၫလၩ့ဒံၭဘၪအထီ ဆၧစ့ၩရၫ့အဂဲး ယီၩၦဒၪထဲၩ့ဘၪလၧလံၬဆံၫ့ဎံၪဖၧၩ့အၪစီၪ့လီၫ.

`ဖီထဲၩ့ ဒၫ့နအ့လၭ ၇း၉-၁၄;  မၩ၁ုၫ ၂၂း၁-၁၄;  နဲၪဖျီၪ ၁၁း၁, ၁၈, ၁၉;  ဒဲ နဲၪဖျီၪ ၁၄း၆, ၇. လံၬဆံၫ့ဎံၪအဆၧၫ့လဖၪယီၩ ဖ့ၪလၫ့ဆၧဖၩ့ဘၪဆဲၫ့လၧ ဆၧစ့ၩရၫ့ဆိၫဆၧချုၭဎရံၬလဂဲၫလၩ့ဒံၭဘၪနီၪ လၧမူၭခိၪဆၧစ့ၩရၫ့ခွးအလးဆီၩ့ဆီ အဂဲးဘဲၫ၁့ၪလဲၪ. ဆၧစ့ၩရၫ့ဆၧယီၩ လၧနဂးအကၧၩ့ဒိၪဆၧနီၪလဲၪ.`

ဆၧစ့ၩရၫ့ချုၭဎရံၬလဂဲၫလၩ့ဒံၭဘၪ လၧယွၩအခ့ၫအၡၫအဂးယီၩ အီၪ၀့ၫဒၪ လၧလံၬဆံၫ့ဎံၪအဆၧ၁ီၪ့ဆၧ၁ၫ့၁ၧၫ့မံၩ့အဖၩ့လီၫ.

(၁) ဆၧအီၪက့ၪ၁ၭလၧၦ၁ံၫလဖၪ “တီၩလီၩ့” ဒဲ “လတီၩလီၩ့” ဘၪကိၭဂၩ အ၀့ၫ၁ံၪလ၁့ၪယၫလၧၩ့ဘၪဆၧနးမံၩ့ဘၪတၭ, အ၀့ၫ၁ံၪအီၪဒၪလၧ အ၀့ၫ၁ံၪအ၁ွၫခိၪဖၧၩ့ ခိၭထဲၩ့ဆၧဂဲထုၪ့မၧၫ့ထၪ့ထဲၩ့အမုနံၩနီၪလီၫ. (ယီဟၫ့ ၅း၂၅-၂၉)

(၂) ဆၧစ့ၩရၫ့တီၩထဲၩ့မူၭ၀ၩ့ဒီၪ့ဖၧၩ့ ၦအီၪကိၭဂၩအဂးနီၪ အီၪ၀့ၫဒၪတၡါၡါလီၫ. (၂ကီရံၫ့ ၅း၁၀;  နဲၪဖျီၪ ၂၀း၁၁-၁၃).

(၃) ဆၧဂဲထုၪ့မၧၫ့ထၪ့အခၪ့ထံၭနီၪ မွဲၦလၧအဘၪဆိၪဂ့ၩ၀့ၫလဖၪဒဲ ၦအတီၩလီၩ့၁ံၪလဖၪဒဲဆၧဂဲထုၪ့နံၫဖၧၫ့လဖၧၫ့လဖၪနီၪ ဘဲၫကဒိၭန့ထဲၩ့ဘၪဆၧ၁ံၫအဆိၩအကၠၪအဂး ဒဲၦအၧၩ့လဖၪအဂးနီၪလီၫ (ယီဟၫ့ ၅း၂၈, ၂၉;  နဲၪဖျီၪ ၂၀း၄-၆, ၁၂-၁၅).

ၦၡၩထီးအလူၬကဘၪထိးစ့ၩရၫ့ကိၭဂၩဒ့ၭအကၠီၩ့တၭ, ဆၧစ့ၩရၫ့ကဘၪ မွဲ၀့ၫဒၪချုၭအ၀့ၫ၁ံၪလဂဲထုၪ့ထဲၩ့ဒံၭဘၪအခံၫ့နီၪလီၫ. မွဲအဘၪနီၫလဲၪနီၪ ဆၧဂဲထုၪ့မၧၫ့ထၪ့ယီၩနီၪတၭ အ၀့ၫ၁ံၪကဒိၭန့ထဲၩ့ဘၪ ဆၧလၧအ၀့ၫ၁ံၪကြၨၭန့ထဲၩ့ ဘၪအကၠီၩ့နီၪလီၫ.

လံၬဒၫ့နအ့လၭယီၩ ဒုၭ၁့ၪယၫထဲၩ့ပၧၩဆၧစ့ၩရၫ့ယီၩ ကကဲၪထၪ့ဆံၭလဲၪဒဲကစ့ၩရၫ့ဆၧအဆၧမၩအ၁ၭဘဲၫ၁့ၪလဲၪနီၪလီၫ. လၧနံၪ့ ၂၃၀၀ အထုၬ မွဲ၀့ၫဒၪ ၁၈၄၄- မူၭခိၪဆၧလုဂံၪ့ယီၩကဘၪဆၧမၩဆံၫ့ထၪ့ (ဒၫ့ ၈း၁၄;  ဒဲ ဟံဘြုၫ ၉း၂၃) ဒဲဆၧစ့ၩရၫ့ဆိၫဆၧယီၩကစၭထၪ့ (ဒၫ့နအ့လၭ ၇း၉-၁၄) နီၪလီၫ. ဆၧမၩ အ၁ၭယီၩ ကဖျီၪထၪ့၀့ၫဒၪဖၧၩ့၁ၭနံၫဖျီၩ့နီၪလီၫ. “ထီးဆၧအီၪလၧဖျိၩ့လဂၩနီၪဂဲၫ၀့ၫတၭ, ဆၧစ့ၩရၫ့ခွးအီၪက့ၪအ၁ၭ လၧဆၧထီၫထုၬလဂၩ အၡၩဆံၫ့ဎံၪလဖၪအဂးတၭ, အမုအလဘၪ၀့ၫလၧၦဆံၫ့ဎံၪလဖၪနီၪန့ဘၪယူၭဘၩ့၁ံၪမုး၁ံၪလီၫ” (ဒၫ့နအ့လၭ ၇း၂၂). ဆၧယီၩမွဲ၀့ၫဒၪဆၧပရၧၫ့အမုၬလၧယွၩအခ့ၫအၡၩအဂး လဖၪနီၪလီၫ.

လၧ မၭ၁ုၫ ၂၂း၁-၁၄ အဖၧၩ့ ဘဲၫဎရံၬစံၭ၀့ၫဒၪအ၁ိၭ ချုၭဆၧအီၪဎူၬမူၭလစၭထၪ့ဒံၭဘၪ မွဲ၀့ၫဒၪဆၧယိထၪ့မၩခွါထဲၩ့ၦလၧအဂဲၫလၧဆၧအီၪဎုၬမူၭ အဆၧၫ့အထီလထီၩ့ဒံၭဘၪအထီနီၪလီၫ. 

လၧနဲၪဖျီၪအဖၧၩ့ ဆၧစ့ၩရၫ့လၧဎရံၬလဂဲၫလၩ့ဒံၭဘၪအထီနီၪ မွဲ၀့ၫဒၪ ဆၧထိၪဆၧအဆၧဖံၭဆၧမၩနီၪလီၫ. ဆၧဂဲးအနီၪၦဒၪဘၪလၧလံၬနဲၪဖျီၪဖၧၩ့ဘဲၫယီၩ အ၁ိၭ “ထိၪယွၩအဆၧလုဂံၪ့, ဒဲဆၧလုလးဒဲၦလၧအဘိၪ့ထၪ့ဘၩထၪ့ဆၧလၧ  အဖၧၩ့လဖၪဆံၭ” (နဲၪဖျီၪ ၁၁း၁) မွဲအဘၪနီၪလဲၪ “အဂဲးဘဲၫယီၩ မွဲအစ့ၩရၫ့ဆၧအနၩရံၫဘၪ၀့ၫဒၪယူၭ” (နဲၪဖျီၪ ၁၄း၆, ၇ ထိၪယိထဲၩ့လၧ နဲၪဖျီၪ ၁၄း၁၄-၁၆).

`ၦဆၧ၁့ၪယၫနၫ၁့ၪဘၪဆဲၫ့လၧ ဆၧစ့ၩရၫ့လၧမူၭခိၪဘၩ့မုးယီၩ ကြၨၭဖ့ၪဂဲးထၪ့ပၧၩလၧ ၦအီၪလၧဂၪ့ခိၪချိၫ့အထီယီၩဘဲၫ၁့ၪလဲၪ.`