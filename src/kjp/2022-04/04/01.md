---
title:  ဆၧယိလါလၧလံၬလးလံၩအဖၧၩ့
date:  15/10/2022
---

### ဖီလနွ့ၫယီၩအဂးဆၧမၩလိၪ
ယိဘၭ ၁၉း၂၅-၂၇; ၁ထံမ၁ံၫ ၆း၁၆; အၪ့အူၭ ၄၉; အၪ့အူၭ ၇၁; အဲၫစ့ယၫ ၂၆း၁၄, ၁၉; ဒၫ့နအ့လၭ ၁၂.

> <p>တၢ်ကလုၢ်ထူ</p>
> ့ “စအၫဘြဟၫ့ဘၪဆၧမၩခွါ၀့ၫနီၪ, လၧဆၧနဲၩအကၠီၩ့ လုထၪ့ စအံစၭလီၫ. တၭၦလၧအန့ဘၪဆၧစံၭ၀ဲၩလဖၪလဂၩနီၪ, လုထၪ့အဖိၪခွၫ လဂၩဎးတၭ, . . . မွဲအဆီၫ့မီၪ့၀့ၫလၧယွၩဒုၭဂဲထုၪ့ထဲၩ့၀့ၫလၧဆၧ၁ံၫ အဖၧၩ့၁့ၪတၭ, န့ဘၪထဲၩ့၀့ၫလၧအဒီၩ့အထ့ၬအဖၧၩ့ ဘဲၫနီၪအ၁ိၭလီၫ” (ဟံဘြုၫ ၁၁း၁၇, ၁၉).

ဆၧယိလါလၧလံၬလးလံၩအဖၧၩ့နီၪ မွဲအီၪ၁ုၪ့ထၪ့အ၁ၭလၧၦ]ဂံစၭဖိၪ၁ံၪ (Greek) အဆၧဆီၫ့မီၪ့ဘၪထွ့ၫလၧ ၦအ၁ၭမၧၫ့၁ၭၡီၩ့၁ံၫလန့ဘၪနီၪအ့ၬ. အ့ၪမွဲလခီၫ လၧလံၬဆံၫ့ဎံၪအဆၧ၁ီၪ့ဆၧ၁ၫ့ မွဲၦအ၁ံၫအဆၧဂဲထုၪ့မၧၫ့ထၪ့ထဲၩ့ လၧခဲၫ့ထုၬနီၪလီၫ.

လါနၫ့ဂ့ၩအ့ၪမွဲၦလၧအနးခီၫ့မိၡါလအီၪလၧၩ့ဘၪ ခၫ့ဖျီၫ့လၧဘၪဆၧဎူထၪ့ ခွံၬ၀့ၫလၧမ့ၪ, အ့ၪလမွဲဘၪဆၧမၩဂၭဂီၩ့ခွံၬ၀့ၫလၧဆၧလမံၩ့မံၩ့၁ံၪလဖၪနီၪ ဘၪဆၧမၩမၧၫ့ထၪ့ထဲၩ့မိ၁့ၪဒံၭဆ့ဧၪ. အ့ၪမွဲၦလၧအ၁ံၫထး၀့ၫလၧအနံၪ့လၧအယၩ အထီၫ့လဖၪလဖၪနီၪ မိကဲၪထၪ့ထဲၩ့အ၀့ၫအခံးအဂၩ့မိ၁့ၪဒံၭဧၪ.

ဆၧအၪ့စၪ့လဖၪနီၪ မိ၁ိၫ့ထဲၩ့ပၧၩလၧဆၧအီၪမၧၫ့အီၪဂဲၩ့အလၩ့ဆၫ့လၩ့မဲၩ ထီးပနၪလမိ၁့ၪလၧၩ့ဘၪနီၪလီၫ. ပမၧၫ့ပဂဲၩဒဲပဒိၭန့ဘၪ၁ၭမၧၫ့လၧယွၩအခိး အတၩကိၭနံၩဒ့ၭလီၫ. အ့ၪပလ၁့ၪယၫဘၪပဆၧအီၪမၧၫ့အီၪဂဲၩ အခၪ့ထံၭခၪ့ဎၧၩ့ ဘၪလါနၫ့ဂ့ၩ, ပ၁့ၪယၫဘၪလၧကဆါယွၩဒုၭကဲၪထၪ့၁ၭမၧၫ့ လၧဆၧလအီၪ၀ဲၩဒံၭ အဖၧၩ့ လၧအလူအထၫအစီၩ့အမၩ့နီၪလီၫ (၁မိစ့ၭ ၁; အၪ့အူၭ ၃၃း၆, ၉). မွဲဘဲၫနီၪတၭ, ကဆါယွၩတဲၩ့လၩ့၀့ၫ၁ၭမၧၫ့အခၪ့ထံၭလဘျၩ့ လၧဆၧလအီၪ၀ဲၩ ဒံၭဘၪအဖၧၩ့အ့ၪမွဲကဲၪနီၪ (Latin ex nihilo), ဘၪမွဲနီၪ ပ၁ၭဘၪဂံၩ့ဂၩ့လၧ ကဆါယွၩအဆၧ၁့ၪဆၧဘၪလၧမၩန့ထဲၩ့၀့ၫ, ဖ့ၪလၫ့ထဲၩ့၀့ၫလၧအခၪ့ထံၭနီၪ၁့ၪ နီၪလဲၪ.

လနွ့ၫယီၩ ပမိအၪ့ဎၬနၪ၁့ၪ ဆၧဂဲထုၪ့မၧၫ့ထၪ့ထဲၩ့လၧခဲၫ့ထုၬအဆၧမၩ အ၁ၭ ဒုၭနဲၪဖျီၪအ၁ၭလၧလံၬလးလံၩအထီအိၩဘဲၫ၁့ၪလဲၪနီၪ, ဘၪထွ့ၫဎုၬထဲးလၧ ဆၧယိထံၫယိဆၭစယိဘၭ, ထၩအဆၧကွ့ၭလဖၪ, လၧမီၪ၁ံၪဘဲၫစအဲၫစ့ယၫဒဲ စဒၫ့နအ့လၭ၁ံၪအဆၧချဲၩ့လဖၪဆ့နီၪလီၫ.