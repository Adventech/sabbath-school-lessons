---
title:  မၩလိၪအၪထၪ့အဂး
date:  21/10/2022
---

ဖီ Ellen G. White, “Visions of Future Glory,” pp. 722-733, in Prophets and Kings.

စဲၩယၧၫ့ (science) အဆရၫလဖၪ လၧမုလနံၩယီၩစံၭ၀့ၫဒၪလၧ ဆၧလမံၩ့ ဘၪလမံၩ့နီၪ ဂဲၫကဲၪထၪ့လၧဆၧမုၬဆၧမၫ့စူၭၡီၩ့အ၁ၭ, ကဲၪထၪ့ဆၧလမံၩ့မံၩ့ အကုၭအကျၩ့နံၫမံၩ့လၧအကိၭ၀့ၫ quarks  ဒဲ quarks လၧအဒုၭကဲၪထၪ့ဆၧ အခိလီၪ့ဖၭဒိၪ လၧအမိဂဲၫကဲၪထၪ့ၦၡၩအနးခီၫ့မိၡါနီၪလီၫ. ၦစံၭဒၪခလူၬ အ့ၪမွဲ ဆၧမုၬဆၧမၫ့ဆၧကုၭဆၧကျၩ့ကဲၪ့ထၪ့ဆၧအမိၡါ၁့ၪဘဲၫနီၪနီၪ, ကဆါယွၩလၧ အတဲၩ့လၩ့ဆၧကိၭမံၩ့ဒ့ၭဒဲအီၪက့ၪဂုးခၧၫ့ဆၧကိၭမံၩ့လဂၩနီၪ မၩဆၧ၁့ၪအၪနဲၪ့ဒံၭ လီၫမွဲအ့ၬဧၪ. Bertrand Russell, မွဲၦလၧဆၧဘိၪ့ဆၧဘၩလအီၪဘၪလဂၩ, လီၩကြၩ့ထမးဆၧဂဲထုၪ့မၧၫ့ထၪ့ထဲၩ့အဂဲး ဒဲစံၭ၀့ၫ, လၧဆၧဂဲထုၪ့မၧၫ့ထၪ့ထဲၩ့ အနံၩနီၪ ၦလၧအၪ့လိၬ၁ၭအယၪလဖၪ မိမၩအ၁ၭဘဲၫ၁့ၪလဲၪ, မွဲလၧအ၀့ၫ၁ံၪအနး ခီၫ့မိၡါနီၪ အီၪဎုၬထဲးလၧၦဂူၫဂၩအနးခီၫ့နီၪလီၫ. လါနၫ့ဂ့ၩအ့ၪမွဲလၧကဆါယွၩ အဂးနီၪ ဆၧကၪဆၧဂဲၩအီၪနးမံၩ့အ့ၬ. ကယဲမွဲဆၧမုၬဆၧမၫ့, ဆၧကုၭဆၧကျၩ့ဒဲ ဆၧမိဒုၭကဲၪထၪ့ဆၧအမိၡါလဖၪထီးအလူၬနီၪ အီၪလၧအစူၪဖၧၩ့လီၫ. ခီၫလၧ ဆၧလအီၪဘၪနးမံၩ့ဒံၭဘၪနီၪ ကဆါယွၩဒုၭကဲၪထၪ့ဆၧတၭ, ပဘၪလီၩဆၧ အလးအီၪလမံၩ့ဒံၭဧၪ. ဘဲၫအ၀့ၫအုၩ့လၩ့၀ဲၩ၀့ၫအ၁ိၭ အ၀့ၫမိမၩဂဲထုၪ့မၧၫ့ထၪ့ထဲၩ့ ၦအ၁ံၫလဖၪနီၪတၡါလ့ၬလီၫ.

“ၦလၧအဖ့ၪလၫ့ပၧၩ၁ၭမၧၫ့လဂၩနီၪ မိကိၭဂဲထုၪ့ထဲၩ့ၦလၧအ၀့ၫဎွ့ၩန့၀့ၫ၁ံၪ လဖၪနီၪ ဘဲၫ၁ိၭအမိဒုၭမၧၫ့ထၪ့ထဲၩ့၀့ၫလၧခွ့ၩအလူ၁ီၪထၪ့အထီ, ခွ့ၩအလူမိ၁ီၪ ထၪ့၀့ၫလၧဆၧမၩနၧၩ့ဆၧအဆိၩအကၠၪ, ကယဲမွဲၦဆံၫ့ဎံၪလၧအမံၫထး၀့ၫလၧ ဎရံၬအဖၧၩ့လဖၪ မိဘၪကဆါအီၪက့ၪအ၀့ၫ၁ံၪဘဲၫလိးအလူဒိၪဎံၫလၩလၧ အဘၩ့အမုးအဖၧၩ့နီၪလီၫ. လၧၦထိးထဲၩ့တၩ့ထဲၩ့ကဆါအစီၩ့အမၩ့, အ၀့ၫ၁ံၪ မိအီၪမၧၫ့ဘၪလၧယွၩအလၩအဖၩ့ကိၭအဆၧၫ့အထီဒ့ၭနီၪလီၫ.” Ellen G. White Comments, The SDA Commentary, vol. 4, p. 1143.