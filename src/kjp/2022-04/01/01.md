---
title:  ဆၧပိၩ့ထၪ့ဆၧလၧမူၭ၀ၩ့ဒီၪ့အလၧၫ့အဎွ့ၩဖၧၩ့
date:  24/09/2022
---

### ဖီလနွ့ၫယီၩအဂးဆၧမၩလိၪ
၁ယီ ၄း၈, ၁၆; ၁ယီ ၄း၇-၁၆; ဇံၫ ၂၈း၁၂-၁၉; အဲၫ ၁၄း၁၂-၁၅; နဲၪ ၁၂.

> <p>တၢ်ကလုၢ်ထူ</p>
> “ ‘နလၩ့ထ့ၬလၧမူၭခိၪဘဲၫ၁့ၪလဲၪ, ၡၪထူဂီၩ, မုဆဲၪ့အဖိၪခွၫဧ့, ၦလၧအမၩနၧၩ့မၩစၪၦဆၨၩလဖၪနီၪ, န၀့ၫဧ့း မွဲနဘၪဆၧခူၬလၩ့ယူၭလၧ ဂၪ့ခိၪအဖၫ့ခိၪဘဲၫ၁့ၪလဲၪ’ ” (အဲၫစ့ယၫ ၁၄း၁၂).

ၦဆီၫ့မီၪ့ဆၧအၪဂၩကျ့ၭစၨၭလီၩနဲၪဖျီၪ့ ဆၧအၧၩ့ဆၧ၁ၫ့အခၪ့ထံၭခၪ့ဎၧၩ့နီၪ လီၫ. ၦလနၩ့မိစံၭ၀့ၫလၧဆၧအၧၩ့ဆၧ၁ၫ့နီၪ အီၪ၀ဲၩ၀့ၫလၧအခၪ့ထံၭအိၩယူၭ, ဒဲဆၧအဂ့ၩနီၪ ဂဲၫကဲၪထၪ့၀့ၫလဖၧၫ့လဘျၩ့နီၪလီၫ. အ့ၪမွဲၦလနၩ့နီၪဘိၩ နဲၩ၀့ၫလၧ ဂၪ့ခိၪယီၩဘၪဆၧတဲၩ့လၩ့၀့ၫလၧ ဆၧလၧၫ့ဆၧဎွ့ၩအဖၧၩ့, လါနၫ့, ဆၧအၧၩ့ဆၧ၁ၫ့နီၪ ဂဲၫကဲၪထၪ့ရှၤၭ၀့ၫဒၪလၧခဲၫ့ခီၫနီၪလီၫ. အဒီၩ့, လၧၦ]ဂံစၭဖိၪ (Greek) အဆၧဆီၫ့မီၪ့ၡါ (ပိၩ့) အဖၧၩ့နီၪ, စံၭ၀့ၫၦမုၪအဆိၫထုၬလၧဂၪ့ခိၪချိၫ့ယီၩ့အမံၩ့လၧ ပၫ့ဒိၩရၫ (Pandora) နီၪ လၧဆၧအဲၪဒိၭ၁့ၪယၫဆၧနၭလ့ၭအဖၧၩ့ အ၀့ၫ၀ဲထၪ့ တလၫလၧဆၧအီၪပဒၩ့ထၬနီၪတၭ ဆၧအၧၩ့ဆၧ၁ၫ့လဖၪစဲၪ့ထၪ့ဒဲယူၩ၀ံၩ့၀ၩ့ဎံၩ့ လၧဂၪ့ခိၪထၧၫ့ဘံၪ့ယၫလီၫ. (ဘဲၫၡါချဲၩ့မုၬနါနီၪစံၭ၀့ၫအ၁ိၭ ဆၧအၧၩ့ဆၧ၁ၫ့ လဖၪနီၪ အီၪ၁ူၪအ၁ၭလၧတလၫဖၧၩ့လီၫ).

လမွဲဘၪဘဲၫနီၪ, လံၬဆံၫ့ဎံၪစံၭ၀့ၫလၧဆၧအဲၪပကဆါယွၩနီၪ အစီၩ့ဒိၪ မၩ့ဒိၪလၧဆၧထီးအလူၬအဖၫ့ခိၪ (၁ကွ့ၭ ၂၉း၁၀, ၁၁) ဒဲမွဲဆၧလၧၫ့ဆၧဎွ့ၩလီၫ (မၭ ၅း၄၈). အဆၧမၩထီးလူၬ (လူၬဆံၫ့) နီၪ မွဲဆၧလၧၫ့ဆၧဎွ့ၩ (၅မိ ၃၂း၄), လၧအဆၧတဲၩ့လၩ့အဖၧၩ့နီၪလီၫ. အ့ၪမွဲဘဲၫနီၪတၭ, ဆၧအၧၩ့ဆၧ၁ၫ့ဒဲဆၧဒဲၩဘၭ နီၪအီၪဂဲၫကၪ့ထၪ့လၧဆၧလၧၫ့ဆၧဎွ့ၩအဖၧၩ့ယီၩဘဲၫ၁့ၪလဲၪ. ၁မိ (၃) နီၪစံၭ၀့ၫ, စအၫဒၫ့ဒဲနးအံၫလၩ့ထ့ၬလၧဆၧဒဲၩဘၭအဖၧၩ့တၭ, ဆၧအၧၩ့ဆၧ၁ၫ့, ဒဲဆၧ၁ံၫနုၬ လၩ့လၧဂၪ့ခိၪယီၩလီၫ.

လါနၫ့ဂ့ၩဆၧမၩအ၁ၭအီၪလမံၩ့ဒံၭ. လချုၭဂၪ့ခိၪယီၩလၩ့ထ့ၬလၧဆၧဒဲၩဘၭ ဒံၭဘၪနီၪ, ဆၧအၧၩ့ဆၧ၁ၫ့အီၪ၀ဲၩ၀့ၫ, လၧ “ဂူ” လၧအဂဲၫအၪ့လီၫနးအံၫ အဆၧမၩနီၪလီၫ (၁မိ ၃း၁-၅). မွဲဆၧနီၪ, ပကြၨၭအၪ့ဎၬထဲၩ့လၧအလးခဲၫ့, လချုၭ ဒံၭဘၪလၧဆၧမၩအ၁ၭလၧပဂၪ့ခိၪယီၩ, ဘဲၫပမိ၁့ၪယၫဘၪဆၧအၧၩ့ဆၧ၁ၫ့အခၪ့ ထံၭနီၪလီၫ.