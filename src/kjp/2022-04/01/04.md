---
title:  ဆၧလ၁့ၪယၫဘၪဆၧအခိးအတၩ လၧအအီၪ၁ူၪအ၁ၭဒဲလၩ့မဲၩ၀့ၫ
date:  27/09/2022
---

`ဖီ အဇံၫခအ့လၭ ၂၈း၁၂-၁၉. လံၬဆံၫ့ဎံၪအဆၧၫ့ယီၩ မွဲအဒုၭနၪ၁့ၪပၧၩလၧ ဆၧဒဲၩဘၭအခၪ့ထံၭလၧဆၧအီၪ၁ူၪအ၁ၭဖၧၩ့ဘဲၫ၁့ၪလဲၪ.`

လံၬစအဇံၫခအ့လၭအဆၧကွ့ၭလဖၪနီၪအၪဒၪဆၧ မွဲဆၧဘၪထွ့ၫလၧ မုနံၩခဲၫ့ထုၬအဆၧနဲၪ့လဖၪလီၫ. လၧဆၧအဒီၩ့အထ့ၬအီၪလၩ့ဆၫ့ဒၪ၀့ၫလဖၪ (ဘဲၫ၁ိၭၦၡၩ, ဆၧဖိၪဆၧဎါ, ဒဲဆၧလမံၩ့မံၩ့) ဒဲဆၧမၩအ၁ၭလဖၪနီၪ ဒုၭဖျီၪထၪ့ အဆၧအီၪက့ၪ၁ၭဒဲဆၧကွ့ၭနဲၪ့အမွဲအဘၪလဖၪနီၪလီၫ. လၧအဇံၫခအ့လၭ ၂၈း၁-၁၀ ဖၧၩ့နီၪ, ကဆါယွၩလီၩ့ဆၧဘၪထွ့ၫလၧ၀ံးတဲအၫ (Tyre) အစဎွၩ အဂဲး (၀ံးတဲအၫနီၪမွဲဖိၫနံၡံၫ့ - Phoenician  အကဘၩ့၁န့ၫ၀ံးဖၭဒိၪ - Port city လၧဖျိၩ့ဖျိၩ့အိၩမွဲအကဲၪဒိၪကဲၪမု) လၧအမၩနၧၩ့ခၫ့ဖျီၫ့ဆၧဒဲအီၪက့ၪထၪ့ ထီၫအ၁ၭ, “ၦၡၩ” လၧအပၧၩ့ဆၧနီၪစံၭလၩ့အ၁ၭလၧယွၩ, ဒဲအစီၩ့နီၩ့ခိၪ (ပလìင်) နီၪ ကိၭန့၀့ၫလၧ ယွၩလဖၪအစီၩ့နီၩ့ခိၪနီၪလီၫ.

မွဲဆၧနီၪ, အဇံၫခအ့လၭ ၂၈း၁၂-၁၉ လီၩဖျီၪထၪ့အဆၧကွ့ၭနဲၪ့လၧ အမွဲ အတီၩနီၪ ကဲၪထၪ့ဆၧထိၪဆၧဒီၩ့လၧၡၪထူဂီၩ (မုၪခီၫလဲး) အဆၧလၩ့ထ့ၬ အခၪ့ထံၭလၧမူၭခိၪဆၧစ့ၩရၫ့ခွးအလးနီၪလီၫ. မွဲဆၧနီၪ၀ံးတဲအၫ (Tyre) အစဎွၩစံၭလၩ့အ၁ၭ, “ယဆၧၫ့နၩ့လၧယွၩအလးဆၧၫ့နၩ့လၧမၫဆမံၭအ၁ၭကျၩ” (ဇံၫ ၂၈း၂, ၈) နီၪ, ယွၩစံၭ၀့ၫ “နမွဲခ့ၫရှူၬဒိၭဂုၪအ၁ၭလဒုၩ လၧအကၭဘံၭထၬ အ၁ၭ” (ဇံၫ ၂၈း၁၄), “နအီၪယူၭလၧအံဒံၫ့ယွၩအကျိၭအဖၧၩ့” (ဇံၫ ၂၈း၁၃), ဒဲ “ယအီၪက့ၪနၧၩ လၧယွၩအခိၪလီၩ့ဆံၫ့ဎံၪအလီၩ့” (ဇံၫ ၂၈း၁၄) နီၪလီၫ.

ဆၧချဲၩ့အကၧၩ့ဒိၪထုၬ လၧအစံၭ၀့ၫထီးယီၩလၧ (ဇံၫ ၂၈း၁၅) ဖၧၩ့နီၪ, “နဘီၪထၪ့ယီၫထၪ့လၧနဖၧၩ့၁ၭခီၫလၧနမုလနံၩ လၧနအီၪဖျဲၪထီးဆၧဒၪန့ဆၧ ဒဲၩဘၭလၧနဖၧၩ့လီၫ.” လၧဆၧနီၪအကၠီၩ့, ၡၪထူဂီၩအထုးအလၩအီၪ (အလားအလာၡိ) ဆၧလၧမိကဲၪထၪ့၁့ၪလၧယၫခီၫ, လၧအဆၧလၧၫ့ဆၧဎွ့ၩ အကျၩနီၪ မိမၩဆၧအၧၩ့ဆၧ၁ၫ့၁့ၪ၀့ၫဒၪဆ့နီၪလီၫ.

အၡါမၬနီၪ, ၡၪထူဂီၩမွဲဘၪဆၧတဲၩ့လၩ့၀့ၫ လၧဆၧလၧၫ့ဆၧဎွ့ၩန့ဎုၬထဲး ဆၧပျဲၩဖျ့ၭ၁ၭဆိၫ့န့ဘၪဆၧ (free choice) နီၪဆ့လီၫ. လါနၫ့ဂ့ၩအ၀့ၫ၁ိၩ့ကျၩ့ ၀့ၫ (အလွဲသုံး) ဆၧလၧၫ့ဆၧဎွ့ၩနီၪ လၧဆၧအီၪက့ၪဘၪမၪဆၧပျဲၩဖျ့ၭ၁ၭဆိၫ့န့ ဘၪဆၧအလးနီၪတၭ, အ၀့ၫမၩဂၭဂီၩ့လၩ့အ၁ၭ မွဲလၧအီၪက့ၪဒိၪအ၁ၭအၪနဲၪ့ အအီၪ၀့ၫကဲၪ၀့ၫအလးနီၪလီၫ.

ကဆါယွၩအဆၧအီၪက့ၪဒိၪအ၀့ၫနီၪ ထိးန့၀့ၫယံၬအ့ၬ, ၡၪထူဂီၩ၁ၭနၪ့ခွံၬ ယွၩအခိးအတၩ ဒဲအဲၪဒိၭန့ဘၪဆၧလၩဆၧဖၩ့ဒိၪနဲၪ့အၪနဲၪ့အ၀့ၫကြၨၭန့ဘၪနီၪ ဒံၭလီၫ. အ၀့ၫဂဲၫထဲၩ့အီၪ၀့ၫလၧမူၭခိၪအ၁ီၫ့ လၧအအီၪလၧဆၧလၧၫ့ဆၧဎွ့ၩ လဖၪအကျၩနီၪ မိန့ဘဲၫ၁့ၪလဲၪ. မွဲဆၧနီၪဘၪဆၧဒုၭဖျီၪ၀့ၫဒၪ, မွဲဆၧအီၪ၁ူၪလၩ့ မဲၩလမံၩ့နီၪလီၫ.

“ဆၧဒဲၩဘၭနီၪ မွဲဆၧအီၪ၁ူၪလၩ့မဲၩလမံၩ့, လၧၦလဆီၫ့မီၪ့ဘၪ၀့ၫလမံၩ့နီၪ လီၫ. ဆၧနီၪကြၨၭအီၪလၧဆၧလးနးစီၪ့အ့ၬ. ကြၨၭအၪ့ဎၬဆီၫ့မီၪ့နးဆိၭအ့ၬဆ့ နီၪလီၫ. ဆၧဒဲၩဘၭဂဲၫအီၪထၪ့လၧမူၭ၀ၩ့ဒီၪ့အလၧၫ့အဎွ့ၩအဖၧၩ့ယီၩနီၪ မွဲပဘၪ ထီးဆၧၫ့အလးအီၪနးစီၪ့အ့ၬဆ့နီၪလီၫ.” Ellen G. White, The Truth About Angels, p. 30.

လၧ (၁၁့ၭစလနဲကၫ ၅း၁၈) အဖၧၩ့နီၪ, စပီလူၫစံၭ၀့ၫဒၪ “လၧဆၧထီး အလူၬအဖၧၩ့နီၪ,” စံၭထၪ့အၪ့အူၭယွၩအခိးအတၩဆံၭ. ဆၧချဲၩ့ယီၩမိဖ့ၪဂဲးဖ့ၪဘၭ ပၧၩဘဲၫပမိမၩနၧၩ့ခၫ့ဖျီၫ့ ပဆၧအီၪက့ၪ၁ၭလၧအ၁ၭနၪ့ယွၩအခိးအတၩ, လၩ့ဆၫ့ ဒၪဆၧလၧဆၧၡၪ့ဆၧနၭအထီဖၧၩ့နီၪဘဲၫ၁့ၪလဲၪ.