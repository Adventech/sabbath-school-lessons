---
title:  မၩလိၪအၪထၪ့အဂး
date:  30/09/2022
---

ဖီ Ellen G. White, “Why Was Sin Permitted?” pp. 33-43, in Patriarchs and Prophets; “The Origin of Evil,” pp. 492-504, in The Great Controversy.

“ဆၧယိလါလၧဆၧထိးထဲၩ့တၩ့ထဲၩ့လၧ (မုၪခီၩလဲးဒဲအ၀့ၫအ၁ီၫ့လဖၪ) ၦလၧအထိးအ၁ၭဒဲအီၪမုၬဘၪ၀့ၫလၧယွၩအလၩအဖၩ့ လၧပဆီၫ့မီၪ့လန့ဘၪ, ဂီၩ့ဘျံၭထဲၩ့အ၁ၭလၧ ဆၧပိၩ့ထၪ့ဆၧလဖၪအဂးနီၪ အီၪနးဆိၭအ့ၬ. ဆၧထံၫလၩ့ (၁ုၭကျဲၩ့) ဒုၭနဲၪဆၧအ၁ၫ့ဒဲအလၩ့ဆၫ့လၩ့မဲၩဘၪထွ့ၫလၧယွၩအစီၩ့အမၩ့အလၩ အဖၩ့အလၩ့အၪ့အူၭအၪ့ဎၧၩ့လဖၪ လၧအ၀့ၫ၁ံၪအဂးနီၪအီၪလၧၩ့အ့ၬ. ကဆါယွၩ အစီၩ့အမၩ့အလၩအဖၩ့နီၪ အ၀့ၫ၁ံၪဒၪ၀့ၫန့လၧၩ့အ့ၬ, ဒဲအစီၩ့အမၩ့လၧအဒိၪနဲၪ့ အၪနဲၪ့လၧအမိအီၪ၀့ၫလၧယၫလခီၫနီၪ အ၀့ၫ၁ံၪဒၪဘၪ၀့ၫ၁့ၪလၧၩ့အ့ၬ. ဆၧလၩဆၧဖၩ့လၧအ၀့ၫ၁ံၪဒိၭန့ဘၪ၀့ၫလၧအခၪ့ထံၭအိၩလဖၪနီၪ လ့ၩဖီၩ့ခွံၬယူၭတၭ အ၀့ၫ၁ံၪမိဒိၭန့ထဲၩ့ဘၪ၀့ၫ၁့ၪလၧၩ့အ့ၬ. အ၀့ၫ၁ံၪအဆၧအၧၩ့ဆၧ၁ၫ့ဒဲဆၧစ့ၩရၫ့ တီၩလၧအ၀့ၫ၁ံၪအဂးနီၪ ထၪ့ဘၭဎွ့ၩဎီၩ့ဒၪအ၀့ၫ၁ံၪမိဒိၭန့ဘၪအလၩအဖၩ့နီၪတၭ, ထးဂ့ၩထီဘၪလၩ့ဆၫ့ (အခွင့်ထူး) လၧမူၭခိၪနီၪအ၀့ၫ၁ံၪအဂး အလးအီၪအ့ၬ လီၫ.” Ellen G. White, Confrontation, p. 21.	“စၭထၪ့လၧအခၪ့ထံၭနီၪ, ဖါကဆါယွၩဒဲကဆါဎရံၬနီၪ ၁့ၪယၫ၀ဲၩၡၪထူဂီၩ (စၫတၫ့) အ၁ၭလၧမိလၨၪခၫ့ဖၬဆၧ၁ီၪ့ဆၧ၁ၫ့ (မိမၩဒဲၩဘၭဆၧ) နီၪ, ဒဲ ၦၡၩဆၨၩ မိလၩ့ထ့ၬလၧအ၀့ၫအဆၧအၪ့လွ့ၫဖၧၩ့နီၪလီၫ. ကဆါယွၩမွဲဘၪအ၁ၭလၧဆၧ ဒဲၩဘၭယီၩ မိဂဲၫကဲၪထၪ့နီၪအ့ၬ, လါနၫ့ဂ့ၩယွၩဒၪစိၩ၀့ၫလၧဆၧမိဂဲၫကဲၪထၪ့ဒဲ အီၪက့ၪတဲၩ့၀ဲၩဆၧလၧအမိဘၪဒၪဆၧၫ့ယၫဆၧဂဲၫကဲၪထၪ့ရှၤၭအဆၧမၩအ၁ၭလၧ အလၩ့၁ၭမဲၪလမံၩ့ယီၩအဂးနီၪလီၫ. မွဲဆၧနီၪယွၩအဆၧအဲၪနီၪဒိၪ၀့ၫလၧဂၪ့ခိၪ ယီၩအဂး, လၧအ၀့ၫအုၩ့လၩ့၀ဲၩ၀့ၫလၧအမိဖ့ၪလၫ့အဖိၪခွၫအီၪလဂၩဎး, ‘ကယဲ ၦလၧအနဲၩထဲၩ့၀့ၫလဂၩဂၩနီၪ, မိဘၪဆၧဂၭဂီၩ့အ့ၬ. အ့ၪမွဲမိန့ဘၪဆၧမၧၫ့လၩ့ ဆိၩလၩ့ကၠၪလီၫ’ (ယီ ၃း၁၆).” Ellen G. White, The Desire of Ages, p. 22.