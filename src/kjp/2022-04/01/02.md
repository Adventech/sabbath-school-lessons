---
title:  ဆၧတဲၩ့လၩ့ဆၧ, ဆၧဒုၭဖျီၪထၪ့ဆၧအဲၪ
date:  25/09/2022
---

ဆၧမၩအ၁ၭလမံၩ့ဘၪလမံၩ့နီၪ အီၪလၧဆၧလလၩ့ထံးဘၪဒဲဆၧလဲၩမွံၩ လိၬ၁ၭ (?ရာ?နSာ) လၧဆၧပရၧၫ့အဂ့ၩဒဲအအၧၩ့၁့ၪဆ့လီၫ. ဖီၫဆၧဆူၪနီၪ အီၪလၧအလွ့ဎံၫလၩဒဲအစီၩ့နၧၩ့မၧၫ့လါနၫ့ဂ့ၩ အီၪဆ့လၧအဆူၪအခဲၩ့လၧဆၧမၩ ဘၪဒိၪဘၪထံၭဆ့လီၫ. ထိၪလမံၩ့အီၪဒဲအနိၭဖၭဒိၪကိၭ၀့ၫ (?ကာ့ယင်ငSက်) နီၪ အီၪလၧအလွ့အဎံၫအလၩလါနၫ့ဂ့ၩ, အီၪဆ့လၧအတခ့ၭအလၩ့၁ၭမဲၪလၧမၩနၧၩ မၩစၫထိၪအဂူၫဂၩလၧအဂဲးဆါဘၭဆါလဖၪဒဲ မၩဂၭဂီၩ့ၦဂူၫဂၩအ၁ူၭဒဲအၪ့ခွံၬ ၦဂူၫဂၩအဖိၪဆံၭ (ပ့ၫ) လဖၪဆ့နီၪလီၫ. ၦၡၩဆၨၩလဖၪဒၪလ့ၬအ၁ၭအီၪယၫ့၁ၭ ဆၧ၁့ၪ, ထီးလဆိဖိၪနီၪ အီၪလၧဆၧမ့ၬလဲၩ၁ၭဂဲၫ့ဆၧလၧအလၩ့၁ၭမဲၪအီၪ၀့ၫဒၪ ၁့ၪဆ့လီၫ. မွဲဆၧနီၪကဆါယ့ၫရှူၬအဆၧချဲၩ့ဒီၩ့လၩ့ ဘၪထွ့ၫလၧဘုၪချံၫအဂ့ၩဒဲ ဘုၪထိၪၡၬအဂဲးလၧ (မၭ၁ုၫ ၁၃း၂၇) အဖၧၩ့နီၪ မွဲဆၧလၩ့ဆၫ့လၩ့မဲၩအ့ၬ. စံၭ၀့ၫဒၪ, “ကဆါဧ့, နဎွံၪဆၧချံၫဂ့ၩလၧနဆံၬဖၧၩ့မွဲအ့ၪဧၪ, မၩအ၁ၭဘဲၫနီၪတၭ, ဘုၪထိၪၡၬနီၪ မွဲအဂဲၫထၪ့၀့ၫခီၫခီၫလဲၪ. အ၀့ၫဒၪစံၭအ၀့ၫ၁ံၪ, အယီၩလမံၩ့ မွဲဒုၪဒၩလဂၩမၩ၀့ၫလီၫ” (မၭ၁ုၫ ၁၃း၂၇, ၂၈). မွဲဘဲၫနီၪအ၁ိၭ ကဆါယွၩတဲၩ့လၩ့ မူၭ၀ၩ့ဒီၪ့ယီၩလၧဆၧလၧၫ့ဆၧဎွ့ၩအဖၧၩ့ လါနၫ့ဂ့ၩ, ဒုၪဒၩနီၪမၩဂၭဂီၩ့ခွံၬဆၧလၧ ဆၧဒဲၩဘၭအချံၫလၧအီၪ၁ူၪအ၁ၭနီၪလီၫ.

`ဖီယိ ၁ယီ ၄း၈, ၁၆. ဆၧလီၩဘၪပၧၩ “ယွၩမွဲဆၧအဲၪဆၧကွ့ၩလီၫ” နီၪ မွဲမိလၩ့ထံး၀့ၫလၧအဆၧတဲၩ့လၩ့ အဆၧမၩဖၧၩ့ဘဲၫ၁့ၪလဲၪ.`

ဆၧဂဲးဆၧဖး “ယွၩမွဲဆၧအဲၪဆၧကွံၩလီၫ” (၁ယီ ၄း၈, ၁၆) နီၪ ဒုၭ၁့ၪယၫပၧၩလၧ ဆၧမၩအ၁ၭ၁ၧၫ့မံၩ့နီၪလီၫ. (၁) ဆၧလၧဆၧအဲၪအလုၫအလါနီၪ မွဲအီၪဘံၪ့၁ူၪအ၁ၭအ့ၬ, အ့ၪမွဲလခီၫဒုၭနဲၪဖျီၪအ၁ၭဒၪ၀့ၫနီၪလီၫ. (ဆၧအဲၪလၧ လဒုၭဖျီၪထၪ့ဘၪအ၁ၭနီၪ မွဲဆၧဘဲၫ၁့ၪလဲၪ) ကဆါယွၩအဆၧအဲၪအီၪဖျီၪထၪ့ ၀့ၫဒၪလၧ၁ၧၫ့ဂၩလဂၩဎးအ၁ိၭအကျၩ, ဒဲလၧဆၧချိၫ့လခီၫနီၪ အီၪဖျီၪ၀့ၫဒၪလၧ အဆၧဘၪထွ့ၫလိၬ၁ၭလၧအဆၧတဲၩ့လၩ့ဖိၪ၁ံၪလဖၪနီၪလီၫ. (၂) ကဆါယွၩ အဆၧမၩထီးလူၬနီၪ ဒုၭဖျီၪထၪ့ဆၧအဲၪလၧအဂုးအခၧၫ့ဒဲလအၪ့လဲၩဘၪအ၁ၭနီၪ လီၫ. ဆၧမၩအ၁ၭနီၪ အီၪဎုၬထဲးလၧဆၧတဲၩ့လၩ့ဒဲဆၧရွံန့ထဲၩ့အဆၧဂဲၩဆၧ၀ၭ, ဒဲထီးဒၪလ့ၬ လၧဆၧဖ့ၪနဲၪအဆၧစ့ၩရၫ့တီၩဆၧဆ့နီၪလီၫ. မွဲ၀့ၫတၡါ, “ကဆါယွၩအဆၧအဲၪဒုၭဖျီၪထၪ့၁ၭလၧအဆၧတီၩအဖၧၩ့နီၪ ဆံၭ(ပံၫ)နဲၪ့ၡၩနဲၪ့ အဆၧယၫ့၁ုၪ့ယၫ့၁ၭနီၪအ့ၬ. ဆၧတီၩနီၪမွဲအစီၩ့နီၩ့ခိၪ (throne) အခၪ့ထံၭ ခၪ့ဎၧၩ့လၧဆၧအဲၪဆၧကွံၩအချံၫအ၁ၫအီၪအလးလီၫ.” Ellen G. White, The Desire of Ages, p. 762.  (၃) ထီးကဆါယွၩမွဲဆၧအဲၪဆၧကွံၩ ဒဲဒုၭဖျီၪထၪ့ အဆၧအဲၪယူၭနီၪ, မိကဲၪဆၧဒဲၩဘၭအခၪ့ထံၭဘဲၫ၁့ၪလဲၪ. အဂဲးဘဲၫယီၩဆၧဒဲၩဘၭနီၪ မွဲဆၧထၪ့ဒၩယွၩအတခ့ၭဖ၀ၭနီၪလီၫ.

ဘၪမွဲနီၪကဆါယွၩဘၪတဲၩ့လၩ့မူၭ၀ၩ့ဒီၪ့ယီၩလဲၪ. ၦလနၩ့နၩ့မိစံၭ၀့ၫဘၪတဲၩ့ လၩ့မူၭ၀ၩ့ဒီၪ့ယီၩလိၫအ့ၬလီၫ. လါနၫ့ဂ့ၩလၧကဆါယွၩအဆၧအဲၪလခီၫနီၪ မိထုၭ ဖျီၪထၪ့၀့ၫလၧအဆၧတဲၩ့လၩ့အဖၧၩ့နီၪလီၫ. မွဲဆၧလၩ့ထီၫမံၫထီၫမၪဖၭဒိၪလ့ၬ လၧဆၧတဲၩ့လၩ့ၦၡၩနီၪ, စံၭဆၧၫ့မၩဆၧၫ့နဲၪဖျီၪထဲၩ့ကဆါယွၩအဆၧအဲၪဆၧကွံၩ နီၪလကၭဒံၭဘၪ, အၪ့နၩ့လၩ့ထဲၩ့ယွၩအဆၧအဲၪဆၧကွံၩနီၪ လၧၦဂူၫဂၩ၁့ၪဆ့နီၪ လီၫ. (ဖီလၧ မၫကၧၭ ၁၂း၃၀, ၃၁ အဖၧၩ့နီၪဆ့ဆံၭ).

ယိထၪ့ဂၪ့ခိၪယီၩဒဲမူၭ၀ၩ့ဒီၪ့ထီးအလူၬနီၪဆံၭ. ဘၪဆၧမၩဂၭဂီၩ့ခွံၬ ၀့ၫလၧ ဆၧဒဲၩဘၭအကၠီၩ့ဒၪလ့ၬနီၪ, နဒၪဘၪဒံၭယွၩအဆၧအဲၪအီၪဖျီၪထၪ့ဒံၭလၧဆၧနီၪလဲၪဒံၭလဲၪ. မွဲပထုၭန့ဆၧမၩလိၪလၧဆၧယိလါနီၪ, လၧဆၧတဲၩ့လၩ့ဆၧအဖၧၩ့န့ဘဲၫ၁့ၪလဲၪ.