---
title:  ၁ၭထဲၩ့ထဲၩ့လၧယွၩအအီၪ
date:  11/10/2022
---

`“ဖီ ၁မိစ့ၭ ၂း၇ ဒဲ လီၩလၩ့ဆၧ ၁၂း၁-၇. လံၬဆံၫ့ဎံၪအဆၧၫ့နံၫဆၧၫ့ယီၩ အဖၧၩ့ ပဒၪဘၪဆၧလၩ့ဆၫ့လိၬ၁ၭမွဲဆၧနီၪလဲၪ. ဆၧဒုၭနၪ၁့ၪအၪထၪ့ပၧၩလၧ ၦၡၩအဆၧမၩအ၁ၭလၧဆၧ၁ံၫဖၧၩ့ဘဲၫ၁့ၪလဲၪ. (ဖီဆ့ ၁မိစ့ၭ ၇း၂၂ နီၪဆံၭ).`

ဘဲၫပ၁့ၪယၫအ၁ိၭ, လံၬဆံၫ့ဎံၪ၁ီၪ့လိၬပၧၩလၧ ၦၡၩနီၪမွဲ၁ၭၡီၩ့လီၫ (၁မိ ၂း၇), ဒဲ၁ၭၡီၩ့နီၪ အီၪပထုၬ၀့ၫလၧၦၡၩ၁ံၫအထီနီၪလီၫ (ဇံၫ ၁၈း၄, ၂၀).

အ့ၪမွဲ “၁ၭမၧၫ့” (spirit) နီၪဘဲၫ၁့ၪလဲၪ. ထီးၦၡၩ၁ံၫဂီၩအလးခဲၫ့နီၪ လၩ့မါခွံၬ၀့ၫလီၫမွဲအ့ၬဧၪ. ၦဎရံၬဖိၪအၪဒၪဆၧအဆၧနဲၩလၧ (လီၩလၩ့ ၁၂း၇) အဖၫ့ခိၪမိစံၭ၀့ၫလၧၦၡၩ၁ံၫဂီၩ့၁ၭမၧၫ့နီၪ အီၪမၧၫ့၀့ၫဒံၭလၧဆၧချဲၩ့ “ထီးနီၪ လဖၧၫ့ဂၪ့ခိၪမုၬမိထဲၩ့ထဲၩ့လၧဂၪ့ခိၪ ဘဲၫအအီၪ၀ဲၩ၀့ၫအ၁ိၭ, ဒဲ၁ၭမိထဲၩ့ထဲၩ့လၧ ယွၩလၧအဖ့ၪလၫ့၀့ၫအအီၪနီၪလီၫ.” လါနၫ့ဂ့ၩဆၧချဲၩ့နီၪမွဲစံၭ၀့ၫလၧ ၁ၭနီၪ အီၪမၧၫ့ဒဲ၁့ၪယၫဆၧဒံၭလၧယွၩအမ့ၬယၫနီၪအ့ၬ.

လီၩလၩ့ဆၧ ၁၂း၁-၇ နီၪစံၭ၀့ၫဒၪလၧ ၦအမုနံၩမု၁ၫ့လ့ၩဖီၩ့လဆၫ့ဘၪ လဆၫ့, ၦအ၁ၭၡါထၪ့, ၦအဂဲးလၩ့ဆါ, ဒဲမုလနံၩမိထီၩ့လၧဆၧ၁ံၫအထီနီၪလီၫ. အဆၧၫ့ဖိၪ (၇) နီၪမိစံၭ၀့ၫ လၧဆၧတဲၩ့လၩ့အဆၧမၩနီၪ မိထဲၩ့ကဒါထဲၩ့လၧ အလးအခၪ့ထံၭဘဲၫစံၭ၀့ၫလၧ (၁မိ ၂း၇) အ၁ိၭနီၪလီၫ. လၧဎူၫ၁ၫ့လ၁ၫ့အနံၩနီၪ “ယဟိ၀ၩယွၩမၩကဲၪထၪ့ၦၡၩအခွၫ လၧဂၪ့ခိၪအမုၬတၭ, အူၪၡိၫနုၬဆၧမၧၫ့အ၁ၪလၧအနၫဖၧၩ့တၭ, ၦခွၫနီၪကဲၪထၪ့ၦၡၩအ၁ၭမၧၫ့လီၫ” (၁မိ ၂း၇). လါနၫ့ဂ့ၩ, လၧ (လီၩလ့ၩ ၁၂း၇) ဖၧၩ့စံၭ၀့ၫ, “ဂၪ့ခိၪမုၬမိထဲၩ့ထဲၩ့လၧဂၪ့ခိၪ ဘဲၫအအီၪ၀ဲၩ၀့ၫအ၁ိၭ, ဒဲ၁ၭမိထဲၩ့ထဲၩ့လၧယွၩ လၧအဖ့ၪလၫ့၀့ၫအအီၪနီၪလီၫ.” မွဲဆၧနီၪ, ဆၧမၧၫ့အ၁ၪ လၧယွၩအူၪၡိၫနုၬ၀့ၫလၧစအၫဒၫ့အနၫဖၧၩ့နီၪ, အ၀့ၫဖ့ၪလၫ့ဆ့ၦၡၩအဂူၫဂၩ ထီးအလူၬဆ့, ဒဲထဲၩ့ထဲၩ့၀့ၫလၧယွၩအီၪနီၪ, အ့ၪၦစံၭလၧဆၧချဲၩ့အဂၩလမံၩ့ဘိၩ ဆၧမၧၫ့အ၁ၪ နီၪအီၪပထုၬ၀့ၫဒၪထီးနီၪလီၫ.

ပကြၨၭအီၪက့ၪထီးနဲၪ့လၧ (လီၩလၩ့ဆၧ ၁၂း၇) နီၪလီၩဖျီၪထၪ့ဆၧမၩအ၁ၭ လ၁ုၭဂီၩလ၁ုၭ ထီးဆၧ၁ံၫအထီ, ဒဲဘၪထွ့ၫလၧဆၧ၁ံၫနီၪ ၦအတီၩအလီၩ့ ဒဲၦအအၧၩ့အ၁ၫ့အဘိၩ့ဆၧၩ့နီၪ ဆၧလၩ့ဆၫ့လိၬ၁ၭလအီၪဘၪ, ၦဘၪ၁ံၫကိၭဂၩ ဒ့ၭနီၪလီၫ. အ့ၪမွဲၦစံၭဆီၪ့န့ဆၧလၧ ကယဲၦအ၁ံၫအ၁ၭမၧၫ့ထဲၩ့အီၪထဲၩ့လၧ ယွၩ အမ့ၬယၫနီၪတၭ, ၦအအၧၩ့အ၁ၫ့အ၁ၭမၧၫ့ဆ့မိထဲၩ့အီၪလၧယွၩအမ့ၬယၫနီၪ မွဲဆ့ဧၪ. ဆၧဆီၫ့မီၪ့ဘဲၫနီၪနီၪ ဘၪလၩ့ဎိၭလၧယွၩအလူအထၫအ့ၬလီၫ. မွဲလၧ ဆၧမၩအ၁ၭလၧ ၦၡၩဒဲဆၧဖိၪဆၧဎါ၁ံၪနီၪ မီၪ့ဎီၩ့ (လၩ့ဂၬလိၬ၁ၭ) အကၠီၩ့ (လီၩလၩ့ ၃း၁၉, ၂၀). ဆၧ၁ံၫအဆၧမၩအ၁ၭနီၪ အီၪလၩ့ဆၫ့ (အဂ့ၩနဲၪ့) လၧဆၧအီၪမၧၫ့ အီၪဂဲၩထုၬ (အီၪပထုၬ) နီၪနးမံၩ့အ့ၬ. ဘဲၫၦကွ့ၭထၩလဂၩစံၭ၀့ၫအ၁ိၭ, “နအီၪက့ၪ၁ူၪနမ့ၬတၭ, အ၀့ၫ၁ံၪအ၁ုၪ့ခိၪ၁ၭ၀ီၩး နအၪ့မၩန့ခွံၬအ၁ၪ, အ၀့ၫ၁ံၪလၩ့ယံၭတၭ, ထဲၩ့ထဲၩ့လၧဂၪ့ခိၪအမုၬလီၫ” (အၪ့အူၭ ၁၀၄း၂၉).

`ၦလီၩယံၫယါ၀့ၫလၧ ဆၧ၁ံၫနီၪမွဲဆၧအီၪမၧၫ့အီၪဂဲၩအဆၧဘၪထွ့ၫ လကုၭလကျၩ့လီၫ. ပ၀့ၫၦစံၭဆၧနီၪလၧဆၧဘၪမၪလီၫ. ဘၪမွဲနီၪလဲၪ. မွဲလၧဆၧ၁ံၫနီၪအီၪလၧဆၧမၧၫ့အ၀ါလါခီၫလီၫ (ထၪ့ဒၩလိၬ၁ၭလီၫ). ဆၧ၁ံၫနီၪမွဲဆၧမၧၫ့အဒုၪဒၩလီၫ. ဆၧယိလါဖၭဒိၪနီၪမွဲ “ဒုၪဒၩလၧ ခဲၫ့ထုၬ, ဆၧ၁ံၫနီၪမိဘၪဆၧဂၭဂီၩ့လီၫ” (၁ကီ ၁၅း၂၆).`