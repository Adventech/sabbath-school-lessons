---
title:  မၩလိၪအၪထၪ့အဂး
date:  14/10/2022
---

ဖီ Ellen G. White, “The First Great Deception,” pp. 531-550, in The Great Controversy.

လချုၭၦဎွ့ဒံၭဘၪၦအဆၫနီၪ ၁ံၪ့ဎွံၪဆရၫဖ့ၪလၫ့၁ံၪ၁ၭနၪ့ဆၧ (?မ့?ဆး) နီၪလီၫ. ဆၧမၩအ၁ၭအထီထီးနီၪ မိကဲၪဘဲၫၦအ၁ံၫလီၫ. လါနၫ့လၧအထီဘိၩ့ ဘၭနီၪ အခိၪနူၬမၩဆၧမၩဒံၭလီၫ. ဆီၫ့မီၪ့ယိ, လၧခိၪနူၬမၩဒံၭဆၧမၩဒံၭအထီဖၧၩ့ ဆၧအဂူၫဂၩထီးလူၬအ့ၪအီၪပထုၬဘဲၫနီၪနီၪ, ၦအ၁ံၫလဂၩမိမၩအ၁ၭဘဲၫ၁့ၪလဲၪ. ၦၡၩလဂၩအဆၧလ့ၩခၫ့ဖျီၫ့ဖၧၩ့, ခီၫလၧဘံၪ့လၩ့အမ့ၬလၧဆၧ၁ံၫနီၪ ထီၩ့လၧဆၧ ဂဲထုၪ့မၧၫ့ထၪ့ထဲၩ့အမုနံၩမၬ မိ၁့ၪယၫထဲၩ့ဘၪဆၧနီၪလီၫ. အနီၪမိမွဲ၀့ၫလၧကဆါ ယ့ၫရှူၬဂဲၫလၩ့ထဲၩ့နံၫဖၧၫ့လဖၧၫ့အထီ, အ့ၪမွဲဆ့လၧ အနံၪ့ (၁၀၀၀) ဖီၩ့ခွံၬဂီၩ့ အထီနီၪလီၫ (နဲၪ ၂၀း၇-၁၅). လၧၦအမၧၫ့ထးဒံၭ၁ံၪလဖၪ မိဆီၫ့မီၪ့၀့ၫဆၧ အဆၧၫ့အထီလ့ၩဖီၩ့ခွံၬဖၭယံၬလ့ၬလါနၫ့ဂ့ၩ, အ့ၪမွဲၦအ၁ံၫလၧအဂဲထုၪ့ထဲၩ့လဖၪ နီၪ မိ၁့ၪယၫ၀့ၫလၧဆၧလဆိလလးဖိၪလီၫ.

“အ့ၪမွဲဆၧဆီၫ့မီၪ့လၧစံၭ၀့ၫ ၦအ့ၪ၁ံၫထီၩ့လၧမူၭခိၪလထံၪဎးနီၪ, အ့ၪအမွဲ အဘၪတၡါနီၪ ပမိ၁ၭကွံၩဆၧ၁ံၫအၪနဲၪ့ဆၧမၧၫ့ဆၧဂဲၩဒံၭလီၫ. ၦအၪဂၩမၩထုၬခွံၬ အ၁ၭမၧၫ့ မွဲလၧဆၧဆူဆၧနဲၩယီၩအဂးလီၫ. ထီးဆၧခိဆၧ၀ီၩ, ဆၧကၪဆၧဂဲၩ, ဆၧ၁ၭဘၪထံၭဒဲဆၧဘံၪဘူၪလဖၪအၪလၨၪဂီလၨၪလၧ လၧဆၧအီၪမၧၫ့အီၪဂဲၩ ဖၧၩ့နီၪတၭ, ၦမိဖျါခွံၬ၁ၭမၧၫ့အဖျံၩလၧအထ့ၬယီၫနီၪ ဒဲမိယူၩထၪ့လၧထၭ လၧဆၧ ၁ုၪ့ထိၬ၁ၭထိၬအလးနီၪလီၫ.” E. G. White, The Great Controversy, p. 539.

“လၧလံၬဆံၫ့ဎံၪဖၧၩ့, ဆၧ၁ီၪ့ဆၧ၁ၫ့လၧ အစံၭ၀့ၫလၧၦအတီၩအလီၩ့န့၁ၫ ဘၪခိၪဖၭ ဒဲၦအအၧၩ့အ၁ၫ့ဘၪထိးဆၧစ့ၩရၫ့လၧအ၀့ၫ၁ံၪ၁ံၫလထံၪဎးနီၪ အီၪနး စီၪ့အ့ၬ. ဖံၫဖူၫ၁ံၪဒဲမီၪ၁ံၪလီၩထဲၩ့နဲၪစိၩဖၧၩ့၁ၭဘဲၫနီၪအီၪအ့ၬ. ကဆါဎရံၬဒဲ အထံၩအဖျဲ၁ံၪဆ့လီၩထွ့ၫဆၧဘဲၫနီၪလအီၪဘၪလီၫ. လံၬဆံၫ့ဎံၪ၁ီၪ့လိၪပၧၩ ပျၩ့ပျၩ့လ့ၬလၧၦအ၁ံၫဒိၭန့ဘၪဘၩ့မုးလထံၪဎးအီၪအ့ၬနီၪလီၫ. အီၪလမံၩ့မွဲဒၪ အ၀့ၫ၁ံၪမိဘၪအီၪခိၭ၀့ၫဘဲၫဆၧမံၫအ၁ိၭ ထီးဆၧဂဲထုၪ့မၧၫ့ထၪ့ထဲၩ့အမုနံၩလဖၧၫ့ နီၪလီၫ.” The Great Controversy, pp. 549, 550.