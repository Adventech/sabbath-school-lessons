---
title:  ၁့ၪယၫနၪ၁့ၪၦၡၩအန့ၩဆၧၫ (အဆၧကဲၪထၪ့ဒဲဆၧမၩအ၁ၭ)
date:  08/10/2022
---

### ဖီလနွ့ၫယီၩအဂးဆၧမၩလိၪ
၁မိ ၁း၂၄-၂၇; ၁မိ ၂း၇, ၁၉; မၭ ၁၀း၂၈; လီၩ ၁၂း၁-၇; ၁ဎွၩ ၂း၁၀; ၁ဎွၩ ၂၂း၄၀.

> <p>တၢ်ကလုၢ်ထူ</p>
> ့ “ယဟိ၀ၩယွၩမၩကဲၪထၪ့ၦၡၩအခွၫ လၧဂၪ့ခိၪအမုၬတၭ, အူၪၡိၫနုၬ ဆၧမၧၫ့အ၁ၪ လၧအနၫဖၧၩ့တၭ, ၦခွၫနီၪကဲၪထၪ့ၦၡၩအ၁ၭမၧၫ့လီၫ” (၁မိစ့ၭ ၂း၇).

ဆၧပြၧၩဂဲးလၧယွၩအလူအထၫ, “နမိ၁ံၫတၡါ” (၁မိ ၂း၁၆, ၁၇) ဒဲမုၪခီၩလဲးအဆၧအုၩ့အၪ့လီၫဆၧ, “န၁ံၫမိ၁ံၫတၡါအ့ၬ” (၁မိ ၃း၄) အဘိၩ့ ဆၧၩ့နီၪ မွဲဆၧဆၧၫ့စဲၪ (ကန့်သတ်) ထၬလၧကျိၭအံဒံၫ့အဂးလီၫအ့ၬ. မွဲဆၧ၁ီၫ ဆၧၫ့ထဲၩ့ ဒဲကဲၪထၪ့န့ဆၧမၩအ၁ၭလၧဂၪ့ခိၪအထီထၧၫ့ထီယၫအဖးဖီၩ့ (history) နီၪလီၫ.

ၦအၪဂၩအဲၪဒိၭဒဲကျ့ၭစၨၭမၩဘၪလၩ့ဎိၭ မုၪခီၩလဲးအဆၧချဲၩ့နီၪ လၧယွၩအလူ အထၫလဖၪလီၫ. လၧအ၀့ၫ၁ံၪအဂး, ဆၧမၪလူၬ, “နမိ၁ံၫတၡါ” နီၪ မွဲဒၪန့ၫနးခီၫ့မိၡါလၧအဂၭဂီၩ့၁့ၪအဂး, ဒဲဆၧအုၩ့လၩ့အဘျၪလၧအစံၭ၀့ၫ, “န၁ံၪမိ၁ံၫ တၡါအ့ၬ” နီၪမွဲ၁ၭမၧၫ့၁ၭၡီၩ့လၧအ၁ံၫလန့ဘၪအဂးလီၫ.

လါနၫ့ဂ့ၩဆၧကျ့ၭစၨၭမၩဆၧယီၩကဲၪထၪ့န့အ့ၬ. အဒီၩ့ၦစံၭ, ယွၩအလူအထၫ ဒဲမုၪခီၩလဲးအဆၧချဲၩ့ထၪ့ဒၩဆၧနီၪဘၪလၩ့ဎိၭ (လၩ့ဂၬလိၬ၁ၭ) ဧၪ. ၁ၭမၧၫ့၁ၭၡီၩ့ လၧအမိၡါ (အနၫ့ဆါ) လအီၪဘၪနီၪ ကဲၪ့ထၪ့ၦၡၩန့ဧၪ. ဆၧဆီၫ့မီၪ့ကိၪ့၁့ၪ လဖၪဒဲ စဲၩယၧၫ့အဆၧအၪ့ဎၬ၁ံၪအဲၪဒိၭမၩလၩ့ထံးဆၧဂဲးယီၩလါနၫ့ဂ့ၩထၪ့ ဘၭအ့ၬ. ဘဲၫပမွဲၦဎရံၬဖိၪလၧအအီၪဆၧၫ့ထုၪ့လၧယွၩအလူအထၫအ၁ိၭ, ပမိဘၪ၁့ၪယၫလၧဆၧဒိၪထုၬယွၩလဂၩဒၪလီၫ မွဲၦအတဲၩ့လၩ့ပၧၩ, ၁့ၪယၫပၧၩ ထီးအလူၬဆံၫ့ (အၪ့ ၁၃၉) နီၪလီၫ. ၦစံၭဆၧၫ့ထဲၩ့ဆၧအၪ့စၪ့အကၪအဂဲၩ ဘဲၫယီၩ၁ိၭနီၪ န့၁့ၪဒၪလၧယွၩအလူအထၫ, လံၬဆံၫ့ဎံၪနီၪလီၫ.

ပမိအၪ့ဎၬနၪ၁့ၪဆၧလနွ့ၫယီၩ မွဲလံၬအလးလံၩထုၭထၪ့လီၩဆၧဘၪထွ့ၫ လၧၦၡၩအန့ၩဆၧၫ့ဒဲအဆၧမၩအ၁ၭလၧ ၦလဂၩလၧ၁ံၫအထီနီၪ အီၪ၀့ၫဘဲၫ၁့ၪ လဲၪနီၪလီၫ.