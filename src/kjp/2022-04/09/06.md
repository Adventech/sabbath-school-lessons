---
title:  ၁ၭၡီၩ့၁ံၪအီၪလၧဆၧလုအလးအဖၫ့လၬ
date:   24/11/2022
---

`ဖီထဲၩ့ နဲၪဖျီၪ ၆း၉-၁၁. ၦမၫတုရၬလဖၪ “အ၁ၭၡီၩ့၁ံၪ” ကိၭထၪ့လၧ အလူဖၭဒိၪ “လၧဆၧလုအလးအဖၫ့လၬ” နီၪဘဲၫ၁့ၪလဲၪ.`

တၭထီးအ၀ဲထၪ့ထဲၩ့ဆၧစဲၩနဲၪ့ထၭ ယဲဖျိၪ့လဖျိၪ့ယီၩ ဒုၭဖျီၪထၪ့ဆၧလကဲၪ ယံၫယါဘၪနီၪလီၫ. ၦမၫတုရၬအ၁ၭၡီၩ့၁ံၪလဖၪ အီၪဖျီၪထၪ့လၧ “ဆၧလုအလး အဖၫ့လၬ” ကိၭထၪ့ယွၩလၧအလူဖၭဒိၪ ဘဲၫယွၩကစ့ၩရၫ့စၪထဲၩ့ၦလဖၪလၧ မၩ၁ံၫထဲၩ့အ၀့ၫ၁ံၪအဂးနီၪလီၫ (နဲၪဖျီၪ ၆း၉-၁၁) ၦအၪ့ဎၬထဲၩ့လံၬဆံၫ့ဎံၪလနၩ့နၩ့ မိလီၩထဲၩ့၀့ၫ “ဆၧလုလး” ယီၩ မွဲဆၧလုလးလၧဘၪဆၧကွ့ၭနဲၪ့လၧ (နဲၪဖျီၪ ၈း၁-၆) အဖၧၩ့ “ဆၧလုလးလၧၦလုထၪ့ဆၧဆူၭခဲၩနၧၫ့မၧၫ့” နီၪလီၫ. လါနၫ့ဂ့ၩ လၧ နဲၪဖျီၪ ၆း၉-၁၁ “ဖၧၩ့ယီၩမွဲၦလုထၪ့ထဲၩ့ဆၧဆူၭခဲၩနၧၫ့မၧၫ့အ့ၬ, အ့ၪမွဲ လခီၫလၧ “အ၁ွံၪ” လခီၫအကၠီၩ့ ဆၧလုလးယီၩမွဲ၀့ၫဒၪ ဆၧလုမ့ၪအလးခၪ့ထံၭ လၧဘၪဂါလၩ့ဆၧ၁ွံၪအလးလီၫ (၃မိစ့ၭ ၄း၁၈, ၃၀, ၃၄). ဆၧလုဆၧအ၁ွံၪလဖၪ နီၪ ဘၪဆၧဂါလၩ့၀့ၫလၧဆၧလုမ့ၪအလးခၪ့ထံၭအကၠီၩ့ ၦလၧအဘၪဆၧမၩ၁ံၫ မၫတုရၬလဖၪအ၀့ၫ၁ံၪအ၁ၭၡီၩ့ယီၩ အီၪ၀့ၫဒၪလၧဆၧလးနီၪ ပဒၪဘၪလၧ လံၬဆံၫ့ဎံၪအဆၧၫ့ယီၩအဖၧၩ့ ၦအ၀့ၫ၁ံၪနီၪ မွဲအတီၩလီၩ့ဂုးခၧၫ့၀့ၫဒၪလၧဆၧဆူ ဆၧနဲၩအကၠီၩ့ဒဲ အလူတီၩ၀့ၫဒၪလၧယွၩကဆါအီၪအကၠီၩ့ ဘၪထိးမၩ၁ံၫလဖၪနီၪ လီၫ (နဲၪဖျီၪ ၆း၉; နဲၪဖျီၪ ၁၂း၁၇;  နဲၪဖျီၪ ၁၄း၁၂).

လါနၫ့ဂ့ၩၦကဘၪ၁့ၪယၫထဲၩ့ “၁ၭၡီၩ၁ံၪအီၪလၧဆၧလုလးအခၪ့ထံၭ” လဖၪယီၩ မွဲ၀့ၫဒၪဆၧချဲၩ့အဒီၩ့နီၪလီၫ. အ့ၪမွဲၦမၩန့ထဲၩ့ဆၧဂဲးယီၩ မွဲအၡါမၬတၭ ပဒၪထဲၩ့ဘၪၦမၫတုရၬလဖၪယီၩ ထီၩ့လၧမူၭခိၪလါနၫ့ဂ့ၩ အ၀့ၫ၁ံၪမုၬလၩ၁ၭဎွံၫ ထဲၩ့ဆ့အ့ၬနီၪ ပဒၪဘၪလီၫ. ဘၪနီၪလဲၪအ၀့ၫ၁ံၪကိၭထၪ့ယွၩလၧအလူဖၭဒိၪ ဘဲၫယွၩကစ့ၩရၫ့စၪထဲၩ့ ၦလၧအမၩနၧၩ့မၩစၪမၩ၁ံၫထဲၩ့အ၀့ၫ၁ံၪလဖၪအကၠီၩ့နီၪ လီၫ. ဆၧယီၩပဒၪထဲၩ့ဘၪအ၀့ၫ၁ံၪဒိၭန့ထဲၩ့ဘၪဆၧထိးထဲၩ့တၩ့ထဲၩ့လါနၫ့ဂ့ၩ အ၀့ၫ၁ံၪအ၁ၭလဎွံၫဘၪနီၪလီၫ. “၁ၭလၧအအဲၪဒိၭမၩဆၧၫ့ထဲၩ့ဆၧယီၩမၩၡၪ့ မၩနၭၦ၁ၭအၪမၬလီၫ.

လကၭဒံၭဘၪ စယီဟၫ့ဒၪထဲၩ့ဘၪဆၧယီၩ မွဲမူၭခိၪဘၩ့မုးအဆၧမၩအ၁ၭ လၩ့ထံးလၩ့ဆ့ၭနီၪအ့ၬ. “က၁့ၪအဘွၩ, က၁့ၪအ၀ီၩ, က၁့ၪအ၁ၧၫ့, က၁့ၪအလၩ့ ဘွၩဒဲၦအထၪ့ထူၭက၁့ၪဘဲၫကလ့ၩဒုၭဆၧယီၩ လအီၪဘၪတၡါၡါလီၫ. ဎရံၬ ဆ့မွဲအခံးအဂးဘဲၫ၁ိၪဖိၪလၧအ၁ွံၪလၩ့အ၁ိၭနီၪဆ့အ့ၬ. ဆၧဖိၪဆၧဎါဖၭဒိၪလဒူၩ လၧအဒံၭအီၪလဖၪယီၩ မွဲဆၧဖိၪဆၧဎါတၡါဆ့အ့ၬ . . . ဘဲၫနီၪအ၁ိၭ လၧမူၭခိၪ ဘၩ့မုးအဖၧၩ့ၦ၁ၭၡီၩ့၁ံၪအီၪလၧဆၧလုလးအခၪ့ထံၭနီၪ မွဲအအီၪတၡါဆ့အ့ၬ, ဆၧထီးအလူၬနီၪမွဲ၀့ၫဒၪဆၧအဒီၩ့လဖၪနီၪလီၫ.” The SDA Bible Commentary, vol. 7, p. 778.

George E. Ladd, ၦလမွဲဘၪၦမုနွ့ၫနံၩဖိၪလဂၩယီၩ ကွ့ၭထၭ၀့ၫဘဲၫယီၩ “ဆၧလုလးလၧ (နဲၪဖျီၪ ၆း၉-၁၁) ယီၩ မွဲဆၧလုမ့ၪအလးလၧဆၧလုဆၧအ၁ွံၪ လဖၪ ဘၪဆၧဂါလၩ့ခွံၬ၀့ၫအလးနီၪလီၫ. စယီဟၫ့ဒၪထဲၩ့၁ၭၡီၩ့၁ံၪအီၪလၧ ဆၧလုလးအခၪ့ထံၭယီၩ မွဲၦမၫတုရၬလဖၪအ၁ၭၡီၩ့နီၪအ့ၬ. ဒဲဆၧယီၩမွဲဆ့ဆၧကဲၪ ထၪ့လၧၦၡၩ၁ံၪအထီနီၪဆ့အ့ၬ. ဆၧယီၩမွဲအဒုၭဖျီၪထၪ့၀့ၫဒၪပျၩ့ပျၩ့ ၦမၫတုရၬ လဖၪဘၪဆၧမၩ၁ံၫခွံၬ၀့ၫဒၪ လၧဖါယွၩကဆါအမံၩ့အကၠီၩ့နီၪလီၫ.” A Commentary on the Revelation of John (Grand Rapids, MI: Eerdmans, 1972), p. 103.

`ၦလၧအဘၪထိးဆၧစ့ၩရၫ့စၪလတီၩလလီၩ့ဘၪလဖၪယီၩ မပၩ၁ံၪလဲၪ. မပၩ၁ံၪလဖၪလၧအကိၭထၪ့ဆၧလၧဆၧတီၩဆၧလီၩ့ လၧအဂဲၫ လထီၩ့ဒံၭဘၪနီၪ မပၩလဲၪ. လၧဂၪ့ခိၪချိၫ့ယီၩ ဆၧတီၩဆၧလီၩ့ၡၩနၭ လါနၫ့ဂ့ၩ ၦကဘၪဆူနဲၩထဲၩ့ယွၩနီၪဘဲၫ၁့ၪလဲၪ. ဆၧအုၩ့လၩ့လဖၪယီၩ ဖ့ၪလၫ့နၧၩဆၧမံၫ့၁ုၪ့မံၫ့၁ၭဘဲၫ၁့ၪလဲၪ.`