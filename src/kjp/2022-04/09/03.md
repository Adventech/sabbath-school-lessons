---
title:  မုဆၫလနံၩယီၩ---နမိအီၪလၧယ၁ိၭလၧပၫရဒဲၭအဖၧၩ့လီၫ
date:   21/11/2022
---

ၦလၧအအဲၪဒိၭစံၭထဲၩ့၀့ၫ ၦမိၡါဂၭဂီၩ့လါနၫ့ၦ၁ၭမုယီၩ၁ံၫလန့ဘၪလဖၪနီၪ ၁ိၩ့ထဲၩ့ လုကၭ ၂၃း၄၃ လံၬဆံၫ့ဎံၪအဆၧၫ့ယီၩအၪမၬလီၫ. “ယ့ၫရှူၬစံၭအ၀့ၫဒၪ, ယလီၩဘၪနၧၩတီၩတီၩယီၩ, မုဆၫလနံၩယီၭ နမိအီၪလၧယ၁ိၭ လၧပၫရဒဲၭအဖၧၩ့ လီၫ.” အ့ၪမွဲပယိထၪ့လံၬဆံၫ့ဎံၪအဆၧၫ့ယီၩတၭ, ပမိဒၪထဲၩ့ဘၪလၧဎရံၬ၁ံၫ လနံၩဎးနီၪ အ၀့ၫထီၩ့ထဲၩ့လၧပၫရဒဲၭဎုၬလၧဎရံၬနီၪလီၫ. လါနၫ့ဂ့ၩဆၧထိးဆၧၫ့ ဘဲၫနီၪလဖၪအီၪဂဲၫ၀့ၫလၧၦလၧအဆူနဲၩထဲၩ့ၦနး၁ၭယီၩ၁ံၫလန့ဘၪအ၀့ၫ၁ံၪဆူနဲၩဘဲၫနီၪအကၠီၩ့ အ၀့ၫ၁ံၪကွ့ၭကျိၭထဲၩ့ဘဲၫနီၪအ၁ိၭလီၫ. လါနၫ့ဂ့ၩဆၧကွ့ၭကျိၭထဲၩ့ယီၩ မွဲအဂ့ၩထုၬ, အတီၩထုၬဧၪ.

`ထိၪနဲၪဎီၩ့ယိ လုကၭ ၂၃း၄၃ ဒဲ ယီဟၫ့ ၂၀း၁၇ ဒဲ ယီဟၫ့ ၁၄း၁-၃ ယီၩဆံၭ. ၦကဘၪနၪ၁့ၪထဲၩ့ဆၧအုၩ့လၩ့လၧဆၧဘျၪလဂၩအဂး လၧထုၪ့စူၪယၫလီၩ့ယီၩ ဘဲၫ၁့ၪလဲၪ. ဎရံၬအဆၧချဲၩ့လၧနးမၫရံၫမၭဂဒၫလံနံၫနီၪ ထိးအ၁ၭဘဲၫ၁့ၪလဲၪ.`

ၦၡၩစီၪဆီၫ့မီၪ့ထဲၩ့ဎရံၬဒဲဆၧဘျၪအ၁ိၭနံၫဂၩထဲၩ့ထၪ့ထဲၩ့လၧ ပၫရဒဲၭ (မူၭခိၪ)ဆၧချဲၩ့ယီၩ ထၪ့ဒၩလိၬအ၁ၭလၧ ဎရံၬအဆၧချဲၩ့လၧနးမၫရံၫမၭဂဒၫလံနံၫ ဘၪဆဲၫ့ထဲၩ့လၧအ၀့ၫလထဲၩ့ထၪ့ထဲၩ့ဒံၭဘၪလၧမူၭခိၪ လၧဖါကဆါအီၪနီၪဒံၭဘၪ နီၪလီၫ (ယီဟၫ့ ၂၀း၁၇). ဒဲဆၧထိးဆၧၫ့ဘၪဆဲၫ့လၧဎရံၬဒဲဆၧဘျၪအ၁ိၭနံၫဂၩ ယီၩ ထဲၩ့ထၪ့ထဲၩ့လၧမူၭခိၪလနံၩဎးလၧဎရံၬထိး၁ံၫအ၁ၭနီၪ ထၪ့ဒၩလိၬအ၁ၭလၧ ဎရံၬအဆၧအုၩ့လၩ့လၧ ကဂဲၫကိၭထဲၩ့ၦဆူနဲၩဖိၪလၧအ၀့ၫဂဲၫလၩ့ထဲၩ့နံၫဖၧၫ့ လဖၧၫ့အထီနီၪလီၫ (ယီဟၫ့ ၁၄း၁-၃).

လၧ လုကၭ ၂၃း၄၃ ဖၧၩ့ဆၧချဲၩ့ “မုဆၫလနံၩယီၩ” နီၪ မွဲ၀့ၫဒၪ]ဂံစၭ အလံၬအဒုၭနဲၪ, ဆၧမၩ, ဆၧကဲၪ, ဆၧအီၪနီၪလီၫ. Wilson Paroschi  ၁့ၪယၫ ထဲၩ့၀့ၫဒၪ “ဆၧယီၩလၧခိၪလၩဘွၩအလၨလံၬဘၪဆၧကွ့ၭလဖၪအဖၧၩ့လိၫ၀့ၫဒၪ (Cသာာၠ) နီၪလီၫ. ဘၪနီၪလဲၪ. ထီးအ၀့ၫ၁ံၪအၪ့ဎၬထဲၩ့ဆၧချဲၩ့ “မုဆၫလနံၩ ယီၩ” လၧလံၬလုကၭဒဲလၧလံၬမၩဆၧအဖၧၩ့ အဘျၩ့ ၂၀ အဖၧၩ့ ၁၄ ဘျၩ့နီၪ မွဲအခီၫပယီၫအီၪ၀့ၫဒၪ “ဆၧကဂဲၫကဲၪထၪ့” နီၪလီၫ. (An Analysis of Luke 23:43, “in Ministry, June 2013, p. 7).

ဆၧနီၪအကၠီၩ့ ၦကဘၪနၪ၁့ၪထဲၩ့လံၬဆံၫ့ဎံၪအဆၧၫ့ယီၩ မွဲ၀့ၫဒၪဎရံၬ အုၩ့လၩ့ထဲၩ့ၦဘျၪလဂၩ မိဒိၭန့ထဲၩ့ဘၪဆၧမၧၫ့ ထီးဎရံၬဂဲၫလၩ့ထဲၩ့နံၫဖၧၫ့လဖၧၫ့ နီၪလီၫ.

`ဖီထဲၩ့ဆၧကွ့ၭအ၁ၭလၧ လုကၭ ၂၃း၃၉-၄၃. ၦလဂၩဘဲၫကဖ့ၪ    ဆၧၫ့ထဲၩ့အဆၧဒဲၩဘၭအဂး ဆၧလအီၪနးမံၩ့, အဆၧၫ့အထီလအီၪလၧၩ့ ဘၪနးမံၩ့, ဒိၭန့ထဲၩ့ဘၪယွၩအဆၧအုၩ့လၩ့ ဘဲၫကန့ထဲၩ့ဘၪ၁ၭမၧၫ့အဆိၩ အကၠၪနီၪ ခၫ့ဖျီၫ့လၧကဆါဎရံၬနီၪလီၫ. ဆၧဂဲးယီၩဖ့ၪဒုၭ၁့ၪယၫထဲၩ့ပၧၩ ဆၧထိးထဲၩ့တၩ့ထဲၩ့နီၪ ၦမိန့ထဲၩ့ဘၪခၫ့ဖျီၫ့လၧဆၧနဲၩလမံၩ့ဒၪနီၪဘဲၫ၁့ၪလဲၪ. မပၩလၩ့ဂၬဆ့ဆၧဘျၪလၧအီၪလၧထုၪ့စူၪယၫလီၩ့ယီၩဘဲၫ၁့ၪဆ့ လဲၪ. ၦလၩ့ဆၫ့ထဲၩ့ဘဲၫ၁့ၪဆ့လဲၪ.`