---
title:  ၦ၁ထံၫဒဲစလၭဇရၧၭ
date:   20/11/2022
---

`ဖီထဲၩ့ လုကၭ ၁၆း၁၉-၃၁. ဆၧဂဲးဆၧဖးယီၩ မွဲဆၧဂဲးအၡါမၬလၧအကဲၪ ထၪ့၀့ၫဒၪလၧၦ၁ံၫဂီၩ့အခၫနီၪဧၪ, မွဲအ့ၬဧၪ.`

ၦအၪ့ဎၬထဲၩ့လံၬဆံၫ့ဎံၪလနၩ့နၩ့ဖ့ၪကိၪ့ထၭဆၧ လုကၭ ၁၆း၁၉-၃၁ ယီၩ ဘဲၫၦကဆီၫ့မီၪ့ဘဲၫဆၧဂဲးအၡါမၬအ၁ိၭနီၪလီၫ. အ၀့ၫ၁ံၪမၩန့ထဲၩ့ဆၧအဂဲးယီၩ မွဲဘဲၫ၁ိၭဆၧအကဲၪထၪ့လၧၦၡၩ၁ံၫဂီၩ့အလးခဲၫ့နီၪလီၫ. လါနၫ့ဂ့ၩဆၧထိးဆၧၫ့ ဘဲၫနီၪ ထၪ့ဒၩလိၬအ၁ၭလၧလံၬဆံၫ့ဎံၪအဆၧကွ့ၭအ၁ၭအဂူၫဂၩအၪမၬလီၫ.

အခၪ့ထံၭအ့ၪမွဲၦထိးဆၧဆၧဂဲးလၧ (လုကၭ ၁၆း၂၃-၃၁) ဖၧၩ့အမွဲအတီၩ ဒဲအၡါမၬတၭ, ၦကဘၪထိးဆၧၫ့ထဲၩ့မူၭခိၪဘၩ့မုးဒဲရၬမ့ၪဖၧၩ့ယီၩ အီၪဘူၭလိၬအ၁ၭ ထီးၦၡၩအီၪလၧမူၭခိၪဒဲရၬဖၧၩ့လဖၪ ချဲၩ့ဒုၪ့လိၬအ၁ၭဂၧၫ့အကၠီၩ့နီၪလီၫ. လကၭ ဒံၭဘၪၦကဘၪထိးဆၧၫ့ထဲၩ့ဆ့ အ့ၪမွဲၦၡၩ၁ံၫတၭအ၀့ၫမိၡါခံးဂၩ့ယီၩ အီၪလၧဆၧ၁ွၪခိၪဖၧၩ့ဒဲ၁ၭၡီၩ့ဖိၪလၧအ၁ံၫလန့ဘၪနီၪ အီၪ၀့ၫဒၪလၧအမ့ၬ၁-, အစူၪနိၩ့, ဒဲအဖျ့ၩဒဲ၁ၭမုယီၩ၁ၭ၀ံထံၫ၁့ၪဆ့နီၪ ၦကဘၪထိးဆၧၫ့ဆ့လီၫ” (လုကၭ ၁၆း၂၃, ၂၄). 

ဆၧကွ့ၭအ၁ၭယီၩ အ့ၪမွဲအဒုၭဖျီၪထၪ့ၦ၁ံၫလဖၪအဂဲးနီၪတၭ, မူၭခိၪယီၩ လမွဲလၧၩ့ဘၪဆၧလးလၧၩ့အလၧၫ့ဎွ့ၩလၧဆၧမုၬဆၧရှၤၫဘၪနီၪလီၫ. မွဲအဘၪနီၪ လဲၪ, ၦလၧအဒိၭန့ဘၪဆၧထိးထဲၩ့တၩ့ထဲၩ့လဖၪ အီၪဘၪဆၧလးလၧဘူၭ၀့ၫဒၪ လရၬမ့ၪဖၧၩ့အကၠီၩ့ အ၀့ၫဘၪဒၪထဲၩ့ဒဲချဲၩ့ဒုၪ့ထဲၩ့ဘၪလိၬအ၁ၭလၧအ၀့ၫ၁ံၪ အဲၪဘၪကွံၩဘၪလဖၪအကၠီၩ့ အ၀့ၫ၁ံၪမွဲအ၁ၭကမုၬနးဆိဖိၪအ့ၬ. (လုကၭ ၁၆း၂၃- ၃၁). မိလဂၩအ့ၪနါဂၧၫ့ဘၪအဖိၪဘၪထိးဆၧၡၪ့ဆၧနၭဒိၪဒိၪလ့ၬအကၠီၩ့ ဂၪ့အုၩ ဂၪ့ထိၬအလူနီၪတၭ, အ၀့ၫအီၪလၧမူၭခိၪလါနၫ့ အ၁ၭကမုၬတၡါဧၪ. ဆၧ၁ီၪ့ ဆၧ၁ၫ့ဒဲဆၧဆူဆၧနဲၩဘဲၫနီၪအ၁ိၭလဖၪ ထၪ့ဒၩလိၬအ၁ၭလၧယွၩအဆၧအုၩ့လၩ့ မွဲ၀့ၫဒၪ “ဆၧ၁ုၪ့အုၭ၁ၭအုၭလအီၪလၧၩ့ဘၪ, ဒဲအဂၪ့ဆၧယၧၩ့ဆၧလအီၪလၧၩ့ဘၪ, ဒဲဆၧ၁ုၪ့ဎဲၫ၁ၭဎဲၫအီၪလၧၩ့ဆ့အ့ၬ” (နဲၪဖျီၪ ၂၁း၄). လဖၪယီၩ မွဲလၧၫ့ထၪ့ဎွ့ၩထၪ့ ကန့ဆ့အ့ၬ.

ဆၧလမီၪ့ဎီၩ့ဘၪဘဲၫနီၪလဖၪအကၠီၩ့ ၦလၧအၪ့ဎၬမၩလိၪထဲၩ့လံၬဆံၫ့ဎံၪ လၧခဲၫ့လဖၪယီၩ ထိးဆၧၫ့ထဲၩ့၀့ၫဒၪၦ၁ထံၫဒဲစလၭဇရၧၭအဂဲးယီၩ မွဲ၀့ၫဒၪ ဆၧချဲၩ့ဒီၩ့ဒဲၦမၩန့ထဲၩ့ဆၧဂဲးယီၩ ဘဲၫဆၧအၡါမၬလန့ဘၪနီၪလီၫ. George E. Ladd, လမွဲဘၪၦမုနွ့ၫနံၩဖိၪလဂၩယီၩ စံၭ၀့ၫဒၪ “ဆၧဂဲးယီၩလမွဲဘၪဆၧလၧ အကဲၪထၪ့လၧၦၡၩ၁ံၫဂီၩနီၪအ့ၬ, အ့ၪမွဲလခီၫဆၧဂဲးယီၩမွဲ၀့ၫဒၪဆၧချဲၩ့အဒီၩ့     ဘၪဆဲၫ့လၧၦယုဒၫဖိၪ၁ံၪအဆၧစီၪဆီၫ့မီၪ့လဖၪအဂဲးနီၪလီၫ.” (G. E. Ladd, Eschatology,” in The New Bible Dictionary, edited by J. D. Douglas (Grand Rapids, MI: Eerdmans, 1962), p. 388.

ၦ၁ထံၫဒဲစလၭဇရၧၭၡါယီၩ ဒုၭဖျီၪထၪ့ထဲၩ့ၦ၁ထံၫလၧအကီၩ့၁ိၭထၪ့ဆၧ ဆၧ၀ီၩလုၭဖုၭဒဲဆၧဘွၩဖျ့ၫလံၬကံၭ ဒဲၦၡၪ့ဖိၪဘၪဆၧဆၫအီၪ၀့ၫလၧအဖၧၩ့လး ထၧၫ့ဂၩယၫအမံၩ့ မွဲစလၭဇရၧၭနံၫဂၩယီၩ လမီၪ့ဎီၩ့ဘၪလိၬအ၁ၭနီၪလီၫ (လုကၭ ၁၆း၁၉, ၂၀). ဆၧကွ့ၭအ၁ၭယီၩ၁ီၪ့၁ၫ့ထဲၩ့ပၧၩ (၁) ၦဆၧလုဒိၪဎွ့ၩဒိၪလၧ ၦဆၧ အီၪမၧၫ့ဘိၩ့နဲၪ့ယီၩလဖၪ မွဲအကၧၩ့ဒိၪ၀့ၫလၧၦ၁ၭမၧၫ့လၧယၫ (ၦ၁ံၫဂီၩ့အလးခဲၫ့) အဂးနီၪအ့ၬ. (၂) ၦ၁ၭမၧၫ့အထုၬၦကကဲၪဘဲၫ၁့ၪလဲၪ (ဆၧထိးထဲၩ့တၩ့ထဲၩ့ဧၪ, ဆၧ၁ံၫအဆိၩအကၠၪဧၪ) နီၪ ဘၪဆၧစ့ၩရၫ့လၧၦ၁ၭမၧၫ့ဘိၩ့နဲၪ့ယီၩနီၪလီၫ. ၦ၁ံၫ ဂီၩမၬၦဂဲၫထဲၩ့အၪ့လဲၩထၪ့ထဲၩ့ ၦဆၧအီၪမၧၫ့အီၪဂဲၩနးဖၧၫ့ဒီၭလန့ဘၪလီၫ (လုကၭ ၁၆း၂၅, ၂၆).

`“အ၀့ၫဒၪစံၭအ၀့ၫ, အ၀့ၫ၁ံၪအ့ၪလခိၭနၪဘၪ၀့ၫလၧစမိစ့ၭဒဲမီၪ၁ံၪနီၪ, ၦလၧအ၁ံၫလဂၩဂၩ အ့ၪဂဲးထုၪ့လါနၫ့တၭ, နဲၩ၀့ၫဒၪဆ့အ့ၬ” (လုကၭ ၁၆း၃၁). လၧယ့ၫရှူၬအဆၧချဲၩ့ဒီၩ့ယီၩအဖၧၩ့ ၦကမၩန့ထဲၩ့ဆၧမၪလိၪဒဲလံၬဆံၫ့ဎံၪအစီၩ့အမၩ့ ဒဲၦမိဘၪထိးဆၧၫ့ဘဲၫ၁့ၪလဲၪ.`