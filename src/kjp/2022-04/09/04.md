---
title:  စဲၪ့ထၪ့ခွံၬလၧဆၧဒဲၩဘၭဂီၩ့အီၪထဲၩ့လၧဎရံၬအ၁ိၭ
date:   22/11/2022
---

`ဖီထဲၩ့ ဖလံဖံၫ ၁း၂၁-၂၄ ဒဲ ၁၁့ၭစလနဲကၫ ၄း၁၃-၁၈). စပီလူၫယိလါထဲၩ့ လၧကအီၪဘၪလၧဎရံၬနီၪမွဲဆံၭယံၬလဲၪ. (ဖလံဖံၫ ၁း၂၃) အီၪလၩ့ဎိၭလၧဎရံၬ (၁၁့ၭစလနဲကၫ ၄း၁၇).`

စပီလူၫအဲၪဒိၭအီၪလၧဎရံၬအဖၧၩ့လၧအ၁ၭမၧၫ့အထီ (၂ကီရံၫ့ ၅း၁၇) ဒဲ အ့ၪမွဲဎရံၬဂဲၫလၩ့နံၫဖၧၫ့လဖၧၫ့ အ၀့ၫမိအီၪလၧကဆါအ၁ိၭ အဆိၩဆိၩအကၠၪကၠၪ (၁၁့ၭစလနဲကၫ ၄း၁၇) စအၪ့မၧၫ့ဖိၪစပီလူၫယီၩ အ၀့ၫမွဲယွၩအဆၧပၨၩ့ဒဲ အ၀့ၫအီၪလၧဎရံၬထီးဆၧ၁ံၫလါနၫ့ မၩလၩ့ဖၭအ၀့ၫ၁ံၪလန့ဘၪအကၠီၩ့လီၫ. လၧလံၬရိမၫအဖၧၩ့စပီလူၫကွ့ၭစဲၩနဲၪဘဲၫယီၩအ၁ိၭ “အဂဲးဘဲၫယီၩယနဲၩဆၧ၁ံၫ မွဲဂ့ၩ, ဆၧမၧၫ့မွဲဂ့ၩ. . . မၩလၩ့မုလၩ့ဖၭပၧၩ လၧယွၩအဆၧအဲၪဆၧကွံၩအီၪလၧ ပကဆါယ့ၫရှူၬဎရံၬအဖၧၩ့လ၁့ၪဘၪလီၫ” (ရိမၫ ၈း၃၈-၃၉). “အဂဲးဘဲၫယီၩ, ပအ့ၪမၧၫ့နီၪ မွဲပမၧၫ့လၧပကဆါအဂးတၭ, ပအ့ၪ၁ံၫနီၪ မွဲပ၁ံၫလၧပကဆါအဂး လီၫ. မၩအ၁ၭဘဲၫနီၪတၭ, ပမၧၫ့မွဲဂ့ၩ, ပ၁ံၫမွဲဂ့ၩ, ပမွဲကဆါအဆၧလီၫ...” (ရိမၫ ၁၄း၈).

စပီလူၫ, အ၀့ၫအဆၧဆူဆၧနဲၩဂုးခၧၫ့၀့ၫဘဲၫနီၪအ၁ိၭအကၠီၩ့ အ၀့ၫချဲၩ့ထဲၩ့ လၧၦလၧအ၁ံၫလၧဎရံၬလဖၪအဂး “ၦလၧအမံၫလၧယ့ၫရှူၬအဖၧၩ့” (၁၁့ၭစလနဲကၫ ၄း၁၄), လဖၪ “ကဂဲထုၪ့ထဲၩ့လၧဎရံၬဂဲၫလၩ့နံၫဖၧၫ့လဖၧၫ့ အခၫနီၪတၭ, ကဒိၭန့ထဲၩ့ဘၪဆၧမၧၫ့အဆိၩအကၠၪနီၪလီၫ (၁ကီရံၫ့ ၁၅း၁၆-၁၈; ၁၁့ၭစလနဲကၫ ၄း၁၃-၁၈).

စပီလူၫလီၩဖျီၪထၪ့အဆၧ၁ၭအီၪ “အဂဲးဘဲၫယီၩဆၧပဂၨၪထၪ့ဆီၫ့ယၧၩ နံၫမံၩ့လူၬနီၪ, ဆၧမိထဲၩ့ဘၪယ၁ၭအီၪလၧဎရံၬအ၁ိၭနီၪတၭ, အနီၪမွဲဂ့ၩဒၪဆၧဒိၪဒိၪ အၪအၪလ့ၬဒံၭ” (ဖလံဖံၫ ၁း၂၃). ဆၧချဲၩ့အယီၩမွဲအစံၭ၀့ၫဒၪ စပီလူၫ၁ံၫဂီၩ့နီၪတၭ အ၀့ၫအ၁ၭၡီၩ့ယီၩအီၪထဲၩ့လၧဎရံၬအ၁ိၭနီၪဧၪ...လမွဲဘၪလီၫ. လၧလံၬဆံၫ့ဎံၪ အဆၧၫ့ယီၩ “စပီလူၫအဲၪဒိၭအီၪက့ၪထးခွံၬ၁ၭမၧၫ့လၧၫ့ဎွ့ၩလၧဆၧၡၪ့ဆၧနၭဂီၩ့ အ၀့ၫအဲၪဒိၭအီၪလၧဎရံၬအ၁ိၭနီၪလီၫ. လံၬဆံၫ့ဎံၪအဆၧၫ့ယီၩ မွဲအစံၭ၀့ၫဒၪ စပီလူၫအဲၪဒိၭထဲၩ့ထၪ့မူၭခိၪလၧအ၀့ၫ၁ံၫလထံၫဎးအ့ၬနီၪလီၫ. အ၀့ၫ၁့ၪယၫထဲၩ့ ဖျီၪပျၩ့ဂ့ၩမၬ ဎရံၬလဂဲၫလၩ့နံၫဖၧၫ့လဖၧၫ့ဒံၭဘၪ အ၀့ၫဒိၭန့ထဲၩ့ဘၪဆၧလၧ ဎရံၬ အုၩ့လၩ့ထၭလဖၪနီၪဒံၭဘၪနီၪလီၫ (၂ထံမ၁ံၫ ၄း၈).” Andrews Study Bible, p. 1555, note on ဖလံဖံၫ ၁း၂၃. 

အ့ၪမွဲပလီၩဖၨၪ့ဖၨၪတၭ, စပီလူၫစံၭ၀့ၫဒၪ အ့ၪမွဲအ၀့ၫ၁ံၫဂီၩ့နီၪတၭ, ဆၧလၧ မံၩ့အ၀့ၫက၁့ၪယၫထဲၩ့ဆၧနီၪ မွဲ၀့ၫဒၪဎရံၬဂဲၫလၩ့ထဲၩ့နံၫဖၧၫ့လဖၧၫ့ဒဲဒုၭဂဲထုၪ့ထဲၩ့ ၦ၁ံၫလၧဎရံၬအဖၧၩ့လဖၪနီၪလီၫ. ဆၧအဆၧၫ့အထီအနီၪ အ၀့ၫဆ့ကအီၪဘၪ လၧဎရံၬအ၁ိၭနီၪလီၫ (၁၁့ၭစလနဲကၫ ၄း၁၇). ဆၧဂဲးနံၫမံၩ့မွဲဆၧ၁ံၫ (ဆၧလၩ့ ဖၭ) ဒဲဆၧဂဲထုၪ့မၧၫ့ထၪ့ထဲၩ့အဆၧၫ့အထီနံၫထီယီၩ မွဲကဲၪထၪ့လထံၫဎးအ့ၬ. ဆၧအခံၫ့နံၩထီယီၩ မွဲလထီဂီၩ့ယံၬမၭ လထီကလၧၫ့ဎွ့ၩထၪ့နီၪလီၫ. Andrews Study Bible, p. 1555, note on ဖလံဖံၫ ၁း၂၃. 

လါနၫ့ဂ့ၩစပီလူၫအဲၪဒိၭ၁ံၫနၭနဲၪအီၪမၧၫ့ဒံၭနီၪ မွဲအဘၪနီၪလဲၪ. ၦၡၩလဂၩ အ့ၪမွဲမံၫ (၁ံၫ)တၭအ၀့ၫဖီၩ့ဖျ့ၭလၧဆၧၡၪ့ဆၧနၭ, ဆၧကၪဆၧဂဲၩ, ဆၧအၪ့ယိၪ ၁ၭဎဲၫအကၠီၩ့နီၪတၭ, စပီလူၫဆ့အဲၫဒိၭအီၪပွံၭလၧဂၪ့ခိၪဆၧကၪဆၧဂဲၩလဖၪ အကျၩနီၪလီၫ (၁ကီရံၫ့ ၉း၂၇). လါနၫ့ဂ့ၩအ၀့ၫဆူနဲၩဒဲ၁့ၪယၫထဲၩ့၀့ၫဒၪတၡါၡါ လၧအ၀့ၫကဒိၭန့ထဲၩ့ဘၪ “ဆၧတီၩဆၧလီၩ့အ၁ရဖူၩ” နီၪလီၫ (၂ထံမ၁ံၫ ၄း၆-၈). စပီလူၫလဂၩယီၩ မွဲအဲၪဒိၭ၁ံၫတၡါဘၪလါနၫ့ဂ့ၩ အ့ၪမွဲအ၀့ၫဘၪ၁ံၫလါနၫ့ဂ့ၩ ဆၧ၁ံၫအလးခဲၫ့အ၀့ၫကဒိၭန့ဘၪဆၧနီၫလဲၪနီၪ အ၀့ၫ၁့ၪယၫထဲၩ့၀့ၫဒၪဂ့ၩမၬ လီၫ. 

`လၧဆၧကၪဆၧဂဲၩအထီ အ့ၪမွဲနမံၫမၪ (ဘံၪ့လၩ့နမ့ၬ) ဂီၩ့နီၪတၭ, ထီးန၀ဲထၪ့ထဲၩ့နမ့ၬ၁-အခၫ န၁့ၪယၫလၩ့ထဲၩ့န၁ၭ မွဲအ့ၪနအီၪဘၪလၧယ့ၫရှူၬအ၁ိၭယူၭနီၪ ကလၩ့၁ၭဎွံၫဆံၭအၪလဲၪ. ဆၧစီၪဆီၫ့မီၪ့ဘဲၫနီၪ ကမၩ ဆၧၩ့ပၧၩ ဘဲၫၦကနၪ၁့ၪထဲၩ့စပီလူၫအဆၧကွ့ၭလၧ ဖလံဖံၫဖၧၩ့နီၪဘဲၫ ၁့ၪလဲၪ.`