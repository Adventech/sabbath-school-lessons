---
title:  ဆၧနဲၩလၧဆၧဂဲၫထဲၩ့ကတၨၩ
date:   06/12/2022
---

ၦဘိၪ့ထၪ့ဘၩထၪ့ဆၧဂၩ့ဆၧဖၪ့လဖၪ အဆၧအီၪက့ၪ၁ၭဘၪဆဲၫ့လၧ၁ၭၡီၩ့၁ံၫလန့ဘၪယီၩကဲၪထၪ့ထဲၩ့ (၁ိၫ့ထဲၩ့ဆၧဆူဆၧနဲၩ) ဆၧနဲၩလၧဆၧဂဲၫထဲၩ့ ကတၨၩ, မွဲ၁ၭၡီၩ့အီၪလၩ့ထးယီၩ လ့ၩထဲၩ့လၧအလးဂူၫဂၩဒဲကဲၪထၪ့ထဲၩ့ၦၡၩဒဲ   ဆၧဂူၫဂၩလဖၪနီၪလီၫ. ဆၧနဲၩဘဲၫနီၪအီၪဂဲၫ၀့ၫလၧအဘိၪ့ထၪ့ဘၩထၪ့ဆၧဂၩ့ ဆၧဖၪ့လဖၪအအီၪနီၪလီၫ. ဆၧဆူဆၧနဲၩဒဲဆၧဆီၫ့မီၪ့အယီၩ ဘၪဆၧမၩန့ ဆူနဲၩ၀့ၫလၧဆၧဘိၪ့ဆၧဘၩအဖၨၫလနၩ့နၩ့နီၪလီၫ. ဘဲၫဎရံၬဖိၪအၪဒၪဆၧဆူနဲၩ၀့ၫဒၪ၁ၭၡီၩ့၁ံၫလန့ဘၪ ဒဲထီးမိၡါ၁ံၫအခၫတၭ ၁ၭၡီၩ့ယီၩ့ထီၩ့လၧမူၭခိၪဘၩ့မုး အ့ၪလမွဲဘၪဘဲၫနီၪတၭ ၁ၭၡီၩ့ယီၩဘၪထိးဆၧနၭဆၧၡၪ့လၧရၬဖၧၩ့အဆိၩအကၠၪ အ၁ိၭ ၦလၧအဘိၪ့ထၪ့ဘၩထၪ့ဆၧဂၩ့ဆၧဖၪ့ဒဲဆူနဲၩဆၧအဂူၫဂၩလဖၪထိးဆၧၫ့ ထဲၩ့၀့ၫဒၪ ၁ၭၡီၩ့၁ံၪယီၩဂဲၫထဲၩ့ကတၨၩထီထဲၩ့လၧၦဂူၫဂၩအအီၪ ဒဲအီၪဖျဲၪဒဲ၁ံၫထဲၩ့ လဖၧၫ့ဂီၩ့လဖၧၫ့ လၧဂၪ့ခိၪချိၫ့ဖၧၩ့ယီၩနီၪလီၫ.

ဆၧနဲၩဘၪဆဲၫ့လၧ ဆၧဂဲၫထဲၩ့ကတၨၩထီလနၩ့နၩ့ထိးဆၧၫ့၀့ၫဒၪ ၦလၧ အဂဲၫထဲၩ့ကတၨၩထီဆၧလဂၩယီၩ ဘဲၫကမၩန့ထဲၩ့၁ၭမၧၫ့ဘဲၫကလ့ၩထၪ့လ့ၩထီၪ ကထီၩ့လၧဆၧလၧၫ့ဆၧဎွ့ၩအလးနီၪလီၫ. ဆၧဘိၪ့ဆၧဘၩဘဲၫ Hindus ယီၩ ဆူနဲၩ၀့ၫဒၪ၁ၭၡီၩ့ယီၩဘၪလ့ၩခၫ့ဖျီၫ့ “samsara” (ဆၧမၧၫ့ဒဲဆၧ၁ံၫအကျၩ     ဘၪလ့ၩ၀ံၩ့၀ၩ့လဖၧၫ့ဂီၩ့လဖၧၫ့) လၧ၁ၭမၧၫ့ (၆) မံၩ့အဖၧၩ့နီၪလီၫ. (၁) ထံၫဆၧဖိၪဆၧဎါ,  (၂) ဆၧထံၭဆၧဘီၩ့ (ဆၧမုဆၧဘီၩ့),  (၃) ဆၧဖိၪဆၧဎါအစွၩလ့ၩ ဆၧ, ဒဲ (၄) အံၩ့ဆံၭ (၁ံၭ) ၁ံၭလၧအအီၪမိၡါ၁ၧၫ့ကဲၩ့ဒဲအခၪ့ဎူၫခီၫ,  (၅) ထိၪ၁ံၪ,  (၆) ဆၧဖိၪဆၧဎါအီၪလၧခီၪ့၁ံၭခိၪ, ၦၡၩ, ဒဲၦအီၪလၧမူၭခိၪဘၩ့မုးလဖၪနီၪမွဲ၀့ၫ Hindus ဆၧဘိၪ့ဆၧဘၩဒဲအဆၧဆူဆၧနဲၩ ဘၪဆဲၫ့လၧၦၡၩကဘၪလ့ၩခၫ့ဖျီၫ့ဆၧအီၪမၧၫ့ (၆) မံၩ့လဖၪနီၪလီၫ.

`ဖီထဲၩ့ ဟံဘြုၫ ၉း၂၅-၂၈ ဒဲ ၁ပံတၧၫ ၃း၁၈ နီၪဆံၭ. အ့ၪမွဲယ့ၫရှူၬ၁ံၫ “လဖၧၫ့” (ဟံဘြုၫ ၉း၂၈;  ၁ပံတၧၫ ၃း၁၈) တၭ ၦဂၪ့ခိၪဖိၪကိၭဂၩက၁ံၫ၀့ၫဒၪ “လဖၧၫ့” ဒၪဆ့လီၫ (ဟံဘြုၫ ၉း၂၇). ဎရံၬဖိၪလနၩ့နၩ့ဆူနဲၩထဲၩ့ဆၧဂဲၫထဲၩ့ ကတၨၩထီယီၩ မွဲအဘၪနီၪလဲၪ.`

ၦၡၩအၪဒၪဆၧလဆူနဲၩဘၪဆၧ ဘဲၫအ၀့ၫ၁ံၪကြၨၭဆူနဲၩ၀့ၫဒၪဘၪတၭ အ၀့ၫ၁ံၪဆူနဲၩ၀့ၫဒၪဘဲၫအ၀့ၫ၁ံၪအဲၪဒိၭဆူနဲၩ၀့ၫဒၪနီၪလီၫ. အ့ၪမွဲဆၧဆီၫ့မီၪ့ယီၩ ဖ့ၪပဂၨၪထၪ့အ၀့ၫ၁ံၪဒဲဒုၭမံၪ့၁ုၪ့မံၪ့၁ၭအ၀့ၫ၁ံၪတၭ, လၧအ၀့ၫ၁ံၪအဂးလၧၫ့ဎွ့ၩ၀့ၫ ယူၭနီၪလီၫ. လါနၫ့ဂ့ၩၦလၧမၩန့လံၬဆံၫ့ဎံၪဆၧ၁ီၪ့ဆၧ၁ၫ့လၩ့ထံးလၩ့ဆ့ၭလဖၪ အဂး “ဆၧဂဲၫထဲၩ့ကတၨၩထီ” ယီၩထိးဆၧၫ့၀့ၫဒၪလန့ဘၪလီၫ.

(၁) ဆၧဆီၫ့မီၪ့အယီၩ ထၪ့ဒၩလိၬအ၁ၭလၧလံၬဆံၫ့ဎံၪအဆၧ၁ီၪ့ဆၧ၁ၫ့ မွဲ၁ၭၡီၩ့ယီၩ၁ံၫန့ဒဲဆၧဂဲထုၪ့မၧၫ့ထၪ့ထဲၩ့လၧမိၡါခံးဂၩ့ (၁၁့ၭစလနဲၫကၫ ၄း၁၃-၁၈).

(၂) ဆၧယီၩမီၪ့ဘံၭခွံၬဆၧဆူဆၧနဲၩလၧ ဆၧထိးထဲၩ့တၩ့ထဲၩ့ခၫ့ဖျီၫ့လၧ ဆၧယၫ့၁ၭ, ဆၧနဲၩဎရံၬအထိးထဲၩ့တၩ့ထဲၩ့ဆၧဖံၭဆၧမၩလဖၪ (အ့ဖစၧၭ ၂း၈-၁၀) ဒဲအီၪက့ၪလၩ့ထဲၩ့ၦၡၩအဆၧခိးဂဲးခိးဘၭလၧဎရံၬအဆၧဖံၭဆၧမၩအလးနီၪလီၫ. 

(၃) ဆၧဆီၫ့မီၪ့ယီၩထၪ့ဒၩလိၬအဂး လၧလံၬဆံၫ့ဎံၪအဆၧ၁ီၪ့ဆၧ၁ၫ့ မွဲၦ၁ၭမၧၫ့လခဲၫ့အဂးနီၪ အီၪ၀့ၫဒၪလၧၦဆၧအီၪက့ၪလၩ့ၦ၁ၭလၧၦဆၧအီၪမၧၫ့ ဘဲၫနဲၪယီၩ (မၩ၁ုၫ ၂၂း၁-၁၄, မၭ၁ုၫ ၂၅း၃၁-၄၆).

(၄) ဆၧဆီၫ့မီၪ့ယီၩ ကျ့ၭစၨၭအီၪက့ၪပဲၩခွံၬ ဎရံၬအဆၧဂဲၫလၩ့ထဲၩ့နံၫဖၧၫ့ လဖၧၫ့အခီၫပယီၫဒဲ ဆၧဘၪထွ့ၫလိၬ၁ၭလဖၪနီၪလီၫ (ယီဟၫ့ ၁၄း၁-၃).

(၅) ဆၧဆီၫ့မီၪ့ယီၩဖ့ၪလၫ့ထဲၩ့ဆၧအခွ့ၫအယၫ လၧၦလၧအ၁ံၫလဖၪ အဂး ဘဲၫအ၀့ၫ၁ံၪကခၫ့ဂၬထဲၩ့ဒဲမၩတီၩမၩလီၩ့ထၪ့ထဲၩ့အ၁ၭအဂးလဖၧၫ့ဒီၭနီၪလီၫ. လါနၫ့ဂ့ၩဆၧနီၪထၪ့ဒၩလိၬအ၁ၭလၧလံၬဆံၫ့ဎံၪနီၪလီၫ (ဟံဘြုၫ ၉း၂၇).

အ့ၪမွဲၦလီၩဖၨၪဖၨၪတၭ, လၧဎရံၬဖိၪအဆၧဆူဆၧနဲၩအဖၧၩ့ “ဆၧဂဲၫထဲၩ့ ကတၨၩထီ” ဆၧဆီၫ့မီၪ့လဖၪအဂး အလးလအီၪဘၪလီၫ.