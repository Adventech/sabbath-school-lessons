---
title:  ဆၧလိၪလၫ့ဖၭလၫ့အ၁ၭဒဲခံးဂၩ့အဂူၫဂၩ
date:   08/12/2022
---

ဆၧလိၪလၫ့ဖၭလၫ့အ၁ၭလၧၦ၁ံၫလဖၪအလးဒဲ ဆၧနၪအခံးအဂၩ့လဖၪယီၩ မိလၩ့ဂၬဘိၩ “ဆၧချဲၩ့ဆုးဆၧလၧၦ၁ံၫလဖၪအလၩ” နီၪလီၫ. ဆၧလိၪလၫ့ဖၭ လၫ့အ၁ၭယီၩ ကဲၪ၁့ၪဘဲၫၦဂံၪ့ဒီၪ့ဖိၪလၧအ၁ံၫဖီၩ့ခွံၬ, ထံၩ၁ိၭ, ဒဲကဲၪ၁့ၪၦလဂၩဂၩ အခံးအဂၩ့ဆ့နီၪလီၫ. ဆၧလိၪလၫ့အ၁ၭယီၩ မွဲဘဲၫ၁ိၭၦ၁ံၫလဖၪအခံးအဂၩ့ဒဲ အလူ၁့ၪ၀့ၫဒၪနီၪလီၫ. မုၪခီၩလဲးအဆၧအၪ့လီၫမွဲဘဲၫနီၪ၁ိၭလဖၪ ကမၩနၧၩ့ထဲၩ့ ၦလဖၪလၧအဆၧဆူဆၧနဲၩလဂုးခၧၫ့ဘၪလၧယွၩအလူအထၪနီၪလီၫ. အဲၫလၫ့ဝှဲၭ Ellen G. White ဖ့ၪထုၪ့၁ၭပၧၩ “ဆၧအ၀ံၪအလၩလၧအအၪ့လံၬအၪ့လီၫဆၧ ယီၩလိၪလၫ့ထဲၩ့အ၁ၭ ဘဲၫဎရံၬအထံၩအဖျဲ (ဆၧအၪ့မၧၫ့ဖိၪ) လဖၪအ၁ိၭဂီၩ့ ကလီၩလၩ့ထဲၩ့ဆၧလၧ အထၪ့ဒုၪဒၩထဲၩ့အ၀့ၫ၁ံၪအဆၧကွ့ၭအ၁ၭ ခၫ့ဖျီၫ့လၧ ၁ၭမုဆံၫ့ဎံၪဖ့ၪစီၩ့ဖ့ၪမၩ့ထၬအ၀့ၫ၁ံၪ လၧအ၀့ၫ၁ံၪအီၪလၧဂၪ့ခိၪချိၫ့အထီဒၪအိၩနီၪ လီၫ.” The Great Controversy, p. 624).

`ဖီထဲၩ့ ၂ကီရံၫ့ ၁၁း၁၄, ၁၅ ဒဲ အ့ဖစၧၭ ၆း၁၀-၁၈. ဘဲၫၦကဖီၩ့ဖျ့ၭထဲၩ့လၧ မုၪခီၩလဲးအဆၧအၪ့လံၬအၪ့လီၫလဖၪနီၪအဂး ဆၧပဒၩ့လၧၦဂးနီၪ ကဘၪမွဲဆၧ နီၪလဲၪ.`

စပီလူၫဖ့ၪထုၪ့၁ၭပၧၩ “အဂဲးဘဲၫယီၩလၧၦကၠီၩ့, ဆၧဒုၭအဆီၪ့လမွဲဘၪထၫ့ဒၩဆၧ၁ွံၪဒဲလၧဆၧဖံၭဆၧယၪ, အ့ၪမွဲထၫ့ဒၩဆၧအခိၪ၁ံၪ, ဒဲထၫ့ဒၩဆၧအစီၩ့အမၩ့, ဒဲထၫ့ဒၩအယီၩလကၠၪအဆၧခံၭအကဆါ, ဆၧနၪအီၪလၧမူၭဖိၭဖၫ့ လီၫ” (အ့ဖစၧၭ ၆း၁၂). ဘဲၫပကပဒၩ့ထဲၩ့ဆၧအၪ့လံၬအၪ့လီၫလဖၪနီၪကန့ အဂး ၦကဘၪကီၩ့၁ိၭထၪ့, မၩန့ထၪ့ “ယွၩအစူၪ၀ဲၩထီးအလူၬ” လၧအကွ့ၭဖျီၪထၪ့၀့ၫဒၪလၧ အ့ဖစၧၭ ၆း၁၃-၁၈.

မုၪခီၩလဲးအဆၧလိၪလၫ့ဖၭလၫ့အ၁ၭ ဒဲအဆၧဖျီၪထၪ့လၧခံးဂၩ့အဂူၫဂၩ လဖၪ လၩ့၁ုၪ့မဲၪ၁ၭဖျဲၩ့ဒဲလၧၫ့ဎွ့ၩလၧဆၧအၪ့လံၬအၪ့လီၫနီၪလီၫ. လါနၫ့ဂ့ၩ      ဆၧအ၀့ၫ၁ံၪနီၪ အၪ့လွ့ၫထဲၩ့ၦလၧအအီၪလၧယွၩအဆၧပဒၩ့အဖၫ့လၬလဖၪဒဲ ဆၧဆူဆၧနဲၩလၧ အ၁ၧၫ့လၩ့အ၁ၭလၧယွၩအလူအထၫဂုးဂုးခၧၫ့ခၧၫ့လဖၪလန့ဘၪနီၪလီၫ. ၦလၧအတီၩလီၩ့ဂုးခၧၫ့လၧယွၩအလူအထၫဒဲ ၁့ၪယၫနၪ၁့ၪထဲၩ့ ဆၧ၁ီၪ့ဆၧ၁ၫ့လၧၦၡၩယီၩ ဘၪဆၧတဲၩ့လၩ့၀့ၫဒၪ ဒဲယွၩဖ့ၪလၫ့ထဲၩ့၁ၭမၧၫ့နီၪ   အီၪ၀့ၫဒၪလၧအ၀့ၫ၁ံၪအထးအလၩအီၪ၀့ၫအ၁ိၭနီၪ အ့ၪမွဲအ၀့ၫ၁ံၪထိးဆၧၫ့ တၡါၡါ အ၀့ၫ၁ံၪက၁့ၪယၫထဲၩ့ ဆၧအၪ့လံၬအၪ့လီၫဒဲဆၧအၪ့လွ့ၫလဖၪဒဲ            ဆၧလိၪလၫ့ဖၭလၫ့အ၁ၭ လၧမုၪခီၩလဲးမၩ၀့ၫဒၪလဖၪနီၪလီၫ. ဆၧအၪ့လွ့ၫဒဲဆၧဒုၪဒွ့ၪလဖၪယီၩ ဖျီၪထၪ့ဘဲၫအတီၩအလီၩ့အ၁ိၭလါနၫ့ဂ့ၩ ၦကဘၪဂုးခၧၫ့ထဲၩ့လၧလံၬဆံၫ့ဎံၪအဆၧ၁ီၪ့ဆၧ၁ၫ့လဖၪအဖၧၩ့ကိၭအဆၧၫ့အထီဒ့ၭနီၪလီၫ.

ဆီၫ့မီၪ့ထဲၩ့ၦလၧနဘၪအဲၪဒိၪမၬလဂၩ အ့ၪမွဲ၁ံၫဒဲဂဲၫဖျီၪထၪ့ထဲၩ့လၧနမ့ၬယၫတၭ, နကကဲၪဘဲၫ၁့ၪလဲၪ. အ၀့ၫအ့ၪဒုၭဖျီၪထၪ့ဆၧအဲၪဆၧကွံၩလၧနဖၫ့ခိၪ, ဒဲအ့ၪလီၩဘၪနၧၩလၧအနၪ့ထၪ့ထဲၩ့နၧၩဒိၪဒိၪလ့ၬတၭ, အ့ၪမွဲလီၩဖျီၪထၪ့ ထဲၩ့ဆၧချဲၩ့ လၧအ၀့ၫ၁ံၪ၁့ၪယၫဒၪလဖၪဒဲ လီၩ့ထဲၩ့၀့ၫဘဲၫနဲၪယီၩ အ၀့ၫ၁ံၪအီၪလၧ ဆၧလးအဂ့ၩနီၪတၭ နကမၩဘဲၫ၁့ၪလဲၪ. ၦလၧဆၧဆူဆၧနဲၩလဂုးခၧၫ့ဘၪလၧလံၬဆံၫ့ဎံၪအဆၧ၁ီၪ့ဆၧ၁ၫ့ဘၪဆဲၫ့လၧဆၧ၁ံၫလဖၪနီၪ ကလၩ့ထ့ၬလၧဆၧအၪ့ လံၬအၪ့လီၫယီၫယီၫလ့ၭနီၪလီၫ. 

`“မၩန့ယွၩအစူၪ၀ဲၩထိးအလူၬ” အခီၫပယီၫအီၪမွဲဘဲၫ၁့ၪလဲၪ. လနံၩဘၪ လနံၩလၧဆၧဖံၭဆၧမၩဒဲဆၧခိးဂဲးခိးဘၭအဖၧၩ့ ၦကမၩန့ဒဲ၁ိၭထၪ့ယွၩအစူၪ၀ဲၩ မွဲဘဲၫပကဒုၭဆၧၫ့ထဲၩ့မုၪခီၩလဲးအဆၧအၪ့လံၬအၪ့လီၫ မွဲဒၪလၧမုနံၩခဲၫ့ထုၬ အဂးအ့ၬ, အ့ၪမွဲလခီၫလၧကိၭနံၩဒံၭၦ၁ၭမၧၫ့အဖၧၩ့နီၪ မွဲဘဲၫ၁့ၪလဲၪ.`