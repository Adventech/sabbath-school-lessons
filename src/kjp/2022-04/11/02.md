---
title:  ဆၧကိၪ့၁့ၪလၩ့ဆၫ့
date:   04/12/2022
---

ၦဂၪ့ခိၪချိၫ့ယီၩ ဘၪဆၧလုဘံၭခွံၬ၀့ၫဒၪလၧ “ဆၧကိၪ့၁့ၪလၩ့ဆၫ့” လဖၪ အၪမၬလီၫ. “ဆၧကိၪ့၁့ၪလၩ့ဆၫ့” ယီၩ အီၪ၀့ၫဒၪအၪမံၩ့အၪမၠိၩ့ဒဲဖၧၩ့၁ၭအၪဖျီၩ့ နီၪလီၫ. အ့ၪမွဲပယိထဲၩ့လၧဆၧဘိၪ့ဆၧဘၩအဆၧ၁့ၪယၫနီၪတၭ, ဆၧအယီၩမွဲ ဆၧဆီၫ့မီၪ့လၧၫ့ဎွ့ၩ၀့ၫလၧအစီၩ့အမၩ့, နး၁ၭအဆၧဘၪဒၪဆၧၫ့ယၫဒဲဆၧမၩ မံၫခံၫ့မံၫယုၬဆၧအဆၧဖံၭဆၧမၩနီၪလီၫ. ဆၧဘဲၫနီၪလဖၪ ၦဒၪထဲၩ့ဘၪလၧဆၧ အီၪကီၪ့လနၩ့နၩ့အဆၧဘိၪ့ဆၧဘၩအဖၧၩ့နီၪလီၫ. ဆၧကဲၪထၪ့လၧဆၧဘိၪ့ဆၧ ဘၩအထီအဖၧၩ့ ကဲၪ၁့ၪအၪမံၩ့အၪမၠိၩ့လါနၫ့ဂ့ၩ ဆၧကဲၪထၪ့လဖၪယီၩ အဆၧထိ စိၩဒဲ၁ိၫ့ထဲၩ့ၦၡၩ၁ံၪဘဲၫကယိထဲၩ့ဒဲခိၭနၪထဲၩ့ၦၡၩအဆၧဘၪဒၪဆၧၫ့ယၫအဂဲး အဖးဒဲအီၪက့ၪဒိၪဆၧအ၀့ၫလဖၪနီၪ နၭနဲၪ့လံၬဆံၫ့ဎံၪအစီၩ့အမၩ့လဖၪနီၪလီၫ. ဎရံၬဖိၪလဖၪ လၩ့၁ံၫလၩ့ဘၩ့လၧအ၀့ၫ၁ံၪအဆၧဒၪဆၧၫ့ယၫ ဒဲထိးဆၧၫ့ထဲၩ့ယွၩ အလံၬဆံၫ့ဎံၪအဆၧ၁ီၪ့ဆၧ၁ၫ့လဖၪလၧၩ့အ့ၬ. ဆၧဘိၪ့ဆၧဘၩဘဲၫနီၪလဖၪ ပဒၩ့ထၬနၧၩလၧဆၧအၪ့လွ့ၫဒဲဆၧအၪ့လံၬအၪ့လီၪဘၪဆဲၫ့ထဲၩ့လၧမုနံၩအထုၬ ဆၧအၪ့လံၬအၪ့လီၫလဖၪလန့ဘၪနးဆံၭလီၫ.

`ဖီထဲၩ့ မၭ၁ုၫ ၇း၂၁-၂၇ “လၧဎရံၬအဆၧချဲၩ့အဆၧဖၩ့အဖၧၩ့ ၦကဘၪ၁ုၪ့ ထၪ့ထဲၩ့နး၁ၭအဂံၪ့လၧ “လိး” ဖၫ့ခိၪနီၪဒဲလၧ “မ့ၭ” ဖၫ့ခိၪနီၪ အခီၫပယီၫအီၪဘဲၫ၁့ၪလဲၪ.`

ၦဎရံၬဖိၪအထီဘိၩ့ယီၩ ထိးဆၧၫ့ထဲၩ့၀့ၫဒၪ ဎရံၬအဆၧ၁ီၪ့ဆၧ၁ၫ့လဖၪ ဘၪဆၧအီၪက့ၪထၪ့ခွံၬ၀့ၫလၧဎရံၬအနၫ့ဆါဒၪလ့ၬအကၠီၩ့ အ၀့ၫ၁ံၪမိစံၭ၀့ၫဒၪ ဎရံၬ အီၪ၀့ၫဒၪအကၠီၩ့ ဆၧဂဲးဆၧဖးလနၩ့နၩ့လၧလံၬဆံၫ့ဎံၪဖၧၩ့ယီၩ ဘဲၫအလီၩ၀့ၫအ၁ိၭ ဎရံၬမွဲကဒုၭကဲၪထၪ့ (လၧၫ့ထၪ့ဎွ့ၩထၪ့) အ့ၬနီၪလီၫ. အ၀့ၫ၁ံၪထိးဆၧၫ့ထဲၩ့ဆၧ၁့ၪဘဲၫအ၀့ၫ၁ံၪအ၁ၭအီၪအ၁ိၭ, အ၀့ၫ၁ံၪအၪ့ထုၪ့ထဲၩ့လံၬဆံၫ့ဎံၪအခီၫပယီၫဘၪ ဒၪအ၁ၭ ဒဲလနၩ့နၩ့လံၬဆံၫ့ဎံၪအဆၧချဲၩ့ထံၫထံၫကျၩကျၩဖျီၪပျၩ့ဂ့ၩမၬလဖၪနီၪ အ၀့ၫ၁ံၪမီၪ့ဘံၭခွံၬ၀့ၫဒၪဂီၩ့ မၩန့၀့ၫဒၪလၧအ၀့ၫ၁ံၪဘၪထဲၩ့အ၁ၭ လံၬဆံၫ့ဎံၪ အဆၧၫ့လဖၪနီၪလီၫ.

ၦလနၩ့စံၭ၀့ၫဒၪ ဆၧ၁ီၪ့ဆၧ၁ၫ့နီၪ မွဲအရ့ၩလဒိၪဘၪ အ့ၪမွဲနဆူနဲၩယ့ၫရှူၬ လၩ့ထံးလၩ့ဆ့ၭနီၪတၭ လၧၫ့ဎွ့ၩယူၭနီၪလီၫ. ဆၧဆူဆၧနဲၩဘဲၫနီၪ လၩ့၁ုၪ့မဲၪ၁ၭ ဖျဲၩ့အၪမၬလီၫ. ၦရိမၫကၫထိၫလံၭအဆၧစ့ၩရၫ့လးဆီၩ့ဆီစ့ၩရၫ့ဒဲမၩ၁ံၫထဲၩ့ ပရိၫတဲၩ့စတဲးထီးပ၀ံထၪ့နၭထၪ့လ၁့ၪလၧၩ့ဘၪလဖၪ အ၀့ၫ၁ံၪဆူနဲၩထဲၩ့ယ့ၫရှူၬ ဎရံၬဆ့နီၪလီၫ. ၦလၧအနၫ့စဲၪ့ထၪ့ခွံၬ “ဆၧဖူၫဆၧနၪ” လဖၪ (မၭ၁ုၫ ၇း၂၂). ဆူနဲၩထဲၩ့ယ့ၫရှူၬဆ့လီၫ. “မုၪခီၩလဲးအဆၧဒုၪဒွ့ၪအမၩနၧၩ့ထဲၩ့ဎရံၬဖိၪလဖၪအန့ထုၬနီၪမွဲ၀့ၫဒၪ “နဆၧဆူဆၧနဲၩဒဲဆၧဖံၭဆၧမၩလဖၪယီၩ နဘၪဖ့ၪလၫ့ အလံၩ့အလဲၫလအီၪဘၪ” နီၪလီၫ. မုၪခီၩလဲး၁့ၪယၫထဲၩ့၁ၭမုလၧအဆၧထိးဆၧတၩ့ ဆၧတီၩဆၧလီၩ့လဖၪ ဘၪဆၧမၩဆံၫ့ထၪ့ခၫ့ဖျီၫ့လၧဆၧတီၩဆၧလီၩ့အကၠီၩ့ မုၪခီၩလဲးယီၩ အၪ့ဎၬထဲၩ့ဖၧၩ့၁ၭ ဘဲၫကအီၪက့ၪဆၧဆီၫ့မီၪ့ဆီၫ့မၬအဘၪမၪလၧဆၧတီၩဆၧလီၩ့အလးနီၪလီၫ. အ၀့ၫအီၪက့ၪလၩ့ဆၧဘၪမၪဘဲၫၡါ၁ံၪ, ဆၧပရၧၫ့ အဘၪ၁ူၭဘၪမၪလဖၪ လၧလံၬဆံၫ့ဎရံၬဆၧတီၩဆၧလီၩ့အလးနီၪလီၫ.” Ellen G. White, The Great Controversy, p. 520.

`ၦကမၩနၧၩ့ထဲၩ့ ၦဆၧအီၪက့ၪ၁ုၪ့အီၪက့ၪ၁ၭ, ၦဆၧဆီၫ့မီၪ့, ၦဆၧလိၫဘၪ၁ံၪလၧအထၪ့ဒၩထဲၩ့ယွၩအလူအထၫလဖၪ မိန့ဘဲၫ၁့ၪလဲၪ.`