---
title:  အၪ့ဎၬမၩန့ဆၧဘၪလိၬအိၭလိၬ
date:   16/09/2023
---

### ဖီလနွ့ၫယီၩအဂးဆၧမၩလိၪ
အ့ ၆း၁၀-၂၀; ၁ပံ ၄း၁; ၁ပံ ၅း၈; အဲၫ ၅၉း၁၇;  ၅၂း၈-၁၀;  ၁၁့ၭ ၅း၁၆-၁၈.

> <p>၁နိၫထီၫ့</p>
> “လၧဆၧထီးအလူၬအဖၫ့ခိၪနီၪ, ဘဲၫန၁ံၪမၩလၩ့ဖံၬမုၪခီၩလဲးအဖျါ မ့ၪ ထီးအလူၬမိ၁့ၪအ၁ိၭနီၪ, ဆိၬဆၧနဲၩအထၩ့ဖံၭဆံၭ. ချုၬထၪ့ဆၧထိး ထဲၩ့တၩ့ထဲၩ့အခိၪလူၬ၁ုၭတၭ, ဆိၬ၁ၭမုအနၭလၧ အမွဲယွၩအလူအထၫ ဆံၭ” (အ့ဖစၧၭ ၆း၁၆, ၁၇).

လၧဂၠီၩ့ဘၩ့ယၩ့ (John Bunyan) ကွ့ၭလံၬအဂ့ၩထုၬ, The Pilgrim's Progress အဖၧၩ့, ၦၡၩအမံၩ့ဎရံၬဖိၪ (Christian) လၧအီၪလၧထီၫ့ဖၧၩ့အခၫနီၪ, ၦ၁ိၫ့အ၀့ၫဒၪလၧ နီးလဖျိၪ့အီၪဎွ့ၩဒဲစူၪ၀ဲၩလဖၪအဖၧၩ့, “လၧအကဆါအီၪက့ၪ တဲၩ့၀ဲၩ၀့ၫလၧ ၦလ့ၩဘၩယွၩလဖၪ (pilgrim) အဂး;  စူၪ၀ဲၩလဖၪလၧအမွဲ၀့ၫဒၪ နၭဖၭထီၫ sword, ထၩ့ဖံၭ shield, ခိၪလူၬ helmet, ၁ၭနၫပဒၩ့ breastplate, ဆၧဘၩဆိၪဖိၪကိၭမံၩ့, ဒဲခၪ့ဖံၭ shoes ၁ံၪလဖၪနီၪလီၫ. အနီၪမွဲဆၧကယၧၩ့ ထၪ့၁ၭအကြၨၭအဘၪလၧအကဆါအဂး, ဘဲၫၡၪအဖုၫအဂီအီၪလၧမူၭခိၪအ၁ိၭ နီၪလီၫ.” လချုၭဎရံၬဖိၪ (Christian) နီၪ ဂၭဖၬထၪ့ဒံၭဘၪနီၪ, “ဆၧဘၪ ကယၧၩ့ထၪ့ (ဆင်ယင်သည်) အ၀့ၫကဒီၭလၧစူၪ၀ဲၩလဖၪနီၪ ခီၫလၧအခိၪဎွံၪ ထီၩ့လၧအခၪ့နီၪလီၫ. မွဲဘၪလဲၪနီၪ, လၧအ၀့ၫအဆၧလ့ၩအဖၧၩ့, မိဒၪဆၧၫ့ယၫ ဘၪလၧဒုၪဒၩလၧဖၧၩ့၁ၭနီၪ, ဒဲမိမၩနၧၩ့ထဲၩ့ဆၧနီၪလီၫ.”

ဘၫ့ယၫ့ (Bunyan) အဆၧကွ့ၭလၧ ၁၆၇၈ အနံၪ့ဒံၭဒၪအိၩဒၪလ့ၬနီၪ, စပီလူၫကွ့ၭ၀ဲၩအလံၬ ခီၫလၧအနံၪ့ ၁,၆၀၀ အဘျဲၪ လၧအ၀့ၫအမ့ၬယၫနီၪလီၫ. လံၬအ့ဖစၧၭယီၩ စပီလူၫကွ့ၭ၀့ၫလၧဆၧစၧၩ့ထၬလး (ထီၫ့ဖၧၩ့) ဆ့နီၪလီၫ. ဘဲၫဆၧလီၩ့လၩ့လၬလၩ့ဆၧဆရၫဖၭဒိၭလဂၩအ၁ိၭ, စပီလူၫဆီၫ့မီၪ့ထၪ့ဆၧလၧ ၁ုၭမုဖၭဒိၪ, ဆၧအီၪကီၪ့အဂဲးနီၪလီၫ. ဆၧကယၧၩ့ထၪ့ဆိၬထၪ့ကဆါယွၩအစူၪ၀ဲၩလဖၪနီၪ, ဘဲၫ၁ိၭယွၩအဖိၪအလံၩလဖၪ မိဒိၭန့ဘၪဆၧဘၪလိၬအိၩလိၬလၧ အ၀့ၫအမံၩ့နီၪလီၫ.