---
title:  မၩလိၪအၪထၪ့အဂး
date:   22/09/2023
---

“လၧ၁ုၭမုအဆၧမၩလၧဆၧဒုၭအဖၧၩ့, အ့ၪမွဲၦကိၭဂၩဒ့ၭလအီၪဘၪလၧဆၧ၁ုၪ့မုၬ၁ၭဎွံၫဘၪနီၪ, ၦအ၁ၭမိဘံၪဘူၪဒဲအဂဲးအဘၭမိလၩ့ဆါ၀့ၫတၡါလီၫ. အ့ၪအ၀့ၫ၁ံၪမိမၩဆၧဘၪဒၪအ၁ၭ လဂၩဘၪလဂၩ, ဆၧယူၭယၪ့ပၭကၩလိၬ၁ၭလအီၪ ဘၪနီၪ, ဆၧဎိၭဒီၪ၀ါၡီၩ့ (organize) လၧမိၡါလဂၩဎး ကဲၪ၁့ၪအ့ၬဆ့လီၫ. ဘဲၫနီၪ အ၁ိၭဎရံၬအ၁ုၭဖိၪလဖၪ မိဘၪမၩလၩ့ဎိၭဆၧလၧအဘၪလးဘၪစၩနီၪလီၫ. ဆၧအဲၪလၩ့န့ၫဒၪနၫ့ဆါ၁ၭနီၪကြၨၭအီၪအ့ၬ. အ့ၪမွဲဘဲၫနီၪတၭ, ယွၩအၡၩခမျၧး၁ံၪ အဆၧမၩနီၪ မိကဲၪထၪ့၀့ၫဆၧပျီၩပျီၩ မွဲလၧဆၧဖ့ၪလၫ့၁ၭလၧဆၧကိၪ့ဖၭဒိၪလအီၪ လၧၩ့ဘၪနီၪလီၫ. ဆၧယံၩဆၧၡီၩ့နီၪမွဲဆၧဂဲးဆၧဘၭလီၫ. ၁ၭမုလၧအၪ့လဲၩထဲၩ့ အ၁ၭလဖၪအကျၩ ၦအီၪၡၩဂၩဒၪဖိၬထွ့ၫဆၧဎူၫဆၧဎၩ့အဖၧၩ့၁ၭလၧ အမၩလၩ့ဎိၭ ဆၧလၧခိၪလဖျိၪ့ဎးအဖၫ့လၬ, ဒဲမိမၩန့ဘၪဆၧမၩနၧၩ့ဆၧ ဆၧလ့ၩခၫ့ဖျီၫ့လမံၩ့ လါလါအဖၧၩ့လီၫ.” Ellen G. White, Spalding and Magan Collection, p. 121.

စပီလူၫအဆၧအီၪက့ၪ၁ၭ လၧအကိၭလၩ့ဒၪအ၁ၭလၧ “အ၁ီၫ့လဂၩလၧဘၪ ဆၧစၧၩ့ထၬ” နီၪလဲၪ (အ့ ၆း၂၀).

အ၁ီၫ့လဖၪနီၪ အၪဒၪဆၧဘၪဒၪဆၧၫ့ယၫဆၧကၪဆၧဂဲၩ လၧဆၧဒုၭဆၧ ယၩအထီနီၪလီၫ. မွဲဆၧနီၪစပီလူၫအီၪက့ၪလၩ့အ၁ၭ ဆၧကြၨၭဆၧဘၪလၧအဆၧ လ့ၩခၫ့ဖျီၫ့နီၪလီၫ. အ၁ီၫ့လဖၪကြၨၭဒိၭန့ဆၧယူၭယၪ့မွဲလၧၦလဂၩဂၩ (အ့ၪ) ထံၫခးလဘံၪ့ဘံၪ့အဆၧ၁ိၫ့အကၠီၩ့နီၪလီၫ. အ့ၪမွဲစပီလူၫအဆၧလ့ၩခၫ့ဖျီၫ့နီၪ လၩ့ဆၫ့၀့ၫဘဲၫအမွဲၦအ၁ီၫ့လၧၦပၧၩ့ဆၧအဒိၪထုၬအထီၫထုၬလၧမူၭ၀ၩ့ဒီၪ့နီၪ, ၦလယူၭယၪ့ဘၪအ၀့ၫ ခၫ့ဖျီၫ့လၧအဘၪဆၧစၧၩ့ထၬလၧထၭဖျုၩနီၪလီၫ. ထၭဖျုၩ လၧစပီလူၫလီၩဖျီၪထၪ့၀့ၫဒၪနီၪ မိမွဲ “ဆၧချဲၩ့အဘျံၭဒၪ,” လၧအ၀့ၫယိလၩ့ထဲၩ့ အထၭဖျုၩနီၪ အီၪက့ၪ၀့ၫဘဲၫ၁ိၭ ဆၧမၩလၩဖၩ့အလၩ့ဆၫ့လၩ့မဲၩအ၁ိၭလီၫ.” David J. Williams, Paul's Metaphors: Their Context and Character (Peabody, MA: Hendrickson, 1999), p. 152.