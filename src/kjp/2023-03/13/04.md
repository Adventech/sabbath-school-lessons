---
title:  ခၪ့ဖံၭၪဆၧအီၪကီၪ့ဒိၭန့ဆၧဘၪလိၬအိၭလိၬ
date:   19/09/2023
---

ၦရိမၫ၁ုၭဖိၪလဂၩ, တဲၩ့၀ဲၩအ၁ၭလၧဆၧဒုၭဆၧယၩအဂးနီၪ, မိ၁ိၭထၪ့၀့ၫဒၪ ၁ုၭအခၪ့ဖံၭလၧအခၧၫ့၀့ၫလဆီၫ့နီၪလီၫ. အနီၪမွဲ “ဆၧဆၧၫ့ထုၪ့” ဂုးခၧၫ့အဂး လီၫ (အ့ ၆း၁၁, ၁၃, ၁၄;  အဲၫစ့ယၫ ၅၂း၇) စံၭ၀့ၫလၧ ၦလၧအလီၩလၩ့လၬလၩ့ ဆၧ၁ၭထိၬအပရၧၫ့လၧ ယွၩမၩဆၧလၧအၡၩခမျၧး၁ံၪအဂး (အဲၫ ၅၂း၈-၁၀) ဒဲဆၧဘၪလိၬအိၭလိၬပၧၩ့ဆၧဘိၩ့ယီၩလီၫ. “ၦလၧအလီၩလၩ့လၬလၩ့ဆၧ၁ၭထိၬ အပရၧၫ့ လၧအလီၩလၩ့လၬလၩ့ဆၧဘၪလိၬအိၭလိၬ,...အခၪ့အီၪလၧခိၪလီၩ့ မွဲအဎံၫအလၩဆံၭဒိၪလဲၪ” (အဲၫ ၅၂း၇).

`ယိထဲၩ့စပီလူၫချဲၩ့လုဒိၪ ဆၧဘၪလိၬအိၭလိၬဎိၬဘျၩ့လၧအ့ဖစၧၭအဖၧၩ့ လီၫ. ဘၪမွဲနီၪအ၀့ၫချဲၩ့ဖ့ၪဒီၩ့ဆၧလၧ၁ုၭဖိၪအဂဲးဒဲ အ၁ၭဆုးလီၩ့လၧဆၧဘၪလိၬ အိၭလိၬနီၪလဲၪ. အ့ ၁း၂;  အ့ ၂း၁၄, ၁၅, ၁၇;  အ့ ၄း၃;  အ့ ၆း၁၅, ၂၃.`

စပီလူၫထုၭဖျီၪထၪ့ဆၧဘၪလိၬ အိၭလိၬဘဲၫဎရံၬအဆၧမၩနီၪ, “ပဆၧဘၪ လိၬအိၭလိၬ,” မွဲအဂဲၫလီၩလၩ့လၬလၩ့ “ဆၧဘၪလိၬအိၭလိၬလၧန၁ံၪ, လၧအအီၪယဲၩ့, ဒဲၦလၧအအီၪဘူၭဆ့” (အ့ ၂း၁၄-၁၇), ထုၭန့ထဲၩ့ၦယုဒၫဖိၪဒဲ ၦအဆၨၩလဖၪလပိၩ့ဎး “မိဒုၭကဲၪထၪ့ၦအ၁ၫ့လဒီၪ့ဎး” (အ့ ၂း၁၅) လီၫ. ဆၧမၩလၩဖၩ့ဆၧမၩနၧၩ့ဆၧလၧအဖီၩ့ခွံၬဒဲ ယိစိၩဆၧမၩနၧၩ့ဆၧလၧယၫနီၪ ဒုၭအီၪ ဂုးခၧၫ့ၦဆူနဲၩဆၧဖိၪ၁ံၪနီၪလီၫ. ဘဲၫလၧ အဲၫစ့ယၫ ၅၂း၇ ဖၧၩ့အ၁ိၭ, ၦဆူနဲၩ ဆၧဖိၪလဖၪနီၪ မွဲၦလၧအလီၩလၩ့လၬလၩ့ဆၧမၩနၧၩ့ဆၧလၧ ဎရံၬဒဲအဆၧဘၪ လိၬအိၭလိၬနီၪလီၫ.

လါနၫ့ဂ့ၩ, စပီလူၫမွဲအဲၪဒိၭပမၩနၧၩ့ဆၧၫ့ထဲၩ့ပဒုၪပဒၩလၧ ၁ုၭအစူၪ၀ဲၩနီၪ အ့ၬ. မွဲဆၧနီၪအ၀့ၫလီၩဖျီၪထၪ့ၦဆူနဲၩဆၧဖိၪလဖၪလၧ ၦလီၩလၩ့လၬလၩ့ “ဆၧ၁ၭထိၬအပရၧၫ့အဆၧဘၪလိၬအိၭလိၬ” နီၪလီၫ (အ့ ၆း၁၅). လၧအ၀့ၫလီၩဆီၪ့ ထၪ့ဆၧလၧဆၧဎူၫဆၧဎၩ့, ဆၧချဲၩ့အမွဲအတီၩ, ဒဲဆၧအွံၪ၁ၭဆၧၩ့လိၬ၁ၭနီၪ အ၀့ၫအဲၪဒိၭပဒိၭန့ဘၪဆၧဘၪလိၬအိၭလိၬလီၫ (ယိလၧ, အ့ ၄း၂၅-၅း၂). ဆၧအီၪကီၪ့ယီၩကြၨၭအၪ့ဎၬန့ဘၪ ဆၧဘၪလိၬအိၭလိၬလၧမၩန့ထၪ့ၦဎရံၬဖိၪအဆၧ အီၪမၧၫ့အီၪဂဲၩ (ဆၧဆၫ့လၩ့၁ၭ, ဆၧအွံၪ၁ၭဆၧၩ့ဆၧ, ဆၧကွဲၪဖျါလိၬ၁ၭ, လဖၪ နီၪ) ဒဲဘၪမၩန့ဖိၬထွ့ၫ (ဆၧဘၩဆိၪဖၪ, ဆၧဘိၪ့ဆၧဘၩ) နီၪလီၫ. ဆၧမၩ (ဆၧဂဲၩဆၧ၀ၭ) လဖၪနီၪ မွဲဆၧဆူၭဎၩ (ဗျူဟာ) လၧယွၩအဆၧကိၪ့ဖၭဒိၪလၧအမိဒုၭ အီၪဆၧထီးအလူၬလၧဎရံၬအဖၧၩ့လီၫ (အ့ ၁း၉, ၁၀).

`စပီလူၫအဆၧဆီၫ့မီၪ့ဘၪထွ့ၫလၧ၁ုၭဖိၪအစူၪ၀ဲၩလဖၪနီၪ ဒုၭနၪ၁့ၪပၧၩဆၧ နီၪလဲၪ. “ကဆါယွၩကိၭပၧၩ ဘဲၫပမိကီၩ့၁ိၭထၪ့အစူၪ၀ဲၩလဖၪလီၫ. မွဲပအဲၪဒိၭ စစီလူၫအစူၪ၀ဲၩနီၪအ့ၬ, ပအဲၪဒိၭဒၪယွၩအစူၪ၀ဲၩအလၧၫ့အဎွ့ၩလီၫ. ထီးနီၪလဖၧၫ့ ပမိလ့ၩဆၧလၧကဆါဎရံၬအ၁ၭ မွဲဆၧဆၫ့လၩ့၁ၭ, ဆၧယၫ့၁ုၪ့ယၫ့၁ၭ, ဒဲဆၧအဲၪ မွဲအလၩ့ဂၬလၧဎရံၬနီၪလီၫ.” Ellen G. White, [Australasian] Union Conference Record, July 28, 1899.`