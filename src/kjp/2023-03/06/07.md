---
title:  မၩလိၪအၪထၪ့အဂး
date:   04/08/2023
---

Ellen G. White, "Modern Revivals," in The Great Controversy, pp. 461-478.

“ပမိမၩဘၪလိၬထဲၩ့ဆၧမၩအ၁ၭလၧ ပနး၁ၭအဆၧလၩ့ဆံၭ (ပ့ၫ) လၩ့ယွါ လၧလံၬဆံၫ့အဆၧၫ့ယီၩ (အ့ ၃း၁၄-၁၉) လၧအဖ့ၪဆီၪ့ထၪ့ထဲၩ့ပၧၩလၧ ပမိဒိၭန့ဘၪထဲၩ့အဂးနီၪဘဲၫ၁့ၪလဲၪ. ထီးမွဲပလမၩဂ့ၩမၩဘၪထဲၩ့ ဆၧလၧပကြၨၭန့ ကၩဘၪဆၧလဖၪနီၪအခၫ မူၭခိၪအဆၧယိလၩ့ပၧၩအီၪဘဲၫ၁့ၪလဲၪ. ယွၩအဆၧ အၪ့မၧၫ့ဖိၪကွ့ၭလံၬယီၩ မွဲလၧအမၩမုၬဘၪဒၩ့ပ၁ၭ လၧအမိအၪ့လီၫမၩန့ပၧၩ, ဒဲဖ့ၪလၫ့ဆၧယိလါလၧအမိ၁ိၫ့ပၧၩလၧဆၧ၁ၭဂၭဂီၩ့အဂးနီၪမွဲအ့ၬ. အ၀့ၫမၩဆၧယီၩ ပမိဒိၭန့ဘၪ, န့၁ၫဘၪကဆါယွၩအဘၩ့မုးအဂးလီၫ. ပကြၨၭအၪ့ဎၬမၩန့ ထးဂ့ၩထီဘၪလၧၦဎရံၬဖိၪ၁ံၪအဆၧန့၁ၫနီၪလီၫ. ပကြၨၭအၪ့ဎၬထံၫဆၭယိၬထၪ့ အၪထၪပနး၁ၭအဆၧဒၪလဖၪ, ဘဲၫပကဆါအဲၪဒိၭဆၧလၧပမိမၩအဂးလီၫ.

“မွဲပဆူနဲၩလံၬဆံၫ့ဎံၪတၡါဆ့ဧၪ. ပထီၩ့စိၩထၪ့ဘၭလၧယွၩအဆၧကိၪ့၁့ၪ လၧအီၪက့ၪ၀ဲၩအ့ၪပၧၩန့နီၪ မွဲပနဲၩတၡါဆ့ဧၪ. မွဲပနဲၩယွၩအလူအထၫကိၭထံၪ ကိၭဖျိၪ့ဒ့ၭဆ့ဧၪ. မွဲပနဲၩမီၪအဆၧချဲၩ့၁ံၪဒဲအခ့ၫအၡၩအဆၧချဲၩ့၁ံၪ, ခၫ့ဖျီၫ့လၧ ယ့ၫရှူၬဎရံၬ, လၧအဒုၭကဲၪထၪ့ဆၧဖၩ့ဒဲဆၧဆိၪဂ့ၩအလၧၫ့အဎွ့ၩနီၪဆ့ဧၪ. မွဲပနဲၩ ဖါကဆါ, ဒဲဖိၪကဆါယွၩနီၪတၡါလ့ၬဆ့ဧၪ.” Ellen G. White, The Advent Review and Sabbath Herald, October 1, 1889.