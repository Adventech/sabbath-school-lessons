---
title:  ဆၧ၁ၭထိၬအပရၧၫ့အဆၧလၩ့မဲၩလၧအီၪ၁ူၪအ၁ၭဖၭယံၭ
date:   31/07/2023
---

`ဆၧလၩ့မဲၩလမံၩ့လၧ အဘၪဆၧဖ့ၪလၫ့ထၬမူၩဒၩလၧစပီလူၫနီၪ မွဲဆၧနီၪ လဲၪ. အ့ဖစၧၭ ၃း၁-၆.`

ထီးနအၪ့ဎၬနၪ၁့ၪ အ့ဖစၧၭ ၃း၁-၆ နီၪ, ထီးနဲၪ့ထၬဆၧလဖၪယီၩဆံၭ. (လၧၫ့) စပီလူၫကွ့ၭလံၬလဆၧၫ့ယီၩ မွဲလၩ့ဆၫ့လၧၦဆၨၩဂူၩဂၩဆူနဲၩဆၧ၁ံၪလဖၪ လၧအ့ဖစၧၭအဆၧအီၪကီၪ့အဖၧၩ့အဂး (အ့ ၃း၁).

(နံၫ) စပီလူၫထုၭဖျီၪထၪ့ “ဆၧယိထွ့ၫပၧၩ့ထၬယွၩအခိးအတၩ,” လၧ အဖ့ၪလၫ့အ၀့ၫ “လၧနဂး,” လၧၦဆၨၩဂူၫဂၩဆူနဲၩဆၧဖိၪ၁ံၪအဂး (အ့ ၃း၂). ဆၧယိထွ့ၫပၧၩ့ထၬဆၧ (stewardship) ဒဲဆၧအခိးအတၩ (grace) အဆၧမၩ နီၪ, မွဲစပီလူၫထုၭဖျီၪထၪ့၀့ၫဒဲ, မွဲဆၧလီၩလၩ့လၬလၩ့ဆၧ၁ၭထိၬအပရၧၫ့လၧ ကဆါယွၩဖ့ၪလၫ့အနၫ့ဆါနီၪလီၫ (အ့ ၃း၇, ၈).

(၁ၧၫ့) စပီလူၫထုၭဖျီၪထၪ့ ဆၧလၩ့မဲၩလမံၩ့လၧအဒၪဘၪ၀့ၫနီၪ, မွဲဆၧဂဲး မိၡါလၧအ၀့ၫကွ့ၭလၧ (အ့ ၁း၉, ၁၀;  အ့ ၂း၁၁-၂၂), “ဆၧ၁့ၪယၫလၧဎရံၬ အဆၧအီၪ၁ူၪ” (အ့ ၃း၃, ၄). ဆၧဒုၭကဲၪထၪ့ဆၧ၁ၭထိၬအပရၧၫ့အဂဲးနီၪ စပီလူၫအဲၪဒိၭနၪ၁့ၪ၀့ၫအ့ၬ, လါနၫ့ဂ့ၩအ၀့ၫလီၩထဲၩ့ဂုးခၧၫ့လၧဆၧမၩလၧယွၩ ဖ့ၪလၫ့နီၪ မိဘၪဆၧထုၭလီၩဖျီၪထၪ့လၧပ၀့ၫကိၭဂၩ ပကဘၪလီၩဖျီၪထၪ့တၡါၡါ လ့ၬလီၫ.

(လံ) ၦၡၩဒိၭန့ဘၪ ဆၧနဲၪဖျီၪအလၩ့ဆၫ့လၩ့မဲၩဘဲၫယီၩနီၪ မွဲစပီလူၫ ကဂၩဒၪလီၫအ့ၬ. ဆၧနီၪလၧအဆိၩအဂူၫဂၩလဖၪ, လၧဆၧဒုၭနဲၪဘၪၦၡၩ၁ံၪ ဘဲၫ၁ၭမုဒုၭနဲၪဘၪအခ့ၫအၡၩ “ဆၧအၪ့မၧၫ့ဖိၪဆံၫ့ဎံၪ၁ံၪဒဲမီၪ၁ံၪ” ဘိၩ့နဲၪ့ယီၩ အ၁ိၭလီၫ (အ့ ၃း၅). ဆၧချဲၩ့စံၭ၀့ၫ “မီၪ”(prophets) လၧဆၧလးထီးယီၩ, မိစံၭ၀့ၫဒၪလၧ ၦန့ဆိၫဘၪဆၧလၧ ဆၧအီၪကီၪ့ၦဎရံၬဖိၪအခၪ့ထံၭ (လမွဲဘၪ လၧလံၬဆံၫ့ဎံၪအလးလံၩအထီဘၪ) နီၪလီၫ. ဆၧလၩ့မဲၩလၧအအီၪ၁ူၪအ၁ၭနီၪ ပမိစံၭဘိၩ့ယီၩလၧ “ဆၧအီၪ၁ူၪအိၭထၪ့အ၁ၭ” open secret  နီၪလီၫ.

(ယဲ) ဒဲလၧခဲၫ့ထုၬ, စပီလူၫလီၩဖျီၪထၪ့ - “ဘဲၫ၁ိၭၦဆၨၩလဖၪမိန့၁ၫဎုၬ ဆၧမိကဲၪထၪ့ၦအမိၡါလဂၩနီၪ, မိန့ဘၪဆၧစံၭ၀ဲၩလၧပ၁ိၭလၧဎရံၬအဖၧၩ့ လၧဆၧ၁ၭထိၬအပရၧၫ့အကၠီၩ့လီၫ” (အ့ ၃း၆).

စပီလူၫအ၁ၭဆီၪ့လၧဆၧ၁ၭထိၬအပရၧၫ့ ဒဲလၩ့ဆၫ့ဒၪဆၧလၧအထုၭဖျီၪထၪ့၀့ၫလၧဆၧအီၪကီၪ့အဖၧၩ့, လၧအကဲၪထၪ့ၡီၩ့လၧပယုဒၫဖိၪ၁ံၪဒဲၦအဆၨၩ လဖၪနံၫဖုၫလူၬနီၪလီၫ. ၦနံၫဖုၫယီၩ ကဲၪထၪ့၀့ၫဒၪဆၧ၁ုၪ့ထၪ့အလိးဖၭဒိၪ လၧယွၩအၡၩခမျၧးအ၁ၫ့, ၦၡၩဆၧမၧၫ့ဆၧဂဲၩနိၪစဲၩ (အမSတ်တံဆိပ်) အ၁ၫ့လမံၩ့, မွဲဆၧအီၪကီၪ့နီၪလီၫ (အ့ ၂း၁၄-၁၆). ဘိၩ့ယီၩပစံၭလၧအ၀့ၫ၁ံၪအၪ့လဲၩထဲၩ့     ဒုၪဒၩအလးနီၪလၧ “ၦန့ဎုၬဆၧဖ့ၪ၁ၫ”co-heirs, ဒဲမိၡါလဂၩဎး (လၧဎရံၬ အမိၡါ), ဒဲ “န့၁ၫဎုၬ” ဆၧစံၭ၀ဲၩလၧဎရံၬအဖၧၩ့ လၧဆၧ၁ၭထိၬအပရၧၫ့အကၠီၩ့ လီၫ (အ့ ၃း၆).

`အ့ၪမွဲ, ဆၧအီၪက့ၪ၁ုၪ့အီၪက့ၪ၁ၭ, လဘၪလၩ့ဎိၭဘၪ လၧဆၧ၁ီၪ့ဆၧ၁ၫ့ ယီၩတၭ, နမိမၩဘဲၫ၁့ၪလဲၪ.`