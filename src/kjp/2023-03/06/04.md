---
title:  ဆၧအီၪကီၪ့ - ဆၧဒုၭနဲၪဖျီၪယွၩအဆၧကိၪ့၁့ၪ
date: 01/08/2023
---

`စပီလူၫလီၩဘၪထွ့ၫလၧယွၩဒဲအဆၧဂဲၩဆၧ၀ၭလၧ အ့ဖစၧၭ ၃း၇-၁၃ အဖၧၩ့နီၪ မွဲဆၧနီၪလဲၪ.`

စပီလူၫစံၭကဒီၭ “အခ့ၫအၡၩ” လဂၩခၫ့ဖျီၫ့လၧ “ယွၩအခိးအတၩအဆၧ ဖ့ၪလၫ့” (အ့ ၃း၇;  ထိၪဎီၩ့လၧ အ့ ၃း၁, ၂). ဆၧဖ့ၪလၫ့, ဘဲၫဆၧ၁ၭထိၬ အပရၧၫ့နီၪ, မွဲၦဒိၭန့ဘၪဆၧလဂၩအဆၧဂ့ၩနးမံၩ့အ့ၬ, မွဲလၧယွၩအခိးအတၩလီၫ. စပီလူၫစံၭလၩ့အ၁ၭလၧ “ၦဆံၫ့ဎံၪအကျၩ ဆံၭနဲၪ့ၦအဆံၭထုၬ” (အ့ ၃း၈).

ဆၧမၩအ၁ၭလၩ့ဆၫ့လၧ အဆၧ၁့ၪယၫလၩ့အ၁ၭ ကဲၪထၪ့လဆၫ့ဘၪ လဆၫ့, ပဒၪဘၪဘဲၫအဆၧကွ့ၭဖၧၩ့အ၁ိၭလီၫ. အဂုခိၪနီၪ, စံၭလၩ့အ၁ၭလၧ ယွၩအီၪက့ၪအနၫ့ဆါလၧ “ယ့ၫရှူၬဎရံၬအဆၧအၪ့မၧၫ့ဖိၪ” (အ့ ၁း၁;  လ့ ၁း၁).  လၧခဲၫ့နီၪ, စံၭလၩ့အ၁ၭလၧ “ၦအဆံၭထုၬ” ဒဲ “ဆၧကြၨၭကိၭယၧၩလၧၦဆၧ အၪ့မၧၫ့ဖိၪအ့ၬ” (၁ကီ ၁၅း၉), “ၦအီၪလၧၦဆံၫ့ဎံၪအကျၩ ဆံၭနဲၪ့ၦအဆံၭထုၬ” (အ့ ၃း၈). လၧခဲၫ့ထုၬ, အ၀့ၫစံၭလၩ့အ၁ၭ “ၦဆၧဒဲၩဘၭဖိၪ, လၧယမွဲအဒိၪထုၬ” (၁ထံ ၁း၁၅).

Ellen G. White အဆၧကွ့ၭဖၧၩ့စံၭ၀့ၫ “ဒံၩ့န၁ုၭဘူၭန၁ၭလၧယ့ၫရှူၬနီၪ, ဒံၩ့နဒၪလၩ့ထဲၩ့ဘၪနဆၧမၪ လၧနမ့ၬ၁-လီၫ. မွဲလၧနဒၪဆၧနီၪဖျီၪပျၩ့အၪထၪ့ တၭ, နဆၧလဂ့ၩလဘၪ လလၧၫ့လဎွ့ၩဘၪ၁ံၪလဖၪနီၪ နဒၪဘၪဖျီၪပျၩ့လၩ့ထံး အၪထၪ့ လၧအလလၩ့ဂၬဘၪလၧ အ၀့ၫအခံးအဂၩ့လဖၪနီၪလီၫ.” Steps to Christ, p. 64.

စပီလူၫကွ့ၭအၪထၪ့၀့ၫဒၪ, လၧအ့ဖစၧၭ ၃း၁၀ အဖၧၩ့, စံၭ၀့ၫ - “ဘဲၫ၁ိၭ ဆၧအဒိၪအခိၪ, ဒဲဆၧအစီၩ့အမၩ့လၧမူၭခိၪအဖၧၩ့ ဆၧမိ၁့ၪယၫဘိၩ့နဲၪ့ယီၩ, လၧဆၧအီၪကီၪ့အကၠီၩ့, ယွၩအဆၧကိၪ့အၪအၪဒိၪဒိၪနီၪ,..” ဆၧချဲၩ့လၧ အ့ဖစၧၭ ၃း၁၀ ယီၩ “ဆၧအဒိၪအခိၪ, ဒဲဆၧအစီၩ့အမၩ့မွဲအီၪဂဲၫခလဲၪနီၪ လီၩဖျီၪပျၩ့၀့ၫ အ့ၬ. လါနၫ့ဂ့ၩ အ့ၪမွဲလၧ အ့ဖစၧၭ ၆း၁၁, ၁၂ နီၪ စံၭ၀့ၫလၧဆၧစီၩ့ဆၧမၩ့ အအၧၩ့အ၁ၫ့လဖၪလီၫ. လၧဆၧနီၪအဂး ကဆါယွၩအီၪက့ၪတဲၩ့၀ဲၩဆၧလၧ ကဆါဎရံၬအဖၧၩ့, “ဘဲၫဆၧလၧအတဲၩ့၀ဲၩယူၭ အမုအလၩအ့ၪဘၪနီၪ, ဆၧအီၪလၧမူၭခိၪမွဲဂ့ၩ, ဆၧအီၪလၧဂၪ့ခိၪမွဲဂ့ၩ, မိဒုၭအီၪကီၪ့ဆၧထီးအလူၬ လၧဎရံၬ အဖၧၩ့လီၫ” (အ့ ၁း၁၀).

`အ့ၪနအီၪက့ၪဒိၪ စပီလူၫအဆၧမၩယီၩလၧ အ့ဖစၧၭ ၃း၁၀ အဖၧၩ့လၩ့ထံး လၩ့ဆ့ၭနီၪ, ဆၧအၪ့လဲၩထဲၩ့အ၁ၭလၧနၧၩဒဲဆၧအီၪကီၪ့ဖိၪ၁ံၪအဆၧဘၪထွ့ၫ ဖၧၩ့နီၪဘဲၫ၁့ၪလဲၪ.`