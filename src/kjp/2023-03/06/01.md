---
title:  ဆၧ၁ၭထိၬအပရၧၫ့ အဆၧအီၪ၁ူၪလၧအ၁ၭခံဖၧၩ့
date:   29/07/2023
---

### ဖီလနွ့ၫယီၩအဂးဆၧမၩလိၪ
အ့ဖစၧၭ ၃;  ယိဘၭ ၁၁း၅-၉;  ဇံၫ ၄၃း၁၃-၁၆;  အၫမူၭ ၇း၇, ၈;  နဲၪ ၁၁း၁, ၂.

> <p>၁နိၫထီၫ့</p>
> “ၦလၧအမၩဆၧ၁့ၪအၪနဲၪ့ဒိၪနဲၪ့ ကယဲပအၪ့ကံၩ့ဆၧ, ဒဲလၧပဆီၫ့မီၪ့ဆၧလဂၩ, ဘဲၫအစီၩ့အမၩ့လၧအမၩ၀့ၫလၧပဖၧၩ့အ၁ိၭ, အ၀့ၫဒၪ, မွဲအဘၪဆၧစံၭထၪ့အၪ့အူၭ လၧဆၧအီၪကီၪ့အဖၧၩ့, ဒဲလၧယ့ၫရှူၬဎရံၬ အဖၧၩ့ အဆိၩအကၠၪထီးအလူၬ, လၩ့ဆိၩလၩ့ကၠၪဆံၭ. အၩမံၩ့” (အ့ဖစၧၭ ၃း၂၀, ၂၁).

လၧအ့ဖစၧၭ ၃ အဖၧၩ့, စပီလူၫစၭထၪ့လီၩဆၧမိၡါလမံၩ့ လၧအစံၭ၀ဲၩ၀့ၫ လၧအ၁ၫ့နီၪလီၫ. “ဘဲၫ၁ိၭၦဆၨၩလဖၪမိန့၁ၫဎုၬ ဆၧမိကဲၪထၪ့ၦအမိၡါလဂၩဎး နီၪ, မိန့ဘၪဆၧစံၭ၀ဲၩလၧ ပ၁ိၭလၧဎရံၬအဖၧၩ့လၧဆၧ၁ၭထိၬအပရၧၫ့အကၠီၩ့ လီၫ” (အ့ ၃း၆). မုဆၫလနံၩယီၩအဂး လမွဲဘၪဆၧလၩ့ဆၫ့လါနၫ့ဂ့ၩ, လၧအ၀့ၫ အထီဒၪနီၪ မွဲဆၧလၩ့မဲၩတၡါလ့ၬ, မိမွဲဘဲၫဆၧအ၁ၫ့လမံၩ့လၧအ၀့ၫ၁ံၪအဂးလီၫ.

စပီလူၫလီၩထွ့ၫဆ့လၧ ဆၧချဲၩ့ထိၪဂုထိၪဂဲၩဆၧလဖၪ, ဘဲၫအမွဲအထံၩ အဖျဲလဂၩလီၩလၩ့လၬလ့ၩယ့ၫရှူၬအဆၧ၁ၭထိၬအပရၧၫ့ လၧပလခီၫဘၩ့မုး၁ံၪ အအီၪ လၧဆၧ၁ုၪ့ဆီၪ့၁ၭဆီၪ့လီၫ.

ပအၪ့ဎၬန့ဘၪဆ့, အဆၧကၪဆၧဂဲၩဘိၩ့ယီၩလဖၪ လၧဆၧအီၪကီၪ့ဒိၪထၪ့ လဲထၪ့အဖၧၩ့နီၪ, ဘၪထဲးဎုၬလၧရိမၫအဆၧစၧၩ့ထၬလးနီၪဆ့လီၫ.

ဒဲပနါဂၧၫ့ဘၪဆ့ အဆၧအုၩ့လၩ့ခွံၬလၩ့အ၁ၭလၧဆၧအီၪ၁ူၪ လၧဆၧ၁ၭထိၬ အပရၧၫ့အ၁ၭခံဖၧၩ့နီၪ, မွဲၦဆၨၩအဂူၫဂၩလဖၪ ကဲၪထၪ့ဆၧလမံၩ့ဎးလၧ ၦယုဒၫ ဖိၪ၁ံၪ, ဘဲၫအမွဲထၧၫ့ဖု၀ဲ၁ံၪလၧဆၧအီၪကီၪ့အဖၧၩ့နီၪလီၫ. ပနၪ၁့ၪဘၪအ၁ၭ ဂဲၩ၀ၭ လၧဆၧအီၪကီၪ့ဒဲမူၭ၀ၩ့ဒီၪ့အဆၧမၩနီၪလီၫ. ပနါဂၧၫ့ဘၪအဆၧဘၩဆိၪဖၪ ၁ံၪ, အဆၧစံၭထၪ့အၪ့အူၭဆၧ လၧဆၧအီၪကီၪ့ဖၧၩ့နီၪလီၫ.

စပီလူၫအဆၧ၁ၭဆီၪ့လဖၪ လၧဆၧ၁ၭထိၬအပရၧၫ့အဂးနီၪ ဖ့ၪဆီၪ့ထၪ့  ပၧၩဂဲးဘၭဒိၪမၬလီၫ.