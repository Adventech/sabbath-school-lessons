---
title:  ဎရံၬကဆါ, အီၪမၧၫ့လၧန၁ၭဖၧၩ့
date:   02/08/2023
---

`ထိၪဎီၩ့ စပီလူၫအဆၧဘၩဆိၪဖၪလၧယၫ, လၧအ့ဖစၧၭ ၁း၁၆-၁၉ အဖၧၩ့, လၧအဆၧအၪ့ယၫဘၪၦဆူနဲၩဆၧဖိၪ၁ံၪ လၧအ့ဖစၧၭ ၃း၁၄-၁၉ အဖၧၩ့နီၪဆံၭ. ဆၧအၪ့ယၫဆၧနံၫမံၩ့ယီၩ လၩ့ဂၬဘၪဒီၩ့လိၬ၁ၭဘဲၫ၁့ၪလဲၪ.`

လၧ English အဆၧကွ့ၭကျိၭအလးခဲၫ့နီၪ အ့ဖစၧၭ ၃း၁၄, ၁၅ အဖၧၩ့ ဆၧချဲၩ့အကၧၩ့ဒိၪအီၪထီးနီၪလီၫ. လၧစပီလူၫလီၩ၀့ၫလၧအ၀့ၫထွံၩလၩ့အခၪ့လၧ “ဖါကဆါအမ့ၬယၫနီၪ, ၦၡၩအဒီၪ့ထၧၫ့ဒီၪ့ယၫလၧမူၭခိၪ ဒဲလၧဂၪ့ခိၪယီၩန့ဘၪ အမံၩ့လၧအ၀့ၫ” နီၪ, အ၀့ၫမၩလိၪထုၭဖျီၪထၪ့ ဆၧချဲၩ့ဖျိၪ့လၩ့ဆၫ့အဆၧနဲၪ့ ဆုးကျိၭလိၬ၁ၭလၧဂြံစၭအဆၧချဲၩ့ “ဖါ”pater, ဒဲ ဂြံစၭအလၨ “ဂံၪ့ဒီၪ့”family (patria) အဘိၩ့ဆၧၩ့နီၪလီၫ. လၧလံၬအ့ဖစၧၭအဖၧၩ့နီၪ, စပီလူၫလီၩဖျီၪ လၩဖၩ့ကဆါယွၩ အဆၧထိးထဲၩ့တၩ့ထဲၩ့အဆၧကိၪ့လဖၪ ဂ့ၩဘၪလၧၫ့ဎွ့ၩနီၪ (အ့ ၁း၉, ၁၀) လၧကိၭအဆၧၫ့အထီဒ့ၭနီၪလီၫ (အ့ ၁း၂၁). အ၀့ၫစံၭဆၧထီးယီၩ “ၦၡၩအဒီၪ့ထၧၫ့ဒီၪ့ယၫလၧမူၭခိၪဒဲလၧဂၪ့ခိၪ” ယီၩ မွဲဆၧဘၪထွ့ၫလိၬ၁ၭလၧ “ဖါ” ကဆါယွၩလီၫ. ၦၡၩအဒီၪ့ထၧၫ့ဒီၪ့ယၫ (patria) မၩန့အမံၩ့လၧ ဖါကဆါ (စၠအနမ) အအီၪလီၫ. အနီၪမွဲဆၧပရၧၫ့အဂ့ၩဒိၪထုၬလီၫ.

ဆီၫ့မီၪ့ယိထံၫ - နဂံၪ့ဒီၪ့အဖၧၩ့, ဆၧလလၧၫ့လဎွ့ၩဘၪဒဲဆၧလၩ့ဆံၭလၩ့ ယွါအီၪလါနၫ့ဂ့ၩ, နဆၧဘၪထွ့ၫလိၬ၁ၭ အီၪလၧကဆါယွၩလီၫ. ကဆါယွၩ ယိထွ့ၫပၧၩ့ထၬ၀့ၫဒၪလီၫ. ဆၧလလၧၫ့လဎွ့ၩဘၪလါနၫ့ဂ့ၩ ကဆါယွၩအဲၪဂံၪ့ဒီၪ့ လီၫ. အ၀့ၫ၁ံၪဆိၬန့ကဆါအမံၩ့ဆံၫ့ဎံၪ, ဒဲအီၪက့ၪ၀့ၫလၧအကဆါအဆၧနဲၪ့ (ownership) နီၪလီၫ.

လၧ အ့ဖစၧၭ ၃း၁၆-၁၉ အဖၧၩ့, စပီလူၫအၪ့ကံၩ့ကဆါယွၩ လၧမိဖ့ၪလၫ့ နး၁ၭအဆၧလ့ၩခၫ့ဖျီၫ့လၧ၁ၭမုအဆၧအီၪဂၧၩ့အဖၧၩ့ (အ့ ၃း၁၆), အီၪဘူၭထံးလၧ ဎရံၬ, မွဲဆ့ၦအအီၪဂုးအီၪခၧၫ့လၧပ၁ၭဖၧၩ့ (အ့ ၃း၁၇) ဒဲ “အ၀ံဆဲၩလၩ့ယူၭအ၁ၭ လၧဆၧအဲၪဆၧကွံၩအဖၧၩ့” လီၫ (အ့ ၃း၁၇).

စပီလူၫဒၪန့အၪ့အူၭကဆါယွၩ လၧအဆဲၩထီၫအဆၧဆိၪဂ့ၩလၧပဂး, လၧအထိၪအဎၩ့ (dimensions) လံမံၩ့, “အဒၩ့ဎၩ့, အဖၭထီၫ, အလၩ့အိၪ့ယိၬ, ဒဲအထၪ့ထီၫ” (အ့ ၃း၁၈) နီၪလီၫ (ထိၪဎီၩ့လၧ ယိဘၭ ၁၁း၅-၉) ဒဲကဆါယွၩ အစီၩ့အမၩ့ (အ့ ၃း၁၆, ၁၇), နး၁ၭအဆၧလုဂံၪ့လၧ အ့ဖစၧၭ ၂း၁၉-၂၂ အဖၧၩ့ (ထိၪဎီၩ့လၧ ဇံၫ ၄၃း၁၃-၁၆,  လၧအဆိၫ့ကၩဆၧအထိၪအဎၩ့လံနိၪ့း  အၫမူၭ  ၇း၇, ၈;  နဲၪ ၁၁း၁, ၂). ဒဲဆၧလီၩဖျီၪထၪ့ “ဎရံၬအဆၧအဲၪဆၧကွံၩလၧပ၁့ၪယၫလူၬလ၁့ၪဘၪ” (အ့ ၃း၁၉), ဒဲထိၪဎီၩ့ဒီၭလၧ (ရိမၫ ၈း၃၅-၃၉) နီၪ, ပဒၪဘၪထၧၫ့ဆၧပရၧၫ့အမုၬလဖၪလီၫ.