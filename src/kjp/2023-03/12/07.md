---
title:  မၩလိၪအၪထၪ့အဂး
date:   15/09/2023
---

ၦမွဲ၀့ၫဒၪယွၩအ၁ုၭခိၪအကၠီၩ့ ၦဆၧမၩယီၩကကၪကဂဲၩ၀့ၫဒၪဆ့နီၪလီၫ. ၦကဘၪဆိၬထၪ့ယွၩအခိၪစီၩ့ဘၪ၁ၭလိၪ၀့ၫလၧဎရံၬအ၁ွံၫနီၪ လၧဒုၪဒၩအကျၩနီၪ လီၫ. “ၦဒုၪဒၩယီၩ မွဲ၀့ၫဒၪဆၧဖံၭဆၧယၫအ့ၬ. မွဲဆၧအခိၪ၁ံၪ, ဒဲဆၧအစီၩ့ အမၩ့၁ံၪ, ဆၧခံၭကဆါဒဲဆၧနၪအီၪလၧမူၭခိၪဖိၭဖၫ့လဖၪနီၪလီၫ.” အ့ၪမွဲၦအီၪ က့ၪလၩ့ခွံၬယွၩအခိၪစီၩ့လၧ ဘၪစီၪလၧဎရံၬအ၁ွံၫဒဲယွၩအစူၫ၀ဲၩလဖၪတၭ, ပကကဲၪထၪ့ၦကဘၪထိးဖီၪ့န့လၧမုၪခီၩလဲးအစူၪဖၧၩ့နီၪလီၫ. ၦကဘၪဒၪဆၧၫ့ ယၫထဲၩ့ဆၧဂဲးလိၬတ့ၭလိၬ, ဆၧအၧၩ့နၬခၬ၁ံၫလဖၪတၡါနီၪလီၫ. ဆၧဘၪလိၬ အိၭလိၬနီၪ ၦကဒၪန့လၧဎရံၬဒဲမူၭခိၪအဆၧန့၁-လဖၪပကဘၪအီၪက့ၪထၪ့ခွံၬ တၡါလီၫ. ဎရံၬလအီၪဘၪဆၧဘၪလိၬအိၭလိၬအီၪ၁့ၪအ့ၬ. ဆၧနီၪကၠီၩ့ဘဲၫ ၦမွဲဎရံၬအခ့ၫအၡၩအ၁ိၭ ၦကဘၪဒုၭဆၧၫ့ထဲၩ့ဆၧခံၭအကဆါထီးဂၪ့ခိၪဆၧဂဲး ဖးဖီၩ့ထုၬခွံၬအခံၫ့ဒၪနီၪလီၫ. နကအီၪက့ၪပဲၩခွံၬ ဘဲၫနကဒိၭန့ဘၪဆၧဘၪလိၬ အိၭလိၬလၧမုၪခီၩလဲးတၭ န၁ၭမၧၫ့ကလၩ့မါခွံၬဒၪနၧၩအဆိၩအကၠၪနီၪလီၫ. Ellen G. White, The Review and Herald, May 8, 1888.

အ့ဖစၧၭ ၆း၁၀-၂၀ ယီၩ ဆၧဂဲးဆုးဘူၭအ၁ၭလၧ လံၬနဲၪဖျီၪနီၪ မွဲဘဲၫ၁့ၪ လဲၪ. လံၬလဖၪယီၩ ဒုၭဖျီၪထၪ့မုနံၩထုၬဆၧကကဲၪထၪ့လဖၪနီၪလီၫ. (နဲၪဖျီၪ ၁၂;  ၁၆း၁၂-၁၆;  ၁၉း၁၇-၂၁;  ၂၀း၇-၁၀). ယွၩအခ့ၫအၡၩလဖၪ ဘၪဆၧထၪ့ ဒုၪဒၩခၫ့ဖျီၫ့လၧမူၭခိၪဆၧလးဒဲလၧဂၪ့ခိၪယီၩ အစီၩ့အမၩ့ဆၧဎိၩ၀့ၫဒၪနီၪလီၫ. လါနၫ့ဂ့ၩလၧၦမ့ၬယၫဆၧထိစိၩအိၩဎံၫလၩ၀့ၫဒၪအၪမၬလီၫ. လယံၭလမီဘၪ ဆၧခံၭအကဆါယီၩ ကဘၪထိးမၩနၧၩ့ခွံၬလူၬလူၬဆံၫ့ဆံၫ့ ခၫ့ဖျီၫ့လၧဎရံၬနီၪလီၫ. မူၭခိၪအ၁ၫ့, ဂၪ့ခိၪအ၁ၫ့ ကဘၪဆၧ၁ုၪ့ထၪ့ထဲၩ့၀့ၫဒၪလၩ့ဆိၩလၩ့ကၠၪနီၪလီၫ. ယွၩအဖိၪအဒံၫ၁ံၪ အခ့ၫအၡၩထီးအလူၬ ကဒိၭန့ထဲၩ့ဘၪဆၧစီၩ့ဆၧမၩ့နီၪလီၫ. မုၪခီၩလဲးဒဲၦလၧအထၪ့ဒၩထဲၩ့ယွၩလဖၪ ကဘၪဆၧမၩဂၭဂီၩ့ခွံၬလၧယွၩဆၧ၁ၭ ထၪ့အမ့ၪဖၧၩ့နီၪလီၫ. (Yordan Kalev Zhekov, Eschatology of Ephesians, Osijek, Croatia: Evangelical Theological Seminary, 2005), pp. 217, 233-235.