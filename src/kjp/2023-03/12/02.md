---
title:  ဆၧဒုၭအဆၧချဲၩ့လီၩလၩ့
date:   10/09/2023
---

`အၪ့ဎၬထဲၩ့စပီလူၫအဆၧကွ့ၭအလးခဲၫ့ အ့ဖစၧၭ ၆း၁၀-၂၀ နီၪဆံၭ. စပီလူၫ စံၭထဲၩ့ “ဆၧဒုၭအဆီၪ့” နီၪ အခီၫပယီၫအီၪဘဲၫ၁့ၪလဲၪ. ပကဘၪဒုၭဆၧၫ့ထဲၩ့ ဂၪ့ခိၪ ဆၧစီၩ့ဆၧမၩ့လဖၪအကၠီၩ့ ဘဲၫ၁ိၭၦဆၧၫ့ထုၪ့လၧမုနံၩအၧၩ့ဆၧဂဲးလိၬတ့ၭ လိၬဖၭဒိၪအဖၧၩ့ကန့အဂး ဘၪမၩဘဲၫ၁့ၪလဲၪ.`

စပီလူၫဒုၭထုၬထဲၩ့ အ့ဖစၧၭလၧဆၧဒုၭအဆၧကိၭၡၭထၪ့နီၪလီၫ. အ၀့ၫ ဖံၭ၁ိၭထဲၩ့ၦဆူနဲၩဖိၪ၁ံၪ ဘဲၫကဆၧၫ့ထုၪ့လၧဆၧအီၪကီၪ့ဖၧၩ့ ဒဲကဒုၭဆၧၫ့ထဲၩ့ဆၧ အၧၩ့ဆၧ၁ၫ့နီၪလီၫ (အ့ဖစၧၭ ၆း၁၀-၂၀). အခၪ့ထံၭအ၀့ၫစၭထၪ့ထဲၩ့၀့ၫဒၪလၧ ဆၧဖ့ၪဂဲးဖ့ၪဘၭ ၦဆူနဲၩဖိၪ၁ံၪဘဲၫ “အီၪဂုးခၧၫ့လၧကဆါအဖၧၩ့” (အ့ဖစၧၭ ၆း၁၀) ဒဲဘဲၫက “၁ိၭထၪ့ယွၩအစူၪ၀ဲၩထီးအလူၬ” နီၪလီၫ (အ့ဖစၧၭ ၆း၁၁). မွဲပကဘၪထၪ့ဒၩထဲၩ့ဆၧခံၭအကဆါ ဆၧနၪအီၪလၧမူၭဖိၭဖၫ့” (အ့ဖစၧၭ ၆း၁၂) လဖၪအကၠီၩ့နီၪလီၫ. ဘဲၫၦဆၧၫ့ထုၪ့လၧမုနံၩအအၧၩ့မိ၁့ၪအဂး စပီလူၫစံၭ၀့ၫ “ပကဘၪမၩန့ယွၩအစူၪ၀ဲၩထီးအလူၬ” (အ့ဖစၧၭ ၆း၁၃) နီၪလီၫ. စူၪ၀ဲၩလဖၪနီၪ မွဲ၀့ၫဒၪ “ခဲးထူၬထၬန၁ံၪအယးဒံၩ့လၧဆၧမွဲဆၧတီၩ, ဒဲ၁ိၭထၪ့ဆၧတီၩဆၧလီၩ့ အ၁ၭနၫပဒၩ့, ဖျၪ့န၁ံၪအခၪ့လၧဆၧ၁ၭထိၬအပရၧၫ့ ဘၪဆဲၫ့လၧဆၧဘၪလိၬအိၭ လိၬဆၧတဲၩ့၀ဲၩအခၪ့ဖံၭ, ဆၧနဲၩအထၩ့ဖံၭ, ချုၬထၪ့ဆၧထိးထဲၩ့တၩ့ထဲၩ့အခိၪလူၬ၁ုၭ, ၁ၭမုအနၭ မွဲယွၩအလူၫအထၪနီၪလီၫ (အ့ဖစၧၭ ၆း၁၄-၁၇). စပီလူၫဒုၭဖျီၪထၪ့ ၁ုၭလဂၩလၧအီၪတဲၩ၀ဲၩအ၁ၭ ကလ့ၩလၧဆၧဒုၭအလးအဂဲး ဘဲၫၦကအီၪတဲၩ့၀ဲၩပ၁ၭ ကန့အဂးဆ့လီၫ (အ့ဖစၧၭ ၆း၁၈-၂၀). စပီလူၫဖ့ၪဂဲးထၪ့ပၧၩ “ယဖုယ၀ဲ၁ံၪဧ့, အီၪဂုးခၧၫ့လၧကဆါအဖၧၩ့ ဒဲလၧအစီၩ့အမၩ့အဂဲးအဘၭအဖၧၩ့ဆံၭ” (အ့ဖစၧၭ ၆း၁၀).

(၅မိစ့ၭ ၂၀း၂-၄;  ၦစ့ၩရၫ့ဆၧ ၇း၁၅-၁၈;  ၂ကွ့ၭနဲၪ ၂၀း၁၃-၂၀;  ၂ကွ့ၭနဲၪ့ ၃၂း၆-၈;  နံၫဟမဲအၫ ၄း၁၄, ၁၉, ၂၀). လံၬဆံၫ့ဎံၪအဆၧၫ့လဖၪ ယီၩအဖၧၩ့ ၦအံၫစရ့လၭဖိၪ၁ံၪမၩနၧၩထဲၩ့ဆၧနီၪ မွဲ၀့ၫဒၪယွၩအဆၧအီၪလၧအ၁ိၭဒဲ ယွၩအစီၩ့အမၩ့အကၠီၩ့နီၪလီၫ. ဆၧနီၪကၠီၩ့ စပီလူၫဖ့ၪဂဲးထၪ့ပၧၩ (၁) မၩထဲၩ့ဆၧ အီၪကီၪ့ဆၧဖံၭဆၧမၩး  (၂) ထုၪ့၁ၭထဲၩ့လၧဆၧမၩဆၧၩ့ပၧၩ ဘဲၫပကကဲၪထၪ့ ဒီၩ့ဂ့ၩထ့ၬဘၪလၧခမျၧးအမ့ၬယၫး  (၃) ဆူနဲၩထဲၩ့ယွၩအဆၧမၩဆၧၩ့လၧ ၦကမၩနၧၩ့ဆၧကန့အဂး, (၄) အီၪက့ၪထုၪ့၁ၭလၧဆၧယံၩဆၧၡီၩ့လၧ ၦဆူနဲၩဖိၪ အကျၩနီၪဆံၭ.”

`ထီးၦထၪ့ဒၩထဲၩ့ဆၧခံၭကဆါဒဲ ဆၧနၫအီၪလၧမူၭဖိၭဖၫ့လဖၪတၭ, ၦဆၧ ယိလါလမံၩ့ဒၪနီၪ မွဲဆၧနီၪလဲၪ.`