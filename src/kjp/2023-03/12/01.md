---
title:  ဆၧကိၭန့ပၧၩလၧအီၪဆၧၫ့ထုၪ့ဂုးခၧၫ့အဂး
date:   09/09/2023
---

### ဖီလနွ့ၫယီၩအဂးဆၧမၩလိၪ
အ့ဖစၧၭ ၆း၁၀-၂၀;  ၅မိစ့ၭ ၂၀း၂-၄;  ရိမၫ ၁၃း၁၁-၁၄;  ၁၁့ၭစလနဲကၫ ၅း၆-၈;  ၁ကီရံၫ့ ၁၅း၂၃, ၂၄.

> <p>၁နိၫထီၫ့</p>
> “လၧအခဲၫ့ထုၬ, ယဖု၁ံၪ၀ဲ၁ံၪဧ့, အီၪဂုးခၧၫ့လၧကဆါအဖၧၩ့ ဒဲလၧ အစီၩ့အမၩ့အဂဲးအဘၭအဖၧၩ့ဆံၭ. ဘဲၫန၁ံၪပဒၩ့မုၪခီၩလဲး အဆၧအၪ့လီၫ လဖၪမိ၁့ၪအ၁ိၭနီၪ, ၁ိၭထၪ့ယွၩအစူၪ၀ဲၩထီးအလူၬဆံၭ” (အ့ဖစၧၭ ၆း၁၀,၁၁).

ၦဎီးဖိၪလဂၩ အီၪက့ၪလၩ့ထဲၩ့ဆၧပိၭဆၧလၫ့လဖၪဂီၩ့ ယိထၪ့ထဲၩ့ဆၧနီၪတၭ ဒၪထဲၩ့၁ုၭမု၁့ၪဘီၩ့ဖၭဒိၪလၧလဲၪ့၁ံၪ, က၁့ၪ၁ံၪ, အီၪ၀့ၫဒၪအၪမၬအကၠီၩ့ စံၭထဲၩ့မီၪစအံၫလဲၡၫ “အၩလါ, ယကဆါဧ့, ပမိမၩဘဲၫ၁့ၪလဲၪ.”

စအံၫလဲၡၫစံၭထဲၩ့ “၁ၭမဲၪလဂ့ၩ” “အဂဲးဘဲၫယီၩ ၦအီၪလၧပ၁ိၭယီၩအၪနဲၪ့ၦအီၪလၧအ၀့ၫ၁ံၪအ၁ိၭလီၫ.” လါနၫ့ဂ့ၩအခ့ၫအၡၩယီၩလနဲၩဘၪ၀့ၫတၭ, စအံၫလဲၡၫကိၭထဲၩ့အခ့ၫအၡၩဂီၩ့ဘၩဆိၪဖၪ “ယဟိ၀ၩဧ့, ၀ဲထၪ့အ၀့ၫဒၪအမ့ၬ၁-ဘဲၫ၁ိၭအမိဒၪဘၪဆၧဆံၭ” ဂီၩ့နီၪတၭ, အခ့ၫအၡၩယီၩ ယွၩ၀ဲထၪ့အမ့ၬ၁-တၭ ဒၪထဲၩ့ဘၪ “ခိၪလီၩ့ထိၩ့ချိၬဎွ့ၩလၧက၁့ၪ, ဒဲလဲၪ့မ့ၪ, အီၪ၀ၬဖီၩ့စအံၫလဲၡၫနီၪလီၫ” (၂စဎွၩ ၆း၁၅-၁၇).

လၧစပီလူၫကွ့ၭထဲၩ့ (အ့ဖစၧၭ ၆း၁၀-၂၀) အ၀့ၫဘၩဆိၪဖၪဘဲၫယွၩက၀ဲ ထၪ့အ၀့ၫအဆၧဒၪ ဘဲၫကဖ့ၪပဂၨၪထၪ့ၦဆူနဲၩဖိၪ၁ံၪ ဘဲၫ၁ိၭကဆၧၫ့ထုၪ့လၧမုနံၩ ထုၬဆၧဂဲးလိၬတ့ၭလိၬဖၭဒိၪအထီဒဲ ယွၩကမၩဆၧၩ့ပၧၩဘဲၫ၁့ၪလဲၪအဂဲးနီၪလီၫ.