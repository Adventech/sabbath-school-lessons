---
title:  ဆၧဂဲးလိၬတ့ၭလိၬဖၭဒိၪလၧစပီလူၫအလံၬဖၧၩ့
date:   12/09/2023
---

`ဖီထဲၩ့ ရိမၫ ၁၃း၁၁-၁၄;  ၁၁့ၭစလနဲကၫ ၅း၆-၈ ဒဲ ၂ကီရံၫ့ ၁၀း၃-၆. လံၬဆံၫ့ဎံၪအဆၧၫ့လဖၪယီၩ မဘၪဆဲၫ့လၧ အ့ဖစၧၭ ၆း၁၀-၂၀ နီၪဘဲၫ၁့ၪလဲၪ. စပီလူၫ၁ိၩ့ထဲၩ့ဆၧဆီၫ့မီၪ့ယီၩ မွဲဘၪနီၪလဲၪ.`

စပီလူၫကွ့ၭထဲၩ့လံၬလဖၪအဖၧၩ့ အ၀့ၫမၩန့၁ိၩ့ထဲၩ့ဘၪဆဲၫ့လၧ၁ုၭမုအဆၧ ချဲၩ့ဒဲအ၀့ၫဖ့ၪဂဲးထဲၩ့ ၦဆူနဲၩဖိၪ၁ံၪဘဲၫကအီၪတဲၩ့၀ဲၩအ၁ၭ ဘဲၫ၁ုၭဖိၪလဖၪအ၁ိၭနီၪ လီၫ. လၧအ့ဖစၧၭ ၆း၁၀-၂၀ ဖၧၩ့ အ၀့ၫ၁ိၩ့ထဲၩ့ဆၧချဲၩ့, ဆၧဒီၩ့လၩ့လဖၪနီၪ မွဲဘဲၫ၁ိၭၦကနၪ၁့ၪထဲၩ့ဆၧ၁ၭထိၭအပရၧၫ့အဂးနီၪလီၫ. ထီးမွဲဎရံၬမၩနၧၩ့ဆၧ “အၪ့ဂူၬန့ဆီၪ့ဆၧအခိၪဒဲဆၧအစီၩ့အမၩ့” (ကလီစံၫ ၂း၁၅) ဘၪဆၧဆိၬထၪ့ထီၫ လၧဆၧစီၩ့ဆၧမၩ့ထီးလူၬအဖၫ့ခိၪ (ဖလံဖံၫ ၂း၉-၁၁) နီၪလီၫ. အ၀့ၫစူၭကီၪ့ထၪ့ ထဲၩ့အ၁ုၭမု၁့ၪဘီၩ့ ဘဲၫကဒုၭဆၧလၧဆၧဒုၭဘၪဆဲၫ့လၧ မူၭ၀ၩ့ဒီၪ့ထၧၫ့ဘံၪ့ယၫဒဲ ဎရံၬကမွဲၦဆံၫ့ဎံၪ၁ုၭမုခိၪနါ က၁ိၪ့ထဲၩ့ပၧၩ့လၧဆၧမၩနၧၩ့ဖၭဒိၪနီၪလီၫ. (၁ကီရံၫ့ ၁၅း၅၄-၅၈;  ၂၁့ၭစလနဲၫကၫ ၂း၈;  ရိမၫ ၁၆း၂၀). ဆၧဂဲးလိၬတ့ၭလိၬဖၭဒိၪယီၩ မွဲအီၪကဲၪထၪ့လၧဖျိၩ့ ဘၪဆဲၫ့မူၭ၀ၩ့ဒီၪ့ထၧၫ့ဘံၫ့ယၫ ဆၧဒုၭဘၪဆဲၫ့ဆၧဂ့ၩ ဒဲဆၧအၧၩ့ လၧမုၪခီၩလဲးဒဲဎရံၬအ၁ုၭမုနံၫဖျီၩ့အကၠီၩ့နီၪလီၫ. Peter W. Macky, St. Paul's Cosmic War Myth: A Military Version of the Gospel (New York: Peter Lang Publishing, Inc., 1998), p. 1.

စပီလူၫအဆၧဒုၭဖျီၪထၪ့မူၭ၀ၩ့ဒီၪ့အဆၧဒုၭဖၭဒိၪယီၩနီၪ မွဲဆၧဂဲးလၩ့ဆၫ့ လၧအ့ဖစၧၭအဖၧၩ့ယီၩဆ့နီၪလီၫ. အ၀့ၫအဆၧဖံၭ၁ိၭ ဘဲၫကကီၩ့၁ိၭထၪ့ယွၩအစူၪ၀ဲၩ (အ့ဖစၧၭ ၆း၁၀-၂၀), ယွၩဆ့ကဖ့ၪလၫ့မၩဆၧၩ့ပၧၩလၧဆၧစီၩ့ဆၧမၩ့နီၪလီၫ. (အ့ဖစၧၭ ၁း၁၈-၂၀;  ၃း၁၆, ၂၀) ဎရံၬအဆၧမၩနၧၩ့ဖၭဒိၪမွဲ၀့ၫဒၪ ဆၧစီၩ့ဆၧမၩ့ ထီးလူၬအဖၫ့ခိၪ ဘၪဆၧဆိၬထၪ့ထီၫ (အ့ဖစၧၭ ၁း၂၀-၂၃) ထီၩ့နီၪလဖၧၫ့ဎရံၬ ဒဲယွၩအခိးအတၩအကၠီၩ့ ၦကဂဲထုၪ့မၧၫ့ထၪ့ထဲၩ့ ဒဲၦကလၧၫ့ဎွ့ၩထၪ့လၧဆၧစီၩ့ ဆၧမၩ့ဂီၩ့ ၦကထၪ့ဒၩထဲၩ့ဒုၪဒၩ, ဆၧခံၭအကဆါကန့အဂးနီၪလီၫ (အ့ဖစၧၭ ၂း၁-၁၀). ဆၧလၩ့ဘူၭမွဲမုနံၩအၧၩ့၁ၫ့အဂဲးယီၩ ၦဆူနဲၩဖိၪဆၧအီၪကီၪ့ကဘၪမၩဘဲၫ၁့ၪ လဲၪ. ၦမူၩဒၩအီၪဘဲၫ၁့ၪလဲၪ (အ့ဖစၧၭ ၃း၁၀) ဆၧနီၪအကၠီၩ့ ၦကဘၪ၁့ၪယၫထဲၩ့ လၧဆၧဒုၭပကဘၪဒၪဆၧၫ့ယၫယီၩ ၦဘၪ၁ၭမဲၪအလးအီၪအ့ၬ, အ့ၪမွဲပ၁ိၭထၪ့ ယွၩအစူ၀ဲၩ, အ့ၪမွဲၦအၪ့ကံၩ့ဘၩဆိၪဖၪကိၭဆၧၫ့ထီဒ့ၭ, ဎရံၬဆ့ကကဲၪခိၪကဲၪနါ လၧၦဖၫ့ခိၪဒဲ ကဖ့ၪထဲၩ့ပၧၩဆၧမၩနၧၩ့ဆၧအၧၩ့လၧမုနံၩထုၬ ဆၧဂဲးလိၬတ့ၭလိၬ ဖၭဒိၪအဖၧၩ့ယီၩနီၪလီၫ.