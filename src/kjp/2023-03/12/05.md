---
title:  ဆၧၫ့ထုၪ့ထဲၩ့လၧဆၧဒုၭလး
date:   13/09/2023
---

`ဖီထဲၩ့ အ့ဖစၧၭ ၆း၁၀-၂၀. စပီလူၫ၁ိၩ့ထဲၩ့ဆၧချဲၩ့ “ဆၧၫ့ထုၪ့” ဆံၭအၪလဲၪ. ဆၧချဲၩ့ယီၩ လၧအ၀့ၫအဂးမွဲဘၪနီၪ အကၧၩ့ဒိၪနီၪလဲၪ.`

ပကဘၪနၪ၁့ၪထဲၩ့ စပီလူၫအဆၧချဲၩ့၁ိၩ့ထဲၩ့၀့ၫဘၪဆဲၫ့လၧ ဆၧဒုၭလၧဆၧ ဒုၭလးအဂဲးနီၪလီၫ. “ဆၧၫ့ထုၪ့” ဆၧချဲၩ့ယီၩ အခီၫပယီၫအီၪဘဲၫ၁့ၪလဲၪ. မွဲအဒုၭ၁့ၪယၫထဲၩ့ပၧၩ့ ၦကဘၪပဒၩ့ဒၪလီၫဧၪ. လၧဆၧလးယီၩဘၪဆဲၫ့လၧဆၧ ဒုၭတၭ, ၦကဘၪ၁့ၪယၫထဲၩ့ဆၧ၁ၧၫ့မံၩ့ “(၁) ၁ုၭယီၩဘဲၫကဒုၭဆၧကန့အဂး ကဘၪအီၪဘူၭလၧဒုၪဒၩး  (၂) အ၀့ၫ၁ံၪကဘၪဒုၭထဲၩ့အီၪဆၧၫ့ထုၪ့ဂုးခၧၫ့း  (၃) အ၀့ၫ၁ံၪကဘၪမၩနၧၩ့ထဲၩ့ဒုၪဒၩနီၪလီၫ.” (Thucydides, The Peloponnesian War, (New York: E. P. Dutton, 19101), 4.10, 1-5.

လၧဖျိၩ့အိၩဆၧဒုၭကဲၪထၪ့အထီ ၦၡၩ၁ိၩ့ထဲၩ့စူၪ၀ဲၩ၁ံၪဒဲဆၧလဖၪအီၪ၀့ၫဒၪ ၁ၧၫ့မံၩ့ “ထီၫ့ဘၩ့, ၁ံၪ့ဒဲဆၧဖံၭဆၧယၫ” နီၪလီၫ. Xenophon လီၩထဲၩ့၀့ၫဒၪ မွဲဘဲၫ၁ိၭ “ဆၧဂၭဂီၩ့” နီၪလီၫ. ထီးဒုၭဆၧအထီ နကဘၪဆၧၫ့ထုၪ့ဂုးခၧၫ့အဂး မွဲဆၧအၪ့ထၩဖၭဒိၪနီၪလီၫ. ၦဒုၭဆၧနံၫခီၫလါဘၩဆၧၫ့ထုၪ့ဂုးဒဲ အီၪခိၭထဲၩ့အခံၫ့ လၧအကဆၪ့ဘံၩ (လၩ့ထံၫဖါ) ၦဂူၫဂၩကန့အဂးလီၫ.

စပီလူၫအဆၧဒုၭဖျီၪထၪ့ယီၩမွဲ၀့ၫဒၪ “ဆၧဒုၭကဲၪထၪ့အဘူၭထဲးယီၩအကၠီၩ့ ၦဒိၪထးဖ့ၬဆ့ၭ၁ံၪလဖၪ ဘၪထဲၩ့နံၫခီၫ့လါဘၩနီၪလီၫ.” (Victor Davis Hanson, The Western Way of War, p. 152.) စပီလူၫဒုၭဖျီၪထၪ့ဆၧအီၪကီၪ့ဒဲ အ၀့ၫအဒုၪဒၩလဖၪ ထၪ့ဒၩလိၬအ၁ၭအထီ ဆၧကဲၪထၪ့၀့ၫဒၪဘဲၫနီၪ၁ိၭ၁့ၪအကၠီၩ့ နီၪလီၫ (အ့ဖစၧၭ ၆း၁၂). ဆၧနီၪကၠီၩ့ အ၀့ၫစံၭ၀့ၫဒၪ “ဘဲၫန၁ံၪဆၧၫ့ထုၪ့လၧ မုနံၩအအၧၩ့မိ၁့ၪအ၁ိၭနီၪလီၫ” (အ့ဖစၧၭ ၆း၁၃).

နကဆၧၫ့ထုၪ့လၧဆၧဒုၭအဖၧၩ့ မွဲနကအီၪပွံၭအီၪ၁-ဘၪအ့ၬ. နကဘၪဒုၭ ဆၧၫ့ဆၧကိၭဆၧၫ့ထီဒ့ၭနီၪလီၫ. ဆၧနီၪကၠီၩ့ စပီလူၫဒုၭဖ့ၪဂဲးထၪ့ပၧၩ “ယမိနါဂၧၫ့ ဆၧဘၪဆဲၫ့လၧန၁ံၪ, လၧန၁ံၪအီၪဂုးအီၪခၧၫ့လၧန၁ံၪအ၁ၭလဖျိၪ့ဎးတၭ, န၁ံၪ အၪ့ဂူၬမၩဎုၬဆၧလၧဆၧနဲၩဘၪဆဲၫ့ လၧဆၧ၁ၭထိၬအပရၧၫ့နီၪလီၫ” (ဖလံဖံၫ ၁း၂၇).

`ဖီထဲၩ့ ဟံဘြူၫ ၁၂း၄. ဆၧၫ့ထုၪ့ဂုးခၧၫ့လၧကဆါအဖၧၩ့နီၪ မွဲအခီၫပယီၫ အီၪဘဲၫ၁့ၪလဲၪ.`