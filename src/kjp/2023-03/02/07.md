---
title:  မၩလိၪအၪထၪ့အဂး
date:   07/07/2023
---

အ့ဖစၧၭ ၁း၃-၁၄ နီၪလီၩဘၪပၧၩလၧ ကဆါယွၩစ့ၩရၫ့၀ဲၩဆၧလၧၦၡၩ အဆၧအီၪမၧၫ့လၧယၫခီၫအဂးဧၪ, စ့ၩရၫ့၀ဲၩ၀့ၫ ၦလနၩ့မိန့ဘၪ၁ၭမၧၫ့အဆိၩ အကၠၪအဂး ဒဲလၧၦလနၩ့မိလၩ့လၧဆၧ၁ံၫအဆိၩအကၠၪ, ဘဲၫနီၪအ၁ိၭဧၪ. လၩ့၁ၭအုၭလၧၦအၪဂၩနဲၩ၀့ၫဘဲၫနီၪအ၁ိၭလီၫ. အၪ့ဎၬယိထဲၩ့ဆၧဆီၫ့မီၪ့လဖၪ နီၪဆံၭ.

၁\. လံၬအဆၧၫ့ဖိၪဖၧၩ့နီၪစံၭ၀့ၫ, ကဆါဎရံၬအဆၧမၩအလး (role) နီၪ အီၪက့ၪ၀ဲၩ၀့ၫ, ခီၫလၧယွၩအဆၧရွံအၪ့ထုၫ့ပၧၩ “လၧယ့ၫရှူၬအကၠီၩ့” (အ့ ၁း၅) ဒဲ “လၧအ၀့ၫအဖၧၩ့” (အ့ ၁း၄, ၁၁) နီၪလီၫ. မိစံၭ၀့ၫဆၧလၧ ကဆါယွၩ ရွံအၪ့ထုၫ့ပၧၩ ဒဲအီၪက့ၪ၀ဲၩဆၧနီၪ မၩ၀့ၫလၧၦရွံအၪ့ထုၫ့ဆၧနဲၩလၧဎရံၬ အဖၧၩ့လီၫ, မွဲလၧအီၪက့ၪလၩ့ မွဲမပၫလဲၪ (မိမၩနၧၩ့/မိဘၪစၪ) ခီၫလၧၦၡၩ လဂၩလချုၭအီၪဖျဲၪထၪ့ဒံၭဘၪနီၪအ့ၬ. ကဆါယွၩအဆၧခွံၬလၩ့၁ၭနီၪ မွဲလၧဆၧ၁့ၪယၫ၀ဲၩဆၧ, ဒဲမၩထၪ့ဘၭဆၧလၧ ၦလၧအအီၪမၧၫ့လၧဆၧနဲၩဎရံၬ အဖၧၩ့လီၫ.

၂\. အ့ဖစၧၭ ၁း၃-၁၄ နီၪဆ့ လီၩဖျီၪထၪ့ဆၧချဲၩ့ဘၪထွ့ၫလၧကဆါယွၩ အဆၧထိးထဲၩ့တၩ့ထဲၩ့ဆၧမၩနီၪလီၫ. ကဆါယွၩနီၪမွဲ “ဖါ,” ဒဲပ၀့ၫ၁ံၪယီၩ မွဲအ၀့ၫဒၪ “အၪ့လုဖိၪ” န့၀့ၫဒၪ (အ့ ၁း၃-၅), ၦလၧအဒိၭန့ဘၪအဆၧ ဆိၪဂ့ၩအလၧၫ့အဎွ့ၩနီၪ (အ့ ၁း၈). ပကြၨၭနၪ၁့ၪဆၧချဲၩ့အလၨ ဘၪထွ့ၫ ကဆါယွၩ အဆၧရှွံအၪ့ထုၫ့ဒဲဆၧအီၪက့ၪ၀ဲၩ လၧအ၀့ၫအဆၧ၁့ၪယၫ၀ဲၩ ဆၧနီၪလီၫ. ကဆါယွၩနီၪ မွဲအီၪလၧအယဲၩ့, လနၪ၁့ၪဘၪဆၧဒဲစ့ၩရၫ့ဆၧ ဖ့ၪလၫ့အလူလၧအယဲၩ့နီၪမွဲအ့ၬ. အ၀့ၫမွဲဖါလၧအယိထွ့ၫအဖိၪ၁ံၪကိၭဂၩဒ့ၭနီၪလီၫ (အ့ ၃း၁၅).

၃\. ပဒၪဘၪကဆါယွၩအီၪက့ၪဒိၪ ၦၡၩအဆၧရွံအၪ့ထုၫ့နီၪလၧ အ့ဖစၧၭ ၁း၃-၁၄ အဖၧၩ့ (လၩ့ဆၫ့ဒၪဆၧလၧ အ့ဖစၧၭ ၁း၁၃, လၧဆၧ “နါဂၧၫ့” ဒဲ “နဲၩဆၧ” နီၪ မွဲဆၧအကၧၩ့ဒိၪလၧဆၧစ့ၩရၫ့အဂးလီၫ), လၧလး အဂူၫဂၩဆ့ (အ့ ၂း၈; အ့ ၃း၁၇; အ့ ၄း၁-၆း၂၀; ဆၧထီးအလူၬလဖၪနီၪ လီၩဖျီၪထံၫကျၩ ဆၧမၩအ၁ၭလၧဆၧရှွံအၪ့ထုၫ့ဆၧဒဲဆၧစံၭဆၧၫ့ထဲၩ့ ဆၧဆူဆၧနဲၩ), ဒဲလၧလံၬဆံၫ့ဎံၪအ၁ၫ့ဖၧၩ့အဂူၫဂၩနီၪ (ဘဲၫ၁ိၭ, ၁ထံ ၂း၄; ဆၧ ၁၇း၂၂-၃၁). ဒဲဘဲၫ Ellen G. White လီၩဖျီၪထၪ့၀့ၫအ၁ိၭနီၪ, “လၧအထိၪအဒီၩ့လအီၪလၧၩ့ဘၪ လၧဖ့ၪလၫ့ခွံၬအဖိၪခွၫနီၪ, ကဆါယွၩ အီၪ၀ၬဖီၩ့ထၬဂၪ့ခိၪထၧၫ့ဘံၪ့ယၫယီၩ လၧဆၧအခိးအတၩအ၀ၩ့ မွဲဘၪ၀့ၫ ဘဲၫလံၩအီၪဖိၭဘံၭဒဲခ့ၬ၀ၬ၀ၬ ဂၪ့ခိၪယီၩအ၁ိၭလီၫ. ၦလၧမိ၁-ထၪ့၁-လၩ့ လံၩလၧလး၀ၩ့ဒီၪ့ယီၩ မိအီၪမၧၫ့၀့ၫဒၪဒဲဒိၪထၪ့၀့ၫဒၪ လၧကဆါယ့ၫရှူၬ ဎရံၬအခံးအဂၩ့ ၦမုၪခွၫအလးနီၪလီၫ.” Steps to Christ, p. 68.