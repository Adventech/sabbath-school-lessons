---
title:  ၁ၭမုဆံၫ့ဎံၪ -ဆၧစဲၩနဲၪ့ဒဲဆၧဖ့ၪလၫ့၀ဲၩဆၧ
date:   06/07/2023
---

`လၧ အ့ဖစၧၭ ၁း၁၃, ၁၄ အဖၧၩ့, စပီလူၫလီၩဘၪၦဖီလံၬဖိၪ၁ံၪလၧဆၧချဲၩ့အဖၨၪလီၫ. ဆၧချဲၩ့အဆၫ့လဖၪနီၪ မွဲဆၧနီၪလဲၪ.`

၁ၭမုဆံၫ့ဎံၪအဆၧမၩ လၧၦဆူနဲၩဆၧဖိၪ၁ံၪအဆၧအီၪမၧၫ့နီၪ, စပီလူၫ နဲၪဖျီၪထၪ့ဆၧအခံးအဂၩ့ (ဆၧအဒီၩ့) နံၫမံၩ့လီၫ. လၧၫ့နီၪ, ဖ့ၪနဲၪ၁ၭမုဆံၫ့ဎံၪနီၪ ဘဲၫ “ဆၧစဲၩနဲၪ့” မိစ့ၭ၀့ၫလၧ ၁ၭမုဆံၫ့ဎံၪအီၪ၀့ၫလၧအ၁ိၭအကျၩနီၪလီၫ. လၧခီၩခီၩအိၩ, ဆၧစဲၩနဲၪ့လဖၪနီၪ ၦအီၪက့ၪလၧဆၧမၩအၪမံၩ့လ့ၬလီၫ. ဆၧထိးအ၁ၭ လၧဆၧအမွဲအတီၩအဂး, ဆၧအုၩ့လၩ့အဂး, ဒိၭနဲၪဆၧထိးအ၁ၭလၧ အမွဲအဂုး အခၧၫ့ ...(အဒီၩ့, အဇံၫခအ့လၭ ၂၈း၁၂), ဆၧထိးအ၁ၭလၧဆၧအၪ့ဎွ့ၩအၪ့ဆၫ ဆၧမၩ ( အဒီၩ့, ယ့ၫရမဲအၫ ၃၂း၁၀-၁၄, ၄၄), ဆၧအုၩ့လၩ့အလံၬဘျၪ, လံၬပရၧၫ့ (အဒီၩ့, ၁စဎွၩ ၂၁း၈), ဆၧမၩလၧယၫအဂး, ဒဲလၧဆၧအၪ့လုဖိၪၦၡၩ၁ံၪလဖၪ ဆ့နီၪလီၫ. ဆၧစဲၩဘုၭထၬလၧဆၧလမံၩ့မံၩ့အလီၩ့, မွဲဆၧထုၭဖျီၪထၪ့ၦမွဲအနၫ့ ဆါ, ဒဲအီၪပဒၩ့ထၬဆၧလၧၦဂူၫဂၩလၧမၩန့ဘၪအဂးဆ့လီၫ. ၁ၭမုဆံၫ့ဎံၪအီၪလၧအ၀့ၫ၁ံၪအ၁ၭဖၧၩ့နီၪ နဲၪဖျီၪ၀့ၫမွဲဆၧဘၪထွ့ၫလၧကဆါယွၩဒဲဒုၭ၁့ၪယၫ၀့ၫလၧ ကဆါယွၩအဆၧအုၩ့လၩ့ယိထွ့ၫခွါထွ့ၫအ၀့ၫ၁ံၪ (ထိၪဎီၩ့လၧ, အ့ ၄း၃၀). အ၀့ၫ၁ံၪ “ဘၪဆၧစဲၩနဲၪ့ထၬလၧ၁ၭမုဆံၫ့ဎံၪ” နီၪလီၫ (အ့ ၁း၁၃).

“စပီလူၫလီၩ၀့ၫပျၩ့ပျၩ့လ့ၬ လၧၦလဂၩဖ့ၪလၫ့အ၁ၭလၧဆူနဲၩအ၀့ၫနီၪ, ၁ၭမုဆံၫ့ဎံၪစဲၩနဲၪ့ထၬ၀့ၫလီၫ (Greek, sphragizo), မွဲၦဆူနဲၩဆၧဖိၪအီၪလၧဎရံၬ အဖၧၩ့ လၧဆၧဎွ့ၩန့ထဲၩ့အဂးလီၫ. မွဲဆၧမၩဖီၩ့ဖျ့ၭဒဲဆၧအုၩ့လၩ့အလၩ့ဆၫ့လၩ့မဲၩ လမံၩ့လီၫ. ၁ၭမုဆံၫ့ဎံၪနီၪအီၪက့ၪစဲၩနဲၪ့ထၬ ၦဆၧနဲၩဆၧဖိၪလၧ ဆၧထိးထဲၩ့ တၩ့ထဲၩ့အဆၧန့၁ၫနီၪလီၫ.” Jiri Moskala, "Misinterpreted End-Time Issues: Five Myths in Adventism," Journal of the Adventist Theological Society 28, no. 1 (2017), p. 95.

နံၫမံၩလမံၩ့နီၪ, စပီလူၫအီၪက့ၪ၁ၭမုဆံၫ့ဎံၪနီၪလၧ “ဆၧထိး၁ၭ”(guarantee) အလးနီၪလီၫ. ၁ၭမုဆံၫ့ဎံၪနီၪ မွဲဆၧထိး၁ၭလၧပဆၧန့၁ၫ, အီၪက့ၪယိခွါ ၀့ၫဒၪထီးဆၧဖ့ၪ၁ၫလၧၫ့ထၪ့ဎွ့ၩထၪ့လဖၧၫ့နီၪလီၫ (ထိၪဎီၩ့လၧ, ၂ကီ ၁း၂၂; ၂ကီ ၅း၅).

ဆၧချဲၩ့ကွ့ၭကျိၭ “ဆၧထိး၁ၭ”guarantee (arrabon) နီၪ မွဲဟံဘြုၫလံၬ ဘၪဆၧမၩန့လုဖိၪထၬအၪအၪလ့ၬလၧ Greek လံၬဆံၫ့ဎံၪအ၁ၫ့အထီ, ထုၭဖျီၪ ထၪ့၀့ၫလၧ “ဆၧဒုၭအီၪထၪ့အဆိၫထုၬ”(first installment), “ဆၧဖ့ၫလၫ့ဆိၫ”(deposit), ဒဲ “ဆၧဖ့ၫလၫ့၀ဲၩလၧယၫခီၫအဂး” (down payment, ပထမအရစ်?ပးချေထားခြင်း) လဖၪအဂးလီၫ.

အီၪက့ၪ၁ၭထီးယီၩ, down payment ယီၩ မွဲလၧၦဆူနဲၩဆၧဖိၪဘၪဖ့ၪလၫ့ အ့ၬ, မွဲဆၧဒိၭန့ဘၪဆၧလၧကဆါအအီၪလခီၫလီၫ. ၁ၭမုဆံၫ့ဎံၪအီၪလၧ ၦဆူနဲၩဆၧဖိၪ၁ံၪအ၁ိၭနီၪ အလုဒိၪဎွ့ၩဒိၪမၬလီၫ. စပီလူၫစံၭ၀့ၫဒၪ, ဆၧဖ့ၪလၫ့ ဆိၫအခၪ့ထံၭလဖၧၫ့ယီၩ မွဲဆၧဖ့ၪ၁ၫအလၧၫ့အဎွ့ၩ လၧဆၧထိးထဲၩ့တၩ့ထဲၩ့ဒဲ ဆၧဎွ့ၩန့ထဲၩ့မိထၪ့ဘၭ၀့ၫ ထီးကဆါဎရံၬဂဲၫထဲၩ့လၩ့လဖၧၫ့နီၪလီၫ. ပဆၧမၩ လခီၫနီၪ မွဲပဘၪထိးဆၧလၧဆၧစံၭခိးစံၭတၩ ဒဲဆၧဖ့ၪလၫ့ထဲၩ့ပ၁ၭယီၩ လၧပဖ့ၪလၫ့ယူၭလၧကဆါယ့ၫရှူၬအအီၪနီၪလီၫ.