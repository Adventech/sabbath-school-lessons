---
title:  ယွၩအဆၧဒိၪဆၧမု, ဆၧကိၪ့မိထုၪ့လၧဎရံၬအဖၧၩ့
date:   01/07/2023
---

### ဖီလနွ့ၫယီၩအဂးဆၧမၩလိၪ
အ့ ၁း၃-၁၄; အ့ ၂း၆; အ့ ၃း၁၀; လီ ၁း၁၃, ၁၄; ၅မိ ၉း၂၉.

> <p>၁နိၫထီၫ့</p>
> “မွဲဆၧဆိၪဂ့ၩဘၪယွၩပကဆါယ့ၫရှူၬဎရံၬအဖါ, လၧအဆိၪဂ့ၩပၧၩ, လၧကယဲဆၧဆိၪဂ့ၩထီးအလူၬဘၪဆဲၫ့လၧ၁ၭ, လၧမူၭခိၪအလးလၧ ဎရံၬအဖၧၩ့နီၪဆံၭ” (အ့ဖစၧၭ ၁း၃).

Neil Armstrong (နံလ်အၩ့မ်စEထီၩ့), မွဲၦလဂၩလၧလ့ၩထီၩ့လၧ လၩအဖၫ့ခိၪအဆိၫထုၬလဂၩ, ကွ့ၭစိၩလံၬစံၭခိးစံၭတၩဆၧ လၧၦမၩကဲၪထၪ့အ့ၪ ဆၧကီၩ့ဆၧ၁ိၭ (spacesuit) လၧကဂၭဖၬလၧလၩအဖၫ့ခိၪမိန့ (မိ၁့ၪ) အဂးလီၫ. ဆၧကီၩ့ဆၧ၁ိၭနီၪ အခံးအဂၩ့လဎံၫလၩဘၪလါနၫ့ဂ့ၩ, စအၩ့မ်စEထီၩ့ (Armstrong) စံၭခိးစံၭတၩ "the EMU Gang," ၦဖိၬလိၬဒုၭကဲၪထၪ့ဆၧအဖုၫ, စံၭ၀့ၫလၧဆၧကီၩ့ဆၧ၁ိၭယီၩခၧၫ့၀့ၫ, ကြၨၭဘၪ၀့ၫ, ဒဲအီၪက့ၪပၨၩထၬအ၀့ၫအ၁ၭ မၧၫ့ဆ့နီၪလီၫ. ဒဲအ၀့ၫစံၭခိးစံၭတၩ၀့ၫလၧဆၧချဲၩ့မၩလၩဖၩ့ဆ့လီၫ.

စပီလူၫစၭထၪ့ကွ့ၭလံၬအ့ဖစၧၭနီၪလၧ ဆၧချဲၩ့မၩလၩဖၩ့ဆၧအခိးအတၩ နီၪလီၫ. အ၀့ၫစံၭထၪ့အၪ့အူၭကဆါယွၩ လၧဆၧဆိၪဂ့ၩလဖၪလၧအဒိၭန့ဘၪ၀့ၫ, မွဲဆ့ဆၧဆိၪဂ့ၩလၧၦဆူနဲၩဆၧဖိၪ၁ံၪလဖၪအဆၧအီၪမၧၫ့, ဘဲၫ spacesuit လၧ ၦမိဂၬဖၭလၧလၩအဖၫ့ခိၪအ၁ိၭနီၪလီၫ. စပီလူၫလီၩပဂုးထၪ့၀့ၫလၧ ကဆါယွၩ မၩဆၧလၧဆၧအီၪကီၪ့အဂး, အီၪက့ၪတဲၩ့၀ဲၩ၀့ၫ “လၧဂၪ့ခိၪအခၪ့ထံၭလချုၭ အီၪဒံၭဘၪ” နီၪလီၫ (အ့ ၁း၄).

စပီလူၫအဆၧချဲၩ့ယီၩ ဒုၭကဲၪထၪ့ဆၧဒီၩ့ဆၧထ့ၬအလုဒိၪ လၧၦဆူနဲၩဆၧ ဖိၪ၁ံၪလဖၪ မိဘၪဘိၪ့ထၪ့ဘၩထၪ့ကဆါယွၩ ဒဲစံၭထၪ့အၪ့အူၭကဆါယွၩဘဲၫ၁့ၪ လဲၪနီၪဆ့လီၫ.