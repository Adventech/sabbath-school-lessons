---
title:  ဆၧရွံန့ဆၧအဎွ့ၩဒိၪး ဆၧကွဲၪဖျါမွဲဆၧပျီၩဖျ့ၭ
date:   03/07/2023
---

ဆၧဒဲၩဘၭနီၪမွဲဆၧအခံၭ, ပၧၩ့န့ဆီၪ့စပီလူၫအၡၩခမျၧး၁ံၪအ၁ၭလီၫ. စပီလူၫလီၩ၁့ၪယၫအ၀့ၫ၁ံၪလၧဆၧအီၪမၧၫ့အဂုအ၁ၫ့နီၪ မွဲဆၧလ့ၩဆၧလၧဆၧ ၁ံၫအဖၧၩ့ၪ “ၦလၧအ၁ံၫယူၭလၧဆၧ၁ူၭဆၧမၪ, ဒဲဆၧဒဲၩဘၭအဖၧၩ့” (အ့ ၂း၁), တၭ “လ့ၩဆၧ” ဒဲအီၪမၧၫ့ဘဲၫမုၪခီၩလဲးအၪ့မၧၫ့၀့ၫအ၁ိၭ (အ့ ၂း၁-၃). ဘၪကဲၪဎီးလၧဆၧဒဲၩဘၭဒဲမုၪခီၩလဲးအအီၪ, ဒဲမၩဖီၩ့ဖျ့ၭအ၁ၭဒၪ၀့ၫအနၫ့ဆါလန့ဘၪလီၫ. အ၀့ၫ၁ံၪကြၨၭန့ဘၪ (လိၪဘၪ) ဆၧမၩဖီၩ့ဖျ့ၭလီၫ. ကဆါယွၩမၩဂီၩ့ခွံၬ၀့ၫယူၭလၧအဆၧမၩဎွ့ၩဒဲဆၧအဲၪဆၧယၫ့၁ၭ လၧဎရံၬအဖၧၩ့, ဒဲစပီလူၫချဲၩ့ဒိၪဆၧ ဆၧဆိၪဂ့ၩအ၁ၫ့နံၫမံၩ့လၧယွၩအခိးအတၩ လၩ့ဘၪလၧၦဆူနဲၩဆၧဖိၪ၁ံၪနီၪလီၫၪ အနီၪ မွဲ၀့ၫဒၪ ဆၧရွံန့ထဲၩ့ဆၧ (redemption) ဒဲဆၧကွဲၪဖျါဆၧ (forgiveness) နီၪလီၫ.

`ဖီ အ့ဖစၧၭ ၁း၇, ၈. “ဆၧရွံန့ထဲၩ့/ဆၧဎွ့ၩန့ထဲၩ့ဆၧ” နီၪ ပဒၪဘၪအၪဒၪ ဆၧလၧလံၬဆံၫ့ဎံၪအ၁ၫ့ဖၧၩ့လီၫ. ထိၪဎီၩ့ယိလၧ ကလီစံၫ ၁း၁၃, ၁၄; တဲတၧၭ ၂း၁၃, ၁၄; ဒဲ ဟံဘြုၫ ၉း၁၅. ဆၧဂဲးမိၡါလၧလံၬဆံၫ့ဎံၪအဆၧၫ့လဖၪနီၪ အဖၧၩ့, ဆၧဘၪလၩ့ဎိၭလၧအ့ဖစၧၭ ၁း၇, ၈ နီၪဘဲၫ၁့ၪလဲၪ.`

ဂြံစၭအဆၧချဲၩ့ဘၪဆၧကွ့ၭကျိၭ၀့ၫလၧ “ဆၧရွံန့/ဆၧဎွ့ၩန့ထဲၩ့” လၧ (အ့ဖစၧၭ ၁း၇) အဖၧၩ့နီၪမွဲ၀့ၫ apolutrosis, ဘၪဆၧချဲၩ့၀့ၫလၧ ဆၧအၪ့ဎွ့ၩန့ ဎီးလဂၩ ဘဲၫ၁ိၭအ၀့ၫကန့ (မိန့) ဘၪဆၧပျီၩဖျ့ၭနီၪလီၫ. ဆၧချဲၩ့ ”ဆၧဎွ့ၩန့ထဲၩ့ ဆၧ” လၧလံၬဆံၫ့ဎံၪအ၁ၫ့ဖၧၩ့နီၪ ဒုၭနၪ၁့ၪပျၩ့ထၪ့ဆၧလၧဎီးလဂၩဘဲၫမိန့ဘၪ ဆၧပျီၩ့ဖျ့ၭနီၪ, ဆၧထိးလူၬအဎွ့ၩအယၫဘၪအီၪ၀့ၫတၡါလီၫ.

ပဆၧပျီၩဖျ့ၭယီၩအဂး ဆၧဘၪထိးလူၬအဎွ့ၩအၪလၨၪမၬလီၫ. “...တၭပဘၪဆၧဎွ့ၩန့ထဲၩ့ပၧၩလၧအ၁ွံၪအထံၫ ဘဲၫၦစံၭဆၧအ၁ိၭ, ဆၧကွဲၪဖျါ ပဆၧအမၪ” (အ့ ၁း၇). ဆၧချဲၩ့ “ဆၧဎွ့ၩန့ထဲၩ့ဆၧ” ယီၩ ဖ့ၪနဲၪကဆါယွၩ အဆၧယၫ့၁ၭဒဲဆၧ၁ၭအီၪပၧၩ, ဖ့ၪလၫ့ခွံၬဆၧအဎွ့ၩဖၭဒိၪ ဒဲ၁ိၫ့ပၧၩလၧဆၧဖျ့ၭ အလးလီၫ. ကဆါယွၩဖ့ၪလၫ့ပၧၩဆၧပျီၩဖျ့ၭဒဲဆၧလၩဆၧဖၩ့လီၫ. ပကဲၪဘၪ လၧၩ့ဎီးနးဆိၭလၧၩ့အ့ၬ.

“ဘၪဆၧဎွ့ၩန့ထဲၩ့ဆၧနီၪ မိအီၪက့ၪ၀့ၫဘဲၫၦၡၩလဂၩအ၁ိၭ, မွဲဘဲၫဆၧဖိၪ ဆၧလံၩလမံၩ့အ၁ိၭအ့ၬလီၫ. ဆၧနီၪမွဲအမိဒုၭကဲၪထၪ့ ၦမူၭခိၪဖိၪလဂၩအဂး, မွဲဆၧဂ့ၩနဲၪ့ဎီး (ၦအခ့ၫအၡၩ) လဂၩလၧဂၪ့ခိၪယီၩနီၪလီၫ.” Alister E. McGrath, What Was God Doing on the Cross? (Grand Rapids, MI: Zondervan, 1992), p. 78.

အီၪက့ၪ၁ၭထံၫထံၫဆၭဆၭ လၧယွၩဖ့ၪလၫ့ခွံၬဆၧအဎွ့ၩလၧမုၪခီၩလဲး အအီၪနီၪ အီၪ၀့ၫလၧအနံၪ့အထီၫ့အထီယူၭလီၫ. ကဆါယွၩမိဘၪဖ့ၪလၫ့ဒံၭ စၫတၫ့ ဆၧအလးအီၪနးမံၩ့လၧၩ့အ့ၬ.

ကြၫနံအခိးအတၩနီၪမွဲ “ဆၧကွဲၪဖျါပဆၧအမၪ” (အ့ ၁း၇) လီၫ. လၧထုၪ့စူၪယၫအလီၩ့, ကဆါဎရံၬမၩန့ထၪ့ပဆၧဒဲၩဘၪအဎွ့ၩ, လၧအဖီၩ့ခွံၬဒဲ လၧယၫခီၫအဂးဆ့, ဒဲ “ထူၭခွံၬ၀့ၫဆၧမၪလူၬကွ့ၭအ၁ၭ လၧၦၡၩအစူၪလၧအထၪ့ ဒုၪဒၩပၧၩ, ဒဲမၩန့ထၪ့ခွံၬ၀့ၫလၧပကျၩယီၩ, ဖျၩထၪ့၀့ၫလၧထုၪ့စူၪယၫအလီၩ့လီၫ” (လီ ၂း၁၄). မွဲလၧဆၧဎွ့ၩန့ထဲၩ့ဒဲဆၧကွဲၪဖျါခၫ့ဖျီၫ့လၧဎရံၬနီၪ, ကဆါယွၩမၩဆၧဘဲၫဖါလၧအ၁ၭအီၪပၧၩ, လၧ “အခိးအတၩလၧၫ့လၧၫ့ဎွ့ၩဎွ့ၩ” မွဲ “အမၩအၪထၪ့ အခိးအတၩလၧပဂး” လီၫ (အ့ ၁း၇, ၈).

လၧကဆါဎရံၬအဆၧဖ့ၪလၫ့၁ၭ, နဒိၭန့ဘၪဆၧကွဲၪဖျါဒဲဆၧဎွ့ၩန့ထဲၩ့နၧၩ နီၪ အခီၫပယီၫအီၪလၧနဂးဘဲၫ၁့ၪလဲၪ. အ့ၪနဆီၫ့မီၪ့လၧနလကြၨၭဒိၭန့ဘၪနီၪ နမိမၩဘဲၫ၁့ၪလဲၪ. (ဆၧနဲၪစိၩ - နကြၨၭနဘၪအ့ၬး အနီၪမွဲထုၪ့စူၪယၫအဆၧဘၪ ထွ့ၫထီးအလူၬလီၫ.)