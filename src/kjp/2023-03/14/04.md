---
title:  ပမွဲဆၧအီၪကီၪ့လၧကဆါယွၩအမၧၫ့၀ၫ့လဂၩ
date:   26/09/2023
---

`ဘၪမွဲနီၪ မိကဲၪဘၪဆၧလမံၩ့လၧယွၩအဆၧအီၪကီၪ့ဖၧၩ့နီၪ အကၧၩ့ဒိၪဒဲ လၩ့၁ၭဆုးလီၩ့ဆ့နီၪလဲၪ. အ့ဖစၧၭ ၃.`

ဆၧအီၪကီၪ့ဖိၪလဖၪ အ့ၪမွဲလီၩဆၧအီၪကီၪ့အဂဲးလၧအဂ့ၩလခီၫနီၪ ပ၁ၭမုၬ လီၫ. လါနၫ့ဂ့ၩ, ထီးမွဲစပီလူၫထိးအ၁ၭ လၧမုၬလၩဂဲၩထၪ့၀ၭထၪ့အဖၧၩ့ (အ့ဖစၧၭ ၃) နီၪ ၦအ၁ုၪ့ဆီၪ့၁ၭဆီၪ့လၧဆၧအီၪကီၪ့ဖၧၩ့လနၩ့နၩ့နီၪအ၁ၭမုၬအ့ၬ. စပီလူၫ စၭထၪ့ကွ့ၭအဆၧဘၩဆိၪဖၪလၧ (အ့ ၃း၁; ထိၪဎီၩ့လၧ အ့ ၁း၁၅-၂၃), အီၪထီ ဒဲဆီၫ့မီၪ့ဎိၭလၩ့ ယွၩအဆၧဒုၭကဲၪထၪ့ဆၧအီၪကီၪ့ (အ့ ၃း၂-၁၃), ဒဲမၩလၧၫ့ထၪ့ ဎွ့ၩထၪ့အဆၧဘၩဆိၪဖၪဆၧကွ့ၭနဲၪ့ (အ့ ၃း၁၄-၂၁). ဆၧမၩလိၪထၧၫ့ထီယၫ ပဂဲၫထဲၩ့အၪ့ဎၬနၪ၁့ၪဘၪကဆါယွၩအ “ဆၧကိၪ့ဆိၫ” (အ့ၪ) အ “ဆၧအီၪ၁ူၪ” လဖၪနီၪလီၫ.

* လၧအဆိၩအကၠၪနီၪ, ကဆါယွၩဆီၫ့မီၪ့ထၪ့ “ဆၧအီၪ၁ူၪ” (အ့ၪ) “ဆၧကိၪ့ဆိၫ” ဘၪထွ့ၫဆၧအီၪကီၪ့ (အ့ ၃း၃-၅, ၉, ၁၁).
* ခၫ့ဖျီၫ့လၧယ့ၫရှူၬအဆၧအီၪမၧၫ့ဒဲအဆၧ၁ံၫနီၪ, ဆၧကိၪ့ဆိၫလၧ အီၪ၁ူၪအ၁ၭဖၭယံၬနီၪ “လၧၫ့ထၪ့ဎွ့ၩထၪ့၀့ၫ” လီၫ (အ့ ၃း၁၁;  ထိၪဎီၩ့လၧ အ့ ၂း၁၁-၂၂).
* လၧဆၧနဲၪဖျီၪ, စပီလူၫမၩလိၪဆၧအီၪကီၪ့အ “ဆၧအီၪ၁ူၪ” ဒဲဆၧလၩ့ ထီၫမံၫထီၫမၪလၧဆၧအီၪကီၪ့ဖၧၩ့ မွဲၦဆၨၩဂူၫဂၩ၁ံၪန့ထဲးဎုၬဆၧမၩဎိၭ လၩ့အလၧၫ့အဎွ့ၩ (အ့ ၃း၃-၆).
* စပီလူၫမၩဎိၭလၩ့ဆၧလၧဆၧရါလၩ့ဆၧ၁ၭထိၬအပရၧၫ့ ဘဲၫလီၩလၩ့ လၬလၩ့ဆၧလၧၦဆၨၩဂူၫဂၩအအီၪလၧ “ဎရံၬအဆၧလၧၫ့ဆၧဎွ့ၩလၧ ပဆီၫ့မီၪ့အဂဲးလူၬလ၁့ၪဘၪ” နီၪလီၫ (အ့ ၃း၈, ၉).
* လၧဆၧမၩန့ဆၧလၧဎရံၬအၪအၪအဖၧၩ့, ဆၧအီၪကီၪ့ဂဲၫကဲၪထၪ့, လၧၦယုဒၫဖိၪ၁ံၪဒဲၦဆၨၩဂူၫဂၩလဖၪ, ဒုၭနဲၪဖျီၪ “ယွၩအဆၧကိၪ့အၪအၪ ဒိၪဒိၪ” လၧ “ဆၧအဒိၪအခိၪ, ဒဲဆၧအစီၩ့အမၩ့လၧမူၭခိၪအဖၧၩ့” (အ့ ၃း၁၀), ဘိၭဘၪ၁့ၪယၫဆၧလၧအ၀့ၫ၁ံၪအဆၧနၭဆၧၡၪ့မိဂဲၫထီၩ့၀့ၫ (ထိၪဎီၩ့, အ့ ၆း၁၀-၂၀). ဒဲဆၧကိၪ့လၧမိဒုၭအီၪကီၪ့ဆၧထီးအလူၬလၧ ဎရံၬအဖၧၩ့ (အ့ ၁း၁၀) နီၪ မွဲဆၧမၩဆၧဒံၭအဘိၩ့ဆၧၩ့ဖၧၩ့, ဒဲအဆၧၫ့ အထီအီၪဒၪဖၨၪခိၬလီၫ.

ဆၧအီၪကီၪ့အဆၧ၁့ၪယၫနၪ၁့ၪလမံၩ့ယီၩ မၩဆီၪ့ထၪ့စပီလူၫအ၁ၭ ဘဲၫ၁ိၭ မိဘၩဆိၪဖၪန့အ့ၪ ၦဆူနဲၩဆၧဖိၪ၁ံၪအဂးလီၫ. ဘၪမွဲနီၪနမၩန့ဆၧယီၩ (အ့ ၃း၁၄-၂၁) လၧနဂးအ့ၬလဲၪ. ဘၪမွဲနီၪနလဆီၫ့မီၪ့ဘၪလၧအ၀့ၫဘၩဆိၪဖၪဆၧယီၩ မိကဲၪနဂးလၧ “မိလၧၫ့ထၪ့ဎွ့ၩထၪ့လၧယွၩအဆၧလၧၫ့ဆၧဎွ့ၩထီးအလူၬ” နီၪလဲၪ (အ့ ၃း၁၉), ဒဲနဆီၫ့မီၪ့လၧဆၧနုၬမၩဎိၭလၩ့ဆၧလမံၩ့ဎးနီၪ ၀ဲထၪ့ဆၧအီၪ၁ူၪလၧဆၧအီၪကီၪ့ဖၧၩ့အ့ၬဧၪ.

`ဆၧမၩထံၬထၬ မွဲနီၪအီၪလၧနဆၧအီၪကီၪ့အဖၧၩ့, လၧၦဆူနဲၩဆၧဖိၪ၁ံၪ အကျၩ မွဲလၧလဒိၭန့စပီလူၫအဆၧကွ့ၭယီၩနီၪလဲၪ. နမိအီၪပဲၩခွံၬဆၧမၩထံၬထၬ နီၪအဂး နမိမၩဆၧနီၪလဲၪ.`