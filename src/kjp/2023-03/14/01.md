---
title:  ၦအ့ဖစၧၭဖိၪလဖၪလၧအ၁ၭခံဖၧၩ့
date:   23/09/2023
---

### ဖီလနွ့ၫယီၩအဂးဆၧမၩလိၪ
အ့ဖစၧၭ ၁ - အ့ဖစၧၭ ၆.

> <p>၁နိၫထီၫ့</p>
> “အဂဲးဘဲၫယီၩ န၁ံၪထီၩ့လၧဆၧထိးထဲၩ့တၩ့ထဲၩ့န၁ံၪလၧ ဆၧအခိး အတၩ, လၧဆၧနဲၩအကၠီၩ့တၭ, ဆၧနီၪလမွဲဘၪလၧန၁ံၪအကၠီၩ့ဒၪန၁ံၪ ၀့ၫ, မွဲလၧယွၩအဆၧဖ့ၪလၫ့အကၠီၩ့လီၫ. ဘဲၫ၁ိၭပထီးအီၪက့ၪဖိၫလိၫအ၁ၭ နးဂၩလဂ့ၩနီၪ, မွဲလၧဆၧမၩအကၠီၩ့အ့ၬ. အဂဲးဘဲၫယီၩပမွဲယွၩ အဆၧမၩ လၧအမၩကဲၪထၪ့၀့ၫလၧယ့ၫရှူၬဎရံၬအဖၧၩ့, လၧဆၧမၩဂ့ၩအဂးလၧ ယွၩတဲၩ့၀ဲၩ၀့ၫ ဘဲၫ၁ိၭပမိလ့ၩဆၧလၧအဖၧၩ့လီၫ” (အ့ဖစၧၭ ၂း၈-၁၀).

ဆၧလးၦကိၭ၀့ၫလၫ့ဒၫ့အဲၩ (London Eye) နီၪ အီၪလၧ London, Thames ထံၫချိၬမိဎွါလံၩထံၭလခီၫနီၪ, လဲၪ့ပၪဖၭဒိၪ, ကိၭ၀့ၫ Ferris Wheel နီၪ ထုၭန့ၦမွံၩလဖၪအ၁ၭဒိၪမၬလီၫ. လၧလဲၪ့ပၪနီၪအဖၫ့ခိၪနီၪ နမိဒၪဘၪဆၧထီးအလူၬ. ဘဲၫ၁ိၭ Big Ben, ပၫလံၫမၫ့ဂံၪ့လဖၪ, ဆၧလးဘၪဆဲၫ့ဖးဖီၩ့ (historic) လဖၪဒဲခးရ့ၫ၁ရိၬဖၭဒိၪ (cathedrals) လဖၪနီၪလီၫ. အ့ၪမွဲၦအၪ့ဎၬနၪ၁့ၪဆၧလၧလံၬဆံၫ့ဎံၪအ၁ၫ့ (New Testament) ဆၧကိၪ့၁့ၪ Nicholas Thomas "Tom" Wright ကွ့ၭဘၪထွ့ၫအ့ဖစၧၭနီၪ မိလၩ့ဂၬလၧ London Eye နီၪလီၫ. လံၬလၧအ၀့ၫကွ့ၭနီၪလထီၫဘၪ လအၪဘၪလါနၫ့ဂ့ၩ ထုၭန့ဘၪအ၁ၭ ဆုးလီၩ့ဒိၪဒိၪလ့ၬလီၫ. ဘဲၫနအီၪယိထၪ့စိၩဆၧလၧလဲၪ့ပၪဖၭဒိၪလီၩ့အ၁ိၭ, နမိဒၪဘၪဆၧလၩ့မဲၩလမံၩ့ဂီၩ့လမံၩ့လီၫ.” Paul for Everyone: The Prison Letters (London: S.P.C.K. [Society for Promoting Christian Knowledge Publishing], 2004), p. 3.

လၧအ့ဖစၧၭဖၧၩ့နီၪ, မွဲစပီလူၫအီၪက့ၪမိထုၪ့ဒၪလၧဆၧလးလစီၪ့အဖၧၩ့ အ့ၬ. အ၀့ၫမိဒုၭ၁့ၪယၫဘၪၦကိၭဂၩဒ့ၭ လၧအအီၪအလးဎံၩ့စီၪ့ဒဲၦဎရံၬဖိၪအဆၧ အီၪကီၪ့အီၪအလးလဖၪနီၪလီၫ. အ့ၪနဖီဘၪလံၬနီၪ မိနုၬဖျီးန၁ၭဖၧၩ့ကိၭအဆၧၫ့ ထီဒ့ၭလီၫ. ထီးမွဲပဖီဘၪလံၬလဆၧၫ့ဘၪလဆၧၫ့ (chapter) နီၪ, ဆၧဆီၫ့မီၪ့ယီၩ မိအီၪထၪ့လၧပ၁ၭဖၧၩ့လီၫ. ဆၧမွဲဆၧတီၩအကၧၩ့ဒိၪမွဲနီၪလမံၩ့ နုၬလၩ့အီၪဂုးလၧ အ့ဖစၧၭအဖၧၩ့ မိဒုၭဖျီၪထၪ့ပခံးပဂၩ့လၧပဆၧအီၪမၧၫ့ ဒဲလၧၦဆူနဲၩဆၧဖိၪ၁ံၪ လဖၪအဖၧၩ့နီၪလဲၪ.