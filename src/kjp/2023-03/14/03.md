---
title:  လၧပနဲၩ့ပဎီၩ့အဂးပဘၪဆၧရွံန့ထဲၩ့ပၧၩ
date:   25/09/2023
---

`ဖီ အ့ဖစၧၭ ၂, အၪဎၬစံၭဆၧၫ့ဆၧအၪ့စၪ့နီၪဆံၭ. ကဆါယွၩမၩဆၧလၧပဂး ခၫ့ဖျီၫ့လၧအဖိၪခွၫယ့ၫရှူၬဎရံၬဆၧနီၪလဲၪ.`

“အ့ၪမွဲ ယွၩ . . .” "But God..." လံၬဖျိၪ့ဖိၪနံၫဖျိၪ့ယီၩ မိကဲၪဆၧယိလါ အဂ့ၩထုၬလၧၦၡၩဆၨၩအဂးလီၫ. လၧအ့ဖစၧၭ ၂း၁-၁၀ အဖၧၩ့, စပီလူၫနဲၪဖျီၪ ၦခမျၧးအဆၧလ့ၩဖီၩ့ခွံၬလၧ လမုၬလလၩဘၪလီၫ. ၦဆၨၩထီးအလူၬအဆၧၡၪ့ ဆၧနၭ, အဆၧပိၩ့ထၪ့ယွၩ, အီၪလၧဆၧဒဲၩဘၭဒဲမုၪခီၩလဲးအဆၧပၧၩ့ဖၫ့လၬ (အ့ ၂း၁-၃). “အ့ၪမွဲယွၩလၧအလၧၫ့ဎွ့ၩလၧဆၧယၫ့၁ၭနီၪ...” ကဆါယွၩနီၪ လၧပဂးမွဲဆၧနီၪလဲၪ.

၁\. အ၀့ၫဒုၭမၧၫ့ပၧၩ, ထဲးဎုၬလၧဎရံၬ - ဎရံၬအဆၧဂဲထုၪ့ထဲၩ့နီၪ ကဲၪထၪ့ လၧပဂးဒၪပ၀့ၫလီၫ.

၂\. အ၀့ၫဒုၭဂဲထုၪ့ထဲၩ့ပၧၩ, ထဲးဎုၬလၧဎရံၬ - ဎရံၬအထဲၩ့ထၪ့ထဲၩ့နီၪ ကဲၪထၪ့လၧပဂးဒၪပ၀့ၫလီၫ.

၃\. လၧမူၭခိၪဖၧၩ့, အ၀့ၫဒုၭဆၧၫ့နၩ့ပၧၩ, ထဲးဎုၬလၧဎရံၬ - ဎရံၬမၩန့ဆၧ အလၩအဖၩ့နီၪ ကဲၪထၪ့လၧပဂးဒၪပ၀့ၫလီၫ (အ့ ၂း၄-၇).

ပ၀့ၫ၁ံၪယီၩ  မွဲၦယိဖၧၩ့ဆၧဖိၪ၁ံၪလီၫအ့ၬ, လၧမူၭ၀ၩ့ဒီၪ့အဆၧအၪ့လဲၩထဲၩ့ အ၁ၭလၧဎရံၬအဆၧအီၪမၧၫ့နီၪ...ကဆါယွၩအီၪက့ၪဆၧယီၩ, မွဲလၧပဆၧမၩဂ့ၩနးမံၩ့အ့ၬ, အ့ၪမွဲလၧအ၀့ၫအခိးအတၩဒၪ (အ့ ၂း၈, ၉), ဒဲအ၀့ၫအ၁ၭအီၪလၧၦဆူနဲၩဆၧဖိၪ၁ံၪမိအီၪမၧၫ့ထဲးဎုၬလၧဎရံၬဒဲမၩလိၪဖိၬထွ့ၫ “ဆၧမၩဂ့ၩ လဖၪ” နီၪလီၫ (အ့ ၂း၁၀).

အ့ၪမွဲ အ့ဖစၧၭ ၂း၁-၁၀ ၁ီၪ့လိၪပၧၩ လၧပမၧၫ့ထဲးဎုၬလၧယ့ၫရှူၬနီၪ, အ့ဖစၧၭ ၂း၁၁-၂၂ နီၪ ၁ီၪ့လိၪပၧၩလၧ ပမၧၫ့ထဲးဎုၬလၧၦဂူၫဂၩ ဘဲၫပမွဲဆၧ လမံၩ့မံၩ့လၧအဆၧအီၪကီၪ့ဖၧၩ့လီၫ. ယ့ၫရှူၬအဆၧ၁ံၫနီၪ ဘၪခိးဘၪတၩ ဒုၭကဲၪ ထၪ့ဆၧမၩဘၪထွ့ၫပ၁ၭလၧယွၩဒဲၦဂူၫဂၩဆ့လီၫ (အ့ ၂း၁-၁၀;  ၂း၁၁-၂၂). ခၫ့ဖျီၫ့လၧအထုၪ့စူၪယၫနီၪ, ယ့ၫရှူၬမၩလၩ့ဎီးခွံၬဆၧအဒီၪ့ လၧၦဆၨၩဂူၫဂၩဒဲ ၦယုဒၫအဘိၩ့ဆၧၩ့, ဒဲမၩဂၭဂီၩ့ထဲးဎုၬဆၧအီၪက့ၪဘၪမၪဆၧ၁ီၪ့ဆၧ၁ၫ့လၧ အမၩယဲၩ့ထၪ့ဆၧလၧယွၩ (အ့ ၂း၁၁-၁၈) လီၫ.

ယ့ၫရှူၬဒုၭကဲၪထၪ့ဆၧလၩ့မဲၩလမံၩ့ - ၁ုၪ့ထၪ့ဆၧလုဂံၪ့အ၁ၫ့လၧၦဆူနဲၩ ဆၧဖိၪ၁ံၪအဂး. ၦဆၨၩဂူၫဂၩ, လၧအ၁ၫ့အ၀့ၫ၁ံၪဘၩဘၪယွၩလၧဆၧလုဂံၪ့ (၁ရိၬ) ဖၧၩ့အ့ၬ, ဘိၩ့ယီၩဘၩထဲးဎုၬဘၪဆၧလၧၦယုဒၫဆူနဲၩဆၧဖိၪ၁ံၪ, ကဲၪထၪ့ ဆၧလမံၩ့ဎးလီၫ. ပ၀့ၫ၁ံၪယီၩဆ့ပကဲၪထၪ့ဆၧလမံၩ့, လၧယွၩအဆၧအီၪကီၪ့, “မိကဲၪထၪ့၀့ၫလၧဂံၪ့ဆံၫ့ဎံၪလၧကဆါအဖၧၩ့လီၫ” (အ့ ၂း၁၉-၂၂).

အ့ဖစၧၭ ၂း၈-၁၀ ဆၧချဲၩ့အလ့ၩအထဲၩ့အီၪအၪမၬ - စမၫတ့ၫလု၁ၧၫ (Martin Luther) ဒၪန့ဆၧအခိးအတၩ လၧထိၭဘၪအ၀့ၫအ၁ၭ, ဒဲကဲၪထၪ့ဆၧအီၪက့ၪဂုးခၧၫ့ထၪ့ဆၧအၪ့လဲၩထဲၩ့ဆၧ (Reformation): ဆၧထိးထဲၩ့တၩ့ထဲၩ့ ဂဲၫလၧဆၧဆူဆၧနဲၩလမံၩ့ဒၪလီၫ, ခၫ့ဖျီၫ့လၧဆၧအခိးအတၩ, မွဲဒၪလၧဎရံၬ, ဒဲလၧကဆါယွၩအလၩအဖၩ့အဂးလမံၩ့ဒၪလီၫ. လၧ ၁၇၃၈ နံၪ့နီၪ, ဆၧအၪ့လဲၩ ထဲၩ့ဆၧလၧဒိၩ့ဖၭဒိၪ London အဖၧၩ့၁ၭမု Aldersgate ဖၧၩ့နီၪ, ဂၠီၩ့၀ဲၭစလ့ၫ (John Wesley) လီၩလၩ့လၬလၩ့ဆၧလၧ Oxford University, ဖ့ၪလၫ့ဆၧ ပရၧၫ့ “ဆၧကိၭၡၭလၧ၁ၭခံဖၧၩ့”"a cry from the heart" ဒဲ “ဆၧဂဲၩ၀ၭအ၁ၫ့ လမံၩ့အလံၬဘိၭဘၪ၁့ၪယၫ”(the manifesto of a new movement) နီၪ လီၫ. အ၀့ၫချဲၩ့ဒိၭနၩ့၀့ၫလၧ အ့ဖစၧၭ ၂း၈ လီၫ. (See A. Skevington Wood, "Strangely Warmed: The Wesleys and the Evangelical Awakening," Christian History [magazine], vol. 5, no. 1 [1984])