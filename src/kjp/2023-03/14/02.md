---
title:  ပဘၪဆိၪဂ့ၩလၧဎရံၬအဖၧၩ့
date:   24/09/2023
---

ၦလနၩ့စံၭ၀့ၫအ့ဖစၧၭနီၪ မၩအ၁ၭဘဲၫအဲၭပ်စ် (Alps)  ခိၪလီၩ့နီၪလီၫ. စပီလူၫ, မွဲၦနဲၪဖၧၩ့၁ၭ လၧၦထၪ့ခိၪလီၩ့အဂး, ဒုၭထၪ့ပၧၩ အ့ဖစၧၭၪ၁ အခိၪလီၩ့ နီၪလၧအဖျဲၪလီၫ. ပ၁ၭထီၫမံၫထီၫမၪ ထီးမွဲပထီၩ့လၧခိၪလီၩ့ခိၪထိနီၪလီၫ.

`ထုၭဖျီၪထဲၩ့ အ့ဖစၧၭ ၁. မွဲဆၧနီၪထိၭဘၪန၁ၭဒိၪဒိၪလ့ၬလဲၪ. နဒၪန့ဆၧ အဂ့ၩထုၬနီၪ မွဲဆၧနီၪလဲၪ.`

အ့ဖစၧၭ ၁း၃-၁၄ အဆၧမၩလဖၪ လၩ့ဂၬဘဲၫဂၪ့ခိၪဂၩ့လၧပအီၪယိစိၩလၧ ခိၪလီၩ့ခိၪထိၭနီၪလီၫ. စပီလူၫအဆၧဖ့ၪနဲၪပၧၩ ဆၧထိးထဲၩ့တၩ့ထဲၩ့အဆၧလ့ၩ ခၫ့ဖျီၫ့နီၪ ဎံၫလၩ့၀့ၫဒိၪမၬလီၫ. လၧဆၧထိးထဲၩ့တၩ့ထဲၩ့ပျၩ့ဖၭလဲအဖၧၩ့ ဆၧလ့ၩ ခၫ့ဖျီၫ့ခီၫလၧအခၪ့ထံၭလၧအဖီၩ့ခွံၬ၀့ၫ, လၧယွၩအဆၧမၩလၧၫ့ဎွ့ၩခိးတၩလၧ ဎရံၬအဖၧၩ့, ဒဲမိထီၩ့စိၩ၀့ၫလၧယၫခီၫအဆိၩအကၠၪနီၪလီၫ. ယွၩအဆၧမၩကဲၪ ထၪ့၁ၫ့ဆၧဎွ့ၩန့ထဲၩ့နီၪခီၫလၧ “ဂၪ့ခိၪအခၪ့ထံၭလချုၭအီၪဒံၭဘၪ” (အ့ ၁း၄), လၧဘိၩ့ယီၩမၩခၫ့ဖျီၫ့လၧပဆၧအီၪမၧၫ့ဖၧၩ့ (အ့ ၁း၇, ၈, ၁၃, ၁၄). ဆၧမၩဆိၫ၀ဲၩ လဖၪယီၩ မိလၧၫ့ထၪ့ဎွ့ၩထၪ့၀့ၫလၧမုနံၩဆၧၫ့ထီလၧခဲၫ့ထုၬ (အ့ ၁း၉, ၁၀). ထီးနီၪလဖၧၫ့, “ဆၧထီးအလူၬ,” “လၧမူၭခိၪ” မွဲဂ့ၩ “လၧဂၪ့ခိၪ” မွဲဂ့ၩ မိဒုၭ အီၪကီၪ့၀့ၫလထံၪဎးလၧဎရံၬအဖၧၩ့, ဒဲယွၩအဆၧကိၪ့လဖၪမိထီၩ့၀့ၫလၧ “အမု အလၩဘၪ” နီၪလီၫ (အ့ ၁း၁၀). တၭ, ပမိလ့ၩခၫ့ဖျီၫ့ဘၪယွၩအဆၧကိၪ့အီၪ၁ူၪ လဖၪ လၧၫ့လၧၫ့ဎွ့ၩဎွ့ၩထီးနီၪလီၫ (အ့ ၁း၉).

ၦထီၩ့လၧခိၪလီၩ့ခိၪထိၭနီၪ မိဖ့ၪလၫ့ဆၧစံၭခိးစံၭတၩဆၧလၧအ၁ုၪ့ဂဲၩ၁ၭ၀ၭ အဖၧၩ့လီၫ. လၧအ့ဖစၧၭ ၁း၁၅-၁၉ အဖၧၩ့, စပီလူၫစံၭခိးစံၭတၩယွၩ ဘဲၫအ၀့ၫ ဘၩဆိၪဖၪန့ၦဆူနဲၩဆၧဖိၪ၁ံၪအဂးနီၪ မိလၧၫ့ထၪ့ဎွ့ၩထၪ့၀့ၫဒၪ ဘဲၫယွၩကိၪ့ ဆိၫ၀ဲၩဆၧလၧအ၀့ၫ၁ံၪအဂးနီၪလီၫ. ဒဲပဒၪဘၪဆၧမၩထဲးဎုၬအ၁ၭလၧ ဆၧဂဲထုၪ့ မၧၫ့ထၪ့, ဆၧထဲၩ့ထၪ့, ဒဲဎရံၬဘၪဆၧမၩလၩဖၩ့နီၪလီၫ (အ့ ၁း၂၀-၂၃).

ခၫ့ဖျီၫ့လၧယွၩဒုၭနဲၪအခိးအတၩ လၧယ့ၫရှူၬဎရံၬအဖၧၩ့, မုလနံၩယီၩ ပအီၪမၧၫ့ဘၪလၧခိၪလီၩ့အခိၪထိၭနီၪလီၫ.

`အ့ဖစၧၭ ၁း၄ လီၩဘၪပၧၩလၧ ဎရံၬ “ရွံန့ပၧၩလၧအဖၧၩ့အ၁ိၭလၧဂၪ့ခိၪ အခၪ့ထံၭလချုၭအီၪဒံၭဘၪ, ဘဲၫ၁ိၭပမိကဲၪၦဆံၫ့ဎံၪ, ဒဲၦလၧအဆၧမၪလအီၪဘၪ လၧအမ့ၬယၫလၧဆၧအဲၪအဖၧၩ့လီၫ” (NKJV). အခီၫပယီၫမွဲဆၧနီၪလဲၪ. ရွံန့၀့ၫလၧအဖၧၩ့လၧဂၪ့ခိၪလချုၭအီၪဒံၭဘၪနီၪ. မွဲဆၧယိလါဖၭဒိၪလၧယွၩ အဲၪဒိၭထိးထဲၩ့တၩ့ထဲၩ့နၧၩဆၧနီၪလဲၪ.`