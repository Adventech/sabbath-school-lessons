---
title:  မွဲဘိၩ့ယီၩ ဂဲထုၪ့မၧၫ့ထၪ့ထဲၩ့, ထဲၩ့ထၪ့ထဲၩ့, ဒဲဘၪဆၧမၩလၩဖၩ့၀့ၫဒၪလၧ ကဆါဎရံၬအ၁ိၭ
date:   18/07/2023
---

“အ့ၪမွဲယွၩလၧအလၧၫ့ဎွ့ၩလၧဆၧယၫ့၁ၭနီၪ, မွဲလၧအအဲၪပၧၩကွံၩပၧၩ အၪအၪလ့ၬအကၠီၩ့နီၪ” (အ့ ၂း၄) လီၫ. ဆၧချဲၩ့နံၫထံၪထီးယီၩ အီၪလၧအဂဲးအဘၭ လီၫ. စပီလူၫလီၩဖျီၪထၪ့ဆၧအကၧၩ့ဒိၪလဖၪလၧအလးခဲၫ့ (အ့ ၂း၁-၃), ဒဲ ဆၧမုၫလါလၧဆၧအမွဲအတီၩ (အ့ ၂း၄-၁၀).

`ၦဆူနဲၩဆၧဖိၪ၁ံၪမၩဎုၬဆၧလၧကဆါဎရံၬ အဆၧမၧၫ့ထၪ့ထဲၩ့, အဆၧထဲၩ့ ထၪ့ထဲၩ့, ဒဲအဆၧမၩန့အလၩအဖၩ့နီၪဘဲၫ၁့ၪလဲၪ. ဒဲဆၧမၩအ၁ၭနီၪ ကဲၪထၪ့ ၀့ၫလၧအခၫခလဲၪ. အ့ဖစၧၭ ၂း၆, ၇.`

ပထီးနဲၪ့ဘၪလံၬအ့ဖစၧၭယီၩ မွဲလံၬလၧအလီၩဖျီၪထၪ့ ၦဆူနဲၩဆၧဖိၪ၁ံၪ အဆၧဂုးဆၧခၧၫ့လၧဎရံၬအဖၧၩ့နီၪလီၫ. လၧ အ့ဖစၧၭ ၂း၅ ဒဲ ၆ အဖၧၩ့နီၪ, စပီလူၫမၩန့ဆိၫ့ကၩ ဆၧချဲၩ့ဒုၭနဲၪဆၧမၩ (verbs) ၁ၧၫ့ဖျိၪ့လၧအမိထုၭဖျီၪထၪ့ထဲၩ့ ဆၧမွဲဆၧတီၩလၧအလၩ့မါထးလဖၪနီၪလီၫ. ဆၧထိးထဲၩ့တၩ့ထဲၩ့လၧကဆါယွၩ ဒုၭကဲၪထၪ့ဂုးဒဲၦဆူနဲၩဆၧဖိၪ၁ံၪအဆၧမၩဖိၬထွ့ၫ လၧအီၪက့ၪမိထုၪ့၀့ၫလၧ မစဲအၫ (ကဆါဎရံၬ) နီ--

(၁) ၦဆူနဲၩဆၧဖိၪလဖၪ ဂဲထုၪ့မၧၫ့ထၪ့ထဲၩ့ဎုၬလၧကဆါဎရံၬ

(၂) ၦဆူနဲၩဆၧဖိၪလဖၪ မိထဲၩ့ထၪ့ဎုၬ၀့ၫလၧကဆါဎရံၬ

(၃) ၦဆူနဲၩဆၧဖိၪလဖၪ မိဆၧၫ့နၩ့ဎုၬ၀့ၫလၧကဆါဎရံၬ “လၧမူၭခိၪလး လဖၪ” နီၪလီၫ. အ၀့ၫ၁ံၪမိဘၪဆၧမၩလၩမၩဖၩ့ဎုၬ၀့ၫလၧကဆါ ဎရံၬလီၫ.

ယိထၪ့ထဲၩ့ အ့ဖစၧၭ ၁း၁၉-၂၃ ဒဲဆီၫ့မီၪ့ထၪ့ထဲၩ့ဎရံၬအဆၧ၁ံၫ, အဆၧ ဂဲထုၪ့ထဲၩ့, အဆၧထဲၩ့ထၪ့ထဲၩ့လၧမူၭခိၪ, ဒဲအဆၧမၩန့အလၩအဖၩ့နီၪ မၩနၧၩ့ခွံၬ ဆၧထီးအလူၬလီၫ. ဆၧလ့ၩခၫ့ဖျီၫ့လဖၪနီၪ အၪ့လဲၩခွံၬၦဆူနဲၩဆၧဖိၪ၁ံၪဒဲ ၦၡၩဆၨၩထီးအလူၬအဆၧအီၪမၧၫ့ကဲၪထၪ့ (existence) နီၪလီၫ. မူၭ၀ၩ့ဒီၪ့ ထၧၫ့ဘံၪ့ယၫအၪ့လဲၩထဲၩ့ခွံၬအ၁ၭလီၫ. ဆၧမၩအ၁ၭလၧ ပမၧၫ့ထၪ့ဎုၬ, ပထဲၩ့ ထၪ့ဎုၬ, ပဘၪဆၧမၩလၩဖၩ့ဎုၬဆၧလၧဎရံၬနီၪ ဒုၭကဲၪထၪ့ဆၧအ၁ၫ့ လၧပမၩဆၧ န့ထီးအလူၬလီၫ. ဆၧဖီၪ့ဆုးထၬပၧၩလဖၪနီၪ အၪ့လဲၩခွံၬ၀့ၫအ၁ၭထီးအလူၬလီၫ (၂ထံ ၁း၇).

`“အဂဲးဘဲၫယီၩ ယွၩလဖ့ၪလၫ့ဘၪပၧၩလၧပ၁ၭလၧအ၁ၭမဲၪဆၧ, အ့ၪမွဲ ပ၁ၭဘၪဆဲၫ့လၧဆၧစီၩ့ဆၧမၩ့, ဒဲဆၧအဲၪဆၧကွံၩ, ဒဲဆၧအီၪက့ၪပ၁ၭ ကိၪ့၁့ၪ၁ံၫ့ ဆ့ၬလီၫ” (၂ထံ ၁း၇). လံၬဆံၫ့ဎံၪအဆၧၫ့လဖၪယီၩ ဒုၭနၪ၁့ၪၦလၧစပီလူၫ ကွ့ၭဆၧမွဲဆၧနီၪလဲၪလီၫ.`