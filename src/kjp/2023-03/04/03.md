---
title:  ပဘၪမၪ (လၩ့မၪ) ထး လၧပဆၧ၁ၭကွံၩဆၧဒၪပ၀့ၫ

date:   17/07/2023
---

> <p></p>
> “လၧအခၪ့ထံၭလၧအ၁ၫ့ ပ၀့ၫဒၪထီးအလူၬယီၩ, ပမၩဆၧဖံၭဆၧလၧအကျၩ လၧပဖံၭပယၪအဆၧ၁ၭကွံၩအဖၧၩ့တၭ, ပမၩထီးဒၪဆၧဖံၭဆၧယၪအ၁ၭ, ဒဲ၁ၭ ကိၪ့ဆၧ၁့ၪတၭ, လၧဆၧအထူၫအရှူၫအဖၧၩ့နီၪ, ပမွဲဆၧ၁ၭထၪ့အဖိၪဘဲၫဂူၫဂၩ အ၁ိၭနီၪလီၫ” (အ့ ၂း၃).

လၧကဆါယွၩ မၩန့အ့ၪပၧၩဆၧအချိၫ့နီၪ, ၦၡၩအဆၧအီၪမၧၫ့ဘၪဆၧပၨၩ့ န့ဆီၪ့၀့ၫ မွဲန့ၫလၧဆၧအချိၫ့ဘဲၫထုၭဖျီၪ၀့ၫလၧ အ့ဖစၧၭ ၂း၂ အဖၧၩ့နီၪလီၫအ့ၬ, မွဲဆ့လၧအဖၧၩ့ဖၧၩ့လခီၫဆ့နီၪလီၫၪ “လၧပဖံၭပယၪအဆၧ၁ၭကွံၩအဖၧၩ့တၭ, ပမၩထီးဒၪဆၧဖံၭဆၧယၪအ၁ၭ, ဒဲ၁ၭကိၪ့ဆၧ၁့ၪ..” (အ့ ၂း၃; ထိၪဎီၩ့ဆ့လၧ ယ့ ၁း၁၄, ၁၅; ၁ပံ ၁း၁၄).

`စပီလူၫလီၩလၧအ၀့ၫ၁ံၪမွဲ “ဆၧ၁ၭထၪ့အဖိၪဘဲၫဂူၩဂၩအ၁ိၭနီၪ” အခီၫ ပယီၫအီၪမွဲဆၧနီၪလဲၪ (အ့ ၂း၃). ထိၪဎီၩ့ အ့ဖစၧၭ ၂း၃ ဒဲ အ့ဖစၧၭ ၅း၆.`

၁ၭမၧၫ့လၩ့မါလၧဂၪ့ခိၪအဆၧခံၭဘိၩ့ယီၩ လၩ့၁ၭမဲၪမၬ, ဒဲအ့ၪမွဲလၧမုနံၩ အခဲၫ့ထုၬနီၪ မိဒံၩ့လၩ့၁ၭမဲၪဒံၭလီၫ. ၦၡၩဆၨၩအန့ဆၧၫလၧဂၪ့ခိၪယီၩ “ပမွဲဆၧ ၁ၭထၪ့အဖိၪ၁ံၪ” (အ့ ၂း၃) အီၪလၧယွၩအဆၧစ့ၩရၫ့အဖၫ့လၬလီၫ.

ဆၧချဲၩ့ “လၧဆၧအထူၫအရှူၫအဖၧၩ့နီၪ, ပမွဲဆၧ၁ၭထၪ့အဖိၪဘဲၫဂူၫဂၩ အ၁ိၭနီၪ” မွဲဆၧလၩ့၁ၭမဲၪအဂၩအီၪလမံၩ့ဒံၭ. ၦစံၭလၧပဆိၬထၪ့ယွၩအခံးအဂၩ့ အထးဖၧၩ့ဒၪလ့ၬနီၪ, ဆၧမိမၩအ၁ၭဒံၩ့ခိဒံၩ့ခံၫ့လၧပဖၧၩ့မိအီၪဒံၭဆ့လီၫ. ၦဎရံၬဖိၪအဆၧအီၪမၧၫ့အီၪဂဲၩနီၪ မွဲန့ၫပမၩနၧၩ့ဘၪဆၧအၧၩ့လမံၩ့, နံၫမံၩ့နီၪ ဂီၩ့ဒံၭအ့ၬ (အ့ ၂း၁), ဆၧအၧၩ့လၧမိမၩနၧၩ့ပၧၩနီၪ အီၪခိၭပၧၩဘိၩ့ဒံၭလီၫ. ၦၡၩအ၁ၭဆုးလီၩ့ မုဆၫလနံၩယီၩ အၪဒၪဆၧလၧမၩဂၭဂီၩ့လၩ့ဒၪအ၁ၭခၫ့ဖျီၫ့လၧ ဆၧထၪ့ဒၩ ကဆါယွၩအဆၧဘၪ၁ၭနီၪလီၫ. ကဲၪထၪ့လၧဆၧလီၩ့ဖိၬထွ့ၫမုၪခီၩလဲးအဆၧ ပၧၩ့န့ဆီၪ့ဆၧအဖၧၩ့၁ၭနီၪလီၫ (အ့ ၂း၂). ဒဲပဆၧဂ့ၩလဖၪလၧအအီၪ၀ဲၩနီၪ မိလ့ၩဒၪလၧဆၧဖံၭဆၧယၪအဆၧ၁ၭကွံၩဖၧၩ့လီၫ (အ့ ၂း၃).

ဆၧအကၧၩ့ဒိၪအီၪက့ၪ၁ၭလၧစပီလူၫစံၭ, “လၧအခၪ့ထံၭလၧအ၁ၫ့” နီၪ မိစံၭ၀့ၫဆၧလၧအဖီၩ့ခွံၬနီၪလီၫ (အ့ ၂း၃). မွဲဆၧလၧအဖီၩ့ခွံၬလါနၫ့ဂ့ၩ, မွဲဆၧ ဖ့ၪထုၪ့၁ုၪ့ထုၪ့၁ၭလၧယၫခီၫအဂးဆ့လီၫ. ဖ့ၪလၫ့ဆၧဆီၫ့မီၪ့ထဲၩ့ဆၧအဂးလၧ (အ့ဖစၧၭ ၄း၁၇-၅း၂၁) နီၪ, ဆၧမၩဆၧဒဲၩဘၭနီၪ ဆဲၩဘုၭအ၁ၭ (rooted) လၧဆၧအထူၫအရှူၫ, အီၪထး၀့ၫမိ၁့ၪဒံၭလၧအမိကဲၪထၪ့ဆၧမၩဂၭဂီၩ့ဆၧလၧ ၦဎရံၬဖိၪ၁ံၪအဂးနီၪလီၫ. အခီၫပယီၫအီၪလၧဆၧအီၪမၧၫ့အလးလံၩနီၪ ထီးဒိၪစီၩ့ဒိၪမၩ့ပၨၩ့ထၬပဆၧဆူဆၧနဲၩလဂ့ၩနီၪလီၫ. မွဲဆၧနီၪစပီလူၫစံၭ, “ကီၩ့ထၪ့ ၁ိၭထၪ့န၁ံၪအနၫ့ဆါအ၁ၭဘဲၫယွၩအ၁ိၭ, လၧဆၧတီၩဆၧလီၩ့, ဒဲဆၧဆံၫ့ဆၧဎံၪ လၩ့ထံးလၩ့ဆ့ၭအဖၧၩ့ဆံၭ” (အ့ ၄း၂၂-၂၄).

`လၧပဖ့ၪလၫ့ပ၁ၭလၧယ့ၫရှူၬအစူၪဖၧၩ့ဂီၩ့အလးခဲၫ့နီၪ, ဆၧအလုၫအလါ အလးလံၩလဖၪ လမိလၩ့မါဘၪနီၪအီၪဒံၭဧၪ. မွဲဆၧနီၪပကြၨၭစဲၩဘုၭပ၁ၭလၧ ယ့ၫရှူၬကိၭအဆၧၫ့ထီဒ့ၭနီၪ အကၧၩ့ဒိၪ၀့ၫဖိၭပ၁့ၪလဲၪ.`