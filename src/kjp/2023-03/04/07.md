---
title:  မၩလိၪအၪထၪ့အဂး
date:   21/07/2023
---

ဆၧမၩအ၁ၭလဖၪလၧ လံၬအ့ဖစၧၭအဖၧၩ့နီၪ ဆၧမိထုၭန့ၦအ၁ၭဆုးလၩ့ အီၪလနၩ့နၩ့ဆ့လီၫ. ဆၧဂဲးဆၧဖးမိၡါလၧဆၧမၩအ၁ၭဖၧၩ့လဖၪနီၪ-

(၁) ကဆါယွၩအဆၧရွံအၪ့ထုၫ့န့ၦၡၩ “လၧဂၪ့ခိၪအခၪ့ထံၭလချုၭအီၪဒံၭဘၪ” နီၪ (အ့ ၁း၄, ၅, ၁၁).

(၂) အ၀့ၫ၁ံၪအဆၧအီၪမၧၫ့လၩ့မါထး, လၧအဖီၩ့ခွံၬအထီဖၧၩ့ (အ့ ၂း၁-၃, ၁၁, ၁၂; အ့ ၄း၁၇-၁၉, ၂၂; အ့ ၅း၈).

(၃) ကဆါယွၩနုၬလၩ့မၩဆၧလၧဎရံၬအဖၧၩ့ လၧဆၧထိးထဲၩ့တၩ့ထဲၩ့ အဂး (အ့ ၁း၇, ၈; အ့ ၂း၄-၆, ၁၃-၁၉; အ့ ၄း၁, ၂၀, ၂၁; အ့ ၅း၂, ၈, ၂၃, ၂၅, ၂၆).

(၄) အ၀့ၫ၁ံၪအဆၧထိးဆၧၫ့ ဆၧ၁ၭထိၬအပရၧၫ့ (အ့ ၁း၁၂, ၁၃ ဒဲဆၧလးဂူၫဂၩ). လၧအ၁ၫ့ “ဆၧမုၫလါလအီၪဘၪ” (အ့ ၂း၁၂), ဘိၩ့နဲၪ့ ယီၩန့ဘၪ “ဆၧမုၫလါလမံၩ့” (အ့ ၄း၄; ထိၪဎီၩ့လၧ အ့ ၁း၁၈).

(၅) ဘၪဆၧကိၭအ၀့ၫ၁ံၪဘိၩ့ယီၩ, လၧထံၩဖျဲ. လၧဆၧအီၪမၧၫ့အလၩ့ အၪ့ယိၪအဖၧၩ့, လၧဆၧနိၫ့ဆၧနၭအဖၧၩ့ဒၪလ့ၬ အ၀့ၫ၁ံၪဒိၭန့ဆၧဂဲး ဆၧဘၭလၧအ၀့ၫ၁ံၪအကဆါအီၪ (အ့ ၁း၁၅-၂၃; အ့ ၂း၆; အ့ ၃း၁၄-၂၁; အ့ ၄း၇-၁၆; အ့ ၆း၁၀-၂၀).

(၆) ဆၧလ့ၩခၫ့ဖျီၫ့ လၧယၫခီၫအထုၬနီၪ, ၁ၭမုဆံၫ့ဎံၪနီၪမွဲ “ဆၧဖ့ၪလၫ့ ၀ဲၩ” (guarantee - အ့ ၁း၁၃, ၁၄), ဒဲမွဲ “ဆၧစဲၩနဲၪ့ - seal” (အ့ ၄း၃၀), ထီးဆၧလၧၫ့ထၪ့ဎွ့ၩထၪ့အထီလီၫ. ဆၧအဂ့ၩထုၬလၧ မိဒိၭန့ဘၪ၀့ၫနီၪ “ဆၧန့၁ၫ” လၧအဖ့ၪလၫ့၀ဲၩ၀့ၫလၧဎရံၬနီၪလီၫ (အ့ ၂း၇; အ့ ၆း၈, ၉), ဒဲအ၀့ၫ၁ံၪအဆၧနဲၩဎရံၬအဖၧၩ့, အ၀့ၫ၁ံၪမိန့ဘၪဆၧလးမိထုၪ့လၧဎရံၬ လၧယၫခီၫနီၪလီၫ (အ့ ၁း၂၁; အ့ ၂း၇, ၁၉-၂၂; အ့ ၄း၁၃, ၁၅; အ့ ၅း၂၇).