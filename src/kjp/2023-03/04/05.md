---
title:  မွဲဘိၩ့ယီၩ ဘၪဆိၪဂ့ၩလၩ့ဆိၩလၩ့ကၠၪလၧဆၧအခိးအတၩနီၪလီၫ
date:   19/07/2023
---

`ထိၪဎီၩ့ယွၩဆၧကိၪ့ဆိၫလၧ ဆၧထိးထဲၩ့တၩ့ထဲၩ့အဂးလၧ (အ့ဖစၧၭ ၁း၃, ၄) ဒဲဆၧကိၪ့ဆိၫနီၪအဆၧကဲၪထၪ့လီၩ၀့ၫလၧ (အ့ဖစၧၭ ၂း၇) ဖၧၩ့နီၪဆံၭ. ဆၧနဲၪ့လဖၪဒဲဆၧထိ၀ဲၩလဖၪ လၧအကၧၩ့ဒိၪ၀့ၫလၧယွၩ “ဆၧထိးထဲၩ့တၩ့ထဲၩ့ အဆၧကိၪ့” အဖၧၩ့နီၪ မွဲဆၧနီၪလဲၪ.`

ဆၧမၩလိၪဖျါ (existence), ဆၧအၪ့နၩ့ဖၭအဖုၫနီၪ မွဲဆၧအီၪက့ၪနဲၪ့ ဆၧမၩကဲၪထၪ့, ဆၧမၩနၧၩ့ (accomplishment) နီၪလီၫ. ဎရံၬဖိၪအဆၧအီၪ မၧၫ့အီၪဂဲၩဖၧၩ့ဆၪ့ ဆၧလ့ၩထၪ့အီၪလဆၫ့ဘၪလဆၫ့လီၫ. လါနၫ့ဂ့ၩအ့ၪမွဲဆၧ အခိးအတၩ (grace) နီၪ ထၪ့ဘၭလၧဆၧအထုၬအီၪအ့ၬ, ထုၬန့နးကၠၪအ့ၬလီၫ. ဆၧထၪ့ဘၭလၧ (grace) လလိၫလၧၩ့ဘၪနီၪအီၪအ့ၬနီၪလီၫ.
စပီလူၫလီၩဂုးခၧၫ့ဆၧနီၪလၧ အ့ဖစၧၭ ၂း၇ အဖၧၩ့နီၪ ဘၪဆၧအီၪက့ၪဒိၪ ၀့ၫလထီဘၪလထီ လၧယၫခီၫထုၬလန့ဘၪနီၪလီၫ. ယွၩမၩ၀ဲၩဆၧထိးထဲၩ့တၩ့ ထဲၩ့ပၧၩ လၧကဆါဎရံၬအဖၧၩ့, အီၪက့ၪပၧၩလၧအဖိၪခွၫ, ယ့ၫရှူၬဎရံၬအ၁ိၭ, လၧအမွဲအမၧၫ့ထၪ့ထဲၩ့ဎုၬဘၪလၧအ၀့ၫဒၪ, ထဲၩ့ထၪ့ထဲၩ့, ဒဲဘၪဆၧမၩလၩဖၩ့ဘဲၫနီၪ အ၁ိၭလီၫ (အ့ ၂း၄-၆). ကဆါယွၩအဆၧကိၪ့နီၪ ဂဲၫထဲၩ့လၩ့ဆၨၩလၧဆၧၫ့ထီ လၧခီၩခီၩအိၩ (ၦၡၩလ၁့ၪယၫဒံၭဘၪ) နီၪ (အ့ ၁း၄), မိထီၩ့စိၩ၀့ၫလၧယၫခီၫ “အဆိၩအကၠၪ” လီၫ (အ့ ၂း၇). အဆၧမၩ၁နိၫလမံၩ့ဎးလၧဆၧအခိးအတၩ အဖၧၩ့ လၧအဖီၩ့ခွံၬဒဲဘိၩ့ယီၩဒဲ “လၧယၫခီၫလၩ့ဆိၩလၩ့ကၠၪ လၧအမၩဂ့ၩပၧၩလၧယ့ၫရှူၬဎရံၬအဖၧၩ့နီၪလီၫ (အ့ ၂း၇).

စပီလူၫဆီၫ့မီၪ့ထၪ့ကဆါယွၩအခိးအတၩနီၪ ဘဲၫဆၧလုဒိၪဎွ့ၩဒိၪဒဲဆၧဘိၪ့ ဂ့ၩနီၪ (ထိၪဎီၩ့ အ့ ၁း၇; ဒဲ အ့ ၃း၈). အဆၧလၧၫ့ဆၧဎွ့ၩလၧပဆီၫ့မီၪ့အဂဲး လူၬလ၁့ၪဘၪလၧၦဆၨၩလဖၪအကျၩနီၪလီၫ. ဆၧ၁ုၪ့အီၪ၁ၭအီၪပၧၩ လၩ့ဘၩ့ လၩ့မုးယီၩ ကဲၪဘဲၫဆၧချဲၩ့အမုၬဒိၪထုၬ လၧလလၩ့ဆါဘၪနးဆိၭလၧ ၦအီၪလၧမူၭ၀ၩ့ဒီၪ့ ထီးအလူၬနီၪလီၫ.

“လၧအဂဲၫလၩ့အီၪလၧပၧၩထီးယီၩ, ယ့ၫရှူၬထုၭဖျီၪထၪ့ကဆါယွၩအခံး အဂၩ့ လၧၦၡၩဒဲအ၁ီၫ့၁ံၪလဖၪအအီၪ. . . ဆၧယီၩလမွဲဘၪန့ၫၦဂၪ့ခိၪဖိၪလဖၪ ယီၩအဂးဘၪ, ဂၪ့ခိၪဖိၪလၧပအီၪမၧၫ့ယီၩ မွဲဆၧမၩလိၪဒီၩ့ထ့ၬလၧမူၭ၀ၩ့ဒီၪ့ထီး အလူၬအဂးလီၫ. ယွၩအဆၧကိၪ့လၩ့လိလၩ့လၭ လၧအခိးအတၩဖၧၩ့နီၪ, မွဲဆၧ အဲၪလၧဎွ့ၩန့ထဲၩ့ဆၧအဆၧအီၪ၁ူၪ, ‘လၧအ၁ီၫ့၁ံၪလဖၪအဲၪဒိၭယိထၪ့၀့ၫဒၪ’ လၧအမိမွဲဆၧမၩလိၪလၧအ၀့ၫ၁ံၪအဂး အဆိၩအကၠၪနီၪလီၫ. ၦလၧအဒိၭန့ဆၧဎွ့ၩန့ ထဲၩ့၀့ၫ ဒဲၦလၧလလၩ့ထ့ၬဘၪလၧ ဆၧဒဲၩဘၭဖၧၩ့လဖၪနံၫဒီၪ့လူၬနီၪ, မိဒၪန့ ဎရံၬအထုၪ့စူၪယၫနီၪ ဘဲၫအ၀့ၫ၁ံၪအဆၧကိၪ့၁့ၪ (grace) ဒဲအ၀့ၫ၁ံၪအဆၧ ၁ၭအွံၪ (song) နီၪလီၫ. အ၀့ၫ၁ံၪထီးလူၬ မိဒၪဘၪဆၧအလၩအဖၩ့လၧယ့ၫရှူၬ အမ့ၬဖၧၩ့ မွဲ၀့ၫဒၪဆၧအဲၪလၧအဖ့ၪလၫ့ခွံၬအ၁ၭနီၪလီၫ.” Ellen G. White, The Desire of Ages, pp. 19, 20.