---
title:  “ၦလၧအမံၫဧ့, နၪ့ထၪ့န၀့ၫတၭ ဂဲထုၪ့ထဲၩ့လၧဆၧ၁ံၫဆံၭ”
date:   22/08/2023
---

`ဖီထဲၩ့ အ့ဖစၧၭ ၅း၁၁-၁၄. စပီလူၫဒုၭဖ့ၪထုၪ့၁ၭပၧၩယီၩမွဲဆၧနီၪလဲၪ. လၧန၁ၭမၧၫ့အခံၫ့အခၫ အဆၧၫ့အထီဘိၩ့နဲၪ့ယီၩအဂး အခီၫပယီၫအီၪဘဲၫ၁့ၪလဲၪ.`

ဘဲၫၦကနၪ၁့ၪထဲၩ့ အ့ဖစၧၭ ၅း၁၁-၁၄ အဂး စပီလူၫဒုၭဖ့ၪလၫ့ယိထၪ့ပၧၩ ဆၧဂဲးနံၫမံၩ့လၧဆၧနီၪလဖၪအကျၩနီၪလီၫ. (၁) ၦကဘၪအီၪမၧၫ့ ၁ၭမၧၫ့အမၩ လၩမၩဖၩ့ယွၩ, မွဲဘဲၫ “ဆၧဖၩ့အဖိၪအ၁ိၭနီၪလီၫ” (အ့ဖစၧၭ ၅း၈; အ့ဖစၧၭ ၅း၁, ၂, ၄, ၉-၁၀, ၁၁, ၁၃, ၁၄)း  (၂) အီၪမၧၫ့လၧ၁ၭမၧၫ့လဆံၫ့လဎံၪဘၪလၧ ဆၧမၩမၪမုၪမၩမၪခွၫ, ၁ၭမၧၫ့လၧအထၪ့ဒုၪဒၩယွၩမွဲဘဲၫ “ထီးဖံၭ၁ိၭလိၬန၁ံၪအ၁ၭ လၧဆၧခံၭအဆၧမၩ” နီၪလဂ့ၩ (အ့ဖစၧၭ ၅း၁၁) ထိယိလၧ (အ့ဖစၧၭ ၅း၃, ၄, ၅-၈, ၁၂).

ဘဲၫၦကနၪ၁့ၪထဲၩ့ အ့ဖစၧၭ ၅း၁၁ ကန့အဂး ၦအၪ့ဎၬထဲၩ့ အ့ဖစၧၭ ၅း၈-၁၀ နီၪန့၀့ၫဒၪလီၫ. ၦဆူနဲၩဖိၪလဖၪ ကဘၪအီၪမၧၫ့လၧၦလခီၫဘၩ့မုးဖိၪ၁ံၪ အမ့ၬယၫဘဲၫ “ယွၩအဆၧဖၩ့, “ဆၧဖၩ့အဖိၪ” အ၁ိၭနီၪလီၫ. (အ့ဖစၧၭ ၅း၈). “ဆၧဖၩ့နီၪအဆၧ၁-မွဲကယဲဆၧမၩဂ့ၩ ဒဲဆၧတီၩဆၧလီၩ့ဒဲဆၧမွဲဆၧတီၩနီၪလီၫ” (အ့ဖစၧၭ ၅း၉). စပီလူၫဒုၭ၁့ၪယၫထဲၩ့ၦကိၭဂၩဒ့ၭလၧ ၦအ့ဖစၧၭဖိၪ၁ံၪဒၪခီၩ့ဒဲ ၁့ၪယၫထဲၩ့ဆၧအၪ့လဲၩထၪ့၁ၭ လၧဆၧခံၭထီၩ့လၧဆၧဖၩ့အဖၧၩ့နီၪလီၫ (အ့ဖစၧၭ ၅း၈).

လၧ အ့ဖစၧၭ ၅း၁၄ အဖၧၩ့ဆ့ ပဒၪထဲၩ့ဘၪအ၀့ၫအဲၪဒိၭထဲၩ့ ဘဲၫၦကနၪ့ထၪ့ ပ၁ၭလၧနး၁ၭအဆၧမံၫခံၫ့မံၫမၫအဖၧၩ့ (ထိၪယိလၧ အ့ဖစၧၭ ၂း၁, ၅) ဘဲၫ၁ိၭ ပကဒၪဒဲဒိၭန့ဘၪဆၧအၪ့လဲၩထၪ့၁ၭကန့အဂးနီၪလီၫ. လၧ အဲၫစ့ယၫ ၆၀း၁-၃ အဖၧၩ့, လီၩဖျီၪထၪ့၀့ၫဒၪအ၁ိၭ စပီလူၫဒုၭဖ့ၪနဲၪဖျီၪထၪ့ထဲၩ့လၧ အ့ဖစၧၭ ၅း၁၄ မွဲဘဲၫ၁ိၭ ၦဎရံၬဖိၪလဖၪ ကဂဲထုၪ့ထဲၩ့ဂီၩ့က၁့ၪယၫလၩ့ထဲၩ့ လၧအ၀့ၫ၁ံၪနီၪ မူၩဒၩအီၪဘဲၫကဖံၭမၩထၪ့ယွၩအဆၧဘၪအ၁ၭ, ဘဲၫကကဲၪထၪ့ဆၧဖၩ့လၧဆၧခံၭ အကျၩကန့က၁့ၪအဂးနီၪလီၫ. ထိၪယိ (ဖလံဖံၫ ၂း၁၄-၁၆;  မၭ၁ုၫ ၅း၁၆).

`န၁ၭမၧၫ့နီၪ မွဲအဒုၭဖျီၪထၪ့ဆၧခံၭအဆၧမၩ၁ူၪဒဲဆၧအၧၩ့အဆၧမၩ ဘဲၫ ဆၧဖၩ့အ၁ိၭနီၪဧၪ.`