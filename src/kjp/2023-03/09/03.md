---
title:  လ့ၩဆၧဘဲၫဆၧဖၩ့အဖိၪအ၁ိၭ
date:   21/08/2023
---

စပီလူၫကွ့ၭ “ထီးဒုၭအၪ့လီၫန၁ံၪအ၁ၭ လၧၦၡၩအဆၧချဲၩ့ပျီၩပျီၩနးဂၩလဂ့ၩ, အဂဲးဘဲၫယီၩ လၧဆၧနီၪလဖၪအကၠီၩ့တၭ, ယွၩအဆၧ၁ၭထၪ့ဂဲၫဘၪ ၦလခိၭနၪ ဘၪဆၧလဖၪအလီၩ့လီၫ” (အ့ဖစၧၭ ၅း၆).

စပီလူၫ၁့ၪယၫထဲၩ့၀့ၫဒၪ ၦလၧအမၩထဲၩ့ဆၧဒဲၩဘၭ လၧဆၧမ့ၬမဲလအီၪ ဘၪ, ဆၧနီၫ့ယါလၩ့ထဲၩ့၁ၭလအီၪဘၪ, မွဲဘဲၫဆၧဒဲၩဘၭ “ဆၧမၩမၪမုၪမၩမၪခွၫ, ဆၧလဆံၫ့ဎံၪဘၪ, ဒဲၦလၧအလီၫ့ကီၩ့၁ၭကွံၩဆၧ” (အ့ဖစၧၭ ၅း၅) လဖၪအဂဲးဂ့ၩ ဘၪစဲၪနီၪလီၫ. ၦလၧအအဲၪဒိၭလ့ၩနုၬလၧမူၭခိၪအဘၩ့မုးလဖၪ ကြၨၭမၩထဲၩ့ ဆၧဒဲၩဘၭလၧ (အ့ဖစၧၭ ၅း၅) ဖၧၩ့လီၩဖျီၪထၪ့ထၭ၀့ၫဒၪလဖၪနီၪအ့ၬ. အဆၧၫ့ အထီဘဲၫယီၩ စပီလူၫအၪ့ယိၪခဲၫ့ကံၭထဲၩ့ “ဆၧချဲၩ့လၧဂၭဂီၩ့ဂၭစၪ” လဖၪအဂး လၧဎရံၬဖိၪလဖၪအကျၩနီၪလီၫ. အ၀့ၫအ၁ၭခိလၧၦဆူနဲၩဖိၪ၁ံၪအဂးနီၪလီၫ. (အ့ဖစၧၭ ၅း၆). အ့ၪလမွဲဘၪ “ယွၩအဆၧ၁ၭထၪ့, ကဂဲၫဘၪၦလခိၭနၪဘၪဆၧလဖၪ” အဂးနီၪလီၫ. (အ့ဖစၧၭ ၅း၆).

ဆၧချဲၩ့မွဲ “ယွၩအဆၧ၁ၭထၪ့” ယီၩ မွဲအမီၪ့ဎီၩ့လၧ ၦၡၩအဆၧ၁ၭထၪ့နီၪ အ့ၬ. ထိယိလၧ (အ့ဖစၧၭ ၄း၃၁) ယွၩအဆၧ၁ၭထၪ့ယီၩ မွဲ၀့ၫဒၪယွၩအဆၧအွံၪ၁ၭဆၧၩ့ဆၧယံၭမၬလါနၫ့ဂ့ၩ ၦၡၩလနီၫ့ယါလၩ့ထဲၩ့ဘၪအ၁ၭအကၠီၩ့ အ၀့ၫ၁ံၪဒိၭန့ ထဲၩ့ဘၪအလံၩ့အလဲၫနီၪလီၫ. ဆၧ၁ၭထၪ့အဆၧစ့ၩရၫ့ယီၩ မွဲဒၪယွၩဖ့ၪပၧၩ အခွ့ၫအယၫ ဘဲၫၦကကူၭထဲၩ့ၦဆၧဒဲၩဘၭအလံၩ့အလဲၫအဂးနီၪဒၪလီၫ. လါနၫ့ဂ့ၩ ပဒၪဘၪယွၩအဆၧ၁ၭထၪ့လၧအဒုၭဖျီၪထၪ့ထၭ၀့ၫလၧ လံၬဆံၫ့ဎံၪဖၧၩ့ ဘဲၫကဖ့ၪထုၪ့၁ၭပၧၩ လၧယွၩအဆၧစ့ၩရၫ့တီၩဆၧအဂးနီၪလီၫ (နဲၪဖျီၪ ၆း၁၂-၁၇;  နဲၪဖျီၪ ၁၆း၁-၁၆;  နဲၪဖျီၪ ၁၉း၁၁-၁၆). ယွၩအဆၧဖ့ၪထုၪ့၁ၭယီၩ မွဲအ၀့ၫ အဆၧအဲၪဒဲအဆၧအွံၪ၁ၭဆၧၩ့ယံၭအကၠီၩ့နီၪလီၫ. ၦမၩဆၧဒဲၩဘၭအကၠီၩ့ ၦကဲၪထၪ့ “ဆၧ၁ၭထၪ့အဖိၪဘဲၫဂူၫဂၩအ၁ိၭ” လါနၫ့ဂ့ၩ (အ့ဖစၧၭ ၂း၃) ယွၩအဲၪပၧၩ အကၠီၩ့ ဖ့ၪလၫ့ထဲၩ့အခံၫ့နီၪလီၫ.

`ဘဲၫၦလမၩဎုၬဆၧလၧ ၦမၩဒဲၩဘၭဆၧလဖၪလဂ့ၩအဂး (ဘဲၫၦလဘၪထိး ထဲၩ့ဘၪဆၧ၁ၭထၪ့အဂး စပီလူၫဖံၭ၁ိၭဖ့ၪဂဲးထဲၩ့ပၧၩဘဲၫ၁့ၪလဲၪ (အ့ဖစၧၭ ၅း၇-၁၀).`

စပီလူၫဖ့ၪပဂၨၪထၪ့ဆၧ “လ့ၩဆၧဘဲၫဆၧဖၩ့ဖိၪအ၁ိၭနီၪဆံၭ” (အ့ဖစၧၭ ၅း၈) ဒဲအ၀့ၫဖ့ၪထဲၩ့ဆၧချဲၩ့ “မၩခွါဆၧလၧအဘၪကဆါအ၁ၭ” (အ့ဖစၧၭ ၅း၁၀) နီၪလီၫ. ၦဘိၪ့ထၪ့ဘၩထၪ့ဆၧဂၩ့ဆၧဖၪ့လဖၪ အၪ့ဎၬထဲၩ့ဆၧမုၬဆၧလၩလၧ “ဆၧမၩမၪမုၪမၩမၪခွၫ, ဒဲဆၧအဲၪလဲးအဲၪဘျၪ, ဒဲဆၧလီၫ့ကီၩ့၁ၭကွံၩဆၧ” (အ့ဖစၧၭ ၅း၃) လဖၪအဖၧၩ့နီၪလီၫ. ၦဆူနဲၩဖိၪ၁ံၪအဆၧထိစိၩဒဲဖီၫတၧၩ့နီၪ မွဲ၀့ၫဒၪ ဆၧအီၪမၧၫ့ထဲၩ့ဘဲၫယွၩအဆၧဘၪအ၁ၭအဖၧၩ့နီၪလီၫ. (ရိမၫ ၁၂း၁;  ၂ကီရံၫ့ ၅း၉;  ဟံဘြုၫ ၁၃း၂၁) မၩဆၧယွၩအဆၧဘၪအ၁ၭနီၪလီၫ. ၦဆူနဲၩဖိၪလဖၪ ကဒုၭဖျီၪထၪ့ထဲၩ့ယွၩအဆၧဖ့ၪလၫ့လုထၪ့အ၁ၭ ခၫ့ဖျီၫ့လၧအ၀့ၫ၁ံၪအဆၧအီၪ မၧၫ့အီၪဂဲၩနီၪလီၫ. ၦကဘၪလ့ၩဆၧလၧ “ဆၧအဲၪဆၧကွံၩဘဲၫဎရံၬအဲၪပၧၩ ကွံၩပၧၩအ၁ိၭ ဖ့ၪလၫ့ခွံၬအနၫ့ဆါလၧပဂး” နီၪလီၫ (အ့ဖစၧၭ ၅း၂).

`ဆၧချဲၩ့အဲၪလဲးအဲၪဖၭဒဲဆၧချဲၩ့ဂၭဂီၩ့ဂၭစၪ “လၧၦမုနံၩအဖၧၩ့ယီၩ ပကဘၪ ၁့ၪယၫထုၪ့၁ၭဘဲၫ၁့ၪလဲၪ.`