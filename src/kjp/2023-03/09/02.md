---
title:  “ဖ့ၪလၫ့စံၭထၪ့အၪ့အူၭယွၩဆံၭ”
date:   20/08/2023
---

`“စပီလူၫစံၭယိလိၪယိဒီၩ့ထဲၩ့ယွၩ” နီၪ မွဲအခီၫပယီၫအီၪဘဲၫ၁့ၪလဲၪ. အ့ဖစၧၭ ၅း၁, ၂.`

စပီလူၫကိၭထဲၩ့ၦအ့ဖစၧၭဖိၪ၁ံၪ ဘဲၫကလ့ၩဆၧလၧဆၧအဲၪဆၧကွံၩအဖၧၩ့  နီၪလီၫ (အ့ဖစၧၭ ၅း၈, ၁၅). “လ့ၩဆၧလၧဆၧအဲၪအဖၧၩ့” ယီၩ မွဲဎရံၬအဒီၩ့ အထ့ၬနီၪလီၫ (အ့ဖစၧၭ ၄း၃၂;  အ့ဖစၧၭ ၅း၂). ဆၧအဲၪနီၪဖျီၪထၪ့၀့ၫလၧအ၀့ၫ ထိး၁ံၫခ့ၬအ၁ၭလၧပဂးအခၫနီၪလီၫ. ဘၪဆဲၫ့ထဲၩ့လၧဆၧဖ့ၪလၫ့ထိး၁ံၪအ၁ၭနီၪ စပီလူၫဒုၭပဂုးထၪ့ဆၧလမံၩ့း  (၁) ခၫ့ဖျီၫ့လၧဖါကဆါဒဲဖိၪခွၫယ့ၫရှူၬအဆၧအဲၪပၧၩအကၠီၩ့ ဎရံၬအနၫ့ဆါထိး၁ံၫခ့ၬအ၁ၭလၧပဂးနီၪလီၫ (အ့ဖစၧၭ ၅း၁-၂)း (၂) ဎရံၬအဆၧဒဲၩဘၭလအီၪဘၪလါနၫ့ ဘဲၫၦကဖီၩ့ဖျ့ၭအဂး အ၀့ၫထိး၁ံၫခ့ၬအ၁ၭလၧ ပလးနီၪလီၫ.  (၃) ဘဲၫလံၬဆံၫ့ဎံၪလးလံၩဖၧၩ့စံၭ၀ဲၩ၀့ၫအ၁ိၭ ဎရံၬအဆၧထိး၁ံၫ အ၁ၭယီၩ မွဲဘဲၫဆၧလုထၪ့ဆၧလၧဆၧဒဲၩဘၭ, ဆၧ၁ံၫအလံၩ့အလဲၫအ၁ိၭဆ့ လီၫး  (၄) ဆၧလုထၪ့ဆၧနီၪ ယွၩထိးဆၧၫ့၀့ၫဒၪနီၪလီၫ (အ့ဖစၧၭ ၅း၂;  ၂မိစ့ၭ ၂၉း၁၈;  ၃မိစ့ၭ ၂း၉;  ဖလံဖံၫ ၄း၁၈).

အဆၧၫ့အထီအနီၪအိၩ Greco-Roman လဖၪ မၩကဲၪထၪ့ထဲၩ့တခ့ၭဖ၀ၭ ကဂၭဂီၩ့ဂၭစၪအဂးနီၪလီၫ. ဆၧနီၪအကၠီၩ့ လၧလံၬဆံၫ့ဎံၪဖၧၩ့ပဒၪထဲၩ့ဘၪလၧ (၁ကီရံၫ့ ၆း၉;  ဂလ့ၡၫ ၅း၁၉;  အ့ဖစၧၭ ၄း၁၇-၁၉;  ကလီၫစံၫ ၃း၅). ပဒၪထဲၩ့ဘၪဆၧဂဲးဘဲၫနီၪလၧစပီလူၫအဆၧကွ့ၭအဖၧၩ့နီၪလီၫ (အ့ဖစၧၭ ၅း၃-၁၄), ဆၧအီၩ၁ံၭအီၩဂၬ, ဆၧချဲၩ့လဲးချဲၩ့ဘျၪ ဆၧအဲၪဒိၭဘိၪ့လဖၪဒဲဆၧမၩမၪမုၪမၩမၪခွၫ၁ံၪလဖၪ ထီးလၧအီၪဘၪအဂးနီၪလီၫ. ၦအီၪလၧဒိၩ့ဖၧၩ့လဖၪအထီအိၩ အ၀့ၫ၁ံၪထိးဆၧၫ့ထဲၩ့ဆၧမၩမၪမုၪမၩမၪခွၫယီၩ ဘဲၫဆၧဘိၪ့ထၪ့ဘၩထၪ့အထူၫ အရှူၫအ၁ိၭနီၪလီၫ. ၦၡၩလၧအီၪလၧဆၧအ၁ၫ့အထီ အ၀့ၫ၁ံၪကျ့ၭစၨၭမၩထဲၩ့  ဆၧလဂ့ၩဘၪလဖၪ ထီအ၀့ၫ၁ံၪအဆၧဘၪအ၁ၭအီၪနီၪလီၫ. လၧလံၬဆံၫ့ဎံၪအဆၧၫ့ (အ့ဖစၧၭ ၅း၂၁;  ၆း၉;  ကလီစံၫ ၃း၁၈-၄း၁) လဖၪယီၩအဖၧၩ့ စပီလူၫဒုၭဖ့ၪထုၪ့၁ၭၦဎရံၬဖိၪ၁ံၪ ထီးမၩဆၧအၧၩ့ဘဲၫၦလခီၫဘၩ့မုးဖိၪ၁ံၪမၩဆၧအၧၩ့အ၁ိၭအ့ၬနီၪလီၫ. ဎရံၬဖိၪလဖၪအ၀့ၫ၁ံၪအဆၧချဲၩ့, ဆၧဖံၭဆၧမၩ, ထီးလူၬ ကဘၪမွဲအတီၩအလီၩ့ဒဲဆၧမွဲဆၧတီၩနီၪလီၫ.

`လၧစပီလူၫအဆၧချဲၩ့အဖၧၩ့ ဆၧမၩမၪမုၪမၩမၪခွၫဆၧဒဲၩဘၭယီၩ လၧန၁ံၪ အထူၫအရှူၫအဖၧၩ့ကဲၪဘဲၫ၁့ၪလဲၪ.`