---
title:  ဖိၪ၁ံၪလဖၪအဂးဆၧဖ့ၪကိၪ့
date:   03/09/2023
---

`စပီလူၫဖ့ၪကိၪ့ထဲၩ့ဖိၪ၁-၁ံၪဘဲၫ၁့ၪလဲၪ. အ၀့ၫထိးဆၧၫ့ထဲၩ့ဆၧဖ့ၪကိၪ့လၧ လံၬဆံၫ့ဎံၪလးလံၩဖၧၩ့ဘဲၫ၁့ၪလဲၪ. (အ့ ၆း၁-၃; ယိ မၭ ၁၈း၁-၅, ၁၀; မၫကၧၭ ၁၀း၁၃-၁၆).`

ၦကဘၪစံၭခိးစံၭတၩထဲၩ့စပီလူၫ လၧၫ့လၧၫ့ဎွ့ၩဎွ့ၩဘၪဆဲၫ့ထဲၩ့လၧအဆၧ ဖ့ၪကိၪ့ဖိၪ၁ံၪလဖၪအဂးအကၠီၩ့နီၪလီၫ. ဆီၫ့မီၪ့ယိထဲၩ့လံၬဆံၫ့ဎံၪအဆၧၫ့ယီၩ ဖီထဲၩ့၀့ၫဒၪလၧ ဂံၪ့ဒီၪ့ဆၧအီၪကီၪ့ဖၧၩ့အထီနီၪဆံၭ. “ဖိၪ၁-” ဆၧချဲၩ့ယီၩ မွဲအစံၭထဲၩ့ၦၡၩ၁ၭဘၪ့၁ၭၡါကိၭဂၩဒ့ၭနီၪလီၫ.

စပီလူၫအဆၧဖံၭ၁ိၭပနါဂၧၫ့ဘၪ ၦလၧအဘိၪ့ထၪ့ဘၩထၪ့ဆၧလၧဆၧအီၪ ကီၪ့အဖၧၩ့ဖိၪ၁-၁ံၪကိၭဂၩဒ့ၭ ဘဲၫကခိၭနၪထဲၩ့မိဖါဘဲၫကဆါယွၩအဆၧဘၪအ၁ၭ အ၁ိၭနီၪလီၫ. (ထိၫယိထဲၩ့လၧ အ့ဖစၧၭ ၅း၂၂;  ၆း၄, ၅, ၇-၉). ဆၧလးယီၩ ပဒၪဘၪဆ့ပကဘၪယူၭယၪ့ဒဲအဲၪထဲၩ့ဖိၪ၁-၁ံၪ မွဲဘဲၫအ၀့ၫဒၪ၁ံၪယီၩ မွဲဎရံၬအခ့ၫ အၡၩ၁ံၪလဖၪအကၠီၩ့ဆ့လီၫ. ဆၧယီၩဒုၭ၁့ၪယၫထဲၩ့ပၧၩ ၦကဘၪပၧၩ့ထဲၩ့ဖိၪ၁-၁ံၪ ဘဲၫ၁့ၪလဲၪ, ပကဘၪမၩထဲၩ့ဆၧ၁ၭထိၬအပရၧၫ့ လၧဖိၪ၁-၁ံၪအဂဲးဘဲၫ၁့ၪလဲၪ နီၪလီၫ.

စပီလူၫအဆၧဖ့ၪကိၪ့ထဲၩ့ “ယူၭယၪ့နမိနဖါ” လါနၫ့ဂ့ၩ မိဖါအဆၧ၁ီၪ့ဆၧ၁ၫ့လဖၪ လမွဲလတီၩဘၪနီၪတၭ ဖိၪ၁ံၪလဖၪကြၨၭခိၭနၪထဲၩ့ယွၩအဆၧ၁ီၪ့ Ellen G. White, The Adventist Home, p. 293.

စပီလူၫဖ့ၪကိၪ့ထဲၩ့ ဖ့ၪဂဲးထၪ့ထဲၩ့ဖိၪ၁ံၪလဖၪခၫ့ဖျီၫ့လၧဆၧမၪလူၬယဲထံၪလထံၪနီၪ မွဲလၧအဘၪဆၧကွ့ၭထၬလၧဆၧမၪလူၬဆံၫ့ထံၪဖၧၩ့ မွဲဆၧဒီၩ့ ဆၧထ့ၬဒဲ၁နိၫလၧၦဎရံၬဖိၪကိၭဂၩဒ့ၪအဂးနီၪလီၫ. (အ့ဖစၧၭ ၄း၁;  ၆း၉). လၩ့ဆၫ့ဒၪဆၧ (အ့ဖစၧၭ ၄း၂၅, ၂၈; အ့ဖစၧၭ ၅း၃-၁၄). အ၀့ၫစၭထၪ့အဆၧ ချဲၩ့မွဲ၀့ၫဒၪ “ယူၭယၪ့နမိဒဲနဖါဆံၭ.” “ဆၧနီၪမွဲဆၧမၪလူၬအခၪ့ထံၪလထံၪ” လၧအအီၪလၧစစံၭ၀ဲၩ ဘဲၫ၁ိၭနမိဘီၪထၪ့ယီၫထၪ့ဒဲန၁ံၪအ၁ၭမိအီၪကိၩ့အီၪခိၭလၧ ဂၪ့ခိၪချိၫ့လီၫ.” လံၬဆံၫ့ဎံၪဖၧၩ့ဆၧမၪလူၬယဲထံၪလထံၪယီၩ ဒုၭဖျီၪထၪ့၀့ၫဒၪ  ဆၧယူၭယၪ့မိဒဲဖါနီၪ မွဲယွၩအဆၧဘၪအ၁ၭလၧ ၦၡၩကဘၪလီၩ့ဖိၬထွ့ၫအဂးလီၫ. ဆၧယူၭယၪ့မိဒဲဖါနီၪ ကကဲၪထၪ့နဂး ဆၧဘီၪထၪ့ယီၫထၪ့လၧန၁ၭမၧၫ့ဖၧၩ့နီၪလီၫ.