---
title:  မိဒဲဖါ၁ံၪအဂးဆၧဖ့ၪကိၪ့
date:   04/09/2023
---

`ထိၪယိထဲၩ့ အ့ဖစၧၭ ၆း၄ ဒဲ ကလီစံၫ ၃း၂၁. ဆၧဖ့ၪထၪ့ဂဲးလၧ ကလီစံၫ ၃း၂၁ ဖၧၩ့ယီၩ ဘဲၫပလမၩ၁ၭထၪ့ဘၪဖိၪ၁ံၪအဂးနီၪ မွဲအခီၫပယီၫအီၪဘဲၫ၁့ၪလဲၪ.`

ၦဂၠူၩအဆၨၩအဆၬအဆၧကွ့ၭစဲၩနဲၪ့ထၬမွဲ Sငမၠခ့ ယီၩ အီၪ၀့ၫဒၪလၧ စပီလူၫအခံၫ့အခၫအိၩနီၪလီၫ. လၧလံၬဖၧၩ့အနီၪ ကွ့ၭထၬ၀့ၫဒၪဘဲၫယီၩ “ၦလၧ အအဲၪအဖိၪနီၪ ကဘၪဒိၪ၀့ၫလၧနိၪဖျ့ၪခိၭမၬခိၭမၬနီၪလီၫ. ၦလၧအလီၩ့အဖိၪ၁ံၪအ၁ၭနီၪ ဖိၪ၁ံၪယီၩကထၪ့ဒုၪဒၩထဲၩ့နၧၩလီၫ. အ့ၪမွဲနကွ့ၩလၧဖိၪ၁-၁ံၪတၭ, အ၀့ၫ၁ံၪကမၩဆၫန၁ၭနီၪလီၫ....ဆၧနီၪကၠီၩ့၁ီၪ့၁ၫ့ထဲၩ့န၁ံၪအဖိၪလၧနိၪယိၬဎၧၫ့ လဖၪနီၪဆံၭ. အ့ၪမွဲဘဲၫနီၪ အ၀့ၫ၁ံၪမွဲကမၩမ့ၬမဲနၧၩအ့ၬ. (Sirach 30:1, 9, 13).

လါနၫ့ဂ့ၩစပီလူၫအဆၧဖ့ၪကိၪ့နီၪ မီၪ့ဎီၩ့လၧဆၧနီၪအ့ၬ. အ၀့ၫစံၭထဲၩ့ ဖါလဖၪ “ဖါ၁ံၪဧ့, မၩထၪ့န၁ံၪအဖိၪ၁ံၪအ၁ၭလဂ့ၩ” “အ့ၪမွဲလုအၪ့လုအီၩအ၀့ၫ၁ံၪ ဒဲ၁ိၫ့၀့ၫလၧကဆါအဆၧ၁ီၪ့ဆၧ၁ၫ့, ဒဲလၧဆၧအၪ့၁ီၪ့အဖၧၩ့ဆံၭ” (အ့ဖစၧၭ ၆း၄). စပီလူၫအထီအိၩဖါလဖၪနီၪ အစီၩ့အမၩ့အီၪ၀့ၫဒၪလၧဂံၪ့ဒီၪ့ဖၧၩ့ဒဲအ၀့ၫ၁ံၪပၨၩ့ထဲၩ့ဘၪအဖိၪ၁ံၪလၧ အ၀့ၫ၁ံၪအဆၧဘၪအ၁ၭအဖၧၩ့နီၪလီၫ. ဖါလဖၪမၩ၁ူၭလၫ့ကၠၭလၫ့ဆၧ, စ့ၩရၫ့ဆၫဆၧ, မၩ၁ံၫထဲၩ့ဒၪအဖိၪ၁ံၪန့ဘၪပၧၩ့နီၪလီၫ. ဖါလဂၩအစီၩ့အမၩ့ဎိၩလၧအဖိၪ၁ံၪအဖၫ့ခိၪ ဘဲၫ၁ိၭကဆါလဂၩယီၩ အစီၩ့အမၩ့ ဎိၩလၧ အဆၧအၪ့မၧၫ့ဖိၪဎီးလဂၩအဖၫ့ခိၪအ၁ိၭနီၪလီၫ. လါနၫ့ဂ့ၩစပီလူၫထၪ့ ဒုၪဒၩထဲၩ့ဆၧစီၩ့စမၩ့ဘဲၫနီၪလဖၪဂီၩ့ အ၀့ၫဖ့ၪကိၪ့ထဲၩ့ဘဲၫဆၧဘၪလိၬအိၭလိၬ ကအီၪထၪ့လၧဂံၪ့ဒီၪ့ဖၧၩ့အဂးနီၪလီၫ. လၧဆၧယူၭယၪ့ဎရံၬအစီၩ့အမၩ့အဖၧၩ့ စပီလူၫကိၭဖံၭ၁ိၭထဲၩ့ဖါလဖၪ ဘဲၫဆီၫ့မီၪ့ထၪ့ထဲၩ့အ၀့ၫ၁ံၪ၁ိၩ့ထဲၩ့အစီၩ့အမၩ့လၧအ၀့ၫ၁ံၪအဖိၪလဖၪအဖၫ့ခိၪ မွဲဆၧလၧအမၩထၪ့ဖိၪလဖၪအ၁ၭနီၪလီၫ. စပီလူၫ ဖ့ၪကိၪ့ “၁ိၫ့၀့ၫ ကဆါအဆၧ၁ီၪ့ဆၧ၁ၫ့ဒဲလၧဆၧအၪ့၁ီၪ့” အဖၧၩ့နီၪလီၫ (အ့ဖစၧၭ ၆း၄).

“မိဒဲဖါ၁ံၪဧ့, န၁ံၪကဘၪမၩလၩမၩဖၩ့ယွၩ လၧန၁ံၪအဂံၪ့ဒီၪ့ဖၧၩ့နီၪလီၫ. နဘၪလိၫထဲၩ့ဆၧခိၭနၪ, မွဲလၧဆၧချဲၩ့အဆီၪ့ဘဲၫလံၩမုလဖုၬအ၁ိၭအ့ၬ. လၧဆၧ အဲၪဆၧကွံၩအဖၧၩ့နီၪလီၫ.

“လၧနဂံၪ့ဖၧၩ့အီၪမုၬမုၬလၩလၩဆံၭ. အီၪက့ၪပဒၩ့ထၬဆၧချဲၩ့လၧကမၩ ကဲၪထၪ့ဆၧ၁ၭထၪ့ဒဲဆၧ၁ူၭထၪ့ကၠၭထၪ့နီၪအ့ၬ. “ဖါ၁ံၪဧ့, မၩထၪ့န၁ံၪအဖိၪ၁ံၪ အ၁ၭလဂ့ၩ...

“လံၬဆံၫ့ဎံၪဖၧၩ့ဆၧ၁ိၩ့ထဲၩ့အစီၩ့အမၩ့, ဆၧပၨၩ့ထဲၩ့လၧဖိၪ၁ံၪအဖၫ့ခိၪ ဆီၪ့ဆီၪ့လ့ၬနီၪအ့ၬ. ၦခိၪနါ၁ံၪလဖၪအ၁နိၫမွဲဂ့ၩ, ဂံၪ့ဒီၪ့အ၁နိၫမွဲဂ့ၩ အီၪဂဲၫ  စဲၪထၪ့ လၧ၁ၭဆၧအဲၪအဖၧၩ့နီၪလီၫ.” Ellen G. White, Child Guidance, p. 259.