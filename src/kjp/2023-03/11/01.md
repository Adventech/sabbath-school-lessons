---
title:  ဆၧအီၪမၧၫ့တီၩလီၩ့အဂ့ၩဒိၪထုၬလၧဎရံၬအဖၫ့ခိၪ
date:   02/09/2023
---

### ဖီလနွ့ၫယီၩအဂးဆၧမၩလိၪ
အ့ဖစၧၭ ၆း၁-၉;  မၫကၧၭ ၁၀း၁၃-၁၆;  ကလီစံၫ ၃း၂၁;  ၁ပံတၧၫ့ ၂း၁၈-၂၅;  ၂ကီရံၫ့ ၅း၁၀;  ကလီစံၫ ၃း၂၄, ၂၅.

> <p>၁နိၫထီၫ့</p>
> “ကဆါ၁ံၪဧ့, မၩအ၀့ၫ၁ံၪဘဲၫနီၪ၁ိၭတၭ, ထီးမၩဒူၩမၩဆီၫ့န၁ံၪအ၁ၭ လဂ့ၩ. န၁ံၪ၁့ၪယၫလၧန၁ံၪ အကဆါဒဲအ၀့ၫ၁ံၪအကဆါဆ့ အီၪလၧမူၭခိၪတၭ, အ၀့ၫနီၪယိဒိၪဆံၭအၪၡၩ ၦနးဂၩအ့ၬ” (အ့ဖစၧၭ ၆း၉).

လၧအဖီၩ့ခွံၬ ၂၀၁၈ နံၪ့ လၧဆၧဒုၭနဲၪရိးလၧအဒုၭနဲၪထဲၩ့လံၬဆံၫ့ဎံၪလၧ Washington, D.C. ထုၭန့ၦၡၩအၪမၬ ဘဲၫကဂဲၫယိထဲၩ့ဆၧနီၪလီၫ. ဆၧလးနီၪ ဒုၭနဲၪထၭလံၬဆံၫ့ဎံၪအဆၧဒီၪထၬအခံးအဂးလၧနက၁ီၪ့လိၪထဲၩ့ၦၡၩလၧဆၧဆူ ဆၧနဲၩအဂဲးနီၪလီၫ. လံၬဆံၫ့ဎံၪအနီၪ ဘၪဆၧထုၭထၪ့၀့ၫလၧ ၁၈၀၈ နံၪ့ဒဲ ဆၧလၩ့ဆၫ့လမံၩ့နီၪ လံၬဆံၫ့ဎံၪဖၧၩ့လံၬအကၠီၪ့အဖျီၩ့လဖၪ ဘၪဆၧထုၭပဲၩခွံၬလၩ့ဘူၭ ၉၀›  လၧလံၬဆံၫ့ဎံၪလးလံၩဖၧၩ့နီၪလီၫ. လၧလံၬဆံၫ့ဎံၪအ၁ၫ့ဖၧၩ့ လံၬဆံၫ့ဎံၪ လံၬဖျီၩ့လဖၪလၩ့မါထဲၩ့လၩ့ဘူၭ ၅၀› နီၪလီၫ. လံၬဆံၫ့ဎံၪအခိၪအီၪ၀့ၫ ၁၁၈၉ ဖၧၩ့ အီၪထးဒၪ ၂၃၂ ဒၪနီၪလီၫ.

လၩ့ဆၫ့ဒၪဆၧလံၬဆံၫ့ဎံၪအဆၧၫ့လဖၪ ဘၪဆၧဒုၭအီၪလၩ့ထးလဖၪ, ဘၪဆဲၫ့ဒၪဎီးၡၩလဖၪအဂးဒၪနီၪလီၫ. လံၬဆံၫ့ဎံၪဖၧၩ့ဆၧ၁ၭထိၬပရၧၫ၁ံၪလဖၪ လၩ့မါခွံၬဂီၩ့ ချဲၩ့ထးဒၪဎီးၡၩလဖၪကဘၪခိၭနၪထဲၩ့အကဆါအဆၧချဲၩ့လၩ့ထံး လၩ့ဆ့ၭတၡါနီၪလီၫ. အ၀့ၫ၁ံၪ၁ိၩ့ဘၪမၪထဲၩ့ဆၧချဲၩ့အၪမၬနီၪလီၫ. “ဆၧအဎီး အၡၩ၁ံၪဧ့, ခိၭနၪန၁ံၪအကဆါ လၧအဘၪဆဲၫ့လၧဆၧဖံၭဆၧယၫလၧဆၧ၁ၭမဲၪ, ဒဲဆၧ၀ၭထိၬ, လၧန၁ံၪအ၁ုၪ့ခံ၁ၭလဲၫ, ဘဲၫလၧဎရံၬအဂးအ၁ိၭနီၪဆံၭ” (အ့ဖစၧၭ ၆း၅).

မုဆၫလနံၩယီၩ လၧၦခံၫ့ၦခၫ/ၦဆၧအထူၫအရှူၫအကျၩ ပဂးဆၧအၪ့ထၩအီၪ၀့ၫဒၪနီၪ ဖီထဲၩ့ အ့ဖစၧၭ ၆း၁-၉ ဂီၩ့ အၪ့ဎၬထဲၩ့ဆၧထိးထဲၩ့တၩ့ထဲၩ့ အဂဲးအဖး လၧၫ့လၧၫ့ဎွ့ၩဎွ့ၩဆံၭ/လံၬဆံၫ့ဎံၪအဆၧၫ့ယီၩ ဒုၭဖျီၪထၪ့လံၬဆံၫ့ဎံၪ ထၧၫ့ဘံၪ့ယၫအဂဲးနီၪလီၫ. စပီလူၫဒုၭ၁့ၪယၫထဲၩ့ ဆၧထိးထဲၩ့တၩ့ထဲၩ့အဆၧ၁ၭ ထိၬပရၧၫ့အဂဲး လၧမုဆၫလနံၩယီၩအဂးနီၪလီၫ.