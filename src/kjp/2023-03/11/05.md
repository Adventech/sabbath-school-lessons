---
title:  ဎရံၬအခ့ၫအၡၩ
date:   06/09/2023
---

`စပီလူၫအဲၪဒိၭထဲၩ့ဎရံၬဖိၪဎီးၡၩလဖၪဘဲၫ၁့ၪလဲၪ. အ၀့ၫအဆၧ၁ီၪ့ဆၧ၁ၫ့ အီၪဘဲၫ၁့ၪလဲၪ. (အ့ဖစၧၭ ၆း၅-၈).`

စပီလူၫဖ့ၪဂဲးထၪ့ထဲၩ့ဎရံၬဖိၪဎီးၡၩလဖၪ ဘဲၫကခိၭနၪထဲၩ့အကဆါလဖၪ, ဖ့ၪလၫ့မၩဆၧၩ့ထဲၩ့လၧဆၧ၁ုၪ့အီၪ၁ၭအီၪနီၪလီၫ. လါနၫ့ဂ့ၩအ၀့ၫ၁ံၪအီၪက့ၪထဲၩ့ အကဆါလၧဎရံၬအလးလန့ဘၪတၭ ဆၧယူၭယၪ့အထီၫထုၬနီၪ ကဘၪမွဲဒၪဎရံၬ အဂးလီၫ. လါနၫ့ဂ့ၩ ဆၧခိၭနၪဒဲဆၧယူၭယၪ့ကြၨၭအီၪလၧ ဎီး၁ံၪလဖၪအအီၪလီၫ. ဎရံၬဖိၪအဆၧနၪ၁့ၪထဲၩ့ ဎီးဒဲကဆါအဆၧဆုးဘူၭအ၁ၭနီ--

* ကဆါလဖၪယီၩ မွဲဂၪ့ခိၪဖိၪ (ဆၧဖံၭဆၧယၫ) ကဆါ စပီလူၫဒုၭဖျီၪထၪ့ အ၁ိၭ ၦကဆါအထီၫထုၬ ဎရံၬအီၪ၀့ၫဒၪလၧမူၭခိၪနီၪလီၫ (အ့ဖစၧၭ ၆း၅).
* ဎီးလဖၪကဘၪခိၭနၪကဆါ “လၧဆၧ၁ၭမဲၪ, ဒဲဆၧ၀ၭထိၬ, လၧန၁ံၪ အ၁ုၪ့ခံ၁ၭလဲၫဖၧၩ့ ဘဲၫလၧဎရံၬအဂးအ၁ိၭနီၪလီၫ” (အ့ဖစၧၭ ၆း၅).
* စပီလူၫစံၭ၀့ၫလၧဆၧလးယီၩ ဎီးလဖၪကဘၪမၩဆၧလၧအဘၪယွၩ အ၁ၭ လၧအ၁ုၪ့ခံ၁ၭလဲၫဖၧၩ့နီၪလီၫ (အ့ဖစၧၭ ၆း၆).
* စပီလူၫဖ့ၪဂဲးထဲၩ့ပၧၩ “မၩအခ့ၫအၡၩအဆၧမၩလၧ၁ၭဂ့ၩ, လမွဲဘၪဘဲၫ ၦၡၩအဂး, မွဲဘဲၫလၧကဆါအဂး အ၁ိၭနီၪလီၫ” (အ့ဖစၧၭ ၆း၇).

ဘဲၫအ၀့ၫ၁ံၪမၩဆၧဎရံၬအဂးလၧအ၁ုၪ့ခံ၁ၭလဲၫဖၧၩ့တၭ, အ၀့ၫ၁ံၪယိလါ ထဲၩ့ဆၧဖ့ၪ၁-လၧဎရံၬအီၪန့၀့ၫဒၪနီၪလီၫ. ဎီးၡၩ, အခ့ၫအၡၩလၧဂၪ့ခိၪယီၩ မွဲဒိၭန့ဘၪဆၧအခိးအတၩလၧၫ့လၧၫ့ဎွ့ၩဎွ့ၩလအီၪဘၪလါနၫ့ဂ့ၩ ဎရံၬကဖ့ၪဆၧၫ့ ထဲၩ့အ့ၪနၧၩနီၪလီၫ (၁ပံတၧၫ ၂း၁၉, ၂၀). အခ့ၫအၡၩလၧအဆူနဲၩထဲၩ့ယွၩ လဖၪယီၩ ၁့ၪယၫထဲၩ့၀့ၫဒၪ ကဆါလၧမူၭခိၪ ယိလၩ့ထဲၩ့အ၀့ၫ၁ံၪဒဲတတံၩ့ထၬ အ၀့ၫ၁ံၪအဆၧဖံၭဆၧမၩဂ့ၩထီးအလူၬနီၪလီၫ. ဎရံၬကဖ့ၪထဲၩ့အ၀့ၫ၁ံၪဆၧဖ့ၪ၁-, ခိၪဖါတၡါၡါနီၪလီၫ.