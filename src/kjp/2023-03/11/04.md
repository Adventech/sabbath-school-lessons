---
title:  ဎီးၡၩ၁ံၪလၧလံၬဆံၫ့ဎံၪဒဲဆၧဂဲးဖးဖီၩ့ဖၧၩ့
date:   05/09/2023
---

`ဖီအၪ့ဎၬထဲၩ့ ဎီးဒဲကဆါလဖၪအဂဲးခၫ့ဖျီၫ့လၧ “(အ့ဖစၧၭ ၆း၅-၉;  ကလီစံၫ ၃း၂၂-၄း၁;  ၁ကီရံၫ့ ၇း၂၀-၂၄; ၁ထံမ၁ံၫ ၆း၁, ၂; ၁ပံတၧၫ ၂း၁၈-၂၅). နကမၩန့ထဲၩ့ဆၧဂဲးဖၨၪခိၭကန့ဘဲၫ၁့ၪလဲၪ.`

စပီလူၫစၭထၪ့လီၩထဲၩ့ကဆါ၁ံၪလၧအဎီးအၡၩအီၪလဖၪဒဲ ဎရံၬဖိၪကဆါ လဖၪဒဲဎရံၬဖိၪဎီး, ၦဆၧအၪ့မၧၫ့ဖိၪ၁ံၪလဖၪ ဘိၪ့ထၪ့ဘၩထၪ့ဆၧ ဂံၪ့ဒီၪ့ဆၧအီၪကီၪ့ဖၧၩ့မီၪ့ဎီၩ့နီၪလီၫ. စပီလူၫအဆၧၫ့အထီ ဘိၩ့နဲၪ့ယီၩ အဆၧၫ့အထီလမီၪ့ဎီၩ့ ဘၪလိၬအ၁ၭအီၪ၁့ၪနီၪလီၫ. လါနၫ့ဂ့ၩစပီလူၫအဆၧကွ့ၭယီၩ မွဲဒၪၦလပိၩ့ဎးဒၪ အဂးနီၪအ့ၬ. အဆၧၫ့အထီအနီၪ ဎီးလဂၩဘၪလဂၩမီၪ့ဎီၩ့၀့ၫဘၪတၭ, လနၩ့နၩ့ မၩလိၪဘၪလံၬဒဲကဲၪထၪ့ထဲၩ့ၦ၁ုၪ့ထၪ့ဆၧ, ၁ံၪ့ဎွံၪဆရၫ့, ၦလၧကိၪ့ဆၧတဲၩ့ဆၧ လဖၪနီၪလီၫ. ဎီးလနၩ့နၩ့ထီးမွဲအခံၫ့အခၫထၪ့ဘၭတၭ, ဖီၩ့ဖျ့ၭထၪ့လၧဎီးအလး အီၪ၀့ၫဒၪလနၩ့နၩ့ဆ့နီၪလီၫ. (အ့ဖစၧၭ ၆း၅-၈).

လၧဆၧဂဲးဖးဖီၩ့ဖၧၩ့ ဎီးၡၩ၁ံၪလဖၪဘၪဆၧမၩနၧၩ့မၩစၪ, အ၀့ၫ၁ံၪဘၪမၩ ဆၧၡၪ့နၭလါနၫ့ဂ့ၩ ကဆါ၁ံၪလဖၪဒုၭၡၪ့ထဲၩ့အ၀့ၫ၁ံၪနၭနၭလ့ၬ အီၪလနၩ့နၩ့နီၪ လီၫ. ဆၧနီၪကၠီၩ့ဎီးၡၩအမံၩ့ Sပမကျ ယီၩစံၭ၀့ၫဒၪ “ခီၫခီၫယကထိးမၩလၩ့ယလၩ ယဖၩ့ဘဲၫဎီးအ၁ိၭနီၪ ယကထိး၁ံၫခွံၬယ၁ၭ” ဎီးၡၩလဖၪဘဲၫနီၪ ဘၪအီၪမၧၫ့လၧ ဆၧ၁ၭမဲၪအကဆါအဖၧၩ့ ၡၪ့ယၬအၪမၬလီၫ (အ့ဖစၧၭ ၆း၉).

စပီလူၫအထီဒၪထဲၩ့ဘၪဎီးၡၩအဆၧကၪဆၧဂဲၩနီၪအကၠီၩ့ စပီလူၫဖ့ၪဂဲး ဖ့ၪဘၭထဲၩ့ဎရံၬဖိၪဎီးၡၩ၁ံၪလဖၪ ဘဲၫကဖံၭကမၩထဲၩ့ဆၧဂ့ၩဂ့ၩဘၪဘၪအဂး ဒဲဘဲၫကဖီၩ့ဖျ့ၭလၧဆၧမၩနၧၩ့မၩစၪအဂးနီၪလီၫ. စပီလူၫအဆၧထိစိၩနီၪ မွဲအမိ မၩလၩ့မါခွံၬဎီးၡၩအဆၧၡၪ့ဆၧနၭလဖၪအ့ၬလါနၫ့ဂ့ၩ အ၀့ၫဖ့ၪဂဲးထၪ့ထဲၩ့ၦအခ့ၫ အၡၩလဖၪ ဘဲၫကအွံၪ၁ၭဆၧၩ့ထဲၩ့ဆၧၡၪ့ဆၧနၭ မွဲဘဲၫအထိးဆၧလၧဎရံၬအဂး အ၁ိၭ, ဘဲၫအ၀့ၫ၁ံၪအဆၧအီၪက့ၪ၁ၭနီၪ မွဲဆၧမ့ၬလဲၩ၁ၭဂဲၫ့ဆၧအ့ၬဒဲမွဲဘဲၫထၧၫ့ ဖု၀ဲအဆၧအဲၪအ၁ိၭ လၧအ၀့ၫ၁ံၪအကဆါအဖၫ့ခိၪအဂးနီၪလီၫ. စပီလူၫမၩဂဲၩ၀ၭ ထၪ့ထဲၩ့ဆၧလၧ ဎရံၬဖိၪဆၧအီၪကီၪ့ဖၧၩ့မွဲဘဲၫဎရံၬအမိၡါဆၧယံၩဆၧၡီၩ့အ၁ိၭ နီၪလီၫ.” The Letter to Philemon, (Grand Rapids, MI: Eerdmans Publishing Company, 2017), pp. 10, 11.