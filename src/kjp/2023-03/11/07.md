---
title:  မၩလိၪအၪထၪ့အဂး
date:   08/09/2023
---

စပီလူၫယူၭယၪ့ထဲၩ့ဖိၪ၁-၁ံၪ ဘဲၫၦဆူနဲၩဖိၪလဖၪအ၁ိၭနီၪဆ့လီၫ. (အ့ဖစၧၭ ၆း၁-၃). အ၀့ၫဒုၭ၁့ၪယၫထဲၩ့ မပမၩထဲၩ့ဖိၪ၁-လဖၪဘဲၫ၁့ၪလဲၪ, မုဆၫလနံၩယီၩ နီၪလီၫ. အ၀့ၫအဆၧချဲၩ့လၧဖါလဖၪအဂး (အ့ဖစၧၭ ၆း၄) ဒုၭ၁့ၪယၫထဲၩ့ပၧၩ ပမူၩဒၩလၧဂံၪ့ဒီၪ့ဒဲဖိၪ၁ံၪအဂးနီၪလီၫ. အ့ၪမွဲပယိထဲၩ့ဆၧဖ့ၪကိၪ့လၧ ၦဎီးဖိၪလဖၪ တၭ (အ့ဖစၧၭ ၆း၅-၈) ဎီးလဖၪကြၨၭမၩဘဲၫ၁့ၪလဲၪ. လၩ့ဆၫ့ဒၪဆၧကဆါ လဖၪ ကြၨၭမၩဆၧဘဲၫ၁့ၪလဲၪနီၪ ပဒၪဘၪလၧ (အ့ဖစၧၭ ၆း၉) ဖၧၩ့နီၪလီၫ. ပဒၪဘၪဆၧအၪ့ထၩလမံၩ့ မုဆၫလနံၩယီၩ ဎီးနီၪအီၪ၀့ၫအၪမံၩ့အၪမၠိၩ့နီၪလီၫ. ဆၧနီၪ ဆ့မွဲကဲၪထၪ့ဆၧအၧၩ့ဆၧ၁ၫ့အၪမါဆ့လီၫ. ဆၧ၁ၭထိၬပရၧၫ့အီၪ၀့ၫဒၪလၧပဂး, ဆၧဖ့ၪကိၪ့ပဒၪထဲၩ့ဘၪလၧ အ့ဖစၧၭဖၧၩ့လဖၪယီၩအကၠီၩ့ ပကလီၩ့ဖိၬထွ့ၫမၩထဲၩ့ ဘဲၫ၁့ၪလဲၪ.