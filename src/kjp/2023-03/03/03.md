---
title:  ဒိၭန့ခၫ့ဖျီၫ့၁ၭကိၪ့ထၪ့ဖၭလၩ့ဘၪလၧ၁ၭမုဆံၫ့ဎံၪ
date:   10/07/2023
---

> <p></p>
> “ယစံၭထၪ့အၪ့အူၭဆၧလၧန၁ံၪအကၠီၩ့, လထုၬဘၪတၭ, ယဘၩဆိၪဖၪန့ န၁ံၪအဂး, ဘဲၫ၁ိၭပကဆါယ့ၫရှူၬဎရံၬအယွၩ, ဆၧလၩဆၧဖၩ့အဖါလဂၩ, မိဖ့ၪလၫ့န၁ံၪလၧ ၁ၭကိၪ့ထၪ့ဖၭလၩ့ဘၪ, ဒဲဆၧနဲၩဖျီၪလၧဆၧ၁့ၪယၫအ၀့ၫဒၪအဖၧၩ့, ...” (အ့ ၁း၁၆, ၁၇).

လၧဆၧထုၭဖျီၪထၪ့အဆၧဘၩဆိၪဖၪလဖၪအဖၧၩ့နီၪ, စပီလူၫကွ့ၭနဲၪ့ထၬ ဆၧအၪ့ယၫမိထုၪ့လမံၩ့လၧအအီၪက့ၪ၀့ၫလၧ ကဆါယွၩအစီၩ့နီၩ့ခိၪမ့ၬယၫနီၪ လီၫ. အ၀့ၫစံၭ၀ဲၩ၀့ၫယူၭလၧ ၁ၭမုဆံၫ့ဎံၪဂဲၫနုၬလၩ့လၧၦဆူနဲၩဆၧဖိၪအ၁ၭဖၧၩ့ လၧအ၀့ၫ၁ံၪလီၩထဲၩ့ဆၧလၧယွၩအထီနီၪလီၫ (အ့ ၁း၁၃, ၁၄). ဘိၩ့ယီၩစပီလူၫ ဘၩဆိၪဖၪန့အ၀့ၫ၁ံၪအဂး လၧဆၧဆိၪဂ့ၩအ၁ၫ့ လၧ၁ၭမုဆံၫ့ဎံၪမိဖ့ၪလၫ့အ၀့ၫ၁ံၪ ၁ၭကိၪ့ထၪ့ဖၭလၩ့ဘၪ, ဆၧအီၪက့ၪမိထုၪ့ (်သခကျနိ) လၧဆၧ၁့ၪယၫယ့ၫရှူၬ ဒိၪဒိၪယိၬယိၬအဖၧၩ့” (“လၧဆၧ၁့ၪယၫအ၀့ၫဒၪအဖၧၩ့,” အ့ ၁း၁၇).

`စပီလူၫဘၩဆိၪဖၪဆၧ ဘဲၫ၁ိၭ၁ၭမုဆံၫ့ဎံၪမိဂဲၫဆိၬန့အ့ၪ ၁ၭကိၪ့ထၪ့ဖၭလၩ့ ဘၪ အလၩ့ဆၫ့လၧၦဆူနဲၩဆၧဖိၪ၁ံၪအအီၪ လၧဆၧမၩ၁ၧၫ့မံၩ့နီၪ မွဲဆၧနီၪလဖၪ လဲၪ. (ဖီ အ့ ၁း၁၇-၁၉).`

၁\. လၧစပီလူၫဘၩဆိၪဖၪဆၧလၧ ၁ၭကိၪ့ထၪ့ဖၭလၩ့ဘၪအဂးနီၪဘၪထွ့ၫ လၧ “ဆၧယိလါဘၪဆဲၫ့လၧအဆၧကိၭန့ထဲၩ့နီၪ” (အ့ ၁း၁၈; ဒုၭနၪ့ထၪ့ထဲၩ့ ကဆါယွၩမၩထးဆၧထိးထဲၩ့တၩ့ထဲၩ့လၧအ၀့ၫ၁ံၪအဂး (အ့ ၁း၃-၉, ၁၁-၁၃) ဒဲဆၧလၩဆၧဖၩ့လၧအတဲၩ့၀ဲၩ၀့ၫလၧယၫခီၫအဂး (အ့ ၁း၁၀, ၁၄).

၂\. လၧအ၀့ၫဘၩဆိၪဖၪဆၧလၧ ၁ၭကိၪ့ထၪ့ဖၭလၩ့ဘၪအဂးနီၪဘၪထွ့ၫ လၧ “ဆၧဖ့ၪ၁ၫလၧၦဆံၫ့ဎံၪအဖၧၩ့ အလၩအဖၩ့အလၧၫ့အဎွ့ၩ” (အ့ ၁း၁၈), ဒုၭနၪ့ထၪ့ထဲၩ့ဆၧနၪ၁့ၪဘၪထွ့ၫ ၦဆူနဲၩဆၧဖိၪ၁ံၪနီၪ မွဲယွၩအဆၧန့၁ၫလီၫ (၅မိ ၉း၂၉; ၅မိ ၃၂း၉; ရဲ ၂း၁၂; ထိၪဎီၩ့လၧ, အ့ ၁း၁၁). အ၀့ၫမိဒုၭ၁့ၪယၫအ၀့ၫ၁ံၪ မွဲန့ၫဆၧဘၪထွ့ၫလၧ ကဆါယွၩအဖ့ၪ၁ၫနီၪဘၪ, မွဲကဆါယွၩအဖ့ၪ၁ၫ, ဒဲစပီလူၫအဲၪဒိၭလၧ အ၀့ၫ၁ံၪမိ၁့ၪယၫလၩ့ထဲၩ့အ၀့ၫ၁ံၪ အဆၧလုဒိၪဎွ့ၩဒိၪလၧယွၩအမ့ၬယၫနီၪဆ့လီၫ.

၃\. လၧစပီလူၫဘၩဆိၪဖၪဆၧလၧ ၁ၭကိၪ့ထၪ့ဖၭလၩ့ဘၪအဂးနီၪ ဘၪထွ့ၫ လၧ “အမၩဆၧလၧအစီၩ့ဒိၪအမၩ့ဒိၪအဖၧၩ့အ၁ိၭ” လီၫ (အ့ ၁း၁၉), အ၀့ၫ ဆီၫ့မီၪ့ထၪ့၀့ၫ၁ၭမုဆံၫ့ဎံၪဂဲၫဆိၬန့အ့ၪအ၀့ၫ၁ံၪ လၧဆၧ၁့ၪယၫနၪ၁့ၪအ၁ၫ့ (fresh) ကဆါယွၩအစီၩ့အမၩ့အဒိၪအမု ဒဲမွဲဆၧနီၪလၩ့ဘၪလၧအ၀့ၫ၁ံၪတၡါဆ့ နီၪလီၫ.

အဆၧဘၩဆိၪဖၪထီးအလူၬလဖၪအဖၧၩ့, စပီလူၫအဲၪဒိၭၦခမျၧးလဖၪနီၪ မိလ့ၩခၫ့ဖျီၫ့ဘၪကဆါယ့ၫရှူၬအဆၧဖ့ၪလၫ့ယီၩ မွဲလၧအ၀့ၫ၁ံၪနၫ့ဆါဒၪ၀့ၫအဂး နီၪလီၫ.

နဒိၭန့ဆၧလ့ၩခၫ့ဖျီၫ့အဂ့ၩနဲၪ့ “ဆၧအစီၩ့ဒိၪအမၩ့ဒိၪလၧၦဆူနဲၩဆၧဖိၪ၁ံၪ အဂး” နီၪ ဘဲၫ၁့ၪလဲၪ. မွဲဆၧနီၪအခီၫပယီၫအီၪ လၧမုကိၭနံၩအဆၧအီၪမၧၫ့ အီၪဂဲၩဖၧၩ့လဲၪ.