---
title:  ကဆါဎရံၬလၧဆၧအစီၩ့အမၩ့ထီးလူၬအဖၫ့ခိၪ
date:   12/07/2023
---

စပီလူၫမၩလၩမၩဖၩ့ဆၧအီၪက့ၪထၪ့ထီၫယ့ၫရှူၬ, မွဲလၧအဆၧၫ့နၩ့အီၪလၧ ဖါယွၩအလးဆီၩ့ဆီ လၧမူၭ၀ၩ့ဒီၪ့အဖၧၩ့ဘိၩ့ယီၩလီၫ. ထုၭဖျီၪထၪ့ဎရံၬအဆၧဘၪ ထွ့ၫလိၬ၁ၭလၧဖါယွၩနီၪ (“အီၪက့ၪ၀့ၫလၧအစူၪထွ့ၪလခီၫ အီၪလၧမူၭခိၪအလး ၁ံၪ” အ့ ၁း၂၀), စပီလူၫလီၩဖျီၪထဲၩ့ ယ့ၫရှူၬအဆၧဘၪထွ့ၫဆုးဘူၭလိၬ၁ၭလၧ “ဆၧအစီၩ့အမၩ့လဖၪ” နီၪလီၫ. ဘဲၫအမွဲၦပၧၩ့လၩ့ဎိၭဆၧလၧဖါကဆါယွၩ အ၁ိၭ, ယ့ၫရှူၬအီၪလၧဆၧလးထီၫထုၬလီၫ (အ့ ၁း၂၁).

`ဆီၫ့မီၪ့ယိစပီလူၫလီၩဖျီၪထၪ့ဆၧအၧၩ့ဆၧ၁ၫ့, ဒဲ၁ၭမုအစီၩ့အမၩ့လဖၪနီၪ လၧ အ့ဖစၧၭ ၁း၂၁; အ့ဖစၧၭ ၂း၂; ဒဲ အ့ဖစၧၭ ၆း၁၂. နဆီၫ့မီၪ့ဘၪမွဲနီၪ စပီလူၫယီၩအ၁ၭဆုးလီၩ့ လၧဆၧအစီၩ့အမၩ့၁ံၪလဖၪနီၪလဲၪ.`

မၩဆၧ ၁၉း၁၁-၂၀, စစံ၀ါအဖိၪခွၫနွ့ၫဂၩ အဆၧဒီၩ့ဆၧထ့ၬလၧအ့ဖစၧၭ အဖၧၩ့, လၧစပီလူၫအထီဒံၭဒၪအိၩ အ့ဖစၧၭနီၪမွဲ၀ံးဖၭဒိၪ အီၪလၧဆၧမၩခ့ၬမ့ၬ အဆၧ၁့ၪအတိၩ့၁ၭဖၧၩ့လီၫ. “လၧခးဂြံစၭအဆၧပၧၩ့ဖၧၩ့ဆၧမၩခ့ၬမ့ၬ (ာၠါငခ) အဆၧ၁့ၪလဖၪနီၪ အီၪဘုးဆုးအ၁ၭလၧကလိၭကလၭ, ဆၧဘၪထွ့ၫ၁ၭမု, ၁ၭၡီၩ့ လဖၪဒိၪဒိၪအၪအၪ, ဒဲဆၧနီၪမွဲဘၪဆၧအီၪက့ၪဒိၪ၀့ၫအထီၫထုၬလီၫ. ဆၧမၩ ခ့ၬမ့ၬအဆၧထိနီၪ မွဲအမိအၪ့ဎၬန့ဆၧမၩဆၧၩ့လၧ၁ၭၡီၩ့အဂး, ဘဲၫ၁ိၭကဖီၩ့ဖျ့ၭလၧ ဆၧမၩအၧၩ့မၩ၁ၫ့ဆၧနီၪလီၫ. မွဲဆၧနီၪအ၀့ၫ၁ံၪအီၪဒိၭနဲၩ့အ၁ၭလၧ ဆၧအစီၩ့ အမၩ့, ဒဲကလိၭကလၭ၁ံၪလဖၪလီၫ. လၧဆၧနီၪအဂး အ၀့ၫ၁ံၪအၪ့ဎၬဆၧမၩအဖျီၩ့ (လၧဆၧချဲၩ့ဒဲလၧလံၬအဆၧကွ့ၭလဖၪ, ဒဲဆၧခဲးစူၪလဖၪ) နီၪလီၫ. အ့ၪမွဲလၧ အဖျီၩ့အကြၨၭအဘၪနီၪ ဆၧစူၭဆၧဆၫဘျၪ၀့ၫ, ဒဲမၩနၧၩ့ဘၪဆ့ဆၧပြၧၩ့၁ံၪဆ့ လီၫ. မွဲဆၧနီၪအ၀့ၫ၁ံၪဆူနဲၩန့ဆၧလဖၪနီၪလီၫ.” Clinton E. Arnold, Power and Magic: The Concept o f Power in Ephesians, p. 18.

အ၀့ၫ၁ံၪအ၁ၭဆုးလီၩ့လၧ ကလိၭကလၭ၁ံၪအမံၩ့ ဒဲဆၧအစီၩ့အမၩ့လဖၪ လၧလံၬမ့ၬဖျိၪ့အဖၧၩ့၁ံၪဆ့ မၩအ၁ၭဘဲၫဆၧဘိၪ့ဆၧဘၩအခံးအဂၩ့လမံၩ့လၧ အ့ဖစၧၭဖၧၩ့နီၪလီၫ (မၩဆၧ ၁၉း၁၃), ဒဲအီၪဒံၭထီးမုဆၫလနံၩယီၩဒၪလ့ၬလီၫ. စပီလူၫအဲၪဒိၭလၧအ၀့ၫ၁ံၪမိ၁့ၪယၪဘၪ ဆၧဘၪထွ့ၫလၧဎရံၬဒဲ “ဆၧအစီၩ့ အမၩ့လဖၪ” အဘိၩ့ဆၧၩ့နီၪ ထံၫထံၫဆၭဆၭလ့ၬလီၫ. ကဆါယ့ၫရှူၬလၧအဘၪ ဆၧထုၭထၪ့ထီၫ၀့ၫနီၪ အီၪလၧ “ကယဲဆၧအဒိၪအခိၪ, ဒဲဆၧအစီၩ့အမၩ့, ဒဲဆၧစ့ၩရၫ့, ဒဲဆၧအကဆါ, ဒဲကယဲဆၧအမံၩ့၁ံၪထီးအလူၬအဖၫ့ခိၪလီၫ” (အ့ ၁း၂၁).

အ၀့ၫလီၩပျၩ့၀့ၫလၧ အၡၩခမျၧးလဖၪ မိ၁့ၪယၫဘၪဆၧအစီၩ့အမၩ့အီၪလၧ ယ့ၫရှူၬအဆၧပၧၩ့အချိၫ့လဖၪနီၪ မွဲဆၧအစီၩ့အမၩ့နးမံၩ့အ့ၬလီၫ. အ၀့ၫလီၩနၪ၁့ၪ အ၀့ၫ၁ံၪ လၧဆၧအၪ့ဎၬကလိၭကလၭ၁ံၪအမံၩ့လဖၪနီၪ မွဲန့ကၩဆၧအ့ၬ, ကဆါ ယ့ၫရှူၬအမံၩ့နီၪအီၪ၀့ၫလၧ “ကယဲဆၧအမံၩ့လၧၦကိၭ၀့ၫလမံၩ့လါလါအဖၫ့ခိၪ လီၫ” (အ့ ၁း၂၁). ဒဲယ့ၫရှူၬအဆၧပၧၩ့လၧ ဆၧအစီၩ့အမၩ့လဖၪအဖၫ့ခိၪနီၪ, လမွဲန့ၫပ၁ၭမၧၫ့လထီယီၩဘၪ, “မွဲဆ့၁ၭမၧၫ့လၧမိဂဲၫ၀့ၫလၧယၫခီၫ” ဆ့နီၪလီၫ (အ့ ၁း၂၁).

မွဲနီၪလဖၪ လၧမုဆၫလနံၩယီၩဆ့ ၦၡၩအၪ့ဎၬဆၧအၧၩ့ဆၧ၁ၫ့အစီၩ့အမၩ့၁ံၪ နီၪလဲၪ. ထီးပလီၩ့ဖိၬထွ့ၫဘၪဆၧလမံၩ့မံၩ့နီၪအခဲၫ့လဂ့ၩနီၪ, ပဘၪမၩလၩ့ထံးဘဲၫ ၁့ၪလဲၪ.