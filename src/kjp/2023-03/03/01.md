---
title:  ဆၧအစီၩ့အမၩ့လၧအီၪက့ၪထၪ့ထီၫကဆါယ့ၫရှူၬ
date:   08/07/2023
---

### ဖီလနွ့ၫယီၩအဂးဆၧမၩလိၪ
အ့ ၁း၁၅-၂၃; အ့ ၃း၁၄-၂၁; ၁၁့ၭ ၅း၁၆-၁၈; ၅မိ ၉း၂၉; ၁ကီ ၁၅း၂၀-၂၂; အၪ့ ၁၁၀း၁.

> <p>၁နိၫထီၫ့</p>
> “ဒဲအစီၩ့ဒိၪအမၩ့ထီၫ လၧၦနဲၩဆၧလဖၪပ၀့ၫဒၪယီၩအဖၧၩ့, မွဲဘဲၫ ၁့ၪလဲၪဘဲၫ၁့ၪလဲၪ, ဘဲၫအမၩဆၧလၧအစီၩ့ဒိၪအမၩ့ဒိၪအဖၧၩ့အ၁ိၭ, လၧအမၩ၀့ၫလၧဎရံၬအဖၧၩ့ ထီးအဒုၭဂဲထုၪ့ထဲၩ့အ၀့ၫလၧဆၧ၁ံၫအဖၧၩ့နီၪ, အီၪက့ၪ၀့ၫလၧအစူၪထွ့ၪလခီၫ အီၪလၧမူၭခိၪအလး၁ံၪ,..” (အ့ဖစၧၭ ၁း၁၉, ၂၀).

ဆၧလၧၦၡၩ၁ံၪယီၩ, ဖျီၪလၧ, မိထီၩ့စိၩ၀့ၫလၧဆၧအစီၩ့အမၩ့အမ့ၬယၫဒံၭ လီၫ. အ့ၪပယိအဒီၩ့လၧၦၡၩထုၭထၪ့ Devel Motors (လဲၪ့၁ိၪ) အဂဲး, လီၩ၀့ၫ လၧအဂၩ့ဒီၩ့လၩ့အဖၧၩ့ (ရှေ့ပြေပးပုံစံ) နီၪ, ခပူငညိနမ အီၪ ၁၆ ဘီၩ့, ၁၂.၃ လံၫတၫ engine (စဲၭ) နီၪထုၭထၪ့အဂဲးထၪ့ဘၭက၁့ၪအဂဲးအဘၭ (horsepower) ၅,၀၀၀ ဘျဲၪလ့ၬလီၫ. လခဲၫ့အဂၩလမံၩ့နီၪ Peterbilt semi-truck jet engine နီၪ ထုၭထၪ့က၁့ၪအဂဲး (horsepower) ၃၆,၀၀၀, ဒဲလ့ၩအဖျဲၪနီၪ ၁မံလၬ (1 mile) နီၪယံၬ၀့ၫဒၪ ၂၆ စဲၬကး (26 seconds) နီၪလီၫ. မိစံၭ၀့ၫဒၪလၧ အဆၧမၩဂ့ၩ ၀့ၫဖိၭဘိၭလဲၪနီၪလီၫ.

အ့ၪမွဲစပီလူၫနီၪ, ဘၩဆိၪဖၪလၧ ၦဆူနဲၩဆၧဖိၪ၁ံၪလၧအ့ဖစၧၭအဂး, ဘဲၫအ၀့ၫ၁ံၪမိမၩနၧၩ့ဆၧၫ့ထဲၩ့ဆၧကျဲၩ့ဖစီၩ့ လၧၦလခီၫဘၩမုး၁ံၪအ၁ၭဘုၭထၬ လၧအ၀့ၫ၁ံၪအကၠဲၬ ဒဲဆၧအလုၫအလါအထူၫအရှူၫ လၧထုၭန့ၦၡၩအ၁ၭအကျၩ နီၪလီၫ. စပီလူၫဆိၫ့မုၫလါ၀့ၫလၧ ၦဎရံၬဖိၪ၁ံၪလဖၪ မိလ့ၩခၫ့ဖျီၫ့ဘၪဆၧလၧ ၁ၭမုဆံၫ့ဎံၪအဂဲးအဘၭဒိၪဒိၪအၪအၪနီၪလီၫ. အ၀့ၫအဆၧထိၪဆၧတွၭဆၧနီၪ မွဲလၧက၁့ၪအဂဲးအဘၭ (horsepower), ဒဲဆၧမၩခ့ၬမ့ၬ (magic အဆၧ၁့ၪအ့ၬ, မွဲဒၪလၧဆၧထိးထဲၩ့တၩ့ထဲၩ့အဆၧလ့ၩခၫ့ဖျီၫ့လံမံၩ့နီၪလီၫ.

(၁)	ယ့ၫရှူၬအဆၧဂဲထုၪ့မၧၫ့ထၪ့ထဲၩ့

(၂)	အဆၧအီၪက့ၪထၪ့ထီၫ လၧဖါကဆါယွၩအလးဆီၩ့ဆီ

(၃)	ဆၧထီးအလူၬအလးဘၪလၧ ကဆါဎရံၬအဖၫ့လၬ

(၄)	ဎရံၬနီၪဘၪဆၧအီၪက့ၪ၀့ၫလၧဆၧအီၪကီၪ့အခိၪ (အ့ ၁း၁၉-၂၃).

လၧဆၧဆီၫ့မီၪ့ထံၫဆၭဆၧမၩအ၁ၭလံမံၩ့ယီၩ, ၦဆူနဲၩဆၧဖိၪ၁ံၪ မိဖီၪဂုး ထဲၩ့ဆၧၪ ဒဲလ့ၩခၫ့ဖျီၫ့ဆၧၪ လၧကဆါယွၩအစီၩ့အမၩ့ မၩဆၧလၧအ၀့ၫ၁ံၪ အလးနီၪလီၫ.