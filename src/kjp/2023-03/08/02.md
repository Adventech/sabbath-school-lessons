---
title:  ဆၧဒဲၩဘၭအ၀ံ
date:   13/08/2023
---

`ထိၪယိထဲၩ့ အ့ဖစၧၭ ၄း၁၇-၃၂ လၧ ကလီစံၫ ၃း၁-၁၇. စပီလူၫအဆၧ ဖ့ၪဂဲးဖ့ၪဘၭနီၪ မွဲဘဲၫ၁့ၪလဲၪ.`

လၧ အ့ဖစၧၭ ၄း၁-၁၆ နီၪ စပီလူၫအဲၪဒိၭဒုၭ၁့ၪယၫထဲၩ့ဆၧအီၪကီၪ့ အဆၧယံၩဆၧၡီၩ့နီၪလီၫ. အ့ၪမွဲပထိၪယိ အ့ဖစၧၭ ၄း၁ ဒဲ ၄း၁၇ နီၪ ပ၁့ၪယၫထဲၩ့ဘၪ ၦကဘၪအီၪမၧၫ့ဘဲၫ၁့ၪလဲၪနီၪလီၫ.

လၧ အ့ဖစၧၭ ၄း၁၇-၂၄ စပီလူၫဒုၭဖျီၪထၪ့ၦလခီၫဘၩ့မုးဖိၪ၁ံၪအဆၧဘၪ လိၬအိၭလိၬလအီၪဘၪဒဲလၧ အ့ဖစၧၭ ၄း၁၇-၁၉ နီၪ ၦလပၭကၩဘၪဆၧယံၩ  ဆၧရှSီၩ့နီၪလီၫ. လၧ အ့ဖစၧၭ ၄း၂၀-၂၄ အဖၧၩ့ ၦဂြံစၭဖိၪအဆၧအီၪမၧၫ့အီၪဂဲၩ အဂဲးနီၪလီၫ. လါနၫ့ဂ့ၩအ့ၪမွဲပဖီယိစပီလူၫအဆၧကွ့ၭယီၩထံၫထံၫကျၩကျၩတၭ ပဒၪထဲၩ့ဘၪၦလခီၫဘၩ့မုးဖိၪ၁ံၪလဖၪယီၩ ဒိၭန့ထဲၩ့ဘၪဆၧရွံဒဲဆၧထိးထဲၩ့တၩ့ ထဲၩ့ခၫ့ဖျီၫ့လၧဎရံၬနီၪလီၫ (အ့ဖစၧၭ ၂း၁၁-၂၁;  အ့ဖစၧၭ ၃း၁-၁၃). လၧ အ့ဖစၧၭ ၄း၁၇-၁၉ အ၀့ၫလီၩဖျီၪထၪ့ထဲၩ့ “ၦလၧအလဒိၭန့ဘၪစကူၭတရ့ၭ (ၦလခီၫဘၩ့ မုဖိၪ) လဖၪအဂဲးဒဲ ၦဆူနဲၩဖိၪ၁ံၪလဖၪဆ့အဖီၩ့ခွံၬအခံၫ့အိၩ အ၀့ၫ၁ံၪမွဲဘဲၫ ၦလဖၪနီၪအ၁ိၭဆ့လီၫ (အ့ဖစၧၭ ၂း၁၁).

စပီလူၫအဲၪဒိၭလီၩဖျီၪထၪ့ မွဲၦလခီၫဘၩ့မုးလဖၪအဆၧဒဲၩဘၭအ့ၬ. အ့ၪမွဲ လခီၫအ၀့ၫအဲၪဒိၭဒုၭ၁့ၪယၫထဲၩ့ပၧၩ လၧဆၧလၩ့၁ၭမဲၪဘၪဆဲၫ့လၧၦလၧအီၪလၧဆၧဒဲၩဘၭအဖၧၩ့လဖၪအဂဲးနီၪလီၫ. အ့ဖစၧၭ ၄း၁၇-၁၉ ဖၧၩ့ ဆၧဂဲးအတိၩ့၁ၭနီၪ မွဲ၀့ၫဒၪ “ၦလၧအအီၪလၧဆၧဒဲၩဘၭအဖၧၩ့နီၪ အ၁ုၪ့ခံၭအ၁ၭခံၭတၭ, မွဲဆၧ၁့ၪ ယၫလအီၪဘၪအကၠီၩ့ဒဲအ၁ုၪ့နီၩ့အ၁ၭနီၩ့အကၠီၩ့တၭ, လၩ့ၡၪလၧယွၩအဆၧမၧၫ့” နီၪလီၫ (အ့ဖစၧၭ ၄း၁၇, ၁၈). လကၭဒံၭဘၪ အ၀့ၫ၁ံၪ “လမ့ၬမဲဘၪအကၠီၩ့နီၪ ဖ့ၪလၫ့ဒၪအ၁ၭလၧအ၁ၭခတၧၩအဖၧၩ့ ဘဲၫ၁ိၭအမိအၪ့ဂူၬမၩကယဲဆၧအဲၪလဲးအဲၪဘျၪထီးအလူၬလီၫ (အ့ဖစၧၭ ၄း၁၈, ၁၉). ၦလၧအစဲၪယဲၩ့ထၪ့လၧယွၩလဖၪ ဆီၫ့မီၪ့အီၪမၧၫ့လ၁့ၪလၧၩ့ဘၪနီၪလီၫ.

`ဘၪဆဲၫ့ထဲၩ့လၧဆၧဒဲၩဘၭယီၩ နဆၧဒၪခီၩ့မအီၪဘဲၫ၁့ၪလဲၪ. အ၀့ၫထဲၩ့ ကၠူၭလၩ့န့နၧၩလၧဆၧဒဲၩဘၭ အခဲၫ့ဒၭအဂဲးဆီၪ့ဘဲၫ၁့ၪလဲၪ.`