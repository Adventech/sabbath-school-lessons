---
title:  မၩလိၪအၪထၪ့အဂး
date:   18/08/2023
---

“န၁ံၪအဆၧချဲၩ့လဖၪနီၪ ခိၭထၬဘဲၫနလဘၪနီၫ့ယါလၩ့ထဲၩ့ဘၪန၁ၭအဂး နီၪဆံၭ. ထီးမၩ၁ၭအုၭဘၪယွၩအ၁ၭမုဆံၫ့ဎံၪလဂ့ၩ, အ၀့ၫစဲၩနဲၪ့ထၬနၧၩလၧဆၧရွံ အၪ့ထၧၫ့အမုနံၩအကၠီၩ့နီၪလီၫ. အ့ၪမွဲန၁ၭခံဖၧၩ့ လၧၫ့ဎွ့ၩလၧဆၧအဲၪလၧနထၧၫ့ ဖု၀ဲအဂးနီၪတၭ နဆၧဖံၭဆၧမၩ, နဆၧချဲၩ့ထီးလူၬ ကမွဲဆၧမၩထၪ့ထီၫဆၧနီၪလီၫ. ဆၧဆူနဲၩအဖၧၩ့ နကမၩဆၧၩ့ထဲၩ့ၦဂူၫဂၩနီၪလီၫ. အ့ၪမွဲနနါဂၧၫ့ထဲၩ့ ၦလၧအချဲၩ့ ဆၧချဲၩ့အၧၩ့လဖၪတၭ ဖ့ၪထုၪ့၁ၭထဲၩ့အ၀့ၫ၁ံၪဆံၭ, ဆၧချဲၩ့အၧၩ့လဖၪ, ဆၧ၁ၭထၪ့ဒဲ, ဆၧချဲၩ့ဘျၪထီးလူၬ မုနံၩထုၬကကဲၪထၪ့ဆၧစ့ၩရၫ့လၧပဂးအကၠီၩ့နီၪလီၫ. ဖ့ၪလၫ့ထဲၩ့ဒုၪဒၩအခွ့ၫအယၫလဂ့ၩ, ဆၧချဲၩ့အၧၩ့ဒဲမၩလၩ့ဎီးဆၧလဖၪနီၪ မွဲယွၩ အဆၧဘၪအ၁ၭအ့ၬ. Ellen G. White, Advent Review and Sabbath Herald, June 5, 1888.

အ့ၪမွဲနလီၩ့ဖိၬထွ့ၫ, နဆၧအီၪကီၪ့ဖိၪ၁ံၪ အ့ၪလီၩ့ဖိၬထွ့ၫဆၧဖ့ၪကိၪ့လဖၪ ယီၩတၭ ဆၧအၪ့လဲၩထၪ့အ၁ၭမကအီၪ၁့ၪဘဲၫ၁့ၪလဲၪ.

(၁) ၦမုနွ့ၫနံၩဖိၪလဖၪထီးလူၬ လၧၦဆၧအီၪကီၪ့အဂံၪ့ဒီၪ့ဖၧၩ့ ဆၧချဲၩ့ဂ့ၩ, ဆၧချဲၩ့လၧအဆိၬထၪ့ထီၫဆၧ, ဆၧချဲၩ့လၧအဖ့ၪဂဲးထၪ့ဆၧနဲၩ, မၩဂုးခၧၫ့ထၪ့ တခ့ၭဖ၀ၭလဖၪနီၪတၭ အခိးအတၩကအီၪဆံၭအၪလဲၪ. (အ့ဖစၧၭ ၄း၂၉). ယကကဲၪထၪ့ဆၧဒီၩ့ဆၧထ့ၬဘဲၫနီၪ.

(၂) ဘဲၫဎရံၬအဆၧဘၪအ၁ၭ ဘဲၫၦကလၧၫ့ဎွ့ၩလၧဆၧအဲၪဒဲဆၧယံၩဆၧၡီၩ့ တၭ, ယကချဲၩ့ဒၪဆၧအတီၩဒဲ ၦလၧအမၩမၪဆၧ, ချဲၩ့လတီၩလလီၩ့ဘၪ လဖၪ ယက၁ီၪ့ထဲၩ့၁ၫ့ထဲၩ့အ၀့ၫ၁ံၪ, (ယီဟၫ့ ၁၃း၁၄, ၃၅;  ယီဟၫ့ ၁၇း၂၀-၂၃;  အ့ဖစၧၭ ၄း၁-၆;  ၁၁့ၭ ၅း၉-၁၁).

(၃) အ့ၪမွဲယ၁ၭလလၩ့ဎိၭဘၪလၧၦဂူၫဂၩတၭ, ယကယူၭယၪ့ထဲၩ့ၦကိၭဂၩအဆၧ ဆီၫ့မီၪ့ ယကထိးဆၧၫ့ထဲၩ့အ၀့ၫအဆၧဖ့ၪလၫ့အ၁ၭ, အဆၧတီၩဆၧလီၩ့ လၧဎရံၬအဖၫ့ခိၪနီၪလီၫ. ယကဖ့ၪလၫ့ဒုၭဖျီၪထၪ့ယ၁ၭအဆၧဆီၫ့မီၪ့လၧ ဆၧမုၬဆၧရှူၬအဖၧၩ့နီၪလီၫ (အ့ဖစၧၭ ၄း၃၁, ၃၂).

(၄) ယကအီၪမၧၫ့လၧဆၧမုၬဆၧလၩ, ဒဲအၪ့ဎၬထဲၩ့အခွ့ၫအယၫ ဘဲၫယကဒုၭ ဂုးခၧၫ့ထဲၩ့ဆၧအီၪကီၪ့ဖိၪ၁ံၪနီၪလီၫ. ဘဲၫအ၀့ၫ၁ံၪအီၪခိၭယိလါထဲၩ့ဎရံၬ အဆၧဂဲၫလၩ့နီၪလီၫ. (အ့ ၄း၂၉, ၃၀;  ဂလ့ ၆း၂;  ဟံဘြုၫ ၁၀း၂၄, ၂၅).