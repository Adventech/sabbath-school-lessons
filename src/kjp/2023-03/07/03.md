---
title:  မၩဎိၭလၩ့ဆၧ ဘဲၫဆၧလမံၩ့ဎး လၧဆၧလမံၩ့ဎးအဖၧၩ့
date:   07/08/2023
---

`စပီလူၫယၧၩ့ထၪ့ “လ” နွ့ၫမံၩ့ (seven "ones") လၧအမိမၩဆီၪ့ထၪ့ဆၧ အီၪကီၪ့အဆၧဘၪလိၬအိၭလိၬနီၪ, မွဲဆၧနီၪလဲၪ. အ၀့ၫကွ့ၭလၩ့ဆရၫ့ (list) လၧမွဲနီၪအဂးလဲၪ (အ့ ၄း၄-၆).`

စပီလူၫအဆၧရၫ့ (list) လၧ “လ” နွ့ၫမံၩ့ (seven "ones") ယီၩ မၩအ၁ၭ ဘဲၫထၩ/ထၭခိၪလၧၦမၩအီၪက့ၪဂုးခၧၫ့ဆၧ လၧအ့ဖစၧၭအဖၧၩ့နီၪလီၫ. ထၭခိၪ အဖၧၩ့နီၪ အီၪက့ၪဂု၀့ၫ “လ” နံၫဖျိၪ့လပိၩ့ဎး, မွဲ၀့ၫ “မိၡါလဂၩဎး/ one body” ဆၧအီၪကီၪ့နီၪဘဲၫဎရံၬအမိၡါလဂၩအ၁ိၭ, အ့ ၄း၁၂, ၁၆;  အ့ ၁း၂၃;  အ့ ၅း၂၃, ၂၉, ၃၀), ဒဲ “၁ၭမုလဂၩဎး/ one spirit” လီၫ. (အ့ ၄း၄). “လ” ၁ၧၫ့မံၩ့လမံၩ့ နီၪမွဲ “ဆၧယိလါလမံၩ့ဎးလၧန၁ံၪအဆၧကိၭအဖၧၩ့” (အ့ ၄း၄;  ထိၪဎီၩ့လၧ, အ့ ၄း၁).

“လ” အဆၧရၫ့၁ၧၫ့ဖျိၪ့လၧယၫခီၫနီၪမွဲ၀့ၫ, “ကဆါလဂၩဎး/one Lord” (နဲၪဒီၩ့လၧကဆါဎရံၬ), “ဆၧနဲၩလမံၩ့ဎး/one baptism” (မွဲ၀့ၫဒၪၦဎရံၬဖိၪ၁ံၪ အဆၧဆူဆၧနဲၩ, အ့ ၄း၁၃;  လီ ၁း၂၃;  လီ ၂း၇;  လ့ ၁း၂၃;  ၁ထံ ၄း၁, ၆), ဒဲ “ဘၭတံၫဇၫ့လမံၩ့ဎး/သညန ဘၠစအငျာ” (ထိၪဎီၩ့လၧ အ့ ၅း၂၆), လၧခဲၫ့ထုၬနီၪ မွဲ၀့ၫဒၪ “ယွၩ, ဆၧထီးအလူၬအဖါ...လဂၩဎး/one God and Father of all... မွဲ၀့ၫဒၪကဆါယွၩ, ဆၧထီးအလူၬအဖါ, အီၪ၀့ၫလၧဆၧထီးအလူၬအဖၫ့ခိၪ, ဒဲအီၪ၀့ၫလၧကိၭစီၪ့ဒ့ၭ, ဒဲအီၪ၀့ၫလၧန၁ံၪထီးအလူၬအဖၧၩ့လဂၩဎးနီၪလီၫ” (အ့ ၄း၆).

လၧထၩ/ထၭခိၪအဆၧကွ့ၭနဲၪ့အဖၧၩ့ ဆၧချဲၩ့ “ဆၧထီးအလူၬအဖါ” နီၪ, မွဲၦတဲၩ့လၩ့ဆၧလီၫ. ထီးမွဲကဆါယွၩတဲၩ့လၩ့ဆၧထီးအလူၬနီၪ, အ၀့ၫအဆၧဘၪ ထွ့ၫအီၪလၧ “ဆၧထီးအလူၬ” လီၫ. စပီလူၫစံၭဆၧယီၩ, မွဲကဆါယွၩကဲၪထၪ့ ဆၧကိၭမံၩ့အ့ၬ. မွဲဆၧကိၭမံၩ့ကဲၪထၪ့လၧကဆါယွၩလီၫ. အ၀့ၫထုၭလီၩဖျီၪထၪ့ ဆၧနီၪ မွဲဆၧအဒိၪထုၬ အဆၧမၩအ၁ၭနီၪလီၫ.

အီၪက့ၪထီးနဲၪ့လၩ့ထံး လၧဆၧဆီၫ့မီၪ့နံၫမံၩ့ဘၪထွ့ၫလၧဆၧအီၪကီၪ့ အဆၧဘၪလိၬအိၭလိၬနီၪလါဆံၭ (အ့ ၄း၁-၆).

၁\. ဆၧဘၪလိၬအိၭလိၬနီၪ မွဲနး၁ၭအဆၧမၩအ၁ၭ, အီၪ၁ုၪ့ထၪ့အ၁ၭလၧ “လ” နွ့ၫမံၩ့ - seven "ones," ဆၧမွဲဆၧဘၪလမံၩ့လၧပဘၪအီၪက့ၪဒိၪနီၪလီၫ (အ့ ၄း၄-၆).

၂\. ဆၧဘၪလိၬအိၭလိၬယီၩအဂးနီၪ ဆၧ၁ုၪ့ဆီၪ့၁ၭဆီၪ့လၧမိလုဒိၪထၪ့ဆၧ ကဘၪအီၪ (မိဘၪအီၪ) ၀့ၫလီၫ (အ့ ၄း၃). လၧဆၧဘၪလိၬအိၭလိၬအဂး ပမ့ၬထံၫမိဘၪလၩ့၀့ၫလဘျၩ့ဘျၩ့ဆ့လီၫ. လါနၫ့ဂ့ၩ, လၧပလၩ့ထံဖါအခၫနီၪ ပကြၨၭ၁ၭထိၬလၧကဆါယွၩအဆၧမၩ လၧဎရံၬအဖၧၩ့ (God-in-Christ) လၧ အမၩဎူၫမၩဎၩ့ဆၧအီၪကီၪ့နီၪလီၫ. ၁ၭထိၬလၧဆၧ၁့ၪယၫယွၩအဖၧၩ့, “ဆၧအီၪဂုးအီၪခၧၫ့လၧ၁ၭမုလဂၩဎး” လီၫ (အ့ ၄း၃). လၧပမၩဆၧဘဲၫနီၪတၭ, ဆၧမိ မၩဆီၪ့ထၪ့ပဂဲးပဘၭ လၧမၩဆၧမၩဆီၪ့ထၪ့လၧဆၧလၩ့ထီၫထၪ့အဂး, ဒဲလၧဆၧ ဂဲးဆၧဘၭအ၁ၫ့ထုၭန့ဆီၪ့ပၧၩလၧ ဆၧမၩလၧၫ့ထၪ့ဎွ့ၩထၪ့ကဆါယွၩအဆၧမၩ လီၫ.

`ဖီ အ့ဖစၧၭ ၄း၄-၆ နီၪလဖၧၫ့ဒီၭ. ဆၧကဲၪထၪ့လၧန၁ၭဖၧၩ့ဘဲၫ၁့ၪလဲၪ. ၁့ၪယၫဘၪလၧပဆၧဘၪလိၬအိၭလိၬလၧယွၩနီၪ မွဲလၧဎရံၬအကၠီၩ့နီၪ, န၁ၭကြၨၭ ကဲၪထၪ့၀့ၫဘဲၫ၁့ၪလဲၪ.`