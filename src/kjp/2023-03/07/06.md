---
title:  ဒိၪထၪ့လၧဎရံၬအဖၧၩ့
date:   10/08/2023
---

`ဆၧလၩ့၁ၭမဲၪလၧအမၩထံၬထၬ ဆၧဒိၪထၪ့အလၩ့ဂၬကဆါဎရံၬ လၧဆၧ အီၪကီၪ့ဖၧၩ့မွဲဆၧနီၪလဲၪ. (အ့ ၄း၁၄).`

စပီလူၫအီၪက့ၪ၁ၭဆၧလး၀ၩ့ လမွဲဘၪဘဲၫပထီယီၩလၧအအီၪဒဲဆၧဆီၫ့မီၪ့ အၪမံၩ့, ထီးအဖိၬဘၪကယဲဆၧ၁ီၪ့ဆၧ၁ၫ့ ဘဲၫလံၩအူၪ၀ံၩ့၀ၩ့၀့ၫအ၁ိၭနီၪအခဲၫ့ လဂ့ၩနီၪလီၫ. ၦလၧအၪ့လံၬအၪ့လီၫဆၧ လၧအမၩ၀ံၩ့မၩ၀ၩ့ဆၧနီၪ မၩထံၬထၬ ၦဆူနဲၩဆၧဖိၪအၪအၪလ့ၬလီၫ. စပီလူၫထုၭဖျီၪထၪ့ဆၧ၁ီၪ့ဆၧ၁ၫ့လၧအလၩ့၁ၭမဲၪ လဖၪလီၫ.

(၁) ဆၧဂုးဆၧၡါလအီၪဒံၭဘၪ, “ဘဲၫ၁ိၭပထီးမွဲလၧၩ့ဖိၪ၁-၁ံၪလၧအဂဲၩ၀ၭ၀့ၫ,”

(၂) ဆၧလၩ့အၪ့ယိၪလၧထံၫဖၫ့ခိၪ “ဒဲဖိၬကယဲဆၧ၁ီၪ့ဆၧ၁ၫ့ဘဲၫလံၩအူၪ၀ံၩ့၀ၩ့ ၀့ၫအ၁ိၭနီၪအခဲၫ့,”

(၃) လၧၦအၪ့လံၬအၪ့လီၫဆၧ, လၧအမၩ၀ံၩ့၀ၩ့ဆၧ, ဒဲဆၧကိၪ့အၪ့လီၫဆၧအခဲၫ့, စပီလူၫမၩန့ဆၧချဲၩ့ဖ့ၪဒီၩ့ဆၧ အကဲၪ့ကီၪ့လဖၪ "cunning."

စပီလူၫနဲၩလၧဆၧလၩ့မုၪလၩ့ဖၭနီၪ မွဲဆၧအခံးအဂၩ့လၧအဘၪမၪလမံၩ့ လီၫ. ထီးလၩ့ဖၭလဂ့ၩအဂး ဆၧအကၧၩ့ဒိၪမိကဲၪထၪ့ဘၪဆၧရၫ၁ံၪလၧ ၦနဲၩန့ ဘၪ၀့ၫ (အ့ ၄း၁၁) မိကဲၪထၪ့ၦဎရံၬဖိၪလၧအဒိၪထုၬကုၭဎွ့ၩန့ၫ၁ိၭလၧဎရံၬ အဆၧလၧၫ့ထၪ့ဎွ့ၩထၪ့အဖၧၩ့လီၫ (အ့ ၄း၁၂, ၁၃;  ထိၪဎီၩ့လၧ, အ့ ၄း၁၅, ၁၆).

`ဆၧအီၪကီၪ့မိၡါအဒိၪထၪ့ထီၫထၪ့၀့ၫဘဲၫ၁့ၪလဲၪ. အ့ ၄း၁၅, ၁၆.`

လၧအ့ဖစၧၭ ၄း၁-၁၆ အဖၧၩ့, စပီလူၫနုၬချဲၩ့ဆၧလၧ ဆၧအီၪကီၪ့အဆၧဎူၫဆၧဎၩ့အဂး ဒဲကိၭၡီၩ့ထဲၩ့ဆၧလၧဆၧမၩလမံၩ့ဎးအဖၧၩ့လီၫ (အ့ ၄း၄-၆). လၧဆၧဎူၫဆၧဎၩ့, ဆၧဘၪလိၬအိၭလိၬအဂး ပဘၪမွဲဆၧလမံၩ့မံၩ့လၧဎရံၬအမိၡါ အဖၧၩ့လီၫ (အ့ ၄း၇-၁၆). ပ၀့ၫဒၪထီးအလူၬဘၪမွဲဆ့ ဆၧအခိးအတၩလၧ ၦဆၧအၪ့မၧၫ့ဖိၪ, မီၪ၁ံၪ, ၦလီၩလၩ့လၬလၩ့ဆၧဖိၪ၁ံၪ, ဒဲလၧဆရၫ၁ံၪလီၫ (အ့ ၄း၁၁). ဆၧဘၪမိမၩအ၁ၭ, ဘဲၫအဆၧၫ့, အထီၪ့အဖျါ၁ံၪလၧဒုၭဘုၭထၬ၀့ၫလၧကယဲဆၧ အဆၧၫ့အလးဘဲၫအဂၩ့လမံၩ့ဘၪလမံၩ့ မၩ၀့ၫအ၁ိၭတၭ (အ့ ၄း၁၆), မိဒိၪထၪ့ အၪထၪ့လၧဆၧထီးအလူၬ လၧအ၀့ၫဒၪအဖၧၩ့ လၧအမွဲဆၧအခိၪဎရံၬနီၪလီၫ (အ့ ၄း၁၃, ၁၅).

`ဆၧ၁ီၪ့ဆၧ၁ၫ့လံၩအူၪ၀ံၩ့၀ၩ့ဆၧလၧမုဆၫလနံၩယီၩလဖၪ မွဲဆၧနီၪလဲၪ, ပမိအီၪဂုးခၧၫ့မၩနၧၩ့ဆၧၫ့ထဲၩ့ဆၧဘဲၫ၁့ၪလဲၪ.`