---
title:  ယ့ၫရှူၬဘၪၦအီၪက့ၪထီၫထၪ့အဆၧအခိးအတၩလဖၪ
date:   09/08/2023
---

`ထုၭန့လၧ အၪ့အူၭ ၆၈း၁၈, စပီလူၫထုၭဖျီၪထၪ့ယ့ၫရှူၬလၧအဂဲထုၪ့ထဲၩ့, ဘၪဆၧအီၪက့ၪထီၫထၪ့, မၩနၧၩ့ဆၧဘဲၫအဖ့ၪလၫ့ဆၧအခိးအတၩလၧၦၡၩ၁ံၪလၧဆၧလးထီၫထုၬလဂၩနီၪလီၫ. မွဲဆၧနီၪ “ဆၧအခိးအတၩလဖၪ” လၧယ့ၫရှူၬဖ့ၪလၫ့၀့ၫနီၪ, ဒဲမွဲလၧဆၧနီၪအဂးလဲၪ. အ့ ၄း၁၁-၁၃.`

စပီလူၫထုၭဖျီၪၦၡၩဒိၭန့ဘၪ “ဆၧအခိးအတၩ” လံဖုၫဘဲၫဆၧလုဒိၪဎွ့ၩဒိၪ လဖၪ လၧယ့ၫရှူၬအဖ့ၪလၫ့အဆၧအီၪကီၪ့အ၁ိၭနီၪလီၫ. (၁) ဆၧအၪ့မၧၫ့ဖိၪ လဖၪး  (၂) မီၪလဖၪး  (၃) ၦလီၩလၩ့ဆၧ၁ၭထိၬအပရၧၫ့လဖၪး  (၄) ဆရၫ ယိဆၧ၁ံၪဒဲဆရၫလဖၪလီၫ. ကဆါဎရံၬဖ့ၪလၫ့ဆၧအခိးအတၩလဖၪနီၪ လၧဆၧဖံၭဆၧမၩမိဂီၩ့၀့ၫအဂးလီၫ. “မွဲလၧၦဆံၫ့ဎံၪလဖၪအဆၧလၧၫ့ထၪ့ဎွ့ၩထၪ့ အဂး, လၧၦမၩအခ့ၫအၡၩအဆၧအဂး ဎရံၬအမိၡါထၪ့၀့ၫထီၫ၀့ၫအဂး” (အ့ ၄း၁၂), ဒဲ “ထီးပ၀့ၫဒၪကိၭဂၩဒ့ၭယီၩ ပကဲၪထၪ့ဆၧလမံၩ့ဎး ဘၪဆဲၫ့လၧဆၧနဲၩ, ဒဲဆၧ၁့ၪယၫယွၩအဖိၪခွၫတၭ, ပဒိၪထုၬကုၭဎွ့ၩန့ၫ၁ိၭ လၧဎရံၬအဆၧလၧၫ့ထၪ့ ဎွ့ၩထၪ့အဖၧၩ့” (အ့ ၄း၁၃).

ဆၧအထုၬလထံၪယီၩ အကၧၩ့ဒိၪလၩ့ဆၫ့လၧၦယိလါဆၧအခၪ့ထံၭလဖၪ (early Adventists) အဂး, မွဲၦလၧထိးဆၧၫ့ဒဲဒိၭဖျီၪထဲၩ့ ၁ၭမုအခိးအတၩလဖၪ လၧ E. G. White နီၪလီၫ. မွဲလံၬဆံၫ့ဎံၪထိးအ၁ၭဒဲအီၪက့ၪဂုးခၧၫ့ “ဆၧအခိး အတၩလီၩဖျီၪထၪ့ဆၧလၧယၫ” (the gift of prophecy)  ယီၩ ထီးဒၪန့ၫဆၧ အၪ့မၧၫ့ဖိၪလဖၪအထီ (during the time of the apostles) နီၪလီၫဧၪ. The early Adventists (ၦယိလါဆၧလၧအ၁ၫ့လဖၪ) ဒိၭန့ဘၪဆၧစံၭဆၧၫ့လၧ (အ့ဖစၧၭ ၄း၁၃) အဖၧၩ့ ဒဲအၪ့နၩ့လၩ့ဆၧမၩအ၁ၭလၧအဘၪထွ့ၫလၧကဘၩ့ခိၪ လဂၩနီၪလီၫ. ထီးကဘၩ့ဘူၭထၪ့လၧကဘၩ့၁န့ၫနီၪ, ကဘၩ့ခိၪလဂၩဒၪ ဆၧပရၧၫ့ ဆၧလီၩနဲၪလၩ့ဆၧလဖၪ (instructions)  လၧၦနဲၪထံၫဖျီၩ့ (pilot) လဂၩမိဂဲၫ မၩဆၧၩ့နဲၪကဘၩ့နီၪလၧထံၫဖျီၩ့အဘၪနီၪလီၫ. ဘဲၫအ၀့ၫ၁ံၪမိထီၩ့လၧအလး အကြၨၭအဘၪနီၪ, အ၀့ၫဘၪထိးဆၧၫ့ဆၧလီၩနဲၪလၩ့ဆၧလဖၪနီၪလီၫ. “မွဲမပၫ မိထိးဆၧၫ့လံၬ (ဆၧပရၧၫ့အခၪ့ထံၭ) လၧဆၧလီၩနဲၪလၩ့ဆၧ (instruction) လဂၩနီၪလဲၪ. အ့ၪမွဲၦလၧအအီၪပဲၩခွံၬၦနဲၪထံၫဖျီၩ့ (pilot), အ့ၪလမွဲ ၦလၧ  ထိးဆၧၫ့ဆၧမွဲဂ့ၩ, ကဒိၭန့ဘၪဆၧစ့ၩရၫ့တီၩ ဘဲၫအ၀့ၫရွံအၪ့ထုၫ့၀့ၫအ၁ိၭနီၪ လီၫ.” Uriah Smith, "Do We Discard the Bible by Endorsing the Visions?" Review and Herald, January 13, 1863, p. 52.

လၧစပီလူၫအမုနံၩဆၧၫ့ထီဒၪနီၪ ၦဆူနဲၩဆၧဖိၪလဖၪ (lay leaders) မၩလၩ့ဎိၭဆၧလၧဂံၪ့အဆၧဘၩလး (house churches) အအီၪလၧ အ့ဖစၧၭ ဖၧၩ့နီၪလီၫ (ထီၪဎီၩ့လၧ, ၁ပံ ၂း၉;  မၩဆၧ ၂း၄၆;  မၩဆၧ ၁၂း၁၂).

`ဖီ အဲၫစ့ယၫ ၅း၄ - “ဆၧမၩလၧယစဘံၭမုအဂး လၧယလမၩဘၪနီၪ, မွဲအအီၪဒံၭလမံၩ့မံၩ့လဲၪ.” ဆီၫ့မီၪ့ယိလံၬဆံၫ့ဎံၪအဆၧၫ့ယီၩအဆၧဘၪထွ့ၫ, ကဆါယွၩဖ့ၪလၫ့ပၧၩမူၩဒၩဆၧနီၪလၧ E. G. White အ Ministry  နီၪလဲၪ. ဆၧမၩအဖျီၩ့အီၪဘဲၫ၁့ၪလဲၪ.`