---
title:  ဎရံၬအမိၡါလၧအဎူၫအဎၩ့
date:   05/08/2023
---

### ဖီလနွ့ၫယီၩအဂးဆၧမၩလိၪ
အ့ ၄း၁-၁၆;  ဖံၫ ၂း၃;  အၪ့ ၆၈း၁၈;  မၩဆၧ ၂; ၁ကီ ၁၂း၄-၁၁, ၂၇-၃၀;  အဲၫ ၅း၄.

> <p>၁နိၫထီၫ့</p>
> “လနၩ့နၩ့အ၀့ၫဒၪ ဒုၭကဲၪထၪ့လၧဆၧအၪ့မၧၫ့ဖိၪ၁ံၪ, ဒဲလနၩ့နၩ့ လၧမီၪ၁ံၪ ဒဲလနၩ့နၩ့လၧၦလ့ၩလီၩလၩ့ဆၧ၁ၭထိၬအပရၧၫ့နီၪ, ဒဲလနၩ့နၩ့ လၧဆရၫယိဆၧ၁ံၪ, ဒဲလနၩ့နၩ့လၧဆရၫ၁ံၪလီၫ. မွဲလၧၦဆံၫ့ဎံၪလဖၪ အဆၧလၧၫ့ထၪ့ဎွ့ၩထၪ့အဂး, လၧၦမၩအခ့ၫအၡၩအဆၧအဂး လၧဎရံၬ အမိၡါထၪ့၀့ၫထီၫ၀့ၫအဂး” (အ့ဖစၧၭ ၄း၁၁, ၁၂).

စအံၫစူ (Aesop) အဆၧလီၩဆိၩလၬဆိၩၡါ “ဂူၭဖိၫ့ဒဲခၪ့အဂဲး” “ဂူၭဖိၫ့ဒဲ ခၪ့၁ံၪဂဲးလိၬတ့ၭလိၬ၁ၭ လၧအ၀့ၫ၁ံၪအဆၧမၩအကၧၩ့ဒိၪအဂဲးလီၫ. ခၪ့၁ံၪနီၪ စံၭ၀့ၫလၧအဂဲးအဘၭဆီၪ့နဲၪ့ဂူၭဖိၫ့ ထီးဒၪလ့ၬအ၀့ၫ၁ံၪလီၩ့ဆိၬန့ဘၪဂူၭဖိၫ့နီၪလီၫ. ဂူၭဖိၫ့စံၭဆၧၫ့၀့ၫ, ‘ထံၩ၁ိၭ၁ံၪဧၪ အ့ၪယလအၪ့ဘၪဆၧအၪ့နီၪ န၁ံၪမိဆိၬဆၧန့ နးမံၩ့အ့ၬဘီၪ.’” Lloyd W. Daly, Aesop Without Morals (New York: Thomas Yoseloff, 1961), p.148.

စပီလူၫအီၪက့ၪၦၡၩအမိၡါလၧဆၧနဲၪဒီၩ့ နး၁ၭအဆၧမၩလိၪလီၫ. ၦၡၩ အမိၡါၪဒဲဆၧအီၪကီၪ့ဘဲၫဎရံၬအမိၡါ ဘၪဆၧအီၪက့ၪၡီၩ့လမံၩ့ဎး လၧဆၧအၪမံၩ့ လၧအအီၪဒဲဆၧ၁့ၪလဂၩလမံၩ့ဆုၬဆုၬ, ဒဲအ၀့ၫ၁ံၪမိဘၪမၩလၩ့ဎိၭဆၧမၩလၧ မိၡါအဆၧအီၪဆီၪ့အီၪချဲၫ့အဂးလီၫ. လၧအ့ဖစၧၭ ၄း၁-၁၆ အဖၧၩ့, စပီလူၫ မၩန့ဒီၩ့မိၡါနီၪလၧအလးဘၪ (ရိ ၁၂း၃-၈;  ၁ကီ ၁၂း၁၂-၃၁). ကဆါဎရံၬ ဘိၩ့ယီၩ မွဲမိၡါအခိၪ, မၩဎွ့ၩမိၡါလၧ “ဆၧဖ့ၪလၫ့လဖၪ” လၧအမၩ့လၩ့ဎိၭဆၧလၧ မိၡါအဂး, လၧလဂၩဘၪလဂၩအလးဆုၬဆုၬ- ဘဲၫဆၧအီၪကီၪ့ဖိ-- မၩဆၧၩ့ ဎိၭလၩ့ဆၧလၧအဆၧ၁့ၪဆၧဘၪ လၧမိၡါထၧၫ့ဂၩယၫအဂးလီၫ.

စပီလူၫအဆၧထုၭဖျီၪမိၡါလၧအဆီၪ့အချဲၫ့နီၪ ဒုၭနၪ၁့ၪပၧၩယွၩအဆၧထိ လၧပဂးၪ ဘဲၫအမိမွဲဆၧလဂၩလမံၩ့ လၧဆၧအီၪကီၪ့လၧအဂုထၪ့အၪထၪ့ဎူၫဎၩ့ လၧဎရံၬအဖၧၩ့နီၪလီၫ.