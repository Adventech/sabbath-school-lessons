---
title:  မၩလိၪအၪထၪ့အဂး
date:   11/08/2023
---

ဆၧကွ့ၭနဲၪ့နံၫထံၪလၧ ဆၧအၪ့ဎၬနၪ၁့ၪလဲထၪ့ဆၧမၩလိၪလၧ အ့ဖစၧၭ ၄း၇-၁၀.

(၁)  ဆၧကွ့ၭကျိၭ အ့ဖစၧၭ ၄း၉.  ဆၧကွ့ၭကျိၭဆၧလနၩ့နၩ့ လီၩနဲၪ့၀့ၫဒၪလၧ “ဆၧဂဲၫလၩ့” အီၪ၀ဲၩလၧ “ဆၧထဲၩ့ထၪ့” အမ့ၬယၫလီၫ (အဒီၩ့, “အ၀့ၫ ဂဲၫလၩ့ဆိၫ၀့ၫလၧဂၪ့ခိၪယီၩ”KJV, RSV, ESV, NASB). အ့ၪမွဲလနၩ့နီၪ ဖိၬထၪ့ဂြံစၭ (Greek) လံၬအဆၧကွ့ၭ, အီၪက့ၪလၩ့ဆၧမၩအ၁ၭလၧဆၧထဲၩ့ထၪ့ ဒဲဆၧဂဲၫလၩ့အဆၧၫ့အထီ အဆၧဘၪဆုးလိၬ၁ၭအီၪထၪ့၀့ၫလီၫ (အဒီၩ့, NIV,  “ဆၧထဲၩ့ထၪ့အခီၫပယီၫ, မွဲလၧအဂဲၫလၩ့၀ဲၩ၀့ၫအကၠီၩ့မွဲအ့ၬဧၪ,” မၩန့ဆၧဒၪလၧ (အၪ့အူၭ ၆၈း၁၈) အဆၧကွ့ၭအဖျီၩ့နီၪ, လၧဎရံၬဒိၭန့ဆၧအီၪက့ၪထီၫထၪ့ (“ဆၧထဲၩ့ထၪ့”) အီၪဆိၫ၀ဲၩ, ဒဲဆၧဖိၬထွ့ၫအ၀့ၫဂဲၫလၩ့လၧ၁ၭမုနီၪလီၫ.

(၂)  မီၩ့ထၪ့အၪ့မၧၫ့ဎီးဆၧလၧအဆၧအၪ့မၧၫ့ဎီး၀့ၫ.  လၧဆၧကွ့ၭဒိၭနဲၩ့ အၪ့အူၭ ၆၈း၁၈ လၧဂြံစၭလံၬဆံၫ့ဎံၪအလးလံၩဖၧၩ့, ကိၭ၀့ၫဒၪ Septuagint  နီၪ, စပီလူၫမၩန့လံၬဖျီၩ့လၧ အ့ဖစၧၭ ၄း၈ အဖၧၩ့ ၦဖီဘဲၫလံၬဖျိၪ့အခီၫပယီၫအီၪ အ၁ိၭ (literally), “အ၀့ၫမၩန့ဎီးလၧၦအၪ့မၧၫ့ဎီး” (ထုၭဖျီၪဆၧကွ့ၭကျိၭလနၩ့နၩ့, အဒီၩ့ KJV, NKJV, NRSV), ၦၡၩထိးဆၧၫ့အၪဒၪဆၧလၧ, “အ၀့ၫမၩန့ ၦဘၪဆၧစၧၩ့ထၬဖိၪလဖၪ” (ဒိၭနဲၩ့လၧ ESV, NASB, NIV). ၦမုနွ့ၫနံၩဖိၪ၁ံၪ  အၪဒၪဆၧနၪ၀့ၫ၁့ၪလၧ ဎရံၬအဆၧမၩ, လၧထဲၩ့ကိၭန့ၦၡၩ၁ံၪနီၪလၧမူၭခိၪ, လၧအ၀့ၫဂဲထုၪ့ဒဲထဲၩ့ထၪ့လၧမူၭခိၪနီၪ, အ၀့ၫ၁ံၪမွဲၦလၧအဂဲထုၪ့လၩ့ဆၫ့လဖုၫ (special resurrection)  လၧဎရံၬအနၫ့ဆါဂဲထုၪ့ထဲၩ့အထီနီၪလီၫ (မၭ၁ုၫ ၂၇း၅၁-၅၃). ဆၧဒုၭအီၪထၪ့ဆၧထိးထဲၩ့တၩ့ထဲၩ့အဆၧ၁-ဆိၫလဖၪ, လၧအ၀့ၫထဲၩ့ထၪ့ လၧဖါကဆါအအီၪလၧမူၭခိၪနီၪလီၫ (ဖီလၧ The SDA Bible Commentary, vol. 6, p. 1022; The Desire of Ages, p. 834, compare The Desire of Ages, pp. 785, 786). အ့ၪမွဲအဂူၫဂၩလမံၩ့နီၪ, မွဲဘဲၫဆၧနဲၪဒီၩ့ဎရံၬအဆၧမၩနၧၩ့ဆၧ, လၧအဒုၪအဒၩမုၪခီၩလဲးဒဲအ၁ီၫ့အၧၩ့၁ၫ့ လဖၪ, ဘဲၫဆၧနဲၪဖျီၪ၀့ၫလၧ ဎီးလၧအဘၪစၪခွံၬ၀့ၫလဖၪအဖၫ့ခိၪလီၫ.