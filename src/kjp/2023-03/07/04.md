---
title:  ကဆါဎရံၬလၧအဘၪဆၧမၩလၩဖၩ့၀့ၫ, ၦလၧဖ့ၪလၫ့ဆၧအခိးအတၩ၁ံၪ
date:   08/08/2023
---

“မွဲလါနၫ့ဘိၩ, ဆၧဖ့ၪလၫ့ပၧၩလဂၩဘၪလဂၩ လဂၩဘၪလဂၩ, ဆၧအခိး အတၩဘဲၫဎရံၬတိၪ့ဖ့ၪလၫ့ဆၧအ၁ိၭနီၪလီၫ. မၩအ၁ၭဘဲၫနီၪတၭ, ဆၧစံၭ၀့ၫ, ‘ထီးအထဲၩ့ထၪ့လၧထၭနီၪတၭ, မီၩ့ထၪ့အၪ့မၧၫ့ဎီးဆၧလၧအဆၧအၪ့မၧၫ့ဎီး၀့ၫ, ဒဲဖ့ၪလၫ့ဆၧအခိးအတၩ၁ံၪလၧၦၡၩလီၫ.’ ထီးနဲၪ့ဆၧစံၭ၀့ၫ ‘အ၀့ၫထဲၩ့ထၪ့’ ဆၧယီၩဖျီၪပျၩ့မၬ လၧဎရံၬဂဲၫလၩ့လၧပဂၪ့ခိၪယီၩနီၪလီၫ. “ၦလၧအဂဲၫလၩ့လဂၩနီၪ, မွဲၦလၧအထဲၩ့ထၪ့ကယဲမူၭခိၪလဖၪအဖၫ့ခိၪ, ဘဲၫ၁ိၭအမိဎွ့ၩထၪ့ဆၧထီးအလူၬ လီၫ” (အ့ ၄း၇-၁၀).

`ဆၧမၩအ၁ၭထီးယီၩဆၧနီၪလဲၪ, ဒဲစပီလူၫဖ့ၪနဲၪဆၧထီး ယီၩဆၧနီၪလဲၪ.`

စပီလူၫကွ့ၭဒိၭနဲၩ့ထၬ အၪ့အူၭ ၆၈း၁၈, လၧအစံၭ၀့ၫ “နလ့ၩထၪ့ယူၭလၧ ဆၧထၪ့ထီၫယူၭ. နမီၩ့ထၪ့ အၪ့မၧၫ့ဎီးယူၭဆၧလၧအအၪ့မၧၫ့ဎီးဆၧနီၪ, နမၩန့ယူၭ ဆၧဖ့ၪလၫ့လဖၪလၧၦၡၩအဂးယူၭ, လၧၦပိၩ့ထၪ့ဆၧအဂးဒၪလ့ၬ” အၪ့အူၭ ၆၈း၁၈ ထုၭဖျီၪကဆါယွၩ, Yahweh, ၁ုၭခိၪအမၩနၧၩ့ဆၧလဂၩ, မၩနၧၩ့ အဒုၪအဒၩလဖၪ, ထၪ့လၧဆၧထီၫအလး လၧအ၁ုၪ့ထၪ့ဒိၩ့....(ဖီ အၪ့ ၆၈း၁, ၂). မၩနၧၩ့ဆၧဒဲ “အဖ့ၪလၫ့ၦၡၩခမျၧးလၧအဂဲးအဘၭ” နီၪ မွဲဎရံၬၦလၧ “ဖ့ၪလၫ့ ဆၧအခိးအတၩ” လဖၪလဂၩလီၫ (ဖီ အၪ့ ၆၈း၃၅).

အ့ၪပဖိၬထွ့ၫ အၪ့အူၭ ၆၈း၁၈ အဆၧဎီၭဒီၪ (order) နီၪ, ဎရံၬလၧအထဲၩ့ ထၪ့လၧမူၭခိၪ (အ့ ၁း၂၁-၂၃) နီၪ ဂဲၫထဲၩ့လၩ့, ဖ့ၪလၫ့ဆၧအခိးအတၩလဖၪဒဲ မၩလၧၫ့ထၪ့ဎွ့ၩထၪ့ဆၧထီးအလူၬ လၧဆၧထီးအလူၬအဖၧၩ့ (ယိ မၩဆၧ ၂). စပီလူၫအီၪက့ၪဂုးခၧၫ့၀့ၫလၧ အ့ဖစၧၭ ၄း၁၁, ၁၂ နီၪ, လၧအဖ့ၪလၫ့ဆၧအခိး အတၩလဖၪ ခၫ့ဖျီၫ့လၧယ့ၫရှူၬၦဖ့ၪလၫ့ဆၧလဂၩလီၫ.

“ကဆါဎရံၬထဲၩ့ထၪ့လၧဆၧလးထီၫ, မီၩ့ထၪ့အဎီးအၡၩလဖၪ, ဒဲဖ့ၪလၫ့ ဆၧအခိးအတၩ၁ံၪလၧၦၡၩလီၫ. လၧကဆါဎရံၬထဲၩ့ထၪ့ဂီၩအလးခဲၫ့နီၪ ၁ၭမု ဂဲၫလၩ့၀့ၫ ဘဲၫအစံၭ၀ဲၩ၀့ၫအ၁ိၭ, ဂဲၫလၩ့ဘဲၫလံၩမုအ၁ိၭ, မၩဎွ့ၩဆၧလးဎံၩ့စီၪ့လၧ အထံၩအဖျဲ၁ံၪအီၪအလး, ဆၧမၩအ၁ၭဘဲၫ၁့ၪလဲၪ. ၦလၧအထီၫ့လဖၪအၪ့လဲၩ ထၪ့ခွံၬအ၁ၭလၧမုလနံၩအထးဖၧၩ့ထီးနီၪလီၫ. Ellen G. White, Ye Shall Receive Power, p. 158.

`ဘၪလဘၪလံၬဆံၫ့ဎံၪအဆၧၫ့ဖိၪလဖၪယီၩ အခီၫပယီၫမိယိၬ၀့ၫလါနၫ့ဂ့ၩ, ပဒိၭန့ဘၪဆၧမၩလိၪလၧ ကဆါဎရံၬဖ့ၪနဲၪလၩ့ဆၧလၧအမၩ၀့ၫလၧပဂး, ဒဲမိမၩ ၀့ၫဒံၭ. လၩ့ဆၫ့ဒၪဆၧလၧအ၀့ၫ “မၩလၧၫ့ထၪ့ဎွ့ၩထၪ့ဆၧထီးအလူၬ လၧဆၧထီးအလူၬအဖၧၩ့လီၫ” (အ့ ၁း၂၃).`