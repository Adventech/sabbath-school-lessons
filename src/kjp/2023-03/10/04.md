---
title:  ဆၧအီၪကီၪ့မွဲဘဲၫတလၭမူၭအမုၪလၧဎရံၬအဂး (၂)
date:   29/08/2023
---

`စပီလူၫ၁ိၩ့ထဲၩ့ဆၧအီၪဎုၭမုၬလၧအဖီၩ့ခွံၬအထီအဂဲးအဖးဂီၩ့ အ၀့ၫကိၭဖံၭ၁ိၭ ထဲၩ့ၦကီရံၫ့ဖိၪ၁ံၪနီၪလီၫ. အ၀့ၫအဆၧလီၩဖျီၪထၪ့နီၪ မွဲဘဲၫ၁့ၪလဲၪ. (၂ကီ ၁၁း၁-၄).`

စပီလူၫလီၩထဲၩ့လၧ အ့ဖစၧၭ ၅း၂၅-၂၇ ဖၧၩ့ အ၀့ၫဒုၭဖျီၪထၪ့ဎရံၬမွဲဘဲၫ.

(၆)  အ၀့ၫအီၪက့ၪတလၭမူၭအမုၪလၧအမ့ၬယၫ လၧအဖါအမ့ၬယၫနီၪ လီၫ. စပီလူၫဒုၭဖျီၪထၪ့၀့ၫဒၪ ဎရံၬအီၪက့ၪဆၧအီၪကီၪ့လၧအမ့ၬယၫဒဲထိးထဲၩ့ တၩ့ထဲၩ့၀့ၫဒၪနီၪလီၫ.

စပီလူၫမၩန့၁ိၩ့ထဲၩ့ ဆၧအီၪဎုၬအထူၫအရှူၫဂီၩ့ လီၩဖျီၪထၪ့ထဲၩ့ဎရံၬဒဲအဆၧ အီၪကီၪ့အဆုးဘူၭအ၁ၭအဂဲးနီၪလီၫ. (၁) ဎရံၬနီၪဖ့ၪလၫ့ထဲၩ့အ၁ၭလၧဆၧအီၪ ကီၪ့အဂး ဘဲၫတလၭမူၭခွၫဖ့ၪလၫ့ထဲၩ့တလၭမူၭမုၪအဂး အဎွ့ၩအ၁ိၭနီၪလီၫ. အ၀့ၫကဲၪထၪ့ဆၧအုၩ့လၩ့လၧဆၧအီၪကီၪ့ အဆၧထိးထဲၩ့တၩ့ထဲၩ့အဂးနီၪလီၫ (အ့ ၅း၂၅). (၂) အ၀့ၫအီၪတဲၩ့၀ဲၩ၁ၭလၧဆၧဆၧအီၪဎုၬအဂးနီၪလီၫ. မၩဆံၫ့ထၪ့ ၀့ၫဒၪနီၪလီၫ. (အ့ဖစၧၭ ၅း၂၆). (၃) ဆၧအီၪဎုၬအဆၧထံၫလၩ့ဒီၪလၩ့ ဒဲဎရံၬထုၭဖျီၪထၪ့တလၭမူၭအမုၪလၧဆၧအီၪဎုၬအထီနီၪလီၫ (အ့ဖစၧၭ ၅း၂၇). လၧဆၧလးယီၩ ၦဒၪဘၪလယံၬလမီၭဘၪ ဎရံၬကဂဲၫလၩ့ထဲၩ့ဂီၩ့ ကမၩန့ထဲၩ့ဆၧအီၪကီၪ့ဘဲၫတလၭမူၭမုၪအ၁ိၭနီၪလီၫ. (အ့ဖစၧၭ ၅း၂၇; ၂ကီရံၫ့ ၁၁း၁, ၂; ကလီစံၫ ၁း၂၁-၂၃, ၂၈).

အဖီၩ့ခွံၬအခံၫ့အိၩၦၡၩအီၪဎုၬနီၪ အၪဒၪဆၧလၧမုနၩခီၫနီၪလီၫ (မၭ၁ုၫ ၂၅း၁-၁၃). တလၭမူၭအခွၫဒဲအ၀့ၫအထံၩ၁ိၭလဖၪ စူၭကီၪ့အ၁ၭလၧဂံၪ့ဂီၩ့ ဆၧအီၪဎုၪဒီၪလၩ့အ၁ၭနီၪလီၫ. အ၀့ၫ၁ံၪဒုၭခဲၩထၪ့ထဲၩ့ပနဲၪ့တၧၩ့မ့ၪလဖၪဒဲ ၁ၭအွံၪဆၧဒဲမုၬလၩထဲၩ့ဒိၪဒိၪလ့ၬလီၫ.

ထီးစပီလူၫဒုၭဖျီၪထၪ့ဎရံၬမၩန့ထဲၩ့ ဒဲအီၪက့ၪထၪ့ဆၧအီၪကီၪ့လၧအ၀့ၫ အဂးနီၪလီၫ. ဆၧယီၩစပီလူၫဒုၭဖျီၪထၪ့၀့ၫဒၪ လၧဎရံၬကဂဲၫလၩ့ထဲၩ့ဒဲဒုၭအီၪထၪ့ ဆၧအီၪဎုၬဎရံၬဒဲဆၧအီၪကီၪ့ မွဲဘဲၫ၁ိၭတလၭမူၭမုၪဒဲခွၫအီၪဎုၬအ၁ိၭနီၪလီၫ.

`ခၫ့ဖျီၫ့လၧဆၧဂဲးအယီၩ ၦကမၩန့ဆၧမၩလိၪဘၪဆဲၫ့လၧ ဆၧမုၬဆၧလၩ, ဆၧယိလါအဂးဘဲၫ၁့ၪလဲၪ.`