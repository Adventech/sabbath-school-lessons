---
title:  ဆၧဖ့ၪကိၪ့လၧၦဎရံၬဖိၪမၫလဖၪအဂး
date:   27/08/2023
---

စပီလူၫစၭထၪ့၀့ၫဆၧချဲၩ့လၧအဂဲးဆုးဘူၭအ၁ၭနံၫထံၫ (အ့ဖစၧၭ ၅း၂၁) ဒဲ အ့ဖစၧၭ ၅း၁-၂၀ ဒဲ အ့ဖစၧၭ ၅း၂၂-၂၃) မွဲဘဲၫ၁ိၭဆၧအီၪကီၪ့ဖိၪအကျၩ ကအီၪ က့ၪလၩ့လိၬအ၁ၭလၧဂူၫဂၩအဖၫ့လၬဆုၬဆုၬ လၧဆၧ၁ၭမဲၪဎရံၬအဖၧၩ့အဂးနီၪ လီၫ. (ထိၪယိထဲၩ့ မၫကၧၭ ၁၀း၄၂-၄၅;  ရိမၫ ၁၂း၁၀;  ဖလံဖံၫ ၂း၃, ၄). ၦဎရံၬဖိၪ (ၦဆူနဲၩဖိၪ) ၦကဘၪမၩဘဲၫနီၪ လၧဆၧ၁ၭမဲၪယွၩအဖၧၩ့တၡါၡါ လီၫ... (အ့ဖစၧၭ ၅း၂၁) အခၪ့ထံၭ ၦဎရံၬဖိၪလဖၪ ပၧၩဒဲဎရံၬအကျၩဆၧအဲၪဆၧကွံၩအဆုးဘူၭအ၁ၭနီၪ ၦကဘၪနၪ၁့ၪထဲၩ့ဂ့ၩဂ့ၩဘၪဘၪနီၪလီၫ.

`စပီလူၫဖ့ၪပဂၨၪထၪ့ထဲၩ့ဆၧအီၪကီၪ့ဖိၪ၁ံၪ ကအီၪက့ၪလၩ့လိၬအ၁ၭလၧ ကဂၩဘၪကဂၩအဖၫ့လၬနီၪ နဆီၫ့မီၪ့နၪ၁့ၪထဲၩ့ဆၧဂဲးလဖၪနီၪဘဲၫ၁့ၪလဲၪ. (အ့ဖစၧၭ ၅း၂၁).`

စပီလူၫဖံၭ၁ိၭထဲၩ့ဎရံၬဖိၪမၫလဖၪဘဲၫ၁ိၭ “ကအီၪက့ၪလၩ့အ၁ၭလၧအ၀ၩဒၪ အ၀့ၫအဖၫ့လၬ ဘဲၫလၧကဆါဎရံၬအ၁ိၭနီၪဆံၭ” (အ့ဖစၧၭ ၅း၂၂) လၧလံၬဆံၫ့ဎံၪအဆၧၫ့ယီၩ ဒုၭ၁့ၪယၫထဲၩ့ပၧၩ မၫလဖၪဘဲၫကအီၪက့ၪလၩ့အ၁ၭလၧ အ၀့ၫ၁ံၪအ၀ၩဒၪလ့ၬအဖၫ့လၬနီၪလီၫ (၁ပံတၧၫ ၃း၁, ၅). ထီးစပီလူၫစံၭထဲၩ့ “ဘဲၫလၧကဆါအ၁ိၭနီၪဆံၭ,” ဆၧချဲၩ့ယီၩမွဲအစံၭထဲၩ့၀့ၫဒၪ၀ၩလဖၪယီၩ မီၪ့ဎီၩ့ လၧဎရံၬအကၠီၩ့နီၪအ့ၬ. အ့ၪမွဲလခီၫမၫလဖၪကဘၪခိၭနၪ, ဆၫ့လၩ့အ၁ၭလၧယွၩ ကဆါအမ့ၬယၫ, ဎရံၬနီၪမွဲဆၧထီၫထုၬ, အမွဲဆၧတီၩလၧအ၀့ၫကဘၪအီၪက့ၪ လၩ့အ၁ၭတၡါၡါနီၪလီၫ.

လၧ အ့ဖစၧၭ ၆း၇ အဖၧၩ့ ၦအခ့ၫအၡၩလဖၪကဘၪမၩထဲၩ့ဆၧမၩ “လမွဲဘၪလၧၦၡၩအဂး, မွဲဘဲၫလၧကဆါအဂး” ဒဲလၧကလီစံၫ ၃း၁၈ အဖၧၩ့ မၫလဖၪဘဲၫကအီၪက့ၪလၩ့အ၁ၭ “လၧအကြၨၭအဘၪလၧကဆါအဖၧၩ့” အဂး နီၪလီၫ. မၫလဖၪလၧအမွဲဎရံၬဖိၪလဖၪ လၧဆူနဲၩဆၧအကၠီၩ့ အ၀့ၫ၁ံၪကဘၪမၩလၩမၩဖၩ့ယွၩ ခၫ့ဖျီၫ့လၧ၀ၩလဖၪအကၠီၩ့နီၪလီၫ.

လၧကလီစံၫမွဲဂ့ၩ အ့ဖစၧၭမွဲဂ့ၩ ဎရံၬယီၩဘၪဆၧဆိၬထၪ့ထီၫ မွဲဘဲၫ၁ိၭ ဆၧအီၪကီၪ့အခိၪနီၪလီၫ. ဘၪဆၧဒီၩ့လၩ့၀့ၫလၧယ့ၫရှူၬအမိၡါဆ့နီၪလီၫ. (အ့ဖစၧၭ ၁း၂၂;  အ့ဖစၧၭ ၅း၂၃;  ကလီစံၫ ၁း၁၈). “ဎရံၬမွဲဆၧအီၪကီၪ့အခိၪ အ၁ိၭနီၪတၭ, အ၀့ၫဒၪနီၪမွဲၦထိးထဲၩ့တၩ့ထဲၩ့မိၡါလီၫ” (အ့ဖစၧၭ ၅း၂၃) “၀ၩမွဲ မၫအခိၪ” ယီၩ မွဲဒုၭဖျီၪထၪ့ဆၧအီၪကီၪ့ယီၩ အလူတီၩဂုးခၧၫ့လၧဎရံၬ ဘဲၫ၁ိၭ မၫအလူတီၩဂုးခၧၫ့လၧ၀ၩအဖၫ့ခိၪအ၁ိၭနီၪလီၫ. မွဲဆၧမၩနၧၩ့မၩစၪ, ချဲၩ့စံၭချဲၩ့ဆၫ လိၬအ၁ၭအဂးနီၪအ့ၬ.

`ဆၧဖၩ့လၧၦဖီဘၪလဖၪယီၩအဖၧၩ့ ၦကဘၪနၪ့ထၪ့ထဲၩ့ဆၧဖ့ၪကိၪ့လဖၪ ယီၩ အရ့ၩဒိၭဆံၭအၪလဲၪ. အ့ၪမွဲ၀ၩယီၩ “၁အုၭ၁ကၠၩ့, (၁ွ့ၭဖ့ၬ), အ့ၪမွဲ၁ူၭထၪ့တုၩ့ ထၪ့, အ့ၪမွဲအဲၪလၩ့ဒၪအ၁ၭ, အၧၩ့၁ၫ့, ၁ၭအၧၩ့, မၩနၧၩ့မၩစၪဆၧနီၪတၭ ဒုၭ၁ိၩ့ထဲၩ့ ဆၧချဲၩ့ “၀ၩနီၪမွဲမၫအခိၪ” နီၪ နးဆိၩလဂ့ၩ, ၀ၩအ့ၪမွဲကဲၪဘဲၫနီၪ မၫယီၩဘၪခိၭနၪ အလးအီၪအ့ၬ. မွဲဘၪလဲၪနီၪ ၀ၩယီၩမွဲလၩ့ဂၬထဲၩ့ဎရံၬအ့ၬ. အ၀့ၫနီၪမွဲ၀ၩလၧ အကြၨၭအဘၪလၧကဆါအမ့ၬယၫအ့ၬ. Ellen G. White, The Adventist Home, p. 117.`