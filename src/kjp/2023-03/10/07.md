---
title:  မၩလိၪအၪထၪ့အဂး
date:   01/09/2023
---

Ellen G. White ကွ့ၭလၧ "Responsibilities of Married Life," Testimonies for the Church, vol. 7, pp. 45-50, ဒဲ "Mutual Obligations," The Adventist Home, pp. 114-120.

Ellen White ဖ့ၪဂဲးထဲၩ့ဂံၪ့ဒီၪ့ဖိၪ၁ံၪ ဘဲၫလၧအဲၪဒိၭစ့ၩရၫ့ဒဲပၧၩ့ဆၧလဂၩ ဘၪလဂၩအဖၫ့ခိၪအဂးနီၪလီၫ. “ထီးမၩဆီၪ့မၩနၧၩ့ထဲၩ့လိၬအ၁ၭ ဘဲၫၦဂူၫဂၩ ကခိၭနၪနၧၩနီၪလဂ့ၩ, နမၩဘဲၫနီၪအကၠီၩ့ မွဲန၁ံၪဒုၭဂုးခၧၫ့ထဲၩ့ဆၧအဲၪဆၧကွံၩလန့ ဘၪနီၪလီၫ. အဲၪလိၬအ၁ၭ, ယူၭယၫ့လိၬအ၁ၭ, ဆၫ့လၩ့န၁ံၪအ၁ၭ, အွံၪ၁ၭဆၧၩ့ လိၬအ၁ၭ, ဆီၫ့မီၪ့ထဲၩ့လိၬအ၁ၭအဂး လၧဆၧအီၪမၧၫ့ဎံၫလၩအဖၧၩ့ဆံၭ.” The Adventist Home, p. 118.

အ၀့ၫလီၩဖျီၪထၪ့၀့ၫပျၩ့ဂ့ၩမၬ ဘၪဆဲၫ့လၧ ကလီၫစံၫ ၃း၁၈ (အ့ဖစၧၭ ၅း၂၂-၂၄) “ဆၧအၪ့စၪ့အီၪထၪ့၀့ၫဒၪကိၭအဆၧၫ့အထီဒ့ၭ ‘မၫအဂးအ၀့ၫကမၩ ထဲၩ့ဘၪဒၪအ၁ၭန့အ့ၬဧၪ.’ လံၬဆံၫ့ဎံၪစံၭထဲၩ့၀့ၫဒၪ ၀ၩနီၪမွဲ၀့ၫဒၪဂံၪ့ဒီၪ့အခိၪနီၪ လီၫ. လါနၫ့ဂ့ၩ ဘဲၫ ကလီစံၫ ၃း၁၈ စံၭ၀့ၫဒၪအ၁ိၭ မၫယီၩအ့ၪမွဲဘၪဒၪယွၩ အဆၧဘၪအ၁ၭတၭ, အ၀ၩနီၪအ့ၪမွဲတီၩလီၩ့ဂုးခၧၫ့လၧယွၩတၭ ကဘၪခိၭနၪထဲၩ့ဒဲ အုၩ့လၩ့အ၁ၭလၧအ၀ၩနီၪလီၫ. လါနၫ့ဂ့ၩအ၀ၩယီၩ အ့ၪမွဲအီၪမၧၫ့လမွဲဘၪလၧ လံၬဆံၫ့ဎံၪအဆၧ၁ီၪ့ဆၧ၁ၪ့တၭ, အ၀့ၫ၁ံၪလခိၭနၪဘၪပၧၩ့နီၪလီၫ. မၫလဖၪ နကဘၪ၁ၭမဲၪန၀ၩနၭနဲၪ့ယွၩအလးအီၪအ့ၬ. ဆၧအီၪက့ၪလၫ့၁ၭနီၪ ကဘၪအီၪဒၪ လၧယွၩလူၬလူၬဆံၫ့ဆံၫ့နီၪလီၫ. ဎရံၬယီၩရွံန့နၧၩလၧအ၁ွံၫအကၠီၩ့နီၪလီၫ. လၧမၫအဂးဆၧထီၫထုၬနီၪ မွဲ၀ၩအ့ၬ. ယွၩကဆါနီၪလီၫ. အ၀့ၫမွဲဆၧထိးထဲၩ့ကဆါ, ဒဲအ၀့ၫနီၪအဆၧအီၪက့ၪလၩ့၁ၭနီၪ ကဘၪမွဲဘဲၫယွၩအဆၧဘၪအ၁ၭနီၪလီၫ.” The Adventist Home, p. 115, 116.