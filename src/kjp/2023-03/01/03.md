---
title:  ဆၧတုၩ့ထၪ့တုၩ့လၩ့လၧဘျၪ့ယိဖၧၩ့ဆၧအလး
date:   26/06/2023
---

`ဖီ မၩဆၧ ၁၉း၂၁-၂၀း၁. နမၩန့ဆၧမၩလိၪလဖၪ လၧဆၧမၩအ၁ၭယီၩ မွဲဆၧနီၪလဲၪ.`

စပီလူၫအဆၧထိးအ၁ၭလၧ ဒိၩ့ဖၭဒိၪအ့ဖစၧၭ လၧအအီၪဎွ့ၩဒဲဆၧမၩဆၧ၁့ၪ လၩ့မဲၩအဖၧၩ့နီၪ ထံးလၩ့ထီၩ့လၩ့၀့ၫဒိၪမၬ, မွဲလၧၦအီၪဂဲၫလၧလးဎံၩ့စီၪ့လဖၪ အ၁ၭဆုးလီၩ့လၧ နးအၫတမံၭအဆၧလုဂံၪ့နီၪလီၫ. ဆၧလုဂံၪ့အဆၧ၁ုၪ့ထၪ့လး နီၪ, အီၪဎွ့ၩဒဲဆၧလၩ့ဆၫ့လဖၪ, မၩထၬ၀့ၫလၧလိးတၧၩ့ဖၭဒိၪ (၁၂၇) တၧၩ့ လၧအထၪ့ဘၭ၀့ၫအထီၫ ၆၀’ (၆၀ ်နနအ), ဒဲမွဲ၀့ၫလၧလိးဘွၩဆံၫ့ အီၪလၧအလုအဎွ့ၩ ဒိၪလဖၪနီၪလီၫ. လၧအနီၪအကျၩ တၧၩ့ဖၭဒိၪ၁ၧၫ့ဆံၫဎူၫတၧၩ့နီၪ နဲၪ့ထၬ၀့ၫဒၪထီၫ့, မွဲဆၧနီၪအမံၩ့ဂ့ၩ၁-ဖျီၪ, အီၪလၧဂၪ့ခိၪအဆၧလၩ့လၭနွ့ၫမံၩ့အဖၧၩ့ လၧဖျိၩ့လံၩလံၩ နီၪလီၫ.

မွဲဆၧနီၪစပီလူၫအဆၧမၩယီၩ မိမၩဂၭဂီၩ့ခွံၬအ၀့ၫ၁ံၪအဆၧဘိၪ့ဆၧဘၩ ခၫ့ဖျီၫ့လၧကျိၪစ့ၩအဆၧမၩဆၧၩ့မိပထုၭ၀့ၫနီၪတၭ (မၩဆၧ ၁၉း၂၇), ၦထမၬစ့ၩ (?ငွပန်းထိမ်) ဖိၪ စဒမံjတအၧၭနီၪ လၧဆၧ၁ၭထၪ့ဖၭဒိၪအဖၧၩ့ အ၀့ၫဒိၪထး အဆၧမၩဖိၪ၁ံၪလၧနိၪဖျ့ၪနီၪလီၫ. ၦခမျၧးအဂီစဲၪ့တလဲးနုၬလၩ့လၧၦယိဖၧၩ့ဆၧလးဘျၪ့ဖၭဒိၪအဖၧၩ့, ဒဲကိၭၡၭထၪ့လၧအလူဖၭဒိၪ, စံၭ၀့ၫ, “ၦအ့ဖစၧၭဖိၪအနးအၫ တမံၭယီၩ မွဲအဖၭဒိၪလီၫ” နီၪလီၫ (မၩဆၧ ၁၉း၃၄). ထီးမွဲဆၧတုၩ့ထၪ့တုၩ့လၩ့ အီၪလၩ့မါပံၭအလးခဲၫ့နီၪ, စပီလူၫကိၭန့အထံၩအဖျဲ၁ံၪ ချဲၩ့ဒုၪ့အ၀့ၫ၁ံၪဂီၩ့နီၪ စဲၪ့ထၪ့ခွံၬ၀့ၫလၧဒိၩ့ဖၧၩ့နီၪလီၫ.

`လၧအ၀့ၫအဆၧလ့ၩလၧဆၧ၁ၭထိၬအပရၧၫ့အဂး ၁ၧၫ့ဘျၩ့လဘျၩ့အထုၬ နီၪ, စပီလူၫဒၪခီၩ့လၧအ့ဖစၧၭဆၧအီၪကီၪ့၁ၭၡါလဖၪထီးနီၪလီၫ. နမိစံၭ စပီလူၫ အဆၧ၁ၭအီၪထီးနီၪဘဲၫ၁့ၪလဲၪ. (ဖီ မၩဆၧ ၂၀း၁၇-၃၈).`

ဆၧကွ့ၭနဲၪ့ယိခွါ စပီလူၫအဆၧအဲၪဒဲအဆၧဘူၭထံးလၧအ့ဖစၧၭ-

* A.D. 52: စပီလူၫဂဲၫနုၬလၩ့လၧအ့ဖစၧၭအခၪ့ထံၭလဘျၩ့ (မၩဆၧ ၁၈း၁၈-၂၁).
* A.D. 53-56: စပီလူၫအဆၧမၩဆၧ၁ၭထိၬအပရၧၫ့ လၧအ့ဖစၧၭအဖၧၩ့ ၁ၧၫ့နံၪ့ (မၩဆၧ ၁၉း၁-၂၀း၁). ဆၧမၩမိထုၬထီထီးနီၪ အ၀့ၫကွ့ၭလံၬကီရံၫ့အခၪ့ ထံၭလဘံၪ့နီၪလီၫ (၁ကီ ၁၆း၅-၉).
* A.D. 57: စပီလူၫဒၪခီၩ့လၧ ၦ၁ၭၡါလဖၪလၧအ့ဖစၧၭ, လၧအ၀့ၫအီၪ လၧ၀ံးမလံတၧၭအထီနီၪ (မၩဆၧ ၂၀း၁၇-၃၈).
* A.D. 62: စပီလူၫကွ့ၭလံၬအ့ဖစၧၭ, လၧရိမၫလၧဘၪဆၧစၧၩ့ထၬ အထီနီၪလီၫ.

“မၩအ၁ၭဘဲၫနီၪတၭ, အီၪခိၭဆံၭး လၧယလအီၪထီခွံၬဘၪတၭ, လၧ၁ၧၫ့နံၪ့ ယၫနီၪ, လၧမုဆၫဆၫဒဲမုနၩနၩတၭ, ယ၁ီၪ့ထဲၩ့၁ၫ့ထဲၩ့န၁ံၪကိၭဂၩဒ့ၭ လၧယမ့ၬ ထံၫလၩ့နီၪ, နၪ့ထၪ့ထဲၩ့န၁ံၪ၀့ၫဆံၭ,” စပီလူၫစံၭ၀့ၫဒၪလီၫ (မၩဆၧ ၂၀း၃၁). မွဲနဆီၫ့မီၪ့လၧစပီလူၫမိမၪလူၬပဆၧအီၪကီၪ့လၧမုလနံၩယီၩဆၧနီၪလဲၪ, ဒဲဘၪမွဲနီၪလဲၪ.