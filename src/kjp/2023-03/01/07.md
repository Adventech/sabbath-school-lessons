---
title:  မၩလိၪအၪထၪ့အဂး
date:   30/06/2023
---

လၧဆၧမၩအ၁ၭ လၧဆၧနၫ့စဲၪ့ခွံၬဆၧဖူၫဆၧနၪ, လၧအကိၭထၪ့ပျီၩယ့ၫရှူၬ ဒဲစပီလူၫအမံၩ့ (မၩဆၧ ၁၉း၁၃-၂၀; လၧ Sunday's study ဖၧၩ့နီၪ) ဒုၭနၪ၁့ၪ ပၧၩလၧ ဘၪမွဲနီၪစပီလူၫလီၩဆၧဘၪထွ့ၫလၧဆၧအစီၩ့အမၩ့ လၧအ့ဖစၧၭဖၧၩ့ အၪလ့ၬနီၪလီၫ. ၦဆူနဲၩဆၧဖိၪအ၁ၫ့လနၩ့နၩ့ အ၁ုၪ့အီၪ၁ၭအီၪဒၪလၧကဆါ ယ့ၫရှူၬအဆၧပၧၩ့နီၪ, တၭအ၀့ၫ၁ံၪဖ့ၪလၫ့ခွံၬအ၁ၭ ဒဲအဆၧပိၭဆၧလိၭ, လံၬလဲ လၧအဘၪထွ့ၫလၧဆၧအူၪဆၧပီၩ၁ံၪလဖၪနီၪ ဆူၭထၪ့ခွံၬ၀့ၫလၧမ့ၪလီၫ. ၦမၩလိၪအၪ့ဎၬဆၧစံၭ၀့ၫ, လၧလံၬအထူၫ (၂၅၀) ဘၪထွ့ၫၦလီးဆၧ (ဆၧမၩ ကဒၩမ့ၬ, မျက်လှည့်, ?မSာ်အတတ်) လဖၪ, လံၬဆၧအူၪလၩ့ပီၩလၩ့ဆၧလဖၪ လၧအမိထုၭန့အကၠဲၬ၁ံၪ, အကဆါမုၪ၁ံၪ, ဒဲဆၧဖူၫဆၧနၪအစီၩ့အမၩ့လဖၪနီၪ လီၫ.

စလုကၭစံၭ၀့ၫလံၬလဲလဖၪနီၪ အဎွ့ၩအယၫအီၪ၀့ၫဒၪလၧစ့ၩ ၅၀,၀၀၀, လၧၦမၩဆၧဖိၪလဂၩ အဆၧမၩလံၩ့အ၁ၫ့ ၅၀,၀၀၀ အဂးနီၪလီၫ. (ထိၪဎီၩ့လၧ မုလနံၩယီၩအဆၧထိၪ, လနံၩအလံၩ့ $80 နီၪ, မိထၪ့ဘၭ၀့ၫလၧ $4 million လီၫ). အ၀့ၫ၁ံၪဖ့ၪလၫ့အ၁ၭ ဆၧအထိၪအဎၩ့နီၪ အလုဒိၪဎွ့ၩဒိၪမၬလ့ၬလၧ အ၀့ၫ၁ံၪအဆၧအီၪမၧၫ့အီၪဂဲၩကိၭနံၩဒ့ၭအဖၧၩ့နီၪလီၫ. “ဆၧမၩနီၪမွဲယွၩအီၪလၧ အစီၩ့အမၩ့လၧၫ့ဎွ့ၩ နုၬလၩ့မၩဆၧလၧအ၀့ၫ၁ံၪအဆၧ၁့ၪယၫဖၧၩ့, ဂဲၫထဲၩ့လၧဆၧ နီၫ့ယါအလၧၫ့အဎွ့ၩလၧအ၀့ၫ၁ံၪမၩထးဘၪဆၧမၪ လၧအ၀့ၫ၁ံၪအဆၧမၩလၧ ဆၧခဲးစူၪ (လက်ဖွဲ့), ဆၧထုၭဆီၪ့န့ၦၡၩအ၁ၭ, ဆၧဘၩဆိၪဖၪအူၪလၩ့ပီၩလၩ့ဆၧ, ဒဲဆၧအလုၫအလါလဖၪလၧ မိဒိၭန့ဘၪ၁ၭမုအစီၩ့အမၩ့၁ံၪနီၪလီၫ.” Clinton E. Arnold, Ephesians (Grand Rapids, MI: Zondervan, 2010), p. 34.

ပ၁့ၪယၫဘၪလၧလံၬအ့ဖစၧၭယီၩ ဘၪဆၧကွ့ၭ၀့ၫ မွဲလၧၦဆူနဲၩဆၧဖိၪလဖၪ မိဒိၭန့ဘၪဆၧ၁ီၪ့ဆၧ၁ၫ့ “လၧပမိလ့ၩဆၧၫ့ယၫဘၪ ဆၧဘိၪ့အၧၩ့လၧ အမိလၩ့ဘၪပၧၩဒဲဆၧလ့ၩခၫ့ဖျီၫ့မူၭ၀ၩ့ဒီၪ့ ‘အစီၩ့အမၩ့လဖၪ’ နီၪလီၫ.” Clinton E. Arnold, Power and Magic:The Concept of Power in Ephesians (Grand Rapids, MI: Baker Books, 1992), p. 165. စပီလူၫအဆၧဖ့ၪကိၪ့အ့ဖစၧၭယီၩ, ဖ့ၪနဲၪစိၩကဆါဎရံၬ မွဲၦလဂၩလၧဆၧအီၪက့ၪထၪ့ထီၫ၀့ၫလၧ ဆၧအစီၩ့အမၩ့ထီးအလူၬအဖၫ့ခိၪ (အ့ ၁း၂၀-၂၃) ဒဲအ၀့ၫဖ့ၪဂဲးဖ့ၪဘၭလီၩဖျီၪ ထၪ့၀့ၫ လၧၦဆူနဲၩဆၧဖိၪ၁ံၪလဖၪဆ့ ကဆါယွၩဖ့ၪစီၩ့ဖ့ၪမၩ့၀့ၫဒၪဘဲၫနီၪအ၁ိၭ လီၫ (အ့ ၂း၁၅-၁၉; အ့ ၃း၁၄-၂၁; အ့ ၆း၁၀-၂၀).