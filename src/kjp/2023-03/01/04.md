---
title:  တၢ်မၤလိ
date:   27/06/2023
---
ဖီဖျီၪထၪ့လံၬလၧၦအ့ဖစၧၭဖိၪ၁ံၪအအီၪ
စပီလူၫကွ့ၭလံၬအ့ဖစၧၭနီၪ ဘဲၫ၁ိၭၦကိၭဂၩဒ့ၭလၧဆၧအီၪကီၪ့ဖၧၩ့လဖၪ မိနါဂၧၫ့ဘၪ၀့ၫအဂးလီၫ. ခီၫလၧစပီလူၫစဲၪ့ထၪ့လၧအ့ဖစၧၭဆၧၫ့ထီဘိၩ့ဆၧၩ့နီၪ ၦဎရံၬဖိၪအဆၧဂဲၩဆၧ၀ၭလဖၪဒိၪထၪ့၀့ၫဒဲ ၦဆူနဲၩဖိၪ၁ံၪအဂံၪ့ဒီၪ့အၪထၪ့ဂီထၪ့ ၀့ၫနၭမၬလ့ၬလီၫ. အ့ၪမွဲၦဆူနဲၩဆၧဖိၪ အဂုအခိၪလဖၪနီၪ ဘၪမၩန့မူၩဒၩလၧ ၁ီၪ့ထဲၩ့၁ၫ့ထဲၩ့ၦအ၁ၫ့ဖိၪလဖၪ, ဘဲၫအဒိၭန့ဘၪလံၬပရၧၫ့လၧစပီလူၫအအီၪနီၪ, တၭဖ့ၪပဂၨၪထၪ့လိၬ၁ၭထီးနီၪလီၫ. စပီလူၫကွ့ၭဆၧထီးနီၪ ဘၪထွ့ၫလၧဂံၪ့ဒီၪ့ခိၪ ဖါ၁ံၪ, မိ၁ံၪ, ဖိၪ၁ံၪ, ဒဲၦအဎီးအၡၩလဖၪထီးလူၬအဂးလီၫ (အ့ ၅း၂၁-၆း၉). ဂံၪ့ဒီၪ့ဎၫ့ဒီၪ့ဖိၪထီးအလူၬ, ဎုၬထဲးၦမၩဆၧဖိၪလဖၪလၧဂံၪ့ဖၧၩ့မွဲဂ့ၩ, ၦမၩဎုၬဆၧလၧအဆၧမၩဖၧၩ့ ဒဲၦလၧဘၪဒိၭနဲၩ့အ၁ၭလၧအဆၧမၩဖၧၩ့ အဆၧဘၪထွ့ၫထီး အလူၬနီၪ, မိဘၪထီးန့စပီလူၫအလံၬပရၧၫ့လၧ အ့ဖစၧၭအဂးယီၩလီၫ.

`ယိထၪ့လံၬဆၧကွ့ၭ (outline) လၧအဖၫ့လၬနီၪ, ဖီလၧနလူဒိၪဒိၪ (မိယံၬ၀့ၫ ၁၅ မံနံၬ). ဆၧမၩလိၪမွဲနီၪဖ့ၪလၫ့ထဲၩ့နၧၩ လၧလံၬထၧၫ့ဘံၪ့ယၫ အဖၧၩ့နီၪလဲၪ.`

၁\. ဆၧချဲၩ့ထိးဆၧၫ့မုၬဆၧ (အ့ ၁း၁, ၂)

၂\. ဆၧဆိၪဂ့ၩအဆၧချဲၩ့လၧယၫ (အ့ ၁း၃-၁၄)

၃\. အၪ့ကံၩ့ဘၩဆိၪဖၪဆၧလၧၦဆူနဲၩဆၧဖိၪ၁ံၪ မိဒိၭန့ဘၪ၁ၭအဆၧကိၪ့ထၪ့ဖၭလၩ့လၧဎရံၬအဖၧၩ့ (အ့ ၁း၁၅-၂၃)

၄\. နး၁ၭ၁ံၫထး၀့ၫလဖၧၫ့, ဘိၩ့ယီၩန့ယွၩအဆၧမၩမၧၫ့ထၪ့ထဲၩ့လၧကဆါ ဎရံၬ (အ့ ၂း၁-၁၀)

၅\. ကဆါဎရံၬအဆၧမၩကဲၪထၪ့ဆၧအီၪကီၪ့ မွဲဆၧလမံၩ့ဎးလၧ ၦယုဒၫဖိၪ လဖၪဒဲၦလခီၫဘၩ့မုးလဖၪအကျၩ (အ့ ၂း၁၁-၂၂)

၆\. စပီလူၫ မွဲဘဲၫၦလီၩလၩ့လၬလၩ့ဆါဎရံၬအဂဲး လၧၦလခီၫဘၩ့မုးလဖၪ အအီၪ (အ့ ၃း၁-၁၃)

၇\. ဆၧဘၩဆိၪဖၪ လၧၦဆူနဲၩဆၧဖိၪ၁ံၪအဂး ဘဲၫ၁ိၭအ၀့ၫ၁ံၪမိန့ဆၧလ့ၩ ခၫ့ဖျီၫ့ဆၧလၧဎရံၬအဆၧအဲၪအဖၧၩ့ (အ့ ၃း၁၄-၂၁)

၈\. ဖီၪ့ဆုၭထၬဆၧအီၪကီၪ့အဆၧဎူၫဆၧဎၩ့ လၧ၁ၭမုဆံၫ့ဎံၪအဆၧထိၪဂု ထိၪဂဲၩအဖၧၩ့ (အ့ ၄း၁-၁၆)

၉\. အီၪမၧၫ့လၧဆၧအီၪမၧၫ့အ၁ၫ့, လၧအဒိၪထၪ့လၧဆၧဎူၫဆၧဎၩ့အဖၧၩ့ (အ့ ၄း၁၇-၃၂)

၁၀\. လ့ၩဆၧလၧဆၧအဲၪဆၧကွံၩ, ဆၧဖၩ့, ဒဲလၧဆၧကိၪ့ဆၧ၁့ၪအဖၧၩ့ (အ့ ၅း၁-၂၀)

၁၁\. မၩဖိၬထွ့ၫဎရံၬအခံးအဂၩ့ လၧၦဎရံၬဖိၪ၁ံၪအဂံၪ့ဒီၪ့ဖၧၩ့ (အ့ ၅း၂၁-၆း၉)

၁၂\. အီၪဂုးဆၧၫ့ထုၪ့ၡီၩ့ (လၩ့ဎိၬ)း ဆၧအီၪကီၪ့မွဲဘဲၫယွၩအ၁ုၭမုအ၁ိၭ (အ့ ၆း၁၀-၂၀)

၁၃\. ဆၧဆိၪဂ့ၩဆိၪဘွၩလၧခဲၫ့ထုၬ (အ့ ၆း၂၁-၂၄)

ဆၧဂဲးမိၡါလၧလံၬပရၧၫ့ယီၩနီၪ မွဲဆၧနီၪလဲၪ. ဆၧဒုၭ၁့ၪယၫဘၪနၧၩဆၧ နီၪလဲၪ. ဆၧနဲၪဆၧအထုၬ အဂဲးအဖးလၩ့ထံးလၩ့ဆ့ၭနီၪ မွဲဆၧနီၪလဲၪ.