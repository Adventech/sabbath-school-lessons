---
title:  ဆၧမၩဘၪလိၬထဲၩ့ဆၧလမံၩ့ၪထုၪ့စူၪယၫဒဲဆၧအီၪကီၪ့
date:   22/07/2023
---

### ဖီလနွ့ၫယီၩအဂးဆၧမၩလိၪ
အ့ ၂း၁၁-၂၂; ရိ ၃း၃၁; ရိ ၇း၁၂; အဲၫ ၅၂း၇; အဲၫ ၅၇း၁၉; ယီ ၁၄း၂၇; ၁ကီ ၃း၉-၁၇.

> <p>၁နိၫထီၫ့</p>
> "အ့ၪမွဲဘိၩ့နဲၪ့ယီၩ, လၧယ့ၫရှူၬဎရံၬအဖၧၩ့နီၪ, န၁ံၪ, ၦလၧအအီၪ ယဲၩ့လၧအ၁ၫ့နီၪ အီၪဘူၭထၪ့ထဲၩ့လၧဎရံၬအ၁ွံၪအကၠီၩ့လီၫ. အဂဲးဘဲၫယီၩ ၦနံၫဒီၪ့နီၪ မွဲအဒုၭကဲၪထၪ့၀့ၫၦလဒီၪ့ဎးတၭ, မွဲပဆၧဘၪလိၬအိၭလိၬ, ဒဲမၩလၩ့ဎီးခွံၬဆၧဒီၪ့အီၪလၧအဘိၩ့ဆၧၩ့” (အ့ဖစၧၭ ၂း၁၃, ၁၄).

နမွဲၦလခီၫဘၩ့မုးဖိၪလဂၩ, ၦဂြံၭစၭဖိၪလဂၩ, လၧအၪ့ဎၬနၪ၁့ၪၦယုဒၫဖိၪ၁ံၪအကဆါယွၩ.....လၧဆၧနီၪနအီၪက့ၪထးခွံၬ နဆၧဘိၪ့ဆၧဘၩကဆါအၪဂၩ ဒဲနဒိၭနဲၩ့န၁ၭလၧကဆါယွၩအမွဲအတီၩလဂၩ. ထီးနနုၬလၩ့လၧ ဆၧလုဂံၪ့ဎံၫလၩ လၧဒိၩ့ယရှုစလံၫ့အဖၧၩ့, ၦဘိၪ့ထၪ့ဘၩထၪ့ကဆါယွၩ အလူလဖၪထုၭန့န၁ၭဒိၪဒိၪ အၪအၪ . . . ထီးနီၪလဖၧၫ့ နဆၧၫ့ယၫဘၪလၧဆၧဒီၪ့လိးဒီၪ့ဘံၭထၬအ၁ၭလၧ နမ့ၬယၫ, နဒၪၦကွ့ၭထၬလံၬလၧလိးဖၫ့ခိၪနီၪ လၧလၫတ့ၫ့ (Latin) ဒဲဂြံစၭ (Greek) အလၨလခီၫ ဒဲစံၭ၀့ၫဒၪ - “ၦလခီၫဘၩ့မုးဖိၪဂဲၫနုၬဘၪလၧဆၧဒီၪ့ယီၩ အဖၧၩ့ဒဲအနဲၩ့အဎီၩ့ယီၩန့နးဂၩအ့ၬ. အ့ၪမွဲၦလဂၩလါလါ ဂဲၫနုၬလၩ့ဒဲၦဖီၪ့ချုၭန့နီၪ, မိဘၪ၁ံၫ၀့ၫတၡါလီၫ.” ထီးနီၪလဖၧၫ့, နဆီၫ့မီၪ့လၩ့ထဲၩ့ဒဲန၁့ၪယၫဘၪလၧ ဆၧပဒၩ့ထၬနၧၩ, နမွဲၦအီၪယဲၩ့လဂၩ, ဒဲနဘၪဆၧထုၭဖၭခွံၬနၧၩနီၪလီၫ.

လၧ (အ့ဖစၧၭ ၂း၁၁-၂၂) အဖၧၩ့နီၪ, စပီလူၫဒၪဘၪဎရံၬအထုၪ့စူၪယၫ ဘဲၫဆၧမၩအ၁ၭအလၩ့ဆၫ့လမံၩ့, လၧအမၩလၩ့ဎီးခွံၬဆၧအဒီၪ့လဖၪနီၪလီၫ. ထုၪ့စူၪယၫလၧအအီၪဆၧၫ့ထုၪ့နီၪ မၩဖံလၫ့ခွံၬ (မၩလၩ့မါခွံၬ) ဆၧအဖုၫအဂီ လၧအီၪပဒၩ့ထၬဆၧနီၪ, တၭမၩဘၪလိၬထဲၩ့ၦၡၩလၧကဆါယွၩနီၪလီၫ. ဒဲမၩဘၪ လိၬထဲၩ့ၦၡၩလဂၩဒဲလဂၩဆ့နီၪလီၫ. ထုၪ့စူၪယၫနီၪ အီၪပဲၩခွံၬဆၧမ့ၬလဲၩဆၧဒဲ ဂဲၫဆိၬန့ဆၧဘၪလိၬအိၭလိၬ လၧၦယုဒၫဒဲၦလခီၫဘၩ့မုးအဘိၩ့ဆၧၩ့, ဒုၭကဲၪထၪ့၀့ၫ “ၦနံၫဒီၪ့လၧၦအ၁ၫ့လဒီၪ့ဎး” နီၪလီၫ (အ့ ၂း၁၅). လၧဆၧလမံၩ့ဎး အဖၧၩ့, အ၀့ၫ၁ံၪကဲၪထၪ့လၧဂံၪ့ဆံၫ့ဎံၪလၧကဆါအဖၧၩ့, ဘဲၫ၁ိၭအမိကဲၪထၪ့ “ယွၩအီၪ၀့ၫအလးလၧ၁ၭမုအဖၧၩ့” လီၫ (အ့ ၂း၂၁).

ဆၧမွဲဆၧတီၩလမံၩ့ယီၩ အခီၫပယီၫအီၪလၧပဂးဆၧနီၪလဲၪ.