---
title:  မၩလိၪအၪထၪ့အဂး
date:   28/07/2023
---

ဆီၫ့မီၪ့ယိဆၧလဖၪယီၩ လၩ့ထံးလၩ့ဆ့ၭဆံၭ.

စပီလူၫဒုၭနဲၪဆၧထိးအ၁ၭလၧ (အ့ဖစၧၭ ၂း၁၁-၂၁) အဖၧၩ့ စံၭ၀့ၫဒၪ ၦယုဒၫဖိၪဒဲၦလခီၫဘၩ့မုးၦဆူနဲၩဆၧဖိၪ၁ံၪ အဆၧဘၪထွ့ၫလိၬ၁ၭ လၧအမွဲဆၧ လမံၩ့ဎးလၧဆၧအီၪကီၪ့အဖၧၩ့လီၫ. အ၀့ၫလီၩဖျီၪပျၩ့ဆၧအီၪလၧဆၧနၪ၁့ၪလိၬ ၁ၭ, ဆၧမၩဘိၭမၩဆၧၩ့လိၬ၁ၭ, အီၪလၧဆၧဘၪလိၬအိၭလိၬဘဲၫအမွဲ “ၦဒိၩ့ဖိၪ ဖံၭ၁ိၭလိၬအ၁ၭလၧၦဆံၫ့ဎံၪ၁ံၪ ဒဲလၧယွၩအဂံၪ့ဖိၪဆ့လီၫ” (အ့ ၂း၁၉). လါနၫ့ဂ့ၩ, လၧလံၬထၧၫ့ဘံၪ့ယၫအဆၧဘၪဆုးလိၬ၁ၭအဖၧၩ့နီၪ စပီလူၫနဲၪဖျီၪအဆၧထိစိၩလၧ အဒိၪနဲၪ့ဂ့ၩနဲၪ့ဆၧနီၪလီၫ. အ၀့ၫအီၪက့ၪမိထုၪ့လၧ ယွၩအဆၧဒိၪဆၧမု, ဆၧကိၪ့အဒိၪထုၬ လၧမိအီၪက့ၪဆၧထီးအလူၬ လၧဎရံၬအဖၧၩ့နီၪလီၫ (အ့ ၁း၉, ၁၀). ဒဲအ၀့ၫအဆၧယိထံၫယိဆၭ ဆၧအီၪထဲးဎုၬလၧ “ၦၡၩအဒီၪ့ထၧၫ့ ဒီၪ့ယၫလၧမူၭခိၪ, ဒဲလၧဂၪ့ခိၪယီၩ” နီၪဆ့လီၫ (အ့ ၃း၁၅).

ဆၧအကၧၩ့ဒိၪ, ဆၧဎူၫဆၧဎၩ့လၧဆၧအီၪကီၪ့အဖၧၩ့ - လီၩဖျီၪ၀့ၫလၧ အ့ဖစၧၭ ၂း၁၁-၂၁ - စပီလူၫလီၩဖျီၪပျၩ့၀့ၫ လၧအ့ဖစၧၭ ၃း၁၀ အဖၧၩ့စံၭ၀့ၫ “ဘဲၫ၁ိၭဆၧအဒိၪအခိၪ, ဒဲဆၧအစီၩ့အမၩ့လၧမူၭခိၪအဖၧၩ့ ဆၧမိ၁့ၪယၫဘိၩ့နဲၪ့ ယီၩ, လၧဆၧအီၪကီၪ့အကၠီၩ့, ယွၩအဆၧကိၪ့အၪအၪဒိၪဒိၪနီၪ...” လီၫ.

အ၀့ၫ၁ံၪအဆၧဘၪထွ့ၫ ဘၪလိၬအိၭလိၬ၁ၭနီၪ မွဲယွၩအဆၧကိၪ့ဆိၫ၀ဲၩ လၧမူၭ၀ၩ့ဒီၪ့အဖၧၩ့ ကဲၪထၪ့၀့ၫလၧဎရံၬကဆါနီၪလီၫ. မွဲဆၧနီၪ, အ့ဖစၧၭ ၂း၁၁-၂၁ ယီၩ, မွဲဆၧချဲၩ့လၧအဒုၭနၪ၁့ၪပၧၩ ဆၧထီးအလူၬလၧအမ့ၬယၫဒဲလၧအလးခဲၫ့ အဆၧဘၪဆုးကျိၭလိၬ၁ၭအလး (the context), ဘၪထွ့ၫလၧၦၡၩအဖုၫအဂီ၁ံၪ ဒဲအဆၨၩအဆၬ၁ံၪနီၪလီၫ.