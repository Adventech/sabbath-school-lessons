---
title:  ဆၧမၩလၩ့ဎီးခွံၬဆၧဒီၪ့အီၪလၧအဘိၩ့အဆၧၩ့
date:   25/07/2023
---

`စပီလူၫစံၭ၀့ၫလၧဎရံၬမၩဂၭဂီၩ့ခွံၬ “ဆၧအထူၫအရှူၫဘၪဆဲၫ့လၧဆၧ မၪလူၬ” နီၪမွဲဆၧနီၪလဲၪ. ဘၪမွဲနီၪဎရံၬမၩဆၧနီၪလဲၪ. (အ့ ၂း၁၄, ၁၅).`

ဘၪလဘၪစပီလူၫမိစံၭ၀့ၫဒၪ ဆၧဒီၪ့လၧအအီၪ၀ၬဖီၩ့ထၬၦအံၫစရ့လၭ အဆၧလုဂံၪ့လၧအခုးထၬ၀့ၫ (Eကိမ်း၀ါး) လၧဆၧ၁ံၫနီၪလီၫ. စပီလူၫဆီၫ့မီၪ့ထၪ့ လၧဆၧဒီၪ့နီၪလၩ့ဎီးခွံၬတၭ ၦလခီၫဘၩ့မုးဖိၪလဖၪ ဘိၪ့ထၪ့ဘၩထၪ့ဘၪကဆါယွၩ လၧၫ့လၧၫ့ဎွ့ၩဎွ့ၩလီၫ (အ့ ၂း၁၈). စပီလူၫစံၭလၧဆၧဒီၪ့လမံၩ့လါလါနီၪ ဘၪဆၧ၁ုၭခွံၬ၀့ၫလၧထုၪ့စူၪယၫနီၪလီၫ. မွဲလၧဆၧနီၪ ပမၩလိၪဘၪၦနံၫဒီၪ့, ၦယုဒၫဖိၪ၁ံၪဒဲၦလခီၫဘၩ့မုးဖိၪလဖၪ ကဲၪထၪ့ဆၧလမံၩ့ဎးတၡါနီၪလီၫ.

ၦလနၩ့နၩ့နဲၩ၀့ၫလၧ (အ့ဖစၧၭ ၂း၁၄, ၁၅) စံၭဆၧလၧဆၧမၪလူၬဆံၫထံၪ, ဘၪထဲးဎုၬလၧမး၁ံၫနံၩနီၪ, “ဂၭဂီၩ့ခွံၬ,” “ဘၪဆၧအီၪပဲၩခွံၬ” ၀့ၫလၧထုၪ့စူၪယၫ နီၪလီၫ. လါနၫ့ဂ့ၩစပီလူၫအီၪက့ၪဒိၪ ဆၧမၪလူၬဆံၫထံၪနီၪ ဘဲၫဎဲးဘၭအ၀ံ အစၧၩ့ (အရင်းအ]မစ်) လၧဆၧဒုၭကဲၪထၪ့ၦဎရံၬဖိၪထံၩဖျဲအခံးအဂၩ့လၩ့ထံးလီၫ. အ၀့ၫချဲၩ့ဒိၭနဲၩ့ဆၧလၧဆၧမၪလူၬယဲထံၪလထံၪ (အ့ ၆း၂, ၃) ဒဲဆၧလီၩဖျီၪထၪ့ အဂူၫဂၩ (လၧနွ့ၫထံၪလထံၪ, အ့ ၅း၃-၁၄, ၂၁-၃၃; လၧဎိၬထံၪလထံၪ, အ့ ၄း၂၈; ခွံၫထံၪလထံၪ, အ့ ၄း၂၅; လၧဆံၫထံၪလထံၪ, အ့ ၅း၅). ဆၧဘၪလၩ့ ဎိၭဆ့လၧ စပီလူၫစံၭ၀ဲၩ၀့ၫဒူၩဒူၩ ဘၪထွ့ၫဆၧမၪလူၬနီၪ (ရိ ၃း၃၁; ရိ ၇း၁၂). အ၀့ၫလီၩဖျီၪထၪ့ဆၧမၩန့ဘၪမၪဆၧမၪလူၬအဂဲး, အီၪက့ၪဒိၪ၀့ၫဒဲထိးဆၧၫ့၀့ၫ လၧ အမွဲဆၧဘၪမၩထွ့ၫလၧယၫခီၫတၡါနီၪလီၫ. လၧဆၧနီၪအကၠီၩ့, အ့ၪၦစံၭ ဆၧယီၩလၧဆၧမၩထုၬခွံၬ ဆၧမၪလူၬဆံၫထံၪယီၩနီၪ, မွဲတၡါဆၧအၪ့ထုၫ့ဘၪမၪ စပီလူၫအဆၧချဲၩ့အခီၫပယီၫနီၪလီၫ.

စပီလူၫစံၭ၀့ၫ, ဆၧ၁ီၪ့ဆၧ၁ၫ့လၧမိအီၪက့ၪလၩ့ဖၭ ၦယုဒၫဖိၪ၁ံၪဒဲ ၦလခီၫ ဘၩ့မုးဖိၪ၁ံၪနီၪ, လၩ့ဆၫ့ဒၪဆၧလၧဆၧထုၭဖၭခွံၬလိၬ၁ၭလၧဆၧဘိၪ့ဆၧဘၩ နီၪ, မွဲဆၧလၩ့၁ၭဘၪ၁ၭလိၪလၧစပီလူၫအဂး ဒဲအနီၪမွဲ၀့ၫဆၧမၩဘၪမၪဆၧမၪလူၬ အဆၧအီၪက့ၪ၁ၭဒဲအဆၧထိစိၩ့နီၪလီၫ. ဆၧ၁ီၪ့ဆၧ၁ၫ့လၧ အ့ဖစၧၭ ၂း၁၄, ၁၅ အဖၧၩ့နီၪ မွဲဒၪဆၧအထူၫအရှူၫလၧ အီၪက့ၪလၩ့ဖၭၦအဆၨၩလဖၪနီၪလီၫ.

ဆၧ၁ၭဘၪထံၬထၬလဖၪ လၧၦမုနွ့ၫနံၩဆၧအီၪကီၪ့အကျၩ, အ့ၪလမွဲ, လၧၦဎရံၬဖိၪဆၧအီၪကီၪ့ဂူၫဂၩအကျၩနီၪ, ကြၨၭဒိၭန့ဆၧဒၪခီၩ့ဆၧၫ့ယၫဒဲလ့ၩခၫ့ဖျီၫ့ ဆၧဘဲၫ၁့ၪလဲၪ. ဆၧဘၪလၩ့ဎိၭလၧဎရံၬအဆၧအဲၪနီၪ ဘၪမွဲနီၪကဲၪဆၧအဂ့ၩထုၬလၧ မိမၩနၧၩ့ခၫ့ဖျီၫ့ဆၧဘၪထံၬထၬယီၩအဂးလဲၪ.