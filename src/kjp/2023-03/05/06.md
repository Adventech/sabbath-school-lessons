---
title:  ဆၧအီၪကီၪ့, ဂံၪ့ဆံၫ့ဎံၪလၧကဆါအဖၧၩ့
date:   27/07/2023
---

`လၧ အ့ဖစၧၭ ၂း၁၁-၂၁ အဖၧၩ့, စပီလူၫမၩန့ဆၧအခံးအဂၩ့အဂ့ၩဒိၪထုၬ, လၧဆၧအီၪဎူၫအီၪဎၩ့အဆၧနဲၪ့ လၧၦယုဒၫဖိၪ၁ံၪဒဲ ၦလခီၫဘၩ့မုးဖိၪ၁ံၪအဘိၩ့ ဆၧၩ့နီၪဘဲၫ၁့ၪလဲၪ.`

ယိကဒၩထဲၩ့ အ့ဖစၧၭ ၂, နၪ့ထၪ့ထဲၩ့အဆၧၫ့ဖိၪ (၁-၁၀) နီၪ မၩလိၪပၧၩ လၧပအီၪမၧၫ့ဂုးခၧၫ့လၧယ့ၫရှူၬ, အဆၧၫ့ဖိၪ (၁၁-၂၁) နီၪ မၩလိၪပၧၩလၧ ပအီၪမၧၫ့ဂုးခၧၫ့ၦဂူၩဂၩလဖၪ ဘဲၫအမွဲဆၧအီၪကီၪ့အဆၧစူၭကီၪ့အ၁ိၭနီၪလီၫ. ယ့ၫရှူၬ အဆၧထိး၁ံၫအ၁ၭနီၪန့ခိးန့တၩလၧ ဒုၭကဲၪထၪ့ပဆၧဘူၭထံးလိၬ၁ၭလၧ ကဆါယွၩ (အ့ ၂း၁-၁၀) ဒဲ လခဲၫ့လမံၩ့နီၪ မွဲအဒုၭဂုးခၧၫ့ထၪ့ပဆၧဆုးဘူၭလိၬ၁ၭ လၧၦဂူၫဂၩနီၪလီၫ (အ့ ၂း၁၁-၂၁). ယ့ၫရှူၬမၩလၩ့ဎီးခွံၬ ဆၧဒီၪ့ဆၧစၧၩ့ ခၫ့ဖျီၫ့လၧ ထုၪ့စူၪယၫနီၪ, ဒဲဘၪထဲးဎုၬလၧဆၧဆိၫ့ကၩဘၪမၪဆၧမၪလူၬ ခၫ့ဖျီၫ့လၧဆၧမၩ လဲထၪ့ဆၧလၩ့ဖၭနီၪလီၫ (အ့ ၂း၁၁-၁၈). အ့ၪမွဲယ့ၫရှူၬနီၪ ၁ုၪ့ထၪ့ဆၧလုဂံၪ့လၧၦဆူနဲၩဆၧဖိၪ၁ံၪလဖၪလီၫ. ၦလခီၫဘၩ့မုးလၧအ၁ၫ့ မွဲၦလၧဆၧချိၫ့လါနၫ့ဂ့ၩ, ဘိၩ့ယီၩမွဲၦလဖုၫဎး လၧၦယုဒၫဖိၪ၁ံၪ လၧယွၩအဂံၪ့ဆံၫ့ဎံၪအ၁ၫ့ဖၧၩ့နီၪလီၫ. ပဂဲၫကဲၪထၪ့ဆၧလမံၩ့မံၩ့လၧ ယွၩအဆၧအီၪကီၪ့အဖၧၩ့, မွဲ “ဂံၪ့ဆံၫ့ဎံၪလၧကဆါအဖၧၩ့” လီၫ (အ့ ၂း၁၉-၂၁), ဒဲပန့ဘၪဆၧၫ့ထီဂ့ၩဘၪ လၧအီၪမၧၫ့ လၩ့ဎိၭလၧယ့ၫရှူၬဒဲထၧၫ့ဖု၀ဲ၁ံၪလၧ ဆၧဂုးဆၧခၧၫ့လၧဎရံၬအဖၧၩ့လီၫ.

စပီလူၫမၩန့ဆၧအဒီၩ့လၧဆၧအီၪကီၪ့လၧ အ့ဖစၧၭ ၂း၁၉-၂၁ အဖၧၩ့နီၪ ဘဲၫ၁့ၪလဲၪ. ထိၪဎီၩ့လၧ, ၁ကီ ၃း၉-၁၇; ၂ကီ ၆း၁၄-၇း၁; ၁ပံ ၂း၄-၈.

ၦလခီၫဘၩ့မုးလဖၪ လၧအ၁ၫ့ဘၪဆၧပဒၩ့ထၬ လၧမိနုၬဘၪ “ၦအံၫစရ့လၭ အ၀;” လါနၫ့ဂ့ၩ, ဘိၩ့ယီၩ, လ့ၩနုၬဘၪ၀့ၫလကၭဘၪ (အ့ ၂း၁၈), နၫ့ဆါ၁ံၪ ကဲၪထၪ့ဘၪဆ့ ဆၧပိၭဆၧလိၬလၧမၩဎွ့ၩလး လၧဆၧလုဂံၪ့ဖၧၩ့, ဘဲၫ “ယွၩအီၪ၀့ၫအလးလၧ၁ၭမုအဖၧၩ့” လီၫ (အ့ ၂း၂၁).

လံၬဆံၫ့ဎံၪအ၁ၫ့အဖၧၩ့ ဆၧကွ့ၭဆၧလုဂံၪ့နီၪ နဲၪဖျီၪဆၧအီၪကီၪ့အဆၧဆံၫ့ ဆၧဎံၪ, ဒဲအဆၧဒိၪထၪ့ထီၫထၪ့နီၪ, မွဲၦဆူနဲၩဆၧဖိၪ၁ံၪယံၩၡီၩ့ဎူၫဎၩ့လၧဆၧ အီၪကီၪ့ဖၧၩ့နီၪလီၫ. ဆၧချဲၩ့ဒီၩ့ဆိၫ့ကၩ၀့ၫလၧ ၦၡၩအမၧၫ့လဂၩအဆၧဘၪထွ့ၫ နီၪ မွဲ “ဆၧဒိၪထၪ့” "grows" (အ့ ၂း၂၁), ဒဲ “ဆၧမၩဎုၬန၁ံၪလၧအ၀့ၫဒၪ အဖၧၩ့” (အ့ ၂း၂၁) ဆ့နီၪလီၫ. မွဲအီၪထၧၫ့ဒၪအလးလၧ လဂဲၩလ၀ၭဘၪနီၪအ့ၬ, ၁့ၪယၫလၩ့ထဲၩ့ဘၪအဆၧနဲၪ့လၧ “ဆၧမၧၫ့ယွၩအဆၧလုဂံၪ့” နီၪလီၫ (၂ကီ ၆း၁၆).