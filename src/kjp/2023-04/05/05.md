---
title:  ပဆၧလီၩဖီၩ့ဖျ့ၭပ၁ၭလဖၪ - ဆၧလအီၪ၁့ၪအီၪဘၪလၧဆၧထၪ့ဒၩ ဆၧၫ့ယၫဆၧလဖၪ
date:   01/11/2023
---

“အါလါŒ ယဟိ၀ၩဧ့, အယီၩမွဲယလူလၧယအီၪဒံၭလၧယခးဒၪယ၀့ၫအဖၧၩ့, မွဲအ့ၬဧၪ. မၩအ၁ၭဘဲၫနီၪတၭ ယစဲၪ့ဖျိၭတၭလ့ၩစိၩလၧတၫၡံၭး အဂဲးဘဲၫယီၩ ယ၁့ၪယၫလၧနမွဲယွၩလဂၩ ယၫ့၁ၭဆၧအၪ, ဒဲ၁ၭအီၪဆၧအွံၪ၁ၭဆၧၩ့ယံၬ, အခိးအတၩဒိၪမၬတၭ, နနီၫ့ယါလၩ့ထဲၩ့န၁ၭလၧဆၧအၧၩ့အကၠီၩ့လီၫ” (ယိနၫ ၄း၂). မွဲဆၧဘၩဆိၪဖၪဆၧ အဂ့ၩအဘၪလၧစယိနၫအအီၪနီၪလီၫ. အ့ၪလမွဲဘၪ မွဲဆၧနီၪလဲၪ.

`ဖီ ယိနၫ (၄). မွဲဆၧနီၪဘၪမၪလၧ ၦလဂၩယီၩလဲၪ.`

စယိနၫမ့ၬလဲၩၦလဖၪနီၪနၭမၬလ့ၬ, ထီးဒၪလ့ၬအ၀့ၫမိ၁ံၫဘၪအ၁ၭလၧ လဒၪဘၪၦနံန၀့ၫထီၩ့ဆၧဂၭဂီၩ့ဂၭစၪအဖၧၩ့ဘၪနီၪလီၫ. စယိနၫအဲၪဒိၭနံန၀့ၫနီၪ ကဲၪဘၪဘဲၫစီဒၧၫ့ဒဲဂမီရၫအ၁ိၭနီၪလီၫ. ယိလါဆၧလၧ ယွၩအဆၧစ့ၩရၫ့မိလၩ့ ဘၪလၧ ၦအမ့ၬလဲ၀့ၫအဖၫ့ခိၪနီၪလီၫ. ထီးဆၧလမၩဘၪအ၁ၭဘဲၫနီၪတၭ, အတခ့ၭဖ၀ၭဂဲၫဖျီၪထၪ့၀့ၫဒၪ, ထီးဆိၪ၁ံၫလၩ့အ၁ၭလၧ ဆၧစ့ၩရၫ့လလၩ့ဘၪ၀့ၫ နီၪလီၫ.

နံၫဖၧၫ့လဖၧၫ့ လၧစယိနၫအဆၧလ့ၩခၫ့ဖျီၫ့အဖၧၩ့, ကဆါယွၩဆၧၫ့ယၫ အ၀့ၫ, မွဲလၧအဆၧလီၩလၩ့လၬလၩ့ဆၧအ့ၬ (မွဲလၧဆၧချဲၩ့အ့ၬ) မွဲဒၪလၧအဆၧမၩအ၁ၭအဖၫ့ခိၪလီၫ. ဆၧလၧဆၧအီၪက့ၪ၁ုၪ့အီၪက့ၪ၁ၭနီၪ အၪ့လဲၩထဲၩ့အ၁ၭ, ဒဲကဲၪထၪ့အ၁ၭလၧဆၧအီၪမၧၫ့အီၪဂဲၩအဆၧမၩအ၁ၭလၧ ဆၧလ့ၩခၫ့ဖျီၫ့အဖၧၩ့ ဒၪလီၫ.

ဆၧမၩအ၁ၭအ၁ၫ့လမံၩ့လၧကဆါယွၩဖ့ၪလၫ့ယီၩ မၩဆၧၩ့စယိနၫအဆၧ၁့ၪ ယၫလၩ့ထဲၩ့အဆၧအီၪက့ၪ၁ုၪ့အီၪက့ၪ၁ၭ လၧအလၩ့၁ွံၭဂၭဂီၩ့၀့ၫနီၪလီၫ. ကဆါယွၩ ဒုၭကဲၪထၪ့ဆၧမုလထံၭ လၧအ၀့ၫမိအီၪဒုၩ၀့ၫအဂးတၭ, စယိနၫ အ၁ၭမုၬ မွဲလၧကဆါယွၩအဆၧမၩလၩ့ဆၫ့အဂးအ့ၬ, မွဲဒၪလၧဆၧမုနီၪအဂးလီၫ. အ၀့ၫဒၪဆၧမုမွဲယွၩအဆၧနဲၪ့လၩ့ဆၫ့အဖၧၩ့အ့ၬ, ဆီၫ့မီၪ့၀့ၫလၧဆၧကြၨၭဆၧ ဘၪလၧအ၀့ၫအဆၧမၩအဂးလီၫ. ထီးဆၧမုနီၪလၩ့၁ံၫတၭ, စယိနၫအ၁ၭဂဲၫထၪ့ ၀့ၫဒၪ ဒဲအဆၧဆီၫ့မီၪ့လၩ့ထဲၩ့အ၁ၭနီၪဘၪလၧၩ့အ့ၬ, ဒဲအ၀့ၫမိဆိၪ၁ံၫလၩ့ထဲၩ့ အ၁ၭထီးနီၪလီၫ.

လၧဆၧမၩအ၁ၭနီၪအလးခဲၫ့ လၧကဆါယွၩအလူမုၬအဖၧၩ့ ဒုၭ၁့ၪယၫဘၪထဲၩ့စယိနၫအဆၧဆီၫ့မီၪ့လၧလထံၫလဆၭဘၪနီၪ ဒဲဒၪဘၪထဲၩ့ၦၡၩအမုၪအခွၫ လၧအထီၫ့လဖၪ လၧအအီၪလၧနံန၀့ၫနီၪ အလုအဎွ့ၩဒိၪ၀့ၫအၪနဲၪ့ဆၧမုဖိၪလထံၭနီၪဒံၭနီၪလီၫ.

`ဆၧလ့ၩခၫ့ဖျီၫ့နီၪထုၬ၀့ၫလၧ စယိနၫအဆၧနီၫ့ယါလၩ့ထဲၩ့အ၁ၭ အ့ၬ. အ့ၪမွဲလခီၫ ဆၧမၩအ၁ၭလထုၬဒံၭဘၪနီၪ မိကဲၪထၪ့ဆၧဘၪဆုးလး (ဆံုချက်) လၧပဂးဆ့နီၪလီၫ. ပမိမၩဆၧနီၪ လၧကဆါယွၩအဆၧ၁ၭအီၪလၧၦအၧၩ့၁ၫ့၁ံၪလဖၪ, ၦလၧအီၪယဲၩ့ဒဲဆၧထိးဆၧၫ့လဖၪအဖၫ့ခိၪနီၪ လၧအအီၪလၧဂၪ့ခိၪချိၫ့ယီၩလဲၪ.`