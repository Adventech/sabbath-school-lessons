---
title:  လၧတဲအၫဒဲစဲဒၧၫ့
date:   12/12/2023
---

ၦအၪ့ဎၬထဲၩ့လံၬဆံၫ့ဎံၪလဖၪ ဆူနဲၩထဲၩ့၀့ၫဒၪလံၬဆၧ၁ၭထိၬပရၧၫ့မၭ၁ုၫ ယီၩ ဘၪဆၧကွ့ၭ၀့ၫလၧ ၦယုဒၫဖိၪ၁ံၪကနၪ၁့ၪအဂး ဒဲမၫကၧၩယီၩမွဲလၧၦလခီၫ ဘၩ့မုးဖိၪ၁ံၪကနၪ၁့ၪထဲၩ့အဂးနီၪလီၫ. ထီးၦအၪ့ဎၬထဲၩ့လံၬဆၧ၁ၭထိၬပရၧၫ့ယီၩ လဖၪတၭ ပကဘၪထီးန့ထၬလၧၦ၁ၭခံဖၧၩ့နီၪလီၫ.

`ဖီထဲၩ့ မၭ၁ုၫ ၁၅း၂၂-၂၈ ဒဲ မၫကၧၭ ၇း၂၄-၃၀. ၦမုၪလဂၩဘၪဆၧမီၪ့ဘံၭဒဲနၫ့စဲၪထၪ့ခွံၬဘဲၫ၁့ၪလဲၪ.`

ထီးန့ထဲၩ့မၭ၁ုၫဒုၭဖျီၪထၪ့မိလဂၩ ၁ိၩ့ထဲၩ့အ၀့ၫအဆၨၩဘဲၫအဖိၪမုၪကဘျၪ ထဲၩ့အဂးနီၪလီၫ. မၫကၧၭဒုၭဖျီၪထၪ့ၦမုၪယီၩမွဲဂြံစၭဒဲၦလခီၫဘၩ့မုးဖိၪလဂၩနီၪ လီၫ. “အ၀့ၫဂဲၫလၩ့ဆၨၩလၧ” "Syrian of Phoenicia" နီၪလီၫ.

မၭ၁ုၫ ၁၅ အဖၧၩ့ၦမုၪယီၩ ၦၡၩဆီၫ့မီၪ့ထဲၩ့လၧ ၦလခီၫဘၩ့မုးဖိၪလဂၩ, လၩ့ဆၫ့ဒၪဆၧၦယုဒၫဖိၪ၁ံၪထိးဆၧၫ့ထဲၩ့ၦမုၪယီၩလန့ဘၪနီၪလီၫ. ၦကၫနအၫ့    ဖိၪ၁ံၪလဖၪယီၩ ဘိၪ့ထၪ့ဘၩထၪ့ထဲၩ့ဆၧဂၩ့ဆၧဖၪ့အကၠီၩ့ ကဲၪထၪ့ထဲၩ့ဆၧလၩ့ ထံၩဖါလၧၦယုဒၫ, ဒဲအံၫစရ့လၭဖိၪ၁ံၪအဂး ယံၭမၬအကၠီၩ့ အ၀့ၫ၁ံၪမ့ၬလဲၩထဲၩ့ ၦလခီၫဘၩ့မုးလဖၪနီၪလီၫ. ယ့ၫရှူၬအထံၩအဖျဲဒၪလ့ၬ ဆီၫ့မီၪ့ထဲၩ့ၦမုၪယီၩ မွဲအဆၧနဲၩအီၪအ့ၬဒဲ မွဲကဒိၭန့ထဲၩ့ဘၪယွၩအဘၩ့မုးအ့ၬနီၪလီၫ.

လါနၫ့ဂ့ၩမၫကၧၭဒုၭဖျီၪထၪ့ၦမုၪယီၩ မွဲမိလဂၩဆၪ့လၩ့အ၁ၭ, ထိးစံၭဆၫ အ၁ၭ, ထိးစီၪဆံၭအ၁ၭ ဘဲၫအ၀့ၫအဖိၪမုၪကဖီၩ့ဖျ့ၭထၪ့လၧဆၧနၪအစူၪဖၧၩ့နီၪလီၫ. ၦမုၪယီၩမွဲယိလၩ့အ၀့ၫအဆၨၩ, အဆၬအ့ၬ. အ၀့ၫယိထဲၩ့ဒၪအဖိၪမုၪ   အ၁ၭမၧၫ့လၧယၫအဂးနီၪလီၫ. မွဲၦမုၪလၧအ၁ၭဆီၪ့ဒဲလၧၫ့ဎွ့ၩလၧဆၧအဲၪလၧအဖိၪမုၪဖိၪအဂးနီၪလီၫ.

“ယ့ၫရှူၬဖ့ၪလၫ့ထဲၩ့ၦမုၪနီၪအဆၧအၪ့ယၫချဲၫ့ချဲၫ့အ့ၬ. အခၪ့ထံၭအ၀့ၫ ထိးဆၧၫ့ထဲၩ့ၦမုၪနီၪ မွဲဘဲၫၦယုဒၫဖိၪ၁ံၪထိးဆၧၫ့ထဲၩ့ၦလခီၫဘၩ့မုးအ၁ိၭနီၪလီၫ. ယ့ၫရှူၬအဲၪဒိၭ၁ီၪ့၁ၫ့ထဲၩ့အထံၩအဖျဲ၁ံၪအကၠီၩ့ အ၀့ၫမၩထဲၩ့ဘဲၫနီၪအ၁ိၭလါနၫ့ဂ့ၩ လၧခဲၫ့ထဲၩ့နီၪ အ၀့ၫဖ့ၪလၫ့မၩဆၧၩ့ထဲၩ့ၦမုၪလဂၩ အဆၧအၪ့ကံၩ့အၪ့ယၫလဖၪနီၪလီၫ.” Ellen G. White, The Desire of Ages, p. 400.

`ဖီထဲၩ့ ၁ယီဟၫ့ ၂း၂. ၦကိၭဂၩ မီၪ့ဎီၩ့လိၬအ၁ၭလၧယွၩအမ့ၬယၫ အကၠီၩ့ လံၬဆံၫ့ဎံၪယီၩစံၭထဲၩ့ဘဲၫ၁့ၪလဲၪ.`