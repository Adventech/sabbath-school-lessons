---
title:  ဆၧအၪ့မၧၫ့လၩ့လၧၦလထီၩ့စိၩဘၪအအီ ၂
date:   09/12/2023
---

### ဖီလနွ့ၫယီၩအဂးဆၧမၩလိၪ
၁စဎွၩ ၁၁း၁-၆;  မၭ၁ုၫ ၄း၂၃-၂၅;  ၁၅း၂၂-၂၈;  မၫကၧၭ ၇း၂၄-၃၀;  မၩဆၧ ၁၀း၃၄, ၃၅;  မၭ၁ုၫ ၈း၁၀, ၁၃.

> <p>၁နိၫထီၫ့</p>
> “ထီးနီၪလဖၧၫ့, ယ့ၫရှူၬချဲၩ့ဆၧၫ့ဆၧတၭ, စံၭအ၀့ၫနီၪၦမုၪဧ့, နနဲၩ ဆၧဒိၪမၬလီၫ. မွဲအကဲၪထၪ့ထီးဒၪန၁ၭဆံၭ. လၧနၩရံၩနီၪ အဖိၪမုၪဘျၪထဲၩ့ ၀့ၫလီၫ” (မၭ၁ုၫ ၁၅း၂၈).

စၭထၫ့ခီၫလၧဖျိၩ့ ယွၩအၪ့ဎၬထဲၩ့အဖိၪလၧအလၩ့မါလၧဆၧဒဲၩဘၭအဖၧၩ့ လဖၪနီၪလီၫ (၁မိစ့ၭ ၃း၉). ထီးလၧၦမုနံၩအထီဘိၩ့နဲၪ့ယီဆ့ ယွၩအၪ့ဎၬဒဲထိးထဲၩ့ တၩ့ထဲၩ့ၦလၧအလၩ့မါလၧဆၧဒဲၩဘၭအကျၩဆ့လီၫ (နဲၪဖျီၪ ၁၄း၆-၁၂). ဎုၬထဲၩ့လၧၦအီၪလၧဒိၩ့ဖၧၩ့လဖၪနီၪလီၫ. UN ထုၭထၪ့ထဲၩ့လံၬပရၧၫ့လမံၩ့ မွဲအလီၩ၀့ၫဒၪလၧ ၂၀၁၈ နံၪ့ဖၧၩ့ဆၧအၪ့စ့ၭအ၁ိၭ ၦၡၩ ၅၅› နီၪ အီၪ၀့ၫဒၪလၧ ၀ံးဖၧၩ့ဒဲဆၧနီၪကအၪထၪ့ ၆၈› လၧ ၂၀၅၀ အဖၧၩ့ အ၀့ၫစံၭ၀့ၫဒၪနီၪလီၫ. ဆၧနီၪကၠီၩ့ဘဲၫၦလ့ၩလီၩလၩ့လၬလၩ့ဆၧလၧဒိၩ့မုတ၀ၫ့လဖၪအဖၧၩ့အ၁ိၭ, ပကဘၪလ့ၩထဲၩ့လၧ၀ံးဖၧၩ့ဆ့နီၪလီၫ.

လါနၫ့ဂ့ၩၦၡၩအၪဒၪဆၧဘၪဆၧကိၭ၀့ၫ, ဘဲၫကဖံၭမၩဆၧလၧဒိၩ့ဖၧၩ့နီၪတၭ, အ၀့ၫ၁ံၪစဲၪ့ဖျိၭထၪ့ဘဲၫစယိနၫအ၁ိၭနီၪလီၫ. “အဂဲးဘဲၫယီၩ ထီးဒၪဆၧကွ့ၭ၀ဲၩ အ၁ၭလမံၩ့လါလါနီၪ, မွဲအကွ့ၭ၀ဲၩ၀့ၫလၧဆၧ၁ီၪ့ဆၧ၁ၫ့အဂဲး, ဘဲၫလၧဆၧအွံၪ၁ၭဆၧၩ့အကၠီၩ့ဒဲဆၧမုၫလါဘၪဆဲၫ့လၧလံၬ၁ံၪလဲ၁ံၪနီၪ, ပအီၪလၧဆၧယိလါ လီၫ” (ရိမၫ ၁၅း၄). ဆၧဂဲးလဖၪနီၪအဖၧၩ့ စယိနၫအဂဲးပၫဎုၬဆ့၀့ၫလီၫ.

ယ့ၫရှူၬမၩ့ထဲၩ့ဆၧမၩအထီအိၩ အ၀့ၫထိးအ၁ၭလၧၦ၁ထံၫမွဲဂ့ၩ, စၭထၪ့ ၦၡၪ့ဖိၪလဖၪအဂးမွဲဂ့ၩ အ၀့ၫမၩထဲၩ့ဆၧလၧၦကိၭဂၩဒ့ၭအဂးနီၪလီၫ. ဆၧလးယီၩ ပဒၪဘၪယ့ၫရှူၬမၩဆၧမွဲဒၪၦယုဒၫဖိၪလဖၪအဂးအ့ၬ, မွဲဆ့လၧၦဂူၫဂၩအဂးဆ့နီၪ လီၫ.