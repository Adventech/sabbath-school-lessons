---
title:  မၩလိၪအၪထၪ့အဂး
date:   15/12/2023
---

“ၦယုဒၫဖိၪ၁ံၪဆီၫ့မီၪ့ထဲၩ့လၧ ၦလၧခီၫဘၩ့မုးဖိၪလဖၪယီၩ ၁့ၪယၫနၪ၁့ၪထဲၩ့ မစဲအၫအဂဲးဒဲအဆၧမၩလၧလံၬဆံၫ့ဎံၪလီၩဆိၫ၀့ၫလဖၪနီၪလီၫ. လၧအ၀့ၫ၁ံၪ အကျၩ ၦလၧအယိလါထဲၩ့ကဆါ လၧကဂဲၫလၩ့ထိးထဲၩ့တၩ့ထဲၩ့အ၀့ၫ၁ံၪလၧဆၧ ဒဲၩဘၭအဖၧၩ့နီၪလီၫ. ၦလခီၫဘၩ့မုးဖိၪလၧဆၧကိၪ့၁့ၪအီၪလဖၪ အဲၪဒိၭအၪ့ဎၬ ထဲၩ့ဟံဘြုၫအလံၬအလဲ, ဘၪဆဲၫ့လၧယွၩလါနၫ့ဂ့ၩ ၦယုဒၫဖိၪ၁ံၪအဆၧအီၪ က့ၪ၁ၭယီၩ မၩထံၬထၬဒဲမၩယံၭမၩနးထဲၩ့ဆၧဖၩ့ဘဲၫကဂုးထၪ့အၪထၪ့လဲထၪ့အဂးနီၪ လီၫ.” Ellen G. White, The Desire of Ages, p. 33.

“ကဆါယ့ၫရှူၬဎွ့ၩလၧစီၩ့မၩ့ဆၧထိးထဲၩ့ကဆါယီၩထိး၁ံၫခ့ၬအ၁ၭလၧ ၁ၭမုလဖၪနီၪအဂးဆ့လီၫ. အ၀့ၫမၩယံၩၡီၩ့ထၪ့ဆၧလမီၪ့ဎီၩ့ဘၪ, အ၀့ၫမၩဂဲထုၪ့ ထဲၩ့ဆၧယၫ၁ၭလၧအ၀့ၫ၁ံၪအ၁ၭခံဖၧၩ့, မၩလၩ့ဖူၬထဲၩ့အ၀့ၫ၁ံၪအ၁ၭ, ဒဲအၪ့လဲၩ့ ထၪ့အ၀့ၫ၁ံၪအ၁ၭလၧ ဆၧတီၩဆၧလီၩ့အဖၧၩ့န့၀့ၫဒၪလီၫ. ၦလၧမၩဆၧထိးထဲၩ့ တၩ့ထဲၩ့ဆၧမၩယီၩ မွဲယွၩလီၫ. မွဲၦၡၩအ့ၬ. ၦၡၩလဖၪယီၩ မွဲယွၩကိၭထဲၩ့ကမၩ    ဆၧၩ့ဆၧလၧယွၩအဆၧမၩလးနီၪလီၫ. လၧဆၧအီၪကီၪ့ဖၧၩ့ဆၧလုဒိၪဎွ့ၩဒိၪအီၪ ၀့ၫဒၪအၪမၬအကၠီၩ့ ယွၩမုၫလါထဲၩ့ၦကအၪ့နၩ့လၩ့ထဲၩ့လၧၦဂူၫဂၩအဂးလီၫ. လၧဆၧအဲၪ, ဆၧယၫ့၁ၭအဖၧၩ့ ပကဘၪမၩဆၧ၁ၭထိၬပရၧၫ့အဆၧမၩနီၪလီၫ. အီၪမၧၫ့ဘဲၫၦၡၩကဒၪထဲၩ့ယ့ၫရှူၬအဆၧအဲၪလၧန၁ံၪအ၁ၭမၧၫ့ဖၧၩ့ဆံၭ. အ့ၪမွဲန၁ံၪ အီၪအဲၪထဲၩ့လိၬအ၁ၭ ၦၡၩအၪဂၩကလၩ့ဘူၭလၧ ဆၧတီၩဆၧလီၩ့ကန့က၁့ၪအဂး နီၪလီၫ. ဒုၭဖျီၪထၪ့ဆၧထိးထဲၩ့ကဆါဘဲၫဂၪ့ခိၪကဒၪက၁့ၪအဂးနီၪဆံၭ.” Ellen G. White, Advent Review and Sabbath Herald, Jan. 17, 1893.