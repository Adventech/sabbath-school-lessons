---
title:  ဆၧနဲၩလၧဂၪ့ခိၪချိၪ့ဖၧၩ့
date:   14/12/2023
---

လၧ လုကၧၭ ၁၈း၈ အဖၧၩ့ ဎရံၬအၪ့စၪ့ထဲၩ့ “မွဲလါနၫ့ဘိၩ, ထီးၦၡၩအဖိၪခွၫ ယီၩဂဲၫလၩ့တၭ, မွဲအမိဒၪန့ဆၧနဲၩလၧဂၪ့ခိၪချိၫ့ဆ့ဧၪ.” ၦမွဲယွၩအခ့ၫအၡၩအကၠီၩ့ ပကဘၪ၁့ၪယၫထဲၩ့ယွၩအဆၧအဲၪဒိၭနီၪလီၫ. ၦၡၩအဖိၪခွၫအ့ၪမွဲဂဲၫလၩ့နီၪတၭ အ၀့ၫအဲၪဒိၭဒၪထဲၩ့ ဆၧနဲၩလၧကဖၩ့ထၪ့ထဲၩ့လၧဆၧခံၭအကျၩနီၪလီၫ.

`ဖီထဲၩ့ မၭ၁ုၫ ၈း၁၀, ၁၃; မၭ၁ုၫ ၉း၂;  မၭ၁ုၫ ၂၀း၂၉-၃၄;  မၫကၧၭ ၂း၅;  ၁၀း၄၆-၅၂ ဒဲ လုကၧၭ ၁၈း၃၅-၄၃. လၧလံၬဆံၫ့ဎံၪအဆၧၫ့လဖၪယီၩအဖၧၩ့ ယ့ၫရှူၬလီၩဖျီၪထၪ့ၦဆၧနဲၩအီၪနီၪမပၩလဲၪ.`

လၧလံၬဆံၫ့ဎံၪဖၧၩ့ယီၩ ပဒၪဘၪၦလၧအလၧၫ့ဎွ့ၩလၧဆၧနဲၩ့ထီးဘၪဒၪဆၧကၪဆၧဂဲၩဒဲအ၀့ၫ၁ံၪအဆၧနဲၩ့နီၪ ဖၩ့ထၪ့ယဲထၪ့လၧဆၧခံၭအကျၩနီၪလီၫ. လံၬမၭ၁ုၫဖၧၩ့ပဒၪဘၪ၁ုၭမုခိၪနါလဂၩဆူနဲၩထဲၩ့ဎရံၬအဂဲးပဒၪဘၪနီၪလီၫ (မၭ၁ုၫ ၈း၁၀, ၁၃). ပဒၪဘၪထံၩ၁ိၭလၧအမၩဖိးထဲၩ့ဂံၪ့ခိၪ ဘဲၫကလ့ၩန့အ၁ိၭလၧအစူၭ ဆၫလဂၩနီၪလီၫ (မၭ၁ုၫ ၉း၂;  မၫကၧၭ ၂း၅). လၧ မၫကၧၭ ၁၀ အဖၧၩ့ ပဒၪဘၪ ၦအမ့ၬဘျီၪစဘၫတမံအၧၭလဂၩအဆၧနဲၩနီၪလီၫ.

လါနၫ့ဂ့ၩလၧၦယုဒၫဖိၪ၁ံၪအကျၩ ဆၧနဲၩၡၩ၀့ၫဒၪအၪမၬအကၠီၩ့ ယ့ၫရှူၬ စံၭ၀့ၫဒၪ “နဲၩဆၧၡၩ” နီၪလီၫ (မၭ၁ုၫ ၆း၃၀;  မၭ၁ုၫ ၈း၂၆;  မၭ၁ုၫ ၁၄း၃၁;  မၭ၁ုၫ ၁၆း၈). လၧ မၭ၁ုၫ ၁၇း၁၇ ဖၧၩ့ ယ့ၫရှူၬကိၭၡၭထၪ့ “ၦလၧလနဲၩဘၪဆၧဒဲအနါကဲၪ့အဆၨၩအဆၬ၁ံၪဧ့.”

လၧၦဂးဆၧမၩလိၪလမံၩ့နီၪ မွဲ၀့ၫဒၪဆၧနဲၩယီၩအီၪထၪ့၀့ၫလၧပလဆီၫ့မီၪ့ ဘၪအလး၁့ၪ၀့ၫဒၪနီၪလီၫ. လၧ၀ံးဖၧၩ့မွဲဂ့ၩ, လၧၦဘၩဆၧဂၩ့ဆၧဖၪ့အကျၩမွဲဂ့ၩ, ၦလခီၫဘၩ့မုးဖိၪအကျၩလါနၫ့ဂ့ၩ ဆၧနဲၩအီၪထၪ့၀့ၫဒၪ၁့ၪနီၪလီၫ. အ့ၪမွဲၦမၩထဲၩ့ ဘဲၫယ့ၫရှူၬတၭ, ပကဒၪထဲၩ့ဘၪၦလၧအဆူနဲၩထဲၩ့ယ့ၫရှူၬနီၪလီၫ.