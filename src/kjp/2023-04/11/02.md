---
title:  ဆၧမၩလၧဆၧလးလခီၫ
date:   10/12/2023
---

ကဆါယ့ၫရှူၬလ့ၩကိၭန့အ၀့ၫအထံၩအဖျဲလၧခးဂန့ၭစရ့ၭအဖၧၩ့လီၫ. “ယ့ၫရှူၬစဲၪ့ထၪ့ခွံၬထီးနီၪတၭ, လ့ၩထီၩ့၀့ၫလၧတဲအၫဒဲစဲဒၧၫ့အခးလီၫ” (မၭ၁ုၫ ၁၅း၂၁). မွဲဘၪနီၪယ့ၫရှူၬလ့ၩကိၭန့အ၀့ၫ၁ံၪလၧ ခးတဲအၫဒဲစဲဒၧၫ့လၧ ၦဘၩထၪ့ ဆၧဂၩ့ဆၧဖၪ့အကျၩနီၪလဲၪ. အ၀့ၫအဲၪဒိၭ၁ီၪ့၁ၫ့ထဲၩ့အထံၩအဖျဲဘဲၫကအၪ့ဎၬနၪ ၁့ၪထဲၩ့ဆၧ ဘဲၫကမၩဆၧ၁ၭထိၬပရၧၫ့ဆၧမၩလၧ ၦလခီၫဘၩ့မုးအကျၩနီၪလီၫ.

`ဖီထဲၩ့ၦစ့ၩရၫ့ဆၧလၧဖၪအလံၩ ၃း၁-၆;  ၁စဎွၩ ၅း၁-၁၂;  ၁စဎွၩ ၁၁း၁-၆. လံၬဆံၫ့ဎံၪအဆၧၫ့လဖၪယီၩ ဒုၭ၁့ၪယၫနၪ၁့ၪထဲၩ့ပၧၩ ဘၪဆဲၫ့လၧဒိၩ့လဖၪယီၩအဂဲး ဘဲၫ၁့ၪလဲၪ.`

ပဒၪဘၪလၧၦစ့ၩရၫ့ဆၧလဖၪအလံၬ ၃း၁-၆ အဖၧၩ့, ယွၩ၁ိၩ့ထဲၩ့အ၀့ၫ၁ံၪ ဘဲၫကမၩခွါၦအံၫစရ့လၭဖိၪ၁ံၪအဆၧဆူဆၧနဲၩအဂးနီၪလီၫ. လါနၫ့ဂ့ၩ ယွၩ အၡၩ၁ံၪလဖၪ ခၫ့ဖျီၫ့ထဲၩ့ဆၧစ့ၩရၫ့ယီၩလန့ဘၪနီၪလီၫ. “အ၀့ၫ၁ံၪမၩန့ၦၡၩ၁ံၪနီၪ အဖိၪမုၪလဖၪလၧအမၫ, ဒဲဖ့ၪလၫ့အဖိၪမုၪဒၪ၀့ၫလဖၪလၧအ၀့ၫ၁ံၪအဖိၪခွၫလဖၪနီၪတၭ, မၩအ၀့ၫ၁ံၪအယွၩလဖၪအဆၧမၩနီၪလီၫ” (ၦစ့ၩရၫ့ဆၧ ၃း၆). ဆၧနီၪကၠီၩ့ ၦၡၩ၁ံၪယီၩကဲၪထၪ့ဆၧလၩ့ထံၩဖါလၧ အံၫစရ့လၭဖိၪ၁ံၪအဂးနီၪလီၫ.

လၧ ၁စဎွၩ ၅း၁-၁၁ ဖၧၩ့နီၪ, ၦဟံဘြုၫဖိၪ၁ံၪဒဲလၧၦဇဲဒၧၫ့ဖိၪ၁ံၪလဖၪ   အီၪဘူၭထံးလိၬအ၁ၭဒိၪဒိၪလ့ၬလီၫ. ဟံဘြုၫဖိၪ၁ံၪယီၩ ဘၪဆလုဘံၭခွံၬခၫ့ဖျီၫ့ လၧၦလခီၫဘၩ့မုးအလုၫအလါ, အဆၧဘိၪ့ဆၧဘၩလဖၪနၭနၭလ့ၬနီၪလီၫ.

၁စဎွၩ ၁၁း၁-၆ အဖၧၩ့ ပဒၪဘၪစဎွၩစီလမၧၫ့ဒၪလ့ၬထၪ့ၡါလၧၦလခီၫ ဘၩ့မုးဖိၪအဖိၪမုၪအကၠီၩ့ အ၀့ၫအဖၧၩ့၁ၭဘၪမၪထဲၩ့ဒိၪဒိၪလ့ၬလီၫ. “စစီလမၧၫ့ လ့ၩဖိၬၦဇဲဒၧၫ့ဖိၪအယွၩအၭၡEတီၭအခဲၫ့ ဒဲအၫမၧၫ့ဖိၪအဆၧ၁ၭလိၪမိလ့ၭအခဲၫ့ လီၫ” (၁စဎွၩ ၁၁း၅).

လၧဆၧဂဲးဖးဖီၩ့အိၩ ၦဘၩဆၧဂၩ့လဖၪ မၩနၧၩ့ထဲၩ့လုဘံၭထဲၩ့ယွၩအခ့ၫ အၡၩ၁ံၪလဖၪအလး ယ့ၫရှူၬလ့ၩကိၭန့အထံၩအဖျဲ၁ံၪ ဘဲၫအ၀့ၫ၁ံၪကနၪ၁့ၪထဲၩ့ အကၠီၪ့အဖျီၩ့ဘဲၫကမၩ့ဆၧ၁ၭထိၬပရၧၫ့လၧ ဆၧလုဆၧလါလမီၪ့ဎီၩ့ဘၪအလး လဖၪနီၪလီၫ. ဘဲၫကမၩထဲၩ့ဆၧပရၧၫ့လၧဒိၩ့ဖၧၩ့, လၧၦလခီၫဘၩ့မုးကျၩယီၩ ဆၧအၪ့ထၩအီၪ၀့ၫဒိၪဒိၪအၪအၪလ့ၬနီၪလီၫ. ယ့ၫရှူၬမိအၪ့လဲၪထၪ့ထဲၩ့အထံၩ အဖျဲ၁ံၪ, အဆၧဒၪၦၡၩဒဲ အဆၧအီၪက့ၪ၁ုၪ့အီၪက့ၪ၁ၭလၧအ၀့ၫ၁ံၪအ၁ၭခံဖၧၩ့နီၪ လီၫ. ဆၧနီၪကၠီၩ့ဆၧကၪဆၧဂဲၩကအီၪလါနၫ့ဂ့ၩ ပကဘၪအၪ့ဎၬမၩထဲၩ့ဆၧမၩ လၧ၀ံး၁ံၪအဖၧၩ့နီၪလီၫ.

`နကမၩဆၧၩ့ထဲၩ့ ၦလၧအမၩဆၧမၩလၧ၀ံး၁ံၪအဖၧၩ့နီၪဘဲၫ၁့ၪလဲၪ.`