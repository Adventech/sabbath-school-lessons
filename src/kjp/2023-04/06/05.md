---
title:  “ယ့ၫရှူၬလၧန၁ံၪဖျၩထၪ့၀့ၫလၧထုၪ့စူၪယၫအလီၩ့လဂၩနီၪ”
date:   08/11/2023
---

မၩဆၧ (၂) ကွ့ၭနဲၪ့ထၬ ဆၧလူၫလၩ့၁ၭမုဆံၫ့ဎံၪလၧဘိၪ့ယဲဆံၫအမုနံၩနီၪ လီၫ. လၧဘၩဆိၪဖၪဆၧအခၫနီၪ, ဆၧအဖျ့ၩလဖၪဘဲၫမ့ၪလၪအ၁ိၭ အီၪဖျီၪထၪ့ ၀့ၫလၧအ၀့ၫ၁ံၪအခိၪဎွံၪလီၩ့လီၫ. တၭအ၀့ၫ၁ံၪ၁့ၪယၫလၧဆၧအုၩ့လၩ့ထၬ ၁ၭမုဆံၫ့ဎံၪနီၪ ဂဲၫထီၩ့လၩ့၀့ၫဒၪလီၫ.

`ဖီ မၩဆၧ ၂း၁-၄၁. ဆၧမၩအ၁ၭလၧအထံၩအဖျဲ၁ံၪ ဒိၭန့ဘၪ ၁ၭမုဆံၫ့ဎံၪလၧဘိၪ့ယဲဆံၫအဖၧၩ့နီၪ ဘဲၫ၁့ၪလဲၪ.`

အထံၩအဖျဲ၁ံၪချဲၩ့ထၪ့ဆၧလၧ ၦဆၨၩဂူၫဂၩအလၨ “ဘဲၫ၁ၭမုနီၪဒုၭချဲၩ့၀့ၫ အ၁ိၭနီၪလီၫ” (ဆၧ ၂း၄). ကဆါယွၩဖ့ၪလၫ့ဆၧအစီၩ့အမၩ့ယီၩ န့အခိးအတၩ လၧၦလဆူနဲၩဘၪဆၧဒိၪဒိၪလ့ၬလီၫ. ဆၧဆိၪဂ့ၩနီၪ မွဲန့ၫအ၀့ၫ၁ံၪအနၫ့ဆါဒၪ ၀့ၫအဂးအ့ၬ, မွဲလၧဆၧမၩကြၨၭဘၪအ၀့ၫ၁ံၪ လၧမူၭခိၪဘၩ့မုးအ့ၬ, ဒဲမွဲဆၧဆိၪဂ့ၩ လၧဆၧ၁့ၪလၩ့ဆၫ့ချဲၩ့ၦဆၨၩဂူၫဂၩအလၨ လၧဆၧလုအၪ့၁ၭမၧၫ့အဆၧမၩအဂး အ့ၬဆ့နီၪလီၫ. ဆၧဖ့ၪလၫ့ဆၧဆိၪဂ့ၩ၀့ၫနီၪ မွဲလၧဆၧမၩလၧၫ့ထၪ့ဎွ့ၩထၪ့ယွၩ အဆၧမၩလၧမိအၪ့ဎၬထုၭန့ထဲၩ့၁ၭမုအလၩ့မါ၁ံၪလဖၪနီၪလီၫ. လနံၩယီၩ ကဆါယွၩကိၭန့ၦကိၭဂၩလၧဖိၬထၪ့အခဲၫ့လဖၪ မိဖ့ၪလၫ့ထဲၩ့အ၀့ၫ၁ံၪနၫ့ဆါ အဆၧဂ့ၩဆၧ၁့ၪလဖၪ လၧယွၩအဆၧမၩ လၧၦလဆူနဲၩဘၪဆၧ၁ံၪလဖၪအဂး လီၫ. ပဒိၭန့ဘၪဆၧဖ့ၪလၫ့ဂ့ၩလဖၪ (gifts) နီၪလီၫ - ဆၧကိၭန့ပၧၩလၧယွၩ အဆၧမၩ (ဆၧအၪ့မၧၫ့လၩ့) ယီၩဎိၩဒိၪဂ့ၩဘၪအၪနဲၪ့ ဆၧဖ့ၪလၫ့ပဆၧဂ့ၩလၧ ၦဂူၫဂၩအဂးဖိၭဘိၭလဲၪ.

ဆၧလူၫလၩ့၁ၭမုဆံၫ့ဎံၪယီၩ ဘၪခိးဘၪတၩ၀့ၫလၧ ၦမီၪ့ဘံၭ (]ငင်းပယ်) မစဲအၫအၪဂၩလဖၪ ဂဲၫထဲၩ့ထဲၩ့လၧဆၧနီၫ့ယါလၩ့ထဲၩ့၁ၭ, ဒဲၦလနၩ့နၩ့လၧအကျၩ နီၪ မွဲၦလၧယရှုစလံၫ့လၧကဆါဎရံၬထိး၁ံၫအ၁ၭအထီနီၪလီၫ. ဆီၫ့မီၪ့ယိဆၧ အစီၩ့အမၩ့ထီးယီၩဆံၭၪ စပံတၧၫစံၭန့ဆၧ (အပြစ်တင်စွဲဆို) ၦလနၩ့လၧဖျၩထၪ့ ကဆါဎရံၬနီၪလီၫ. ၁့ၪယၫ၀့ၫထံၫကျၩ (လၩ့ထံး), နၪ့ထၪ့ထဲၩ့အ၀့ၫ၁ံၪအမၩ ဆၧလဖၪဒဲ, စ့ၩရၫ့၀့ၫလၧအဆၧမၪအီၪ, ကိၭၡၭ၀့ၫဒၪ- “ၦထၧၫ့ဖု၀ဲ၁ံၪဧ့, မွဲပမိမၩ ဆၧနီၪလဲၪ” (မၩဆၧ ၂း၃၇).

ထီးဒၪလ့ၬအ၀့ၫ၁ံၪမိဒိၭန့ဘၪဆၧကွဲၪဖျါခွံၬဆ့လီၫ. စပံတၧၫစံၭဆၧၫ့ အ၀့ၫ၁ံၪ, “နၪ့ထၪ့နီၫ့ယါလၩ့ထဲၩ့န၁ံၪအ၁ၭ, ဒဲဘၭတံၫဇၫ့န၁ံၪအ၁ၭလဂၩဒဲလဂၩ လၧယ့ၫရှူၬဎရံၬအမံၩ့အဖၧၩ့ လၧဆၧဖီၩ့ဖျ့ၭဆၧဒဲၩဘၭအဂဲးဆံၭတၭ န၁ံၪမိဒိၭ န့ဘၪဆၧဖ့ၪလၫ့၁ၭမုဆံၫ့ဎံၪလီၫ” (မၩဆၧ ၂း၃၈).

မၩၡီၩ့ (မၩလၩ့ဎိၭ) ဆၧမၩ, အီၪဎူၫအီၪဎၩ့လၧ၁ၭမုဆံၫ့ဎံၪဒဲလၧၦဂူၫဂၩလဖၪ, ကဆါယ့ၫရှူၬအထံၩအဖျဲလဖၪနီၪ လီၩလၩ့လၬလၩ့ဆၧနီၫ့ယါလၩ့ဒဲဆၧကွဲၪဖျါ ဆၧဒဲၩဘၭအဂဲးထီးနီ-- ထီးဒၪလ့ၬၦလၧအဖျၩထၪ့ယ့ၫရှူၬလၧနၫ့ဆါဒၪ၀့ၫ လဖၪဆ့ ဘၪထဲးဎုၬထီးနီၪလီၫ. အနီၪမွဲဆၧ၁ၭထိၬအပရၧၫ့အစီၩ့အမၩ့လီၫ. အ့ၪဆၧပရၧၫ့ယီၩ လထိၪဂုထိၪဂဲၩပ၁ၭလၧ mission (ယွၩအဆၧမၩ) အဂးဘၪနီၪ, မွဲဆၧနီၪမိကၠူၭန့ (ထုၭန့) ပၧၩဒံၭလဲၪ. ဆၧကိၭန့ပၧၩလၧပဘၪတရါလၩ့ (ျစမနၠိ) ဆၧ၁ၭထိၬအပရၧၫ့ယီၩလၧဂၪ့ခိၪနီၪ, လၧအအၧၩ့အ၁ၫ့, လၩ့မၪထး (witness), ဂၭဂီၩ့ဂၭစၪလၧဆၧဒဲၩဘၭ, ဒဲၡၩခမျၧးလၧအတခ့ၭဖ၀ၭဂၭဂီၩ့၁ံၪလဖၪ အအီၪနီၪလီၫ. ပဆၧမၩနီၪ မွဲပဘၪစ့ၩရၫ့ဆၧအ့ၬ, မွဲပဘၪထိးပ၁ၭ (တငအညနျျ) လၧကဆါယ့ၫရှူၬ အဆၧထိးတဲၩ့ဆၧအစီၩ့အမၩ့အဂးလီၫ.

`ဘၪမွဲနီၪဆၧမၩလၧ ၦမၩအၧၩ့မၩ၁ၫ့ဎိၭလၩ့ဆၧလၧ ကဆါဎရံၬ အဆၧဘၪ၁ံၫအဖၧၩ့လဖၪ ဒိၭန့ဘၪဆၧကွဲၪဖျီၪနီၪလဲၪ.`

(၁) ကဲၪထၪ့ဆၧမၩလိၪ ယိထၪ့ဒၪပနၫ့ဆါဒၪ၀့ၫပ၁ၭၡီၩ့အဂး...

(၂) ကဲၪဆၧထိးအ၁ၭလၧၦအၧၩ့၁ၫ့ဖိၭဘိၭနီၪဒၪလ့ၬ, ကြၨၭန့ဆၧကွဲၪ ဖျါ၁့ၪဆ့..