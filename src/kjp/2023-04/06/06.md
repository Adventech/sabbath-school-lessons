---
title:  ဂၪ့ခိၪဆၧအီၪကီၪ့အခံးအဂၩ့
date:   09/11/2023
---

`ဖီ မၩဆၧ ၂း၄၁-၄၇. ဆၧအီၪကီၪ့လၧအခၪ့ထံၭ အခံးအဂၩ့မွဲဆၧနီၪလမံၩ့ လၧပဒၪဘၪဘိၩ့ယီၩလဲၪ.`

မၩဆၧ (၂) နီၪထုၬ၀့ၫလၧ ဆၧအခံးအဂၩ့ဎံၫလၩ လၧဆၧအီၪကီၪ့အခၪ့ထံၭ အဆၧမၩ၁ၭအဖၧၩ့လီၫ. မၩဆၧ ၂း၄၁ ဖၧၩ့စံၭ၀့ၫဒၪလၧ ၦဒိၭဘၭတံဇၫ့အ၁ၭ လၧမုနံၩလနံၩနီၪ “ဆၧအီၪက့ၪအၪထၪ့” ၀့ၫနီၪလီၫ. ၦမိစံၭဆၧချဲၩ့နီၪ ၦအၪထၪ့ အ၁ၫ့ဒဲၦအီၪ၀ဲအလးလံၩလဖၪ ထီးလူၬအဆၧအီၪၡီၩ့အဆၧ၀ံ (number) လီၫ. လါနၫ့ဂ့ၩမိစံၭ၀့ၫထီးယီၩ လၧၦဂဲၫနုၬလၩ့အ၁ၫ့လဖၪအဆၧ၀ံ (number) လဖၪ အီၪဎွ့ၩဎီၩ့ဒဲမၩဎုၬဆၧလၧဆၧအီၪကီၪ့ဖၧၩ့နီၪလီၫ.

လၧအဘိၩ့နီၪ, ဆၧမၩမိထုၪ့လမံၩ့လၧၦဎရံၬဖိၪလၧအ၁ၫ့နီၪ မွဲဆၧဒုၭကဲၪထၪ့အထံၩအဖျဲ (discipleship) နီၪလီၫ. ဘဲၫၦအ၁ၫ့ဂဲအၪထၪ့တၭ, အ၀့ၫ၁ံၪ ဒုၭကဲၪထၪ့ၦအထံၩအဖျဲလၧဆၧ၁ၧၫ့မံၩ့နီၪလီၫ.
(၁) အ၀့ၫ၁ံၪ၁ီၪ့လိၪဆုးလီၩ့ၦအ၁ၫ့၁ံၪလဖၪ လၧဆၧအၪ့မၧၫ့ဖိၪလဖၪအ “ဆၧ၁ီၪ့ဆၧ၁ၫ့”(doctrine) ဒဲ “ဆၧဖံၭထံၩဖံၭ၁ိၭ” (fellowship) နီၪလီၫ. စံၭဆၧ “ဆၧ၁ီၪ့ဆၧ၁ၫ့”(doctrine) နီၪ မွဲဆၧ၁ီၫ့လိၪနဲၪဂၧၩ့, ဒဲ “ဆၧဖံၭထံၩဖံၭ၁ိၭ”(fellowship) နီၪ မွဲဆၧမၩဎိၭလၩ့ဆၧ (partnership) နီၪလီၫ.

(၂) ဆၧအီၪမၧၫ့ဖိၬထွ့ၫ ဆၧမွဲဆၧတီၩလၧယွၩအလူအထၫ ဒဲဒိၭန့ဘၪ၁ၭအ၁ၫ့ လၧဎရံၬအဖၧၩ့လီၫ.

(၃) ဒဲမၩလၩ့ဎိၭဆၧလၧၦဆူနဲၩဆၧဖိၪအဂူၫဂၩလဖၪ လၧယွၩအဆၧဖံၭဆၧမၩ ဖၧၩ့, ဒိၪထၪ့လၧယွၩအဆၧဖံၭဆၧမၩအဖၧၩ့နီၪလီၫ. မွဲအကဲၪထၪ့နၫ့ဆါ အဆၧထိးအ၁ၭလၧ mission နီၪလီၫ.

အ့ၪမွဲၦလီၩလၩ့လၬလၩ့ဆၧ စံၭဒၪကဘၪမၩဒဲအ့ၪလ၁ီၪ့လိၪဘၪ ဘၪမၩဆၧ ဘဲၫ၁့ၪလဲၪဘၪနီၪ ဆၧထံးလၩ့ထီၩ့လၩ့အီၪအ့ၬလီၫ. ဆၧဖီနၪ၁့ၪယွၩအလူ အထၫ, ခိၭနၪဆၧလီၩလၩ့လၬလၩ့ဆၧလၧလီၩဖျီၪထၪ့ဆၧမၩ, ဒဲဆၧယိလိၪမၩဒီၩ့ ဆၧမၩဂ့ၩနီၪ ကဲၪထၪ့ဆၧအခိးအတၩဒိၪမၬလၧယွၩအမၩနီၪလီၫ. မွဲဆၧစပီလူၫ စံၭ၀့ၫဒၪ, “ယိလိၪယၧၩ ဘဲၫယယိလိၪဎရံၬအ၁ိၭနီၪဆံၭ” လီၫ (၁ကီ ၁၁း၁). ထီးမွဲၦဂူၫဂၩဒၪဘၪနဆၧလ့ၩခၫ့ဖျီၫ့လၧဎရံၬနီၪ, မိန့ဘၪဆၧမၩဆၧၩ့လၧအ၀့ၫ၁ံၪ အဆၧအီၪမၧၫ့အီၪဂဲၩဖၧၩ့တၡါဆ့လီၫ.

`မၩခွါ - ဆီၫ့မီၪ့ၦလဂၩဂၩနဆၧအီၪမၧၫ့အီၪဂဲၩအဖၧၩ့ မွဲန၁ၭအီၪမပၫလဂၩ မိကဲၪထၪ့ၦဆူနဲၩဆၧဖိၪလဂၩလဲၪ. ဘၩဆိၪဖၪဆၧလၧအ၀့ၫအဂး ဘဲၫ၁ိၭ ကမိဒိၭန့ဘၪ နၫ့ဆၧအဆၧလ့ၩခၫ့ဖျီၫ့လၧယ့ၫရှူၬနီၪဆံၭ.`

`မၩခွါလၧယၫ - န၁ီၪ့လိၪနဲၪဂၧၩ့မွဲပလၫလဂၩ လၧဆၧဆုးဘူၭဘၪထွ့ၫ လိၬ၁ၭလၧယ့ၫရှူၬလဲၪ. အၪ့ဎၬဖၧၩ့၁ၭလၧ နမိ၁ိၫ့အ၀့ၫလၧဆၧဖံၭထံၩဖံၭ ၁ိၭလိၬ၁ၭလၧ ၦဆူနဲၩဆၧဖိၪအဂူၫဂၩလဖၪနီၪဆ့လါဆံၭ.`