---
title:  မၩလိၪအၪထၪ့အဂး
date:   10/11/2023
---

ပ (mission) ဆၧမၩနီၪ မိဘၪဂဲၫဒၪလၧ ဆၧအဲၪအလၩ့ထံးဒဲလၧ၁ၭလၧ အစံၭခိးစံၭတၩဆၧလၧ ကဆါဎရံၬမၩဆၧလၧပဆၧအီၪမၧၫ့အီၪဂဲၩအဂးနီၪလီၫ. ဆၧဆၪ့ထွ့ၫပၧၩအဂူၫဂၩ လၧလဘၪလၩ့ဎိၭဘၪလၧဆၧယီၩနီၪ မွဲဆၧ၁ိၫ့ဆၧအအၪမၪလီၫ. အီၪက့ၪဘၧၩ့လၩ့ (immersed) န၁ၭလၧယွၩအလူအထၫဖၧၩ့ (in the Word) ဒဲဒီၩ့ဘၪဎီၩ့ (tune) န၁ၭ လၧယွၩအလူအထၫအ၁ိၭ (with the Word) နီၪဆံၭ. အနီၪမွဲဆၧဂဲၩ၀ၭမၩဆၧၩ့ဆၧအကြၨၭအဘၪ ဒဲဆၧဆိၬန့ ဆၧ၁ၭထိၬအပရၧၫ့အဆၧမၩလီၫ.

“ပဆၧအီၪမၧၫ့အီၪဂဲၩယီၩ မိဘၪကၭထၬ (စၧၩ့ထၬ) အ၁ၭလၧ ကဆါဎရံၬ အဆၧအီၪမၧၫ့အီၪဂဲၩလီၫ. အ၀့ၫထုၭန့ပၧၩလၧအအီၪလဘျၩ့ဘၪလဘျၩ့, ပမၩန့ အၪ့ဎုၬဘၪကိၪလၧအဂဲၫလၩ့လၧမူၭခိၪ, ပဒိၭန့ဘၪထံၫမၧၫ့လၧအဆံၫ့ကိၭအဆၧၫ့ အထီ, ဒဲဖ့ၪ၁ၫပၧၩလၧဆၧလုဒိၪဎွ့ၩဒိၪအလၧၫ့အဎွ့ၩနီၪလီၫ. အ့ၪပအီၪက့ၪ အ၀့ၫလၧဆၧထီးအလူၬအမ့ၬယၫထုၬ, ပအီၪက့ၪပ၁ၭလၧဆၧစံၭခိးစံၭတၩ အၪ့အူၭထၪ့အ၀့ၫနီၪ, ပမိဒိၭန့ဘၪနး၁ၭအဆၧအီၪမၧၫ့အ၁ၫ့လဖၧၫ့ဘၪလဖၧၫ့ ကိၭအဆၧၫ့ထီဒ့ၭလီၫ. ပဆၧဘၩဆိၪဖၪဆၧနီၪ မိကဲၪဘဲၫဆၧချဲၩ့ဒုၪ့လိၬ၁ၭလၧ ထံၩ၁ိၭတီၩလဂၩအ၁ိၭလီၫ. အ၀့ၫမိလီၩဘၪအဆၧအီၪ၁ူၪလဖၪလၧ ပနံၫဂၩအဘိၩ့ လီၫ. အ၀့ၫအဆၧအီၪဘူၭနီၪမၩမုၬမၩဆၧၫ့ပ၁ၭမၧၫ့ဆ့လီၫ. . . ထီးမွဲဆၧမၩအ၁ၭ ယီၩကဲၪထၪ့လၧၦဎရံၬဖိၪအဆၧလ့ၩခၫ့ဖျီၫ့နီၪ, ဆၧအီၪမၧၫ့ခံးဂၩ့ဖျီၪပျၩ့လၧ ဆၧအၪ့လၩ့၁ၭ, ဆၧအွံၪ၁ၭဆၧၩ့, ဒဲ၁ၭအီၪမုၬအီၪရှူၪနီၪ ဒုၭကဲၪထၪ့ပၧၩဆၧလမံၩ့ဎး လၧကဆါယ့ၫရှူၬလီၫ.” Ellen G. White, Christ's Object Lessons, pp. 129, 130.

“ဆၧအီၪမၧၫ့ဆီၫ့မီၪ့လၩ့ဒၪနၫ့ဆါ၁ၭနီၪ ဆၧဒိၪထၪ့ဒဲဆၧအခိးအတၩအီၪ အ့ၬ. အ့ၪနထိးဆၧၫ့ဎရံၬလၧနနၫ့ဆါအဆၧထိးထဲၩ့တၩ့ထဲၩ့ကဆါနီၪ, နမိ၁ၭနၪ့ ခွံၬနဆၧဆီၫ့မီၪ့လၩ့ဒၪနနၫ့ဆါအဂးလီၫ, ဒဲန၁ၭအီၪမိမၩဆၧၩ့ထဲၩ့ၦဂူၫဂၩလီၫ. နချဲၩ့မုၬကဆါဎရံၬအဆၧအဲၪ, «လီၩဘၪၦဂူၫဂၩလၧကဆါအဖ့ၪလၫ့၁ၭလၧပဂး¬ . . . ထီးနဒိၭန့ကဆါဎရံၬအ၁ၭနီၪ - ဆၧအဲၪလၧလမွဲန့ၫနၫ့ဆါဂးဘၪ ဒဲဆၧမၩ လၧလမွဲန့ၫနၫ့ဆါဂးဘၪ - နမိဒိၪထၪ့လၧ၁ၭမုအဆၧ၁ူၪဆၧ၁- နဆၧဆူဆၧနဲၩ မိအၪထၪ့၀့ၫ, နဆၧနၪ၁့ၪမိလၧၫ့ဎွ့ၩအၪထၪ့, နဆၧအဲၪနီၪမိထၪ့ဘၭ၀့ၫနီၪလီၫ.” Christ's Object Lessons, pp. 67, 68. 