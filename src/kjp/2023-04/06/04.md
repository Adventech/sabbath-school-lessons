---
title:  ဆၧအီၪခိၭဆၧဒဲဆၧဖျါလၩ့ဆၧ (Mission)
date:   07/11/2023
---

လုကၭ (၂၄) နီၪထုၬ၀့ၫဒၪလၧ ယ့ၫရှူၬအဆၧထဲၩ့ထၪ့ထဲၩ့လၧမူၭခိၪနီၪလီၫ (လုကၭ ၂၄း၅၀-၅၃). လါနၫ့ဂ့ၩဆၧနီၪမွဲဆၧမၩအထုၬဒံၭအ့ၬ. ၦကွ့ၭလံၬ, စလုကၭနီၪ, မၩဆၧးလီၩ့၀့ၫလၧလံၬမၩဆၧ အဆၧကွ့ၭဖၧၩ့နီၪဆ့လီၫ. လၧကဆါ ယ့ၫရှူၬမိထဲၩ့ထၪ့ထီလၧမူၭခိၪနီၪ, အ၀့ၫဖ့ၪလၫ့အထံၩအဖျဲ၁ံၪ ဆၧအၪ့မၧၫ့လၩ့ (ဆၧမၩ) လမံၩ့, ဆၧအုၩ့လၩ့လမံၩ့, ဒဲဆၧမၪလူၬလထံၪဎးလၧ ဘၪအီၪခိၭ အ၀့ၫလၧယရှုစလံၫ့လၧ “ဆၧအစီၩ့အမၩ့လၧထၭ” အဂးနီၪလီၫ (လုကၭ ၂၄း၄၉; ဖီဆ့လၧ မၩဆၧ ၁း၄-၈).

ယ့ၫရှူၬမၪလူၬထၬအထံၩအဖျဲ၁ံၪလဖၪလၧ ဘၪအီၪခိၭ၀့ၫလၧယရှုစလံၫ့နီၪ ထီးအ၀့ၫမၩလၧၫ့ထၪ့ဎွ့ၩထၪ့အဆၧအုၩ့လၩ့ လၧမိဖျါလၩ့ဖါကဆါအဆၧအုၩ့ (၁ၭမုဆံၫ့ဎံၪ) နီၪ, လၧအမိဖ့ၪစီၩ့ဖ့ၪမၩ့အ၀့ၫ၁ံၪလၧဆၧထိးအ၁ၭလဖၪ (witnesses) လၧယရှုစလံၫ့, ခးယုဒၫ, စမ့ရအၫ, ဒဲလၧဎံၩ့လးဂၪ့ခိၪနီၪလီၫ.

`ဖီ မၩဆၧ ၁း၁၂-၂၆. အထံၩအဖျဲအဂၩလယၩနံၫဆံၫ (၁၂၀) နီၪ, မၩဆၧနီၪလဲၪ, လၧအီၪခိၭဆၧအဘိၩ့ဆၧၩ့နီၪလဲၪ.`

ကဆါယ့ၫရှူၬဖ့ၪလၫ့အထံၩအဖျဲ၁ံၪလၧအဆၧအၪ့မၧၫ့လၩ့ (mission) ထံၫထံၫကျၩကျၩလမံၩ့လီၫၪ အ၀့ၫ၁ံၪမိဘၪကဲၪအ၀့ၫအဆၧထိးအ၁ၭလၧဂၪ့ခိၪ ယီၩလီၫ. မွဲဆၧနီၪ, လၧအ၀့ၫ၁ံၪအီၪခိၭဆၧအထီနီၪ, အီၪက့ၪတဲၩ့၀ဲၩအ၁ၭလၧ Misson အဂးလၧဆၧမၩနံၫမံၩ့လီၫ. (၁) စလုကၭစံၭအ၀့ၫ၁ံၪလၧဘၪမၩဆုးလီၩ့ ဆၧဘၩဆိၪဖၪအီၪလၧ၁ၭလဖျိၪ့ဎး ဒဲဆၧအၪ့ယၫဆၧနီၪလီၫ. အ၀့ၫ၁ံၪ၁့ၪယၫ အဆၧမၩလၧဆၧဖ့ၪလၫ့အ၀့ၫ၁ံၪ, ဒဲအ၀့ၫ၁ံၪထိးဆၧၫ့ကိၭဂၩဒ့ၭဆုၬဆုၬလီၫ. ဆၧနီၪထိၪဂုထိၪဂဲၩအ၀့ၫ၁ံၪလၧ ဆၧဘၩဆိၪဖၪအီၪလၧ၁ၭလဖျိၪ့ဎးလီၫ. စလုကၭ လီၩထဲးဘၪအ၀့ၫ၁ံၪ ဘၩဆိၪဖၪမွဲဆၧနီၪအဂဲးလဲၪအ့ၬ, လါနၫ့ဂ့ၩ အၪဒၪဆၧ မွဲအ၀့ၫ၁ံၪအၪ့ကံၩ့ဆၧကိၪ့ဆၧ၁့ၪ, ဆၧဂဲးဆၧဘၭ, ဒဲဆၧ၁ုၪ့ဒူၩ၁ၭဒူၩလၧအမိမၩ လၧၫ့ထၪ့ဎွ့ၩထၪ့ၡီၩ့ mission ဆၧမၩအဂးနီၪလီၫ. မွဲဆၧဒီၩ့ဆၧထ့ၬအဂ့ၩလၧ ပဂးလီၫ.

(၂) လၧအီၪခိၭဆၧအထီနီၪ အ၀့ၫ၁ံၪအီၪက့ၪတဲၩ့၀ဲၩအဆၧမၩ (mission) နီၪလၧဆၧဖ့ၪလၫ့မၩဆၧၩ့လိၬ၁ၭနီၪလီၫ. စယုဒၫစၧၩ့ထၪ့ခွံၬအ၁ၭဂီၩ့နီၪ ဆၧလး လၩ့ဂီၫ့ထးလစီၪ့လၧလဆံၫနံၫဂၩအဖၧၩ့လီၫ. မွဲဆၧနီၪတၭ, ရွံန့အၪ့ထုၪ့ထဲၩ့ၦမၩ ဎွ့ၩလးလဂၩလၧကဆါယွၩအဆၧဖ့ၪနဲၪအဖၧၩ့လီၫ. လၧဆၧနီၪအခိး, အထံၩ အဖျဲ၁ံၪကၧၩ့ထၪ့ထဲၩ့အ၁ၭဒဲဎိၭဒီၪ၀ၭၡီၩ့ဆၧ (planning) လၧအ၀့ၫ၁ံၪအဆၧမၩ (mission) မိကဲၪထၪ့၀့ၫနီၪလီၫ. လၧဆၧနီၪအဖၧၩ့စပံတၧၫကဲၪခိၪကဲၪနါ ထီးနီၪလီၫ. ဆၧထၪ့ဒၩလိၬ၁ၭအီၪနးဂၩအ့ၬ. အ၀့ၫ၁ံၪဒၪန့ယွၩအဆၧဖ့ၪကိၪ့ထီး နီၪလီၫ. ဆၧနၪ၁့ၪလိၬ၁ၭ, ဆၧဒိၭနဲၩ့လိၬ၁ၭလဖၪနီၪ မွဲယွၩအဆၧမၩပၧၩ့ဆၧလၧ အ၀့ၫ၁ံၪအ၁ိၭအကျၩလီၫ.

လၧပခိၭယိလါ၁ၭမုဆံၫ့ဎံၪအဆၧလူၫလၩ့အခၫနီၪ ပဘၪအီၪလၧ၁ၭလဖျိၪ့ဎး လၧဆၧဖ့ၪဂဲးဖ့ၪဘၭလိၬ၁ၭလဂၩဘၪလဂၩနီၪလီၫ (ဟံ ၁၀း၂၄, ၂၅), ဒဲအၪ့ကံၩ့ ဆၧလၧ၁ၭမုဆံၪ့ဎံၪအဂးဆ့လီၫ. ပဘၪထိၪယံၩမၩလီၩ့လိၬပ၁ၭဒဲပဆၧအီၪကီၪ့, လၧဆၧအီၪက့ၪဆိၫဂုယွၩ - လၧပမိအၪ့ဎၬထဲၩ့ၦအလၩ့မါထးလဖၪနီၪလီၫ.

ထီးပဆၧဆူဆၧနဲၩလၩ့မါထးလၧအဘိၩ့ဆၧၩ့လဂ့ၩနီၪ ပအၪ့ဎၬအီၪခိၭ ကဆါန့ဘဲၫ၁့ၪလဲၪ. ထီးပအီၪခိၭဆၧအဘိၩ့ဆၧၩ့နီၪ, နမိမၩန့ဆၧအဆၧၫ့ အထီအဂ့ၩထုၬ, ဘဲၫအထံၩအဖျဲ၁ံၪမၩ၀့ၫဒၪအ၁ိၭနီၪ န့ဘဲၫ၁့ၪလဲၪ.