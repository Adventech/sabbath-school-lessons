---
title:  ဆၧဒုၭဆီၪ့ထၪ့ဆၧဒဲဆၧအီၪက့ၪတဲၩ့၀ဲၩဆၧလၧယွၩအဆၧ အၪ့မၧၫ့လၩ့ဆၧအဂး
date:   04/11/2023
---

### ဖီလနွ့ၫယီၩအဂးဆၧမၩလိၪ.
လုကၭ ၂၄း၁-၁၂; လုကၭ ၂၄း၃၆-၄၉; မၩဆၧ ၁း၁၂-၂၆; ဟံဘြုၫ ၁၀း၂၄, ၂၅; မၩဆၧ ၂း၁-၄၁; ၁ကီရံၫ့ ၁၁း၁.

> <p>၁နိၫထီၫ့</p>
> “ဆၧချဲၩ့လဖၪယီၩ, ယစံၭ၀ဲၩန၁ံၪလၧယအီၪဒံၭလၧန၁ံၪအ၁ိၭ, လၧကယဲဆၧကွ့ၭအ၁ၭလၧစမိစ့ၭ အဆၧ၁ီၪ့ဆၧ၁ၫ့အဖၧၩ့, ဒဲလၧမီၪ၁ံၪအဖၧၩ့, ဒဲလၧအၪ့အူၭဆၧအဖၧၩ့, လၧယဂဲးယကၠီၪ့နီၪ, ဘၪလၧၫ့ထၪ့ဎွ့ၩထၪ့ထီး အလူၬလီၫ” (လုကၭ ၂၄း၄၄).

စပီလူၫအဆၧကွ့ၭလၧၦဖလံဖံၫဖိၪ၁ံၪအအီၪ - “လနၩ့နၩ့မွဲအ၁ၭခ့ၬ, အဲၪ့လိၬဆိၬချဲၩ့လိၬအ၁ၭအကၠီၩ့နီၪ, လီၩလၩ့ဎရံၬအဂဲးအကၠီၪ့တၭ, လနၩ့နၩ့မွဲလၧ အ၁ၭဂ့ၩအကၠီၩ့လီၫ. ၦလနၩ့နၩ့၁့ၪယၫ၀့ၫလၧဆၧအီၪက့ၪလၩ့ယၧၩ လၧယမိမၩ ဘိၭမၩဆၧၩ့ဆၧ၁ၭထိၬအပရၧၫ့တၭ, လီၩလၩ့လၬလၩ့ဆၧလၧဆၧအဲၪဆၧကွံၩ အဖၧၩ့လီၫ. ၦလနၩ့နၩ့ဆီၫ့မီၪ့လၧမိအီၪက့ၪဎုၬဆၧၡၪ့ဆၧနၭ လၧယဆၧစၧၩ့ထၬ ယီၩ မွဲအ၁ၭလဆံၫ့ဘၪ, လီၩလၩ့ဎရံၬအဂဲး လၧဆၧအဲၪ့လိၬဆိၭချဲၩ့လိၬလီၫ. အ့ၪမွဲဘဲၫနီၪတၭ, မွဲအဘၪဆၧနီၪလဲၪ, ကယဲလီၩလၩ့ဆၧဘဲၫအံၩဘဲၫအိၩ, လၧဆၧ အၪ့လီၫအဖၧၩ့မွဲဂ့ၩ, လၧဆၧတီၩဆၧလီၩ့အဖၧၩ့မွဲဂ့ၩ, မွဲၦလီၩလၩ့လၬလၩ့ဎရံၬ အလူအထၫတၭ, ယ၁ၭထိၬလၧဆၧနီၪလမံၩ့အကၠီၩ့နီၪ, မွဲယူၭတၭ, ယမိ၁ၭထိၬ ယ၀့ၫဆ့လီၫ” (ဖလံဖံၫ ၁း၁၅-၁၈).

မွဲဆၧချဲၩ့အဂဲးဆီၪ့ဘၭဆီၪ့လီၫ. အ့ၪမွဲလၧ “ဆၧကျဲၩ့မၩအ၁ၭမွဲဂ့ၩ, လၧဆၧ မွဲဆၧတီၩအဖၧၩ့မွဲဂ့ၩ,” ဎရံၬဘၪဆၧလီၩလၩ့လၬလၩ့အဂဲးလီၫ - အနီၪမွဲဆၧဂဲး လၧစပီလူၫမိလီၩ၀့ၫနီၪလီၫ. မွဲဆၧအဂ့ၩထုၬ, လါနၫ့ဂ့ၩ, ဆၧဂဲးမိၡါလၧပလီၩလၩ့ လၬလၩ့ဎရံၬအဂဲးနီၪ, မွဲလၧ mission, လၧဆၧ၁ၭထိၬအပရၧၫ့မိထီၩ့စိၩလၧ ၦဂူၫဂၩအီၪအဂးနီၪ, မိဘၪဂဲၫလၧဆၧအဲၪဆၧကွံၩ, ဒဲလၧဆၧမွဲဆၧတီၩၪ ဒဲလဘၪမွဲဘၪလၧနၫ့ဆါအဆၧမိမၩန့ဆၧဒၪ၀့ၫဘၪ, လၧဆၧ၁ၭခ့ၬဆၧ, ဒဲလၧ နၫ့ဆါအဆၧကျ့ၭစၨၭဒၪ၀့ၫအဖၧၩ့ဘၪ.

ဘိၩ့နီၪတၭ, မွဲဆၧနီၪလဲၪ. မွဲလနၩ့နၩ့လၧဆၧဖ့ၪဆီၪ့ထၪ့အဂး, ဒဲလနၩ့နၩ့ နီၪ မွဲဆၧနီၪလၧဆၧမၩယီၩအဂးလဲၪ.