---
title:  စပီလူၫဒဲယွၩလၧၦလ၁့ၪယၫဘၪ၀့ၫလဂၩ
date:   05/12/2023
---

စပီလူၫမွဲချဲၩ့စံၪစၪထဲၩ့ဆၧဘိၪ့ဆၧဘၩအဘၪမၪ, ဒဲယွၩအဘၪမၪလဖၪ အဂဲးနီၪအ့ၬ. အ၀့ၫအၪ့ဎၬထဲၩ့ဆၧဂဲးလၧအဂ့ၩထုၬ ဒဲလီၩဆိၫ၀့ၫဒၪနီၪလီၫ.

`ဖီထဲၩ့ မၩဆၧ ၁၇း၂၂, ၂၃. ဘဲၫကလီၩလၩ့ထဲၩ့ဆၧ၁ၭထိၬပရၧၫ့ ကန့အဂး စပီလူၫမၩထဲၩ့ဘဲၫ၁့ၪလဲၪ.`

“စပီလူၫဆၧၫ့ထုၪ့လၧအၫရအီၭပဂၧၭအကျၩတၭ စံၭ၀့ၫ, ၦအၭ၁ံၫ့ဖိၪ၁ံၪဧ့, ယဒၪဘၪလၧန၁ံၪယူၭယၪ့န၁ံၪအကဆါလဖၪ လၧဆၧကျ့ၭစၨၭဒိၪမၬလီၫ” (မၩဆၧ ၁၇း၂၂). စပီလူၫအၪ့အူၭထဲၩ့အ၀့ၫ၁ံၪဘၪဆဲၫ့လၧ ဆၧယူၭယၪ့ကဆါ လဖၪအကၠီၩ့နီၪလီၫ.

“အဂဲးဘဲၫယီၩယလ့ၩစဲၪ့တၭ, ယဒၪဘၪန၁ံၪဘိၪ့ဆၧဘၩဆၧအလးလီၫ” (မၩဆၧ ၁၇း၂၃). စပီလူၫအၪ့ဎၬထဲၩ့အ၀့ၫ၁ံၪအဆၧဘိၪ့ဆၧဘၩအဂဲးဒဲချဲၩ့ထၪ့ ၀့ၫလၧဆၧယူၭယၪ့အဖၧၩ့ဆ့လီၫ. အ၀့ၫမွဲလီၩလၩ့ဂုအ၀့ၫအဆၧ၁ၭထိၬအပရၧၫ့ အ့ၬ, မွဲချဲၩ့ထၪ့ဒုၪဒၩထဲၩ့ၦၡၩအဆၧမၪဆ့အ့ၬ. အ၀့ၫ၁့ၪယၫထဲၩ့ၦၡၩ၁ံၪလဖၪ ဆလိၫဘၪလါနၫ့ဂ့ၩ အ၀့ၫမွဲလီၩဆီၪ့လီၩနီၩ့ထဲၩ့၀့ၫဒၪအ့ၬ. အ၀့ၫချဲၩ့ထၪ့မွဲဘဲၫ      ပၧၩလဂၩလၧအအဲၪဒိၭမၩဂ့ၩထဲၩ့ၦၡၩလဖၪ, အဲၪဒိၭထဲၩ့ၦၡၩလဖၪ ဘဲၫကန့ဘၪ ဆၧအဂ့ၩအဂးနီၪလီၫ.

လၧအ၀့ၫမၩန့၁ိၩ့ထဲၩ့အခွ့ၫအယၫ “ယွၩလၧၦလ၁့ၪယၫဘၪ” (မၩဆၧ ၁၇း၂၃) နီၪဂီၩ့တၭ အ၀့ၫအၪ့ဎၬထဲၩ့ဆၧဂဲးလၩ့ဆၫ့လၧၦအၭ၁ံၫ့၀ံးဖိၪ၁ံၪ ဘဲၫကနၪ ၁့ၪထဲၩ့အဂးနီၪလီၫ. အၭ၁ံၫ့၀ံးဖိၪလဖၪ အ၀့ၫ၁ံၪယူၭယၪ့ထဲၩ့ယွၩအီၪ၀့ၫဒၪအၪမၬ လီၫ. ဆၧနီၪကၠီၩ့ အ၀့ၫချဲၩ့လၩဎိၭဘၪလၧခးအၭ၁ံၫ့ဖိၪ၁ံၪဂ့ၩဂ့ၩဘၪဘၪနီၪလီၫ. အ၀့ၫမွဲလီၩဆၪထဲၩ့ၦၡၩအဆၧဘၪမၪအ့ၬ. အ၀့ၫ၁့ၪယၫစံၭခိးစံၭတၩထဲၩ့ၦလခီၫ ဘၩမုး၁ံၪလဖၪ အဆၧဘိၪ့ထၪ့ဘၩထၪ့အဂဲးနီၪအကၠီၩ့လီၫ. အ၀့ၫဒုၭဖျီၪထၪ့ထဲၩ့ ခးအၭ၁ံၫ့ဖိၪ၁ံၪက၁့ၪယၫလၩ့ထဲၩ့ဆၧလၧအ၀့ၫ၁ံၪကြၨၭ၁့ၪယၫထဲၩ့အဂဲးနီၪလီၫ.

အ၀့ၫ၁ံၪမွဲဘၪမၪစၭထဲၪ့အလးခီၫခီၫလဲၪနီၪ နအၪ့ဎၬန့ဧၪ. လၧအခၪ့ထံၭ ဆၧဂဲးလၩ့ဆၫ့လမံၩ့နီၪ မွဲဆၧနီၪလဖၪလဲၪ. စပီလူၫ၁့ၪယၫထဲၩ့ဆၧယီၩမွဲ၀့ၫဒၪ ၁ၭမုဆံၫ့ဎံၪအဆၧမၩနီၪလီၫ.

စပီလူၫမၩန့ထဲၩ့ဆၧချဲၩ့လၧ ကမၩန့အ၀့ၫ၁ံၪအဆၧအဲၪဒိၭဂ့ၩဘၪစဲၪနီၪလီၫ.

`ဆၧလၧကမၩဂုးခၧၫ့ထၪ့, လၩ့မဲၩ့ထၪ့ထဲၩ့နဆၧချဲၩ့လၩ့ဎိၭလၧ ၦဂူၫဂၩအဂး ဘၪဆဲၫ့လၧဆၧဘိၪ့ဆၧဘၩနီၪ မွဲဘဲၫ၁့ၪလဲၪ. ဆၧချဲၩ့မိထုၪ့ မအီၪလမံၩ့မံၩ့ဧၪ.`