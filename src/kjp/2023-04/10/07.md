---
title:  မၩလိၪအၪထၪ့အဂး
date:   08/12/2023
---

စပီလူၫအဆၧဒၪခီၩ့ဆၧလၧ အၫရအီၭပဂၧၭယီၩ ဒုၭ၁့ၪယၫထဲၩ့ပၧၩ ပကဘၪအၪ့ဎၬနၪ၁့ၪထဲၩ့ဆၧအဆၧၫ့အထီ ဘဲၫပကလီၩလၩ့ထဲၩ့ဆၧ၁ၭထိၭပရၧၫ့ လၧၦလခီၫဘၩ့မုးအကျၩဘဲၫစပီလူၫခိးဂဲးခိးဘၭလၧၦအၭ၁ံၫ့ဖိၪ၁ံၪအဂးနီၪလီၫ. ၦၡၩအၪမွဲဂ့ၩၡၩမွဲဂ့ၩ ပကဘၪကျ့ၭစၨၭဖံၭမၩဂ့ၩဂ့ၩဘၪဘၪနီၪလီၫ. စပီလူၫ အဆၧမၩယီၩအကၠီၩ့ လၧအၭ၁ံၫ့၀ံးဖၧၩ့ၦဆူနဲၩဖိၪ၁ံၪအီၪထၪ့ၡၩဂၩနီၪလီၫ.

“ပခရံၬအဆၧအၪ့မၧၫ့ဖိၪ၁ံၪ, အထံၫအဖျဲ၁ံၪဖံၭမၩထဲၩ့ဆၧအကၠီၪ့ အဖျီၩ့လဖၪယီၩ ပကဘၪလီၩ့ဖိၬထွ့ၫလၧၦမုနံၩယီၩဆ့လီၫ. ဆၧအဆၧၫ့ အထီကယဲအဂဲၫလဖၪ, ဆၧလးလစီၪ့ဘၪလစီၪ့မွဲဂ့ၩ, ဆၧဆူဆၧနဲၩ       အဂုးခၧၫ့, လၧဆၧ၁ုၪ့ဒူၩ၁ၭဒူၩအဖၧၩ့, ၦလအီၪဘၪလၧပနဲၩ့ပဎီၩ့နးဂၩဘၪ လါနၫ့ ပကဘၪဖီၪ့ဂုးထဲၩ့ၦတၫလၫ့လၧယွၩဖ့ၪပၧၩ ဘဲၫစပီလူၫဆၧၫ့ထုၪ့    ဂုးခၧၫ့ထဲၩ့လၧ ၦဘိၪ့ထၪ့ဘၩထၪ့ဆၧဂၩ့ဆၧဖၪ့အကျၩအ၁ိၭနီၪလီၫ.

“စပီလူၫအဆၧချဲၩ့လဖၪယီၩ အလုဒိၪဎွ့ၩဒိၪဘဲၫစူၪလးခၪ့ခိၪအ၁ိၭ လၧဆၧအီၪကီၪ့အဂးနီၪလီၫ. စပီလူၫဘဲၫအီၪအဆၧၫ့အထီယီၩ မၩကၪ   မၩဂဲၩဆၧလၧအ၀့ၫအဆၧမၩအဂး ၁့ၪ၀့ၫဒၪယီၫမၬ အ့ၪမွဲအ၀့ၫအူၭခိၭလၩ့ အ၁ၭနီၪလီၫ. အ၀့ၫအ့ၪလီၩဆၧချဲၩ့ဒုၪဒၩလၧအၭ၁ံၫ့ဖိၪ၁ံၪအယွၩလဖၪ  ဒဲၦပၧၩ့ဆၧခိၪနါလဖၪတၭ အ၀့ၫကဒၪဆၧၫ့ယၫထဲၩ့ဘဲၫ Sသခမၠအနျ အ၁ိၭ၁့ၪ နီၪလီၫ. လါနၫ့ဂ့ၩလၧယွၩအဆၧမၩဆၧၩ့အဖၧၩ့, ဆၧကိၪ့၁့ၪလၧဂဲၫခၫ့ဖျီၫ့လၧ ၁ၭမုဆံၫ့ဎံၪအကၠီၩ့ စပီလူၫလီၩလၩ့ထဲၩ့ယွၩအတီၩအလီၩ့အဂဲးန့၀့ၫဒၪဂ့ၩဂ့ၩဘၪဘၪ နီၪလီၫ.” Ellen G. White, The Acts of the Apostles, pp. 240, 241.

စပီလူၫအဆၧဒၪခီၩ့လၧၦၡၩလဖၪ, အဆၧအၪ့ဎၬထဲၩ့အ၀့ၫ၁ံၪအဆၧဘိၪ့ ဆၧဘၩဒဲအဂဲးဖးဖီၩ့လဖၪ, အလုၫအလၫလဖၪဒဲ အ၀့ၫယူၭယၪ့ထဲၩ့အ၀့ၫ၁ံၪ အဆၧလုဆၧဒဲဆၧဘိၪ့ဆၧဘၩအကၠီၩ့ စပီလူၫမၩထဲၩ့ဆၫ့လၩ့ဆၪ့လၧခးအၭ၁ံၫ့ ဖိၪ၁ံၪအဂးန့၀့ၫဒၪနီၪလီၫ. ဆၧနီၪကဲၪထၪ့ဆၧအီၪကီၪ့အစူၪလးခၪ့ခိၪလၧမၩထဲၩ့ ဆၧ၁ၭထိၬပရၧၫ့အဆၧမၩအဖၧၩ့နီၪလီၫ. “စပီလူၫမၩဖံထၪ့, မၩကဲၩ့ထဲၪ့ၦၡၩ အ၁ၭအ့ၬ” ဆၧနီၪမွဲယွၩအဆၧဘၪအ၁ၭ ဒဲဆၧမၩနၧၩ့ဆၧနီၪလီၫ. ဘဲၫ Ellen G. White လီၩအ၁ိၭ, ပကဘၪထီးလၩ့ပ၁ၭလၧစပီလူၫအဆၧမၩဒဲ ဘဲၫဆၧအီၪကီၪ့ဆၧဖံၭဆၧမၩကလ့ၩထၪ့လ့ၩထီၫအဂးနီၪလီၫ.