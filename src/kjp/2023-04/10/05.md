---
title:  ဒုၭ၁့ၪယၫလၩ့ထဲၩ့ယွၩအဂဲး
date:   06/12/2023
---

ဘိၩ့နဲၪ့ယီၩ စပီလူၫ၁့ၪယၫထဲၩ့ဆၧဂဲးလၧ အဖီၪ့န့ထဲၩ့ခးအၭ၁ံၫ့ဖိၪ၁ံၪလၧ အ၀့ၫ၁ံၪအဆၧဆီၫ့မီၪ့ဆီၫ့မၬအဖၧၩ့ အ၀့ၫလီၩလၩ့ထဲၩ့ယွၩအီၪလၧမူၭခိၪ ဆၧတဲၩ့ ကဆါအဂဲးနီၪလီၫ.

`ဖီထဲၩ့ မၩဆၧ ၁၇း၂၄-၂၇. စပီလူၫ၁ုၭဘူၭအ၁ၭ ဘဲၫကလီၩလၩ့ထဲၩ့ ဆၧယီၩကန့အဂးဘဲၫ၁့ၪလဲၪ.`

စပီလူၫဒုၭ၁့ၪယၫထဲၩ့ ၦလဖၪလၧအ၁ၭအီၪကမၩထၪ့ဆၧလုလးလၧယွၩ လၧအ၀့ၫ၁ံၪလ၁့ၪယၫဘၪအဂး, ဒဲအ၀့ၫ၁ံၪယီၩအဲၪဒိၭခိၭနၪထဲၩ့နး၁ၭဆၧဂဲးဆၧ ဘၭအဂဲးအကၠီၩ့တၭ, စပီလူၫလီၩ၁့ၪယၫထဲၩ့အ၀့ၫ၁ံၪလၧယွၩအတဲၩ့လၩ့ဆၧ လဂၩ, မွဲအအီၪလၧၦၡၩမၩထၪ့ဆၧလုအလးနီၪအ့ၬ. လါနၫ့ဂ့ၩအ၀့ၫယိထွ့ၫမၩဆၧၩ့ ထဲၩ့ၦကိၭဂၩဒ့ၭအဆၧလိၫဘၪလဖၪအဂဲး စပီလူၫလီၩလၩ့လၬလၩ့၀့ၫဒၪနီၪလီၫ. လၧဂြံစၭအဆၧဘိၪ့ဆၧဘၩအဖၧၩ့ ယွၩလဖၪယီၩ အဲၪလၩ့အ၁ၭ, မၩနၧၩ့မၩစၪ  ဆၧ, လါနၫ့ဂ့ၩစပီလူၫလီၩထဲၩ့ယွၩယီၩ လလၩ့ဆၫ့ဘၪလၧအ၀့ၫ၁ံၪအကဆါဒၪ ဒဲ၁့ၪယၫထဲၩ့၀့ၫဒၪနီၪလီၫ. စပီလူၫမၩကဲၪထၪ့ဖၧၩ့၁ၭလၧအ၀့ၫ၁ံၪအဂး ဘဲၫ ကလ့ၩထဲၩ့လၧယွၩ လၧၫ့ဎွ့ၩလၧဆၧအဲၪဆၧကွံၩအအီၪနီၪလီၫ.

စပီလူၫလီၩ၁့ၪယၫထဲၩ့အ၀့ၫ၁ံၪဆၧလဖၪနီၪ,

(၁) အခၪ့ထံၭစပီလူၫအၪ့အူၭထၪ့အ၀့ၫ၁ံၪလၧ အ၁ုၪ့အီၪ၁ၭအီၪလၧဆၧဘိၪ့ ဆၧဘၩအကၠီၩ့နီၪလီၫ.

(၂) အ၀့ၫဒုၭဖျီၪထၪ့ထဲၩ့အဆၧယူၭယၪ့လၧ အၭ၁ံၫ့၀ံးဖိၪ၁ံၪအကဆါလဖၪနီၪ လီၫ.

(၃) လၧအ၀့ၫ၁ံၪအဆၧဘိၪ့ဆၧဘၩလးနီၪ စပီလူၫဒၪထဲၩ့ဆၧလၩ့ဆၫ့ဆၧလုလးလၧ ယွၩလၧအ၀့ၫ၁ံၪလ၁့ၪယၫဘၪအဂးနီၪလီၫ.

(၄) အ၀့ၫလီၩ၁့ၪယၫထဲၩ့ယွၩလၧအအဲၪပၧၩ ဒဲမၩဆၧၩ့ထဲၩ့ပၧၩလဂၩအဂဲးနီၪ လီၫ.

(၅) စပီလူၫဖ့ၪထုၪ့၁ၭထဲၩ့အ၀့ၫ၁ံၪ လၧဆၧမီၪ့ဘံၭယွၩကဆါအဂဲးဒဲ ဆၧဘိၪ့ ဆၧဘၩအ၁ၫ့အဂဲးယီၩနီၪလီၫ.

စပီလူၫမၩထဲၩ့, လီၩထဲၩ့ကယဲအ၀့ၫမၩန့နီၪလီၫ. အ၀့ၫကယဲအၪ့ဎၬထဲၩ့ ၀့ၫဒၪဒဲ၁့ၪယၫထဲၩ့အ၀့ၫ၁ံၪအဆၧဘိၪ့ဆၧဘၩအ၁ိၭ, စပီလူၫလီၩ၁့ၪယၫထဲၩ့ အ၀့ၫ၁ံၪနီၪလီၫ.

`ဆီၫ့မီၪ့ထဲၩ့စပီလူၫလီၩလၩ့ထဲၩ့ ယွၩလၧအတဲၩ့လၩ့ဆၧလဂၩအဂဲးနီၪဆံၭ (ရိမၫ ၁း၁၈-၂၅). ဆၧဂဲးနီၪလၧဆၧ၁ၭထိၬပရၧၫ့အခၪ့ထံၭလၧၦဂူၫဂၩအဂးကန့၁့ၪဧၪ. ဂၪ့ခိၪဘၪဆၧတဲၩ့ယီၩ နဲၪစိၩပၧၩလၧယွၩကဆါ အီၪန့၁့ၪဘဲၫ၁့ၪလဲၪ.`