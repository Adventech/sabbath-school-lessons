---
title:  ယွၩအဆၧဖံၭဆၧမၩအထုၬ?ယွၩအဆၧအၪ့မၧၫ့လၩ့ဆၧအထုၬ
date:   23/12/2023
---

### ဖီလနွ့ၫယီၩအဂးဆၧမၩလိၪ
နဲၪဖျီၪ ၁း၁-၇;  ၁ပံတၧၫ ၂း၉;  နဲၪဖျီၪ ၁၄း၆-၁၂;  လုကၧၭ ၁၁း၂၃;  ၁ထံမ၁ံၫ ၂း၄;  နဲၪဖျီၪ ၂၁း၁-၄.

> <p>၁နိၫထီၫ့</p>
> “မၩအ၁ၭဘဲၫနီၪတၭ, ဆၧလဖၪနီၪမိဒံၩခွံၬထီးအလူၬအကၠီၩ့တၭ, န၁ံၪ၀့ၫလဖၪ လၧဆၧဖံၭဆၧမၩအဆံၫ့အဎံၪအဖၧၩ့, ဒဲလၧဆၧယူၭဆၧယၪ့ယွၩအဖၧၩ့နီၪဂ့ၩ န၁ံၪကဲၪထၪ့ၦဘဲၫ၁့ၪလဆၨၩလဲၪ. ယိလါအဖၧၩ့၁ၭ, ဒဲအၪ့ဂူၬမၩချဲၫ့ယွၩအမုနံၩအဆၧဂဲၫ၀့ၫနီၪ, ထီးမူၭခိၪမိခဲၩထၪ့ဒဲမိဒံၩခွံၬ၀့ၫ, ဆၧအမိၡါလဖၪမိခဲၩထၪ့တၭ, မိဖံၪထၪ့၀့ၫလၧအဖၧၩ့နီၪလီၫ” (၂ပံတၧၫ ၃း၁၁, ၁၂).

လံၬနဲၪဖျီၪယီၩဘၪဆၧကွ့ၭဖျီၪထၪ့မုနံၩအခဲၫ့ထုၬဒဲ ဎရံၬဒဲမုၪခီၩလဲးအဆၧ ဂဲးလိၬတ့ၭလိၬဖၭဒိၪအဂဲးနီၪလီၫ. မုၪခီၩလဲးယီၩ အၪလွ့ၫထဲၩ့ၦလၧအလူတီၩလၧ ယွၩလဖၪနီၪလီၫ. လံၬနဲၪဖျီၪအဂဲးအကၧၩ့ဒိၪထုၬနီၪ မွဲ၀့ၫဒၪဎရံၬကဂဲၫလၩ့နံၫဖၧၫ့ လဖၧၫ့ဒဲကမၩန့ထဲၩ့ၦဆံၫ့ဎံၪလၧအ၁ံၫလၧဎရံၬအဖၧၩ့ ဒဲအမၧၫ့လၧဎရံၬအဆၧဘၪအ၁ၭလဖၪအဖၧၩ့နီၪလီၫ. လံၬနဲၪဖျီၪဒုၭနဲၪပၧၩ့မုၪခီၩလဲးအဆၧဂၭဂီၩ့ဒဲ ၦအအၧၩ့လဖၪအဆၧဂၭဂီၩ့အဂဲးဆ့လီၫ. ဒဲယ့ၫရှူၬ၁ၧၫ့ထၪ့ထဲၩ့မူၭခိၪဒဲဂၪ့ခိၪအ၁ၫ့ နီၪလီၫ.

လံၬနဲၪဖျီၪယီၩ မွဲလံၬဆၧ၁ၭထိၭပရၧၫ့လၧအကိၭထဲၩ့ပၧၩ ဘဲၫပကကဲၪထၪ့ ဆၧအၪ့မၧၫ့ဖိၪလၧယွၩအဂး ဒဲၦကဘၪကိၭဖံၭ၁ိၭၦၡၩ ဘဲၫအ၀့ၫ၁ံၪကထီးလၩ့ အ၁ၭလၧမုနံၩခဲၫ့ထုၬယီၩအဂးနီၪလီၫ. ယွၩကိၭထဲၩ့ဆၧအီၪကီၪ့ဘဲၫကလ့ၩဆိၬ ဆၧ၁ၭထိၬပရၧၫ့အဂးနီၪလီၫ. ပကဘၪကိၭၡၭထၪ့ “ဆၧတီၩဆၧလီၩ့” နီၪလီၫ. မုနံၩထုၬဂၪ့ခိၪဖိၪ၁ံၪလဖၪ ဘဲၫကရွံထဲၩ့ဆၧကန့အဂးနီၪလီၫ.