---
title:  လံၬနဲၪဖျီၪး မုနံၩခဲၫ့ထုၬယွၩအဆၧအၪ့မၧၫ့
date:   24/12/2023
---

လံၬနဲၪဖျီၪယီၩ ဒုၭ၁့ၪယၫထဲၩ့အ့ၪပၧၩ ယွၩအဆၧမၩဒဲအဆၧအၪ့မၧၫ့နီၪလီၫ.

`ဖီထဲၩ့ နဲၪဖျီၪ ၁း၁-၇. နဒၪထဲၩ့ယွၩအဆၧအၪ့မၧၫ့လၩ့ဆၧလၧ မုနံၩ ခဲၫ့ထုၬယီၩအဂး အီၪလမံၩ့မံၩ့ဧၪ.`

လၧလံၬနဲၪဖျီၪ ၁း၄, ၅ အဖၧၩ့ ဖါကဆါ, ဖိၪကဆါ ဒဲ၁ၭမုဆံၫ့ဎံၪကဆါ မၩလၩ့ဎိၭဆၧလၧဆၧထိးထဲၩ့တၩ့ထဲၩ့ လၧဂၪ့ခိၪဖိၪကန့က၁့ၪအဂးနီၪလီၫ. ဖါကဆါယီၩ မွဲမၧၫ့၀့ၫလၩ့ဆိၩလၩ့ကၠၪ, ၁ၭမုဆံၫ့ဎံၪကဆါယီၩ မွဲအမၩဆၧလၩ့လၭ ဒဲဒုၭနဲၪထဲၩ့အစီၩ့အမၩ့ယီၩဎိၩလၧဆၧအီၪကီၪ့ ဘၪဆၧမၩကဲၪထၪ့အဖီၩ့ခွံၬအခံၫ့ အခၫလဖၪအိၩနီၪလီၫ. ဒဲယ့ၫရှူၬအနၫ့ဆါဒၪလ့ၬစယီၫဟၫ့လီၩဖျီၪထၪ့ “ၦလၧ အထိးအ၁ၭအလူတီၩ, ယ့ၫရှူၬဎရံၬလၧအအီၪဖျဲၪဆိၫလၧဆၧ၁ံၫအဖၧၩ့” (နဲၪဖျီၪ ၁း၅) ဒဲအ၀့ၫပၨၩ့ထဲၩ့ဘၪမူၭ၀ၩ့ဒီၪ့ထီးအလူၬနီၪလီၫ. မုၪခီၩလဲးအဲၪဒိၭမၩန့ဂၪ့ခိၪ ချိၫ့ယီၩ ဘဲၫအ၀့ၫအလးဆီၩ့ဆီလါနၫ့ဂ့ၩ ထီးဎရံၬမၩနၧၩ့ခွံၬအ၀့ၫဂီၩ့နီၪတၭ, ပကဆါရွံထဲၩ့ပၧၩလၧအ၁ွံၪဒဲထုၭပဲၩခွံၬၦဆၧမ့ၬမဲဒဲၦဆၧဒဲၩဘၭလဖၪနီၪလီၫ.

`ဖီထဲၩ့ နဲၪဖျီၪ ၁း၆ ဒဲ ၂ပံတၧၫ ၂း၉. ၦလၧဒိၭန့ဘၪဆၧထိးထဲၩ့တၩ့ ထဲၩ့လဖၪ အမံၩ့အီၪဘဲၫ၁့ၪလဲၪ.`

ယွၩအဆၧမၩယီၩ မွဲဒၪအမိမၩန့ထဲၩ့ၦဂၭဂီၩ့လဖၪဂီၩ့ အီၪက့ၪလၩ့၀့ၫလၧဆၧလးအမုၬနီၪဒၪလီၫအ့ၬ. အ၀့ၫအဲၪဒိၭတဲၩ့လၩ့ထဲၩ့အ၀့ၫအခံးအဂၩ့ လၧအ၀့ၫ တဲၩ့လၩ့ထၭ၀့ၫဒၪလၧၦ၁ၭမၧၫ့ဖၧၩ့နီၪလီၫ. ဘဲၫနီၪအ၁ိၭပကဘၪမၩဎုၬဆၧလၧယွၩ လၧဆၧထိးထဲၩ့တၩ့ထဲၩ့ဂၪ့ခိၪဖိၪလဖၪအဂး မွဲလၧယွၩအဆၧအၪ့မၧၫ့အဖၧၩ့နီၪလီၫ.

လၧ နဲၪဖျီၪ ၁း၇ အဖၧၩ့ ဆၧမၩလၧအခိလၧပဂးနီၪ မွဲ၀့ၫဒၪယ့ၫရှူၬ ကဂဲၫလၩ့အထီလၩ့ဘူၭ၀့ၫဒၪအကၠီၩ့ ဒဲဂၪ့ခိၪဖိၪလဖၪဘၪဂၭဂီၩ့ထဲၩ့လၧအ၀့ၫ၁ံၪအဆၧဒဲၩဘၭဖၧၩ့အကၠီၩ့ ၦၡၩကဂၪ့ဆံၭယၧၩ့ဆံၭအီၪအၪမၬနီၪလီၫ. ဆၧနီၪအကၠီၩ့ချုၭအထီလထီၩ့ဒံၭဘၪ ယွၩအၪ့မၧၫ့လၫ့ပၧၩ ဘဲၫပကလ့ၩဆိၬဆၧ၁ၭထိၬ ပရၧၫ့ဒဲဒုၭဖ့ၪထုၪ့၁ၭၦလဖၪနီၪအဂးနီၪလီၫ.

`လံၩနဲၪဖျီၪယီၩ မွဲယွၩအလံၬလၧ၀ဲထၪ့ဒုၭ၁့ၪယၫယူၭပၧၩ ယွၩအဆၧမုၫလါဒဲအဆၧဘၪအ၁ၭ ဘဲၫအ၀့ၫ၁ံၪကဒိၭန့ထဲၩ့ဘၪ ဆၧမၧၫ့လၩ့ဆိၩ လၩ့ကၠၪနီၪလီၫ.`