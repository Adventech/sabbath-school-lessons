---
title:  ဆၧအၪ့မၧၫ့လၩ့လဖၪ (ဆၧဖံၭဆၧမၩလဖၪ) လၧၫ့ထၪ့ဎွ့ၩထၪ့
date:   28/12/2023
---

`ဖီထဲၩ့ နဲၪဖျီၪ ၂၁း၁-၄ ဒဲ နဲၪဖျီၪ ၂၁း၂၂-၂၂း၅. မွဲဆၧဒုၭဖျီၪထၪ့ဆၧအီၪဘဲၫ၁့ၪလဲၪ.`

မူၭခိၪအ၁ၫ့ဒဲဂၪ့ခိၪအ၁ၫ့ယီၩ မွဲဘဲၫ၁့ၪလဲၪ. ဆၧဒဲၩဘၭဒဲဆၧ၁ံၫလၩ့မၬခွံၬ, မုၪခီၩလဲးဒဲၦအၧၩ့လဖၪ ဘၪဆၧမၩဂၭဂီၩ့ခွံၬယူၭလီၫ. ပကဒၪထဲၩ့ဘၪၦဆၧထိး ထဲၩ့တၩ့ထဲၩ့ကဆါဒဲၦလၧၦအဲၪဘၪကဂၩဘၪကဂၩနီၪလီၫ. ဂၪ့ခိၪချိၫ့အ၁ၫ့ဖၧၩ့ ကဎွ့ၩလၩ့၀့ၫဒၪလၧၦကိၭဆၨၩဒ့ၭနီၪလီၫ.

ၦမုနွ့ၫနံၩဖိၪဆၧအီၪကီၪ့အခိၪတၧၩ့ အီၪက့ၪလၩ့ဆၧထံၫလၩ့ဒီၪလၩ့လမံၩ့ မွဲ Global Mission ဘဲၫဆၧအၪ့မၧၫ့ဖိၪလဖၪကလ့ၩထဲၩ့လၧဆၧ၁ၭထိၭပရၧၫ့ လထီၩ့စိၩဒံၭဘၪအလးလဖၪနီၪလီၫ. ဆၧလးလဖၪလၧလ၁့ၪယၫဘၪယွၩ, လ၁့ၪယၫဘၪလံၬဆံၫ့ဎံၪဆၧ၁ီၪ့ဆၧ၁ၫ့လထိးဆၧၫ့ဘၪယ့ၫရှူၬဘဲၫအ၀့ၫ၁ံၪအဆၧထိးထဲၩ့ကဆါဒံၭဘၪလဖၪ ဘဲၫက၁့ၪယၫဆူနဲၩထဲၩ့လံၬဆံၫ့ဎံၪဒဲဎရံၬကန့အဂး ဆၧထံၫလၩ့ဒီၪလၩ့ဆၧမၩအီၪ၀့ၫဒၪအကၠီၩ့ ၦဘၪစံၭထၪ့အၪ့အူၭယွၩနီၪလီၫ.

လါနၫ့ဂ့ၩတၫလၫ့ (ဆၧအၪ့မၧၫ့လၩ့ဆၧယီၩ) မွဲဒၪလၧ Global Mission ဆၧအၪ့မၧၫ့ဖိၪလဖၪအဆၧမၩဒၪလီၫအ့ၬ. ဆၧအီၪကီၪ့ဖၧၩ့ၦဆူနဲၩဖိၪ၁ံၪကိၭဂၩဒ့ၭအဂး ဆၧအၪ့မၧၫ့ဒဲတၫလၫ့နီၪလီၫ. ယွၩအဆၧအုၩ့လၩ့ကအီၪလၧၦ၁ိၭ ကိၭမုနံၩမုနၩထီးဂၪ့ခိၪထုၬအကၠီၩ့ ပကဘၪမၩဆီၪ့ထၪ့ၦ၁ၭ ဘဲၫၦကမၩန့ထဲၩ့ ၦဂူၫဂၩလၧယွၩအဘၩ့မုးဖၧၩ့ကန့အဂးလီၫ.