---
title:  အ၁ီၫ့၁ၧၫ့ဂၩအဆၧ၁ၭထိၬပရၧၫ့ဒဲအဆၧမၩလဖၪ
date:   25/12/2023
---

လၧ နဲၪဖျီၪ ၁၂း၁၂ ဖၧၩ့ “မၩအ၁ၭဘဲၫနီၪတၭ, မူၭခိၪ, ဒဲၦအီၪ၀့ၫလၧအဖၧၩ့ ၁ံၪဧ့, ၁ုၪ့ဎွံၫ၁ၭယီၫန၁ံၪ၀့ၫဆံၭ. ၦအီၪ၀့ၫလၧဂၪ့ခိၪဒဲလၧမၫဆမံၭအဖၧၩ့၁ံၪနီၪဘၪအၡၪ့လီၫ. အဂဲးဘဲၫယီၩ မုၪခီၩလဲး၁့ၪယၫ၀့ၫလၧအဆၧၫ့အထီလၧအဂးမွဲလဆိ ဖိၪတၭ, ဂဲၫလၩ့၀့ၫလၧန၁ံၪအအီၪလၧအ၁ၭထၪ့ဒိၪမၬလီၫ.” လံၬဆံၫ့ဎံၪအဆၧၫ့ ယီၩဒုၭ၁့ၪယၫထဲၩ့အ့ၪပၧၩ ဆၧဂဲးလိၬတ့ၭလိၬဖၭဒိၪ ဒဲမုနံၩခဲၫ့ထုၬယီၩ ဆၧကဲၪဆၧဂဲၩလဖၪ ကအၧၩ့ထၪ့၁ၫ့ထၪ့နၭထၪ့ဒိၪဒိၪလ့ၬလီၫ.

`ဖီထဲၩ့ နဲၪဖျီၪ ၁၄း၆-၁၂. လၧပဂးတၫလၫ့အီၪဘဲၫ၁့ၪလဲၪ. ပကဘၪ လ့ၩဆိၬဆၧပရၧၫ့ယီၩ မွဲဘဲၫ၁့ၪလဲၪ.`

လၧယွၩအၪ့မၧၫ့လၩ့ဆၧမၩယီၩ ဆၧဂဲးတိၩ့၁ၭနီၪ မွဲ၀့ၫဒၪ “ဆၧ၁ၭထိၬ    ပရၧၫ့” နီၪလီၫ. ဂၪ့ခိၪချိၫ့ယီၩလိၪဘၪဆၧဖ့ၪထုၪ့၁ၭ ဘဲၫကနီၫ့ယါလၩ့ထဲၩ့၁ၭ လၧဆၧမၩအၧၩ့လဖၪအကၠီၩ့နီၪလီၫ. ပကဘၪရွံထဲၩ့ဆၧ၁ံၫဒဲဆၧမၧၫ့ ဖၧၩ့၁ၭလဖျီၩ့ဖျီၩ့ နီၪလီၫ.

> <p></p>
> “ၦလၧအလအီၪဘၪ၀့ၫလၧယ၁ိၭယီၩ, မွဲအထၫ့ဒုၪထၫ့ဒၩယၧၩတၭ, ဒဲၦလၧအလအၪ့ထုၫ့ကီၪ့ဘၪဆၧလၧယ၁ိၭယီၩ, မွဲအမၩပြံၩပြၩဆၧလီၫ” (လုကၭ ၁၁း၂၃).

`ဘၪဆဲၫ့ထဲၩ့လၧယွၩအဆၧအၪ့မၧၫ့လၧပဂး ယ့ၫရှူၬ စံၭဆၧၫ့ဆၧပျၩ့ပျၩ့ဘဲၫ၁့ၪလဲၪ.`

အ၁ီၫ့၁ၧၫ့ဂၩအဆၧပရၧၫ့ယီၩ မွဲၦမုနွ့ၫနံၩဖိၪ၁ံၪကဘၪပဂၨၪထၪ့ဂၪ့ခိၪဖိၪ၁ံၪ ကိၭဂၩဒ့ၭနီၪလီၫ. ဆၧဂဲးလၩ့ဆၫ့နီၪမွဲ၀့ၫဒၪ “ဆၧ၁ၭထိၬအပရၧၫ့လၩ့ဆိၩလၩ့ကၠၪ” ဒဲ “ဘိၪ့ထၪ့ဘၩထၪ့ၦလၧအမၩကဲၪထၪ့မူၭခိၪ, ဒဲဂၪ့ခိၪ, ဒဲမၫဆမံၭ, ဒဲထံၫမၧၫ့ လဖၪနီၪဆံၭ” (နဲၪဖျီၪ ၁၄း၆) လၧၦအဆံၫ့ဎံၪလဖၪအဂး ဆၧဖ့ၪကိၪ့ထဲၩ့၀့ၫဒၪနီၪ “ထီးယီၩ မွဲၦဆံၫ့ဎံၪ၁ံၪအဆၧအွံၪ၁ၭဆၧၩ့, ၦလၧအထီးန့ယွၩအဆၧမၪလူၬ လဖၪ, ဒဲဆၧနဲၩဘၪဆဲၫ့လၧယ့ၫရှူၬအီၪ၀့ၫလီၫ” (နဲၪဖျီၪ ၁၄း၁၂).

ထီးဒၪၦမၩဆၧဂ့ၩလမံၩ့လါလါ ပကဘၪစဲၩနဲၪ့ထၬလၧၦ၁ၭဖၧၩ့ယီၩ မွဲၦမူၩဒၩလၧယွၩဖ့ၪလၫ့ပၧၩအီၪ၀့ၫဒၪ ဘဲၫၦကဂၨၪထၪ့ဘၪယွၩအဆၧ၁ၭထိၬ အပရၧၫ့လၩ့ဆိၩလၩ့ကၠၪလဖၪနီၪလီၫ.

`ယ့ၫရှူၬအဆၧချဲၩ့လၧပကဘၪဆီၫ့မီၪ့ယီၩ “ၦလၧအလအီၪဘၪ၀့ၫ လၧယ၁ိၭယီၩ မွဲအထၫ့ဒုၪထၫ့ဒၩယၧၩ” (လုကၭ ၁၁း၂၃).`