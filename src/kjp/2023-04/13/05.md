---
title:  ဆၧမၩနၧၩ့ (ဆၧကဲၪထၪ့အီၪထၪ့) လၧဆၧအၪ့မၧၫ့လၩ့ပၧၩအဖၧၩ့
date:   27/12/2023
---

ဆၧကဲၪထၪ့အီၪထၪ့လၧဆၧဖံၭဆၧမၩဖၧၩ့နီၪ အခီၫပယီၫအီၪဘဲၫ၁့ၪလဲၪ. ၦလနၩ့နၩ့ကဆီၫ့မီၪ့ထဲၩ့၀့ၫဒၪ ၦၡၩဒိၭဘၭတံၫဇၫ့အၪအၪ, ဆၧအီၪကီၪ့ဂူထၪ့   အၪထၪ့, ၁ရိၬဎိၩထၪ့ဒိၪထၪ့ချဲၫ့ချဲၫ့ စီၪဆီၫ့မီၪ့ထဲၩ့၀့ၫဒၪဘဲၫနီၪအ၁ိၭ၁့ၪလီၫ. ၦဆီၫ့မီၪ့ထဲၩ့ပလ့ၩဆၧဖိးလၧဆၨၩဂူၫဂၩအီၪ, ခၫ့ဖျီၫ့လၧ ူၠိငသ ဒဲ ငညအနမညနအ ပဂၨၪလၩ့ထဲၩ့ဆၧပရၧၫ့န့အကၠီၩ့ မွဲဆၧကဲၪထၪ့အီၪထၪ့လၧဂံၪ့ဒီၪ့ဖၧၩ့ယံၬယံၬယူၭ နီၪလီၫ. လါနၫ့ဂ့ၩ ပကဘၪနၪ၁့ၪထဲၩ့စပီလူၫအဆၧကွ့ၭလၧ ၦကီရံၫ့ဖိၪ၁ံၪအအီၪ “ယ၀့ၫဒၪယီၩယ၁ုၪ့လၩ့ယူၭဆၧယူၭ, တၭစအၫပီလၧၭ လူၫယူၭ၀့ၫယူၭ. အ့ၪမွဲ ယွၩနီၪ, ဒုၭမဲၪထၪ့ဆၧလီၫ” (၁ကီရံၫ့ ၃း၆).

ဆၧမၩဆၧ၁ၭထိၬအပရၧၫ့အဆၧမၩနီၪ မွဲအထိးထဲၩ့တၩ့ထဲၩ့ၦလၩ့မါလဖၪ ဒဲဒုၭကဲၪထၪ့အ၀့ၫ၁ံၪယွၩအထံၩအဖျဲနီၪလီၫ.

**ဖီထဲၩ့လံၬဆံၫ့ဎံၪအဆၧၫ့လဖၪယီၩဂီၩ့အၪ့ဎၬထဲၩ့ၦလၧအကဲၪထၪ့ ဎရံၬအထံၩအဖျဲ၁ံၪလဖၪ အတခ့ၭဖ၀ၭလဖၪနီၪဆံၭ.**

`၂ကီရံၫ့ ၁၁း၂`

`အဲၫစ့ယၫ ၃၀း၂၁;  ယီဟၫ့ ၁၀း၂၇;  ယီဟၫ့ ၁၆း၁၂, ၁၃`

`၂၁့ၭ ၂း၉-၁၁;  ဟံဘြုၫ ၃း၁၂, ၁၃;  ၁ယီဟၫ့ ၁း၈`

`၁ယီဟၫ့ ၁း၉;  နဲၪဖျီၪ ၇း၁၄;  နဲၪဖျီၪ ၁၉း၈`

ယွၩအထံၩအဖျဲလဖၪ ဆံၫ့ဎံၪ, အလူတီၩနီၪလီၫ. အ၀့ၫဖိၬထဲၩ့အခဲၫ့ ခၫ့ဖျီၫ့လၧ၁ၭမုဆံၫ့ဎံၪအလူအဖူၬဖူၬဖၧၩ့နီၪလီၫ. အ၀့ၫ၁ံၪဆ့ၭမၩန့ထဲၩ့ၦဂူၫဂၩဘဲၫ ကကဲၪထၪ့ယ့ၫရှူၬအထံၩအဖျဲဆ့လီၫ. အ၀့ၫ၁ံၪအ၁ၭဂံၩ့ဂၩ့အ့ၬ. အ၀့ၫ၁ံၪ၁့ၪယၫ လၩ့ထဲၩ့အ၁ၭ လလၧဎွ့ၩဘၪနီၪလီၫ. လါနၫ့ဂ့ၩဆူနဲၩ၀့ၫဒၪယွၩအဆၧအဲၪဒဲဆၧယၫ့၁ၭယီၩ မၩဆံၫ့ထၪ့အ၀့ၫ၁ံၪနီၪလီၫ. အ၀့ၫ၁ံၪထိးဆၧၫ့ထဲၩ့ဆၧ၁ီၪ့ဆၧ၁ၫ့အီၪဂဲၫလၧယွၩအီၪဒဲ ဆၧအီၪကီၪ့ဖိၪ၁ံၪအီၪလဖၪနီၪလီၫ. ဆၧကဲၪထၪ့အီၪထၪ့လၧ ဆၧမၩနီၪ မွဲအမၩကဲၪထၪ့အထံၩအဖျဲလၧယ့ၫရှူၬအဂးန့နီၪလီၫ.