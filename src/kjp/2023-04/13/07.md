---
title:  မၩလိၪအၪထၪ့အဂး
date:   29/12/2023
---

ဆၧထိးထဲၩ့တၩ့ထဲၩ့အဆၧထံၫလၩ့ဒီၪလၩ့ယီၩ မွဲအမိမၩန့ထဲၩ့ဂၪ့ခိၪဖိၪလဖၪ ဘဲၫကဒိၭန့ထဲၩ့ဘၪယွၩအဆၧထိးထဲၩ့တၩ့ထဲၩ့နီၪလီၫ. ဆၧလၩ့မါခၫ့ဖျီၫ့လၧဆၧ ဒဲၩဘၭလဖၪ ယွၩကမၩကဲၪထၪ့ထဲၩ့, ၦၡၩလဖၪဒဲဂၪ့ခိၪထၧၫ့ဖျိၪ့ယၫနီၪလီၫ. မုၪခီၩလဲးပၧၩ့ထဲၩ့ဂၪ့ခိၪအနံၪ့ ၆၀၀၀ အလးခဲၫ့ ယွၩကမၩန့ထဲၩ့ဂီၩ့ကမၩ၁ၫ့ထၪ့ထဲၩ့ ၀့ၫဒၪနီၪလီၫ. “ယွၩအၡၩဆံၫ့ဎံၪလဖၪ ကမၩန့ထဲၩ့ဘၩ့မုး၁ံၪလဖၪဂီၩ ကပၧၩ့ထဲၩ့ ဘၪ၀့ၫလၩ့ဆိၩလၩ့ကၠၪနီၪလီၫ.” Ellen G. White, Patriarchs and Prophets, p. 342.

လါနၫ့ဂ့ၩ ချုၭဆၧနီၪလကဲၪထၪ့ဒံၭဘၪအထီ ပကဘၪမၩဎုၬဆၧလၧယွၩ နီၪလီၫ. ပကဘၪလီၩလၩ့ထဲၩ့ဆၧဒုၭဖ့ၪထုၪ့၁ၭဆၧပရၧၫ့လၧဂၪ့ခိၪချိၫ့ယီၩနီၪလီၫ.

“ယအဲၪဒိၭဒၪထဲၩ့ၦမၩဆၧဖိၪလၧယွၩအဂးအၪအၪလ့ၬလီၫ. ၦအၪဂၩ နါဂၧၫ့ဒဲ၁့ၪယၫထဲၩ့အ၁ီၫ့၁ၧၫ့ဂၩအဆၧပရၧၫ့အကၠီၩ့ အ၀့ၫ၁ံၪကဘၪလီၩ၁့ၪယၫ ထဲၩ့အ့ၪၦဂူၫဂၩနီၪလီၫ. မွဲယွၩကဆိၪဂ့ၩဒဲမၩဆၧၩ့ဘၪၦလၧအဆိၬန့ယွၩအဆၧဖၩ့ လၧဂၪ့ခိၪဆၧခံၭအကျၩလဖၪဆံၭ. ကီၩ့၁ိၭထၪ့ယွၩအစူၪ၀ဲၩလဖၪဒဲလၧဆၧယံၩ ဆၧၡီၩ့အဖၧၩ့ ၦကကိၭၡၭထၪ့ယွၩအလူၫအထၪဆံၭ. ဆၧယီၩမွဲဆၧ၁ၭထိၬအပရၧၫ့ လၧခဲၫ့ထုၬ မွဲလၧဂၪ့ခိၪဖိၪ၁ံၪလဖၪ ကဘၪနါဂၧၫ့ထဲၩ့နီၪလီၫ.” Ellen G. White, Patriarchs and Prophets, p. 342.