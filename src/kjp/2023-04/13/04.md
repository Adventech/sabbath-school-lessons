---
title:  ဆၧရှၪ့ဆၧနၭအလးခဲၫ့ထုၬ
date:   26/12/2023
---

ယ့ၫရှူၬစံၭအထံၩအဖျဲ၁ံၪ “အခိးမွဲဘဲၫနီၪတၭ, လ့ၩဘီၪ, ဒုၭကဲၪထၪ့ၦကိၭ ဆၨၩဒ့ၭ၁ံၪ လၧဆၧအထံၩအဖျဲဆံၭ. ဘၭတံၫဇၫ့အ၀့ၫ၁ံၪလၧဖါ, ဒဲဖိၪခွၫ, ဒဲ၁ၭမုဆံၫ့ဎံၪအမံၩ့အဖၧၩ့ဆံၭ, ၁ီၪ့ထဲၩ့၁ၫ့ထဲၩ့အ၀့ၫ၁ံၪ, ဘဲၫ၁ိၭအမိထီန့ကယဲဆၧ လၧယမၪလူၬ၀ဲၩ န၁ံၪထီးအလူၬနီၪဆံၭ. ယိခွါ, ယအီၪလၧန၁ံၪအ၁ိၭကိၭမုနံၩ မုနၩဒ့ၭထီးဂၪ့ခိၪယီၩအထုၬလီၫ. အၩမံၩ့” (မၭ၁ုၫ ၂၈း၁၉-၂၀). ဆၧယီၩ မွဲပကဘၪလ့ၩ ဆိၬဆၧ၁ၭထိၬအပရၧၫ့မွဲ၀့ၫဒၪ “ဆၧ၁ၭထိၬအပရၧၫ့လၩ့ဆိၩ လၩ့ကၠၪ” လၧနဲၪဖျီၪ ၁၄း၆ ဒဲ ဆၧယီၩဆ့မွဲ “ဆၧတီၩဆၧလီၩ” (၂ပံတၧၫ ၁း၁၂) ပကဘၪမၩအၪထၪ့ဘဲၫယွၩအဆၧအၪ့မၧၫ့အ၁ိၭနီၪလီၫ.

`ဖီထဲၩ့ ၁ယီဟၫ့ ၄း၈; ၂ပံတၧၫ ၃း၉; ၁ထံမ၁ံၫ ၂း၄; ၁မိစ့ၭ ၁၂း၃. ၦကိၭဆၨၩဒ့ၭမွဲဘၪနီၪ အရ့ၩဒိၪလၧယွၩအမ့ၬယၫ ကိၭဆၨၩဒ့ၭဘဲၫ၁့ၪလဲၪ.`

ယ့ၫရှူၬအထိး၁ံၪအ၁ၭယီၩ မွဲဂၪ့ခိၪဖိၪကိၭဂၩဒ့ၭအဂးတၭ, လမွဲဘၪၦလဆၨၩဒၪအဂးလီၫအ့ၬ. လါနၫ့ဂ့ၩဆၧဂဲးအကၧၩ့ဒိၪလမံၩ့နီၪ မွဲနထိးဆၧၫ့, စံၭဆၧၫ့, မၩဆၧၫ့ထဲၩ့ဆၧရွံအၪ့ထုၫ့ထဲၩ့နၧၩနီၪဘဲၫ၁့ၪလဲၪ.

ယ့ၫရှူၬဂဲၫလၩ့နံၫဖၧၫ့လဖၧၫ့ ၦၡၩကအီၪ၀့ၫဒၪနံၫဒီၪ့လီၫ. အထိးဆၧၫ့ ယွၩဒဲလီၩ့ဖိၬထွ့ၫဆၧမၪလူၬလဖၪ ဒဲၦမီၪ့ဘံၭခၫ့ဂၬထဲၩ့ဆၧမၪလူၬလဖၪနီၪလီၫ (နဲၪဖျီၪ ၁၄း၁၂).

ဘဲၫ ရိမၫ ၁း၁၈-၂၁ လီၩဖျီၪ၀့ၫအ၁ိၭ, ဆၧဂဲးဘၪဆဲၫ့လၧယွၩနီၪ မွဲဘၪ ဆၧဒုၭဖျီၪထၪ့၀့ၫဒၪခီၫလၧဖျိၩ့အိၩတၭ, ဂၪ့ခိၪဖိၪဂဲၫထဲၩ့အီၪမၧၫ့လၧဂၪ့ခိၪချိၫ့ထၧၫ့  ထီယၫလဖၪ ကဘၪထိးဆၧစ့ၩရၫ့ ဘဲၫအ၀့ၫ၁ံၪအဆၧဖံၭဆၧမၩအဖၧၩ့နီၪလီၫ (ရိမၫ ၂း၁၁-၁၆).

လါနၫ့ဂ့ၩမုနံၩခဲၫ့ထုၬဆၧၡၪ့ဆၧနၭအဖၧၩ့ ၦၡၩကမၩဆီၪ့မၩနီၩ့ပၧၩဘဲၫ ပကမၩထဲၩ့ဒဲဘိၪ့ထၪ့ဘၩထၪ့ထဲၩ့မုၪခီၩလဲးဒဲ အ၀့ၫအဆၧဖံၭဆၧမၩ၁ံၪလဖၪနီၪ လီၫ. ဆၧနီၪကၠီၩ့ ပကဘၪလီၩလၩ့လၬလၩ့ထဲၩ့ဆၧပရၧၫ့ယီၩ မွဲအရ့ၩဒိၪအၪမၬ လီၫ. ၦၡၩလဖၪကဘၪ၁့ၪယၫထဲၩ့ ယွၩအဆၧဖံၭ၁ိၭဒဲအဆၧဒုၭဖ့ၪထုၪ့၁ၭလဖၪ ဘဲၫကအီၪတဲၩ့၀ဲၩအ၁ၭလၧမုနံၩခဲၫ့ထုၬ ဆၧၡၪ့ဆၧနၭအဆၧၫ့အထီအဂးနီၪလီၫ.