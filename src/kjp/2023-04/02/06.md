---
title:  ဂၪ့ခိၪချိၪ့- Mission အဆၧမၩလး၀ၩ့
date:   12/10/2023
---

`ဖီ နဲၪဖျီၪ ၇း၉, ၁၀. ဆၧဖ့ၪကိၪ့ပၧၩဘၪထွ့ၫလၧ ယွၩအ Mission ဆၧမၩ မိလ့ၩထီၩ့ဎံၩ့လးဂၪ့ခိၪဖၧၩ့နီၪ မွဲဆၧနီၪလဲၪ.`

ဆၧမၩလိၪလနွ့ၫယီၩ အီၪလၧအဆၧထိစိၩနံၫမံၩ့လၧ mission အဆၧမၩ လၧအဒုၭဖျီၪပျၩ့၀့ၫနီၪမွဲ၀့ၫဒၪ ဆၧအီၪက့ၪမိထုၪ့ ဆၧဒုၭကဲၪထၪ့ဆၧအထံၩအဖျဲ လၧဆၧအၪ့မၧၫ့ဖျါလၩ့အဖၧၩ့ ဒဲဆၧ၁ၭထိၬအပရၧၫ့အဆိၩအကၠၪနီၪလီၫ. ဆၧလၩ့ဆၫ့မွဲ၀့ၫ လံၬဆံၫ့ဎံၪအဆၧၫ့လဖၪယီၩ အီၪလၧအဆၧဘၪထွ့ၫလိၬ၁ၭလဖ-- ခီၫခီၫလဲၪ (where) လၧ mission အဆၧမၩ. စံၭ၀့ၫဒၪ, “အခိးမွဲဘဲၫနီၪ တၭ, လ့ၩဘီၪ, ဒုၭကဲၪထၪ့ၦကိၭဆၨၩဒ့ၭ၁ံၪ လၧဆၧအထံၩအဖျဲဆံၭ” (မၭ ၂၈း၁၉), “ၦအီၪလၧဂၪ့ခိၪချိၫ့ဒဲကယဲၦအဆၨၩ, ဒဲၦအဒီၪ့, ဒဲၦအဖျ့ၩ, ဒဲၦခမျၧးထီးအလူၬ” (နဲၪဖျီၪ ၁၄း၆, NKJV, emphasis supplied).

အ့ၪပစံၭလၧဆၧချဲၩ့လမံၩ့ဒီၭ, ကဆါဎရံၬအဆၧ၁ၭထိၬအပရၧၫ့နီၪ မိဘၪ ထီၩ့စိၩ၀့ၫလၧဆၧအဖုၫအဂီထီးအလူၬ, လၧၦအဆၨၩထီးအလူၬ, လၧအလူ အချဲၩ့ဆၧထီးအလူၬ, ဒဲလၧၦၡၩခမျၧး၁ံၪထီးအလူၬအအီၪလီၫ. ဆၧ၁ၭထိၬ အပရၧၫ့ အဆၧထုၭန့ဆၧအစီၩ့အမၩ့နီၪ မွဲဆၧအီၪက့ၪကီၪ့ထဲၩ့ၦဘၪဆၧထိးထဲၩ့ တၩ့ထဲၩ့လဖၪ လၧဆၧဎူၫဆၧဎၩ့ဖၭဒိၪ လၧထၧၫ့ဖု၀ဲ၁ံၪအဆၧအဲၪလိၬ၁ၭအဖၧၩ့ လီၫ. ပဆၧယိလိၪဆၧနီၪ မွဲဆၧလမံၩ့ဎးဒၪ, မွဲ၀့ၫဒၪယ့ၫရှူၬဎရံၬလီၫ. အ့ၪပထိး ဆၧၫ့ယ့ၫရှူၬ မွဲဆၧမွဲဆၧတီၩနီၪ, ဆၨၩဆၬ၁ံၪအဆၧဒီၪ့ဆၧဘံၭလိၬလဖၪနီၪ မိလၩ့ဎီးခွံၬ၀့ၫ, ဒဲဆၧအီၪက့ၪ၁ၭအတီၩအလီၩ့လဖၪ မိမၩမုၬပ၁ၭလဖၪယီၩ လၧဆၧ လမံၩ့ဎးအဖၧၩ့လီၫ.

လၧယ့ၫရှူၬစံၭ၀့ၫဒၪ, “န၁ံၪမိကဲၪထၪ့ၦထိးအ၁ၭလဖၪလၧယဂး” (ဆၧ ၁း၈) နီၪ, အ၀့ၫအဆၧမၩလး လၩ့ဆၫ့အီၪ၀့ၫဒၪ၁ၧၫ့စီၪ့ လၧအ၁ၭဖၧၩ့နီၪလီၫ.

လး၀ၩ့ (၁) “န၁ံၪမိကဲၪထၪ့ၦထိးအ၁ၭလဖၪလၧယဂး လၧယရှုစလံၫ့ အဖၧၩ့,” ဆၧၫ့ထီအခၫနီၪ, အ၀့ၫအထံၩအဖျဲ၁ံၪအီၪဘူၭ၀့ၫဒၪလၧ ယရှုစလံၫ့နီၪ လီၫ. မွဲဆၧနီၪ, ယ့ၫရှူၬစံၭဆၧနီၪလၧ “စၭထၪ့ဂုန၁ံၪအဆၧလ့ၩခၫ့ဖျီၫ့ဆၧလၧ ကဆါယွၩ လၧၦလၧအအီၪဘူၭထံးလၧန၁ံၪနီၪဆံၭ.” Mission အဆၧမၩ အီၪကဲၪထၪ့ (စၭထၪ့) ၀့ၫဒၪလၧဂံၪ့ဒီၪ့ဎၫ့ဒီၪ့အဖၧၩ့, လၧၦအီၪလၧပနဲၩ့ပဎီၩ့, လၧပထံၩပ၁ိၭလဖၪနီၪလီၫ. အနီၪမွဲမ့ၡၧၫ့ (mission) အဆၧမၩလးလၩ့ထံးလီၫ.

လး၀ၩ့ (၂) ဒဲစံၭ၀့ၫဒီၭ, “ဒဲလၧခးယုဒၫထၧၫ့ခးယၫအဖၧၩ့, ဒဲလၧစမ့ၫ,” ပ mission ဆၧမၩမိထီၩ့၀့ၫ, ထဲးဎုၬလၧအဘၪထွ့ၫလၧပၧၩ ဒဲလါနၫ့အီၪယဲၩ့လၧပၧၩလဖၪနီၪဆ့လီၫ. အ၀့ၫ၁ံၪမွဲအဆၧချဲၩ့မီၪ့ဎီၩ့ (လၩ့ဂၬ) လိၬ၁ၭဒဲပၧၩၪအလုၫအလါမီၪ့ဎီၩ့လိၬ၁ၭလၧပၧၩ, လါနၫ့အဆၧမၩ လဘၪလၩ့ဎိၭ ဘၪလၧပၧၩနီၪလီၫ.

လး၀ၩ့ (၃) အၪနဲၪ့အနီၪ, ကဆါဎရံၬစံၭ၀့ၫ - “ထီးဂၪ့ခိၪယီၩအထုၬ” နီၪ လီၫ. ကဆါယွၩအဆၧကိၭန့ပၧၩ (mission) ဘဲၫပမိထီၩ့စိၩလၧ ၦကိၭဂၩဒ့ၭ (individuals) လၧဆၧလးကိၭစီၪ့, ၦဆၨၩ၁ံၪလဖၪ, ၦၡၩအဖုၫအဂီလဖၪ, ဒဲလၧဖျ့ၩ၁ံၪလဖၪလၧအဆၨၩအီၪအလး လစီၪ့လါလါ၁ံၪလဖၪအအီၪလီၫ. အယီၩမွဲပဆၧမၩလး၀ၩ့ကိၭစီၪ့ဒ့ၭလဖၪနီၪလီၫ.

`လၧဆၧမၩခွါဒဲဆၧကၪဆၧဂဲၩအဂး - အၪ့ကံၩ့ဘၩဆိၪဖၪဆၧလၧ ၦလၧ နအီၪအလးလဖၪကၠၧၫ့၁ိၭ (မၩၡီၩ့) ကိၭမုနံၩလါဆံၭ. ကဆါယွၩအီၪက့ၪနၧၩထီး နီၪနီၪ အဆၧကိၪ့မိအီၪ၀့ၫလမံၩ့မံၩ့ဆ့လီၫ.`

`မၩခွါဆၧလါဆံၭ - အၪ့ဎၬနၪ၁့ၪၦၡၩအီၪလၧနလး၀ၩ့လဖၪနီၪ (မွဲၦၡၩ ဘဲၫ၁့ၪလဲၪ)- အဆၨၩဆၬအီၪလၧအဆၧချဲၩ့ဒၪ၀့ၫ ဒဲဆၧဘိၪ့ဆၧဘၩ အခၪ့ထံၭအီၪဘဲၫ၁့ၪလဲၪ, ၁ၭၡါ, ၁ၭဘၪ့, ၦကဲၪဒိၪ, ၦၡၪ့ဖိၪ, ၦအဖုၫ အဆၫ့အဆၧလၩ့ဆၫ့လိၬ၁ၭ အီၪဘဲၫ၁့ၪလဲၪ. အၪ့ကံၩ့ကဆါယွၩဘဲၫ၁ိၭ အမိဖ့ၪနဲၪနၧၩဖၧၩ့၁ၭအဖျီၩ့ လၧနမိဒုၭနဲၪဖျီၪကဆါအဆၧအဲၪလၧ ၦ၁ံၪ လဖၪနီၪအဂးလီၫ.`