---
title:  မၩလိၪအၪထၪ့အဂး
date:   13/10/2023
---

လၧဆၧထိးအ၁ၭလၧဆၨၩ၁ံၪလဖၪအအီၪနီၪ, ပကဆါအဆၧချဲၩ့အီၪ၀့ၫ ဒၪ, ‘န၁ံၪမွဲဂၪ့ခိၪအဆၧဖၩ့’ နီၪ, မွဲအ၀့ၫအဆၧအီၪက့ၪနဲၪ့ထၬ၀့ၫလၧအထံၩ အဖျဲလဖၪယီၩ မွဲလၧဂၪ့ခိၪထၧၫ့ဘံၪ့ယၫအဆၧမၩ (mission) နီၪလီၫ. ဘဲၫမုအဂိးလဖၪ (rays) နီၪ ဆ့ၭဖျီၫ့ဆၧန့ထီးလၧဂၪ့ခိၪအနိၪ့အဆူၭဖၧၩ့လဖၪ, လၧအီၪအယဲၩ့ထုၬနီၪဒံၭ, မွဲဆၧနီၪယွၩအီၪက့ၪဆၧ၁ၭထိၬအပရၧၫ့အဆၧဖၩ့နီၪ မိစီၪ့လီၩ့ထၪ့ (တိုးချဲ့) လဲထၪ့လၧ၁ၭမုကိၭဖျိၪ့ဒ့ၭလၧအအီၪလၧဂၪ့ခိၪချိၫ့ယီၩလီၫ. အ့ၪမွဲကဆါဎရံၬအဆၧအီၪကီၪ့လဖၪ မၩဎွ့ၩထၪ့ကဆါအဆၧထိစိၩနီၪ, ဆၧဖၩ့ မိထီၩ့လၩ့စိၩ၀့ၫလၧ ဆၧလးလၧဘၪဘံၭလၧဆၧ၁ံၫအလၩဒုၩဆၧခံၭအဖၫ့လၬ လဖၪနီၪလီၫ. လၧဆၧအီၪစူၭအီၪၡီၩ့လပိၩ့ယၫဎး ဒဲဆၧဂၭဎ့ၭမူၩဒၩအလးနီၪ, အ့ၪပဆၧအီၪကီၪ့ဖိၪလဖၪမၩလၩ့ပြံၩလၩ့ပြၩအ၁ၭ ဒဲလ့ၩလၧဆၧလးဎံၩ့စီၪ့လၧဆၧ၁ၭ ထိၬအပရၧၫ့အဆၧဖၩ့နီၪ, တရါလၩ့၀့ၫဘဲၫအမိ၁ိၫ့ၦလၧဆၧထိးထဲၩ့တၩ့ထဲၩ့နီၪ တၭ, ဆၧ၁ၭထိၬအပရၧၫ့နီၪ မိဎံၩ့၀့ၫလၧဂၪ့ခိၪယီၩလၧအဆိၫအချဲၫ့တၡါလ့ၬလီၫ.

“လၧထံၫခးကိၭဘံၪ့ဒ့ၭအဖၧၩ့ ဆၧကိၭစိၩပၧၩ ဘဲၫမၫစဒိနအၫ (မာ?က?ဒါနိ) အလူ၁ီၫ၀့ၫ, ‘ဂဲၫမၩဘိၭမၩဆၧၩပၧၩဘီၪ’ နီၪအီၪ၀့ၫဒၪလီၫ. ကဆါယွၩ၀ဲထၪ့ဆၧမၩလး၀ၩ့လၧပဂးလီၫ. ၦမူၭခိၪဖိၪလဖၪမၩဎုၬဆၧမၩလၧ ၦဂၪ့ခိၪဖိၪလဖၪလီၫ. ယွၩအဆၧယိထွ့ၫအီၪ၀့ၫလၧပမ့ၬယၫ, ဒဲအစီၩ့အမၩ့နီၪ မၩဆၧလၧၦၡၩအဆၧကျ့ၭစၨၭအဖၧၩ့လီၫ. မ့ၬချံၫလၧလယိထၪ့ဘၪယွၩအဆၧ မၩနီၪ မိဘျီၪ၀့ၫဒၪ, ဒဲနါလၧလမိနါဂၧၫ့ဘၪ ၦယူၬ၁ိၪအလူဘၪနီၪ အနါမိအၧၩ့၀့ၫ ဒၪလီၫ. ၦလနၩ့နၩ့နါဂၧၫ့ကဆါကိၭဆၧအလူ, ဒဲစံၭဆၧၫ့၀့ၫဒၪလီၫ. မွဲၦကိၭဂၩဒ့ၭ မၩဆံၫ့ထၪ့အ၁ၭဒဲစံၭဆၧၫ့ထဲၩ့ဘိၩ့ယီၩ, ခၫ့ဖျီၫ့လၧအၪ့ဎၬလီၩလၩ့လၬလၩ့ထဲၩ့ ၁ၭမၧၫ့အဆၧပရၧၫ့နီၪဆံၭ. အ့ၪမွဲၦမုၪၦခွၫလဖၪ မၩဆၧမၩလၧကဆါယွၩဖ့ၪလၫ့ ယီၩ လၧဆၧဆၪ့လၩ့၁ၭဒဲဆၧတီၩဆၧလီၩ့နီၪ, ယွၩအစီၩ့အမၩ့မိဖျီၪထၪ့၀့ၫဒၪလၧ အ၀့ၫ၁ံၪအဆၧလူဆၧချဲၩ့ လၧဆၧတီၩဆၧလီၩ့အဖၧၩ့တၡါလ့ၬလီၫ. အ၀့ၫ၁ံၪ မိဒိၭန့ဘၪဆၧလၩ့ဆၫ့လၩ့မဲၩ့ဖၭဒိၪလၧ အ၀့ၫ၁ံၪအဆၧကျ့ၭစၨၭအဖၧၩ့နီၪလီၫ.” Ellen G. White, The Advent Review and Sabbath Herald, November 14, 1912.