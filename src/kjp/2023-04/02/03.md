---
title:  ဆၧမၩကဲၪထၪ့ဆၧအထံၩအဖျဲ၁ံ -မ့ၡၧၫ့ (Mission) အဆၧအီၪက့ၪ မိထုၪ့
date:   09/10/2023
---

`ဖီ မၭ၁ုၫ ၂၈း၁၆-၂၀. နထုၭဖျီၪထၪ့ၦကဲၪဆၧအထံၩအဖျဲအခံးအဂၩ့ (အဆၧနဲၪ့) လဖၪ လၧလံၬဆံၫ့ဎံၪအဆၧၫ့ယီၩအဖၧၩ့ မွဲနီၪလဲၪ.`

မၭ၁ုၫ ၂၈း၁၆-၂၀ လီၩဖျီၪထၪ့ လံၬဆံၫ့ဎံၪအဆၧဖ့ၪစီၩ့ဖ့ၪမၩ့, အၪဒၪဆၧ ထုၭဖျီၪထၪ့၀့ၫဘဲၫယ့ၫရှူၬအဆၧအၪ့မၧၫ့လၩ့ဖၭဒိၪအ၁ိၭ (မၭ ၂၈း၁၈-၂၀), လၧအ၀့ၫမၪလူၬအထံၩအဖျဲ၁ံၪလၧ မိဒုၭကဲၪထၪ့ၦကိၭဆၨၩဒ့ၭ၁ံၪလၧဆၧအထံၩအဖျဲ, ၁ီၪ့ထဲၩ့၁ၫ့ထဲၩ့အ၀့ၫ၁ံၪလၧဆၧဆူဆၧနဲၩ, ဒဲဒုၭကဲၪထၪ့ဆၧဖံၭထံၩဖံၭ၁ိၭအလး နီၪလီၫ (မၫ ၁၆း၁၅, ၁၆; လု ၂၄း၄၄-၄၉; ယီ ၂၀း၂၁-၂၃; ဆၧ ၁း၈).

ဆၧမၩအ၁ၭလၧ (မၭ၁ုၫ ၂၈း၁၆-၂၀) အဖၧၩ့နီၪ ဖျီၪလၧဆၧအီၪက့ၪ၁ၭ လံမံၩ့အဖၫ့ခိၪလီၫ. (၁) ယ့ၫရှူၬမၪလူၬအထံၩအဖျဲ၁ံၪ မိလ့ၩလၧဂၫလလံၫလၧ အ၀့ၫအ၁ိၭလီၫ (မၭ၁ုၫ ၂၈း၁၆, ၁၇), (၂) ယ့ၫရှူၬဂဲၫလၧအ၀့ၫ၁ံၪအအီၪ, မိလီၩဖျီၪထၪ့အ၀့ၫအဆၧပၧၩ့ဆၧပြၭအစီၩ့အမၩ့ (မၭ၁ုၫ ၂၈း၁၈), (၃) ယ့ၫရှူၬ၁ိၫ့လၩ့ (အၪ့မၧၫ့လၩ့) အထံၩအဖျဲ၁ံၪလၧအဆၧမၩအလၩ့ထံၭ, ဆၧဒုၭကဲၪထၪ့ဆၧအထံၩ အဖျဲ၁ံ-- (မၭ၁ုၫ ၂၈း၁၉, ၂၀)း ဒဲလၧခဲၫ့ထုၬ, (၄) ယ့ၫရှူၬအုၩ့လၩ့ဆၧလၧ မိအီၪလၧအထံၩအဖျဲ၁ံၪအ၁ိၭ ထီးမုနံၩအထုၬနီၪလီၫ (မၩ၁ုၫ ၂၈း၂၀).

ဆၧဒုၭကဲၪထၪ့ဆၧအထံၩအဖျဲနီၪ မွဲယွၩအဆၧအၪ့မၧၫ့ဖျါလၩ့ဆၧအဂဲး မိၡါလီၫ. ဘဲၫၦစံၭ၀့ၫ, လၧဂြံစၭအလၨ, လၧ မၭ၁ုၫ ၂၈း၁၉ အခၪ့ထံၭနီၪ, စံၭ၀့ၫ “လ့ၩဘီၪ, ဒုၭကဲၪထၪ့ . . . ဆၧအထံၩအဖျဲ၁ံၪ,” “အခိးမွဲဘဲၫနီၪတၭ” အ၀့ၫ ဖ့ၪလၫ့ဆၧအၪ့မၧၫ့လၩ့ဆၧအခၪ့ထံၭနီၪလီၫ (မၭ၁ုၫ ၂၈း၁၈). ယ့ၫရှူၬအစီၩ့မၩ့ လၩဖၩ့, ဒဲအဆၧပၧၩ့ဆၧပြၭ - ဆၧ၁ံၪထီးအလူၬနီၪ အီၪဂဲၫလၧဆၧဂဲထုၪ့ထဲၩ့ အဆၧမၩနၧၩ့ဆၧလီၫ.

ဆၧထုၭဖျီၪထၪ့ထံၫကျၩဆၧမၩလၧ ဆၧအၪ့မၧၫ့လၩ့ဆၧလၧဂဲးလၧဘၭနီၪ မွဲ “ဆၧဒုၭကဲၪထၪ့ဆၧအထံၩအဖျဲ” နီၪလီၫ. ၁ီၪ့လိၪၦကိၭဂၩဒ့ၭ, ဘၭတံၫဇၫ့ အ၀့ၫ၁ံၪ, ဒဲဖ့ၪလၫ့ဎရံၬအဆၧ၁ီၪ့ဆၧ၁ၫ့လဖၪဎံၩ့လၩ့ဂၪ့ခိၪနီၪ မွဲထံၩဖျဲအဆၧမၩ အ၁ၭလဆၫ့ဘၪလဆၫ့လီၫ. ဆၧနီၪမွဲကဆါယ့ၫရှူၬအဆၧအၪ့မၧၫ့လၩ့ဆၧ အလၩ့ထံးလၧအဆၧထိစိၩ - မွဲဆၧဒုၭကဲၪထၪ့ဆၧအထံၩအဖျဲ (making disciple) လီၫ. အနီၪမွဲဆၧထီးအလူၬ လၧလံၬဆံၫ့ဎံၪအဆၧဖ့ၪနဲၪအဖၧၩ့လီၫ. အဆၧထုၭဖျီၪထၪ့နီၪ ထုၬ၀့ၫလၧယ့ၫရှူၬအဆၧအုၩ့လၩ့ လၧမိအီၪ၀့ၫလၧအထံၩ အဖျဲအ၁ိၭ ကိၭအဆၧၫ့အထီဒ့ၭနီၪလီၫ.

န့ၫယ့ၫရှူၬအထံၩအဖျဲအခၪ့ထံၭလဆံၫနံၫဂၩနီၪ လ့ၩစိၩလၧဂၪ့ခိၪထၧၫ့ ဘံၪ့ယၫဎံၩ့လၩ့န့၁့ၪအ့ၬ. မွဲဆၧနီၪ ယ့ၫရှူၬအဆၧအၪ့မၧၫ့လၩ့ဆၧယီၩ မွဲ universal (မူၭ၀ၩ့ထၧၫ့ဘံၪ့ယၫ) အဆၧဘၪထွ့ၫလီၫ. ၦဖိၬယ့ၫရှူၬအခဲၫ့လဂၩ လါလါနီၪ မိဘၪမၩကဲၪထၪ့ကဆါအထံၩအဖျဲလီၫ. အၪနဲၪ့အနီၪ, ဆၧပရၧၫ့လၧမိဘၪထုၭဖျီၪထၪ့နီၪ - ယ့ၫရှူၬအဆၧ၁ၭထိၬအပရၧၫ့အဆိၩအကၠၪ - မိဘၪ ထီၩ့စိၩ၀့ၫလၧဂၪ့ခိၪထၧၫ့ဖျိၪ့ယၫ, လၧဆၧလးကိၭစီၪ့, လၧၦၡၩကိၭဂၩ, ဒဲလၧ ဆၨၩကိၭဆၨၩဒ့ၭအအီၪ, လၧဆၧပဒၩ့လအီၪဘၪလီၫ.

`ဆၧမၩ (mission) နီၪ “ဆၧဒုၭကဲၪထၪ့ထံၩဖျဲလဖၪ” နီၪလီၫ. ကဆါအဆၧဖ့ၪစီၩ့ဖ့ၪမၩ့နီၪ ဘၪထွ့ၫလိၬ၁ၭ လၧနဆၧမၩထံၩမၩ၁ိၭလၧၦဂူၫဂၩဘဲၫ၁့ၪလဲၪ. နမၩဆၧအၪနဲၪ့ ဆၧကိၭန့နၧၩအဂးနီၪဘဲၫ၁့ၪလဲၪ.`