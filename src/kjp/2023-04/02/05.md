---
title:  ကဆါယွၩအၡၩခမျၧး - ဆၧမၩအၪ့မၧၫ့လၩ့ဆၧ (Mission) အဖၧၩ့ ၁ၭအဖျီၩ့
date:   11/10/2023
---

လၧဆၧလ့ၩခၫ့ဖျီၫ့ထၧၫ့ထီယၫနီၪ, ယွၩအခ့ၫအၡၩတီၩလီၩ့လၧထိးအ၁ၭ လၧယွၩအတခ့ၭလဖၪအီၪ၀့ၫဒၪ, ဒဲခိၭနၪဖိၬထွ့ၫအဆၧထိစိၩလဖၪနီၪဆ့လီၫ. ယွၩအၡၩခမျၧးလဖၪ ထိးဆၧၫ့ယွၩအဆၧကိၭန့အ၀့ၫ၁ံၪ ဘဲၫအမိဒိၭန့ထဲးဎုၬဆၧ အခိးအတၩနီၪလီၫ. အ၀့ၫ၁ံၪထီးအလူၬ, ကဲၪထၪ့၀့ၫဒၪယူၭ, ဒဲမိကဲၪထၪ့၀့ၫဒၪဒံၭ, လၧယွၩအစူၪ၀ဲၩ (instruments) လၧအမၩလၧၫ့ထၪ့ဎွ့ၩထၪ့အ (mission) ဆၧဖံၭဆၧမၩနီၪလီၫ.

`ဖီ ၁မိစ့ၭ ၁၂း၁-၃ ဒဲ ၅မိစ့ၭ ၇း၆, ၁၁, ၁၂. ကဆါယွၩအဆၧအီၪက့ၪအဆၧထိစိၩအခၪ့ထံၭ (original) လၧအၡၩခမျၧး လၧလံၬဆံၫ့ဎံၪအလးလံၩအဆိၩ (OT) နီၪမွဲဆၧနီၪလဲၪ.`

ကဆါယွၩအဆၧအုၩ့လၩ့ လၧစအၫဘြဟၫ့ဒဲအဖိၪဆိၩလံၩဆိၩလဖၪနီၪ အီၪ၀့ၫဒၪလၧအဆၧထိစိၩလၩ့ထံးလၩ့ဆ့ၭလီၫ. အ၀့ၫ၁ံၪဘၪဆၧကိၭန့၀့ၫ, ဆၧမၩ ကဲၪထၪ့၀့ၫ, ဒဲဆၧဖ့ၪလၫ့မၩဎုၬဆၧဘဲၫဆၧထိးအ၁ၭလဖၪ လၧယွၩအဆၧမၩ (mission)- ဆၧဆိၪဂ့ၩအကၠီၪ့အဖျီၩ့လၧ ၦဆၨၩ၁ံၪလဖၪအဂး (ထိၪဎီၩ့လၧ ၅မိ ၂၈း၁၀; အဲၫ ၄၉း၆). ကဆါယွၩရွံန့အၪ့ထၧၫ့အ၀့ၫ၁ံၪ လၧဆၧအုၩ့လၩ့ဘၪထွ့ၫ လၧကဆါယွၩအဘိၩ့ဆၧၩ့, လါနၫ့ဂ့ၩ, မိအီၪက့ၪဂုးခၧၫ့၀့ၫဒၪလၧအ၀့ၫ၁ံၪအဆၧ ဆူဆၧနဲၩဒဲအဆၧခိၭနၪဖိၬထွ့ၫဆၧအဖၫ့ခိၪနီၪလီၫ (၁မိ ၂၂း၁၆-၁၈; ၂မိ ၁၉း၅, ၆; ၅မိ ၂၈း၁, ၂; ၂ကွ့ၭ ၇း၁၄). ဆၧမၩအ၁ၭလဆၫ့ဘၪလဆၫ့ယီၩ, မွဲကဆါယွၩ အဆၧကိၪ့တဲၩ့ (mission strategy) လၧလံၬဆံၫ့ဎံၪအလးလံၩအထီ, ဘဲၫ၁ိၭ မိထုၭန့ဘၪၦဆၨၩ၁ံၪလၧ အအီၪလၧၦအံၫစရ့လၭဖိၪ၁ံၪအနဲၩ့အဎီၩ့လဖၪနီၪလီၫ.

ကဆါယွၩအီၪက့ၪ၀့ၫအ mission နီၪ, လၧလံၬဆံၫ့ဎံၪအ၁ၫ့အထီးဖၧၩ့ ယီၩဒံၭဆ့လီၫ. ဆၧထိးထဲၩ့တၩ့ထဲၩ့ကဆါနီၪ မၩ၁ၫ့ထၪ့ထဲၩ့အဆၧကိၪ့တဲၩ့ (mission strategy) နီၪ (မၭ ၂၈း၁၈-၂၀; ဆၧ ၁း၈) လၧဎရံၬအထံၩအဖျဲ အဖၧၩ့ၪ ၦမၩဎုၬဆၧလၧဆၧအီၪကီၪ့ၪ လ့ၩဎံၩ့လးလၧဂၪ့ခိၪလၧ mission အဆၧမၩအဖၧၩ့, ဘဲၫၦအံၫစရ့လၭဖိၪ၁ံၪအခၫနီၪအ၁ိၭလီၫ. မ့ၡၧၫ့ (mission) အီၪကဲၪထၪ့၁ၫ့လၧဆၧအီၪကီၪ့နီၪမွဲအ့ၬ. အ့ၪမွဲဆၧအီၪကီၪ့နီၪ ကဲၪထၪ့ဒၪလၧ ကဆါယွၩအဆၧမၩၪ မ့ၡၧၫ့ (mission) အီၪ၀့ၫဒၪအကၠီၩ့, ဒဲကဆါယွၩအၪ့မၧၫ့ အဆၧမၩမိလၧၫ့ထၪ့ဎွ့ၩ၀့ၫဒၪ ခၫ့ဖျီၫ့လၧဆၧအီၪကီၪ့နီၪလီၫ.

ဆၧအၪ့စၪ့အီၪ၀့ၫဒၪဒံၭလမံၩ့ - ဆၧအီၪကီၪ့အဆၧမၩနီၪ မွဲဆၧနီၪလဲၪ. မွဲဒၪၦလၧအကိၭန့ပၧၩ လၧအမိဒုၭကဲၪ့ထၪ့ဆၧအီၪကီၪ့ဆၧမၩနီၪ “အဂဲးဘဲၫယီၩ ၦၡၩအဖိၪခွၫယီၩဂဲၫလၩ့၀့ၫဘဲၫ၁ိၭအမိအၪ့ဎၬန့, ဒဲထိးထဲၩ့တၩ့ထဲၩ့ၦလၧအလၩ့မါ ၀့ၫလဖၪနီၪလီၫ” (လုကၭ ၁၉း၁၀). မွဲၦလဂၩဂၩလၧဆၧအီၪကီၪ့အဖၧၩ့ထိးထဲၩ့ တၩ့ထဲၩ့ၦလဂၩဂၩန့အ့ၬ, ပမၩ၁့ၪမွဲဒၪဆၧလၧ ပဒုၭနဲၪၦဂူၫဂၩလဖၪဖၧၩ့၁ၭလၧ ၦထိးထဲၩ့တၩ့ထဲၩ့ဆၧန့လဂၩအအီၪ, ဒဲအ၀့ၫနီၪမွဲ၀့ၫဒၪယ့ၫရှူၬဎရံၬလီၫ.

“ဎရံၬအဆၧအီၪကီၪ့အဆၧမၩ (mission) နီၪ မွဲမိထိးထဲၩ့တၩ့ထဲၩ့ ၦဒဲၩဘၭဖိၪ၁ံၪလၧအမိထီၩ့ဆၧဂၭဂီၩ့အဖၧၩ့လဖၪနီၪလီၫ. ဆၧမၩနီၪမိဒုၭ၁့ၪယၫ ဘၪၦၡၩ၁ံၪဒဲမိ၁ိၫ့ဘၪအ၀့ၫ၁ံၪလၧဎရံၬအအီၪ ခၫ့ဖျီၫ့လၧဆၧအဲၪ လၧအမၩနၧၩ့ ဆၧနီၪလီၫ.” Ellen G. White, Testimonies for the Church, vol. 3, p. 381.

`Mission (ယွၩအဆၧမၩ) နီၪ မွဲလံၩပ၁-ထၪ့၁-လၩ့လၧပ၁ၭမၧၫ့ အဂးလီၫ. လံၩအ့ၪလအီၪဘၪတၭ, ပဘၪ၁ံၫ၀့ၫလီၫ. Mission (ဆၧမၩယီၩ) အ့ၪလအီၪဘၪတၭ, ဆၧအီၪကီၪ့၁ံၫ၀့ၫဒၪဆ့လီၫ. လၧနနၫ့ဆါ ဒၪန၀့ၫ, လၧဆၧအီၪကီၪ့မိအီၪမၧၫ့ဂုးခၧၫ့ဒံၭအဂး, နမၩဆၧနီၪန့လဲၪ.`