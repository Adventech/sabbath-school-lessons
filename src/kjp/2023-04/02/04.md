---
title:  ဆၧ၁ၭထိၬအပရၧၫ့အဆိၩအကၠၪ - ယွၩအဆၧအၪ့မၧၫ့လၩ့ဆၧ (Mission) အဆၧပရၧၫ့
date:   10/10/2023
---

`ဖီ နဲၪဖျီၪ ၁၄း၆, ၇. နထုၭဖျီၪထၪ့ယွၩအဆၧမၩ (Mission) အခံး အဂၩ့လၧ “ဆၧ၁ၭထိၬအပရၧၫ့အဆိၩအကၠၪ,” လၧမူၭခိၪအ၁ီၫ့အခၪ့ထံၭ လဂၩနီၪ ဘဲၫ၁့ၪလဲၪ.`

အယီၩမွဲဆၧလးလစီၪ့ဒၪလၧလံၬဆံၫ့ဎံၪအဖၧၩ့ လၧဆၧချဲၩ့ “အဆိၩအကၠၪ” ဒဲ “ဆၧ၁ၭထိၬအပရၧၫ့” နံၫဖျိၪ့ဆုးကျိၭ၁ၭထီးနီၪလီၫ. ဆၧ၁ၭထိၬအပရၧၫ့နီၪ မွဲဆၧပရၧၫ့အမုၬလၧအဘၪဆၧဖ့ၪလၫ့ ခၫ့ဖျီၫ့လၧယ့ၫရှူၬဎရံၬလီၫ. အ၀့ၫဂဲၫလၩ့ လၧဂၪ့ခိၪယီၩဘဲၫအမိဖ့ၪနဲၪပၧၩ “ဆၧအခိးအတၩဒဲဆၧမွဲဆၧတီၩ” လီၫ (ယီဟၫ့ ၁း၁၄). အ၀့ၫအီၪမၧၫ့၀့ၫလၧဆၧဒဲၩဘၭလအီၪဘၪ ဒဲထိး၁ံၫအ၁ၭလၧထုၪ့စူၪယၫ အလီၩ့, လၧဆၧထိးခ့ၬဆၧလၧပဂး လၧအဆိၬထၪ့ဆၧဒဲၩဘၭအဆၧစ့ၩရၫ့နီၪလီၫ (အဲၪ ၅၃း၄, ၅; ၁ပံ ၃း၁၈). အ၀့ၫဂဲထုၪ့ထဲၩ့လၧဆၧမၧၫ့ဆၧဂဲၩအဂး, ထၪ့ထဲၩ့ လၧမူၭခိၪ, ဘၪဖါကဆါယွၩအဆၧအီၪ့က့ၪထီၫထၪ့, ဒဲမုလနံၩယီၩ မၩဆၧလၧ ပဂး လၧမူၭခိၪအဆၧလုဂံၪ့နီၪလီၫ (နဲၪ ၁း၁၈; ဆၧ ၂း၃၃; ဟံ ၇း၂၅). လယံၬဘၪ အ၀့ၫမိမၩလၧၩ့ထၪ့ဎွ့ၩထၪ့အဆၧအုၩ့လၩ့ဖၭဒိၪ - မိဂဲၫထဲၩ့လၩ့၀့ၫလၧအစီၩ့ဒိၪ မၩ့ဒိၪအဖၧၩ့, လၧအနံၪ့လထီၫ့ဖီၩ့ခွံၬ၀့ၫဂီၩ့ ထီးအဘၩ့အမုးဂဲၫလၩ့၀့ၫလၧဂၪ့ခိၪနီၪ လီၫ (ယီ ၁၄း၁-၄; ဆၧ ၁း၁၁; နဲၪ ၂၁း၁-၄). ဆၧလဖၪယီၩ မွဲဆၧအကၧၩ့ ဒိၪထုၬ အမွဲအတီၩလၧဆၧ၁ၭထိၬအပရၧၫ့ အဆိၩအကၠၪနီၪလီၫ.

မွဲလါနၫ့ဘိၩ့, ဆၧမၩအ၁ၭလၧ ဆၧပရၧၫ့အဖၧၩ့ယီၩ မွဲဆၧအီၪက့ၪနဲၪ့ အဆိၩအကၠၪလီၫ. ဆၧ၁ၭထိၬအပရၧၫ့လၧ အထိးထဲၩ့တၩ့ထဲၩ့ပၧၩ၁့ၪနီၪ အီၪလမံၩ့ဒၪလီၫ. မိအီၪ၀့ၫဒၪဆၧလမံၩ့ဎးလၧအလးဒၪ၀့ၫနီၪ ထီးယွၩအဆၧမၩ ဂီၩ့၀့ၫလၧၫ့လၧၫ့ဎွ့ၩဎွ့ၩလဖၧၫ့လီၫ. ဆၧ၁ၭထိၬအပရၧၫ့အဂူၫဂၩအီၪလၧၩ့အ့ၬ. ဆၧ၁ီၪ့ဆၧ၁ၫ့အဘျံၭအဘျၪလဖၪ မိဂဲၫထီၩ့၀့ၫဆ့လီၫ (အ့ ၄း၁၄), လါနၫ့ဂ့ၩ, ဆၧထိးထဲၩ့တၩ့ထဲၩ့အပရၧၫ့နီၪ, မွဲဆၧ၁ၭထိၬအပရၧၫ့အဆိၩအကၠၪ, လၧဆၧ အၪ့လဲၩအ၁ၭလအီၪဘၪ, ဒဲၦလၧအနဲၩဆၧဒဲအီၪမၧၫ့လၧဆၧခိၭနၪနီၪ မိဒိၭန့ဘၪ ဆၧအခိးအတၩလီၫ (ဖီ ၅မိ ၅း၃၃; ရိ ၂း၆).

ဆၧအၪ့မၧၫ့လၩ့ဆၧလမံၩ့ဎးယီၩ ဂဲၫထီၩ့လၩ့၀့ၫလၧထံၩဖျဲအခၪ့ထံၭအိၩ လဖၪအအီၪအဆိၫထုၬ ဒဲမုလနံၩယီၩဂဲၫထီၩ့၀့ၫလၧပအီၪဆ့လီၫ. ပမိဘၪဆိၬထၪ့ ဆၧဒုၭကဲၪထၪ့အထံၩအဖျဲဆၧမၩယီၩ လၧဎရံၬအဂး လၧအလးဎံၩ့စီၪ့နီၪလီၫ. အ့ၪမွဲဘဲၫနီၪ, မွဲဆၧအထံၩအဖျဲဘဲၫ၁့ၪလဲၪလမံၩ့လဲၪ. ၦအဂ့ၩ, ၦအတီၩ, ၦအ၁ၭအီၪ မၩဆၧတၡါ, ၦလၧအအီၪလၧဆၧအဲၪလဖၪနီၪဧၪ. ဆၧအီၪက့ၪ၁ၭလဖၪနီၪ မိဘၪအီၪ၀့ၫဆ့, လါနၫ့ဂ့ၩလၧၫ့ဎွ့ၩဒံၭအ့ၬ. ဆၧဒုၭကဲၪထၪ့အထံၩအဖျဲဆၧမၩနီၪ မိဘၪအီၪက့ၪမိထုၪ့၀့ၫဒၪလၧ လံၬဆံၫ့ဎံၪအခၪ့ထံၭခၪ့ဎၧၩ့နီၪလီၫ (လု ၉း၂၃; ယီ ၁၃း၃၄, ၃၅; ၂ကီ ၅း၁၇). ဒဲဘဲၫဆၧထိစိၩအဂ့ၩဘၪထုၬလၧအဘၪဆၧအီၪက့ၪ တဲၩ့၀ဲၩအ၁ိၭ မိမၩဆၧၩ့ၦဂူၫဂၩ ဆၧအီၪက့ၪတဲၩ့၀ဲၩလၧ ကဆါဎရံၬမိဂဲၫလၩ့ထဲၩ့ နံၫဖၧၫ့လဖၧၫ့အဂးနီၪဆ့လီၫ.

“ဆၧထုၭဖျီၪထၪ့ဆၧလၧဆၧစ့ၩရၫ့အဂဲး (နဲၪ ၁၄း၆, ၇) နီၪ မွဲဆၧဒုၭ၁့ၪ ယၫပၧၩလၧဎရံၬမိဂဲၫလၩ့ထဲၩ့နံၫဖၧၫ့လဖၧၫ့နီၪ အထီဘၪ၀့ၫယူၭလီၫ. ဒဲဆၧထုၭ ဖျီၪထၪ့ဆၧနီၪ ၦကိၭ၀့ၫလၧ ဆၧ၁ၭထိၬအပရၧၫ့အဆိၩအကၠၪလီၫ. ဆၧမၩဘဲၫ နီၪနီၪ ဖျီၪအကၧၩ့ဒိၪထုၬလၧဆၧ၁ၭထိၬအပရၧၫ့နီၪလီၫ.

`ဆၧစ့ၩရၫ့အဆၧမၩအ၁ၭနီၪ ဘုၭဆုးလိၬအ၁ၭလၧ “ဆၧ၁ၭထိၬ အပရၧၫ့အဆိၩအကၠၪ” လၧမူၭခိၪအ၁ီၫ့အခၪ့ထံၭလဂၩအဆၧပရၧၫ့နီၪ ဘဲၫ၁့ၪလဲၪ. ဘၪမွဲနီၪဆၧ၁ၭထိၬအပရၧၫ့ယီၩ မိဘၪလၩ့ဎိၭ၀့ၫလၧ ဆၧစ့ၩရၫ့အဆၧမၩအ၁ၭနီၪလဲၪ.`