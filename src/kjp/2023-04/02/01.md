---
title: ကဆါယွၩအဆၧအၪ့မၧၫ့လၩ့ပၧၩၪ ၂
date: 07/10/2023
---

### ဖီလနွ့ၫယီၩအဂးဆၧမၩလိၪ.
ယီ ၂၀း၂၁, ၂၂; မၭ ၂၈း၁၆-၂၀; နဲၪ ၁၄း၆, ၇; ၅မိ ၇း၆, ၁၁, ၁၂; နဲၪ ၇း၉, ၁၀.

> <p>၁နိၫထီၫ့</p>
> “အခိးမွဲဘဲၫနီၪတၭ, လ့ၩဘီၪ, ဒုၭကဲၪထၪ့ၦကိၭဆၨၩဒ့ၭ၁ံၪ လၧဆၧ အထံၩအဖျဲဆံၭ. ဘၭတံၫဇၫ့အ၀့ၫ၁ံၪလၧ ဖါ, ဒဲဖိၪခွၫ, ဒဲ၁ၭမုဆံၫ့ဎံၪ အမံၩ့အဖၧၩ့ဆံၭ” (မၭ၁ုၫ ၂၈း၁၉).

လၧလံၬဆံၫ့ဎံၪထၧၫ့ဘံၪ့ယၫအဖၧၩ့ ပဒၪဘၪၦၡၩအဆၧလ့ၩခၫ့ဖျီၫ့လဖၪနီၪ ဆၧးကျိၭအ၁ၭလၧယွၩအဆၧထိ လၧအဆၧအၪ့မၧၫ့လၩ့ဆၧအဆၧမၩနီၪလီၫ. ဆၧမၩနီၪမၩဂုးခၧၫ့ဆီၪ့ထၪ့ထဲၩ့ ယွၩအဆၧတဲၩ့လၩ့ဆၧအဂဲးမိၡါ, ဒဲယွၩအခံးအဂၩ့ မိဖျီၪထၪ့ထဲၩ့၀့ၫလၧ ဖိၪ၁ံၪလၧအလၩ့ထ့ၬလၧဆၧမၪအဖၧၩ့လဖၪဆ့နီၪလီၫ. (ထိၪဎီၩ့လၧ, လီ ၃း၉, ၁၀; ၁ယီ ၃း၂).

ကဆါယွၩအဆၧမၩအဆၧအၪ့မၧၫ့လၩ့ဆၧနီၪ မၩအ၁ၭဘဲၫဆၧအဂဲးအဖး အီၪ၀ဲၩလၧပမိ၁့ၪယၫနၪ၁့ၪ ယွၩအလူအထၫလၧပဂးနီၪလီၫ. ထီးပဖီလံၬဆံၫ့ဎံၪ နီၪ, ပ၁့ၪယၫဘၪကဆါယွၩနီၪ, မွဲၦလၧအ၁ၭအီၪဂဲၫထီၩ့စိၩလၧပအီၪလဂၩလီၫ. မွဲလၧဆၧဒဲၩဘၭအဆၧမၩလၩ့ဖၭဆၧအဖၧၩ့လါနၫ့ဂ့ၩ (အဲၫ ၅၉း၂), ကဆါယွၩ မၩဘၪလိၬထဲၩ့ဆၧလၩ့မုလၩ့ဖၭလၧအ၀့ၫနီၪ, ခၫ့ဖျီၫ့လၧဆၧမၩအဆၧအၪ့မၧၫ့ လၩ့ဆၧနီၪ ထီးဆၧလၧၫ့ဆၧဎွ့ၩအီၪလၧအလၩအဖၩ့အထီ လၧအ၀့ၫစံၭ “ယဒုၭ ကဲၪထၪ့ဆၧအ၁ၫ့ထီးအလူၬ” နီၪလီၫ (နဲၪဖျီၪ ၂၁း၅).

လၧအဘိၩ့ဆၧၩ့နီၪ, ယွၩဒုၭဖျီၪထၪ့အ၁ၭလၧပၧၩ ဘဲၫပမိ၁့ၪယၫအ၀့ၫအဆၧ အီၪက့ၪ၁ၭဒဲအဆၧထိလဖၪ, အၪနဲၪ့အနီၪ, ပဒိၭန့ဘၪဆၧမၩဘူၭမၩထံးလၧ အ၀့ၫလၩ့ဆိၩဆ့လီၫ. မွဲပစံၭ, လမွဲဘၪန့ၫပ၁့ၪယၫအ၀့ၫဘၪ ပအၪ့နၩ့လၩ့ဆၧနီၪ လၧၦဂူၫဂၩဆ့, ဆၧလၧပနၪ၁့ၪဒဲလ့ၩခၫ့ဖျီၫ့ဘၪဆၧလၧအ၀့ၫ, ဒဲအဆၧအဲၪလၧ အထိးထဲၩ့တၩ့ထဲၩ့ပၧၩနီၪလီၫ.

လၧလံၬဆံၫ့ဎံၪအဖၧၩ့, ကဆါယွၩဖ့ၪလၫ့ပၧၩဆၧနၪ၁့ၪလၧ အဆၧဖံၭဆၧမၩထီးအလူၬအခၪ့ထံၭခၪ့ဎၧၩ့နီၪလီၫ.