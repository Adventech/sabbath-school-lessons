---
title:  မၩလိၪအၪထၪ့အဂး
date:   22/12/2023
---

“တၭနထၪ့ဘၭယူၭလၧဘၩ့မုးလၧဆၧအဆၧၫ့အထီယီၩအဂးဧၪ, လမွဲဘၪဧၪနီၪ, မွဲပလၫ၁့ၪယၫ၀့ၫလဂၩလဲၪ” (အ့စတၧၫ ၄း၁၄).

အ့စတၧၫယီၩ ဂ့ၩ၁ံၪဘၪၡၩမွဲၦယုဒၫၦမုၪနၩ့လဂၩနီၪလီၫ. အ၀့ၫဘၪဆၧ အၪ့လုဖိၪလၧစမီၫဒကၫ လၧနးအ့စတၧၫအမိအဖါ၁ံၫဒၪခွံၬအ၀့ၫဒၪဂီၩ့ အလးခဲၫ့နီၪလီၫ. ယွၩ၁ိၩ့ထဲၩ့အ၀့ၫ ဘဲၫကထိးထဲၩ့တၩ့ထဲၩ့ၦယုဒၫဖိၪလၧပၧၡၫ အခးဖၧၩ့နီၪလီၫ.

လၧအဖီၩ့ခွံၬအခံၫ့အခၫအိၩ ယွၩမၩထဲၩ့ဆၧလၩ့လၭခၫ့ဖျီၫ့လၧၦမုၪလၧ အဖ့ၪလၫ့အ၁ၭလၧယွၩအစူၪဖၧၩ့လူၬလူၬဆံၫ့ဆံၫ့နီၪလီၫ. အ၀့ၫ၁ိၩ့ထဲၩ့ၦမုၪ၁ံၪ လၧဆၧလၩ့ဆၫ့အဖၧၩ့နီၪလီၫ. အ၀့ၫ၁ိၩ့ထဲၩ့ၦမုၪ၁ံၪလဖၪအၪကၠၪအၪဘျၩ့နီၪ လီၫ. ဘိၩ့နဲၪ့ယီၩဆ့ခၫ့ဖျီၫ့လၧနးဎွၩမုၪအ့စတၧၫ, ယွၩမၩထဲၩ့ဆၧလၩ့လၭဖၭဒိၪ မွဲလၧအထိးထဲၩ့တၩ့ထဲၩ့ၦယုဒၫဖိၪ၁ံၪနီၪလီၫ.

“အ့ၪမွဲၦအၪ့ဎၬထဲၩ့ၦမုၪလၧအမၩဎုၬဆၧလၧယွၩ လၧလံၬဆံၫ့ဎံၪအလးလံၩ အထီ ပဒၪဘၪဆၧမၩလိၪဖၭဒိၪလၧပဂးနီၪလီၫ. ဆၧကၪဆၧဂဲၩအီၪထၪ့၀့ၫဒၪ၁့ၪ ဒဲကၪဂဲၩလါနၫ့ အ့ၪမွဲနဒိၭနဲၩ့န၁ၭလၧယွၩ နကဒိၭန့ထဲၩ့ဘၪဆၧမၩနၧၩ့လဖၪနီၪ လီၫ. ပဒၪဘၪၦမုၪလဂၩလါနၫ့ အ့ၪဖ့ၪအ၁ၭလၧယွၩအစူၪဖၧၩ့ အ၀့ၫ၁ံၪမၩဆၧ   တၫလၫ့ဖၭဒိၪန့၀့ၫဒၪနီၪလီၫ.” Ellen G. White, Daughters of God, pp. 45, 46.