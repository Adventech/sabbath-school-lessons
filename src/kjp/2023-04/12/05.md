---
title:  လၧဆၧအဆၧၫ့အထီဘိၩ့နဲၪ့ယီၩအဂး
date:   20/12/2023
---

`ဖီထဲၩ့ အ့စတၧၫ ၄း၁-၁၄. ဆၧကၪဆၧဂဲၩအီၪထၪ့အဆၧၫ့အထီ နးအ့စတၧၫဒုၭဖျီၪထၪ့အ၁ၭ အ၀့ၫမွဲၦယုဒၫဖိၪနီၪ မွဲဘၪနီၪလဲၪ.`

စမီၫဒကၫအၪ့ကံၩ့ထဲၩ့နးအ့စတၧၫအဆၧမၩဆၧၩ့အခံၫ့နီၪ နးအ့စတၧၫယီၩ ကဲၪထၪ့နးဎွၩမုၪအီၪအၪနံၪ့အၪလၩယူၭလီၫ. လါနၫ့ဂ့ၩလၧခးပၧၡၫဖၧၩ့စဎွၩအလူ အီၪ၀့ၫဒၪ စဎွၩအ့ၪလဖံၭ၁ိၭဘၪ ၦၡၩလ့ၩထဲၩ့ဘၪလၧအ၀့ၫအီၪနီၪအ့ၬ.

လါနၫ့ဂ့ၩ စမီၫဒကၫအဆၧချဲၩ့ယီၩ မၩဂဲထုၪ့ထဲၩ့နးအ့စတၧၫအဆၧနဲၩနီၪ လီၫ. “ထီးနီၪလဖၧၫ့စမီၫဒကၫမၪလူၬဆၧစံၭဆၧၫ့နးအ့စတၧၫဘဲၫယီၩ, နနၫ့ဆါဒၪန၀့ၫအီၪလၧစဎွၩအဂံၪ့ဖၧၩ့နီၪ, နမိဖီၩ့ဖျ့ၭဆၧယီၫနဲၪ့ၦယုဒၫဖိၪထီး အလူၬ, ထီးဆီၫ့မီၪ့လၩ့န၁ၭလဂ့ၩ. အဂဲးဘဲၫယီၩဆၧအဆၧၫ့အထီယီၩ နအ့ၪအီၪ လၩ့မါပံၭတၡါတၭ, ဆၧဘီၪထၪ့ယီၫထၪ့ဒဲဆၧဖီၩ့ဖျ့ၭနီၪ လၧၦယုဒၫဖိၪ၁ံၪအဂး မိဂဲၫထၪ့၀့ၫလၧအလးလစီၪ့ဒၪ, အ့ၪမွဲနနၫ့ဆါဒဲနဖါအဂံၪ့မိဘၪဆၧဂၭဂီၩ့၀့ၫဒၪ လီၫ. တၭနထၪ့ဘၭယူၭလၧဘၩ့မုးလၧဆၧအဆၧၫ့အထီယီၩအဂးဧၪ, လမွဲဘၪ ဧၪနီၪ, မွဲပလၫ၁့ၪယၫ၀့ၫလဂၩလဲၪ” (အ့စတၧၫ ၄း၁၃-၁၄).

နးအ့စတၧၫယီၩ ၦယုဒၫဖိၪနီၪ ၦၡၩ၁့ၪယၫအီၪမီၫဒကၫလဂၩဒၪနီၪလီၫ. နးအ့စတၧၫအဆၧနဲၩဘၪဆၧမၩခွါ ထီးစမီၫဒကၫဖ့ၪပဂၨၪထၪ့အ၀့ၫဘဲၫကအဲၪ ထဲၩ့အဆၨၩဆၬ၁ံၪအဂးနီၪလီၫ. လါနၫ့ဂ့ၩနးအ့စတၧၫထီၫမံၪထီၫမၪအ့ၬ.

အ၀့ၫ၁့ၪယၫထဲၩ့ ယွၩလမၩဆၧၩ့ဘၪအ၀့ၫ မၩဆၧလန့နးမံၩ့ဘၪအကၠီၩ့ နးအ့စတၧၫစံၭဆၧၫ့ထဲၩ့စမီၫဒကၫ “လ့ၩဘီၪကိၭကီၪ့ကယဲၦယုဒၫဖိၪ၁ံၪလၧ အအီၪလၧရှၤရှSၫ့အဖၧၩ့, ဒုၪဆၧအၪ့ဆၧအီၩလၧယဂးတၭ, လၧ၁ၧၫ့၁ၫ့အထး      ဖၧၩ့နီၪ မုနၩဂ့ၩ, မုဆၫဂ့ၩ, ထီးအၪ့ဆၧအီၩဆၧလဂ့ၩး ယ၀့ၫဒၪဒဲယဎီးမုၪလဖၪ ပမိဒုၪဆၧအၪ့ဆၧအီၩဘဲၫနီၪ၁ိၭဆ့လီၫ. အခိးယမိလ့ၩနုၬလၧစဎွၩအအီၪ, လဘၪဆဲၫ့ဘၪလၧ၁နိၫနီၪလါနၫ့တၭ, ယအ့ၪဘၪဆၧဂၭဂီၩ့တၭ, ယဂၭဂီၩ့ယ၀့ၫလီၫ” (အ့စတၧၫ ၄း၁၅).

“အခိးမွဲဘဲၫနီၪတၭ, စမီၫဒကၫလ့ၩ၀့ၫတၭ ဘဲၫနးအ့စတၧၫမၪလူၬ၀့ၫ အ၁ိၭ မၩ၀့ၫကိၭအမံၩဒ့ၭနီၪဆ့လီၫ.”

“တၭဆၧမၩအ၁ၭလၧမု၁ၧၫ့နံၩလနံၩနီၪ နးအ့စတၧၫကီၩ့ထၪ့၁ိၭထၪ့ဆၧကီၩ့ ဆၧ၁ိၭ ဘၪဆဲၫ့လၧနးဎွၩမုၪတၭ, ဆၧၫ့ထုၪ့လၧစဎွၩအဂံၪ့အ၀ၩ့ လၧယၫလစီၪ့အဖၧၩ့ ဆဲၫဎၩ့လၧစဎွၩအဂံၪ့တၭ, စဎွၩနီၪဆၧၫ့နၩ့လၧလးဆီၩ့ဆီအလီၩ့ ဘၪဆဲၫ့လၧဆၧ ဎွၩလၧဂံၪ့အဘၪဆဲၫ့လၧဆၧဎွၩအဖၧၩ့ ဆဲၫဎၩ့လၧဂံၪ့တရၫ့နီၪလီၫ. ဆၧမၩအ၁ၭ ထီးစဎွၩဒၪနးဎွၩမုၪ အ့စတၧၫဆၧၫ့ထုၪ့လၧ၀ၩ့ဖၧၩ့နီၪ နးအ့စတၧၫန့ဘၪဆၧအခိး အတၩလၧအ၀့ၫဒၪအမ့ၬယၫတၭ, စဎွၩနီၪယူၬစိၩနိၪထိၭထီၫ့လဘီၩ့လၧအအီၪလၧ အစူၪဖၧၩ့နီၪ လၧနးအ့စတၧၫနီၪလီၫ. အခိးမွဲနးအ့စတၧၫ၁ုၭဘူၭအ၁ၭတၭ ထိၭဘၪနိၪထိၭဘီၩ့နီၪအခိၪထိၭလီၫ” (အ့စတၧၫ ၅း၁, ၂).

`ဆၧကၪဆၧဂဲၩဘဲၫၦယုဒၫဖိၪ၁ံၪဘၪဆၧၫ့ယၫလဖၪယီၩ လိၪဘၪဆၧဒုၪအဆၫ အၪ့ဆၧအီၩဆၧဒဲဘၩဆိၪဖၪဆီၪ့ဆီၪ့နီၪလီၫ. ဆၧဘၩဆိၪဖၪ ယီၩ မွဲဆၧဂဲးတိၩ့၁ၭနီၪလီၫ. ပဂးဆၧမၩလိၪအီၪဘဲၫ၁့ၪလဲၪ.`