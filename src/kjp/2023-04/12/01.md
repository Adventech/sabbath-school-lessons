---
title:  နးအ့စတၧၫဒဲစမီၫဒကၫ
date:   16/12/2023
---

### ဖီလနွ့ၫယီၩအဂးဆၧမၩလိၪ
ဒၫ့နအ့လၭ ၁း၁-၁၂;  ဒၫ့နအ့လၭ ၆း၁-၉;  အ့စတၧၫ ၂း၁-၁၀, ၂၀;  အ့စတၧၫ ၃း၁-၁၅;  အ့စတၧၫ ၄း၁-၁၄;  အ့စတၧၫ ၉း၁-၁၂.

> <p>၁နိၫထီၫ့</p>
> “တၭယမိအီၪက့ၪနၧၩ လၧဆၧဖၩ့လၧၦဆၨၩလဖၪအဂး, ဘဲၫ၁ိၭ နမိကဲၪ ယဆၧထိးထဲၩ့တၩ့ထဲၩ့ထီၩ့လၧဂၪ့ခိၪအထုၬနီၪလီၫ” (အဲၫစ့ယၫ ၄၉း၆).

လၧလံၬဆံၫ့ဎံၪဖၧၩ့ လံၬနးအ့စတၧၫယီၩ မွဲအဖ့ၪဂဲးထၪ့ၦလၧအမၩဆၧ၁ၭ ထိၬပရၧၫ့အဆၧမၩလၧ ၦလခီၫဘၩ့မုးအကျၩနီၪလီၫ. နးအ့စတၧၫဒဲစမီၫဒကၫ ထၧၫ့ခွၫနံၫဂၩယီၩအီၪ၀့ၫလၧပၧၡၫ (Persia)  ခးဖၧၩ့ လၧဒိၩ့အမံၩ့ရှၤၡၫ့နီၪလီၫ. လယံၬလမီဘၪနးအ့စတၧၫကဲၪထၪ့နးဎွၩမုၪဒဲ “တၭစဎွၩအဲၪနးအ့စတၧၫနီၪ, အၪနဲၪ့ၦမုၪထီးအလူၬ၁ံၪတၭ, အ၀့ၫနီၪန့ဘၪဆၧအခိးအတၩလၧစဎွၩအမ့ၬယၫ အၪနဲၪ့ၦမုၪနၩ့၁ံၪထီးအလူၬတၭ, အခိးမွဲစဎွၩချုၬထၪ့၀့ၫလၧဘၩ့မုးအ၁ရဖူၩနီၪ, ဒဲဒုၭကဲၪထၪ့အ၀့ၫလၧနးဎွၩမုၪလၧ နး၀ၫၡတဲၫအလးနီၪလီၫ” (အ့စတၧၫ ၂း၁၇).

မွဲဆၧနီၪအကၠီၩ့တၭ, နးအ့စတၧၫယီၩ ကဲၪထၪ့ဆၧအခိးဘဲၫကမၩဖီၩ့ဖျ့ၭထဲၩ့ ၦယုဒၫဖိၪ၁ံၪလဖၪအဂး ပဒၪဘၪလၧလံၬဆံၫ့ဎံၪဆၧဂဲးဖးဖီၩ့ဖၧၩ့နီၪလီၫ. ဆၧယီၩ ဒုၭ၁့ၪယၫထဲၩ့ပၧၩ ယွၩအခ့ၫအၡၩလဖၪထိးအ၁ၭလၧယွၩအဂး လၧအ၀့ၫ၁ံၪအီၪ အလးလစီၪ့လါလါနီၪလီၫ.