---
title:  ဘိၪ့ဖုရံၫ့အဆၧလၩ့လၭ
date:   21/12/2023
---

ၦအၪ့ဎၬထဲၩ့လံၬဆံၫ့ဎံၪလဖၪ စံၭ၀့ၫဒၪလၧလံၬအ့စတၧၫဖၧၩ့ ယွၩအမံၩ့ အီၪဖျီၪထၪ့၀့ၫဒၪအ့ၬ. လါနၫ့ဂ့ၩ ၦယုဒၫဖိၪ၁ံၪလဖၪဒၪခီၩ့ထဲၩ့ဘၪယွၩအဆၧမၩ လၩ့ထံးလၩ့ဆ့ၭနီၪလီၫ. လၧၦ၁ၭမၧၫ့ဖၧၩ့ ယွၩယိထွ့ၫခိၭထၭပၧၩကိၭနံၩကိၭနၩဒ့ ဆ့လီၫ. ယွၩအီၪလၧၦ၁ိၭၦကျၩနီၪ ထိးဆၧၫ့ထဲၩ့လၧဆၧနဲၩနီၪဆံၭ.

`ဖီထဲၩ့ အ့စတၧၫ ၉း၁-၁၂. နးအ့စတၧၫအဆၧဖံၭဆၧမၩအခိး အတၩအီၪထၪ့ဘဲၫ၁့ၪလဲၪ.`

ဘိၪ့ဖုရံၫ့ယီၩ အီၪထၪ့လၧဆၧလၩ့ဆၫ့အဖၧၩ့နီၪလီၫ. ၁နိၫလၧကမၩဂၭဂီၩ့ ခွံၬၦယုဒၫဖိၪ၁ံၪလဖၪယီၩ မွဲဘၪဆၧအီၪပထုၬအ့ၬ. အ့ၪမွဲလခီၫ၁နိၫအ၁ၫ့ဘၪ ဆၧကွ့ၭ၀့ၫဒၪဘဲၫၦယုဒၫဖိၪ၁ံၪကဒုၭဆၧၫ့ထဲၩ့ ၦလၧအဂဲၫထၪ့ဒုၪဒၩထဲၩ့အ၀့ၫ၁ံၪ နီၪလီၫ.

ပဒၪထဲၩ့ဘၪယွၩမၩဆၧလၩ့လၭခၫ့ဖျီၫ့လၧ ဆၧဂဲးဆၧဖးယီၩနီၪလီၫ. အခိးနီၪမွဲဘဲၫယီၩ “တၭၦထံၫဖိၪခးဖိၪ၁ံၪကဲၪၦယုဒၫဖိၪအၪဂၩလီၫ” (အ့စတၧၫ ၈း၁၇). ယွၩမၩထဲၩ့ဆၧလၩ့လၭဘဲၫကကိၭထဲၩ့ၦၡၩလၧဆၧနဲၩဖၧၩ့နီၪလီၫ.

ၦယုဒၫဖိၪ၁ံၪလဖၪယီၩ လၧယွၩအဆၧမၩဆၧၩ့အကၠီၩ့ အ၀့ၫ၁ံၪပဒၩ့ထၭ ထဲၩ့ဘၪဒုၪဒၩလၧအဂဲၫမၩဂၭဂီၩ့အ၀့ၫ၁ံၪအကၠီၩ့တၭ, အ၀့ၫ၁ံၪမၩနၧၩ့ခွံၬန့အကၠီၩ့ ကိၭနံၪ့ဒ့ၭအ၀့ၫ၁ံၪမၩထဲၩ့ဘိၪ့ဖုရံၫ့လၧအဒုၭနၪ့ထၪ့ထဲၩ့အ၀့ၫ၁ံၪလၧ အ၀့ၫ၁ံၪ     မၩနၧၩ့ထဲၩ့အဒုၪအဒၩအထီနီၪလီၫ. ဆၧဘိၪ့ဖုရံၫ့ယီၩ မွဲအဒုၭနၪ့ထၪ့ထဲၩ့ၦလၧ အထိးထဲၩ့တၩ့ထဲၩ့အ၀့ၫ၁ံၪ လၧဆၧကၪဆၧဂဲၩအထီနီၪလါ.