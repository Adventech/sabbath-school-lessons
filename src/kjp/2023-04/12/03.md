---
title:  လၧထံၫယဲၩ့ခးယဲၩ့ၦစ့ၩရၫ့တီၩဆၧအလး
date:   18/12/2023
---

လၧဘၭဘလၧၫ့ဂဲၫလၩ့ဆံၭလၩ့ယွါဒဲမံၫဒိၫပၩၡၫခးနံၫဘံၪ့ယီၩ အဂဲး ဆီၪ့ထၪ့အထီ ၦယုဒၫဖိၪအၪမၬထဲၩ့ထဲၩ့လၧ အ၀့ၫ၁ံၪအထံၫအခးအၪမၬလီၫ. လနၩ့နၩ့အီၪထးလၧခးအ၀့ၫ၁ံၪဂဲၫထဲၩ့အီၪအၪနံၪ့အၪလၩ လၧဆၧလးယီၩနီၪလီၫ. လၧၦ၁ၭခံဖၧၩ့ထီးန့ထၭဆၧဂဲးယီၩဂီၩ့ ယိထဲၩ့နးအ့စတၧၫအဂဲးနီၪဆံၭ “လၧမုနံၩ လဖၪနီၪ ထီးစဎွၩအဟၭရှၤၫအံရၧၭဆၧၫ့နၩ့ လၧအဘၩ့အမုးအလးဆီၩ့ဆီအဖၫ့ခိၪ, လၧအအီၪလၧနီးရှူၡၫ့အဖၧၩ့နီၪ” (အ့စတၧၫ ၁း၂). လံၬဆံၫ့ဎံၪဒုၭဖျီၪထၪ့စဎွၩ အဟၭရှၤၫအံရၧၭအဆၧပၧၩ့အဂဲးနီၪလီၫ.

လၧ အ့စတၧၫ ၁ အဖၧၩ့ နးဎွၩမုၪ၀ၫၡတဲၫလခိၭနၪဘၪစဎွၩအလူတၭ,   ဘၪဆၧအီၪက့ၪပဲၩခွံၬလၧနးဎွၩမုၪအလးဂီၩ့တၭ, စဎွၩအၪ့ဎၬထဲၩ့နးဎွၩမုၪအ၁ၫ့ လဂၩအထီ နးအ့စတၧၫယီၩကဲၪထၪ့ထဲၩ့နးဎွၩမုၪလၧရှူၡၫ့နီးဖၧၩ့နီၪလီၫ.

`ဖီထဲၩ့ အ့စတၧၫ ၂း၁-၉. လံၬဆံၫ့ဎံၪယီၩ လီၩ၁့ၪယၫထဲၩ့ပၧၩ စမီၫဒကၫဒဲနးအ့စတၧၫအဂဲး ဒဲအ၀့ၫ၁ံၪအီၪအဆၧၫ့အထီဘဲၫ၁့ၪလဲၪ.`

စမီၫဒကၫယီၩကဲၪထၪ့ၦခိၭတရၫ့လၧရှူၡၫ့နီးဖၧၩ့ အ၀့ၫအီၪကၠၧၫ့ကၠၧၫ့လၧ အဖိၪမုၪမွဲအတခွၫမုၪနးအ့စတၧၫနီၪလီၫ. အ၀့ၫအီၪအလးနီၪ ယံၬ၀့ၫဒၪယူၭ အကၠီၩ့၁့ၪယၫနၪ၁့ၪထဲၩ့ၦၡၩလဖၪအလုၫအလါလၧရှူၡၫ့ဖၧၩ့နီၪလီၫ. “နးအ့စတၧၫ လဂၩ ဘၪဆၧဂဲၫ၁ိၫ့၀့ၫဆ့လၧစဎွၩအဂံၪ့ထီၩ့လၧၦခိၭၦမု၁ံၪ စဟံဂံၫအစူၪဖၧၩ့နီၪ လီၫ” (အ့စတၧၫ ၂း၈).

`ဖီထဲၩ့ အ့စတၧၫ ၂း၁၀, ၂၀. ဆၧကဲၪထၪ့ဘဲၫ၁့ၪလဲၪ. မွဲဘၪနီၪ စမီၫဒကၫဖ့ၪလၫ့အ၀့ၫ ဆၧချဲၩ့ဘဲၫနီၪအ၁ိၭနီၪလဲၪ.`

လံၬဆံၫ့ဎံၪလစံၭဘၪလၩ့ထံးလၩ့ဆ့ၭလါနၫ့ ၦနၪ၁့ၪထဲၩ့နီၪလီၫ. လၧဆၧ ကၪဆၧဂဲၩဒဲဆၧ၁ုၪ့မဲၪ၁ၭဖျဲၩ့အဖၧၩ့ အ၀့ၫ၁ံၪအီၪအဂူၪအ၁ၭဒဲဒုၭဖျီၪထၪ့အဆၨၩ အဆၬအဂဲးနီၪလီၫ.

`အ့ၪမွဲနၧၩနကမၩဘဲၫ၁့ၪလဲၪ. ၦကြၨၭမၩဘဲၫနီၪအ၁ိၭအ့ၬဧၪ. နဆၧနဲၩကဂုးခၧၫ့ဧၪ. ၦကြၨၩမၩနီၪမွဲတၡါဧၪ.`