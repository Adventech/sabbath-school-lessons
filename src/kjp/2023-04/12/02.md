---
title:  ဘၪထိးဖီၪ့အ၁ၭလၧထံၫယဲၩ့ခးယဲၩ့အလုအလါကျၩ
date:   17/12/2023
---

ၦဘၪအီၪလၧထံၫယဲၩ့ခးယဲၩ့အဆၧဖီၪ့ထၭဖၧၩ့ဒဲ ဘဲၫၦအံၫစရ့လၭဖိၪ၁ံၪ ဘၪကဲၪထဲၩ့ဎီးလၧခးဘၭဘလၧၫ့ဒဲခးပၧၡၫအဖၧၩ့ယီၩမွဲယီၫအ့ၬ.

ၦကိၭဂၩမွဲၦအီၪလၧထံၫ့ခးဘၪဆၧပၧၩ့၀့ၫလၧ ၦမုနွ့ၫနံၩဖိၪလဖၪအဖၫ့လၬ အီၪနးဂၩအ့ၬ. ၦအီၪအလးလစီၪ့လါလါ ၦအီၪဂုးခၧၫ့လၧယွၩအီၪမွဲန့၁့ၪဒဲ လကၠၪ လဘျၩ့ၦမီၪ့ဘံၭခၫ့ဂၬခွံၬယွၩအဆၧမၪလူၬလဖၪန့ယီၫယီၫဖိၪလီၫ. ဆၧလးဆၧ ကျဲၩ့, ဆၧပၧၩ့ဆၧပြၭလမီၪ့ဎီၩ့ဘၪအကၠီၩ့ ၦအီၪဘဲၫၦမိအီၪအ၁ိၭန့၀့ၫဒၪနီၪလီၫ. ပကအီၪဂုးခၧၫ့ဧၪ, ပကမၩဒဲၩဘၭဆၧဧၪ မွဲပဆၧရွံနီၪလီၫ. ၦအံၫစရ့လၭဖိၪ၁ံၪ လခိၭနၪဘၪယွၩအဆၧမၪလူၬလဖၪအကၠီၩ့ ဘၪကဲၪဎီးလၧထံၫယဲၩ့ခးယဲၩ့အလး နီၪလီၫ. ဆၧခိၭနၪလအီၪဘၪဆၧဂၭဂီၩ့ကဖိၬထၪ့ၦခဲၫ့နီၪလီၫ.

“အခိးမွဲဘဲၫနီၪတၭ, ကဆါစံၭ၀့ၫဒၪ, ၦခမျၧးယီၩ၁ုၭဘူၭအ၁ၭလၧယအီၪလၧအနိၭ, ဒဲမၩလၩဖၩ့ယၧၩလၧအနိၭဖျံၩလါနၫ့, အီၪက့ၪအ၁ၭယဲၩ့လၧယၧၩတၭ, အဆၧ၁ၭမဲၩယၧၩနီၪ ကဲၪထၪ့လၧၦၡၩအဆၧ၁ီၪ့ဆၧ၁ၫ့လီၫ” (အဲၫစ့ယၫ ၂၉း၁၃).

`ဖီထဲၩ့ ဒၫ့နအ့လၭ ၁း၁-၁၂; ၃း၁-၁၂ ဒဲ ၆း၁-၉ နီၪဆံၭ. ယွၩအခ့ၫအၡၩအီၪအလးလစီၪ့လါလါ အ၀့ၫ၁ံၪအီၪဂုးခၧၫ့လၧထံၫယဲၩ့ခး ယဲၩ့အလးလါနၫ့နီၪလီၫ.`

ပကမွဲဒၪၦၡၩလဂၩဂၩ, ၦအီၪဒၪအလးလစီၪ့လါလါ ဆၧအလုၫအလါ, အထူၫအရှူၫ, ဆၧဘိၪ့ဆၧဘၩ, ဆၧပၧၩ့ဆၧပြၭအဖၧၩ့ မၩထံၬထၬပၧၩအီၪအၪမၬ နီၪလီၫ. လၧၦဆၧနဲၩအဂးကၪဂဲၩ၀့ၫဒၪ၁့ၪအၪမၬလီၫ. လါနၫ့ဂ့ၩ စဒၫ့နအ့လၭ ဒဲအထံၩ၁ိၭလဖၪ ဘၪအီၪလၧထံၫယဲၩ့ခးယဲၩ့ဒဲ ဘၪဆၧမၩခွါအဆၧနဲၩအၪမၬ လါနၫ့ဂ့ၩ အ၀့ၫ၁ံၪအလူတီၩလၧယွၩနီၪလီၫ.

လၧနဆၧနဲၩအဂး ဆၧမၩခွါဒဲဆၧအၪ့ထၩအ့ၪအီၪထၪ့ဘဲၫနီၪ လၧဆၧအလုၫအလါအကျၩတၭ, နကစံၭဆၧၫ့မၩဆၧၫ့ထဲၩ့ဘဲၫ၁့ၪလဲၪ.