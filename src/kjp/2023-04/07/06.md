---
title:  ၦစမ့ရအၫဖိၪလဂၩ အၡါဒီၩ့လၧမုလနံၩယီၩ
date:   16/11/2023
---

ထီးမွဲယ့ၫရှူၬအၪ့အူၭဘၪ ၦ၁့ၪလံၬဆၧ၁ီၪ့ဆၧ၁ၫ့လဂၩစံၭဆၧၫ့ဆၧဂီၩ့နီၪ ယ့ၫရှူၬစံၭ၀့ၫ, “မၩဆၧဘဲၫနီၪတၭ, နမိမၧၫ့လီၫ” (လု ၁၀း၂၈), ဒဲဆၧလထံၪ နီၪဆ့ၭနုၬထီၩ့လၩ့လၧၦ၀့ၫနီၪအ၁ၭခံဖၧၩ့လီၫ. စံၭဆၧၫ့ဆၧအဘၪနီၪယီၫလၧ ၦ၁့ၪလံၬလဂၩနီၪအဂးလါနၫ့ဂ့ၩ, မိဘၪမၩထၪ့ဘၭဆၧနီၪ ကၪဂဲၩ၀့ၫလၧအဖီၩ့ခွံၬ အနံၪ့ ၂,၀၀၀ အိၩနီၪ, ကၪဂဲၩ၀့ၫဘိၩ့ဒံၭလၧမုလနံၩယီၩဒၪလ့ၬ, လၧၦအၪဂၩအဂး ဆ့လီၫ. ၦ၁့ၪလံၬဖိၪနီၪ မိအီၪက့ၪတီၩအီၪက့ၪလီၩ့ဘၪအ၁ၭ လၧအနၫ့ဆါဒၪ၀့ၫ တၭ, အၪ့စၪ့ဒီၭယ့ၫရှူၬနီၪလၧ “ၦလၧယနဲၩ့ထံၭနီၪ မွဲပလၫလဂၩလဲၪ” နီၪလီၫ (လု ၁၀း၂၉).

`ဖီ လုကၭ ၁၀း၃၀-၃၇. နမိကွ့ၭဖၨၪလၩ့ယ့ၫရှူၬအၡါဒီၩ့ယီၩ ဘဲၫ၁့ၪ လဲၪ.`

လၧနနဲၩ့နဎီၩ့နီၪ ၦလၧအဘၪထိးဆၧစ့ၩရၫ့လတီၩလလီၩ့ဘၪအီၪလဂၩဂၩ ဧၪ. နမၩထၪ့ဘၭဘၪဆၧလၧနမၩန့နီၪဆ့ဧၪ.

ဘၪကကၠၪကၠၪ (လဖၧၫ့ဖၧၫ့) ပဆၧအီၪကီၪ့ဆရၫ၁ံၪ, ဆၧအီၪကီၪ့၁ၭၡါ ၁ံၪ, ဒဲဆၧအီၪကီၪ့ဖိၪ၁ံၪမိဘၪမၩဆၧၩ့ ၦအဆၧလအီၪဘၪလဖၪအဂးနီၪယီၫအ့ၬ ဆ့လီၫ. လဘျၩ့ဘျၩ့ၦလၧဆၧဘိၪ့ဆၧဘၩအဂူၫဂၩလဖၪ ယၫ့၁ၭမၩဆၧၩ့ဆၧဂ့ၩ နဲၩပၧၩဒံၭနီၪအီၪ၀့ၫဒၪဆ့လီၫ. လၧပထၭခိၪနီၪ လီၩဆၧအဲၪဆၧယၫ့၁ၭအဆၧချဲၩ့ လါနၫ့ဂ့ၩ, ၦဂူၫဂၩ၀့ၫဒၪလခီၫမၩဆၧၩ့ၦလၧအလိၫဘၪဆၧမၩဆၧၩ့လၧ ပလ၁့ၪ ယၫထွ့ၫဘၪလီၫ.

လၧယ့ၫရှူၬအၡါဒီၩ့ ၦစမ့ရအၫအဖၧၩ့နီၪ ယ့ၫရှူၬအၪ့စၪ့မွဲပလၫလဂၩနီၪ အအီၪလၧၦဘၪထိးထမျၬလဂၩအနဲၩ့ထံၭနီၪလဲၪ.

“ဆၧအၪ့စၪ့ဘဲၫနီၪအ၁ိၭ, လၧစံၭ၀့ၫ ‘မွဲပလၫအီၪလၧယနဲၩ့ထံၭလဂၩလဲၪ’ နီၪ ဘၪၦထိးအၪ့စၪ့၀့ၫ ဒဲၦစံၭဆၧၫ့ဘၪ၀့ၫကိၭအဆၧၫ့အထီဒ့ၭလီၫ. ဎရံၬဖ့ၪနဲၪ ပၧၩလၧၦအီၪလၧပနဲၩ့ထံၭနီၪ အီၪလၧဆၧလးဎံၩ့စီၪ့နီၪလီၫ. ထၧၫ့ဒၪမိမွဲၦအဆၨၩ အလၨ, အလွဲ, အဆၫ့နီၪဆၧအီၪက့ၪလၩ့ဆၫ့ထၬလအီၪဘၪ လၧၦလဂၩဂၩ လါလါလၧအကြၨၭန့ဘၪ (အလိၫဘၪ) ပဆၧမၩဆၧၩ့နီၪလီၫ. မွဲၦလၧ (မွဲ၁ၭၡီၩ့ လၧ) အဘၪထံၬထၬလၧဆၧစူၭဆၧဆၫ ဒဲဘၪထံးဘၪနဲၪ့လၧဆၧတတုၬတနၭ အဖၧၩ့လဖၪကိၭဂၩဒ့ၭဆ့လီၫ. ၦအီၪလၧပနဲၩ့ထံၭဘဲၫနီၪကိၭဂၩဒ့ၭနီၪ မွဲကဆါယွၩ အဆၧ (အဖိၪအလံၩ) လီၫ.” Ellen G. White, The Desire of Ages, p. 503.

`ဆၧအၪ့ထၩ - စၭထၪ့အၪ့ကံၩ့ဘၩဆိၪဖၪဆၧလၧ ၦလၧလလၩ့ဂၬဘၪလၧ နၧၩ, ၦလၧနလအဲၪဒိၭဘၪလဂၩဂၩအဂးနီၪဆံၭ.`

`အၪ့ထၩယိခွါ - ကွ့ၭလၩ့ၦ၁ၧၫ့ဂၩအမံၩ့ (လၧလမွဲဘၪပဆၧအီၪကီၪ့ဖိၪ/non-Adventists) လၧနဆၧရၫ့ဖၧၩ့း ကွ့ၭဖျီၪထၪ့အ၀့ၫ၁ံၪအဆၧလိၫ (ဆၧထိးဘၪ၁ၭ - emotional, နးခီၫ့မိၡါလခီၫ - physical, ၡၩခံးဂး - Social) ဒဲယိထံၫယိဆၭဆၧလၧနမၩဆၧၩ့န့လဖၪနီၪဆံၭ. လၧယၫခီၫ နီၪနမၩဆၧမွဲနီၪ မိန့၀့ၫတၡါလၧအ၀့ၫ၁ံၪအဂးလဲၪ.`