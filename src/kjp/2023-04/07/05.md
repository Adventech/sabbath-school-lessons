---
title:  အဲၪၦဂူၫဂၩဘဲၫပနၫ့ဆါဒၪပ၀့ၫအ၁ိၭ
date:   15/11/2023
---

`ဖီ မၭ၁ုၫ ၂၂း၃၇-၄၀. ကဆါယ့ၫရှူၬအနၫ့ဆါဒၪ၀့ၫ ချဲၩ့ထိၪဎီၩ့ဆၧလၧ အစံၭဆၧၫ့ၦ၁့ၪလံၬဆၧ၁ီၪ့ဆၧ၁ၫ့လဂၩ, လၧ လုကၭ ၁၀း၂၇, ၂၈ အဖၧၩ့နီၪဘဲၫ၁့ၪလဲၪ.`

ဘဲၫ မၭ၁ုၫ ၂၂း၃၇-၄၀ ဖၧၩ့စံၭ၀့ၫအ၁ိၭ, ကဆါယ့ၫရှူၬလီၩဖျီၪပျၩ့ထၪ့ဆၧဆူဆၧနဲၩအမွဲအတီၩ အဆၧထုၭဖျီၪထၪ့အ၁ၭလၧ ဆၧမၪလူၬနံၫထံၪယီၩနီၪလီၫ. ဒဲ လုကၭ ၁၀း၂၇, ၂၈ နီၪလီၩဖျီၪပျၩ့၀့ၫဒၪ လၧအ့ၪမွဲၦလဂၩလၧမၩထွ့ၫဆၧနံၫထံၪ ယီၩနီၪ, အ၀့ၫမိန့ဘၪ၁ၭမၧၫ့အဆိၩအကၠၪနီၪလီၫ.

“ဆၧအဲၪဆၧကွံၩနီၪ မွဲယွၩအ၁နိၫအခၪ့ထံၭခၪ့ဎၧၩ့ လၧယွၩအဆၧပၧၩ့ဆၧပြၭလၧမူၭခိၪဒဲဂၪ့ခိၪယီၩ, ဒဲအနီၪမိဘၪမွဲလိး၀ံ (foundation) လၧ ၦဎရံၬဖိၪ၁ံၪအတခ့ၭဖ၀ၭနီၪလီၫ. မွဲလၧဆၧအဲၪဆၧကွံၩနီၪဒၪလီၫ မိမၩဂုးမၩခၧၫ့ၦဎရံၬဖိၪ နီၪလီၫ. ဒဲမွဲလၧဆၧနီၪဒၪလီၫ အ၀့ၫမိဆၧၫ့ထုၪ့ဂုးခၧၫ့ လၧဆၧမၩခွါဒဲဆၧကျဲၩ့ ဖစီၩ့အဖၧၩ့နီၪလီၫ.” Ellen G. White, Christ's Object Lessons, p. 49.

`ဖီ ဂလ့ၡၫ ၅း၁၄; မဲကၫ ၆း၆-၈; ဒဲ ၁ယီဟၫ့ ၄း၂၀, ၂၁. လံၬဆံၫ့ဎံၪ အဆၧၫ့လဖၪယီၩ မၩဂုးခၧၫ့အၪထၪ့ဆၧချဲၩ့လၧ ယ့ၫရှူၬလီၩဘၪပၧၩဆၧနီၪလဲၪ.`

ဘဲၫစပီလူၫလီၩ၀့ၫအ၁ိၭ, “အဂဲးဘဲၫယီၩ ဆၧမၪလူၬထီးအလူၬ လၧၫ့ထၪ့ ဎွ့ၩထၪ့လၧဆၧချဲၩ့လထံၪယီၩအဖၧၩ့, ‘အဲၪၦလၧနနဲၩ့ထံၭဘဲၫနနၫ့ဆါဒၪန၀့ၫ အ၁ိၭနီၪဆံၭ’” (လ့ ၅း၁၄). စပီလူၫလီၩ၀့ၫ, ဆၧလၧပအဲၪယွၩနီၪ ဖျီၪကျၩဒၪလၧ ဆၧအထိၪအဒီၩ့ လၧပမၩဘၪၦလၧအအီၪလၧပနဲၩ့ထံၭလဖၪဘဲၫ၁့ၪလဲၪနီၪ လီၫ. မွဲဒၪလ့ၬအ၀့ၫစံၭလၧ “ၦတီၩၦလီၩ့ယီၩ မိမၧၫ့၀့ၫလၧဆၧနဲၩလီၫ” (ရိ ၁း၁၇), လါနၫ့ဂ့ၩ မၧၫ့၀့ၫလၧဆၧနဲၩနီၪ မွဲဆၧလၧအီၪ၁ူၪအီၪဘံၪ့အ၁ၭ, မွဲပနၪ လ၁့ၪဘၪဒဲပဒၪလ၁့ၪဘၪလၧ ၦလၧအအီၪလၧပနဲၩ့ထံၭလဖၪအအီၪအ့ၬ. စပီလူၫ, စမဲကၫ, ဒဲစယီဟၫ့၁ံၪလီၩ၀့ၫပျၩ့ပျၩ့လ့ၬ လၧဆၧဖိၬထွ့ၫမၩဆၧလဖၪနီၪ နဲၪဖျီၪဆၧဆူဆၧနဲၩအမွဲအတီၩလၧပလီၩဘိၩ့ယီၩ အခံးအဂၩ့နီၪလီၫ.

လၧ ၁ကီရံၫ့ (၁၃) အဖၧၩ့နီၪ, စပီလူၫလီၩ၀့ၫဆီၪ့ဆီၪ့လ့ၬ လၧအ့ၪမွဲ ၦလဂၩယုၩ့ထၪ့အဆၧ၁့ၪယၫနၪ၁့ၪဆၧဂ့ၩ၀့ၫထီၫ၀့ၫ, အဆၧမၩဂ့ၩဒိၪ၀့ၫလဲ၀့ၫ, အဆၧဆူဆၧနဲၩဂုး၀့ၫၡါ၀့ၫ, ဒဲအ၀့ၫတီၩထီးဒၪလ့ၬ မိဖ့ၪလၫ့ခွံၬအ၁ၭမၧၫ့နၧၩ့ လါနၫ့ဂ့ၩ “ဆၧအဲၪ” အ့ၪမွဲလအီၪဘၪနီၪ, ဒဲၦ၀့ၫဒၪနီၪ မိလၩ့ဂၬဘဲၫ “ထီးဘၩ့ ၁ီၫအ၁ိၭ, ဒဲဘဲၫစံၩ့စံၩ့၁ီၫခြၩ့ခြၩ့အ၁ိၭ” နီၪလီၫ (၁ကီရံၫ့ ၁၃း၁).

`ယိထၪ့ Ellen G. White ကွ့ၭဒိၭနဲၩ့ (quote) လံၬလၧအဖၫ့ခိၪ နီၪဆံၭ. ထီးနဲၪ့အ၀့ၫလီၩဆၧနီၪလဲၪ, လၧအဘၪထွ့ၫလၧမွဲဆၧအဲၪဒၪလီၫ ၦအီၪဂုးအီၪခၧၫ့လၧဆၧကျဲၩ့ဖစီၩ့အဖၧၩ့နီၪ, ဆၧ၁့ၪယၫနၪ၁့ၪဆၧအဲၪ ဆၧကွံၩနီၪ မွဲဆၧထိးထဲၩ့တၩ့ထဲၩ့နီၪ န့ကၩဘၪဆၧလၧဆၧမၩအဂးအ့ၬ, မွဲ၀့ၫဒၪ, ဆၧဆူဆၧနဲၩအခံးအဂၩ့နီၪ ထုၭဖျီၪထၪ့အ၁ၭလၧ ဆၧအဲၪဆၧကွံၩအဆၧဂ့ၩလဖၪနီၪ, မွဲနဒိၭန့ဘၪဘဲၫ၁့ၪလဲၪ.`