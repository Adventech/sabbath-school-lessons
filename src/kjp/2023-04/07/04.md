---
title:  မိန့၁ၫဘၪ၁ၭမၧၫ့အဆိၩအကၠၪ
date:   14/11/2023
---

`ဖီ လုကၭ ၁၀း၂၇, ၂၈. ၦ၁့ၪလံၬဆၧ၁ီၪ့ဆၧ၁ၫ့လဂၩ အဆၧစံၭဆၧၫ့ ထဲၩ့အနၫ့ဆါအဆၧအၪ့စၪ့ဒၪ၀့ၫနီၪ မွဲဆၧနီၪလဲၪ.`

ၦ၁့ၪလံၬဆၧ၁ီၪ့ဆၧ၁ၫ့လဂၩအဆၧအၪ့စၪ့ဆၧ, ဒဲအဆၧစံၭဆၧၫ့ထဲၩ့ဒၪ၀့ၫ နီ-- “အဲၪယွၩနကဆါလၧန၁ၭထၧၫ့ဖျိၪ့ယၫ . . . ” ဒဲ “အဲၪၦလၧနနဲၩ့ထံၭဘဲၫ နနၫ့ဆါဒၪန၀့ၫအ၁ိၭနီၪဆံၭ” (လုကၭ ၁၀း၂၇).

မွဲဆၧနီၪယ့ၫရှူၬစံၭဆၧၫ့၀့ၫလဲၪ. အ၀့ၫစံၭ, “နချဲၩ့ဆၧဂ့ၩဘၪစဲၪလီၫ” (လုကၭ ၁၀း၂၈). ယ့ၫရှူၬချဲၩ့အၪ့ထၩ (challenge) အ၀့ၫဆၧလမံၩ့, ဒဲစံၭ၀့ၫ, “မၩဆၧဘဲၫနီၪတၭ, နမိမၧၫ့လီၫ” (လုကၭ ၁၀း၂၈).

ၦဆူနဲၩဆၧဖိၪ၁ံၪအၪဒၪဆၧ, စံၭဆၧၫ့ဆၧအဘၪလၧဆၧ၁ီၪ့ဆၧ၁ၫ့နီၪဒဲ လၧဆၧဆူဆၧနဲၩလခီၫနီၪကၪဂဲၩ၀့ၫဒၪလီၫ. ၁့ၪယၫနၪ၁့ၪ၀့ၫလၧအခိၪဎွံၪ, အ့ၪမွဲလၧ၁ၭလခီၫလဆူနဲၩမၩထွ့ၫဘၪ၀့ၫနီၪတၭ လၩ့မါထးထီးနီၪလီၫ. ဘဲၫ၁့ၪယၫ၀့ၫအ၁ိၭ လလီၩ့ဖိၬထွ့ၫဘၪ၀့ၫနီၪလီၫ. ဆၧနီၪပဘၪအီၪက့ၪ၁ၭတၡါလီၫ. ပဘၪအဲၪယွၩ, ပဘၪအဲၪၦအီၪပနဲၩ့ထံၬနီၪ အ့ၪမွဲအီၪဒၪလၧနဆၧ၁့ၪယၫအဖၧၩ့ ဒံၭနီၪလၧၫ့ဎွ့ၩဒံၭအ့ၬ. နမိဘၪမၩ၀့ၫဒၪလီၫ.

`ဖီ ယ့မံၭ ၂း၁၇-၂၂. ဆၧဘၪလၩ့ဎိၭလိၬ၁ၭလၧ ယ့ၫရှူၬလီၩအ့ၪဘၪ ၦ၁့ၪလံၬဆၧ၁ီၪ့ဆၧ၁ၫ့လဂၩနီၪဘဲၫ၁့ၪလဲၪ.`

အ့ၪပအဲၪယွၩနီၪ, ပမိဖီအ၀့ၫအလူအထၫ (လံၬဆံၫ့ဎံၪ), ပမိအၪ့ကံၩ့ ဘၩဆိၪဖၪဆၧ, ပမိထီးန့ဖံၭထၬအဆၧမၪလူၬလဖၪနီၪ, ဒဲပမိခိၭနၪဖိၬထွ့ၫအလူ “လၧပ၁ၭထၧၫ့ဖျိၪ့ယၫ” လီၫ. အ့ၪယစံၭလၧယအဲၪၦလၧယနဲၩ့ထံၭ, ဒဲယလ ယိထွ့ၫဘၪၦလၧဆၧအီၪကီၪ့ဖၧၩ့ဘၪနီၪ, အ့ၪယမၩ၁ၭနၪ့ခွံၬယ၁ၭ ၦလၧအလိၫ ဘၪဆၧမၩဆၧၩ့လဖၪနီၪ, ယဆၧဆူဆၧနဲၩယီၩ မွဲအဂ့ၩဆၧနီၪလဲၪ. ၦဎရံၬဖိၪ အဆၧဘိၪ့ဆၧဘၩနီၪ မွဲန့ၫဆၧ၁ီၪ့ဆၧ၁ၫ့ဆၧဆူဆၧနဲၩလဖၪအလၩ့ဆၫ့လီၫအ့ၬ. မွဲဆၧအီၪမၧၫ့အီၪဂဲၩအဖၧၩ့၁ၭ (အဖျီၩ့) လီၫ.

“ထၧၫ့ဖု၀ဲမုၪမွဲဂ့ၩ, ထၧၫ့ဖု၀ဲခွၫမွဲဂ့ၩ, အ့ၪအီၪဘိၪ့တၭ, အဆၧအၪ့လနံၩ အဂး လနံၩအဂးအ့ၪလအီၪဘၪတၭ, ၦလၧန၁ံၪအကျၩလဂၩဂၩ အ့ၪစံၭအ၀့ၫ၁ံၪ, ထဲၩ့မုၬမုၬဘီၪ. အီၪလၧၫ့ထၪ့ဎွ့ၩထၪ့ဒဲဘျဲၩအၪ့ဆၧဘီၪနီၪ, မွဲလါနၫ့တၭ, န၁ံၪအ့ၪ လဖ့ၪလၫ့ဘၪဆၧလၧအကြၨၭလၧအမိၡါအဂးတၭ, မွဲအန့ကၩဆၧနီၪလမံၩ့လဲၪ” (ယ့မံၭ ၂း၁၅, ၁၆).

`နယိထွ့ၫမၩဆၧၩ့ၦဂူၫဂၩဖိၭဘိၭလဲၪ. မွဲနဖိၬထွ့ၫစပီလူၫအဆၧချဲၩ့, “ထီးယိလဂၩအဆၧဒၪ၀့ၫ, လဂၩအဆၧဒၪ၀့ၫလဂ့ၩ, မွဲအယိလဂၩ လၧဂူၫဂၩအဆၧ, လဂၩလၧဂူၫဂၩအဆၧဆ့ဆံၭ” (ဖလံဖံၫ ၂း၄) နီၪဖိၭဘိၭ လဲၪ. လၧယွၩအခိးအတၩဖၧၩ့ နမၩလိၪယိထွ့ၫၦဂူၫဂၩ အၪနဲၪ့ဒံၭဆ့ဧၪ.`