---
title:  ဆၧအၪ့စၪ့လဖၪအဆၧအၪ့စၪ့
date:   12/11/2023
---

ပ၀့ၫယီၩမွဲမပၫလဲၪ. ဘၪမွဲနီၪပဘၪအီၪလၧဆၧအလးထီးယီၩလဲၪ. ထီးပ၁ံၫအခၫနီၪဆၧမိမၩအ၁ၭဘဲၫ၁့ၪလဲၪ. ပဆၧဘိၪ့အထုၬနီၪ မွဲဆၧနီၪလဲၪ. ဆၧအၪ့စၪ့လၧအကၧၩ့ဒိၪလဖၪအီၪအၪမၬ လၧၦမွဲၦၡၩ၁ံၪ၁့ၪလဖၪအဂးလီၫ. ဒဲ, စလုကၭစံၭ၀့ၫ, ၦလဂၩနီၪဂဲၫလၧယ့ၫရှူၬအအီၪလၧဆၧအၪ့စၪ့ လၧအကၧၩ့ဒိၪထုၬ လထံၪနီၪလီၫ.

`ဖီ လုကၭ ၁၀း၂၅. ၦလၧအ၁့ၪလံၬဆၧ၁ီၪ့ဆၧ၁ၫ့လဂၩယီၩ အၪ့စၪ့ ဆၧမွဲနီၪလဲၪ, ဒဲဘၪမွဲနီၪ ဘၪအၪ့စၪ့ဆၧနီၪလဲၪ.`

ဆၧအၪ့စၪ့နီၪအကၧၩ့ဒိၪဂ့ၩမၬလါနၫ့ဂ့ၩ, အ၀့ၫဂဲၫအၪ့စၪ့ဆၧလၧမိကျဲၩ့ဖစီၩ့ ကဆါယ့ၫရှူၬနီၪလီၫ. ဘဲၫပ၁့ၪယၫအ၁ိၭ ၦလနၩ့ဂဲၫလၧဆၧနဲၩလအီၪဘၪ, ဒဲလၧဆၧပျီၩပျီၩအဖၧၩ့နီၪ, ဒဲအ၀့ၫ၁ံၪလါနၫ့ဂ့ၩလိၫဘၪ (ကြၨၭန့ဘၪ) ပဆၧမၩဆၧၩ့ဆ့ လီၫ. ယ့ၫရှူၬထိးဆၧၫ့ ဆၧၫ့ယၫဘၪၦ၁့ၪလံၬလဂၩနီၪ ဂ့ၩဂ့ၩဘၪဘၪလၧအ၁့ၪယၫ၀့ၫ မွဲၦဂဲၫလၧအ၁ၭလတီၩလီၩ့ဘၪလဂၩဒၪလ့ၬဆ့လီၫ. မွဲဘဲၫနီၪဒၪလ့ၬဆၧအၪ့စၪ့လထံၪနီၪ အကၧၩ့ဒိၪ၀့ၫလၧၦ၁့ၪလံၬလဂၩနီၪ ဒဲၦခမျၧးလဖၪအဂးဆ့တၭ, ယွၩ၁့ၪယၫအ၀့ၫ၁ံၪအဆၧအီၪက့ၪ၁ုၪ့အီၪက့ၪ၁ၭလါနၫ့ဂ့ၩ ယ့ၫရှူၬမၩမ့ၬမဲ အ၀့ၫ၁ံၪအ့ၬ, အီၪက့ၪဒိၪ၀့ၫဆ့နီၪလီၫ.

လၧခဲၫ့ထုၬ, ဆၧအၪ့စၪ့လၧအကၧၩ့ဒိၪထုၬလထံၪယီၩ, စံၭ၀့ၫ, “ဘဲၫ၁ိၭ ယမိန့၁ၫထဲၩ့ဆၧမၧၫ့အဆိၩဆိၩအကၠၪကၠၪတၭ, ယဘၪမၩဆၧနီၪလမံၩ့လဲၪ.” ထၧၫ့ဒၪမိမွဲပဆၧဘိၪ့ဆၧဘၩဒဲပဆၧမၩဂ့ၩလဖၪ, လမံၩ့ဂ့ၩလမံၩ့အလးခဲၫ့နီၪ ဆၧ အၪ့စၪ့လၧအကၧၩ့ဒိၪထုၬယီၩအီၪ၀့ၫဒၪလီၫ. အ့ၪမွဲလၧအဂၩလခီၫနီၪ, ဆၧဒုၭနဲၪ ဒီၩ့ပဆၧအီၪမၧၫ့အီၪဂဲၩ, စံၭ၀့ၫ “န၁ံၪအ၁ၭမၧၫ့နီၪ...မွဲဆၧအအွံၩလၧအအီၪဖျီၪ လဆိဖိၪတၭ, ဒံၩခွံၬ၀့ၫဒၪလီၫ” (ယ့ ၄း၁၄). ဆၧမၧၫ့အဆိၩအကၠၪဧၪ, အ့ၪလမွဲဘၪဆၧ၁ံၫအဆိၩအကၠၪဧၪ.

`ဖီ ၁ကီရံၫ့ ၁၅း၃၀-၃၂. စပီလူၫမၩန့ဆၧနဲၪဒီၩ့လဖၪယီၩ လၧဆၧအီၪမၧၫ့အဆိၩအကၠၪအဂးဆၧနီၪလဲၪ.`

လမွဲဘၪလၧဆၧနဲၩအဖၧၩ့လါနၫ့ဂ့ၩ, ယ့ၫရှူၬမၩန့အဆၧၫ့ဂ့ၩထီဘၪလၧ မိဖ့ၪဒီၩ့ဆၧလၧအမ့ၡၧၫ့ (mission) ဆၧမၩ မိထီၩ့စိၩ၀့ၫလၧ၁ၭၡီၩ့လၧအလၩ့မါ ထး၀့ၫလဖၪအဂးနီၪလီၫ.

လၧဆၧမၩအ၁ၭ/အထၧးအလၧး (အပြေခအနေ) လၧအဂ့ၩထုၬ လမွဲဘၪလါနၫ့ဂ့ၩ, ပမိအၪ့ဎၬမၩန့ဘၪဆၧမၩလၧဆၧထိးအ၁ၭ (witness) ဘဲၫ၁့ၪလဲၪ.