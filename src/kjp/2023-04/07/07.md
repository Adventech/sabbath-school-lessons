---
title:  မၩလိၪအၪထၪ့အဂး
date:   17/11/2023
---

ဖီ Ellen G. White, "The Good Samaritan," pp. 497-505, in The Desire of Ages.

လၧဂၪ့ခိၪချိၫ့မုလနံၩယီၩအဖၧၩ့ ၦ၁ၭ၀ံလၩ့ဒိၩ, ၦအၡၪ့ဖိၪ, ဒဲၦဘၪဆၧမၩနၧၩ့ မၩစၪ၀့ၫလဖၪအီၪအၪမၬလီၫ. ဆၧမၩဆံၭခိၬဖိၪ (အပ့ၫ) လါနၫ့ဂ့ၩ, နမိမၩအလး အီၪ၀့ၫဒၪလီၫ. မွဲပကဘၪမၩမုၬမၩဂ့ၩထဲၩ့ဆၧကၪဆၧဂဲၩထီးလူၬလၧဂၪ့ခိၪယီၩ အ့ၬ. ကဆါယွၩကိၭန့ပၧၩနီၪ မွဲလၧဆၧမၩဘဲၫနီၪအဂးအ့ၬ. လမွဲဘၪဘဲၫနီၪ လါနၫ့ဂ့ၩ, ပဆၧမၩယီၩမိဘၪမွဲဆၧမၩမုၬထဲၩ့လိၬ၁ၭလၧ ဆၧစီၪဎီၩ့ဘၪဒီၩ့လိၬ၁ၭ လၧဆၧအဲၪဆၧကွံၩအဖၧၩ့လီၫ. ထီးပ၁့ၪယၫၦလဂၩဂၩ လၧလၧၫ့အၪ့လၧၫ့အီၩ လၧၫ့ဘၪမွဲဂ့ၩ, ပဆၧအီၪကီၪ့ဖိၪလဂၩလၧဘၪထိးဆၧစ့ၩရၫ့ဘၪမၪ, ဒဲဘၪအီၪ ကၪကၪဂဲၩဂဲၩအဂးနီၪ ပဘၪမၩဆၧၩ့လီၫ.

“ဆၧဘိၪ့ဆၧဘၩလၧအဆံၫ့လၧယွၩအမ့ၬယၫနီၪ- ‘မွဲဆၧလ့ၩအီၪကွ့ၩ အီၪၡီၩ့ၦဖိၪဎွ့ၪ၁ံၪဒဲၦမုၪမဲၪလဖၪ လၧအ၀့ၫ၁ံၪအဆၧကၪဆၧဂဲၩအထးဖၧၩ့, ဒဲလၧ ဘၪအီၪဂုးခၧၫ့အဂးလ၁့ၪဘၪအဖၧၩ့နီၪလီၫ.’ ဆၧမၩဂ့ၩလဖၪနီၪ မွဲဆၧ၁ူၪဆၧ၁- လၧကဆါဎရံၬအဲၪဒိၭ၀့ၫနီၪလီၫ. ဆၧချဲၩ့အမုၬ, ဆၧမၩအဂ့ၩလၧဆၧ၁ုၪ့အီၪ၁ၭ အီၪအဖၧၩ့, ဆၧယိထွ့ၫၦၡၪ့ဖိၪယၬဖိၪလၧဆၧယၫ့၁ုၪ့ယၫ့၁ၭအဖၧၩ့လဖၪနီၪ မွဲကဆါအဆၧအီၪက့ၪ၁ုၪ့အီၪက့ၪ၁ၭလဖၪလီၫ. လၧ၁ၭလဖၪအ့ၪမွဲဒီၩ့ဘၪဎီၩ့၁ၭ (ဒုၭနဲၪဆၧယၫ့၁ၭ) လၧ၁ၭလၧအလၩ့ပွံၭလၧဆၧယိၭဎၧၫ့လၧဆၧ၁ၭဂၭဂီၩ့ဒဲဆၧ၁ၭ  အုၭလဖၪနီၪအခၫ, စူၪအ့ၪမွဲထုၭထၪ့ဖ့ၪလၫ့ၦၡၪ့ဖိၪယၬဖိၪ၁ံၪ ဆၧကီၩ့ဆၧ၁ိၭလၧ အီၪဘိၪ့အခၫ, ၦမွံၩလဖၪဘၪဆၧဖံၭ၁ိၭ၀့ၫလၧနဒူၭဖၧၩ့ ဒဲလၧန၁ၭဖၧၩ့အခၫ, မူၭခိၪအ၁ီၫ့လဖၪဂဲၫလၩ့အီၪဘူၭ၀့ၫဒၪဒဲနဆၧဘၩဆိၪဖၪ၁ံၪလဖၪ မိဘၪဆၧစံၭဆၧၫ့၀့ၫလၧမူၭခိၪနီၪလီၫ. ကယဲဆၧမၩလၧအအီၪလၧဆၧတီၩ, ဆၧယၫ့၁ၭ, ဒဲဆၧ၁ုၪ့အီၪ၁ၭအီၪလဖၪနီၪ မၩကဲၪထၪ့ဆၧ၁ၭအွံၪအယွ့လၧမူၭခိၪလီၫ. အဖါ ကဆါယွၩလၧအီၪလၧအလးဆီၩ့ဆီလဂၩနီၪ ယိလၩ့စိၩဆၧယၫ့၁ုၪ့ယၫ့၁ၭအဆၧဂဲၩဆၧ၀ၭ၁ံၪလဖၪနီၪ, တၭ၀ံထဲးဎုၬ၀့ၫလၧအဆၧထူၭဆၧလၧၫ့ လၧအလုဒိၪ ဎွ့ၩဒိၪထုၬအကျၩလီၫ. ‘လၧမုလနံၩလၧယဖၭ၀ဲၩ၀့ၫအဖၧၩ့နီၪ, အ၀့ၫ၁ံၪမိကဲၪထၪ့ ဆၧလုဒိၪဎွ့ၩဒိၪလၩ့မဲၪဒၪဆၧလၧယဂး, ဆၧ၁ုၭမုခမျၧးအယဟိ၀ၩစံၭ၀့ၫဒၪ...’ (ခဲၫ ၃း၁၇). ကယဲဆၧယၫ့၁ုၪ့ယၫ့၁ၭလၧအမၩအ့ၪဘၪၦၡၪ့ဖိၪယၬဖိၪ၁ံၪ, ဒဲဘၪၡၪ့ဘၪနၭ၀့ၫလဖၪနီၪ, ဘၪဆၧအီၪက့ၪ၀့ၫဘဲၫ၁ိၭ ဆၧမၩအ့ၪဘၪလၧကဆါ ယ့ၫရှူၬနီၪလီၫ. လၧနဖ့ၪလၫ့မၩဆၧၩ့ၦၡၪ့ဖိၪယၬဖိၪ, လၧနစီၪဎီၩ့ဘၪဒီၩ့န၁ၭလၧ ၦဘၪထိးဆၧဆၫဒဲၦဘၪဆၧမၩနၧၩ့မၩစၪလဖၪအခၫ, လၧနမၩထံၩမၩ၁ိၭၦဖိၪဎွ့ၪ လဖၪအခၫနီၪ, မွဲန၁ုၭလၩ့ဘူၭန၁ၭဒဲနမၩဘူၭမၩထံးန၁ၭလၧကဆါယ့ၫရှူၬလီၫ.” Ellen G. White, Testimonies for the Church, vol. 2, p. 25.