---
title:  မၩလိၪအၪထၪ့အဂး
date:   24/11/2023
---

ဖီ ဗမအ့ကမ Arthur White, "A Few Days at Long Point," Ellen G. White: The Australian Years: 1891-1900, vol. 4, pp. 100-104.

လံၬဆၧ၁ၭထိၬပရၧၫ့ကွ့ၭဖျီၪထၪ့ယ့ၫရှူၬအဆၧမၩ ဘဲၫကထိးထဲၩ့တၩ့ထဲၩ့ အ၀့ၫ၁ံၪကန့အဂးနီၪလီၫ (မၭ၁ုၫ ၈း၂၈-၃၄;  မၫကၧၭ ၅း၁-၂၀). ယွၩကိၭထဲၩ့ ပၧၩဘဲၫပကမၩဆၧၩ့ၦလခီၫဘၩ့မုး, ၦမွံၩၦထံၫလၧအလုၫအလါလမီၪ့ဎီၩ့ဘၪလၧ ပၧၩလါနၫ့ဆ့လီၫ. ဎရံၬထိး၁ံၫအ၁ၭ လၧပၧၩကိၭဆၨၩဒ့ၭအဂးနီၪလီၫ. “အ၀့ၫဒၪ မွဲၦဆၧဒဲၩဘၭဖီၩ့ဖျ့ၭအလးတၭ, မွဲန့ၫပဆၧဒဲၩဘၭလကၭလၧၩ့ မွဲဂၪ့ခိၪဖိၪထီးအလူၬအဆၧဒဲၩဘၭအဂးဆ့လီၫ” (၁ယီ ၂း၂).

“အ့ၪမွဲနဒုၭဖျီၪထၪ့ဒၪနဆၧအဲၪ, နဆၧမၩဆၧၩ့လၧနဂံၪ့ဒီၪ့ဖိၪ, နရွ့န၁-   ဖၧၩ့ဒၪလီၫနီၪ မွဲနမၩလၧၫ့ဎွ့ၩထၪ့ယွၩအဆၧဘၪအ၁ၭဒံၭအ့ၬ. အ၀့ၫမွဲစံၭထဲၩ့ ပကဘၪအီၪက့ၪထးၦဂံၪ့ဒီၪ့ဖိၪနီၪဂီၩ့တၭ, ဖ့ၪလၫ့မၩဆၧၩ့ဒၪၦလၧခီၫဘၩ့မုး, ၦမွံၩၦထံၫလဖၪဒၪလ့ၬနီၪအ့ၬ. အ၀့ၫ၁ီၪ့ထဲၩ့ပၧၩမွဲဘဲၫ၁ိၭပကအဲၪလၩ့ဒၪပ၁ၭ, ၦဂံၪ့ဒီၪ့ဒဲၦရွ့ၦ၁-လဖၪဒၪနီၪအ့ၬအကၠီၩ့လီၫ. ပကဘၪအၪ့နၩ့ထဲၩ့ယွၩအခိးအတၩ လၧၦဂူၫဂၩဘဲၫအ၀့ၫ၁ံၪက၁့ၪယၫစံၭထၪ့အၪ့အူၭထဲၩ့ယွၩကန့က၁့ၪအဂးနီၪလီၫ. Ellen G. White, Advent Review and Sabbath Herald, Oct. 15, 1895.

ဆၧအၪ့မၧၫ့လၩ့ဆၧလၧပဂး ဘဲၫပကကဲၪထၪ့ဆၧအခိးအတၩလၧ ၦအီၪ လၧခီၫလဖၪ, အ၀့ၫ၁ံၪမွဲဎရံၬဖိၪမွဲဂ့ၩ, လမွဲဘၪဂ့ၩနီၪလီၫ. ၦလၧအလိၫဘၪ ဆၧမၩဆၧၩ့ထီးအလူၬ ဘၪဆဲၫ့ထဲၩ့လၧယွၩကဆါနီၪလီၫ (မၩဆၧ ၁း၈;  မၫကၧၭ ၁၁း၁၇).