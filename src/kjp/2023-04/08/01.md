---
title:  ဆၧအၪ့မၧၫ့လၩ့လၧၦအၡၪ့ (ၦလၧအလိၫဘၪဆၧမၩဆၧၩ့) အအီၪ
date:   18/11/2023
---

### ဖီလနွ့ၫယီၩအဂးဆၧမၩလိၪ
လုကၭ ၅း၁၇-၂၆;  ယီဟၫ့ ၅း၁-၉;  ၅မိစ့ၭ ၁၀း၁၉;  ၃မိစ့ၭ ၂၃း၂၂;   မၭ၁ုၫ ၂၅း၃၄-၄၀;  ယီဟၫ့ ၁၅း၁၃.

> <p>၁နိၫထီၫ့</p>
> “စဎွၩမိချဲၩ့ဆၧၫ့ဆၧတၭ, စံၭအ၀့ၫ၁ံၪ, ယလီၩဘၪန၁ံၪတီၩတီၩယီၩ, မွဲန၁ံၪမၩဘၪၦလၧအဆံၭထုၬလဂၩ လၧယထၧၫ့ဖု၀ဲအကျၩယီၩတၭ, မွဲန၁ံၪမၩဘၪယၧၩလီၫ” (မၭ၁ုၫ ၂၅း၄၀).

လုကၭ ၅း၁၇-၂၆ အဖၧၩ့ လီၩဖျီၪထၪ့ဆၧဂဲးဘၪဆဲၫ့လၧ ယွၩမၩဆၧၩ့ထဲၩ့ ၦလၧအလိၫဘၪဆၧလၧဖၪ ဒဲဆၧယီၩမွဲဖ့ၪထဲၩ့ပၧၩဆၧမုၬလၩ၁ၭဎွံၫဒိၪမၬလီၫ. ဆၧမၩဆၧၩ့ဆၧယီၩ မွဲယွၩအဘၩ့မုးအဆၧဖံၭဆၧမၩဆ့နီၪလီၫ. ယွၩကိၭထဲၩ့ပၧၩ ဘဲၫၦကမၩဆၧၩ့ထဲၩ့ၦၡၪ့ဖိၪလဖၪနီၪလီၫ.

လံၬဆံၫ့ဎံၪဖ့ၪဂဲးထၭပၧၩ ဘဲၫၦကအီၪလၩ့ဘူၭလၧၦလခီၫဘၩ့မုးဖိၪ၁ံၪဒဲ မၩန့ထဲၩ့အ၀့ၫ၁ံၪအဆၧနဲၩ, ဘဲၫပကမၩဆၧၩ့ထဲၩ့အ၀့ၫ၁ံၪ ဘဲၫဎရံၬအဆၧဘၪ အ၁ၭအဂးနီၪလီၫ.

လနွ့ၫယီၩ ပကအၪ့ဎၬထဲၩ့ “ဆၧအၪ့မၧၫ့လၩ့လၧၦၡၪ့အအီၪ” ယီၩ ဒုၭ၁့ၪ ယၫပၧၩမွဲၦၡၩယီၩလိၫဘၪဆၧအၪမံၩ့အၪမၠိၩ့နီၪလီၫ. လနၩ့နၩ့နးခီၫ့, နး၁ၭ, ဆၧအီၪက့ၪ၁ၭ, ကျိၪစ့ၩ, ဒဲဆၧဘၪလိၬအိၭလိၬလဖၪအီၪ၀့ၫဒၪကိၭဂၩဒ့ၭလီၫ. အ၀့ၫ၁ံၪလိၫဘၪဆၧလမံၩ့လါလါနီၪ ပကဘၪအီၪတဲၩ့၀ဲၩပ၁ၭ ဘဲၫပကမၩဆၧၩ့ ထဲၩ့ကန့အဂးလီၫ. ဆၧနီၪမွဲ၀့ၫဒၪဎရံၬဖိၪဒဲၦဆၧဖံၭဆၧမၩနီၪလီၫ.