---
title:  ၦလၧအဘၪကၪဘၪဂဲၩဒဲၦလၧဂဲၫနုၬလၩ့အီၪလၧထံၫခးဂူၫဂၩလဖၪ
date:   21/11/2023
---

မုလနံၩယီၩ ပဘၪကၪဘၪဂဲၩဒဲၦလၧအလ့ၩနုၬလၩ့အီၪလၧထံၫခးဂူၫဂၩ အီၪ၀့ၫဒၪအၪမၬလီၫ. ဆၧဒုၭဆၧခၭအကၠီၩ့, ဆၧၡၪ့ဆၧနၭ, ဆၧအၧၩ့ဆၧ၁ၪ့ ကဲၪထၪ့အၪမၬအကၠီၩ့ ၦၡၩလိၫဘၪဆၧမၩဆၧၩ့ အီၪအၪထၪ့ကနံၩဘၪကနံၩနီၪလီၫ.

လၧ မၭ၁ုၫ ၂း၁၃, ၁၄. ယ့ၫရှူၬယီၩ မွဲၦလၧအဘၪကၪဘၪဂဲၩဒဲအ၀့ၫဂၪ့ခိၪ မိဖါလဖၪ ဘၪစဲၪထၪ့ခွံၬလ့ၩနုၬလၧခးအံဇံၭအဖၧၩ့ဆ့နီၪလီၫ. ဘဲၫကဖီၩ့ဖျ့ၭလၧ စဎွၩစဟ့ရၧၭအဆၧမၩ၁ံၫအဖၧၩ့နီၪလီၫ.

ၦထံၩ၁ိၭ, ၦဆၧနဲၩမီၪ့ဎီၩ့နီၪတၭ, ၦမၩထံၩမၩ၁ိၭန့ယီၫလါနၫ့ဂ့ၩ, ဆၨၩ့ဆၬ, ဆၧချဲၩ့လမီၪ့ဎီၩ့ဘၪဒဲဆၧလးအ၁ၫ့လဖၪအဖၧၩ့ ၦဂဲၫနုၬလၩ့ဒဲအီၪထဲၩ့လၧထံၫခး အဖၧၩ့လဖၪအဂး ဘဲၫထံၩ၁ိၭကန့အဂးကၪဂဲၩအၪမၬနီၪလီၫ. ဆၧနီၪကၠီၩ့ ၦမွဲ ဎရံၬဖိၪလဖၪ ပကဘၪအၪ့ဎၬထဲၩ့ၦဘဲၫနီၪလဖၪဒဲ မၩဆၧၩ့ဒဲ၁ိၫ့ထဲၩ့လၧဎရံၬ အအီၪနီၪလီၫ.

`ဖီထဲၩ့ ၅မိစ့ၭ ၁၀း၁၉;  အၪ့အူၭ ၁၄၆း၉;  ရိမၫ ၁၂း၁၃ ဒဲ ၃မိစ့ၭ ၂၃း၂၂. ပကဘၪနၪ့ထၪ့ထဲၩ့ဆၧလမံၩ့နီၪ မွဲဘဲၫ၁့ၪလဲၪ.`

ၦဎရံၬဖိၪဆၧအၪ့မၧၫ့ဖိၪလဖၪ ကဘၪမၩဆၧၩ့ထဲၩ့ၦဘၪကၪဘၪဂဲၩဖိၪ၁ံၪ လဖၪ ဒဲၦလၧဂဲၫနုၬလၩ့အီၪလၧထံၫခးဂူၫဂၩလဖၪနီၪ မွဲယီၫအ့ၬ. လါနၫ့ဂ့ၩ ပကဘၪအၪ့ဎၬထဲၩ့မၩဆၧၩ့ထဲၩ့အ၀့ၫ၁ံၪနီၪလီၫ.

စၭထၪ့နဆၧမၩလၧဆၧဘၩဆိၪဖၪဆီၪ့ဆီၪ့ဆံၭ. အၪ့ဎၬထဲၩ့ဖၧၩ့၁ၭဘဲၫ နကဖ့ၪလၫ့မၩဆၧၩ့ထဲၩ့ၦလဖၪနီၪ ကန့အဂးနီၪဆံၭ.

`အ့ၪမွဲနစူၪဖၧၩ့ ဆၧအီၪလအၪဘၪလါနၫ့ဂ့ၩ, နကဖ့ၪလၫ့မၩဆၧၩ့ ထဲၩ့ၦလၧအလိၫဘၪဆၧလဖၪနီၪ ဘဲၫ၁့ၪလဲၪ.`