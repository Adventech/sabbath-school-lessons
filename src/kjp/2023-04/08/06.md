---
title:  ဆၧအဲၪလၧအဎိၩဒိၪ
date:   23/11/2023
---

ၦလၧအလိၫဘၪဆၧလဖၪဒဲၦၡၪ့ဖိၪလဖၪယီၩ မွဲကလၩ့မၬခွံၬနးဆိၭအ့ၬ. ၦလၧအီၪဘူၭလပၧၩမွဲဂ့ၩ, အီၪယဲၩ့လပၧၩမွဲဂ့ၩ ၦလၧအလိၫဘၪဆၧမၩဆၧၩ့ အီၪ၀့ၫဒၪအၪမၬအကၠီၩ့ အ့ၪမွဲန၁ၭအီၪလၧနမိမၩဆၧၩ့ဆၧတၭ အခွ့ၫအယၫအီၪ၀့ၫဒၪအၪမၬဒဲ ပကဘၪအၪ့ဎၬမၩဆၧၩ့ထဲၩ့ ၦဘဲၫနီၪလဖၪကယဲပမၩန့နီၪလီၫ. ဎရံၬအီၪလၧဂၪ့ခိၪချိၫ့အထီ အ၀့ၫယၫ့၁ၭမၩဆၧၩ့ဆၧဒဲ ၦလၧဂဲၫအၪ့စၪ့ထဲၩ့ဆၧမၩ ဆၧၩ့လန့လ၁့ၪဘၪလဖၪအဂး အ၀့ၫမၩဆၧၩ့ထဲၩ့ဆ့လီၫ.

> <p></p>
> “ၦလဂၩဂၩအ့ၪအီၪက့ၪလၩ့ အ၁ၭမၧၫ့လၧအထံၩအ၁ိၭအကၠီၩ့နီၪ, ၦၡၩအဆၧအဲၪဆၧကွံၩနီၪ ဒိၪနဲၪအ၀့ၫနီၪအီၪနးဂၩအ့ၬ” (ယီဟၫ့ ၁၅း၁၃).

`၁နိၫအယီၩဘဲၫပကမၩဆၧၩ့ထဲၩ့ၦၡၩအဂး ပကဘၪမၩန့၁ိၩ့ထဲၩ့ဘဲၫ ၁့ၪလဲၪ.`

ဂံၪ့ဒီၪ့လၧအဆိၬဆၧ၁ၭထိၬအပရၧၫ့လၧ Trinidad ဒဲ Tobago ဒိၩ့နီၪတၭ လၧအခၪ့ထံၬ၁ၧၫ့နံၪ့ အ၀့ၫ၁ံၪဘၪအီၪ၀့ၫဒၪလၧ Hindu  ဒဲ Muslim  အကျၩနီၪလီၫ. Hindu ၁ံၪလဖၪ စံၭထဲၩ့၀့ၫဒၪဎရံၬဖိၪလဖၪယီၩ ထိးဆၧၫ့ထဲၩ့ ၦဆၧဖံၭ၁ိၭဘၪဆဲၫ့လၧဆၧစံၭထၪ့အၪ့အူၭဆၧ အဆၧဘိၪ့ဆၧဘၩအဆၧၫ့အထီ ယီၩအ့ၬ. လါနၫ့ဂ့ၩဎရံၬဖိၪလဖၪယီၩ အ၀့ၫ၁ံၪလ့ၩလၧ Hindu အထံၫ၁ိၭလၧ အဖံၭ၁ိၭအ၀့ၫ၁ံၪအဂံၪ့နီၪတၭ, အ၀့ၫ၁ံၪ၁့ၪယၫထဲၩ့လၧ Hindu အဆၧနဲၩအဖၧၩ့ ၦမွံၩၦထံၫလဖၪနီၪ မွဲအဂဲၫန့ထဲၩ့ဆၧဆိၪဂ့ၩလၧဂံၪ့ဒီၪ့အဂးအကၠီၩ့နီၪလီၫ.

လနွ့ၫယီၩ မွဲပကအီၪမၧၫ့ထဲၩ့ဘဲၫကကဲၪထၪ့ ၦဂူၫဂၩအဂးဆၧဆိၪဂ့ၩလါ ဆံၭ. အခၪ့ထံၭအၪ့ဎၬထဲၩ့ၦလၧအအီၪနနဲၩ့နဎီၩ့လဖၪ, ဒိၩ့မုတ၀ၫ့လဖၪ, မွဲၦလိၫ ဘၪဆၧလဖၪအီၪဧၪ. န၁့ၪယၫထဲၩ့ၦဘၪၡၪ့ဘၪယၬ, ဘၪကၪဘၪဂဲၩ, ဘၪထိး ဆၧစူၭဆၧဆၫ, အီၪ၀ံအီၪဆံၩ့အီၪလနၩ့နၩ့ဧၪ. လၧၦဆၧအီၪမၧၫ့ယီၩ ပကမၩထံၩ မၩ၁ိၭလၧၦဂူၫဂၩလယီၫဘၪလါနၫ့ဂ့ၩ အၪ့ကံၩ့ဘၩဆိၪဖၪလၧယွၩအဆၧမၩဆၧၩ့ အဂးနီၪဆံၭ, အ၀့ၫ၁့ၪယၫထဲၩ့ ၦလၧပကဘၪမၩထံၩမၩ၁ိၭ ဘဲၫပကမၩဆၧၩ့ထဲၩ့ အ၀့ၫ၁ံၪကန့က၁့ၪအဂးနီၪလီၫ.