---
title:  မၩလိၪအၪထၪ့အဂး
date:   06/10/2023
---

“ဆၧကိၪ့ဆိၫရွံန့ထဲၩ့ဆၧအဂးနီၪ, မွဲဂဲၫကဲၪထၪ့ဒၪလၧခဲၫ့ခီၫအ့ၬ, မွဲဆၧကိၪ့လၧအအီၪ၀ဲၩ၀့ၫ လၧစအၫဒၫ့လချုၭလၩ့ဆၧမၪဒံၭဘၪနီၪလီၫ. အနီၪမွဲ ‘ဆၧအီၪ၁ူၪအီၪဘံၭ၀့ၫအဆိၩဆိၩအကၠၪကၠၪ လၧဖျိၩ့လံၩလံၩလအီၪဖျီၪဘၪနီၪ’ လီၫ. ရိမၫ ၁၆း၂၅, ဆၧနီၪမွဲ၁နိၫလဖၪ (principles) လၧအအီၪ၀ဲၩ၀့ၫလၧအဆိၩ အကၠၪ, လၧယွၩအနီး (throne) အခၪ့ထံၭနီၪလီၫ. ခီၫလၧအခၪ့ထံၭနီၪ ဖါကဆါယွၩဒဲကဆါဎရံၬ၁့ၪယၫ၀ဲၩ စၫတၫ့မိမၩဆၧဒဲၩဘၭ, ဒဲၦၡၩဆၨၩမိလၩ့ထ့ၬ လၧဆၧအၪ့လံၬအၪ့လီၫအဖၧၩ့နီၪလီၫ. ဆၧဒဲၩဘၭနီၪ မွဲကဆါယွၩဒုၭအီၪထၪ့ (ဆၧဖ့ၪလၫ့၁ၭဒုၭမၩ၀့ၫ) အ့ၬ, လါနၫ့ဂ့ၩကဆါယွၩဒၪစိၩ၀့ၫဆၧလၧမိမၩအ၁ၭ ဒဲမိအီၪထၪ့၀့ၫနီၪ, ဒဲအီၪက့ၪတဲၩ့၀ဲၩ၀့ၫဆၧလၧ မိဘၪဆၧၫ့ယၫဆၧကၪဆၧဂဲၩ လၧအလၩ့၁ၭမဲၪ၁ၭဖျဲၩ့၀့ၫအဂးနီၪလီၫ. မွဲဆၧနီၪ ယွၩအဆၧအဲၪလၧဂၪ့ခိၪယီၩ အဖၫ့ခိၪနီၪ ဒိၪမၬလ့ၬ, မွဲလၧအ၀့ၫအုၩ့လၩ့ထၬ၀ဲၩ၀့ၫလၧအမိဖ့ၪလၫ့အဖိၪခွၫ အီၪလဂၩဎးနီၪ, ‘ဘဲၫ၁ိၭကယဲၦလၧအနဲၩထဲၩ့၀့ၫလဂၩလါလါနီၪ, မိဘၪဆၧဂၭဂီၩ့ အ့ၬ. အ့ၪမွဲမိန့ဘၪဆၧမၧၫ့လၩ့ဆိၩလၩ့ကၠၪလီၫ’ ယီဟၫ့ ၃း၁၆.” Ellen G. White, The Desire of Ages, p. 22.

“ကဆါဎရံၬနီၪ မွဲလီၩအ့ၪဘၪအထံၩအဖျဲ၁ံၪလဖၪ လၧဆၧမၩနီၪမွဲဆၧ ယီၫယီၫဖိၪလီၫအ့ၬ. . . လါနၫ့ဂ့ၩ အ၀့ၫ၁ံၪမွဲမိဘၪလ့ၩခၫ့ဖျီၫ့ဆၧဒုၭလၧအနၫ့ဆါ၁ံၪ ဒၪ၀့ၫလီၫအ့ၬ. အ၀့ၫအီၪက့ၪဂုးခၧၫ့အဆၧအုၩ့လၩ့လၧ မိအီၪလၧအ၀့ၫ၁ံၪအ၁ိၭ, ဒဲအ၀့ၫ၁ံၪအ့ၪမွဲလ့ၩဆၧလၧဆၧနဲၩနီၪ, အ၀့ၫ၁ံၪမိအီၪဘၪလၧကဆါ၁့ၪဆၧလူၬ လဂၩအဆၧပဒၩ့ထၬဆၧ (အဆၧအီၪဒုၩ) အဖၫ့လၬ . . . လၧအ၀့ၫ၁ံၪခိၭနၪ ဖိၬထွ့ၫအဆၧချဲၩ့ထၧၫ့ထီယၫနီၪ, ဒဲမၩဆၧအီၪဆုးကျိၭလၧအ၀့ၫဒၪနီၪ, လၩ့ထံၩ ဖါဘၪအ့ၬလီၫ. ကဆါစံၭထွ့ၫ၀့ၫဒၪ လ့ၩလၧဂၪ့ခိၪချိၫ့ထၧၫ့ဖျိၪ့ယၫနီၪလီၫ. လ့ၩထီးဆၧလးအယဲၩ့ထုၬလၧၦၡၩအီၪနီၪ ဒဲနၪ၁့ၪလၧယအီၪလၧနၧၩထီးနီၪဒၪ လ့ၬဆံၭ. မၩဆၧလၧဆၧနဲၩဒဲဆၧ၁ၭဒူၩ, မွဲလၧယခွံၬၡိၬထးနၧၩနးဆိၭအ့ၬလီၫ. ယမိအီၪလၧနၧၩကိၭအဆၧၫ့ထီဒ့ၭ, မၩဆၧၩ့နၧၩလၧနဆၧမၩ, ယမိဖ့ၪနဲၪနၧၩ ဖၧၩ့၁ၭ, မၩမုၬနၧၩ, မၩဆံၫ့နၧၩ, အီၪက့ၪဖီၪ့ဂုးနၧၩ, ဒဲဖ့ၪလၫ့နၧၩဆၧလူဆၧချဲၩ့လၧ အထုၭန့ၦဂူၫဂၩအ၁ၭလၧ မူၭခိၪအဖၧၩ့၁ၭနီၪလီၫ.” Ellen G. White, The Acts of the Apostles, p. 29.