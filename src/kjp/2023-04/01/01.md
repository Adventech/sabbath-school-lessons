---
title:   ကဆါယွၩအဆၧအၪ့မၧၫ့လၩ့ပၧၩၪ ၁
date:    30/09/2023
---

### ဖီလနွ့ၫယီၩအဂးဆၧမၩလိၪ.
၁မိ ၃း၉-၁၅; ၁မိ ၂၈း၁၅; ၂မိ ၂၉း၄၃, ၄၅; မၭ ၁း၁၈-၂၃; ယီ ၁း၁၄-၁၈; ယီ ၃း၁၆; ယီ ၁၄း၁-၃.

> <p>၁နိၫထီၫ့</p>
> “ယဟိ၀ၩယွၩ ကိၭထၪ့ၦခွၫနီၪတၭ, စံၭ၀့ၫဒၪ, ‘မွဲနအီၪခီၫခီၫလဲၪ’” (၁မိစ့ၭ ၃း၉).

ဆၧအၪ့မၧၫ့လၩ့ဆၧ (Mission) အခၪ့ထံၭခၪ့ဘီၩ့ဒဲအဆၧထိစိၩနီၪ အီၪဂဲၫဒၪလၧကဆါယွၩအအီၪလီၫ. မွဲအီၪကဲၪထၪ့လၧဆၧကိၭန့စအၫဘြၫ့နီၪအ့ၬ (၁မိ ၁၂း၁-၄) ဒဲမွဲလၧဆၧထုၭထၪ့ဆၧလၧ (၂မိ ၁၂း၃၁-၄၂) နီၪဆ့အ့ၬ. ဆၧနီၪမွဲအီၪကဲၪထၪ့ (စၭထၪ့) ဒၪလၧကဆါယ့ၫရှူၬဎရံၬ ဂဲၫအီၪမၧၫ့လၧဂၪ့ခိၪယီၩ လမွဲဘၪ (မၭ ၁း၁၈-၂၅) ဒဲမွဲလၧစပီလူၫဆိၬဆၧ၁ၭထိၬအပရၧၫ့အထီနီၪဆ့အ့ၬ လီၫ. ဆၧအၪ့မၧၫ့လၩ့ဆၧ (Mission) ယီၩ အီၪကဲၪထၪ့ဒၪလၧကဆါယွၩ အနၫ့ဆါအအီၪ, လၧအ၀့ၫဒုၭကဲၪထၪ့မူၭ၀ၩ့ဒီၪ့အခၪ့ထံၭ ဒဲလၧခဲၫ့ထဲၩ့ တဲၩ့လၩ့ ၦၡၩဆၨၩနီၪလီၫ (၁မိ ၁း၂၆, ၂၇).

လၧလံၬဆံၫ့ဎံၪအဖၧၩ့, ပဒၪဘၪကဆါယွၩလၧအ၁ၭအီၪထုၭဖျီၪထၪ့အဆၧ မၩလၧ အဖိၪအလံၩအအီၪ ဒဲမိအီၪ၀့ၫလၧအဖိၪအလံၩ၁ံၪအ၁ိၭနီၪလီၫ. ခီၫလၧ အခၪ့ထံၭနီၪ အ၀့ၫဆုးဘူၭအ၁ၭလၧစအၫဒၫ့ဒဲနးအံၫနီၪလီၫ. ထီးလၧဆၧဒဲၩဘၭ ဂဲၫနုၬလၩ့ဂီၩ့အလးခဲၫ့ဒၪလ့ၬနီၪ, အ၀့ၫမၩထွ့ၫ၀့ၫအဆၧမၩ (Mission) နီၪ, ဒဲဘိၩ့ယီၩအ၀့ၫမိမၩအၪထၪ့ အဆၧဘၪထွ့ၫလိၬ၁ၭလၧၦၡၩဆၨၩနီၪလီၫ. လၧခဲၫ့ ထုၬနီၪ, ယွၩအဆၧမၩ (mission) ယီၩ မိလၧၫ့ထၪ့ဎွ့ၩထၪ့၀့ၫဒၪ (နဲၪဖျီၪ ၂၁-၂၂), ဆၧမၩမွဲလၧပ၀့ၫ၁ံၪပမိဘၪထုၭဖျီၪဒုၭ၁့ၪယၫ ဆၧ၁ၭထိၬအပရၧၫ့အဆိၩ အကၠၪယီၩလၧဂၪ့ခိၪနီၪလီၫ (နဲၪဖျီၪ ၁၄း၆, ၇).

ဆၧမၩ (mission) လမံၩ့ဘၪလမံၩ့အခၪ့ထံၭ (လိး၀ံ/foundation) နီၪ မိဘၪအီၪ၀့ၫလၧဆၧဘၪထွ့ၫလိၬ၁ၭလၧ ယွၩအဆၧတဲၩ့လၩ့ဒဲလၧဆၧကြၨၭဆၧ ဘၪလၧယွၩအဆၧအၪ့မၧၫ့လၩ့ (mission) အဆၧအီၪက့ၪအ၁ၭ (nature) ဒဲ အဆၧမၩအ၁ၭ (character) နီၪလီၫ. လါနၫ့လချုၭပနၪ၁့ၪယွၩအဆၧမၩလၧ အၪ့မၧၫ့လၩ့န့ပၧၩနီၪ, ဆၧအကၧၩ့ဒိၪလၧပကြၨၭနၪ၁့ၪ?၁့ၪယၫကဆါယွၩ လၧအပျဲၩလၩ့ပၧၩလဂၩနီၪအဂဲးလီၫ.