---
title:  ကဆါယွၩလၧအဲၪဒိၭဂဲၫထဲၩ့လၩ့လၧပဂးလဂၩ
date:   05/10/2023
---

`ဖီ ယီဟၫ့ ၁၄း၁-၃. ဆၧပရၧၫ့လၧပဒၪန့ဘၪလၧလံၬဆံၫ့ဎံၪလဖၪအဖၧၩ့နီၪ ဆုးကျိၭလိၬ၁ၭ (ဆက်စပ်မၤ) လၧမုနံၩအခဲၫ့ထုၬဘဲၫ၁့ၪလဲၪ.`

လၧအဆၧမၩအဆိၫထုၬအထးဖၧၩ့, ဆၧအလုဎွ့ၩဂ့ၩဒိၪထုၬလမံၩ့လၧဎရံၬ အဆၧအုၩ့လၩ့လဖၪအဖၧၩ့, ဆၧယိလါလၧအဘၪဆိၪဂ့ၩနီၪ, ထုၭဖျီၪထၪ့ထဲၩ့ ကဆါဆၧတဲၩ့လၩ့ဆၧအဆၧအဲၪဒိၭ လၧအမိအီၪလၧပၧၩလၩ့ဆိၩလၩ့ကၠၪနီၪလီၫ. ယ့ၫရှူၬနီၪ အီၪက့ၪဂုးခၧၫ့၀့ၫဒၪအဆၧအုၩ့လၩ့ “ဘဲၫ၁ိၭန၁ံၪမိအီၪဘၪထီးယအီၪ အလးနီၪ ယမိဂဲၫထဲၩ့ဒီၭတၭ, မၩန့န၁ံၪလၧယအီၪလီၫ” (ယီဟၫ့ ၁၄း၃) နီၪလီၫ.

ဘဲၫစယီဟၫ့စံၭဆၧနီၪ, ဆၧအုၩ့လၩ့ယီၩ မိကဲၪထၪ့၀့ၫတၡါလ့ၬလီၫ. “တၭယနါဂၧၫ့ဆၧ၁ီၫဖၭဒိၪလၧမူၭခိၪနီၪ, စံၭ၀့ၫဒၪ, ‘ယိခွါ, ယွၩအတဲၩအီၪလၧ ၦၡၩအကျၩတၭ, အ၀့ၫဒၪမိအီၪလၧအ၀့ၫ၁ံၪအ၁ိၭနီၪ ၦၡၩမိကဲၪထၪ့၀့ၫအခ့ၫ အၡၩ, ဒဲယွၩအနၫ့ဆါဒၪ၀့ၫမိအီၪလၧအ၁ိၭနီၪ, မိကဲၪထၪ့၀့ၫလၧအ၀့ၫ၁ံၪအယွၩ လီၫ” (နဲၪ ၂၁း၃).

“ဆၧထိးထဲၩ့တၩ့ထဲၩ့အဆၧမၩယီၩ မိလၧၫ့ထၪ့ဎွ့ၩထၪ့၀့ၫဒၪလီၫ. လၧဆၧ ဒဲၩဘၭအီၪဎွ့ၩအလးနီၪ, ယွၩအခိးအတၩဎွ့ၩလၨၪခွံၬ၀့ၫလီၫ. မုၪခီၩလဲးစံၭ၀့ၫလၧ ဂၪ့ခိၪယီၩမွဲအနၫ့ဆါအဆၧၡါမၬ (တၡါ) နီၪ, မိဘၪဆၧရွံထၪ့ထဲၩ့၀့ၫ ဒဲဘၪဆၧ ဒုၭထီၫထၪ့၀့ၫဒၪလီၫ . . . ထီးယီၩ, လၧယွၩအဖိၪခွၫအီၪ၀့ၫလၧၦၡၩအကျၩနီၪ, လၧစဎွၩအီၪလၧအလၩအဖၩ့လဂၩ ဂဲၫအီၪမၧၫ့၀့ၫဒဲထိးၡၪ့ထိးနၭအ၁ၭ ဒဲဂဲၫထိး၁ံၫ အ၁ၭ, ထီးယီၩ, ထီးအ၀့ၫမၩကဲၪထၪ့ထဲၩ့ဆၧထီးအလူၬ ကဲၪအ၁ၫ့လဖၧၫ့နီၪ, ယွၩအဆၧလုဂံၪ့မိအီၪလၧၦၡၩအ၁ိၭနီၪလီၫ. . . . ဒဲမုနံၩလၧထုၬလန့ဘၪထၧၫ့ ထီယၫနီၪ ၦဘၪဆၧရွံန့ထဲၩ့လဖၪ ဂၭဖၬ (စဲၪ့) လၧကဆါအဆၧဖၩ့အဖၧၩ့, မိ၁ံၫကျံၩအၪ့အူၭထၪ့ကဆါ လၧအဆၧဖ့ၪလၫ့လၧအဂ့ၩဒိၪထုၬ ထီးၦလီၩဖျီၪထၪ့ လ၁့ၪဘၪနီၪ, အမၫ့နုၫအ့လၭ, ‘ယွၩအီၪလၧပ၁ိၭ’ လီၫ.” Ellen G. White, The Desire of Ages, p. 26.

ပဒၪဘၪဆၧထိးထဲၩ့တၩ့ထဲၩ့အဂၩ့ အဎံၫလၩထုၬထီးယီၩလီၫ. ကဆါယွၩ လၧမၩဆၧ၁ၭထိၬအပရၧၫ့အဆၧမၩနီၪ, လၧခဲၫ့ထုၬအဆၧအဲၪဒိၭလၧ မိအီၪ၀့ၫ လၧအဖိၪအလံၩအ၁ိၭလၩ့ဆိၩလၩ့ကၠၪနီၪ မိလၧၫ့ထၪ့ဎွ့ၩထၪ့၀့ၫဒၪလီၫ. မွဲဆၧထး ဂ့ၩထီဘၪလၩ့ဆၫ့အဂ့ၩဒိၪထုၬ (privilege) လၧပကဲၪထဲးဎုၬဘၪ လၧဆၧမွဲဆၧ တီၩအဖၧၩ့ယီၩလီၫ.

ကိၭနွ့ၫဒ့ၭဆၧမၩခွါလဖၪ - လၧဆၧမၩလိၪလံၬအဖၧၩ့ယီၩ နမိဒၪဆၧၫ့ ယၫဘၪကဆါယွၩအဆၧအၪ့မၧၫ့လၩ့နၧၩ ဘဲၫအဆၧထိစိၩအီၪအ၁ိၭလီၫ. ဆၧနီၪမိမွဲဆၧၫ့ဂ့ၩထီဘၪ (အခွင့်?ကာင်း) လၧနမိလ့ၩခၫ့ဖျီၫ့ဒဲဒၪဘၪယွၩအဆၧမၩ ဆၧဆိၪဂ့ၩလၧနဆၧအီၪမၧၫ့အီၪဂဲၩအဖၧၩ့လီၫ. မၩန့အဆၧၫ့အထီလၧနမိလီၩထဲၩ့ ဘၪ ဆၧလၧနမၩလိၪဒိၭန့ဘၪ၁ံၪလဖၪ လၧမး၁ံၫနံၩဆၧမၩလိၪလး (group) အဖၧၩ့နီၪဆံၭ. ဆၧမၩခွါလဖၪနီၪ မိဖ့ၪဂဲးဖ့ၪဘၭနၧၩ လၧနနုၬလၩ့မၩဆၧလၧ ယွၩအဆၧအၪ့မၧၫ့လၩ့န့အၪထၪ့၀့ၫဒၪနီၪလီၫ.

`မၩခွါ - အၪ့ကံၩ့ဘၩဆိၪဖၪကိၭနံၩဒ့ၭ လၧနမိ၀ဲထၪ့န၁ၭ ဘဲၫ၁ိၭနမိမၩဎုၬ ဆၧလၧယွၩအဆၧအၪ့မၧၫ့လၩ့အဆၧမၩနီၪဆံၭ.`

`မၩခွါအၪထၪ့ - အၪ့ဎၬၦလၧနလ၁့ၪယၫဒံၭဘၪလဂၩဂၩအမံၩ့ - ၦလၧနနဲၩ့နဎီၩ့, ၦမၩဎုၬဆၧမၩလၧနၧၩ, ၦအၪ့ဆၪဆၧ, ၦနၫ့လဲၪ့၁ိၪ (ိမငလနမ), ၦအီၪခိၭယိထွ့ၫဆၧ, လဂၩဂၩနီၪ, ဒဲစၭထၪ့အၪ့ကံၩ့ဘၩဆိၪဖၪဆၧလၧ အဂးကိၭနံၩဒ့ၭဆံၭ.`