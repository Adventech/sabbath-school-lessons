---
title:  ကဆါယွၩလၧအကဲၪထၪ့ဆၧလမံၩ့ဎးလၧပၧၩ
date:   03/10/2023
---

ၦတဲၩ့လၩ့ဆၧလဂၩနဲၪဖျီၪအဆၧမၩလၧ ၦခမျၧးမိမၩဆၧၩ့ဘၪဆၧလၧ အဆၧကိၪ့ဖၧၩ့ဘဲၫ၁့ၪလဲၪနီၪ, လၧလံၬဆံၫ့ဎံၪလးလံၩအထီအိၩယူၭလီၫ. ဆၧမၩ ကိၭမံၩ့နီၪ ကဆါယွၩမၩ၀့ၫလၧဆၧဆိၬဆၧ၁ၭထိၬအပရၧၫ့ (missionary) အဆၧကိၪ့ဆၧတဲၩ့အဖၧၩ့နီၪလီၫ. ခၫ့ဖျီၫ့လၧမီၪစအဲၫစ့ယၫ, ယွၩစံၭ၀့ၫဒၪ “အဂဲးဘဲၫယီၩ ယမွဲယွၩတၭ, အဂူၫဂၩအီၪနးဂၩအ့ၬ. ယမွဲယွၩတၭ, ဆၧလၩ့ဂၬ ယၩအီၪအ့ၬ. ခီၫလၧဖျိၩ့နီၪ ယဒုၭနဲၪဆၧလၧအခၪ့ထံၭထီးအထုၬ, ဆၧလၧလမၩ ဒံၭဘၪအ၁ၭတၭ, ယစံၭ, ဆၧလၧယကၩ့ကၩ၀ဲၩနီၪ မိအီၪခၧၫ့၀့ၫတၭ, ကယဲဆၧ ဘၪယ၁ၭနီၪ ယမိမၩထီးအလူၬလီၫ” (အဲၫ ၄၆း၉, ၁၀). အ့ၪမွဲလၧလံၬဆံၫ့ဎံၪ အ၁ၫ့ဖၧၩ့နီၪဘိၩ, ကဆါယွၩအဲၪဒိၭလၧ ၦၡၩဆၨၩ၁ံၪမိမၩ၀့ၫလၧဆၧဒၪအနိၪ့ အ၁ၫ့လမံၩ့နီၪလီၫ. ခၫ့ဖျီၫ့လၧဎရံၬဂဲၫလၩ့ကဲၪၦၡၩ (ဆၧလိၪထၪ့အ၁ၭ) နီၪ, မွဲဆၧအုၩ့လၩ့လၧကျိၭအံဒံၫ့အဖၧၩ့ (၁မိ ၃း၁၅) အဆၧလၧၫ့ထၪ့ဎွ့ၩထၪ့လီၫ.

`ဖီဆၧထုၭဖျီၪထၪ့ဆၧလၧ ယ့ၫရှူၬအီၪဖျဲၪထၪ့အထီလၧ မၭ၁ုၫ ၁း၁၈-၂၃ အဖၧၩ့နီၪဆံၭ. ဆၧအကၧၩ့ဒိၪလၧ ဆၧလီၩန့အ့ၪပၧၩ ကဆါယွၩအဂဲးဆၧနီၪလဲၪ.`

“ယွၩအီၪလၧပ၁ိၭ.” အမၫ့နုၫအ့လၭ. ကဆါယွၩဂဲၫလၩ့အီၪလၧအၡၩခမျၧး ၁ံၪအ၁ိၭအကျၩ လၧဆၧလုဂံၪ့အဖၧၩ့, ဒဲဘိၩ့ယီၩဂဲၫလၩ့အီၪ၀့ၫဒၪလၧၦၡၩအခံး အဂၩ့, မွဲယ့ၫရှူၬလၧနၭဇရ့ၭနီၪလီၫ. မွဲတၡါ, ယ့ၫရှူၬအဆၧဂဲၫအီၪဖျဲၪထၪ့နီၪ နဲၪဖျီၪယွၩအ၁ၭအီၪ မိအီၪမၧၫ့၀့ၫလၧၦၡၩအန့ဆၧၫ့အဖၧၩ့ဒဲအဆၧမၩ (mission) အဖၧၩ့နီၪလီၫ. ယွၩအဖိၪခွၫနီၪ မွဲၦၡၩလူၬဆံၫ့ဒဲမွဲယွၩလူၬဆံၫ့ဆ့လီၫ. ဒဲအ၀့ၫ စံၭ၀့ၫလၧဆၧအီၪက့ၪဂုးခၧၫ့ဆၧအဖၧၩ့, “ယ၀့ၫဒၪယီၩ ယမွဲဖၧၩ့၁ၭ, ဒဲဆၧမွဲ ဆၧတီၩ, ဒဲဆၧမၧၫ့လီၫ. အ့ၪလမွဲဘၪလၧယၧၩယီၩ ၦထီၩ့လၧဖါအအီၪနးဂၩအ့ၬ” (ယီဟၫ့ ၁၄း၆).

`ဖီ ယီဟၫ့ ၁း၁၄-၁၈. နဒိၭန့ဘၪဆၧမၩလိၪမွဲနီၪ လၧဎရံၬဂဲၫလၩ့ ကဲၪၦၡၩအဖၧၩ့, ဖ့ၪနဲၪယွၩအဆၧအၪ့မၧၫ့လၩ့ (mission) ဆၧနီၪလဲၪ.`

ကဆါယွၩမၩထွ့ၫအဆၧမၩလၧယၫခီၫ, ခၫ့ဖျီၫ့လၧယ့ၫရှူၬဎရံၬ, နဲၪဖျီၪထၪ့ အ၁ၭလၧၦၡၩအခံးအဂၩ့ လၧအဖိၪအလံၩ၁ံၪအကျၩနီၪလီၫ. “ဘဲၫဖါအဖိၪခွၫ လဂၩဎးအလၩအဖၩ့အ၁ိၭ, လၧၫ့ဎွ့ၩ၀့ၫလၧ ဆၧအခိးအတၩဒဲဆၧမွဲဆၧတီၩ” (ယီဟၫ့ ၁း၁၄) နီၪ, မၩလၧၫ့ထၪ့ဎွ့ၩထၪ့ လံၬလးလံၩအဆၧစံၭ၀ဲၩ၁ံၪလဖၪဒဲ, ဘၪလၩ့ဎိၭလၧယွၩအဆၧကိၪ့ဆိၫနီၪ, ကဲၪထၪ့ဆၧလမံၩ့ဎးလၧပၧၩ, မွဲယွၩအီၪလၧ ၦၡၩအခံးအဂၩ့နီၪလီၫ. ကဆါယွၩလၧမၩဆၧအၪ့မၧၫ့လၩ့ဆၧလဂၩနီၪ မၩထွ့ၫ၀့ၫ ဒီၭလၧယၫခီၫ ထီးအဆၧထိစိၩ လၧၫ့ထၪ့ဎွ့ၩထၪ့၀့ၫလဖၧၫ့နီၪလီၫ.

ဆီၫ့မီၪ့ယိ ယွၩအဆၧအဲၪပၧၩဒိၪ၀့ၫမၬလ့ၬ, မွဲလၧအဂဲၫကဲၪၦၡၩ ဘဲၫပၧၩအ၁ိၭယီၩ, အခီၫပယီၫအီၪလၧနဂးဘဲၫ၁့ၪလဲၪ. ပကြၨၭစံၭဆၧၫ့ မၩဆၧၫ့အဆၧအဲၪယီၩ, လၩ့ဆၫ့ဒၪဆၧ လၧပစံၭဆၧလၧ (mission) မၩဆၧလၧၦဂူၫဂၩအဂးဘဲၫ၁့ၪလဲၪ.