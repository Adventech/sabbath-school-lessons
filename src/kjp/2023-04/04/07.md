---
title:  မၩလိၪအၪထၪ့အဂး
date:   27/10/2023
---

“ဆၧအဲၪ၁ၭမုလၧအမိဂၭဂီၩ့အဂးနီၪ မၩဆီၪ့ထၪ့စအၫဘြဟၫ့အဆၧအၪ့ကံၩ့ဘၩဆိၪဖၪဒိၪဒိၪလ့ၬလီၫ. အ၀့ၫအ၁ၭဘၪ၁ၭလိၪ ဒိၩ့ဂၭဂီၩ့လဖၪနီၪ အဆၧဒဲၩဘၭလါနၫ့ဂ့ၩ, အ၀့ၫအ၁ၭအီၪလၧၦဒဲၩဘၭဖိၪ၁ံၪမိန့ဘၪဆၧထိးထဲၩ့တၩ့ထဲၩ့ လီၫ. အ၀့ၫအ၁ၭအီၪလၧၦအၧၩ့၁ၫ့လဖၪနီၪအဂးနီၪ မိဘၪမွဲပဆၧအီၪက့ၪ၁ၭလၧ ၦအခိၪနီၩ့လအဲၪဒိၭနီၫ့ယါလၩ့ထဲၩ့ဘၪအ၁ၭလဖၪအဖၫ့ခိၪလီၫ. ဆၧဒဲၩဘၭနီၪ ပဘၪမ့ၬလဲၩတၡါ, လါနၫ့ဘၪယၫ့၁ၭဒဲဘၪအဲၪၦဒဲၩဘၭဖိၪနီၪလီၫ. ဆၧလၧပနဲၩ့ ပဎီၩ့လဖၪ အီၪဎွ့ၩဒဲဆၧဂၭဂီၩ့ဖျီၪဘဲၫဆၧယိလါလအီၪလၧၩ့ဘၪ, ဒဲဆၧအၧၩ့ဆၧ ၁ၫ့မၩအ၁ၭဘဲၫစီဒၧၫ့လၧအမိလၩ့ဆၧဂၭဂီၩ့အဖၧၩ့နီၪလီၫ. ကိၭနံၩဒ့ၭနီၪ ၦလနၩ့နၩ့ ကၭဘံၭခွံၬဆၧယၫ့၁ၭအတရၫ့လဖၪလီၫ. ကိၭနၩရံၩဒ့ၭနီၪ ၦလနၩ့နၩ့မၩထ့ၬခွံၬ ဆၧယၫ့၁ၭအဖျုၩလဖၪဆ့လီၫ. ဒဲဆၧအလူလၧအကိၭထဲၩ့ၦဒဲၩဘၭဖိၪလဖၪ ဘဲၫ အမိဖီၩ့ဖျ့ၭလၧဆၧဂၭဂီၩ့ဂၭစၪနီၪ မွဲအီၪခီၫခီၫလဲၪ. စူၪလဖၪလၧကၠူၭန့ (ထုၭန့) ထဲၩ့ၦလၧဆၧ၁ံၫ, ဒဲၦအၪ့ယၫဆၧလၧဆၧဆၪ့လၩ့၁ုၪ့ဆၪ့လၩ့၁ၭဒဲအီၪခိၭထၬ အဆၧဆူဆၧနဲၩလဖၪ အီၪခီၫခီၫလဲၪ.

“စအၫဘြဟၫ့အဆၧအီၪက့ၪ၁ၭနီၪ မွဲကဆါဎရံၬအဆၧအီၪက့ၪ၁ၭလီၫ. ယွၩအဖိၪခွၫဒၪ၀့ၫနီၪ မွဲၦနုၬလၩ့မၩဆၧမၩဖၭဒိၪလဂၩ လၧၦဒဲၩဘၭဖိၪ၁ံၪလဖၪ အလးလီၫ. အ၀့ၫဖ့ၪလၫ့ခွံၬဆၧထီးအလူၬ လၧ၁ၭမုအလုအဎွ့ၩအဂးလီၫ. ဆၧမ့ၬလဲၩခွံၬဆၧအၧၩ့ဆၧ၁ၫ့နီၪ ကဲၪထၪ့န့၀့ၫ, ၁့ၪ၀့ၫဒၪ, မွဲဒၪလၧၦအဆံၫ့အတီၩ လၧဆၧဒဲၩဘၭလအီၪဘၪလဂၩအအီၪနီၪလီၫ. ဒဲဆၧနီၪအီၪဖျီၪ၀့ၫဒၪလၧ ကဆါ ဎရံၬအအီၪလီၫ. အ၀့ၫအဆၧဘၪထိး၁ံၫ, လၧဂၪ့ခိၪထၧၫ့ဘံၪ့ယၫ အဆၧဒဲၩဘၭ အဆၧအွံၪဆၧယိၭဎၧၫ့နၭလၨၪအဖၧၩ့ အ၀့ၫအၪ့ကံၩ့ဘၩဆိၪဖၪန့အ့ၪ ၦလၧ အမၩအၧၩ့မၩ၁ၫ့အ၀့ၫလဖၪ မိန့ဘၪဆၧကွဲၪဖျါအဂးနီၪ, စံၭ၀့ၫဒၪ, ‘ဖါဧ့, ကွဲၪဖျါခွံၬအ၀့ၫ၁ံၪအဆၧဒဲၩဘၭဆံၭ. အဂဲးဘဲၫယီၩ မၩ၀့ၫဘဲၫ၁့ၪလဲၪဘဲၫ၁့ၪလဲၪနီၪ ၁့ၪယၫ၀့ၫအ့ၬ’ လုကၭ ၂၃း၃၄.” Ellen G. White, Patriarchs and Prophets, p. 140.

“စအၫဘြဟၫ့နီၪ ဘၪၦယူၭယၪ့ပၭကၩ၀့ၫလၧ ဘၩ့မုးအနဲၩ့အဎီၩ့လဖၪ ဘဲၫစဎွၩဖိၪလၧအဂဲးဆီၪ့ဘၭဆီၪ့ဒဲခိၪနါလၧအမၩနၧၩဆၧ အီၪဎွ့ၩဒဲဆၧကိၪ့ဆၧ၁့ၪ လဂၩနီၪလီၫ. အ၀့ၫကၭဘံၭထၬအဆၧဂ့ၩလဖၪ လၧၦအီၪအနဲၩ့အဎီၩ့လဖၪအဂး အ့ၬ. အ၀့ၫအဆၧအီၪမၧၫ့အီၪဂဲၩဒဲအတခ့ၭဖ၀ၭနီၪ, ၦ၁့ၪယၫအ၀့ၫလၧၦအီၪလၩ့ ဆၫ့ဂ့ၩလၧ ၦဘိၪ့ထၪ့ဘၩထၪ့ဆၧဂၩ့ဆၧဖၪ့လဖၪအကျၩ, ဒဲၦ၁့ၪယၫဖျီၪကျၩလၧ အမွဲၦဘၪဆိၪဂ့ၩလၧ အဆၧခိးဂဲးခိးဘၭလၧအဆၧဆူဆၧနဲၩအဖၧၩ့လီၫ. အ၀့ၫ အဆၧအီၪတီၩအီၪလီၩ့လၧယွၩအဖၫ့ခိၪနီၪ လၩ့ဆါလၩ့ၡၩအ့ၬ. အဆၧ၁ုၪ့အီၪ ၁ၭအီၪဆၧ ဒဲဆၧမၩခိးမၩတၩဆၧနီၪ ထုၭန့ထံၩ၁ိၭ၁ံၪအဆၧယူၭယၪ့ ဒဲဆၧအဆၧ အီၪက့ၪဒိၪအ၀့ၫလၧ အဆၧဂုးဆၧၡါအဖၧၩ့လီၫ.” Patriarchs and Prophets, pp. 133, 134.