---
title:  အၪ့နၩ့လၩ့ယွၩအဆၧအၪ့မၧၫ့လၩ့
date:   21/10/2023
---

### ဖီလနွ့ၫယီၩအဂးဆၧမၩလိၪ.
၁မိစ့ၭ ၁၈; ယ့မံၭ ၅း၁၆; ရိမၫ ၈း၃၄; ဟံဘြုၫ ၇း၂၅; ၁မိစ့ၭ ၁၉း၁-၂၉; ၁မိစ့ၭ ၁၂း၁-၉.

> <p>၁နိၫထီၫ့</p>
> “ယဖ့ၪလၫ့န၁ံၪလၧဆၧမၪလူၬအ၁ၫ့လထံၪယီၩ, မွဲဘဲၫ၁ိၭန၁ံၪမိအဲၪလိၬကွံၩလိၬန၁ံၪအ၁ၭတၭ, ဘဲၫယအဲၪန၁ံၪအ၁ိၭနီၪ, အဲၪလိၬ ကွံၩလိၬန၁ံၪအ၁ၭ ဘဲၫနီၪအ၁ိၭဆ့ဆံၭ” (ယီဟၫ့ ၁၃း၃၄).

ခီၫလၧအခၪ့ထံၭနီၪ, ကဆါယွၩအဲၪဒိၭစအၫဘြဟၫ့မၩအဆၧမၩ (mission) အဖျီၩ့လီၫ. ဆၧအီၪက့ၪ၁ၭနီၪ ဖျီၪ၀့ၫဂ့ၩဘၪစဲၪ, လၧ (၁မိစ့ၭ ၁၈) အဖၧၩ့, လၧကဆါမိမၩဆၧလၧ၀ံးစီဒၧၫ့ဒဲဂမီရၫအဖၫ့ခိၪနီၪလီၫ. “ကဆါယဟိ၀ၩအ့ၪလနဲၪဖျီၪထၪ့ဘၪအဆၧကိၪ့ဆၧဖၭ လၧအခ့ၫအၡၩမီၪလဖၪတၭ, မွဲအမၩဘၪဆၧနးမံၩ့အ့ၬ” (အၫမူၭ ၃း၇). လၧဆၧမၩအ၁ၭလၧစီဒၧၫ့ဒဲဂမီရၫအဖၧၩ့, “အခ့ၫ အၡၩ” နီၪ မွဲစအၫဘြဟၫ့လီၫ.

လၧမုခိလၩ့နီၪ စအၫဘြဟၫ့ဆၧၫ့နၩ့အီၪပွံၭလၧအတရၫ့ထံၭတၭ ဒၪဘၪ ၦလ့ၩဆၧ၁ၧၫ့ဂၩလၧအ၀့ၫအမ့ၬယၫလီၫ. “စအၫဘြဟၫ့ဒၪၦမွံၩ၁ၧၫ့ဂၩအကျၩနီၪ, ဆီၫ့မီၪ့ယိ၀့ၫ ၦလၧအ၀့ၫကြၨၭဘိၪ့ထၪ့ဘၩထၪ့၀့ၫမိအီၪလဂၩနီၪလီၫ.” Ellen G. White, Patriarchs and Prophets, pp. 138, 139.

ထီးနီၪလဖၧၫ့, လယံၬဘၪအထီ, အ၀့ၫအဆၧဘၪထွ့ၫအီၪထၪ့လၧ ကဆါယွၩအဆၧမၩ (mission) နီၪလီၫ. အ၀့ၫအဆၧအီၪက့ၪ၁ုၪ့အီၪက့ၪ၁ၭ ဖျီၪ၀့ၫဒၪလၧဆၧဘၪထွ့ၫအဖၧၩ့နီၪ, မိအၪ့ကံၩ့အၪ့ယၫဆၧလၧၦစီဒၧၫ့ဒဲဂမီရၫ ဖိၪလဖၪအဂးလီၫ. အ၀့ၫအဲၪဒိၭၦလဖၪနီၪ မိဖီၩ့ဖျ့ၭလၧဆၧဂၭဂီၩ့ဂၭစၪအဖၧၩ့နီၪ, အ့ၪလမွဲဘၪမ့ၡၧၫ့ (mission) အဆၧအီၪက့ၪ၁ၭတၭ - မိမွဲဆၧနီၪဒံၭလဲၪ.

လၧလံၬအဆၧၫ့ဒိၪ (chapter) ဖၧၩ့ယီၩ, ၁ၭမုအဆၧဂ့ၩဖျီၪ၁ၧၫ့မံၩ့လၧ စအၫဘြဟၫ့အဖၧၩ့လီၫ. ဆၧအဲၪထိးဆၧၫ့ၦမွံၩ, ဆၧအဲၪဆၧယၫ့၁ၭ, ဒဲဆၧအၪ့ကံၩ့ဘၩဆိၪဖၪဆၧ - ဆၧ၁ၧၫ့မံၩ့နီၪ မွဲဆၧအခိးအတၩဖၭဒိၪလၧမ့ၡၧၫ့အဂး ဆ့လီၫ.