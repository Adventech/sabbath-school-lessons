---
title:  စအၫဘြဟၫ့အဆၧအၪ့ကံၩ့ဘၩဆိၪဖၪအတခ့ၭဖ၀ၭ
date:   24/10/2023
---

`ဖီ ၁မိစ့ၭ ၁၈း၂၃-၃၂ ဒဲ ယ့မံၭ ၅း၁၆. ဆၧ၁ီၪ့လိၪပၧၩ လၧဆၧအၪ့ကံၩ့ဘၩဆိၪဖၪန့အ့ၪၦဂူၫဂၩအဂး အခိးအတၩနီၪဘဲၫ၁့ၪလဲၪ.`

ဆၧချဲၩ့ဒၧၫ့ချဲၩ့ဆၧၫ့လိၬ၁ၭ လၧစအၫဘြဟၫ့ဒဲကဆါယွၩအဘိၩ့ဆၧၩ့နီၪ, မွဲဆၧအဒီၩ့အထ့ၬလမံၩ့လၧ ဆၧအၪ့ကံၩ့ဘၩဆိၪဖၪန့အ့ၪၦဂူၫဂၩအဂး (ဆၧနုၬလၩ့ မၩဆၧလၧၦဂူၫဂၩအဂး) နီၪလီၫ. စအၫဘြဟၫ့ ဘိၩ့ယီၩနုၬလၩ့လီၩဆၧလၧ ၦစီဒၧၫ့, ဂမီရၫအဂးလီၫ. အ၀့ၫအၪ့ယၫဆၧလၧၦ၁ံၪလဖၪနီၪအဂးနီၪ, ဖ့ၪနဲၪဒီၩ့ ကဆါယ့ၫရှူၬမၩဆၧလၧပဂး လၧဖါကဆါယွၩအမ့ၬယၫလီၫ. အ့ၪပမၩဆုးလီၩ့ (ဆက်လုပ်) ဆၧဘၩဆိၪဖၪဆၧဘဲၫနီၪတၭ, ့ငျျငသည အဆၧမၩယီၩ မိကဲၪထၪ့ ၀့ၫတၡါလ့ၬလီၫ.

စအၫဘြဟၫ့အၪ့ဎၬန့ဆၧအဲၪဘၪ ၦစီဒၧၫ့ဖိၪ, ဂမီရၫဖိၪ, ဒဲၦဂူၫဂၩလၧ အနဲၩ့အဎီၩ့လဖၪနီၪလီၫ. မွဲဆၧနီၪအ၀့ၫအဆၧအၪ့ကံၩ့ဘၩဆိၪဖၪနီၪ အီၪဆံၫ့၀့ၫ (honest ဒဲအီၪလၧဆၧ၁ၭတီၩအဖၧၩ့ (sincere) နီၪလီၫ. အ၀့ၫမၩနၧၩ့၀ဲၩ  ဆၧဒုၭလၧစီဒၧၫ့ဒဲဂမီရၫအစဎွၩ၁ံၪအဂးယူၭဆ့လီၫ. လၧအ၀့ၫဂဲၫထဲၩ့လၧဆၧ မၩနၧၩ့ဆၧဒုၭဂီၩ့နီၪ, စီဒၧၫ့အစဎွၩစံၭဘၪစအၫဘြၫ့, “ဖ့ၪလၫ့ယၧၩလၧၦၡၩတၭ, မၩန့ဆၧဖိၪဆၧလံၩ လၧနဂးဒၪန၀့ၫဆံၭ” (၁မိ ၁၄း၂၁) နီၪ, စီဒၧၫ့အစဎွၩဖ့ၪနဲၪ အဆၧအဲၪဘၪအၡၩခမျၧး၁ံၪတၭ, စအၫဘြၫ့နီၪဆ့ အဲၪဘၪစီဒၧၫ့ဒဲဂမီရၫအစဎွၩ ၁ံၪနီၪတၭ, အ၀့ၫအၪ့ကံၩ့ဘၩဆိၪဖၪန့အ့ၪအ၀့ၫ၁ံၪအဂး ဒဲအ၀့ၫ၁ံၪအၡၩခမျၧး လဖၪအဂးထီးနီၪလီၫ. “ဆၧအဲၪဘၪၦမိထီၩ့ဆၧဂၭဂီၩ့အဖၧၩ့လဖၪနီၪ ဒုၭဆီၪ့ထၪ့ စအၫဘြဟၫ့အဆၧအၪ့ကံၩ့ဘၩဆိၪဖၪနီၪလီၫ.” Ellen G. White, Patriarchs and Prophets, p. 140.

စအၫဘြဟၫ့မၩန့ဆၧဆၪ့လၩ့၁ုၪ့ဆၪ့လၩ့၁ၭ ဒဲအီၪက့ၪဆၧခိးဂဲးခိးဘၭလၧ ဆၧအၪ့ကံၩ့ဘၩဆိၪဖၪအဖၧၩ့လီၫ. ထီးမွဲကဆါယွၩဖ့ၪလၫ့အ၀့ၫအဆၧၫ့အထီ လထံၪဎးနီၪ အ၀့ၫအီၪက့ၪဂုဆၧလၧ ၦအတီၩအလီၩ့မိအီၪ (၅၀) အဂးနီၪလီၫ. ဒဲအ၀့ၫအၪ့ကံၩ့ဆုးလီၩဆၧလၧယၫခီၫဆ့လီၫ.

အ့ၪလမွဲဘၪလၧဆၧအၪ့ကံၩ့ဘၩဆိၪဖၪ (ဆၧအၪ့ကံၩ့ဆၧလၧၦဂူၫဂၩ/လဂၩဘၪလဂၩအဂး) နီၪ, ပ mission အဆၧမၩဂီၩ့န့ကဲၪ၁့ၪအ့ၬလီၫ. ထီးပဒၪ ခီၩ့လိၬ၁ၭလၧၦလဂၩဂၩဂီၩ့, လၧပလီၩလၩ့လၬလၩ့ဆၧဂီၩ့နီၪ, ပမိဘၪအၪ့ကံၩ့ဘၩ ဆိၪဖၪန့အ့ၪ ၦလၧပဒၪခီၩ့လဖၪအဂးလီၫ. ကဆါယွၩအ၁ၭဆီၪ့လၧမိဖ့ၪလၫ့ဆၧ ၦလၧပအၪ့ကံၩ့ဘၩဆိၪဖၪန့အ့ၪ၁ံၪလဖၪအဂးလီၫ. မွဲလၧပဆၧချဲၩ့၁့ၪဘၪဂ့ၩ လဖၪ မိဒုၭအၪ့လဲၩထဲၩ့ပထံၩပ၁ိၭ (အ့ၪ) ၦလၧပ၁့ၪယၫလဖၪအ၁ၭအ့ၬ- အနီၪမွဲဒၪ ၁ၭမုဆံၫ့ဎံၪအဆၧမၩလီၫ. မွဲဆၧနီၪ, လၧမ့ၡၧၫ့ (mission) အဆၧမၩအဖၧၩ့ ပဘၪအၪ့ကံၩ့ဘၩဆိၪဖၪန့အ့ၪလၧ ၦကိၭဂၩဒ့ၭအဂးလီၫ.

`ဖီ ရိမၫ ၈း၃၄ ဒဲ ဟံဘြုၫ ၇း၂၅. လီၩဘၪပၧၩ ယ့ၫရှူၬမၩဆၧလၧပဂးဆၧနီၪလဲၪ, ဒဲမၩဆၧၩ့ပၧၩလၧပဆၧ၁့ၪယၫလၩ့ထဲၩ့ပဆၧမၩ ဘဲၫ ဆၧနုၬလၩ့မၩဆၧၧဘၩဆိၪဖၪဆၧလၧၦဂူၫဂၩအဂး ဘဲၫ၁့ၪလဲၪ.`