---
title:  ဆၧအၪ့မၧၫ့လၩ့လၧၦဒိၪၦမုအအီၪ
date:   25/11/2023
---

### ဖီလနွ့ၫယီၩအဂးဆၧမၩလိၪ
ဒၫ့နအ့လၭ ၄; ၂စဎွၩ ၅း၁-၁၉; ယီဟၫ့ ၃း၁-၁၂; ယီဟၫ့ ၇း၄၃-၅၂; မၭ၁ုၫ ၁၉း၁၆-၂၂; ယီဟၫ့ ၁၉း၃၈-၄၂.

> <p>၁နိၫထီၫ့</p>
> “အဂဲးဘဲၫယီၩ ၦအ့ၪန့ဘၪဂၪ့ခိၪထၧၫ့ဖျိၪ့ယၫတၭ, အ၁ၭၡီၩ့အ့ၪလၩ့ မါခွံၬနီၪ, မွဲအန့ကၩဆၧနီၪလဲၪ” (မၭ၁ုၫ ၁၆း၂၆).

လံၬဆံၫ့ဎံၪယီၩ ဘၪဆၧကွ့ၭ၀့ၫဒၪအဖီၩ့ခွံၬအၪနံၪ့အိၩလါနၫ့ဂ့ၩ ဆၧနီၪ မွဲ၀့ၫဒၪဆၧတီၩဆၧလီၩ့လၧဂၪ့ခိၪချိၫ့အဂးဒဲမူၭ၀ၩ့ဒီၪ့အဂးနီၪလီၫ. လၧၦၡၩလၧ ဖျိၩ့အိၩလဖၪမွဲဂ့ၩ, ၦလၧအအီၪမၧၫ့မုလနံၩယီၩလဖၪမွဲဂ့ၩ မွဲၦအီၪဂဲၫလၩ့ဆၨၩ့ထဲၩ့ လၧဆၧဒဲၩဘၭဖိၪအအီၪအကၠီၩ့, ၦမွဲဆၧဒဲၩဘၭဖိၪလဖၪဒဲ ပလိၫဘၪယွၩအဆၧယၫ့၁ၭနီၪလီၫ.

ၦဒိၪၦမုမွဲဂ့ၩ လၧအဖီၩ့ခွံၬဒဲအထီဘိၩ့နဲၪ့ယီၩ အ၀့ၫ၁ံၪအီၪက့ၪကီၪ့ထဲၩ့      ဆၧလုဒိၪဎွ့ၩဒိၪ, ဆၧအထးအလၩဒဲဆၧစီၩ့ဆၧမၩ့လၧကပၨၩ့ဆၧအဂးဒၪလ့ၬနီၪ အ၀့ၫ၁ံၪလဖၪ မွဲဆၧဒဲၩဘၭဖိၪဒဲလိၫဘၪဆၧထိးထဲၩ့တၩ့ထဲၩ့ဆ့လီၫ. ၦ၁ထံၫ လဖၪမွဲဂ့ၩ, ၦဒိၪၦမုလဖၪမွဲဂ့ၩ ယွၩအဲၪဒိၭအ၀့ၫ၁ံၪဘဲၫကန့ဘၪထဲၩ့ဆၧထိးထဲၩ့ တၩ့ထဲၩ့ဆ့လီၫ. လံၬဆံၫ့ဎံၪဖၧၩ့ယွၩဆိၪဂ့ၩထဲၩ့ၦ၁ထံၫ၁ံၪဒဲၦဒိၪၦမု, ခိၪနါ၁ံၪ လဖၪ ဘဲၫအ၀့ၫ၁ံၪကမၩကဲၪထၪ့ဆၧဆိၪဂ့ၩလၧ ၦၡၩအကျၩနီၪလီၫ.

လနွ့ၫယီၩ ပကအၪ့ဎၬထဲၩ့ ဘဲၫပကမၩဆၧ၁ၭထိၬအပရၧၫ့လၧၦ၁ထံၫဒဲ ၦဒိၪၦမုအအီၪလဖၪနီၪလီၫ. ပယွၩထုၭန့ထဲၩ့အ၀့ၫ၁ံၪအ၁ၭဘဲၫ၁့ၪလဲၪ, ပယွၩ အၪ့လဲၩထၪ့ခွံၬအ၀့ၫ၁ံၪအဆၧအီၪမၧၫ့ ဘဲၫ၁့ၪလဲၪနီၪလီၫ.