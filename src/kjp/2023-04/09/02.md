---
title:  စန့ၭဘူၫခၭန့ဇၫ
date:   26/11/2023
---

ၦမုနွ့ၫနံၩဖိၪလဖၪဆူနဲၩထဲၩ့ ယွၩအဆၧဖ့ၪဆၧၫ့ထဲၩ့အဆၧရွံအၪ့ထၧၫ့ထဲၩ့ ယီၩၦကိၭဂၩဒ့ၭအဂးနီၪလီၫ. မွဲယွၩရွံလၩ့ဆၫ့ထဲၩ့ဆၧအ့ၬ. “အ၀့ၫဒၪနီၪဆိၫ့၀့ၫ လၧၦၡၩကိၩဂၩဒ့ၭ မိထီၩ့လၧဆၧထိးထဲၩ့တၩ့ထဲၩ့၀့ၫ, ဒဲအမိ၁့ၪယၫဆၧမွဲဆၧတီၩ လီၫ” (၁ထံ ၂း၄). “အ၀့ၫဒၪမွဲပဆၧဒဲၩဘၭဖီၩ့ဖျ့ၭအလးတၭ, မွဲန့ၫပဆၧဒဲၩဘၭ လကၭလၧၩ့, မွဲဂၪ့ခိၪဖိၪထီးအလူၬအဆၧဒဲၩဘၭဆ့လီၫ” ၁ယီဟၫ့ ၂း၂. “ၦဘၪ ဆၧရွံန့၀့ၫ “လၧဂၪ့ခိၪအခၪ့ထံၭလချုၭအီၪဒံၭဘၪ” (အ့ဖစၧၭ ၁း၄) အကၠီၩ့နီၪလီၫ.

`ဖီထဲၩ့ ဒၫ့နအ့လၭ ၄. စဎွၩမကဲၪထၪ့ဘဲၫ၁့ၪလဲၪဒဲ ဆၧထိးထဲၩ့တၩ့ ထဲၩ့ဂဲၫထီၩ့၀့ၫဒၪလၧဂၪ့ခိၪ ခိၪနါဖၭဒိၪလဂၩအအီၪယီၩ မွဲကဲၪထၪ့၁့ၪဘဲၫ ၁့ၪလဲၪ.`

လံၬဆံၫ့ဎံၪလီၩဖျီၪထၪ့ ယွၩအဆၧထိးထဲၩ့တၩ့ထဲၩ့ထီၩ့၀့ၫဒၪလၧ ၦလခီၫဘၩ့မုးဖိၪဂၪ့ခိၪခိၪနါ စန့ၭဘူၫခၭန့ဇၫအအီၪနီၪလီၫ. ယွၩအဆၧစ့ၩရၫ့ဂဲၫဘၪ လၩ့ထဲၩ့ဂၪ့ခိၪခိၪနါ၁ံၪလဖၪအဂဲးနီၪလီၫ (၂ကွ့ၭနဲၪ့ဆၧ ၃၂း၂၅, ၂၆;  ၁စဎွၩ ၁၄း၂၁-၃၁;  ၁စၫမုၫအ့လၭ ၂၈). စဎွၩန့ၭဘူၫခၭန့ဇၫ၁့ၪယၫထၪ့ထဲၩ့ ယွၩလၧအတဲၩ့လၩ့ဆၧယီၩအဂဲးနီၪ ဒုၭ၁့ၪယၫထဲၩ့ပၧၩယွၩယိထဲၩ့ခွါထဲၩ့ၦကဲၪဒိၪကဲၪမုဒဲခိၪနါလဖၪဆ့နီၪလီၫ. စဎွၩန့ၭဘူၫခၭန့ဇၫချဲၩ့ထၪ့၀့ၫဒၪ “ဘိၩ့နဲၪ့ယီၩ ယ၀့ၫဒၪစန့ၭဘူၫခၭန့ဇၫယီၩ, ယစံၭထၪ့အၪ့အူၭဒဲအီၪက့ၪဒိၪအီၪက့ၪထီၫ, ဒဲမၩလၩဖၩ့မူၭခိၪအစဎွၩလီၫ. အဆၧမၩထီးအလူၬနီၪ မွဲဆၧမွဲဆၧတီၩတၭ, အဖၧၩ့ ၁ၭလဖၪနီၪ မွဲဆၧစ့ၩရၫ့တီၩတၭ, ၦလၧအအီၪက့ၪထၪ့ထီၫအ၁ၭလဖၪနီၪ, မွဲအဆၪ့လၩ့အ၀့ၫ၁ံၪ၁့ၪလီၫ” (ဒၫ့နအ့လၭ ၄း၃၇).

အခၪ့ထံၭယွၩ၁ိၩ့ထဲၩ့ ၦဆူနဲၩဖိၪဒၫ့နအ့လၭ ဘဲၫကထီၩ့လၧစဎွၩအအီၪနီၪလီၫ. ယွၩဒုၭနဲၪထဲၩ့ဆၧလၩ့လၭဘဲၫၦလခီၫဘၩ့မုးဖိၪက၁့ၪယၫထဲၩ့ယွၩအဂးလီၫ. စန့ၭဘူၫခၭန့ဇၫယီၩ ဘၪဆၧဆၪ့လၩ့အဆၧအီၪက့ၪထၪ့ထီၫ၁ၭနီၪလီၫ. ဆၧလးယီၩပဒၪဘၪ ယွၩဖ့ၪလၫ့မၩဆၧၩ့ထဲၩ့ ၦလၧအစီၩ့အမၩ့ဎိၩလဖၪ ဆၧဆၪ့လၩ့၁ၭ ဒဲဘဲၫက၁့ၪယၫထဲၩ့ယွၩနီၪလီၫ.

`ပလကဲၪဒိၪကဲၪမုဘၪလါနၫ့ဂ့ၩ, ပကဘၪဆၪ့လၫ့ပ၁ၭအဂးနီၪ ယွၩဒုၭဖ့ၪထုၪ့၁ၭပၧၩနီၪလီၫ. ပဆၧအီၪက့ၪ၁ၭ ကဘၪအီၪဘဲၫ၁့ၪလဲၪ.`