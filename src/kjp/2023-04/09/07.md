---
title:  မၩလိၪအၪထၪ့အဂး
date:   01/12/2023
---

ဖီထဲၩ့ Ellen G. White, "Ministry to the Rich," The Ministry of Healing, pp. 209-216; "Captive Maid Shows Concern for Naaman," Reflecting Christ, p. 337.

ယ့ၫရှူၬအဆၧအဲၪလၧၦၡၪ့ဖိၪ, ၦ၁ထံၫဒဲၦဒိၪၦမု၁ံၪအဖၫ့ခိၪနီၪ မီၪ့ဎီၩ့လိၬ အ၁ၭလီၫ. အဲၪလၩ့ဆၫ့၀့ၫအီၪနးဒီၪ့အ့ၬ. အ၀့ၫထိး၁ံၪခ့ၭအ၁ၭလၧစဎွၩမွဲဂ့ၩ ၦအၪ့ကံၩ့အၪ့အဆၪအၡၪ့ထုၬအယၬထုၬအဂးနီၪဆ့လီၫ. ယ့ၫရှူၬဒုၭဖ့ၪထုၪ့၁ၭပၧၩ “ကလအူၭနုၬဖျီၫ့ထၭမ့ခဲၫ့နီၪယီၫနဲၪ့ဒံၭ ၦ၁ထံၫလဂၩလ့ၩနုၬ၀့ၫလၧယွၩအဘၩ့မုး အဖၧၩ့ဒံၭလီၫ” (မၫကၧၭ ၁၀း၂၅). လနွ့ၫယီၩ ပဂးဆၧအၪ့ထၩအီၪ၀့ၫဒၪလမံၩ့ မွဲဘဲၫၦကထီၩ့လၧၦ၁ထံၫဒဲၦဒိၪၦမု၁ံၪအအီၪလၧ ပကလ့ၩဆိၬထဲၩ့ဆၧ၁ၭထိၬ အပရၧၫ့အဂးနီၪလီၫ. အ၀့ၫ၁ံၪလိၫဘၪထဲၩ့ဆၧထိးထဲၩ့တၩ့ထဲၩ့ဆ့နီၪလီၫ. အ၀့ၫ၁ံၪအစူၪလးခၪ့ခိၪဒဲဆၧလုဒိၪဎွ့ၩဒိၪလဖၪ ထိးထဲၩ့တၩ့ထဲၩ့အ၀့ၫ၁ံၪလန့ဘၪ နီၪလီၫ.

“ၦလီၩထဲၩ့ဆၧချဲၩ့ ဘဲၫပကဘၪယိထွ့ၫထဲၩ့ ၦၡၪ့ဖိၪလါနၫ့ဂ့ၩ, ၦ၁ထံၫ အဂး ပကဘၪယိထွ့ၫမၩဆၧၩ့ထဲၩ့ဆ့နီၪလီၫ. အၪဒၪဆၧၦဆီၪ့မီၪ့ထဲၩ့ၦ၁ထံၫ လဖၪယီၩလိၫဘၪဆၧနးမံၩ့အ့ၬနီၪလီၫ. ဘဲၫနီၪအ၁ိၭအ၀့ၫ၁ံၪအဂး ကန့ဘၪ ဆၧထိးထဲၩ့တၩ့ထဲၩ့အဂးအခွ့ၫအယၫအီၪအ့ၬအကၠီၩ့ ၦဆီၪ့မီၪ့ထဲၩ့၁့ၪနီၪလီၫ... ၦ၁ထံၫဒဲၦဒိၪၦမုလဖၪ၁ံၫခွံၬ၀့ၫဒၪလါနၫ့ဂ့ၩ ၦလၧကလီၩ၁့ၪယၫထဲၩ့အ၀့ၫ၁ံၪ ဆၧ၁ၭထိၬအပရၧၫ့အီၪနးဂၩအ့ၬ. အ၀့ၫ၁ံၪအ၁ၭၡီၩ့ဒဲနး၁ၭလိၫထဲၩ့ဘၪဆ့ဆၧဖ့ၪထုၪ့ ၁ၭတၡါၡါလီၫ.” Ellen G. White, The Ministry of Healing, p. 210.