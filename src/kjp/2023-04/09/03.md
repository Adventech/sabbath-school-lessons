---
title:  စနၫအမၫ့
date:   27/11/2023
---

ဎရံၬထိး၁ံၪအ၁ၭအထီအိၩ မွဲအ၀့ၫယိထဲၩ့ၦအဆၨၩ့, အဆၧလုဒိၪဎွ့ၩဒိၪ, အလုၫအလါအဂဲးနီၪ အ၀့ၫဆီၫ့မီၪ့အ့ၬ, ယွၩကိၭဖံၭ၁ိၭထဲၩ့ၦၡၩကဂၩဘၪကဂၩ, လၧၦအီၪလၧဆၧပၧၩ့ဆၧပြၭအဖၧၩ့ ဒဲခိၪနါလဖၪအကျၩနီၪလီၫ. Ellen G. White, The Acts of the Apostles, p. 416.

`ဖီထဲၩ့ ၂စဎွၩ ၅း၁-၁၉. လၧဆၧဂဲးအဖၧၩ့ ဘဲၫပကထီၩ့လၧၦၡၩ အဂူၫဂၩအအီၪကန့အဂး ဖ့ၪကိၪ့ထဲၩ့ပၧၩဘဲၫ၁့ၪလဲၪ.`

လၧ ၂စဎွၩ ၅း၁၇-၁၉ ဖၧၩ့ ပဒၪဘၪထီးယွၩမၩဘျၪထဲၩ့အ၀့ၫအဆၧခံၫထူၬ ဆၧဆၫဂီၩ့တၭ စနၫအမၫ့အၪ့ကံၩ့ထဲၩ့ဆၧနံၫမံၩ့နီၪလီၫ. အ၀့ၫအၪ့ကံၩ့ထဲၩ့ဂၪ့ခိၪ ဘျဲၩဆိၬလၧက၁့ၪယီၩ့နံၫဒုၩအဂးလီၫ. အဆၧထိစိၩနီၪ “အဂဲးဘဲၫယီၩ ဆၧလုမ့ၪ မွဲဂ့ၩ, ဆၧလုမွဲဂ့ၩ, နခ့ၫနၡၩလုထၪ့လၧယွၩအဂူၫဂၩအ့ၬ. မိလုထၪ့ဆၧန့ၫလၧ ယဟိ၀ၩလဂၩဎးလီၫ” (၂စဎွၩ ၅း၁၇). အခီၫပယီၫမွဲ၀့ၫဒၪ အ၀့ၫထိးဆၧၫ့ ထဲၩ့ယွၩလါနၫ့ဂ့ၩ ဘိၪ့ထၪ့ဘၩထၪ့ယွၩအလးလအီၪဘၪအကၠီၩ့ အ၀့ၫထဲၩ့ဆိၬန့ ဂၪ့ခိၪအဘျဲၩဆိၬလၧက၁့ၪယီၩ့နံၫဒုၩအလီၩ့နီၪလီၫ. ဘဲၫအ၀့ၫကဘိၪ့ထၪ့ဘၩထၪ့ ဆၧလၧ ဘဲၫအ၀့ၫအီၪဘိၪ့ထၪ့ဘၩထၪ့ဆၧလၧ အံၫစရ့လၭအဂၪ့ခိၪအဖၫ့ခိၪအ၁ိၭနီၪလီၫ.

စနၫအမၫ့လီၩ၁့ၪယၫထဲၩ့ မီၪအံၫလဲၡၫအီၪက့ၪအလူမွဲဘဲၫအ၀့ၫ ကဘိၪ့ထၪ့ဘၩထၪ့, လုထၪ့ဒၪဆၧလၧယဟိ၀ၩလဂၩဒၪနီၪလီၫ.

စအံၫလဲၡၫစံၭထဲၩ့စနၫအမၫ့ “လ့ၩထဲၩ့မုၬမုၬဆံၭ” (၂စဎွၩ ၅း၁၉). “ဆၧယီၩမွဲ၀့ၫဒၪဆၧချဲၩ့အုၩ့လၩ့လၧ စနၫအမၫ့အဂး ဘဲၫကအီၪဂုးခၧၫ့လၧယွၩအဂး    နီၪလီၫ. ယွၩမၩဆၧၩ့ထဲၩ့အ၀့ၫဒၪ, ယွၩဖ့ၪလၫ့ထဲၩ့အ၀့ၫဆၧမုၬဆၧလၩ, ယွၩမၩဘျၪထဲၩ့အ၀့ၫအဆၧဆၫအၧၩ့ ဒဲဒုၭဖီၩ့ဖျ့ၭထၪ့အ၀့ၫယူၭတၭ ဘဲၫအ၀့ၫ ကဎိၩထၪ့ဒိၪထၪ့လၧယွၩ, လၧဆၧနဲၩ, ဒဲဘဲၫကအၪ့လဲၩထၪ့အ၁ၭလူၬလူၬ ဆံၫ့ဆံၫ့အဂး ယွၩကမၩဆၧၩ့ထဲၩ့အ၀့ၫဒၪနီၪလီၫ.” The SDA Bible Commentary, vol. 2, p. 878.

`လၧဆၧဂဲးယီၩအဖၧၩ့ ဒုၭ၁့ၪယၫထဲၩ့ပၧၩ ဘဲၫပလမၩဆီၪ့မၩနီၩ့န့ ၦၡၩဘဲၫကထိးဆၧၫ့ထဲၩ့, ကလီၩ့ဖိၬထွ့ၫထဲၩ့ဆၧမၪလူၬ, ဆၧ၁ီၪ့ဆၧ၁ၫ့ အဂးနီၪ မွဲဘဲၫ၁့ၪလဲၪ.`