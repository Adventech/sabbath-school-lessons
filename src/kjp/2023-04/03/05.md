---
title:  ဆၧအီၪကီၪ့အခၪ့ထံၭဒဲဆၧလးအီၪမုၬလဖၪ
date:   18/10/2023
---

`ဖီ မၩဆၧ ၈း၁-၄. လၧဆၧအီၪကီၪ့ကဲၪထၪ့၁ၫ့အထီနီၪ, ဆၧမၩလၩ့ ပြၩခွံၬ ၦဆူနဲၩဆၧဖိၪ၁ံၪလဖၪ လၧအ၀့ၫ၁ံၪအီၪမုၬအလးနီၪ မွဲဆၧနီၪလဲၪ.`

ထီးအဆၧၫ့အထီဘိၩ့ယီၩ, ဆၧအီၪကီၪ့ကဲၪထၪ့အခၪ့ထံၭယီၩ အီၪဂု၀့ၫဒၪ လၧဒိၩ့ယရှုစလံၫ့ (ဒဲၦယုဒၫဖိၪ၁ံၪအလးအကျဲၩ့ ဒဲအီၪဒၪလၧၦယုဒၫဖိၪ၁ံၪအ၁ိၭ အကျၩ) လီၫ. ထီးဆၧမၩနၧၩမၩစၪအီၪထၪ့၀့ၫနီၪ - လၧစစီလူၫ, မွဲၦယုဒၫဖိၪ လၧအယူၭယၪ့ပၭကၩဆၧဘိၪ့ဆၧ၁ၩဒိၪဒိၪလ့ၬ ဒဲမွဲၦဖၫရစံၫလဂၩၪ လၧအ၁ုၪ့ ဆီၪ့၁ၭဆီၪ့လၧမၩလၩ့ပြၩခွံၬၦဎရံၬဖိၪ၁ံၪ လၧယုဒၫဒဲလၧခးစမ့ရအၫ လးဎံၩ့စီၪ့နီၪ လီၫ. ယ့ၫရှူၬလီၩဆိၫ၀ဲၩ၀့ၫလၧ (မၩဆၧ ၁း၈) အဖၧၩ့, “..န၁ံၪမိကဲၪထၪ့ၦထိး အ၁ၭလဖၪလၧယဂး လၧယရှုစလံၫ့အဖၧၩ့ဒဲလၧခးယုဒၫထၧၫ့ခးယၫအဖၧၩ့, ဒဲလၧစမ့

ၫ ဒဲထီၩ့လၧဂၪ့ခိၪအထုၬလီၫ.” ဆၧချဲၩ့နီၪ လၧၫ့ထၪ့ဎွ့ၩထၪ့၀့ၫဒၪ, ဘဲၫဆၧကွ့ၭအ၁ၭလၧ မၩဆၧ ၈း၄ နီၪ, “မၩအ၁ၭဘဲၫနီၪတၭ, ၦလၧအလၩ့ မုလၩ့ဖၭလဖၪလ့ၩလီၩလၩ့လၬလၩ့ဆၧအလူအထၫ ဎံၩ့ဎံၩ့လ့ၬလီၫ.”

ထီးဆၧအီၪကီၪ့မိ၁ုၭခွံၬအ၁ၭ လၧယရှုစလံၫ့အ၀ါလခီၫနီၪဒၪလ့ၬ, ၦဆူနဲၩ ဆၧဖိၪ၁ံၪလဖၪ လီၩလၩ့လၬလၩ့ဆၧလၧၦယုဒၫဖိၪ၁ံၪလဖၪအီၪအလး ဒဲလၧဒိၩ့ အနဲၩ့အဎီၩ့၁ံၪလၧ ၦယုဒၫဖိၪ၁ံၪလဖၪအကျၩနီၪလီၫ. မၩဆၧ ၁၁း၁၉ အဖၧၩ့ ဆၧကွ့ၭနဲၪ့ဆၧ လၧၦဆူနဲၩဆၧဖိၪ၁ံၪလဖၪ လ့ၩထီၩ့ဎံၩ့လၩ့လၧ ဖိၫနံၡၧၫ့ (Lebanon) ဒဲလၧစဲဖရၧၭ (Cyprus) နီၪ, လီၩလၩ့လၬလၩ့ဆၧ အၪဒၪဆၧလၧ ၦဆၨၩဂူၩဂၩ၁ံၪအအီၪလီၫ. အ့ၪမွဲအထံၩအဖျဲအခၪ့ထံၭဒဲဆၧအီၪကီၪ့ကဲၪထၪ့၁ၫ့ဒၪအိၩနီၪ မိဒၪဘၪၦဆၨၩဂူၫဂၩ၁ံၪလဖၪ ဂဲၫလၧယ့ၫရှူၬအအီၪအ့ၬ. အ၀့ၫ၁ံၪအဆၧဆီၫ့မီၪ့လၧ (Mission) ဆၧမၩအဂးနီၪ ထၪ့ဘၭဒံၭအ့ၬလီၫ.

စပံတၧၫ, မွဲယ့ၫရှူၬအထံၩအဖျဲလဂၩ လၧအယိထွ့ၫဆၧအီၪကီၪ့လၧအခၪ့ ထံၭနီၪ, လအဲၪဒိၭဆိၬန့ဆၧ၁ၭထိၬအပရၧၫ့လၧ ၦဆၨၩဂူၫဂၩ၁ံၪအအီၪဒံၭဘၪ, ဘဲၫစပီလူၫမၩ၀့ၫအ၁ိၭနီၪအ့ၬလီၫ. ၦ၁့ၪယၫစပံတၧၫလၧ အမွဲၦဆိၬဆၧ၁ၭထိၬ အပရၧၫ့လၧ ၦဒိၭဆၧကူၭတရံၭဖိၪလဖၪအအီၪ (အခီၫပယီၫမွဲဒၪလၧၦယုဒၫဖိၪ ၁ံၪအအီၪ), စပီလူၫနီၪ မွဲၦဆိၬဆၧ၁ၭထိၬအပရၧၫ့ လၧၦဆၨၩဂူၫဂၩ၁ံၪအအီၪလီၫ (လ့ ၂း၈). လါနၫ့ဂ့ၩ, ကဆါယွၩ၁ုၭခွံၬစပံတၧၫလၧအဆၧအီၪမုၬအလး (comfort zone) ဒဲဒုၭအၪ့လဲၩထၪ့ခွံၬအ၀့ၫအ၁ၭနီၪလီၫ. အ၀့ၫအၪ့ဎၬနၪ၁့ၪထဲၩ့ဆၧ၁ၭထိၬအပရၧၫ့အဆၧမၩၡီၩ့ဆၧနီၪ ဒုၭကဲၪထၪ့ယ့ၫရှူၬအဆၧ၁ံၫ လၧအမွဲဆၧ မၩနၧၩ့ဆၧထၪ့ဘၭလၧဂၪ့ခိၪထၧၫ့၀ၩ့ယၫနီၪလီၫ.

`ဖီ မၩဆၧ ၁၀း၉-၁၅, ၂၈, ၂၉. ဆၧပရၧၫ့လၧကဆါဖ့ၪလၫ့စပံတၧၫ နီၪ မွဲဆၧနီၪလဲၪ, ဒဲလၧပၧၩနီၪမိဘၪမွဲဆၧနီၪလဲၪ, လၧပဆိၩအထီယီၩ ပမိမၩန့ဆိၫ့ကၩဆၧယီၩလၧ (comfort zone) အဆၧမၩဘဲၫ၁့ၪလဲၪ.`