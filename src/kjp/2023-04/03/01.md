---
title:   ကဆါယွၩအဆၧကိၭပၧၩလၧအဆၧမၩအဖၧၩ့
date:    14/10/2023
---

### ဖီလနွ့ၫယီၩအဂးဆၧမၩလိၪ.
၁မိ ၁၁း၁-၉; ၁မိ ၁၂း၁-၃; ဒၫ့ ၉း၂၄-၂၇; မၭ ၁း၂၁; ၁မိ ၁၂း၁၀-၁၃း၁; ဆၧ ၈း၁-၄; ဆၧ ၁း၈.

၁နိၫထီၫ့ “မွဲလါနၫ့ဘိၩ, ထီး၁ၭမုဆံၫ့ဎံၪအ့ၪဂဲၫလၩ့ခိၬ လၧန၁ံၪအလီၩ့တၭ, န၁ံၪမိဒိၭန့ဆၧအစီၩ့အမၩ့နီၪ, န၁ံၪမိကဲၪထၪ့ၦထိးအ၁ၭလဖၪ လၧပဂး လၧယရှုစလံၫ့အဖၧၩ့ ဒဲလၧခးယုဒၫထၧၫ့ခးယၫအဖၧၩ့, ဒဲလၧစမ့ရအၫ ဒဲထီၩ့လၧဂၪ့ခိၪအထုၬလီၫ” (မၩဆၧ ၁း၈).

ဘၪလဖၧၫ့ဖၧၫ့ ကဆါယွၩကိၭထုၭထၪ့ခွံၬပၧၩ လၧပဆၧမုၬပ၁ၭအလး ဒဲ၁ိၫ့စိၩပၧၩလၧလးအယဲၩ့ ဘဲၫပမိကဲၪထၪ့အ၀့ၫအဆၧထိးအ၁ၭအဂးလီၫ. လကၠၪကၠၪ (လဖၧၫ့ဖၧၫ့) နီၪ မိမၩအ၁ၭဘဲၫ၁ိၭ ဆၧလၩ့မုလၩ့ဖၭလၧတၨၭဘၫဘလၭ အဒီၩ့အထ့ၬလီၫ. “ဆၧလၩ့မုလၩ့ဖၭထီးနီၪ အခီၫပယီၫမွဲ၀့ၫ ဆၧမၩဎွ့ၩဂၪ့ခိၪယီၩ လၧၦၡၩ၁ံၪနီၪလီၫ. ဒဲဆၧနီၪ မွဲယွၩအဆၧထိဒဲအဆၧကိၪ့လၧအမိမၩလၧၫ့ထၪ့ ဎွ့ၩထၪ့အဆၧမၩ လၧၦၡၩအီၪပဒၩ့ထၬ၀့ၫနီၪလီၫ.” Ellen G. White, Patriarchs and Prophets, p. 120. အ့ၪမွဲစအၫဘြဟၫ့နီၪ, စဲၪ့ထၪ့လၧအထံၫ အခးအဖၧၩ့ ဒဲလ့ၩ၀့ၫလၧဆၧလးအဂၩ (၁မိ ၁၂) ဘဲၫဆၧထိးအ၁ၭ (witness) အဆၧမၩလမံၩ့အ၁ိၭလီၫ. ကဆါယ့ၫရှူၬအထံၩအဖျဲလဖၪ စဲၪ့ထၪ့လၧအၡၩ ဆၨၩ၁ံၪအကျၩ (ဆၧ ၃) မၩဆၧလၧၦဂူၫဂၩ၁ံၪအဂးဆ့လီၫ (ဆၧ ၈း၁-၄). လၧမၩဆၧ ၁း၈ အဖၧၩ့နီၪ, ယ့ၫရှူၬအီၪက့ၪလၩ့ ဆၧလီၩလၩ့လၬလၩ့ဆၧအ၁နိၫလမံၩ့ လီၫၪ ဆၧမၩကဲၪထၪ့ခၪ့ထံၭ (စၭထၪ့၀့ၫ) လၧအ၀့ၫ၁ံၪအီၪအလးထီးနီၪ (locally), ယရှုစလံၫ့ဒဲခးယုဒၫ, ထီၩ့ခိၬလ့ၩ၀့ၫလၧစမ့

ၫဒဲ, ထီးဆၧလးကိၭစီၪ့, ဒဲထီၩ့လၧဂၪ့ခိၪအထုၬနီၪလီၫ.

အ့ၪပလစဲၪ့ထၪ့ဘၪလၧ ပထံၫပခးအဖၧၩ့လါနၫ့ဂ့ၩ, ကဆါယွၩအဲၪဒိၭ ပလ့ၩစိၩလၧၦၡၩလၧအအီၪလၧပနဲၩ့ပဎီၩ့လဖၪအအီၪလီၫ. ထီးဆၧအီၪကီၪ့လၧ ယရှုစလံၫ့ အီၪလၧနၫ့ဆါဒၪ၀့ၫမံၫ့၁ုၪ့မံၫ၁ၭအဖၧၩ့နီၪ, အဆၧအီၪကီၪ့ဖိၪလဖၪ ဘၪစဲၪ့ပြံၩစဲၪ့ပြၩ၀့ၫလီၫ. အ့ၪမွဲအ၀့ၫ၁ံၪဘၪဆၧမၩနၧၩမၩစၪ၀့ၫ ဒဲဆၧၡၪ့ဆၧနၭ ဘၪအ၀့ၫ၁ံၪလါနၫ့ဂ့ၩ, ဆၧဘိၪ့အၧၩ့ (ဆၧၡၪ့ဆၧနၭ) နီၪ ကဲၪထၪ့ဆၧတရါလၩ့ ဆၧ၁ၭထိၬအပရၧၫ့အဖၧၩ့၁ၭ လၧဂၪ့ခိၪထၧၫ့၀ၩ့ယၫနီၪလီၫ.