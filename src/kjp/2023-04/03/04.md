---
title:  စအၫဘြဟၫ့အဆၧဘၪထိးကိၭအ၀့ၫ
date:   17/10/2023
---

လၧကဆါယွၩအဆၧကိၭန့နီၪ, စအၫဘြဟၫ့နုၬလၩ့၀့ၫလၧဆၧလးလၧ ကဆါယွၩအလူလၩ့ထီးနီၪလီၫ. လါနၫ့ဂ့ၩ, လၧအ၀့ၫစၭထၫ့လ့ၩ၀့ၫနီၪ, ဆၧမၩ အ၁ၭဖျီၪထံၫကျၩလၧအဂးအ့ၬ. ထီးအ၀့ၫလ့ၩထီၩ့လၧကဆါယွၩအၪ့မၧၫ့အ၀့ၫနီၪ, “ၦကၫနအၫ့ဖိၪ၁ံၪအီၪ၀့ၫလၧခးနီၪလီၫ” (၁မိ ၁၂း၆)- မွဲၦလဘိၪ့လဘၩဘၪ ကဆါယွၩ, ၁အုၭ၁ကၠၩ့ (ကြမ်းကြုတ်) ဒဲမွဲၦအဒဲၩ့လၧမၩန့ဆီၪ့ဆၧလဖၪလီၫ. ပဆီၫ့မီၪ့ဆၧအဂူၫဂၩအလးအီၪအ့ၬ, လၧအ၀့ၫထီၩ့၁ၫ့ဆၧလးထီးနီၪ “ယဟိ၀ၩ မၩဖျီၪထၪ့အ၁ၭလၧစအၫဘြဟၫ့တၭ, စံၭ၀့ၫဒၪ, ယမိဖ့ၪလၫ့ခးလဘံၪ့ယီၩလၧ နချံၫန၁-လီၫ” (၁မိ ၁၂း၇). စအၫဘြဟၫ့ကြၨၭန့ဘၪ (လိၪဘၪ) ကဆါယွၩ အဆၧဖ့ၪဂဲးဖ့ၪဘၭနီၪ ပဘၪလီၩအလးအီၪအ့ၬ.

မွဲလါနၫ့ဂ့ၩ, ဆၧမၩအ၁ၭလၩ့ဆၫ့ဂ့ၩဂ့ၩဘၪဘၪ လၧအနၫ့ဆါအဂးဒံၭအ့ၬ.

`ဖီ ၁မိစ့ၭ ၁၂း၁၀-၁၃း၁. လၧယၫခီၫနီၪ ဆၧမၩအ၁ၭလၧအနၫ့ဆါ ဘဲၫ၁့ၪလဲၪ, ၦလဂၩယီၩမၩဘၪ၁ူၭဘၪမၪဘၪဆၧနီၪလဲၪ.`

ဆၧလၩ့၁ၭဂၭဂီၩ့လၧအ၀့ၫအဂးဖိၭပ၁့ၪလဲၪ - ဘၪအီၪက့ၪထးခွံၬအစူၪလး ခၪ့ခိၪလဖၪ, အီၪမွဲဘၪလ့ၩဆၧလမံၩ့ဒၪလီၫ, “လ့ၩခီၫခီၫလဲၪနီၪ လ၁့ၪယၫဘၪ ၀့ၫတၭ” (ဟံ ၁၁း၈). အဆိၫထုၬလၧအ၀့ၫဘၪဒၪဆၧၫ့ယၫဘၪဆၧလဖၪ လမံၩ့နီၪ ဆၧတတုၭတနၬလၧဆၧ၁ၭ၀ံလၩ့ဒိၩအဖၧၩ့လီၫ. ဆၧၡၪ့ဆၧနၭဘၪ ထီးဒၪလ့ၬ ဘၪစဲၪ့ထၪ့ခွံၬ၀့ၫလၧဆၧလးလၧ ကဆါယွၩစံၭအ၀့ၫနီၪ, ဒဲမိဘၪလ့ၩ ၀့ၫလၧဆၧလးလစီၪ့စီၪ့လီၫ. ဆၧမၩအ၁ၭဒံၩ့ယံၬဒံၩ့နၭထၪ့လီၫ.

“လၧအ၀့ၫလ့ၩအီၪလၧခးအံဇံၭအထးဖၧၩ့နီၪ, စအၫဘြဟၫ့အဆၧမၩအ၁ၭ ဖျီၪဘဲၫၦဂဲးဆါဘၭဆါဖိၪလဂၩ အဆၧလလၧၫ့လဎွ့ၩဘၪအ၁ိၭလီၫ. ဆၧအီၪက့ၪ ၁ူၪနးစၫရၫလၧအ၀့ၫအမၫအလးနီၪ အ၀့ၫအၪ့ဆၫလၩ့ခွံၬကဆါယွၩအဆၧ ယိထွ့ၫမၩဆၧၩ့လၧ ဆၧဆူဆၧနဲၩအဒိၪအထီၫ အလုဒိၪလၧအကဲၪထၪ့ဆၧအထိၪ အဒီၩ့နီၪ လၩ့မါခွံၬ၀့ၫဒၪလၧအဆၧအီၪမၧၫ့အီၪဂဲၩအဖၧၩ့လီၫ. . . လၧစအၫဘြဟၫ့အဆၧဆူနဲၩလၩ့မါခွံၬ၀့ၫဒၪအကၠီၩ့ နးစၫရၫဘၪဒၪဆၧၫ့ယၫလၧ ဆၧဎီၪ (ဆၧကၪဆၧဂဲၩ) ဖၭဒိၪနီၪလီၫ. အ၀့ၫဒၪအဆၧဎံၫဆၧလၩနီၪ ဂၧၫ့စိၩလၧ ခးအံဇံၭအစဎွၩအနါဖၧၩ့တၭ ဘၪဆၧထဲၩ့ကိၭန့အ၀့ၫလၧ စဎွၩအနီးဖၧၩ့ဘဲၫ၁ိၭ မိဘၪကဲၪစဎွၩအမၫအဂးလီၫ. လါနၫ့ဂ့ၩ ကဆါယွၩအဆၧယၫ့၁ုၪ့ယၫ့၁ၭဖၭဒိၪအဖၧၩ့, အီၪပဒၩ့ထၬနးစၫရၫခၫ့ဖျီၫ့လၧအဖျါလၩ့ဆၧစ့ၩရၫ့လၧ စဎွၩဒဲအဂံၪ့ဒီၪ့ ဎၫ့ဒီၪ့အဖၧၩ့နီၪလီၫ.” Ellen G. White, Patriarchs and Prophets, p. 130.

Mission (မ့ၡၧၫ့) အဆၧမၩနီၪ မွဲယီၫနးကၠၪအ့ၬ. ဆၧအၪ့လံၬအၪ့လီၫ ဆၧနီၪ ဒုၭကဲၪထၪ့ဆၧခိဆၧဂီၩ ဒံၩ့အၪထၪ့ဒံၭလၧစအၫဘြဟၫ့အဂးလီၫ. အ့ၪမွဲ ကဆါယွၩလခီၫနီၪ, လၧဆၧအွံၪ၁ၭဆၧၩ့ဆၧအဖၧၩ့, လထုၭပဲၩခွံၬအခ့ၫအၡၩနီၪ လၧအဆၧဘၪ၁ူၭဘၪမၪအဂးဘၪ. ပ၀့ၫ၁ံၪဆ့ ပအီၪလၧဆၧ၁ူၭဆၧမၪလါနၫ့ဂ့ၩ အ့ၪပဖ့ၪလၫ့ထဲၩ့ပ၁ၭနီၪ ကဆါယွၩမိဖျါခွံၬပဆၧမၪဒဲ အ၀့ၫမၩန့ပၧၩလၧအဆၧဖံၭ ဆၧမၩအဖၧၩ့နၧၩ့ဒံၭနီၪလီၫ.

`ပမၩန့ဆၧမၩလိၪ မွဲနီၪဒံၭလၧဆၧမၩအ၁ၭလၧ စအၫဘြၫ့လၧအအီၪလၧခးအံဇံၭအခၫနီၪလဲၪ.`