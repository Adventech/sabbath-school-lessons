---
title:  ၁ုၭယဲၩ့ထၪ့၁ၭ (လ့ၩစိၩ) လၧဆၧလးအီၪလၧပအီၪမုၬအ၀ါလခီၫ
date:   15/10/2023
---

ဘဲၫပမိလ့ၩထီၩ့စိၩလၧ ၦဂူၫဂၩလဖၪအီၪနီၪ, ကဆါယွၩကိၪ့ထၪ့ဆၧ ၁ိၫ့ပၧၩ လၧပအီၪလမုၬဘၪအလးနီၪလီၫ. ပဆိၫ့အီၪ (ပ၁ၭအီၪ) ဒၪလၧ ၦလၧအဘၪ လၩ့ဎိၭဒဲပၧၩ, ပအီၪမုၬဒၪလၧပဆၨၩပဆၬ၁ံၪအကျၩလီၫနီၪ မွဲဆၧအဲၪလၩ့ဒၪပ၁ၭ, မွဲဆၧအၧၩ့ဆၧ၁ၫ့ အလၩ့၁ၭမဲၪလၧအအီၪဂဲၫကဲၪထၪ့ဒၪလၧ တၨၭဘၫဘလၭ အဆၧလ့ၩခၫ့ဖျီၫ့အဖၧၩ့လီၫ.

`ဖီ ၁မိစ့ၭ ၁၁း၁-၉. ၦၡၩခမျၧး၁ံၪအဆၧအီၪက့ၪ၁ၭနီၪ မွဲဆၧနီၪလဲၪ. အ၀့ၫ၁ံၪအဲၪဒိၭမၩကဲၪထၪ့ဆၧနီၪလဲၪ, ဒဲဘၪမွဲနီၪ ကဆါယွၩဘၪမၩထံၬထၬ အ၀့ၫ၁ံၪအဆၧကိၪ့နီၪလဲၪ.`

ၦၡၩအဆၧလ့ၩခၫ့ဖျီၫ့လၧဘၫဘလၭအတၨၭ အဆၧမၩအ၁ၭယီၩ နဲၪဖျီၪထၪ့ အ၀့ၫ၁ံၪအဆၧ၁ၭဆီၪ့ထိစိၩဆၧဖၭဒိၪနီၪလီၫ. အ၀့ၫ၁ံၪကိၪ့ထၪ့ဆၧလၧ အမိ အီၪက့ၪစဲၩဆၧမၩနဲၪ့တၧၩ့ - ဒိၩ့လဖျိၪ့ဒဲတၨၭဖၭဒိၪလထုၪ့ လၧအလအီၪယုၩယါ ဘၪလၧဂၪ့ခိၪချိၫ့ယီၩလီၫ, “တၨၭအထီၫလၧအခံၫထိၭထၪ့ဘၭလၧမူၭခိၪအဖၧၩ့ လဖျိၪ့, ဒဲမၩၡီၩ့ပမံၩ့လမံၩ့ဘဲၫ၁ိၭ ပထီးလၩ့မုလၩ့ဖၭ လၧဂၪ့ခိၪချိၫ့ဎံၩ့လ့ၬလဂ့ၩ လီၫ” (၁မိ ၁၁း၄).

ၦၡၩမၩဆၧဘိၩ့ယီၩလၩ့ဂၬ (ဘၪဒီၩ့) လိၬ၁ၭဆၧနီၪဘဲၫ၁့ၪလဲၪ. ထီးဒၪမိမွဲ ထံၫဂဲးခးဂဲး, လုၫဎံၫလါ၁့ၪ (business), ဆၧဖံၭဆၧမၩ (ဘကျငညနျျ), ဒဲထီးဒၪလ့ၬ လၧဆၧဘိၪ့ဆၧဘၩအဖၧၩ့နီ-- ၦၡၩအၪဒၪဆၧမိအီၪက့ၪဒိၪဒၪအမံၩ့ဎိၩ၁-ဖျီၪ လီၫ. လၧခဲၫ့ထုၬနီၪ, အ၀့ၫ၁ံၪအဆၧမၩန့နၧၩ့ဆၧလဖၪ ကဲၪထၪ့ခွံၬဆၧပျီၩပျီၩလီၫ (လီၩလၩ့ဆၧ ၂း၁-၁၁).

လံၬဆံၫ့ဎံၪစံၭ၀့ၫလၧ ၁မိစ့ၭ ၁၁း၄ အဖၧၩ့နီၪ, ၦၡၩခမျၧး၁ံၪအဲၪဒိၭ၁ုၪ့ထၪ့ တၨၭဖၭဒိၪနီၪ ဘဲၫ၁ိၭထီးအ၀့ၫ၁ံၪလၩ့ပြံၩလၩ့ပြၩဘၪလၧ ဂၪ့ခိၪချိၫ့ယီၩလဂ့ၩနီၪ လီၫ. အ၀့ၫ၁ံၪအီၪဘုၭထၬလိၬ၁ၭဒၪလၧ အ၀့ၫ၁ံၪအဆၧအဲၪလၩ့ဒၪအ၁ၭ (selfish) နီၪလီၫ. အ့ၪမွဲကဆါယွၩလခီၫ အီၪလၧအဆၧကိၪ့အဂၩလမံၩ့လီၫ.

ကဆါယွၩစံၭ၀့ၫဒၪ, “ယိခွါ, ၦၡၩမွဲၦလဆၨၩဎး, အဆၧချဲၩ့လမံၩ့ဎးထီး အလူၬတၭ, မၩထၪ့၁ၫ့ဆၧယီၩတၭ, ဘိၩ့နဲၪ့ယီၩကယဲဆၧလၧအကိၪ့မၩဆၧလမံၩ့ လါလါ, ဆၧမိပဒၩ့ထၬ၀့ၫနးမံၩ့အ့ၬ” (၁မိ ၁၁း၆). အ၀့ၫ၁ံၪအဆၧကိၪ့နီၪ, မွဲအအၧၩ့အ၁ၫ့၀့ၫလီၫ. လံၬဆံၫ့ဎံၪလလီၩဘၪဆၧနီၪပျၩ့ပျၩ့လါနၫ့ဂ့ၩ, Ellen G. White စံၭ၀့ၫ လၧအ၀့ၫ၁ံၪလနဲၩဘၪ ကဆါယွၩအဆၧအုၩ့လၩ့လၧအစံၭ၀့ၫလၧ အမိမၩဂၭဂီၩ့ခွံၬဂၪ့ခိၪယီၩ လၧထံၫနးဖၧၫ့လၧၩ့အ့ၬနီၪလီၫ (၁မိ ၉း၁၄, ၁၅). အ၀့ၫ၁ံၪမိမၩကဲၪထၪ့ဆၧလၧ အဆၧဆီၫ့မီၪ့ဒၪ၀့ၫလၧဆၧမၩဖီၩ့ဖျ့ၭအ၁ၭနီၪ မိဂ့ၩနဲၪကဆါယွၩအဆၧချဲၩ့နီၪလီၫ. အ၀့ၫ၁ံၪအဆၧကိၪ့ထီးအလူၬနီၪ ကဆါယွၩ ၁့ၪယၫ၀့ၫလၧအအၧၩ့အ၁ၫ့အကၠီၩ့, ကဆါယွၩအီၪပဒၩ့အ၀့ၫ၁ံၪအဆၧမၩနီၪလီၫ.

`နၧၩ၀့ၫဒၪဆ့ နမွဲၦလၧအီၪမုၬဒၪလၧနလး၀ၩ့လၧနၡၩဆၨၩအဖၧၩ့ဒၪလီၫဧၪ. မွဲနမၩထံၩမၩ၁ိၭ ၦဂူၫဂၩလၧလမွဲဘၪနဆၨၩ, ဒဲလမွဲဘၪလၧနၡၩခမျၧးအဖၧၩ့ဒၪနီၪ ဘဲၫ၁့ၪလဲၪ.`