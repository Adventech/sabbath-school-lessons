---
title:  ဒုၭကဲၪထၪ့ဆၧ (စၭထၪ့) လၧနအီၪအလးနီၪ
date:   19/10/2023
---

`ဖီ မၩဆၧ ၁း၈. ယ့ၫရှူၬအီၪက့ၪ၁နိၫ မွဲနီၪလၧဆိၬဆၧ၁ၭထိၬအပရၧၫ့ (အ့ၪ) ဒုၭကဲၪထၪ့အဆၧထိးအ၁ၭ (His witnesses) လၧဂၪ့ခိၪနီၪလဲၪ.`

အယီၩမွဲကဆါယ့ၫရှူၬအဆၧမၪလူၬ (၁နိၫ) လၧအနဲၪလၩ့ပၧၩ ပဘၪမၩ ဆၧဘဲၫအထံၩအဖျဲ၁ံၪလဖၪအ၁ိၭ, မွဲလၧဆၧဆိၬဆၧ၁ၭထိၬအပရၧၫ့ လၧၦဂူၫဂၩ အအီၪနီၪလီၫ. ဆၧလ့ၩဆိၬဆၧ၁ၭထိၬအပရၧၫ့နီၪ မွဲပဘၪဖ့ၪနဲၪၦၡၩအဆၧဘၪ မၪအ့ၬ, မွဲဒၪဆၧဒုၭနဲၪလၩ့ကဆါယ့ၫရှူၬနီၪမွဲ ဆၧအီၪက့ၪဒီၩ့ဆၧလၧမူၭခိၪအ၁ီၫ့ ၁ၧၫ့ဂၩအဆၧပရၧၫ့လၧ (နဲၪဖျီၪ ၁၄း၆-၁၂) အဖၧၩ့နီၪလီၫ.

ဘဲၫနီၪအ၁ိၭ, အနီၪမွဲ, ဆၧမၪလူၬ (၁နိၫ) လၧယ့ၫရှူၬအဆၧချဲၩ့လၧ (မၩဆၧ ၁း၈) အဖၧၩ့နီၪလီၫ.

လၧၫ့နီၪ - “န၁ံၪမိကဲၪထၪ့ၦထိးအ၁ၭလဖၪ လၧယဂးလၧယရှုစလံၫ့ အဖၧၩ့”(NIV). ဘဲၫပဒၪဘၪ (လီၩထၪ့၀့ၫခိၪမၬခိၪမၬ), ပဘၪမွဲအ၀့ၫအဆၧထိးအ၁ၭ လၧပအီၪအလးဒၪပ၀့ၫနီၪလီၫ. ဆၧနီၪမွဲပဂံၪ့ဒီၪ့ဎၫ့ဒီၪ့, ပဆၧအီၪကီၪ့ဖၧၩ့, ဒဲပအီၪအလး၀ၩ့ဖၧၩ့နီၪလီၫ. ပဘၪမွဲအ၀့ၫအဆၧထိးအ၁ၭ အဆိၫထုၬ လၧပအီၪအလးဒၪပ၀့ၫနီၪ, အ၀့ၫအီၪက့ၪပၧၩ ပလး၀ၩ့အဆိၫထုၬမွဲ - ဂံၪ့ဒီၪ့ဒဲပဆၧမၩလး - မိဘၪမွဲအဆၧထိးအ၁ၭ (HIs witnesses) လၧၦအီၪဘူၭထံးလၧပၧၩနီၪလီၫ. (အဒီၩ့, ပဂံၪ့ဒီၪ့ဎၫ့ဒီၪ့ဖိၪ, ဂံၪ့ဒီၪ့အီၪဘူၭဆုးလၧပၧၩ, ပဆၧအီၪကီၪ့ဖိၪ၁ံၪ, ၦမၩဎုၬဆၧလၧပဆၧမၩလး, ဒဲၦအီၪလၧပနဲၩ့ပဎီၩ့လဖၪ).

ဘၪလဖၧၫ့ဖၧၫ့ ၦၡၩဆီၫ့မီၪ့ဒၪလၧထံၫယဲၩ့ခးယဲၩ့အဂး, ဒဲဆၧထိးအ၁ၭ (witness) လၧၦအနဲၩ့အဎီၩ့ (အဘူၭ) အဂး ၦမၩဆၧအီၪအ့ၬ. အၡါမၬနီၪ ပကဘၪ (ပမိဘၪ) မၩဂု (စၭထၪ့) လၧ ပအီၪအလးဒၪပ၀့ၫယီၩ, ဒဲဘၪလ့ၩလဆၫ့ ဘၪလဆၫ့ ဘဲၫကဆါယွၩ၁ိၫ့ပၧၩအ၁ိၭနီၪလီၫ.

လၧခဲၫ့နီၪ - “ဒဲလၧခးယုဒၫထၧၫ့ခးယၫအဖၧၩ့, ဒဲလၧစမ့

ၫ ဒဲထီၩ့လၧ ဂၪ့ခိၪအထုၬလီၫ” (ဆၧ ၁း၈). ယ့ၫရှူၬအီၪက့ၪဂုးခၧၫ့အဆၧထိးအ၁ၭနီၪ မိဘၪ ထီၩ့စိၩ၀့ၫလၧၦဂူၫဂၩ လၧအလုၫအလါလၩ့ဆၫ့လိၬ၁ၭလၧပၧၩလဖၪအအီၪလီၫ. မၩဂု (စၭထၪ့) လၧပအီၪအလး, ဒဲမိဘၪလ့ၩစိၩလၧဆၧအဂၩ ဘဲၫ၁ိၭမိထူၬစိၩလၧ ဆၧဖံၭထံၩဖံၭ၁ိၭ (ၡၩခံးဂး - social), ၦဆၨၩစိၩ (ethnic), ဒဲဆၧဘိၪ့ဆၧဘၩ အဖုၫလဖၪ (religious groups) အလၩ့ဆၫ့ (လမီၪ့ဎီၩ့ဘၪ) ၁ံၪလဖၪအအီၪ လီၫ. ဆၧလးလနၩ့နၩ့နီၪ ဆၨၩဆၬအဒီၪ့လမံၩ့ဎးအီၪၡီၩ့၀့ၫ ဒဲကဲၪထၪ့ဆၧအီၪကီၪ့ လပိၩ့ယၫဎး, လါနၫ့ဆၧလးလနၩ့နီၪ ဆၨၩဆၬအဒီၪ့ဖိၪလမီၪ့ဎီၩ့ဘၪလဖၪ အီၪၡီၩ့၀့ၫအၪမၬဆ့လီၫ. ထီးမိမွဲဆၧလမံၩ့မံၩ့နီၪ, ကဆါယ့ၫရှူၬအဆၧအၪ့မၧၫ့ လၩ့ပၧၩယီၩ စံၭ၀့ၫဒၪလၧပဘၪစဲၪထၪ့လၧဆၧလးပအီၪမုၬ ဒဲပကဘၪမၩလၧၫ့ထၪ့ ဎွ့ၩထၪ့ ဆၧမၩအကၧၩ့ဒိၪလၧၦဆၨၩ၁ံၪလဖၪအအီၪနီၪလီၫ. အ၀့ၫ၁ံၪဆ့ကြၨၭ ဒိၭန့ဘၪ (လိၫဘၪ) ကဆါယ့ၫရှူၬအဆၧ၁ၭထိၬအပရၧၫ့ဆ့လီၫ.

`မၩခွါ - ဎိၭဒီၪလၩ့ဆရၫ့ (စာရင်းပြု) လၧ ၦအီၪနနဲၩ့နဎီၩ့လဖၪလၧ အလိၫဘၪဆၧမၩဆၧၩ့, ဒဲမွဲၦလၧဆၧအီၪကီၪ့လ့ၩလထီၩ့ဘၪ လၧအအီၪ၁ံၪလဖၪဆံၭ.`

`မၩခွါတၡါ - အၪ့ကံၩ့ဘၩဆိၪဖၪဆၧလၧ ဆၧအဆၧၫ့အထီလၧယၫခီၫ, လၧနမိဆုးကျိၭန့ဘၪ ၦအလိၫဘၪဆၧမၩဆၧၩ့လၩ့ဆၫ့၁ံၪလၧ mission နီၪဆံၭ.`