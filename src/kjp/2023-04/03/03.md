---
title:  ကဲၪ့ထၪ့ဆၧဆိၪဂ့ၩလၧဂၪ့ခိၪထၧၫ့ဘံၪ့ယၫအဂး
date:   16/10/2023
---

`ဖီ ၁မိစ့ၭ ၁၂း၁-၃. ကဆါယွၩအဆၧချဲၩ့ လၧစံၭဘၪစအၫဘြၫ့နီၪ နဲၪဖျီၪယွၩအ Mission ဘဲၫ၁့ၪလဲၪ.`

ကဆါယွၩအၪ့မၧၫ့စအၫဘြၫ့လၧ မိဘၪအီၪက့ၪထးခွံၬအထံၫအခး ဒဲအၡၩ ခမျၧးလဖၪဒဲ မိဘၪလ့ၩစိၩလၧဆၧလးအဂၩနီၪလီၫ. ဆၧ၁ံၪလဖၪနီၪ မွဲ၀့ၫဒၪ ကဆါယွၩအဆၧကိၪ့ထီးအလူၬ လၧအဆၧထိစိၩ၁ံၪလဖၪ မိလၧၫ့ထၪ့ဎွ့ၩထၪ့ဒၪ ၀့ၫလၧ စအၫဘြဟၫ့အဆၧဖ့ၪလၫ့၁ၭနီၪလီၫ. စအၫဘြဟၫ့လ့ၩ၀့ၫဘဲၫ ကဆါယွၩလုလၩ့ဘၪအ၁ိၭနီၪလီၫ. အ့ၪမွဲကဆါယွၩအဆၧကိၪ့အီၪလၧနၧၩဒဲ အၪ့မၧၫ့နၧၩဘဲၫစအၫဘြဟၫ့အ၁ိၭနီၪ, နခိၭနၪဖိၬထွ့ၫတၭ နမိကဲၪထၪ့ဆၧဆိၪဂ့ၩ လၧၦဂူၩဂၩ၁ံၪအဂးနီၪလီၫ.

**ဖီ လံၬဆံၫ့ဎံၪအဆၧၫ့လဖၪနီၪဆံၭ. မွဲဆၧဒုၭနဲၪဖျီၪနၧၩ ကဆါယွၩ အဆၧအုၩ့လၩ့ဆၧနီၪလမံၩ့လဲၪ.**

`၁မိ ၃း၁၅`

`၁မိ ၁၇း၁၉`

`၄မိ ၂၄း၁၇`

`အဲၫ ၉း၆`

`ဒၫ့ ၉း၂၄-၂၇`

`မၭ ၁း၂၁`

လံၬဆံၫ့ဎံၪအဆၧၫ့လဖၪနီၪ, စံၭ၀့ၫလၧ ကဆါယွၩမိမၩလၧၫ့ထၪ့ဎွ့ၩထၪ့ အဆၧအုၩ့လၩ့, လၧအအီၪက့ၪ၀့ၫလၧကျိၭအံဒံၫ့အဖၧၩ့, လၧအဖ့ၪနဲၪဆၧဖီၩ့ဖျ့ၭ လၧဆၧဒဲၩဘၭ အဆၧမၩဂၭဂီၩ့ဆၧအဖၧၩ့လီၫ. လၧဆၧနီၪအဂး, ယ့ၫရှူၬဎရံၬ ဘၪဂဲၫလၩ့၀့ၫလၧ စအၫဘြဟၫ့ဒဲစအံစၭ (ခၫ့ဖျီၫ့လၧနးစၫရၫ) လီၫ. လၧလံၬဟံဘြုၫ ၁၁း၉ နီၪစံၭ၀့ၫဒၪ စအံစၭဒဲစယၫကူၭန့၁ၫဘၪဆၧနီၪ မွဲဆၧဆိၪဂ့ၩ လၧကဆါယွၩအုၩ့လၩ့၀့ၫဒၪ စအၫဘြဟၫ့နီၪလီၫ.

စအၫဘြဟၫ့အနၫ့ဆါဒၪ၀့ၫ မွဲ၁့ၪယၫနၪ၁့ၪဆၧအုၩ့လၩ့ယီၩ မိထံးလၩ့ ထီၩ့လၩ့လၧအ၀့ၫအချံၫအ၁ၪဖိၭဘိၭလဲၪနီၪ ပ၁့ၪယၫလၩ့ထံးအ့ၬ. “စအၫဘြဟၫ့ ဘၪဆၧကိၭ၀့ၫ, ဘဲၫ၁ိၭအမိစဲၪ့ထၪ့လ့ၩထီၩ့၀့ၫလၧအလးလၧ အမိန့၁ၫ၀့ၫနီၪတၭ, လ့ၩခီၫခီၫလဲၪနီၪ လ၁့ၪယၫဘၪ၀့ၫတၭ, စဲၪ့ထၪ့ခွံၬ၀့ၫလီၫ” (ဟံ ၁၁း၈). မွဲဆၧဒီၩ့ဆၧထ့ၬလၧပဂးလီၫ.

`စံၭဒၪခလူၭ အ့ၪမွဲကဆါကိၭန့နၧၩ, “နလ၁့ၪယၫဘၪဆၧလး” လၧနကဘၪလ့ၩနီၪ, နမိစံၭဆၧၫ့ထဲၩ့ဘဲၫ၁့ၪလဲၪ, ဒဲဘၪမွဲနီၪလဲၪ.`