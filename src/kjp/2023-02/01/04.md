---
title:  ထိးဆၧၫ့မၩန့ယ့ၫရှူၬအဆၧမၩနၧၩ့ဆၧ
date:   28/03/2023
---

ဘဲၫဆၧဒုၭနဲၪဖျီၪ၀့ၫလၧလံၬဆံၫ့ဎံၪဖၧၩ့အ၁ိၭ, ယ့ၫရှူၬအဆၧဒုၭလိၬ၁ၭလၧ စၫတၫ့နီၪ ဘၪထိးစၪ၀့ၫဒၪနးဆိၭအ့ၬ. အ၀့ၫမွဲၦမၩနၧၩ့ဆၧဖၭဒိၪလဂၩလီၫ. မွဲၦမၩနၧၩ့ဆၧလၧဆၧအၧၩ့ဆၧ၁ၫ့အဖၫ့ခိၪလီၫ. ဘဲၫပနဲၩယ့ၫရှူၬမၩနၧၩ့စၫတၫ့ အဆၧကျဲၩ့ဖစီၩ့လဖၪအ၁ိၭနီၪ, မွဲပနဲၩတၡါဆၧအဂၩလမံၩ့လၧ ဎရံၬအဆၧမၩနၧၩ့ ဆၧနီၪ မွဲပဆၧမၩနၧၩ့ဆၧဆ့နီၪလီၫ.

`ဖီ နဲၪဖျီၪ ၁၂း၁၀. ဆၧဖ့ၪဂဲးဖ့ၪဘၭလၧနကြၨၭဒိၭန့ဘၪလၧ ၦလၧအအီၪ က့ၪဆၧမၪလၧပထၧၫ့ဖု၀ဲ၁ံၪအလီၩ့လဂၩနီၪ "ဘၪဆၧနၫ့လၩ့ခွံၬ၀့ၫ" နီၪ မွဲဆၧနီၪ လမံၩ့လဲၪ.`

မွဲဆၧဒုၭဆၧယၩအလးအီၪဒံၭလၧဂၪ့ခိၪယီၩလါနၫ့ဂ့ၩ, မုၪခီၩလဲးနီၪစၪခွံၬ ၀့ၫလီၫ. လထံၪဎး (အထ့ၬ) လီၫ. ဆၧမွဲဆၧတီၩယီၩ မွဲန့ၫဎရံၬအဆၧမၩနၧၩ  ဆၧအထုၬလၧၦၡၩဆၨၩအဆၧလ့ၩခၫ့ဖျီၫ့ယီၩနီၪအ့ၬ, မွဲ၀့ၫဆ့လၧပ၀့ၫလဂၩဘၪ လဂၩ ဆၧဒုၭဆၧလၧဆၧအစီၩ့အမၩ့ဒဲလၧမုၪခီၩလဲးနီၪဆ့လီၫ. ၦဎရံၬဖိၪ၁ံၪလနၩ့နၩ့အီၪမၧၫ့၀့ၫလၧ ဆၧမၩနၧၩ့အဆၧဘၪထံၬထၬအဖၧၩ့လီၫ. အ၀့ၫ၁ံၪ ဆိၫ့မုလါမိမၩနၧၩ့ဆၧလါနၫ့ဂ့ၩ ဖီၪ့ဆုၭဂုးခၧၫ့ဆၧမွဲဆၧတီၩလၧဎရံၬအဆၧမၩနၧၩ့ ဆၧလၧအ၀့ၫ၁ံၪနၫ့ဆါဒၪ၀့ၫ အဆၧအီၪမၧၫ့အီၪဂဲၩဖၧၩ့နးဆိၭအ့ၬလီၫ.

`ဖီ နဲၪဖျီၪ ၁၂း၁၁. ကဆါဎရံၬဖ့ၪလၫ့ပၧၩဆၧထိးအ၁ၭလၩ့ထံးလၧဆၧမၩနၧၩ့ဆၧနီၪမွဲဆၧနီၪလဲၪ.`

လၧလံၬနဲၪဖျီၪအဆၧပရၧၫ့လၧဆၧအီၪကီၪ့နွ့ၫဒီၪ့အဂးအဖၧၩ့ ပဒၪဘၪ ဆၧကွ့ၭဖျီၪထၪ့, "ၦလၧအမၩနၧၩ့မၩစၪဆၧနီၪ" နီၪနွ့ၫဘျၩ့လီၫ. ဘိၩ့ယီၩလၧ (နဲၪဖျီၪ ၁၂း၁၁) ဖၧၩ့နီၪ ပဒၪဘၪဆၧချဲၩ့ "မၩနၧၩ့မၩစၪဆၧ" ယီၩ လဘျၩ့ဒီၭလီၫ. ဆၧချဲၩ့ "မၩနၧၩ့မၩစၪဆၧ" ယီၩ အီၪဂဲၫလၧဆၧချဲၩ့အခၪ့ထံၭမွဲ nikao (နံခၭ၀ိၫ) လီၫ. အခီၫပယီၫမွဲ "မိမၩနၧၩ့ဆၧ, မိအီၪဎံၩ့လး, မိ၁ုၪ့ဎွံၫ၁ၭယီၩလၧဆၧမၩနၧၩ့, ဒဲမိထိးဆၧၫ့ဆၧမၩနၧၩ့အဘိၪ့" လဖၪနီၪလီၫ. အီၪက့ၪ၁ုၪ့အီၪက့ၪ၁ၭလၧ     ဆၧမၩနၧၩန့၁့ၪနီၪဆံၭ. နဲၪဖျီၪ ၁၂း၁၁ လီၩလၩ့ထံး၀့ၫဒၪ မွဲန့ၫဒၪလၧ "၁ိၪဖိၪ အ၁ွံၪ" နီၪလီၫ.

လၧ နဲၪဖျီၪ ၅း၆ အဖၧၩ့, လၧမီၪအဆၧဒၪဆၧအဖၧၩ့, စယီဟၫ့ယိထၪ့ စိၩလၧမူၭခိၪဒဲဒၪဘၪ "၁ိၪဖိၪလၧဘၪဆၧမၩ၁ံၫ၀့ၫလါနၫ့ဆၧၫ့ထုၪ့အီၪ၀့ၫ" လီၫ. ကဆါဎရံၬအဆၧဖ့ၪလၫ့၁ၭနီၪ မွဲမူၭ၀ၩ့ဒီၪ့ထၧၫ့ဘံၪ့ယၫအဆၧထုၭန့၁ၭအ၁ၭခံ (focus) လီၫ. ဆၧကယးကဖး (လၩ့ဆၫ့လၩ့မဲၩလူၬလူၬဆံၫ့ဆံၫ့) ဖိၭဘဲၫထုၪ့စူၪယၫ, မွဲဆၧထုၭဖျီၪထၪ့ယွၩအဆၧအဲၪလၧ ဆၧကိၪ့၁့ၪဆီၫ့မီၪ့လန့ဘၪနီၪ အီၪလၧၩ့ အ့ၬလီၫ.

ထီးမွဲပထိးဆၧၫ့ဎရံၬမၩဆၧလၧပဂးနီၪ, ထုၭပဲၩခွံၬပဒ့ၪပမါ, ဒဲပဆၧၫ့ထုၪ့ ဂုးခၧၫ့လၧယွၩအမ့ၬယၫလီၫ. ပဆၧဒဲၩဘၭလဖၪဘၪဆၧကွဲၪဖျါခွံၬ၀့ၫ (လီ ၁း၁၄; အ့ ၁း၇; လီ ၂း၁၄), ဒဲ "ၦလၧအအီၪက့ၪဆၧမၪလၧပထၧၫ့ဖု၀ဲ၁ံၪ အလီၩ့လဂၩနီၪ ဘၪဆၧနၫ့လၩ့ခွံၬ၀့ၫ" လီၫ (နဲၪ ၁၂း၁၀). ပဘၪဆၧရွံန့ထဲၩ့ပၧၩ, ပထိးဆၧၫ့ဘၪဆၧမၩနၧၩ့အဘိၪ့, ဒဲပဘၪဆၧထိးထဲၩ့တၩ့ထဲၩ့ပၧၩနီၪ လမွဲလၧ ပဆၧဘိၪ့, ပဆၧဂ့ၩဒၪပ၀့ၫဘၪ မွဲဒၪလၧကဆါဎရံၬအဆၧမၩနၧၩ့ဆၧလဖၪလၧ ပလးနီၪလီၫ.