---
title:  ဆၧဒုၭဆၧယၩလၧမူၭခိၪ
date:   26/03/2023
---

နဲၪဖျီၪ (၁၂) နီၪ ဒုၭဖျီၪထၪ့ဆၧမၩအ၁ၭလၧ အဂဲၫကဲၪထၪ့ရှၤၭလၧဆၧ အဂ့ၩဒဲဆၧအၧၩ့အဘိၩ့ဆၧၩ့အဆၧဂဲးလိၬတ့ၭလိၬ လၧပ၁ၭမၧၫ့ထၧၫ့ထီယၫအဂဲး, လၧအဂဲၫကဲၪထၪ့လၧမူၭခိၪဒဲမိထုၬ၀့ၫလၧဂၪ့ခိၪယီၩနီၪလီၫ. ဆၧမၩအ၁ၭနီၪ ဒုၭနၪ၁့ၪပၧၩဆၧအဆၧၫ့အထီအဖျီၩ့ စၭထၪ့လၧမုၪခီၩလဲးပိၩ့ထၪ့ဆၧလၧမူၭခိၪဒဲ ထီၩ့လၩ့လၧဂၪ့ခိၪ လၧဒုၭန့ဆီၪ့ယွၩအခမျၧးလဖၪ လၧမုနံၩအထုၬလဖၪယီၩလီၫ.

`ဖီ နဲၪဖျီၪ ၁၂း၇-၉ လၧအဒုၭဖျီၪထၪ့မူၭ၀ၩ့ဒီၪ့အဆၧဂဲးလိၬတ့ၭလိၬဆၧလၧ ဆၧဂ့ၩဒဲဆၧအၧၩ့အဘိၩ့ဆၧၩ့နီၪလါဆံၭ. ဆၧမၩအ၁ၭဘဲၫယီၩကဲၪ့ထၪ့၀့ၫလၧ မူၭခိၪန့ဘဲၫ၁့ၪလဲၪ. လံၬဆံၫ့ဎံၪအဆၧၫ့ယီၩ လီၩဖျီၪဘၪထွ့ၫဆၧရွံန့ဆၧအဆၧ ပျီဖျ့ၭအခံးအဂၩ့ဘဲၫ၁့ၪလဲၪ. `

ဆၧပျီၩဖျ့ၭရွံန့ဆၧနီၪ မွဲယွၩအဆၧပၧၩ့ဆၧပြၭ၁နိၫအခၪ့ထံၭ, လၧမူၭခိၪဒဲ ဂၪ့ခိၪနံၫစီၪ့လူၬအဂးလီၫ. ကဆါယွၩနီၪမွဲတဲၩ့လၩ့စဲၭအဂၩ့ (စက်ရှုပ်) လၧမူၭခိၪ နီၪအ့ၬ, ဒဲဂၪ့ခိၪယီၩဆ့အ့ၬနီၪလီၫ. ဘၪဆၧတဲၩ့လၩ့ၦၡၩလၧယွၩအခံးအဂၩ့ဒၪ ၀့ၫ, ဘဲၫ၁ိၭၦၡၩမိရွံန့ဘၪဆၧလၧအနး၁ၭအဂးနီၪလီၫ.

ဆၧပျီၩဖျ့ၭရွံန့ဆၧနီၪ ဘၪလၩ့ဎိၭလိၬ၁ၭလၧဂဲးစီၩ့မၩ့အဲၪဆၧန့နီၪလီၫ. အ့ၪမွဲဆၧပျီဖျ့ၭရွံန့ဆၧလအီၪလၧၩ့ဘၪနီၪ, ဂဲးစီၩ့မၩ့အဲၪဆၧအီၪ၁့ၪအ့ၬ, မွဲလၧဆၧအဲၪ နီၪ မၩဆီၪ့မၩနီၩ့ဆၧနးဆိၭအ့ၬနီၪလီၫ. ဆၧအဲၪဆၧကွံၩနီၪ မွဲဆၧပျီၩ့ဖျ့ၭရွံန့ဆၧဒုၭဖျီၪထၪ့အခံးအဂၩ့နီၪလီၫ. အ၁ီၫ့အီၪလၧမူၭခိၪကိၭဂၩဒ့ၭဘၪဆၧၫ့ယၫ ဆၧရွံန့ ဆၧစံၭဆၧၫ့ထဲၩ့ယွၩအဆၧအဲၪ၁့ၪ, အ့ၪလမွဲဂၭဎ့ၬထၪ့လၧဆၧအီၪက့ၪထၪ့ထီၫ၁ၭ ၁့ၪဆ့နီၪလီၫ. ဘဲၫမူၭခိၪအ၁ီၫ့လဖၪဘၪဆၧၫ့ယၫ၀့ၫအ၁ိၭ, လံၬနဲၪဖျီၪယီၩထုၭဖျီၪ ထၪ့ဒုၭ၁့ၪယၫပၧၩကိၭဂၩ ဘၪထွ့ၫလၧဆၧရွံန့ဆၧအဆိၩအကၠၪအဂး လၧဂၪ့ခိၪ မုနံၩအထုၬ ဆၧဂဲးလိၬတ့ၭလိၬအဖၧၩ့နီၪလီၫ.

လၧဆၧဂဲးလိၬတ့ၭလိၬဆၧဖၭဒိၪအဖၧၩ့နီၪ ၦအီၪလၧနံၫခီၫနံၫပၫန့နးဂၩ အ့ၬ (လု ၁၁း၂၃), ဒဲလၧဆၧဒုၭဆၧယၩလၧခဲၫ့ထုၬနီၪဆ့ ၦအီၪလၩ့ဎိၭလၧလးနံၫ ခီၫလူၬန့ကဲၪနးဂၩအ့ၬလီၫ. ဘဲၫအ၁ီၫ့၁ံၪဘၪရွံအၪ့ထုၫ့ယ့ၫရှူၬ, အ့ၪလမွဲမုၪခီၩလဲး အ၁ိၭနီၪ, ၦၡၩကိၭဂၩအဆၧအီၪက့ၪလၩ့၁ၭလၧမုနံၩခဲၫ့ထုၬအဂးနီၪဆ့အၪ့လဲၩထၪ့ ထဲၩ့၁ၭန့လၧၩ့အ့ၬလီၫ. မွဲပၫလဲၪမိအီၪတီၩ၀့ၫလၧ ပဆၧဘိၪ့ဆၧဘၩ, ပဆၧဖိၬထွ့ၫအဖၧၩ့နီၪလဲၪ. ဆၧယီၩမွဲဆၧဘၪထွ့ၫဒဲပၧၩကိၭဂၩဒ့ၭ, လၧကိၭအဆၧၫ့ အထီဒ့ၭ, ထီးဂၪ့ခိၪအဆၧလ့ၩခၫ့ဖျီၫ့အထုၬနီၪလီၫ.

လါနၫ့ဂ့ၩဆၧပရၧၫ့အမုၬဒဲအဂ့ၩထုၬလၧပဂးအီၪ၀့ၫဒၪလီၫ. လံၬနဲၪဖျီၪ (၁၂) ထုၭဖျီၪထၪ့၀့ၫဒၪ ကဆါဎရံၬအဆၧမၩနၧၩ့ဆၧ လၧဆၧဒုၭအဖၧၩ့နီၪ, ဒဲပ၀့ၫကိၭဂၩဒ့ၭ, မိန့ဎုၬဆၧမၩနၧၩ့ဆၧလၧအ၀့ၫအဖၧၩ့ ဘဲၫပရွံန့ဆၧလၧအ၀့ၫ အအီၪလခီၫနီၪလီၫ. ဆၧရွံအၪ့ထုၫ့န့ဘၪဆၧလၧပ၁့ၪယၫ၀ဲၩဘၪ, လၧပမိမွဲ ၦမၩနၧၩ့ဆၧနီၪ, မွဲအဂ့ၩ၀့ၫဆံၭဒိၪလဲၪ.

ဆီၫ့မီၪ့ယိပရွံန့ဘၪဆၧလၧပအဲၪဒိၭကဲၪ (ဆၧပဒၩ့မၩဆီၪ့လအီၪဘၪ), မွဲယ့ၫရှူၬ, ၁့ၪယၫ၀့ၫလၧမိဘၪဆၧၫ့ယၫထုၪ့စူၪယၫလါနၫ့ဂ့ၩ ထိးထဲၩ့တၩ့ထဲၩ့ပၧၩ (၂ထံ ၁း၉), ဒဲဖ့ၪလၫ့ပၧၩဆၧပျီၩဖျ့ၭရွံန့ဆၧနီၪလီၫ. ဆၧယီၩမိစံၭဘၪပၧၩ ပဘၪအီၪက့ၪဆံၫ့ဎံၪ, အီၪက့ၪလုဒိၪဆၧဖ့ၪလၫ့ပျီၩပၧၩဆၧနီၪဘဲၫ၁့ၪလဲၪ.