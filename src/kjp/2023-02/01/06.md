---
title:  ယွၩအဆၧၫ့အထီခဲၫ့ထုၬလၧအီၪလၩ့ထး
date:   30/03/2023
---

မုၪခီၩလဲးနီၪ ဒုၭဆၧလၧဎရံၬခီၫလၧအပိၩ့ထၪ့ဆၧလၧမူၭခိၪဒၪလ့ၬယူၭနီၪ လီၫ (နဲၪ ၁၂း၇). အ၀့ၫအဆၧအီၪက့ၪ၁ၭဒဲအဆၧထိစိၩလၧနီၪဒံၭဒၪအိၩဒဲ အဆၧထိးဘိၩ့ယီၩနီၪ မွဲအမိဖီၫ့ကၠူၭဒဲခိၭပၧၩ့ထၬမူၭ၀ၩ့ဒီၪ့ထီးအလူၬလီၫ (ဖီ အဲၫ ၁၄း၁၂-၁၄). အ၀့ၫအဆၧထိအတိၩ့၁ၭနီၪ မွဲကဆါယွၩအၡၩခမျၧးလၧဂၪ့ခိၪ အဆၧလ့ၩခၫ့ဖျီၫ့ လၧမုနံၩအခဲၫ့ထုၬလဖၪယီၩနီၪလီၫ. နဲၪဖျီၪ ၁၂း၁၇ ထုၭဖျီၪထၪ့ လီၩ၀့ၫၡီၩ့ (မုၪခီၩလဲး) နီၪ ၁ၭထၪ့ဆီၪ့ၦမုၪ (ဆၧအီၪကီၪ့) ဒဲလ့ၩဒုၭဆၧလၧအချံၫ အ၁ၪအဂူၫဂၩလဖၪအဂဲးနီၪလီၫ. ဆၧချဲၩ့, အချံၫအ၁ၪအဂူၫဂၩလဖၪနီၪ, ကွ့ၭကျိၭ ၀့ၫလၧ "ဆၧအအီၪလၩ့ထး" နီၪဆ့ လၧ King James Version နီၪလီၫ. ယွၩအၦအီၪလၩ့ထး လၧအီၪတီၩလၧအီၪလီၩ့လၧဎရံၬ, ခိၭနၪဖိၬထွ့ၫဆၧမွဲဆၧ တီၩ, ဒဲဂုးခၧၫ့၀့ၫလၧယွၩအဆၧဖံၭဆၧမၩဖၧၩ့နီၪလီၫ.

`ဖီ နဲၪဖျီၪ ၁၂း၁၇. ကဆါယွၩအၦအီၪလၩ့ထး, အဆၧအီၪကီၪ့လၧမုနံၩ ခဲၫ့ထုၬအတခ့ၭဖ၀ၭလဖၪနီၪ မွဲဆၧနဲၪလဲၪ.`

လၧ (နဲၪဖျီၪ ၁၂း၁၇) အဖၧၩ့, မုၪခီၩလဲး (ၡီၩ့) နီၪ အ၁ၭထၪ့ၦမုၪ, မွဲယွၩ အဆၧအီၪကီၪ့လီၫ. မုၪခီၩလဲးအ၁ၭထၪ့ယွၩအၡၩခမျၧးလၧအီၪက့ၪဖိၪထွ့ၫ ယွၩအဆၧမၪလူၬလဖၪနီၪဆီၪ့ဆီၪ့လ့ၬ, ဒဲမိမၩဂၭဂီၩ့ဂၭစၪအ၀့ၫ၁ံၪလၧဆၧကိၭ မံၩ့ဒ့ၭနီၪလီၫ.

လၧခဲၫ့ထုၬနီၪ, မိမၩဂဲၩထၪ့၀ၭထၪ့ဆၧဒဲခၩလၩ့အလူ (ထုၭထုၪ့အလူ) ထီးအ၀့ၫ၁ံၪလအၪ့ဆၫဆၧဎွ့ၩဆၧလဂ့ၩ ဒဲမိဒၪဆၧၫ့ယၫဘၪဆၧ၁ံၫလၧဆၧ ကၪဆၧဂဲၩဖၧၩ့လီၫ (နဲၪ ၁၃း၁၄-၁၇). မုၪခီၩလဲးနီၪ မၩနၧၩ့ကဆါဎရံၬန့အ့ၬ, မွဲဆၧအနီၪ, အ၀့ၫမိမၩဂၭဂီၭခွံၬဎရံၬအၡၩခမျၧးလၧအအီၪတီၩအီၪလီၩ့လဖၪနီၪ လီၫ. ဂၪ့ခိၪအဆၧဒုၭဆၧယၩလၧခဲၫ့ထုၬနီၪ မွဲမိအီၪထၪ့လၧခးအ့ၩၡၧၫမုထၪ့ အတိၩ့ဖၧၩ့ (the Middle East) နီၪအ့ၬ, ဆၧထိစိၩ၁ၭဆုးလီၩ့အလးနီၪ မွဲဒၪ ယွၩအၡၩခမျၧးလၧအအီၪဎံၩ့လးလၧဂၪ့ခိၪယီၩလီၫ. မွဲဆၧဒုၭဆၧယၩလၧဆၧ အဂဲးဆီၪ့ဘၭဆီၪ့နံၫဖုၫအဘိၩ့ဆၧၩ့, ကဆါဎရံၬဒဲမုၪခီၩလဲးနီၪလီၫ. ထီးနီၪ  လဖၧၫ့, ၦအီၪဎၩ့ဆၧလၧဆၧ၁ၭကျၩန့နးဂၩအ့ၬ.

ဆၧအၪ့စၪ့မိၡါနီၪမွဲ၀့ၫ, "မွဲမပၫမိအီၪတီၩ၀့ၫလဲၪ," "ၦအီၪတီၩလၧပၧၩနီၪ အီၪခလဲၪ" လီၫ. မူၭခိၪဘၩ့မုးနီၪကိၭ၀့ၫ ၦလၧအ၁ၭဆုးလီၩ့လၧဎရံၬအဆၧအဲၪ, ဘၪဆၧရွံန့ထဲၩ့လၧအခိးအတၩ, ဘၪဆၧအုၩ့လၩ့၀့ၫလၧအဆၧကိၪ့ဆိၫ၀ဲၩလဖၪ, ဒိၭန့၁ၭမုဆံၫ့ဎံၪအဆၧဖ့ၪဂဲးဖ့ၪဘၭ, ဒဲခိၭနၪဖိၬထွ့ၫအဆၧမၪလူၬလဖၪ ထီးဒၪလ့ၬ ဒၪဆၧၫ့ယၫဘၪဆၧ၁ံၫ လၧကဆါအဂးနီၪလီၫ.

ဂၪ့ခိၪယီၩ မိထီၩ့စိၩ၀့ၫလၧ ဆၧတတုၬတနၭအထီ (ဆၧကၪဆၧဂဲၩ) ဖၭဒိၪနီၪဘူၭထၪ့၀့ၫယူၭလီၫ. လါနၫ့ဂ့ၩမွဲလၧယ့ၫရှူၬအဖၧၩ့, ခၫ့ဖျီၫ့လၧယ့ၫရှူၬ, မွဲလၧ ယ့ၫရှူၬအကၠီၩ့, ပဆၧမၩနၧၩ့န့ဆၧနီၪလၩ့ထံး၀့ၫဒၪ - အ့ၪပအီၪဆုးကျိၭလၧ အ၀့ၫ, လၧပဆၧဆူဆၧနဲၩ, ဆၧနဲၩလၧအအီၪဒဲဆၧမၩဖိၬထွ့ၫနီၪလီၫ. ဆၧ၁ံၪ လဖၪနီၪ အီၪဂဲၫဒၪလၧပနၫ့ဆါပဆၧရွံန့ဆၧလီၫ.

နဒၪန့ (နဲၪဖျီၪ ၁၂း၁၇) အဆၧမွဲဆၧတီၩမၩဆၧလၧနဆၧအီၪမၧၫ့အီၩဂဲၩ ဖၧၩ့, လၧနဎရံၬဖိၪအဆၧလ့ၩခၫ့ဖျီၫ့ဖၧၩ့ဘဲၫ၁့ၪလဲၪ. ဆၧနီၪမွဲ၀့ၫဒၪ, ဆၧဂဲးလိၬ တ့ၭလိၬဖၭဒိၪမၩဆၧလၧနဆၧအီၪမၧၫ့အီၪဂဲၩဖၧၩ့လီၫ. မွဲနဒၪန့ဘဲၫ၁့ၪလဲၪ.