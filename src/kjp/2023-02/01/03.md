---
title:  မုၪခီၩလဲးအဆၧဒုၭန့ဆီၪ့ဆၧ
date:   27/03/2023
---

ခီၫလၧအခၪ့ထံၭနီၪ, မုၪခီၩလဲးအၪ့ဎၬမၩဂၭဂီၩ့ဎရံၬလီၫ (နဲၪဖျီၪ ၁၂း၄, ၅). ဘိၩ့နဲၪ့ယီၩဒၪလ့ၬ, အ၀့ၫဘၪစၪခွံၬ၀့ၫကိၭဘျၩ့ဒ့ၭလီၫ. လၧဎရံၬအီၪဖျဲၪထၪ့အခၫ နီၪ, မူၭခိၪအ၁ီၫ့လီၩအ့ၪဘၪစယိ၁ၭဒဲနးမၫရံၫ လၧစဎွၩဟ့ရၧၭအဆၧကိၪ့၁ၭကဲၪ့ ဒဲအ၀့ၫ၁ံၪစဲၪ့ဖီၩ့လၧခးအံဇံၭဖၧၩ့နီၪလီၫ. ယ့ၫရှူၬဆၧၫ့ယၫမုၪခီၩလဲးအဆၧကျဲၩ့ ဖစီၩ့ထုၭန့ဆီၪ့ဆၧလဖၪလၧၡါမုနၧၫ့ဖၫအဖၧၩ့နီၪ စံၭဆၧၫ့ထဲၩ့၀့ၫဒၪလၧ "ဆၧကွ့ၭအ၁ၭ," ဒဲမၩန့ဆၧအီၪပဒၩ့ (ဆၧဒိၭနဲၩ့) လၧကဆါယွၩအလူအထၫဘဲၫနီၪ အ၁ိၭနီၪလီၫ. လၧအဆၧထိး၁ံၫအ၁ၭလၧ ထုၪ့စူၪယၫအလီၩ့နီၪ, ကဆါယ့ၫရှူၬ နဲၪဖျီၪအဆၧအဲၪအထိၪအဒီၩ့ဒဲမၩဖီၩ့ဖျ့ၭပၧၩလၧဆၧဒဲၩဘၭအဆၧစ့ၩရၫ့နီၪလီၫ. လၧကဆါအဆၧဂဲၫထုၪ့မၧၫ့ထၪ့ထဲၩ့နီၪ, ဘဲၫၦလုဆၧအခိၪလၧအအီၪမၧၫ့၀့ၫ လၧပဂးအ၁ိၭ, အ၀့ၫမၩဖီၩ့ဖျ့ၭပၧၩလၧဆၧဒဲၩဘၭအစီၩ့အမၩ့ လၧပဆၧအီၪမၧၫ့ အီၪဂဲၩဖၧၩ့လီၫ.

**ဖီ နဲၪဖျီၪ ၁၂း၄-၆, ၉; အ့ဖစၧၭ ၅း၂၅-၂၇, ၃၂; ဒဲ အၪ့အူၭ ၂း၇-၉; ဒဲထုၭထၪ့ဆၧအခီၫပယီၫလၧဆၧနဲၪ့လဖၪယီၩလါဆံၭ.**

`ၡီၩ့`

`ၦမုၪ`

`ဖိၪခွၫ`

`နိၪထိၭထၭ`

လၧလံၬဆံၫ့ဎံၪဖၧၩ့, နိၪထိၭနီၪမွဲဆၧနဲၪ့လၧစီၩ့မၩ့လၧပၨၩ့ထၬဘၪဆၧ အဂးလီၫ. နိၪထိၭထၭနီၪ ဖ့ၪနဲၪ့ဆၧလၧခါလန့ဘၪ, အီၪဎွ့ၩဒဲစီၩ့မၩ့, ဆၧပၨၩ့လၧၦမၩနၧၩ့မၩစၪလန့ဘၪနီၪလီၫ. ယ့ၫရှူၬဆၧၫ့ယၫဘၪဆၧကျဲၩ့ဖစီၩ့ကိၭမံၩဒ့ၭ လၧပဘၪလ့ၩခၫ့ဖျီၫ့လဖၪ, လါနၫ့အ၀့ၫဂဲၫလၩ့လၧဆၧမၩနၧၩဆၧလမံၩ့နီၪလီၫ.   မုၪခီၩလဲးနီၪ မွဲဒုၪဒၩလၧဘၪဆၧမၩနၧၩ့မၩစၪခွံၬ၀့ၫလဂၩလီၫ. ကဆါဎရံၬမၩနၧၩ့ခွံၬ မုၪခီၩလဲးနီၪ လၧအဆၧအီၪမၧၫ့အီၪဂဲၩ, အဆၧထိး၁ံၫ, ဒဲလၧအဆၧဂဲၫထုၪ့မၧၫ့ ထၪ့ထဲၩ့လီၫ. မွဲလၧယ့ၫရှူၬမၩနၧၩ့၀ဲၩအ၀့ၫလၧ ကြၫနံအထုၪ့စူၪယၫလီၩ့နီၪ, ပ၀့ၫပမၩနၧၩ့ဆၧန့ဆ့လီၫ. ဎရံၬအဆၧမၩနၧၩ့ဆၧလၧမုၪခီၩလဲးအဖၫ့ခိၪနီၪ မွဲဆၧအလၧၫ့အဎွ့ၩ, လါနၫ့ဆၧဂဲးလိၬတ့ၭလိၬဖၭဒိၪ လၧဎရံၬဒဲမုၪခီၩလဲးအဘိၩ့ဆၧၩ့နီၪ လ့ၩဖီၩ့၀့ၫဒံၭအ့ၬလီၫ.

မွဲလါနၫ့ဘိၩ, ထီးမွဲပထိးဆၧၫ့ဎရံၬမၩဆၧလၧပဂးနီၪ, ပဆၧဒဲၩဘၭလဖၪ ဘၪဆၧကွဲၪဖျါခွံၬ၀့ၫဒၪလီၫ. ပလၧၫ့ထၪ့ဎွ့ၩထၪ့လၧကဆါယွၩအမ့ၬယၫ မွဲလၧ ဎရံၬအဆၧတီၩဆၧလီၩ့လုၬဘံၭပၧၩနီၪလီၫ. ဘဲၫစပီလူၫစံၭ၀့ၫအ၁ိၭ, "ဒဲဆၧမိဒၪန့ယၧၩလၧအဖၧၩ့လအီၪဘၪ လၧယဆၧတီၩဆၧလီၩ့ဘၪဆဲၫ့လၧဆၧမၪလူၬနီၪ, မွဲအအီၪလၧဆၧတီၩဆၧလီၩ့ဘၪဆဲၫ့လၧဆၧနဲၩဎရံၬ, ဘဲၫၦစံၭဆၧအ၁ိၭ, ဆၧတီၩဆၧလီၩ့ဘၪဆဲၫ့လၧယွၩလၧဆၧနဲၩအကၠီၩ့..." နီၪလီၫ (ဖလံဖံၫ ၃း၉). ထီးပဘၪဆၧကွဲၪဖျါခွံၬနီၪ, ဆၧအီၪက့ၪဆၧမၪလၧပဖၫ့ခိၪန့နးမံၩ့လၧၩ့အ့ၬ, မွဲလၧကဆါယ့ၫရှူၬမၩနၧၩ့ခွံၬဆၧအၧၩ့ဆၧ၁ၫ့ဒဲဆၧဒဲၩဘၭလၧအဂဲၫဘၪအနၫ့ဆါ၁့ၪ ထီးအလူၬ အဆိၩဆိၩအကၠၪကၠၪနီၪလီၫ. အ၀့ၫမၩနၧၩ့မၩစၪခွံၬဆၧအၧၩ့ဆၧ ၁ၫ့နီၪ အလၧၫ့အဎွ့ၩယူၭလီၫ. ထီးမွဲပထိးဆၧၫ့ကဆါယ့ၫရှူၬလၧဆၧနဲၩနီၪတၭ, အ၀့ၫအဆၧမၩနၧၩ့ဆၧနီၪ ကဲၪထၪ့ပဆၧမၩနၧၩ့ဆၧနီၪလီၫ.

ဘၪမွဲနီၪဆၧထိးထဲၩ့တၩ့ထဲၩ့ဆၧထိးအ၁ၭအလၩ့ထံး (assurance), ခၫ့ဖျီၫ့လၧ ကဆါဎရံၬအဆၧမၩနၧၩ့ခွံၬစၫတၫ့ (မုၪခီၩလဲး) နီၪ မွဲဆၧအကၧၩ့ဒိၪ ၀့ၫနၭမၬလၧပဂးလဲၪ. စပီလူၫအဆၧကွ့ၭလၧ ဖလံဖံၫ ၃း၉ အဖၧၩ့နီၪ မိကဲၪထၪ့ လၧပနၫ့ဆါပဆၧလ့ၩခၫ့ဖျီၫ့န့ဘဲၫ၁့ၪလဲၪ.