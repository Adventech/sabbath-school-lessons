---
title: ယ့ၫရှူၬမၩနၧၩ့ဆၧၪမုၪခီၩလဲးစၪခွံၬ၀့ၫ
date:  25/03/2023
---

### ဖီလနွ့ၫယီၩအဂးဆၧမၩလိၪ
နဲၪဖျီၪ ၁၂; အ့ ၅း၂၅-၂၇, ၃၂; ဖံၫ ၃း၉; ဒၫ့ ၇း၂၅; အဲၫ ၁၄း၁၂-၁၄; နဲၪ ၁၃း၁၄-၁၇.

> <p>၁နိၫထီၫ့</p>
> “ၡီၩ့နီၪ၁ၭထၪ့ဆီၪ့ၦမုၪတၭ, လ့ၩဒုၭဆၧလၧအချံၫအ၁ၪအဂူၫဂၩ လဖၪ လၧအထီးန့ယွၩအဆၧမၪလူၬ, ဒဲအီၪလၧယ့ၫရှူၬအဆၧထိးအ၁ၭ လီၫ" (နဲၪဖျီၪ ၁၂း၁၇).

လၧဆၧအၪနဲၪ့ဒံၭလၧဆၧကိၭမံၩ့ - လၧဆၧမၩအ၁ၭထီးလူၬအဖၫ့ခိၪ, ဆၧဒုၭဆၧယၩအလၩ့မဲၩထုၬလၧအမၩဂၭဂီၩ့ဆၧနီၪ, ဘဲၫ Cormac O' Brien လီၩဖျီၪထဲၩ့၀့ၫ၁ုၭမုလဖၪအဂဲးအဖး ယိၬယိၬဆီၪ့ဆီၪ့လါနၫ့ဂ့ၩ (လၩ့အၪ့ယိၪလါနၫ့ဂ့ၩ), မၩနၧၩ့ဆၧဒံၭလီၫ. အနီၪမွဲဆၧလီၩထဲၩ့ အလဲၭကဇဲၩ့ဒၧၫ (Alexander the Great) အဆၧမၩနၧၩ့ Hannibal အ၁ုၭမုလၧအအီၪဒဲအ၁ုၭဖိၪ ၅၅,၀၀၀, ဒဲရိမၫ အ၁ုၭမုလၧလထိးနၧၩ့ထိးစၪဘၪနးဆိၭ အီၪဒဲအ၁ုၭဖိၪ ၈၀,၀၀၀ အဂုးအခၧၫ့နီၪ လီၫ.

ပ၀့ၫ၁ံၪဆ့, ပအီၪဒဲပဒုၪပဒၩလၧအ၁ၭကဲၪလၧအဆၧကိၪ့အၪ, လၧဆၧအၪ့ ယိၪခဲၫ့ကံၭအဒိၪအမုလီၫ. ဆၧဒုၭယီၩလၩ့ဆၫ့လၩ့မဲၩ, လၩ့၁ၭမဲၪ၁ၭဖျဲၩ့ဒိၪနဲၪ့အၪနဲၪ့ဆၧကိၭမံၩ့ဒ့ၭလီၫ. ဆၧအၧၩ့ဆၧ၁ၫ့အ၁ုၭမုနီၪ ဖျီၪလၧပမၩနၧၩ့မၩစၪန့လ၁့ၪ ဘၪနီၪလီၫ. အ့ၪပယိလၧၦၡၩအဆၧဒၪနီၪ, မုၪခီၩလဲးနီၪ မိမၩနၧၩ့ပၧၩတၡါလ့ၬ လီၫ.

ပစံၭခိးစံၭတၩကဆါယွၩ, မွဲပဘၪဆၧမၩနၧၩ့မၩစၪ, ပဘၪဆၧၫ့ယၫဆၧထၪ့ ဒၩပၧၩအၪအၪဂီဂီ, မုၪခီၩလဲးအဆၧဒုၭဆီၪ့နီၪ လၩ့၁ၭမဲၪ၁ၭဖျဲၩ့လါနၫ့ဂ့ၩ, လၧခဲၫ့ထုၬနီၪ ပမိမၩနၧၩ့ထဲၩ့ခၫ့ဖျီၫ့လၧပကဆါဎရံၬနီၪလီၫ. လံၬဆံၫ့ဎံၪလၧခဲၫ့ထုၬ လဘံၪ့, လံၬနဲၪဖျီၪအဆၧဂဲးမိၡါနီၪမွဲ - ယ့ၫရှူၬမၩနၧၩ့ဆၧ, မုၪခီၩလဲးစၪခွံၬ၀့ၫ နီၪလီၫ. ဆၧဒုၭဆၧယၩယီၩအ၁ၭခံနီၪ ဘၪဆၧဒုၭဖျီၪလၧ နဲၪဖျီၪ (၁၂) ဖၧၩ့, မွဲဆၧမၩလိၪလနွ့ၫယီၩအဂဲးမိၡါလီၫ. ဆၧမၩလိၪယီၩ မိဖ့ၪလၫ့ပၧၩဆၧနၪ၁့ၪလၧ    နဲၪဖျီၪ (၁၄) ဒဲအ၁ီၪ့၁ၧၫ့ဂၩအဆၧပရၧၫ့လဖၪနီၪလီၫ.