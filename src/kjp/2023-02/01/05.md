---
title:  ၦမုၪလၧမံၩ့လၬကျၩ
date:   29/03/2023
---

`ဖီ နဲၪဖျီၪ ၁၂း၆ ဒဲထိၪထဎီၩ့လၧ နဲၪဖျီၪ ၁၂း၁၄-၁၆. ထီးနဲၪ့ဂ့ၩဘၪဆၧ အဆၧၫ့အထီ, လၧမုၪခီၩလဲးထၪ့ဒုၭဆီၪ့ "ၦမုၪ" (ယွၩအဆၧအီၪကီၪ့), ဒဲကဆါယွၩအဆၧဖ့ၪလၫ့မၩဆၧၩ့ဆၧလၧအၡၩခမျၧးအဂးနီၪဆံၭ. လံၬဆံၫ့ဎံၪ အဆၧၫ့လဖၪယီၩ လီၩဆၧနီၪအဂဲးလဲၪ.`

မုနံၩ ၁,၂၆၀ လၧ နဲၪဖျီၪ ၁၂း၆ အဖၧၩ့နီၪ ဘၪလၩ့ဎိၭလိၬ၁ၭလၧ "ဆၧအဆၧၫ့အထီ, ဒဲဆၧအဆၧၫ့အထီလဖၪ, ဒဲဆၧအဆၧၫ့အထီဖိၭဖၫ့" လၧ နဲၪဖျီၪ ၁၂း၁၄ အဖၧၩ့နီၪလီၫ. ဆၧအဆၧၫ့အထီမီၪ့ဎီၩ့ (ဘၪဒီၩ့) လိၬ၁ၭယီၩ ပဒၪဘၪ လၧဒၫ့န့အ့လၭ ၇း၂၅; နဲၪဖျီၪ ၁၁း၂, ၃; ဒဲ နဲၪဖျီၪ ၁၃း၅ အဖၧၩ့နီၪဆ့လီၫ. ဆၧလဖၪယီၩ မွဲမီၪအဆၧဒၪဘၪဆၧအဆၧနဲၪ့လဖၪလီၫ (ၦမုၪလဂၩနီၪ မွဲယူၭလၧ အဒံၭဒဲနုၬလၩ့လၧမံၩ့လၬကျၩအၡါမၬအ့ၬ), မွဲပမၩန့၁ိၩ့ဆၧအဆၧၫ့အထီလၧဆၧ လီၩဖျီၪထၪ့ဆၧလၧယၫစံၭ၀့ၫ, နံၩ/နံၪ့အ၁နိၫ (ဖီ ၄မိစ့ၭ ၁၄း၃၄ ဒဲ အဇံၫခအ့လၭ ၄း၄-၆) လၧဆၧလီၩဖျီၪထၪ့ဆၧလၧယၫထီးနီၪလဖၪအဂးလီၫ. ဆၧလီၩဖျီၪ၀့ၫ လၧဆၧချဲၩ့ယီၫယီၫပျၩ့ပျၩ့, မွဲ "လနံၩ" နီၪ န့ၫဎီၩ့လၧ "လနံၪ့" လီၫ. ဆၧလီၩ ဖျီၪထၪ့မီၪ့ဎီၩ့လၧဆၧအဆၧၫ့အထီအီၪလၧ (နဲၪဖျီၪ ၁၁း၂) နီၪ, the Andrews University Study Bible စံၭ၀့ၫ, "ဖးဖီၩ့ၦကိၪ့၁့ၪ (Historicist) နၪ၁့ၪ ကွ့ၭကျိၭ၀့ၫ, အနံၩလထီၫ့နံၫယၩဎူၫဆံၫ (၁၂၆၀) လၧဆၧလီၩဖျီၪထၪ့ဆၧလၧယၫအဂးနီၪ အခီၫပယီၫမွဲ၀့ၫဒၪ အနံၪ့ ၁၂၆၀, စၭထၪ့လၧ A.D. ၅၃၈ ထီၩ့စိၩ လၧ ၁၇၉၈" (p. 1,673 comments on Revelation 11:2). ဆၧအီၪကီၪ့ အဂၭဂီၩ့ဒဲထံၫခးအဂၭဂီၩ့ - မၩၡၪ့မၩနၭ, မၩနၧၩ့မၩစၪဆၧဒဲမၩ၁ံၫယွၩအခမျၧး တီၩလီၩ့လဖၪအထီလီၫ.
မုၪခီၩလဲးအဆၧမၩအၧၩ့၁ၫ့ဖၭဒိၪလၧ ၦဎရံၬဖိၪလၧအနဲၩလံၬဆံၫ့ဎံၪအဖၫ့ ခိၪယီၩ မွဲဆၧဂဲးလိၬတ့ၭလိၬဆၧလၧဆၧဂ့ၩဒဲဆၧအၧၩ့အဘိၩ့ဆၧၩ့အဆၧဘၪထွ့ၫ နီၪလီၫ. ၦစဲၪ့ထၪ့ခွံၬလၧ Middle Ages အဆၧခံၭကျၩ, လၧဆၧမၩဂ့ၩထၪ့ထဲၩ့ ဎရံၬအဆၧဘိၪ့ဆၧဘၩ (Reformation) အထီနီၪ, ၦမုၪၦခွၫ၁ံၪထီးအလူၬ    ဘၪဒၪဆၧၫ့ယၫလၧ ဘၪရွံန့ဆၧလၧနၫ့ဆါအဆၧအီၪမၧၫ့ထီးနီၪလီၫ. အ၀့ၫ၁ံၪ မိအီၪမၧၫ့တီၩလၧယွၩအလူအထၫ၁့ၪ, အ့ၪလမွဲမိထိးဆၧၫ့ၦၡၩအဆၧ၁ီၪ့ဆၧ၁ၫ့ လဖၪ၁့ၪဆ့လီၫ. အ့ၪမွဲကဆါယွၩနီၪ အီၪလၧအၡၩခမျၧး လၧအအီၪတီၩအီၪလီၩ့ လၧအ၀့ၫ ဒဲဆၧၫ့ယၫလ့ၩခၫ့ဖျီၫ့ဆၧမၩၡၪ့မၩနၭဖၭဒိၪလဖၪနီၪလီၫ.

ယွၩအဆၧဖ့ၪဂဲးဖ့ၪဘၭဒဲအဆၧယိထွ့ၫခွါထွ့ၫလၩ့လိလၩ့လၭအီၪဖျီၪ၀့ၫဒၪ လၧလံၬဆံၫ့ဎံၪအဆၧၫ့လဖၪယီၩလီၫ. နဲၪဖျီၪ ၁၂း၆ လီၩဖျီၪထၪ့၀့ၫ, "ဆၧလး လၧကဆါယွၩတဲၩ့ထၬ၀ဲၩ" ၀့ၫနီၪလီၫ. နဲၪဖျီၪ ၁၂း၁၄ နီၪစံၭ၀့ၫလၧ ၦမုၪနီၪဘၪ "ဆၧလုအၪ့လုအီၩ၀့ၫ" လၧမံၩ့လၬကျၩ, ဒဲ နဲၪဖျီၪ ၁၂း၁၆ နီၪထုၭထၪ့လီၩ၀့ၫလၧ "ဂၪ့ခိၪမၩဆၧၩ့ၦမုၪ" နီၪလီၫ. လၧဆၧမၩနၧၩ့မၩစၪဒဲဆၧၡၪ့ဆၧနၭဖၭဒိၪအထီ နီၪ, ကဆါယွၩယိထွ့ၫမၩဆၧၩ့အဆၧအီၪကီၪ့လီၫ. လၧအမၩ၀့ၫဘဲၫနီၪအ၁ိၭ, မိမၩ၀့ၫဒံၭဆၧလမံၩ့ဎးလၧၦအအီၪလၩ့ထး (remnant) လၧအမုနံၩအခဲၫ့ထုၬ လဖၪနီၪလီၫ.

ဖ့ၪနဲၪဆၧအဆၧၫ့အထီလၧနဘၪဆၧၫ့ယၫဆၧမၩခွါ (အ့ၪ) ဆၧကၪဆၧ ဂဲၩလၧနနၫ့ဆါဒၪန၀့ၫ, ဒဲန၁ၭလၩ့ပွံၭထး, လါနၫ့ယွၩဖ့ၪလၫ့နၧၩဆၧအီၪဒုၭလး (ဆၧဖလ့ၬအလး) ဒဲလုအၪ့လုအီၩနၧၩ လၧနဆၧကၪဆၧဂဲၩအထီအလဖၪနီၪလါ ဆံၭ. နဘၪကၪဘၪဂဲၩအနၭထုၬအထီနီၪ ကဆါယွၩမၩဆၧၩ့နၧၩဘဲၫ၁့ၪလဲၪ.