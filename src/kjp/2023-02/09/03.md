---
title:  ယွၩအဆၧ၁ၭထၪ့စဘံၭထံၫ
date:   22/05/2023
---

`ဖီထဲၩ့ နဲၪဖျီၪ ၁၇း၁, ၂, ၁၅ ဒဲ နဲၪဖျီၪ ၁၈း၁-၄. ဘၭဘလၧၫ့အစီၩ့အမၩ့ အီၪလၧၦလဖၪအဖၫ့ခိၪဘဲၫ၁့ၪလဲၪ.`

ဆၧအီၪကီၪ့လၧအလၩ့ဎီးခွံၬလၧဆၧတီၩဆၧလီၩ့ယီၩ အ၀့ၫအဆၧ၁ီၪ့ဆၧ၁ၫ့အကၠီၪ့အဖျီၩ့ယီၩ အစီၩ့အမၩ့အီၪ၀့ၫလၧဂၪ့ခိၪချိၫ့ဖၧၩ့ ၦၡၩအၪဂၩလဖၪအဖၫ့ခိၪ နီၪလီၫ. မုၪခီၩလဲး၁့ၪယၫထဲၩ့ဆၧ၁ၭထိၬအပရၧၫ့ယီၩ ကဘၪလ့ၩထီၩ့လၧဂၪ့ခိၪ ထၧၫ့ဘံၪ့ယၫ, လၧၦၡၩကိၭဂၩဒ့ၭအအီၪအကၠီၩ့တၭ အ၀့ၫဆ့ဘဲၫကမၩဂၭဂီၩ့ခွံၬ ဆၧ၁ၭထိၬအပရၧၫ့ကန့အဂး အ၀့ၫကိၭန့ထဲၩ့အဆၧအၪ့မၧၫ့ဖိၪ၁ံၪ ဘဲၫ ကလီၩလၩ့လၬလၩ့ဆၧ၁ီၪ့ဆၧ၁ၫ့အဘျံၭအဘျၪလၧအထၪ့ဒၩထဲၩ့လံၬဆံၫ့ဎံၪ ဒဲယွၩအဆၧဘၪအ၁ၭလဖၪနီၪလီၫ" (နဲၪဖျီၪ ၁၄း၆; မၭ၁ုၫ ၂၄း၁၄; နဲၪဖျီၪ ၁၇း၂).

နဲၪဖျီၪ ၁၇း၂ စံၭ၀့ၫဒၪ ဘၭဘလၧၫ့အဆၧဂဲးအီၪ၁ူၪအဂဲးဘဲၫယီၩ "ဂၪ့ခိၪ ဆၧဎွၩလဖၪအီၩမၧၩ့အ၁ၭလၧ အဆၧမၩမၪမုၪမၩမၪခွၫအစဘံၭထံၫ" နီၪလီၫ. "ဆၧမၩမၪမုၪမၩမၪခွၫ"နီၪမွဲအခီၫပယီၫအီၪဘဲၫ၁့ၪလဲၪ. ဆၧနီၪမွဲ "ခရၧၫ့လၧ အထၪ့ဒၩ၁နိၫ့" နီၪလီၫ. မွဲ၀့ၫဒၪဆၧအီၪကီၪ့လၩ့ဎီးအကၠီၪ့အဖျီၩ့လၧမၩလၩ့ဎိၭ ဆၧလၧဂၪ့ခိၪချိၫ့အဆၧပၧၩ့လဖၪနီၪလီၫ. လၧဆၧအီၪကီၪ့အတီၩအလီၩ့ယီၩ မၩလၩ့ဎိၭဆၧလၧယ့ၫရှူၬနီၪလီၫ. ဆၧအီၪကီၪ့အလၩ့ဎီးယီၩ အၪ့ဎၬထဲၩ့ဂၪ့ခိၪချိၫ့ ခိၪနါလဖၪ ဘဲၫကန့ဘၪအစီၩ့အမၩ့နီၪလီၫ. အ၀့ၫ၁ိၩ့ထဲၩ့ဂၪ့ခိၪ ခိၪနါအစီၩ့ အမၩ့ဂီၩ့မၩဆီၪ့မၩနီၩ့ထဲၩ့ဂၪ့ခိၪဖိၪ ဘဲၫကခိၭနၪဒဲလီၩ့ဖိၬထွ့ၫအ၀့ၫ၁ံၪအဆၧ၁ီၪ့ ဆၧ၁ၫ့လဖၪနီၪလီၫ. အ၀့ၫ၁ံၪအီၪလၧဎရံၬမွဲဆၧအီၪကီၪ့အခိၪဎွံၪအ့ၬ. အ၀့ၫ မၩန့ထဲၩ့စီၩ့မၩ့ဒဲဂဲးဘၭလၧဂၪ့ခိၪ ခိၪနါဒဲအစီၩ့အမၩ့တၭ မီၪ့ဘံၭခွံၬဎရံၬအဆၧမၩဆၧၩ့ဒဲအစီၩ့အမၩ့နီၪလီၫ.

နဲၪဖျီၪ ၁၇း၂ ယီၩစံၭ၀့ၫဒၪ "ဂၪ့ခိၪအဆၧဎွၩလဖၪအီၩမၧၩ့အ၁ၭလၧအဆၧမၩမၪမုၪ, မၩမၪခွၫအစဘံၭထံၫအဆံၫ့ဎံၪလၧ ဘၪဆၧဘံၭလၩ့၀့ၫလၧ စဘံၭ၁-အ၁ၫ့ယီၩ မွဲ၀့ၫဒၪဆၧနဲၪ့ဒဲဆၧဒီၩ့လၩ့လၧဎရံၬအ၁ွံၪဆံၫ့ဎံၪဘၪဆၧလူၫလၩ့ ၀့ၫလၧ ထုၪ့စူၪယၫလီၩ့ ဘဲၫကထိးထဲၩ့တၩ့ထဲၩ့ပၧၩနီၪလီၫ. (မၭ၁ုၫ ၂၆း၂၇-၂၉). လၧ လုကၧၭ ၂၂း၂၀ ဖၧၩ့ ယ့ၫရှူၬစံၭ၀့ၫဒၪ "လိၫ့ယီၩမွဲဆၧအုၩ့လၩ့အ၁ၫ့လၧယ၁ွံၪ အဖၧၩ့, လၧအဘၪဆၧလူၫလၩ့အ၁ၭလၧန၁ံၪအဂးလီၫ." စဘံၭထံၫအဆံၫ့ဎံၪ ဆၧ၁ၭထိၭအပရၧၫ့ယီၩ ဘၪဆၧမီၪ့ဘံၭခွံၬဒဲလၧယွၩအလူအထၫအလးနီၪ ၦအီၪက့ၪထၪ့ထဲၩ့ၦၡၩအဆၧ၁ီၪ့ဆၧ၁ၫ့, ဆၧဘိၪ့ဆၧဘၩခိၪနါလဖၪအဆၧ၁ီၪ့ဆၧ၁ၫ့ အကၠီၩ့ ဆၧလဖၪနီၪကဲၪထၪ့ထဲၩ့ "ဘၭဘလၧၫ့အစဘံၭထံၫ" နီၪလီၫ. (မၭ၁ုၫ ၁၅း၉).

၁့ၪယၫထဲၩ့ဆ့ယွၩကိၭထဲၩ့အၡၩလဖၪ ဘဲၫကစဲၪ့ထၪ့ခွံၬလၧဘၭဘလၧၫ့ အလၩ့ဎီးအဖၧၩ့နီၪလီၫ. (နဲၪဖျီၪ ၁၈း၄). ၦလၧအလူတီၩလၧယွၩအလံၬဆံၫ့ဎံၪ အဆၧ၁ီၪ့ဆၧ၁ၫ့လဖၪအဖၧၩ့ယီၩ ယွၩကိၭထဲၩ့ဘဲၫကစဲၪ့ထၪ့ခွံၬလၧ ဆၧ၁ီၪ့ဆၧ၁ၫ့အဘျၪဒဲအထၪ့ဒၩထဲၩ့ယွၩအဆၧမၪလူၬလဖၪနီၪလီၫ. အခံၫ့ထီၩ့၀့ၫဒၪယူၭ လၧယွၩကကိၭထဲၩ့အၡၩလဖၪ ဘဲၫကစဲၪ့ထၪ့ခွံၬလၧ "ဆၧနၪလဖၪအီၪ၀့ၫ အလး" နီၪလီၫ. "မွဲ၀့ၫဒၪဆၧလးလၧကယဲဆၧ၁ၭလၧ အဘၪ၁ၭလိၪဘၪ၁ၭလံၭ အဖၧၩ့ လၧထိၪ၁ံၪလဆံၫ့ဘၪလၧၦမ့ၬလဲၩ၀့ၫ ထီးအအီၪ၀့ၫအလးအဖၧၩ့" ယွၩကိၭၡၭအလူၬဖၭဒိၪစံၭ၀့ၫဒၪ "စဲၪ့ထၪ့ခွံၬ" နီၪလီၫ. (နဲၪဖျီၪ ၁၈း၂, ၄).

`ၦလၧ အဘၪဆၧကိၭ၀့ၫ "ယခ့ၫယၡၩ၁ံၪ" လဖၪယီၩ ၦကဘၪကိၭၡၭထၪ့မူၭခိၪအ၁ီၫ့ ၁ၧၫ့ဂၩအဆၧပရၧၫ့ဒဲၦမူၩဒၩလၧ ၦကဘၪကိၭထဲၩ့ယွၩအခ့ၫအၡၩဘဲၫကစဲၪ့ထၪ့ လၧဘၭဘလၧၫ့အဖၧၩ့ယီၩအကၠီၩ့ ပကမၩဘဲၫ၁့ၪလဲၪ.`