---
title:  ဒိၩ့ဖၭဒိၪၦကိၭ၀့ၫလၧဆၧဘံၪဘူၪ
date:   20/05/2023
---

### ဖီလနွ့ၫယီၩအဂးဆၧမၩလိၪ
နဲၪဖျီၪ ၁၇း၁, ၂, ၁၅; နဲၪဖျီၪ ၁၈း၁-၄; နဲၪဖျီၪ ၁၇း၄-၆; မၭ၁ုၫ ၁၆း၁၈; ယ့ၫရမဲအၫ ၅၀း၃၃-၃၈; အၪ့အူၭ ၁၁၅း၄-၈.

> <p>၁နိၫထီၫ့</p>
> “အ၀့ၫ၁ံၪနီၪမိဒုၭ၁ိၪဖိၪတၭ, ၁ိၪဖိၪမိမၩနၧၩ့မၩစၪအ၀့ၫ၁ံၪလီၫ. အဂဲးဘဲၫယီၩအ၀့ၫဒၪနီၪ မွဲကဆါ၁ံၪအကဆါ, ဒဲစဎွၩ၁ံၪအစဎွၩတၭ, ၦအီၪလၧအ၁ိၭလဖၪနီၪ မွဲၦလၧဆၧကိၭန့၀့ၫလၧ ဆၧရွံန့၀့ၫဒဲၦလၧအလူ တီၩလီၫ" (နဲၪဖျီၪ ၁၇း၁၄).

လံၬဆံၫ့ဎံၪဖၧၩ့ ဆၧဂဲးလိၬတ့ၭလိၬဖၭဒိၪနံၫမံၩ့ မွဲဆၧဂ့ၩဒဲဆၧအၧၩ့ယီၩ ဘၪဆၧဒုၭဖျီၪထၪ့လၧဆၧနဲၪ့ မွဲၦမုၪနံၫဂၩနီၪလီၫ. . . . ၦမုၪလဂၩကီၩ့၁ိၭ၀့ၫလၧမုမ့ၬ, ဒဲလၩအီၪလၧအခၪ့ယၫ၁ၭဖၫ့လၬ" (နဲၪဖျီၪ ၁၂) ဒဲမဲၩဎွဲၩမုၪဖၭဒိၪကီၩ့၁ိၭ၀့ၫလၧ ဆၧလုၭဖုၭဒဲဆၧ၀ီၩလုၭဖုၭနီၪလီၫ (နဲၪဖျီၪ ၁၇). ၦမုၪလၧ နဲၪဖျီၪ ၁၂ ဖၧၩ့ ကီၩ့၁ိၭထၪ့မုမ့ၬယီၩမွဲအီၪလၧၫ့ဎွ့ၩ၀့ၫလၧဎရံၬအစီၩ့အမၩ့ဒဲ အ၀့ၫအလူတီၩ၀့ၫဒၪလၧဎရံၬအဖၧၩ့နီၪလီၫ. အ၀့ၫနီၪမွဲဘၪဂၭဂီၩ့ခၫ့ဖျီၫ့လၧဆၧ၁ီၪ့ဆၧ၁ၫ့အဘျံၭ အဘျၪလဖၪအ့ၬ. လၧလံၬဆံၫ့ဎံၪထၧၫ့ဘံၪ့ယၫ ၦမုၪအဆံၫ့ဎံၪနီၪဘၪဆၧဒီၩ့လၩ့၀့ၫလၧ ဎရံၬအတလၩမုၪအမုၪ ဒဲဆၧအီၪကီၪ့အဆံၫ့ဎံၪနီၪလီၫ. လၧ ယ့ၫရမဲအၫ ၆း၂ အဖၧၩ့ မီၪကွ့ၭ၀့ၫဒၪ "ယမိဒီၩ့လၩ့ဇံအိၫ့အဖိၪမုၪ, ဘဲၫၦအီၪလၧအဎံၫအလၩ ၦအဆါအ၁ိၭနီၪလီၫ" (ယ့ၫရမဲအၫ ၆း၂). "ဇံအိၫ့အဖိၪမုၪ, ၦမုၪအလၩ့အဲၪဒဲ ၦမုၪအလူတီၩယီၩ မွဲအဒီၩ့လၩ့၀့ၫဒၪလၧယွၩအၡၩလဖၪနီၪလီၫ. (အ့ဖစၧၭ ၅း၂၅-၃၂; ဟိၫစံအၫ ၂း၂၀).

လၧခဲၫ့လမံၩ့ လံၬဆံၫ့ဎံၪစံၭ၀့ၫဒၪ "ၦအဲၪဘိၩ့ဆၧ, မုၪ၁ံၪခွၫ၁ံၪဧ့" (ယ့မံၭ ၄း၄) ယီၩ မွဲအမိလီၩ၀့ၫဒၪ ၦအံၫစရ့လၭဖိၪ၁ံၪပိၩ့ထၪ့ယွၩဒဲအလူလတီၩဘၪလၧ ယွၩအကၠီၩ့ မီၪအဇံၫခအ့လၭ ဂၪ့ဆၧယၧၩ့ဆၧစံၭ၀့ၫဒၪ "မွဲဘဲၫၦအမၫလၧ အအဲၪ ဘိၩ့အ၀ၩအ၁ိၭနီၪ လၧအမၩန့ၦဂူၫဂၩလၧအ၀ၩအလးလီၫ" (အဇံၫခအ့လၭ ၁၆း၃၂).

လနွ့ၫယီၩ ၦကအၪ့ဎၬထဲၩ့ၦမုၪနံၫဂၩယီၩအဂဲး လၧလံၬနဲၪဖျီၪအဖၧၩ့, ပကအၪ့ဎၬ၁့ၪယၫဆၧအီၪ၁ူၪခၫ့ဖျီၫ့ဆၧအၪ့စၪ့, လၧဆၧတီၩဆၧလီၩ့ဒဲဆၧအဘျၪအကျၩနီၪလီၫ.