---
title:  ဆၧ၁ၭထိၬအပရၧၫ့ "လၩ့ဆိၩလၩ့ကၠၪ"
date:   10/04/2023
---

အီၪက့ၪန၁ၭ လၧအ၁ီၫ့၁ၧၫ့ဂၩအဆၧပရၧၫ့လဖၪအခၪ့ထံၭ လၧနဲၪဖျီၪ ၁၄း၆ အဖၧၩ့နီၪဆံၭ. ဆၧ၁ၭထိၬအပရၧၫ့ "လၩ့ဆိၩလၩ့ကၠၪ." အ့ၪပနၪလ၁့ၪဘၪဆၧ၁ၭထိၬအပရၧၫ့အဒိၪအယိၪဘၪနီၪ, အ၁ီၫ့၁ၧၫ့ဂၩအဆၧပရၧၫ့နီၪ ပနၪမိ၁့ၪနးထံၪ အ့ၬလီၫ. ဆၧမိမၩအ၁ၭလၧကဆါယွၩအဆၧစ့ၩရၫ့အထီ, ဒဲဘၭဘလၧၫ့ဖၭဒိၪ လၩ့ဎီးခွံၬ, ဒဲဆၧမံၩ့လၬအဆၧမၩနဲၪ့အဂဲးနီၪ မွဲပနၪမိ၁့ၪအ့ၬနီၪလီၫ.

`ဖီ ၁ကီရံၫ့ ၁၅း၁-၄;  ရိမၫ ၃း၂၄-၂၆;  ဒဲ ရိမၫ ၅း၆-၈. ပဒၪဘၪ "ဆၧ၁ၭထိၬအပရၧၫ့လၩ့ဆိၩလၩ့ကၠၪ" လၧလံၬဆံၫ့ဎံၪအဆၧၫ့လဖၪယီၩအဖၧၩ့ဘဲၫ၁့ၪ လဲၪ. ဆၧယိလါဖၭဒိၪလၧပဂးထီးယီၩ မွဲဆၧနီၪလဲၪ.`

ဆၧ၁ၭထိၬအပရၧၫ့နီၪ မွဲဆၧပရၧၫ့အလၩ့မဲၩထုၬ လၧကဆါဎရံၬထိး၁ံၫ အ၁ၭလၧပဆၧဒဲၩဘၭအဂး, အဆၧဂဲထုၪ့မၧၫ့ထၪ့ထဲၩ့အလၩအဖၩ့, ဒဲအဆၧအဲၪ အီၪတီၩဒဲအ၁ၭအီၪမၩဆၧလၧပဂးနီၪလီၫ. လၧပဆူနဲၩအ၀့ၫအ၁ံွ-ဘၪဆၧလူၫလၩ့ ဒဲအဆၧဂဲထုၪ့မၧၫ့ထၪ့ထဲၩ့အစီၩ့အမၩ့အဖၧၩ့, ပဖီၩ့ဖျ့ၭပ၀့ၫလၧဆၧဒဲၩဘၭ အဆၧစ့ၩရၫ့ ဒဲအစီၩ့အမၩ့မၩန့ဆီၪ့ဆၧနံၫမံၩ့လူၬနီၪလီၫ. စပီလူၫအဆၧဆီၫ့မီၪ့ ဒဲအဆၧ၁ီၪ့ဆၧ၁ၫ့လဖၪနီၪ အီၪဂုး၀့ၫဒၪလၧကဆါဎရံၬအဖၧၩ့လီၫ. ကဆါဎရံၬ လၧအထိး၁ံၫအ၁ၭလဂၩနီၪ ထိးထဲၩ့အ၀့ၫလၧဆၧဒဲၩဘၭအဆၧစ့ၩရၫ့လီၫ. ကဆါဎရံၬလၧအဂဲထုၪ့မၧၫ့ထၪ့ထဲၩ့လဂၩနီၪ ဖ့ၪလၫ့ဆၧအစီၩ့အမၩ့လၧမုလနံၩ ယီၩအဂး, ဒဲကဆါဎရံၬလၧအထဲၩ့ထၪ့ထဲၩ့လဂၩနီၪ ဖ့ၪလၫ့အ၀့ၫဆၧမုလါလၧ ယၫခီၫအဂးလီၫ.

အီၪက့ၪန၁ၭဆၧလံထံၪယီၩ လၧလံၬရိမၫဖၧၩ့နီၪဆံၭ.
၁. ပဒိၭန့ပျီၩဘၪဆၧတီၩဆၧလီၩ့ ခၫ့ဖျီၫ့လၧဆၧအခိးအတၩလီၫ.
၂. ဆၧအခိးအတၩနီၪ မွဲဆၧထုၭဖျီၪထၪ့ကဆါယွၩအဆၧတီၩဆၧလီၩ့လီၫ.
၃. ဆၧအခိးအတၩနီၪ မၩတီၩမၩလီၩ့ၦလၧအထိးဆၧၫ့ယ့ၫရှူၬ လၧဆၧနဲၩအဖၧၩ့ နီၪလီၫ.
၄. ကဆါယွၩအဆၧအဲၪဖျီၪပျၩ့၀့ၫလၧပဂး ထီးဒၪလ့ၬပမွဲၦဒဲၩဘၭဖိၪဒံၭနီၪလီၫ.

ကဆါယ့ၫရှူၬအခိးအတၩနီၪ မွဲလၧပဆၧမၩဂ့ၩအ့ၬ, မွဲလၧပဆၧကြၨၭဆၧဘၪအ့ၬ, ဒဲမွဲလၧဆၧမၩအလံၩ့အလဲၫ့အ့ၬနီၪလီၫ. ယ့ၫရှူၬဘၪ၁ံၫ, ဘၪဆၫက့ၭ မွဲလၧၦဒဲၩဘၭဖိၪလဖၪ မိလၩ့မါခွံၬအလးနီၪလီၫ. အ၀့ၫဘၪလ့ၩခၫ့ဖျီၫ့ဖါကဆါ အဆၧ၁ၭထၪ့အလၧၫ့အဎွ့ၩ, ဒဲလၧဆၧစ့ၩရၫ့ဆၧဒဲၩဘၭအဂးလီၫ. အ၀့ၫဘၪဆၧ ထုၭပဲၩ့ခွံၬ မွဲလၧပမိဒိၭန့ဘၪဆၧထိးဆၧၫ့ပၧၩအဂးလီၫ. အ၀့ၫ၁ံၪလၧပကဘၪ၁ံၫ အလး, မွဲဆၧနီၪပမၧၫ့လၧအ၀့ၫဘၪမၧၫ့အလး၁့ၪနီၪလီၫ. 

မွဲဆၧနီၪတၭ, ဆၧထိးထဲၩ့တၩ့ထဲၩ့နီၪ မိဘၪမွဲဒၪလၧဆၧဆူဆၧနဲၩလီၫ. မွဲလၧ၁နိၫအဆၧမၩဂ့ၩလဖၪအ့ၬနီၪ, ပဘၪဆီၫ့မီၪ့အလးအီၪဒံၭဧၪ. ကဆါဎရံၬ အဆၧမၩဂီၩ့၀့ၫယူၭလၧထုၪ့စူၪယၫအလီၩ့နီၪ မွဲပဘၪမၩအၪထၪ့ဆၧနီၪလမံၩ့မံၩ့ ဒံၭလဲၪ.

ဆၧကိၪ့ဆိၫ၀ဲၩဆၧယီၩ, မွဲဆၧကိၪ့လၧဆၧထိးထဲၩ့တၩ့ထဲၩ့အဂး, အီၪက့ၪ ထၬ၀ဲၩ၀့ၫလၧလချုၭဂၪ့ခိၪအီၪထၪ့ဒံၭဘၪအထီနီၪ (၂ထံ ၁း၉;  တဲတၧၭ ၁း၂;  အ့ ၁း၄), ဒဲလီၩနဲၪအ့ၪပၧၩလၧ ဘၪမွဲနီၪၦဘၪကိၭ၀့ၫလၧ ဆၧ၁ၭထိၬအပရၧၫ့ "အဆိၩအကၠၪ" လဲၪနီၪလီၫ. လၧလချုၭဂၪ့ခိၪဘၪဆၧတဲၩ့ဒံၭဘၪနီၪ, ကဆါယွၩ ၁့ၪယၫ၀ဲၩ၀့ၫလၧဆၧမိမၩအ၁ၭ, ဒဲအ၀့ၫအီၪက့ၪလၩ့ဆၧထိးထဲၩ့တၩ့ထဲၩ့အဆၧ ကိၪ့ဆိၫ လၧအမိဘၪလ့ၩခၫ့ဖျီၫ့ဆၧကၪဆၧဂဲၩ, လၧခဲၫ့ထုၬနီၪ မိထီၩ့၀့ၫဒၪလီၫ.