---
title:  ယွၩအဆၧဂဲၩဆၧ၀ၭလမံၩ့
date:   13/04/2023
---


လၧဆၧဒၪဖျီၫ့ဆၧ, ဆၧအၪ့ဎၬနၪ၁့ၪလံၬဆံၫ့ဎံၪအဖၧၩ့, ၦယိလါဆၧဖိၪ၁ံၪ လၧအဆိၫထုၬလဖၪ အဆၧ၁့ၪယၫနၪ၁့ၪလၧဆၧပရၧၫ့ယီၩအဖၧၩ့ ဒိၪထၪ့ အၪထၪ့၀့ၫတၡါလ့ၬလီၫ. အ၀့ၫ၁ံၪ၁့ၪယၫ၀့ၫလၧ ဆၧပရၧၫ့ယီၩမွဲလၧၦအီၪမၧၫ့ လထီယီၩအဂး, မွဲမိဘၪလီၩလၩ့လၬလၩ့၀့ၫလၧ ကယဲၦအဆၨၩ, ဒဲၦအဒီၪ့, ဒဲၦအဖျ့ၩ, ဒဲၦခမျၧးထီးအလူၬအအီၪ, ဘဲၫ၁ိၭမိအီၪက့ၪတဲၩ့၀ဲၩဂၪ့ခိၪလဖျိၪ့ယီၩ လၧဎရံၬအဆၧဂဲၫထဲၩ့လၩ့အဂးလီၫ. အ၁ီၫ့၁ၧၫ့ဂၩအဆၧပရၧၫ့ယီၩ မွဲအမၩကဲၪ ထၪ့ဆၧထိၪဂုထိၪဂဲၩ လၧၦယိလါဆၧဖိၪ (Adventist) လဖၪအဆၧမၩ ခီၫလၧ အခၪ့ထံၭအိၩနီၪလီၫ.

လၧ ၁၈၇၄ အနံၪ့နီၪ, ဆၧအီၪကီၪ့အထီၫထုၬ (the General Conference) ဖျါလၩ့ (၁ိၫ့စိၩ) ၦမၩဆၧလၧခးယူၩရပၩ (Europe) လီၫ. အဲၫလၧၫ့ဝှဲၭဖျိၬန့  John Andrews အမံၩ့လၧ "ၦမၩဆၧနၧၩ့အဒိၪထုၬလၧပ၁ိၭပကျၩ" နီၪလီၫ. ဗညိမနတျ  နီၪချဲၩ့လၧဆၧအလၨနွ့ၫမံၩ့ (အၡၩထုၬ), လံၬဆံၫ့ဎံၪအ၁ၫ့နီၪ ဖီထၪ့၀့ၫဒၪလၧအ၁ၭဖၧၩ့န့, ဒဲလံၬဆံၫ့ဎံၪအလးလံၩနီၪ ထီးနဲၪ့၀့ၫလၧအ၁ၭဖၧၩ့ န့အၪအၪလ့ၬလီၫ. အ၀့ၫမွဲၦ၁့ၪလံၬအဂ့ၩဒိၪလဂၩ, ၦလၧအကွ့ၭလံၬဂ့ၩထ့ထ့ ဖျါဖျါလဂၩ, ၦအလီၩလၩ့လၬလၩ့ဆၧဒိၪစီၩ့ဒိၪမၩ့လဂၩ, ဒဲမွဲၦအၪ့ဎၬမၩလိၪယွၩ အ၁့ၪ၀့ၫဘၪ၀့ၫလဂၩလီၫ. 
မွဲၦ၁ိၫ့စိၩ (ဖျါလၩ့) အ၀့ၫလၧ ၦဆူနဲၩဖိၪ၁ံၪအီၪၡၩဂၩအလးနီၪ, မဘၪလဲၪ. ၦ၁့ၪဆၧအဂ့ၩထုၬလဂၩ ဘၪလ့ၩ၀့ၫဆၧလးလၧလ၁့ၪယၪ၀့ၫဘၪနီၪ, ဘၪဆၧနီၪ လဲၪ. ဘၪမွဲနီၪအ၀့ၫဒၪဆ့ လ့ၩ၀့ၫလၧဆၧ၁ုၪ့အီၪ၁ၭအီၪနီၪလဲၪ. အ၀့ၫအမၫ၁ၭ ဘီၩ့၁ံၫနီၪလယံၬဒံၭဘၪ. အ၀့ၫအီၪက့ၪထးအဂံၪ့ဒီၪ့ဖိၪဒဲအထံၩ၁ိၭ၁ံၪလဖၪလၧ ခးအမ့ၩရကၩ (America) ဒဲထူၬထၪ့ကဘၩ့, လၧအဖိၪနံၫဂၩ, လ့ၩ၀့ၫလၧဆၧ လးလၧလ၁့ၪယၫဘၪ၀့ၫနးဖၧၫ့နီၪ, ဒဲမိထိးၡၪ့အ၁ၭလၧဎရံၬအဂးနီၪ, မဘၪ   လဲၪ.

ဆၧအဂဲးအဖးအီၪလမံၩ့ဒၪလီၫ. အ၀့ၫနဲၩဎရံၬမိဂဲၫလၩ့လၧလယံၬ      လမီဘၪ, ဒဲဆၧပရၧၫ့အမွဲအတီၩလၧမုနံၩခဲၫ့ထုၬအဂးယီၩ မိဘၪထီၩ့၀့ၫဎံၩ့စီၪ့ လၧဂၪ့ခိၪထၧၫ့ဖျိၪ့ယၫလီၫ.

လၧဆၧလ့ၩခၫ့ဖျီၫ့ထၧၫ့ထီယၫနီၪ, ပၦအဂ့ၩထုၬလဖၪ လ့ၩဆၧထီးဂၪ့ခိၪ အထုၬ လီၩလၩ့လၬလၩ့ယွၩအဆၧပရၧၫ့လၧမုနံၩအထုၬလဖၪအဂးလီၫ. အ၀့ၫ၁ံၪ မွဲဆရၫ၁ီၪ့လံၬလဖၪ, ၦမၩဘျၪထဲၩ့ဆၧဆၫလဖၪ, ၦယိဆၧအီၪကီၪ့လဖၪ, ၦမၩဆံၬလဖၪ, ၦလၧအဖိၬလိၬစဲၭလဖၪ, ဒဲၦဖနံၬထးကၩဆၧ (အၪ့ဎွ့ၩအၪ့ဆၫ ဆၧ) လဖၪၪမွဲၦအမံၩ့မံၩ့လီၫ. လနၩ့နၩ့နီၪ မွဲဆၧအီၪကီၪ့အဆၧအၪ့မၧၫ့ဖိၪ, လါနၫ့ၦအၪဂၩနီၪ မွဲဒၪဆၧအီၪကီၪ့ဖိၪ, ဆၧအီၪကီၪ့ဖိၪ၁ံၪလၧအနဲၩယ့ၫရှူၬမိဂဲၫ လၩ့ထဲၩ့လၧအဆိၫအချဲၫ့လီၫ.

`ဖီ နဲၪဖျီၪ ၁၄း၆;  မၩဆၧ ၁း၈;  ဒဲ မၭ၁ုၫ ၂၄း၁၄. ဆၧမီၪ့ဎီၩ့လိၬ၁ၭ (လၩ့ဂၬ လိၬ၁ၭ) မွဲနီၪအီၪလဲၪ.`

ဆၧလီၩလၩ့လၬလၩ့ဆၧ၁ၭထိၬအပရၧၫ့အဆိၩအကၠၪနီၪ လ့ၩခၫ့ဖၬဆၧလး လစီၪ့ဘၪလစီၪ့ လၧဖံၬလးထံၫဆၧၫ့ခးဆၧၫ့ ထီးလးအယဲၩ့ထုၬဒၪလ့ၬနီၪလီၫ.  ထီၩ့စိၩလၧၦၡၩအလၨကိၭဆၨၩဒ့ၭအအီၪလီၫ. လၧခဲၫ့ထုၬနီၪ, မိထီၩ့၀့ၫဎံၩ့လး ဂၪ့ခိၪချိၫ့နီၪလီၫ. လၩ့၁ၭဆုးဖိၭပ၁့ၪလဲၪ လၧပ၁့ၪယၫဘၪ လၧပဆၧပရၧၫ့ယီၩ ထီၩ့စိၩ၀့ၫလၧအယဲၩ့, လၧထံၫခးအဘံၪ့ (၂၁၀) ဘျဲၪ, လၧဂၪ့ခိၪထၧၫ့ဖျိၪ့ယၫ အထံၫခး (၂၃၅) အကျၩနီၪလီၫ.

မွဲနမၩန့ဆၧလးမွဲနီၪ, ဒဲနမၩန့ဂ့ၩနဲၪ့ဖိၭဘဲၫလဲၪ, လၧဆၧတရါလၩ့အ၁ီၫ့    ၁ၧၫ့ဂၩအဆၧပရၧၫ့လၧကယဲ "ၦအဆၨၩ, ဒဲၦအဒီၪ့, ဒဲၦအဖျ့ၩ, ဒဲၦခမျၧးထီး အလူၬ" အဂးနီၪလဲၪ.