---
title:  ဆၧအၪ့လီၫဆၧလၧလဖျီၪဘၪဂ့ၩဂ့ၩဘၪဘၪ
date:   16/05/2023
---

မုၪခီၩလဲးယီၩ ဘဲၫ၁ိၭအၪ့လီၫဆၧကန့က၁့ၪအဂး ဘၪဆဲၫ့ထဲၩ့လၧဆၧတဲၩ့လၩ့ဆၧယီၩ အ၀့ၫဒုၭဖျီၪထၪ့ဆၧအၪ့လွ့ၫလၧလဖျီၪဘၪဂ့ၩဂ့ၩ မွဲဆၧအဘျံၭ အဘျၪနီၪလီၫ. အ၀့ၫမၩကဲၪထၪ့ဆၧအဘျၪတၭ ၦၡၩလၧအဆူနဲၩယွၩလဖၪ လါနၫ့အ၀့ၫ၁ံၪဘၪမၩထဲၩ့၀့ၫဒၪဘဲၫယီၩအ၁ိၭလီၫ. ယွၩနီၪမွဲၦတဲၩ့လၩ့ဆၧလါ နၫ့ဂ့ၩ ဘဲၫအ၀့ၫကမၩကဲၪထၪ့ၦၡၩအဂး ယွၩမၩန့အခံၫ့ယံၬမၬအကၠီၩ့ မုၪခီၩလဲး ဒုၭဖျီၪထၪ့ဘဲၫနီၪအ၁ိၭလီၫ. အ့ၪမွဲကဲၪဘဲၫနီၪတၭ ဘဲၫ၁ံၭပၫ့မုလနံၩယီၩနဲၩ၀့ၫဒၪ အ၁ိၭ ဆၧအီၪလၧဂၪ့ခိၪလဖၪယီၩ အီၪဂဲၫကဲၪထၪ့လဆၫ့ဘၪလဆၫ့အဂဲးနီၪ မုၪခီၩလဲးအဲၪဒိၭၦဆူနဲၩဘဲၫနီၪအ၁ိၭလီၫ.

`ဖီထဲၩ့ အၪ့အူၭ ၃၃း၆, ၉; ဟံဘြုၫ ၁၁း၃. လံၬဆံၫ့ဎံၪအဆၧၫ့လဖၪယီၩ လီၩဖျီၪထၪ့ယွၩအဆၧတဲၩ့လၩ့ဆၧအဂဲးဘဲၫ၁့ၪလဲၪ.`

လံၬဆံၫ့ဎံၪလီၩ၀့ၫဒၪ "အဂဲးဘဲၫယီၩအ၀့ၫဒၪစံၭဆၧတၭ, ဆၧကဲၪထၪ့၀့ၫ" (အၪ့အူၭ ၃၃း၉). "လၧဆၧနဲၩအကၠီၩ့ ပ၁့ၪယၫလၧဂၪ့ခိၪဘၪဆၧမၩကဲၪထၪ့၀့ၫ လၧယွၩအလူနီၪ" (ဟံဘြုၫ ၁၁း၃). ၁မိစ့ၭ (၁) အဖၧၩ့လီၩဖျီၪထၪ့၀့ၫ ယွၩတဲၩ့ လၩ့ဆၧလၧမုဎူၫနံၩအဖၧၩ့ ဒဲအီၩပွံၭ၀့ၫဒၪလၧမုနွ့ၫနံၩလနံၩနီၪလီၫ. ၦၡၩထိး ဆၧဘၪယွၩအဆၧတဲၩ့လၩ့ဆၧလါနၫ့ဂ့ၩ အ၀့ၫ၁ံၪထိးဆၧၫ့ထဲၩ့ယွၩအဆၧတဲၩ့လၩ့ ယီၩမွဲ၀့ၫဒၪ လၧမုနံၩ ၆ နံၩ ၆ ၁ၫ့အဖၧၩ့နီၪလီၫ. လံၬဟံဘြုၫဒဲ ၁မိစ့ၭအဖၧၩ့ ဆၧချဲၩ့ Yom ယီၩအခီၫပယီၫမွဲ၀့ၫဒၪ မုလနံၩ့အီၪ၀့ၫ ၂၄ နၩရံၩနီၪလီၫ. အ့ၪမွဲ ယွၩတဲၩ့လၩ့ဆၧယီၩလၧ မု ၆ နံၩအဖၧၩ့တၭ မုနွ့ၫနံၩလနံၩယီၩ မွဲကကဲၪထၪ့မး၁ံၫ နံၩဘဲၫ၁့ၪလဲၪ.

မုၪခီၩလဲးထၪ့ဒုၪဒၩထဲၩ့ယွၩအမး၁ံၫနံၩဂီၩ့နီၪတၭ အ၀့ၫထၪ့ဒၩထဲၩ့ယွၩ အစီၩ့အမၩ့ဒဲအဆၧပၨၩ့နီၪလီၫ. ဆၧနီၪအကၠီၩ့ အ၀့ၫအဲၪဒိၭၦၡၩလဖၪကဆူနဲၩ ယွၩအဆၧတဲၩ့လၩ့ဆၧယီၩမွဲ မု ၆ နံၩအဖၧၩ့အ့ၬနီၪလီၫ. အ့ၪမွဲၦၡၩမီၪ့ဘံၭခွံၬ ဆၧတဲၩ့လၩ့ မု ၆ နံၩယီၩတၭ မး၁ံၫနံၩယီၩ ကလၩ့မါခွံၬနီၪ မုၪခီၩလဲး၁့ၪယၫတၡါ နီၪလီၫ. ၦလခီၫဘၩ့မုးဖိၪမွဲဂ့ၩ, ဆၧအီၪကီၪ့ဖိၪလဖၪမွဲဂ့ၩ မီၪ့ဘံၭထဲၩ့မး၁ံၫဆံၫ့ဎံၪ နံၩအီၪ၀့ၫဒၪအၪမၬနီၪလီၫ. မွဲ၀့ၫဒၪမုနံၩလၧခဲၫ့အဆၧအၪ့လံၬအၪ့လီၫဆၧဒဲ ဆၧအဘျၪလဖၪအီၪထၪ့၀့ၫအၪမၬလီၫ.