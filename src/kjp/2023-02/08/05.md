---
title:  ဆၧတဲၩ့လၩ့, မး၁ံၫနံၩဒဲမုနံၩလၧခဲၫ့ထုၬ
date:   17/05/2023
---

ဆၧဂဲးလိၬတ့ၭလိၬဖၭဒိၪ လၧအအီၪထၪ့လၧမူၭခိၪလၧအဖီၩ့ခွံၬအနံၪ့ အၪထီၫ့အခံၫ့အိၩနီၪ မွဲဘၪဆဲၫ့လၧယွၩအဆၧပၧၩ့ဒဲယွၩအစီၩ့အမၩ့အဖၫ့ခိၪနီၪ လီၫ. ထီးလၧမုဆၫလနံၩယီၩဆၧဂဲးလိၬတ့ၭလိၬယီၩ အီၪထး၀့ၫဒၪဆ့လီၫ.

**ဖီထဲၩ့ နဲၪဖျီၪ ၁၄း၇, ၉ ဒဲ ၁၂. ကွ့ၭထဲၩ့လံၬဆံၫ့ဎံၪအဆၧၫ့လဖၪယီၩဆံၭ.**

`နဲၪဖျီၪ ၁၄း၇ ယီၩ မွဲမိဒုၭ၁့ၪယၫထဲၩ့ပၧၩ`

`နဲၪဖျီၪ ၁၄း၉ ယီၩ မိဖံၭ၁ိၭထဲၩ့ပၧၩ`

`နဲၪဖျီၪ ၁၄း၁၂ ယီၩ ဒုၭဖျီၪထၪ့ၦၡၩ`

လံၬဆံၫ့ဎံၪအဆၧလဖၪယီၩ လီၩဖျီၪထၪ့ဆၧဂဲးလိၬတ့ၭလိၬဘၪဆဲၫ့ဆၧ အဂ့ၩဒဲဆၧအအၧၩ့, ဎရံၬဒဲမုၪခီၩလဲးအကျၩယီၩ မွဲ၀့ၫဒၪဆၧဘိၪ့ထၪ့ဘၩထၪ့ဆၧ နီၪလီၫ. မွဲၦဘိၪ့ထၪ့ဘၩထၪ့ဆၧတဲၩ့လၩ့ကဆါဧၫ, မွဲအဘိၪ့ထၪ့ဘၩထၪ့ဆၧမံၩ့ လၬနီၪဧၫ. အ့ၪမွဲနဘိၪ့ထၪ့ဘၩထၪ့ယွၩတၭ, နကဘၪဆူနဲၩ့အ၀့ၫအဆၧတဲၩ့လၩ့ ဆၧဒဲအမၩဂီၩ့ခွံၬဆၧဂီၩ အီၪပွံၭဒဲမၩဆံၫ့ဎံၪ၀့ၫဒၪမုနွ့ၫနံၩလနံၩယီၩနီၪလီၫ. မွဲမုနွ့ၫနံၩလနံၩယီၩ မွဲအဒုၭဂုးခၧၫ့ယွၩအဆၧတဲၩ့လၩ့ဆၧနီၪလီၫ. (၁မိစ့ၭ ၂း၁-၃). ဆၧယီၩမွဲယွၩအဆၧဎိၭထံၫဎိၭဒီၪနီၪလီၫ.

ဘဲၫ (၂၁့ၭစလနဲကၫ ၂း၄) အဖၧၩ့စံၭ၀့ၫဒၪအ၁ိၭ နထိးဆၧၫ့ထဲၩ့မုနွ့ၫနံၩ လနံၩ မး၁ံၫဆံၫ့ဎံၪနံၩနီၪ မွဲဘဲၫ၁ိၭနအီၪက့ၪယွၩဒဲနထိးဆၧၫ့ယွၩဘဲၫဆၧတဲၩ့လၩ့ ကဆါအ၁ိၭနီၪလီၫ.

မုနံၩခဲၫ့ထုၬဆၧကၪဆၧဂဲၩကအီၪထၪ့နီၪ မွဲ၀့ၫဒၪဆၧလူတီၩလၧယ့ၫရှူၬ ဎရံၬအဖၧၩ့နီၪလီၫ. မွဲနအဲၪယွၩနကဆါဧၪ "လံၬဆံၫ့ဎံၪစံၭ၀့ၫဒၪ အ့ၪမွဲနအဲၪယၧၩ လီၩ့ဖိၬထွ့ၫယဆၧမၪလူၬလဖၪဆံၭ (၁ယီဟၫ့ ၅း၃; နဲၪဖျီၪ ၁၄း၁၂), ဒဲလၧဆၧမၪလူၬထီးအလူၬဖၧၩ့နီၪ မး၁ံၫနံၩအဆၧမၪလူၬယီၩ နဲၪစိၩထဲၩ့ယွၩမွဲဆၧတဲၩ့လၩ့ အကဆါနီၪလီၫ. (၂မိစ့ၭ ၂၀း၈-၁၁). မုနံၩခဲၫ့ထုၬဆၧလၩ့ကအီၪထၪ့နံၫမံၩ့ မွဲၦလၧအဘိၪ့ထၪ့ဘၩထၪ့ယွၩ ဒဲၦလၧအဘိၪ့ထၪ့ဘၩထၪ့ဆၧမံၩ့လၬနီၪလီၫ. အနီၪကမွဲ၀့ၫဒၪခၫ့ဖျီၫ့လၧ မး၁ံၫနံၩနီၪလီၫ. (နဲၪဖျီၪ ၁၄း၁၁, ၁၂). မး၁ံၫနံၩယီၩ မွဲဆၧဘိၪ့ထၪ့ဘၩထၪ့အခၪ့ထံၭနီၪလီၫ.

`ၦၡၩအၪမၬဂဲးလိၬတ့ၭလိၬဆၧဘၪဆဲၫ့လၧ ၦဘိၪ့ထၪ့ဘၩထၪ့ဆၧလၧ ၦအဲၪဒိၭမုနံၩယီၩနီၪ န့၀့ၫဒၪတၭ မး၁ံၫအနံၩယီၩ မွဲဆၧအကၧၩ့ဒိၪအ့ၬ. နကစံၭ ဆၧၫ့ထဲၩ့လၧလံၬဆံၫ့ဎံၪဘဲၫ၁့ၪလဲၪ.`