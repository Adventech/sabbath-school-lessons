---
title:  မး၁ံၫအနံၩဒဲဆၧအီၪပွံၭအဆိၩအကၠၪ
date:   18/05/2023
---

မး၁ံၫနံၩယီၩ မွဲ၀့ၫဒၪဆၧအီၪပွံၭအလးလၧ ဂၪ့ခိၪအဆၧကၪဆၧဂဲၩ, ဆၧၡၪ့ဆၧနၭ, ဆၧခိဆၧ၀ီၩအကျၩနီၪလီၫ. ယုဒၭၦကွ့ၩလံၬအမံၩ့မွဲ Abraham Heschel စံၭ၀့ၫဒၪ မး၁ံၫနံၩယီၩ မွဲ "အခံၫ့အခၪလဖၪအနီးအဖၧၩ့" နီၪလီၫ. (The Sabbath: Its Meaning for Mordan Man (New York: Farrar, Straus, and Giroux, 2005), p. 12. မုနံၩနွ့ၫနံၩအဖၧၩ့ မုနံၩနွ့ၫနံၩလနံၩ ယီၩ ယွၩအနီးလၧမူၭခိၪဂဲၫလၩ့လၧဂၪ့ခိၪ ဒဲယွၩဖံၭ၁ိၭထဲၩ့ပၧၩဘဲၫၦကလ့ၩနုၬလၧ နီးမုၬလၩအဖၧၩ့နီၪလီၫ.

လၧ Heschel အလံၬဖၧၩ့စံၭ၀့ၫဒၪ "မး၁ံၫဆံၫ့ဎံၪနံၩယီၩ မွဲဘဲၫ၁ိၭမူၭခိၪ ဘၩ့မုးဒဲမွဲယွၩအီၪ၀့ၫဒၪနီၪလီၫ. အ့ၪမွဲၦအီၪခိၭမုနံၩယီၩလၧဆၧဆံၫ့ဆၧဎံၪအဖၧၩ့ ဒဲလၧဆၧဘၩဆိၪဖၪအဖၧၩ့ ဆၧယီၩအီၪတဲၩ၀ဲၩ့ပၧၩကိၭဂၩဘဲၫ၁ိၭ ပကဒိၭန့ ထဲၩ့ဘၪယွၩအခိးအတၩဒိၪဒိၪလ့ၬနီၪလီၫ."

လၧဆၧတဲၩ့လၩ့အတီၩ ယွၩအီၪတဲၩ့၀ဲၩမး၁ံၫနံၩ ဘဲၫအ၀့ၫကအီၪလၧ ပၧၩကန့အဂး, ပအၪ့ဎၬဆၧအီၪပွံၭအီၪ၁-အလးန့၀့ၫဒၪနီၪလီၫ. အ့ၪမွဲၦအီၪပွံၭ လၧမး၁ံၫနံၩတၭ ဆၧနီၪမွဲဘဲၫၦအီၪပွံၭလၧ အ၀့ၫအဆၧအဲၪဒဲအဆၧဆိၪဂ့ၩ အဖၧၩ့နီၪလီၫ. ယွၩဆိၪဂ့ၩထဲၩ့မး၁ံၫနံၩအကၠီၩ့နီၪလီၫ. လၧမူၭခိၪအ၁ၫ့ဒဲဂၪ့ခိၪ အ၁ၫ့အဖၧၩ့ ပကဘၪအီၪခိၭမး၁ံၫနံၩဒဲ ဘိၪ့ထၪ့ဘၩထၪ့ယွၩဆ့နီၪလီၫ.

`ဖီ အဲၫစ့ယၫ ၆၅း၁၇; ၆၆း၂၂; ၂ပံတၧၫ့ ၃း၁၃; နဲၪဖျီၪ ၂၁း၁. ဆၧအီၪပွံၭလၧမး၁ံၫဆံၫ့ဎံၪနံၩနီၪ မွဲနဲၪဖျီၪစိၩဆၧအဆိၩအကၠၪအဆၧၫ့အထီဘဲၫ၁့ၪလဲၪ.`

ယွၩလၧအတဲၩ့လၩ့မူၭခိၪဒဲဂၪ့ခိၪယီၩ ကမၩကဲၪထၪ့ထဲၩ့မူၭခိၪအ၁ၫ့ဒဲဂၪ့ခိၪ အ၁ၫ့လဖၧၫ့ဒီၭ, ဒဲလၧဂၪ့ခိၪအ၁ၫ့အဖၧၩ့မး၁ံၫနံၩနီၪ ကမွဲ၀့ၫဒၪဆၧနဲၪ့လၧ အ၀့ၫမွဲၦတဲၩ့ဆၧကဆါဆ့နီၪလီၫ. (အဲၫစ့ယၫ ၆၆း၂၃).

မူၭခိၪအ၁ီၫ့ဆံၫ့ဎံၪလဖၪယူၩဒဲဖံၭ၁ိၭပၧၩ ဘဲၫၦကဘိၪ့ထၪ့ဘၩထၪ့ထဲၩ့ ယွၩလၧအတဲၩ့လၩ့ဆၧနီၪလီၫ. လၧဆၧၡၪ့ဆၧနၭအထီ, ၦဆၧယိလါအီၪ၀့ၫဒၪ လၧယွၩအဖၧၩ့နီၪလီၫ. လယံၬလမီဘၪ ယွၩကမၩကဲၪထၪ့ထဲၩ့ဆၧအ၁ၫ့ထီး အလူၬတၭ, ပကဒိၭန့ဘၪဆၧမၧၫ့အဆိၩအကၠၪနီၪလီၫ. "တၭၦဆၧၫ့နၩ့လၧ လးဆီၩ့ဆီအလီၩ့လဂၩနီၪစံၭ၀့ၫဒၪ ယိခွါ, ယဒုၭကဲၪထၪ့ဆၧအ၁ၫ့ထီးအလူၬလီၫ. တၭမွဲအစံၭယၧၩ, ကွ့ၭဘီၪ, အဂဲးဘဲၫယီၩ ဆၧချဲၩ့လဖၪယီၩ, မွဲအတီၩဒဲမွဲအကြၨၭ ဆ့လီၫ" (နဲၪဖျီၪ ၂၁း၅).

`နကမၩထဲၩ့မး၁ံၫနံၩ ဘဲၫကကဲၪထၪ့မူၭခိၪအဆၧန့၁- လၧန၁ၭမၧၫ့ဒဲနဂံၪ့ဒီၪ့ ဖၧၩ့ဘဲၫ၁့ၪလဲၪ.`