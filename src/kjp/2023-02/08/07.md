---
title:  မၩလိၪအၪထၪ့အဂး
date:   19/05/2023
---

ပကဘၪဘိၪ့ထၪ့ဘၩထၪ့ယွၩနီၪ အဂဲးအကၠီၪ့အီၪ၀့ၫဒၪ အ၀့ၫနီၪမွဲယွၩ အတဲၩ့လၩ့ဆၧကိၭမံၩ့အကၠီၩ့နီၪလီၫ. "အ၀့ၫဒၪကြၨၭဒိၭန့ဘၪဆၧလၩဖၩ့, ဒဲဆၧယူၭယၪ့, ဒဲဆၧစီၩ့ဆၧမၩ့လီၫ. အဂဲးဘဲၫယီၩ နမၩကဲၪထၪ့ဆၧထီးအလူၬတၭ, မွဲန၁ၭအီၪ၀့ၫအကၠီၩ့, ဆၧလဖၪနီၪကဲၪထၪ့၀့ၫ, ဒဲဘၪဆၧမၩကဲၪထၪ့၀့ၫလီၫ" (နဲၪဖျီၪ ၄း၁၁). လၧဂၪ့ခိၪချိၫ့ဖၧၩ့ယီၩ ယွၩအစီၩ့အမၩ့ဒဲအဆၧတဲၩ့လၩ့ဆၧယီၩ ကဘၪ ဆၧစံၭထၪ့အၪ့အူၭကိၭအဆၧၫ့အထီဒ့ၭနီၪလီၫ. မူၭခိၪအ၁ီၫ့စံၭ၀့ၫဒၪ "ဘိၪ့ထၪ့ ဘၩထၪ့ၦလဂၩ လၧအမၩကဲၪထၪ့မူၭခိၪ, ဒဲဂၪ့ခိၪ, ဒဲမၫဆမံၭ, ဒဲထံၫမၧၫ့လဖၪနီၪဆံၭ" (နဲၪဖျီၪ ၁၄း၇). မူၭခိၪအ၁ီၫ့ယီၩ မွဲအကိၭဖံၭ၁ိၭထဲၩ့ဂၪ့ခိၪဖိၪကိၭဂၩ ဘဲၫကဘိၪ့ထၪ့ဘၩထၪ့ယွၩလၧဆၧမၪလူၬလံထံၫလထံၫစံၭ၀့ၫဒၪအ၁ိၭနီၪလီၫ. (၂မိစ့ၭ ၂၀း၁၁).

"လၧမး၁ံၫနံၩဆၧမၪလူၬအဖၧၩ့ ဆၧအဂဲးအီၪ၀့ၫဒၪ၁ၧၫ့မံၩ့မွဲ ယွၩဆၧတဲၩ့လၩ့ဆၧကဆါအ၀့ၫပၨၩ့ထဲၩ့ဆၧအလး, အ၀့ၫပၨၩ့ဆၧန့၀့ၫဒၪထီးအလူၬ အဂဲးနီၪလီၫ." မုၪခီၩလဲးဂူလၩ့လံၩယီၩ ဘဲၫကမၩဂၭဂီၩ့ထဲၩ့မး၁ံၫနံၩမွဲဆၧနၪ့ထၪ့ ထဲၩ့ယွၩတဲၩ့လၩ့မူၭခိၪဒဲဂၪ့ခိၪထီးအလူၬလဖၪယီၩအဂး မုၪခီၩလဲးဖ့ၪလၫ့ထဲၩ့ မုနံၩအဘျၪလၧ လအီၪဘၪလၧလံၬဆံၫ့ဎံၪအဆၧ၁ီၫ့လိၪအဖၧၩ့ ဒဲစံၭ၀့ၫအယီၩ မွဲဘဲၫယွၩအမး၁ံၫနံၩအ၁ိၭနီၪလီၫ." Ángel Manuel Rodríguez, "The Closing of the Cosmic Conflict: Role of the Three Angels' Messages," pp. 40, 41.