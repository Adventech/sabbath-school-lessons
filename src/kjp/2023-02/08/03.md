---
title:  မး၁ံၫနံၩဒဲဆၧတဲၩ့လၩ့ဆၧ
date:   15/05/2023
---

ဂၪ့ခိၪချိၫ့ယီၩ ကဘၪ၁့ၪယၫထဲၩ့ယွၩအဆၧတဲၩ့လၩ့ဒဲ ဖ့ၪထဲၩ့ပၧၩမး၁ံၫ ဆံၫ့ဎံၪနံၩအဂဲးဒိၪမၬလီၫ. လၧ နံၪ့ ၁၈၀၀ အထီ ၦၡၩလဖၪအၪ့ဎၬနၪ၁့ၪထၪ့ ဆၧဂီၩ့ ထၪ့ဒုၪဒၩခွံၬယွၩအဆၧတဲၩ့လၩ့ဒဲထိးဆၧၫ့ထဲၩ့၀့ၫဆၧအီၪလၧဂၪ့ခိၪချိၫ့ယီၩ အီၪကဲၪထၪ့ဒၪ၀့ၫအ၁ၭအနၫ့ဆါအဂဲးနီၪလီၫ. ဆၧနီၪအကၠီၩ့ယွၩဖ့ၪလၫ့ဒုၭနၪ့ထၪ့ ထဲၩ့ၦၡၩ၁ံၪလၧ လံၬနဲၪဖျီၪ ၁၄း၆, ၇ အဖၧၩ့ မွဲယွၩဆၧတဲၩ့လၩ့ကဆါအဂဲးနီၪ လီၫ.

မုၪခီၩလဲးယီၩ မၩထံၬထၬဆၧတဲၩ့လၩ့အကဆါဒဲ ဆၧတဲၩ့လၩ့အဂဲးဒိၪမၬ လီၫ. အ၀့ၫမ့ၬလဲၩ၁ၭဂဲၫ့ထဲၩ့ဎရံၬဒဲ မုၫလါထဲၩ့ဎရံၬဒိၭန့ထဲၩ့ဘၪဆၧဘိၪ့ထၪ့ ဘၩထၪ့ဘဲၫ၁ိၭဆၧထိးထဲၩ့တၩ့ထဲၩ့ကဆါအ၁ိၭအ့ၬ. လါနၫ့ဂ့ၩ မး၁ံၫနံၩယီၩ မွဲ၀့ၫဒၪဆၧဂဲးလိၬတ့ၭလိၬအ၁ၭ ဘၪဆဲၫ့လၧဎရံၬယီၩကြၨၭဒိၭန့ထဲၩ့ဆၧဘိၪ့ထၪ့ ဘၩထၪ့အဂဲးနီၪလီၫ. မုနံၩခဲၫ့ထုၬဆၧဖံၭ၁ိၭဆၧလမံၩ့ယီၩ မွဲ၀့ၫဒၪဂၪ့ခိၪဖိၪ ၦခမျၧး လၧဘဲၫကဘိၪ့ထၪ့ဘၩထၪ့ထဲၩ့ဎရံၬ ဘဲၫမူၭခိၪဒဲဂၪ့ခိၪအဆၧတဲၩ့လၩ့အကဆါ အ၁ိၭနီၪလီၫ.

`ဖီထဲၩ့ ၁မိစ့ၭ ၂း၁-၃; ၂မိစ့ၭ ၂၀း၈-၁၁; ဒဲ ၅မိစ့ၭ ၅း၁၂-၁၅ ဒဲ ထိၪယိ လၧ နဲၪဖျီၪ ၁၄း၆, ၇ နီၪဆံၭ. မး၁ံၫနံၩအဆၧမၪလူၬဒဲဆၧရွံန့ပၧၩဒဲ ထိးထဲၩ့ တၩ့ထဲၩ့ပၧၩယီၩ အီၪစၧၩ့ဘူၭထၭလိၬအ၁ၭဘဲၫ၁့ၪလဲၪ.`

မး၁ံၫနံၩယီၩမွဲ၀့ၫဒၪ ဆၧနဲၪ့လၧပမိအီၪပွံၭ၀့ၫလၧဎရံၬအဖၧၩ့လၩ့ဆိၩ လၩ့ကၠၪနီၪလီၫ. ဆၧနီၪမွဲ၀့ၫ ၦလူတီၩလၧယွၩ အီၪဂုးခၧၫ့လၧယွၩနီၪလီၫ (အဇံၫခအ့လၭ ၂၀း၁၂, ၂၀). မး၁ံၫနံၩယီၩ မွဲအဒုၭနဲၪဖျီၪအ့ၪပၧၩယွၩ လၧ အမၩခ့ၭဆၧလၧပဂး ဘဲၫပကဒိၭန့ထဲၩ့ဘၪဆၧတီၩဆၧလီၩ့အဂးနီၪလီၫ.

ဎရံၬကိၭဖံၭ၁ိၭထဲၩ့ပၧၩ ဘဲၫပကအီၪပွံၭလၧမး၁ံၫဆံၫ့ဎံၪနံၩတၭ, လၧအ၀့ၫ အဆၧအဲၪဒဲအဆၧယၫ့၁ုၪ့ယၫ့၁ၭအဖၧၩ့ ပမိအီၪပွံၭ၀့ၫဒၪလီၫ. လၧမး၁ံၫနံၩ ကိၭနွ့ၫဒ့ၭအဖၧၩ့ ၦလ့ၩဘိၪ့ထၪ့ဘၩထၪ့ယွၩဒဲ အ၀့ၫအဆၧဂ့ၩထီးအလူၬအဂး ဒဲအ၀့ၫအဆၧထိးထဲၩ့တၩ့ထဲၩ့အကၠီၩ့နီၪလီၫ.

မး၁ံၫနံၩယီၩ မွဲၦလၧၫ့ဎွ့ၩထၪ့ ၦကိၭဂၩဘဲၫယွၩတဲၩ့လၩ့ကျိၭအံဒံၫ့, ဂၪ့ခိၪ အ၁ၫ့ဒဲမူၭခိၪအ၁ၫ့အခံၫ့အခၫအ၁ိၭနီၪလီၫ. (အဲၫစ့ယၫ ၆၅း၁၇; နဲၪဖျီၪ ၂၁း၁).

မး၁ံၫနံၩယီၩ ကိၭထဲၩ့ပၧၩ ဘဲၫပကနၪ့ထၪ့ထဲၩ့ပခၪ့ထံၭခၪ့ဎၧၩ့ မွဲၦဘၪဆဲၫ့ လၧယွၩနီၪလီၫ. ခီၪလၧအခံၫ့အခၫအီၪထၪ့အထီ စအၫဒၫ့ဒဲနးအံၫအ၀့ၫ၁ံၪ ဂဲၫထဲၩ့အီၪက့ၪဆံၫ့ဎံၪ မး၁ံၫနံၩအထီလထီဘၪလထီနီၪလီၫ.

`မး၁ံၫနံၩအဆၧမၪလူၬဒဲ နဲၪဖျီၪ ၁၄း၆, ၇ နီၪ မွဲအဘၪဆဲၫ့လိၬအ၁ၭဘဲၫ ၁့ၪလဲၪ. လၧမုနံၩခဲၫ့ထုၬယီၩ ဆၧပရၧၫ့ယီၩ မွဲအဘၪအီၪက့ၪအရ့ၩဒိၪဘဲၫ၁့ၪလဲၪ. ဖီထဲၩ့ ၂မိစ့ၭ ၂၀း၈-၁၁.`