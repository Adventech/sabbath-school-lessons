---
title:  ဆၧစ့ၩရၫ့ဆၧ, ဆၧတဲၩ့လၩ့ဆၧ, ဒဲဆၧ၁့ၪယၫမၩန့မူၩဒၩ
date:   14/05/2023
---

အ့ၪမွဲၦကအီၪက့ၪလၩ့ပ၁ၭ မွဲလၧဆၧဘၪထီးဘၪထွ့ၭအကၠီၩ့ ပကဲၪထၪ့ ၦၡၩမွဲဂ့ၩ, အ့ၪမွဲၦဆီၫ့မီၪ့လၧပ၁ၭလၧ ၦအီၪဂဲၫလၩ့ဆၨၩ့လၧ ဆၧအူၭဆၧ၁ွၫ့မွဲဂ့ၩ, ပ၁ၭမၧၫ့ယီၩ မွဲအခီၫပယီၫကအီၪအ့ၬ, အ့ၪမွဲၦကျ့ၭစၨၭအီၪမၧၫ့ဘဲၫ၁ိၭ ၦၡၩအီၪ လၧဂၪ့ခိၪချိၫ့ဖၧၩ့ယီၩလဖၪအ၁ိၭတၭ, ပဆၧထိစိၩဒဲပဆၧယိလါမွဲအီၪကန့အၪ ဆ့အ့ၬ. လါနၫ့ဂ့ၩ လံၬဆံၫ့ဎံၪအဆၧ၁ီၪ့လိၪဘၪဆဲၫ့လၧဆၧတဲၩ့လၩ့ယီၩ ဖ့ၪလၫ့ ပဆၧဒုၭဖျီၪထၪ့ဆၧဂဲးလၧပအီၪမၧၫ့အထီယီၩနီၪလီၫ. မွဲယွၩတဲၩ့လၩ့ထဲၩ့ပၧၩ ဒဲကယဲပဖံၭမၩဆၧထီးအလူၬနီၪ ဘၪဆဲၫ့လၧအ၀့ၫဒၪထီးအလူၬလီၫ. ၦတခ့ၭဖ၀ၭကတီၩလီၩ့လၧ ၦဆၧအီၪမၧၫ့အထီအဂး ယွၩတဲၩ့၀ဲၩထၭ၀့ၫဒၪ၁နိၫ့ အီၪ၀့ၫဒၪၦကိၭဂၩအဂးလီၫ.

`ဖီ နဲၪဖျီၪ ၁၄း၁၇; ရိမၫ ၁၄း၁၀; ယ့မံၭ ၂း၈-၁၃. ဆၧ၁့ၪယၫမၩန့မူၩဒၩ, ဒဲမူၩဒၩလၧဆၧစ့ၩရၫ့တီၩဆၧယီၩ ဘၪဆဲၫ့လိၬအ၁ၭဘဲၫ၁့ၪလဲၪ. ဆၧစ့ၩရၫ့, ယွၩအဆၧမၪလူၬဒဲဆၧဘိၪ့ထၪ့ဘၩထၪ့ဆၧယီၩ မွဲဘၪဆဲၫ့လိၬ၁ၭဘဲၫ၁့ၪလဲၪ.`

မူၭခိၪအ၁ီၫ့ဆံၫ့ဎံၪ၁ၧၫ့ဂၩဖ့ၪလၫ့ဆၧပရၧၫ့လၧမူၭဖိၭဖၫ့ ပဒၪဘၪလၧ နဲၪဖျီၪ ၁၄ အဖၧၩ့ယီၩစံၭ၀့ၫဒၪ "အဂဲးဘဲၫယီၩ မွဲအစ့ၩရၫ့ဆၧအနၩရံၩဘၪ၀့ၫယူၭ" (နဲၪဖျီၪ ၁၄း၇). ခီၫလၧပဘၪဆၧတဲၩ့လၩ့ဒဲပန့ဘၪအခွ့ၫအယၫဘဲၫ၁ိၭၦကရွံန့ ၦနး၁ၭဒဲတခ့ၭဖ၀ၭအဂးဆၧရွံလဖၪနီၪ မွဲ၀့ၫဒၪၦမူၩဒၩဒဲကယဲၦရွံထဲၩ့, မၩထဲၩ့ ဆၧလဖၪထီးအလူၬ ၦကဘၪအၪ့န့ထဲၩ့မူၩဒၩနီၪလီၫ. အ့ၪမွဲပဂဲၫကဲၪ့ထၪ့ဒၪ ပ၀့ၫဒၪပနၫ့ဆါဒၪနီၪတၭ ဆၧပၨၩ့ထၭပၧၩမွဲကအီၪနးမံၩ့အ့ၬ, လါနၫ့ဂ့ၩ မွဲၦဘၪဆၧတဲၩ့လၩ့လၧယွၩအကၠီၩ့ ယွၩကစ့ၩရၫ့ပၧၩကိၭဂၩဒ့ၭနီၪလီၫ.

ဆၧစ့ၩရၫ့ယီၩ အီၪ၀့ၫဒၪလၧၦတခ့ၭဖ၀ၭအဆၧရှွံအဖၧၩ့နီၪလီၫ. လၧဆၧၡၪ့ဆၧနၭ, ဆၧကၪဆၧဂဲၩအထီ, လၧဆၧစ့ၩရၫ့ဆၧအနၩရံၩအထီဘိၩ့နဲၪ့ယီၩ ယွၩအဲၪဒိၭၦကိၭဂၩ ဘဲၫၦကရှွံထဲၩ့ဆၧလၧဆၧဖၩ့အဆိၩအကၠၪအဖၧၩ့နီၪလီၫ. အ၁ီၫ့အခၪ့ထံၭလဂၩဖံၭ၁ိၭထဲၩ့ပၧၩဘဲၫ "ဘိၪ့ထၪ့ဘၩထၪ့ၦလဂၩလၧ အမၩကဲၪထၪ့မူၭခိၪ ဒဲဂၪ့ခိၪ, ဒဲမၫဆမံၭဒဲထံၫမၧၫ့လဖၪနီၪဆံၭ" (နဲၪဖျီၪ ၁၄း၇) ပကဘၪ ၁့ၪယၫထဲၩ့ဆၧလမံၩ့နီၪ မွဲ၀့ၫဒၪယွၩတဲၩ့လၩ့ထၭပၧၩအကၠီၩ့နီၪလီၫ.

လၧဆၧလးယီၩဆၧဘီၪ့ထၪ့ဘၩထၪ့ယွၩလၧမုနံၩနွ့ၫနံၩလနံၩမး၁ံၫနံၩယီၩ ဒုၭဖျီၪထၪ့ၦဆၧနဲၩလၧ ဎရံၬတဲၩ့လၩ့ဆၧထီးအလူၬဒဲ အ၀့ၫမွဲဆၧတဲၩ့လၩ့ကဆါ နီၪလီၫ. ဆၧဘိၪ့ထၪ့ဘၩထၪ့ဆၧလၧမး၁ံၫနံၩနီၪ မွဲၦခိၭနၪထဲၩ့ယွၩအဆၧမၪလူၬ မွဲ၀့ၫဒၪၦတခ့ၭဖ၀ၭအဂး၁နိၫ့ ဘဲၫပကအီၪမၧၫ့လၧယွၩအဆၧဘၪအ၁ၭအဖၧၩ့ နီၪလီၫ. ဆၧမၪလူၬဆံၫထံၫယီၩ မွဲ၀့ၫဒၪယွၩအဆၧပၨၩ့ဆၧအခၪ့ထံၭ, မွဲယွၩ အတခ့ၭဖ၀ၭ, ဒဲဆၧယီၩကကဲၪထၪ့ဆၧစ့ၩရၫ့တီၩဆၧ အဆၧထိၪနဲၪစိၩနီၪလီၫ. ၦလူတီၩလၧမး၁ံၪနံၩအဆၧမၪလူၬအဖၧၩ့ယီၩ မွဲအဒုၭဖျီၪထၪ့ၦဆၧခိၭနၪအ၁ၭ မၧၫ့နီၪလီၫ.

`ဆၧတဲၩ့လၩ့ယီၩ မွဲအခီၫပယီၫအီၪ၀့ၫဒၪလၧပဂးဘဲၫ၁့ၪလဲၪ. ၦဆၧရှွံ ကိၭမုနံၩယီၩ မွဲဘၪဆဲၫ့လၧယွၩဒဲၦကျၩအဆၧဖံၭ၁ိၭနီၪဘဲၫ၁့ၪလဲၪ. လၧယွၩ အဆၧယၫ့၁ၭအကၠီၩ့, ပကမၩနၧၩ့ထဲၩ့ဆၧအမၩဂၭဂီၩ့ ၦတခ့ၭဖ၀ၭလဖၪယီၩ ကန့ဘဲၫ၁့ၪလဲၪ.`