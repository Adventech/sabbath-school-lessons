---
title:  မး၁ံၫနံၩဒဲဆၧၫ့ထီအထုၬ
date:   13/05/2023
---

### ဖီလနွ့ၫယီၩအဂးဆၧမၩလိၪ
ယ့မံၭ ၂း၈-၁၃; ၅မိစ့ၭ ၅း၁၂-၁၅; အၪ့အူၭ ၃၃း၆, ၉; နဲၪဖျီၪ ၁၄; ၂ပံတၧၫ ၃း၁၃; နဲၪဖျီၪ ၂၁း၁.

> <p>၁နိၫထီၫ့</p>
> “ဒဲမၩဖၩ့ထၪ့ၦကိၭဂၩဒ့ၭ, လၧဆၧစ့ၩရၫ့ဘၪဆဲၫ့လၧဆၧအီၪ၁ူၪ, လၧအအီၪလၧဂၪ့ခိၪလချုၭကဲၪထၪ့ဒံၭဘၪ လၧယွၩအဖၧၩ့လီၫ. အ၀့ၫ တဲၩ့လၩ့ဆၧထီးအလူၬလၧ (ယ့ၫရှူၬဎရံၬ)" (အ့ဖစၧၭ ၃း၉).

မွဲၦဘၪဆၧတဲၩ့လၩ့လၧယွၩအကၠီၩ့တၭ ယွၩအီၪက့ၪပၧၩလၧဆၧလုဒိၪဎွ့ၩဒိၪအဖၧၩ့နီၪလီၫ. ၦအီၪလၧအမိအဂူၭဖၧၩ့မွဲဂ့ၩ, ၦ၁ၭဘၪ့ဖိၪလဖၪမွဲဂ့ၩ, ၦလၧအစူၪလၩ့၁ံၫခၪ့လၩ့၁ံၫမွဲဂ့ၩ, ၦလၧအဘၪထိးဆၧစူၭဆၧဆၫၦ၁ၭၡါလဖၪမွဲဂ့ၩ အရ့ၩဒိၪ၀့ၫဒၪလၧယွၩအဂးကိၭအဂၩဒ့ၭလီၫ. အ၀့ၫထီးအလူၬနီၪ မွဲယွၩအဖိၪခွၫ ဒဲဖိၪမုၪလဖၪနီၪလီၫ. "ယွၩလၧအမၩကဲၪထၪ့ဂၪ့ခိၪမူၭခိၪ, ဒဲကယဲဆၧအီၪလၧ အဖၧၩ့အ၀့ၫဒၪနီၪ မွဲမူၭခိၪဒဲဂၪ့ခိၪအကဆါတၭ, ဂံၪ့လၧၦၡၩမၩလၧအစူၪနီၪ လအီၪဘၪ၀့ၫလၧအဖၧၩ့တၭ, အ၀့ၫဒၪအနၫ့ဆါဒၪ၀့ၫနီၪ ဖ့ၪလၫ့ၦၡၩ၁ံၪထီးအလူၬလၧအ၁ၭမၧၫ့, ဒဲအ၁ၪ, ဒဲအဆၧကိၭအမံၩ့ဒ့ၭတၭ, ဘဲၫအဂ့ၩန့ဘၪဆၧလမံၩ့မံၩ့အ၁ိၭနီၪ, ၦၡၩမၩလၧအစူၪ လၧအ၀့ၫဒၪအဂးအလးအီၪအ့ၬ. အ၀့ၫဒၪမၩကဲၪထၪ့ၦကိၭဆၨၩဒ့ၭလၧဆၧ၁ွံၪလမံၩ့ဎး, ဘဲၫ၁ိၭအမိအီၪလၧဂၪ့ခိၪ ထၧၫ့ဖျိၫ့ယၫအလီၩ့တၭ, အီၪက့ၪလၩ့၀့ၫလၧ အဆၧၫ့အထီ, ဒဲအအီၪ၀့ၫအလး လဖၪအဆၧၩ့" (မၩဆၧ ၁၇း၂၄-၂၆).

ၦကိၭဂၩဒ့ၭမွဲၦအီၪလၧဂံၪ့ဒီၪ့လဒီၪ့ဎးဒဲ ၦဒိၭန့ထဲၩ့ဘၪဆၧန့၁-လမံၩ့ဎး ခၫ့ဖျီၫ့လၧယ့ၫရှူၬဎရံၬနီၪလီၫ. ၦကိၭဂၩမွဲထၧၫ့ဖု၀ဲမုၪခွၫမွဲဘၪဆၧတဲၩ့၀့ၫလၧ ယွၩနီၪလီၫ. ၦကိၭဂၩဒ့ၭၦဆၧလၩ့ဆၫ့အီၪ၀့ၫဒၪလမံၩ့မံၩ့လမီၪ့ဎီၩ့ဘၪလၧၦဂူၫဂၩတၭ ယွၩအီၪက့ၪလုဒိၪဎွ့ၩဒိၪၦကိၭဂၩဒ့ၭနီၪလီၫ. လကၭဒံၭဘၪယွၩအီၪက့ၪ လုဒိၪဎွ့ၩဒိၪၦဆံၭအၪလဲၪနီၪ ပဒၪထဲၩ့ဘၪလၧဎရံၬဂဲၫလၩ့ထိး၁ံၫခ့ၭအ၁ၭလၧ ပဂးဘဲၫကရှွံထဲၩ့ပၧၩလၧဆၧ၁ံၫအဆိၩအကၠၪအဖၧၩ့နီၪလီၫ.