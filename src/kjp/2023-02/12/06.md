---
title:  မး၁ံၫနံၩအဆၧမၩခွါ
date:   15/06/2023
---

အဆၧၫ့အထီဘိၩ့နဲၪ့ယီၩ ဆၧမၩနၧၩ့မၩစၪဆၧဘၪဆဲၫ့လၧ ဆၧဘိၪ့ဆၧဘၩ အီၪတဲၩ့၀ဲၩအ၁ၭယူၭနီၪလီၫ. လၧ လၩယူၫ ၆, ၂၀၁၂ ၁ၫ့ခၫဖၭဒိၪ Benedict XVI ကိၭဖံၭ၁ိၭအီၪကီၪ့ထဲၩ့ၦၡၩအဂၩ ၁၅,၀၀၀ လၧ Sအ. Pနအနမ အီၪလၧရိမၫ ၀ံးဖၧၩ့နီၪလီၫ. အ၀့ၫ၁ံၪအီၪကိၩ့အီၪကီၪ့ဂီၩ့စံၭ၀့ၫဒၪအတုၬနံၩနီၪ ကဘၪမွဲ မုအီၪပွံၭနံၩလၧပၧၩကိၭဂၩအဂးနီၪလီၫ. ၦၡၩလဖၪအီၪလၧအဂံၪ့ဒီၪ့ဎၫ့ဒီၪ့ဖၧၩ့ဒဲ မၩလၩမၩဖၩ့ထဲၩ့ယွၩန့၀့ၫဒၪနီၪလီၫ. "ၦလၧအထၪ့ဒၪထဲၩ့ဆၧအီၪပွံၭမုနံၩအတုၬ မုနံၩယီၩ မွဲၦလၧအထၪ့ဒၩထဲၩ့ၦၡၩအဆၧပျီၩ့ဖျ့ၭနီၪလီၫ." ဆၧယီၩမွဲဘဲၫ၁ိၭထၪ့ ဒၩထဲၩ့ယွၩအမး၁ံၫနံၩအ့ၬလါနၫ့ဂ့ၩ ဒုၭဖျီၪထၪ့၀့ၫအတုၬနံၩယီၩ "မွဲမုအီၪပွံၭနံၩ" နီၪ အ၀့ၫ၁ံၪထုၭထၪ့ခွံၬဂီၩ့ယူၭလီၫ. လယံၬလမီဘၪ၁နိၫဘၪဆဲၫ့လၧ ဆၧအီၪက့ၪဆံၫ့ဎံၪအတုၬနံၩယီၩ ကအီၪထၪ့၀့ၫဒၪလီၫ. ၦလၧအခိၭထဲးမး၁ံၫနံၩလဖၪ ကကဲၪထၪ့ဘဲၫၦလဖၪအထၪ့ဒၩထဲၩ့ၦၡၩအဆၧပျီၩ့ဖျ့ၭဒဲကဘၪထိးစ့ၩရၫ့နီၪလီၫ.
အ့ၪမွဲအခံၫ့ဘဲၫနီၪထီးနီၪတၭ, ယွၩအခ့ၫအၡၩလဖၪကအီၪတီၩလၧယွၩ, ခၫ့ဖျီၫ့လၧယွၩအဆၧယၫ့၁ၭ, ယွၩအစီၩ့အမၩ့ဒဲကလ့ၩဖိၬဒၪယွၩအဖၧၩ့၁ၭနီၪလီၫ. ၦၡၩမၩဆီၪ့မၩနီၩ့အ၀့ၫ၁ံၪနအ့ၬ.

ဆၧလၧမီၪ့ဎီၩ့ဘၪလမံၩ့, ဂၪ့ခိၪဖိၪဒိၭန့ထဲၩ့ "ဆၧမံၩ့လၬအဆၧမၩနဲၪ့" ဒဲ "ယွၩအဆၧမၩနဲၪ့နီၪ ကဘၪဆၧအီၪက့ၪ၀့ၫလၧ ၦလၧအလူတီၩလၧလံၬဆံၫ့ဎံၪ လဖၪနီၪလီၫ. အဲၫစ့ယၫစံၭ၀့ၫဒၪ "ထူၫထၪ့ဆၧထိးအ၁ၭ, စဲၩနဲၪ့ထၬဆၧ၁ီၪ့ဆၧ၁ၫ့လၧယထံၩယဖျဲအကျၩဆံၭ" (အဲၫစ့ယၫ ၈း၁၆).

`ဖီ ၂မိစ့ၭ ၂၀း၈-၁၁. လၧမး၁ံၫနံၩဆၧမၪလူၬအဖၧၩ့ ပဒၪထဲၩ့ဘၪ ယွၩအနိၪစဲၩခၧၫ့အဆၧမၩနဲၪ့လဖၪဘဲၫ၁့ၪလဲၪ. မး၁ံၫနံၩဆၧမၪလူၬယီၩ လၧလၩ့ဂၬဘၪ ဆၧမၪလူၬဂူၪဂၩဘၪနီၪ မွဲဘဲၫ၁့ၪလဲၪ.`

လၧဆၧမၪလူၬလံထံၫလထံၫဖၧၩ့နီၪ ဆၧအီၪ၀့ၫဒၪ၁ၧၫ့မံၩ့ မွဲဘၪဆဲၫ့လၧ နိၪစဲၩခၧၫ့နီၪလီၫ. အခၪ့ထံၭၦလၧအဖ့ၪလၫ့နိၪစဲၩခၧၫ့အမံၩ့ "ယဟိ၀ၩနယွၩ" နံၫမံၩ့လမံၩ့အ၀့ၫမၩဆၧနီၪလဲၪ "ယဟိ၀ၩမကဲၪထၪ့ဆၧထီးအလူ" ၁ၧၫ့မံၩ့လမံၩ့ အ၀့ၫပၨၩ့ဆၧအလး "မူၭခိၪဂၪ့ခိၪ, မၫဆမံၭ" ဒဲ "ကယဲဆၧအီၪ" နီၪလီၫ. လၧ နဲၪဖျီၪ ၇း၁, ၂ အဖၧၩ့ ယွၩအနိၪစဲၩခၧၫ့ (ဆၧမၩနဲၪ့) ယီၩ အီၪက့ၪလၩ့၀့ၫဒၪလၧ ၦလၧအဆူနဲၩဖိၪ၁ံၪအမ့ၬ၁ဒၧၩ့လီၩ့နီၪလီၫ. အ၀့ၫအ၁ၭမုဆံၫ့ဎံၪကမၩဆၧၩ့ထဲၩ့ပၧၩ ဘဲၫပကဂုးခၧၫ့လၧဆၧနဲၩအဖၧၩ့နီၪလီၫ. (အ့ဖစၧၭ ၄း၃၀). ၦလၧအတီၩလီၩ့ လဖၪနီၪ မွဲၦလၧ "ထိးန့ဆၧ၁ီၪ့ဆၧ၁ၫ့ (ဆၧမၪလူၬ) ဒဲအီၪ၀့ၫလၧဆၧနဲၩဘၪဆဲၫ့ ယ့ၫရှူၬနီၪလီၫ." (နဲၪဖျီၪ ၁၄း၁၂). ဎုၬထဲးလၧမး၁ံၫနံၩဆၧမၪလူၬလံထံၫလထံၫ လၧဆၧမံၩ့လၬအဲၪဒိၭမၩဂၭဂီၩ့ခွံၬနီၪလီၫ. (ဒၫ့နအ့လၭ ၇း၂၅).