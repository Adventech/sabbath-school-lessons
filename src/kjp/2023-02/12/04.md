---
title:  မုနံၩထုၬမုၪခီၩလဲးအဆၧဆူၭဎၩ
date:   13/06/2023
---

ဘဲၫၦၡၩအၪ့ထုၫ့ဆၧရၫ့အ၁ိၭ ဂၪ့ခိၪဖိၪလဖၪယီၩ ဆူနဲၩထဲၩ့ထံၫခးခိၪနါ အဆၧပၨၩ့ဆၧပြၭလၧၩ့အ့ၬ. ၦၡၩအၪမၬအၪ့စၪ့ဆၧ "ၦလၧအတီၩလီၩ့လၧဆၧ အီၪမၧၫ့ဒဲတခ့ၭဖ၀ၭဂ့ၩလဖၪ တီၩ၀့ၫဒၪအီၪလဂၩဂၩဧၪ..." ဘဲၫလံၬနဲၪဖျီၪဖၧၩ့ မီၪအချိၬအီၪ၀့ၫဒၪ, ဆၧမံၩ့လၬအစီၩ့အမၩ့ယီၩကမၩန့ဆၧလးနီၪ မွဲဒၪလၧဆၧဘိၪ့ ဆၧဘၩ, ထံၫခးအဆၧပၨၩ့ထီးအလူၬနီၪလီၫ.

`ဖီထဲၩ့ နဲၪဖျီၪ ၁၇း၁၂-၁၄; စယီဟၫ့ဒုၭဖျီၪထၪ့ထဲၩ့မုနံၩထုၬဆၧဂဲးလိၬ တ့ၭလိၬဖၭဒိၪဘဲၫ၁့ၪလဲၪ. ဆၧလၧမီၪ့ဎီၩ့ဘၪလဖၪဆ့ ပဒၪထဲၩ့ဘၪလၧဆၧလး ယီၩဘဲၫ၁့ၪလဲၪ.`

လၧလံၬဆံၫ့ဎံၪအဆၧၫ့ဖၧၩ့ယီၩ ဆၧဂဲးလၩ့ဆၫ့အီၪ၀့ၫဒၪ ၁ၧၫ့မံၩ့နီၪလီၫ. အခၪ့ထံၭလမံၩ့ "ထံၫဂဲးခးဂဲးဆၧစီၩ့ဆၧမၩ့" လဖၪအီၪ၀့ၫဒၪ၁ၭလဖျိၪ့ဎးဒဲ ဖ့ၪလၫ့အစီၩ့အမၩ့လၧ "ဆၧမံၩ့လၬ" အီၪနီၪလီၫ. နံၫမံၩ့လမံၩ့နီၪ "ဎရံၬမွဲ၁ိၪဖိၪ" ၁ၧၫ့မံၩ့လမံၩ့နီၪ "ဆၧဒုၭလၧခဲၫ့ထုၬ" လၧဂၪ့ခိၪချိၫ့ယီၩနီၪလီၫ. ဎရံၬဒဲအခ့ၫအၡၩ လဖၪ ကမၩနၧၩ့ခွံၬဆၧနီၪလီၫ. ဆၧမံၩ့လၬယီၩမၩနၧၩ့ယ့ၫရှူၬလန့ဘၪနီၪလီၫ.

မုနံၩထုၬမုၪခီၩလဲးအဆၧဆူၭဎၩ ဘဲၫကအီၪကိၩ့အီၪကီၪ့ထၪ့ထဲၩ့ဂၪ့ခိၪဖိၪ လဖၪနီၪ မွဲဘဲၫ၁့ၪလဲၪ. ဆၧဖးဖီၩ့လဖၪဂဲၫထဲၩ့လဖၧၫ့ဂီၩ့လဖၧၫ့နီၪလီၫ. ၦမၩန့ ထဲၩ့ဆၧမၩလိၪလၧ ရိမၫအလၩ့ဎီးအထီအိၩအ၀့ၫဒၪနီၪလီၫ. ဂၠၫမၫ့လဖၪ လ့ၩနုၬ လၩ့ဒုၭထဲၩ့မုနုၬယူၫရိၫပၩအထီ စဎွၩ Constantine အၪ့လဲၩထၪ့အဆၧဘိၪ့ဆၧဘၩလၧဘၩဆၧဂၩ့ဆၧဖၪ့ဒဲ ကဲၪထၪ့ထဲၩ့ ဎရံၬဖိၪနီၪလီၫ. အ၀့ၫအဲၪဒိၭမၩန့ထဲၩ့ ဆၧအီၪကီၪ့အဂဲးအဘၭအယံၩအၡီၩ့လၧ ထံၫဂဲးခးဂဲးအစီၩ့အမၩ့ယီၩအ၁ိၭ, အ၀့ၫဒိၭန့ထဲၩ့ဘၪတၭ အ၀့ၫ၁ံၪမၩဂုးခၧၫ့ထဲၩ့ဆၧအီၪက့ၪဆံၫ့ဎံၪ "အတုၬနံၩ" ဒဲထံၫခးဘၪဆၧကၪဆၧဂဲၩအထီ ထံၫဂဲးခးဂဲးအစီၩ့အမၩ့ဒဲဆၧအီၪကီၪ့အစီၩ့အမၩ့ အီၪပိၩ့ထၪ့အ၁ၭလၧ (၄) ယၩဒုၩအထီနီၪလီၫ. Constantine အဲၪဒိၭအထံၫခး ယံၩၡီၩ့ ရိမၫဆၧအီၪကီၪ့အဲၪဒိၭစဎွၩဒဲထံၫဖိၪခးဆါလဖၪ ကဲၪထၪ့ဎရံၬဖိၪထဲၩ့ဘၪဆုးလိၬအ၁ၭနီၪလီၫ. Arthur Weigall လီၩထဲၩ့၀့ၫဒၪပျၩ့ဂ့ၩမၬ "ဆၧအီၪကီၪ့ယီၩအီၪက့ၪဆံၫ့ဎံၪထၪ့ "အတုၬ" နံၩမွဲဘၪနီၪလဲၪနီၪ လၧအတုၬနံၩနီၪ ၦလၧအဘိၪ့ထၪ့ဘၩထၪ့ယွၩလဖၪ မၩထဲၩ့ဘိၪ့အနံၩလၧမုမ့ၬအဂးကိၭနွ့ၫဒ့ၭအကၠီၩ့နီၪလီၫ. ဆၧအီၪကီၪ့ယီၩ ကိၪ့၀့ၫဒၪဘဲၫကမၩန့ၦလၧအဘၩဆၧဂၩ့ဆၧဖၪ့အဘိၪ့ မုနံၩနီၪဂီၩ့တၭ, အ၀့ၫ၁ံၪဖ့ၪလၫ့၁ီၪ့လိၪထဲၩ့ဎရံၬဖိၪအထူၫအရှူၫဒဲဆၧ၁ီၪ့ဆၧ၁ၫ့ အဂးနီၪလီၫ." The paganism in Our Christianity (New York: G. P. Putnam's Sons, 1928), p. 145.
လၧဆၧၡၪ့ဆၧနၭအဘိၩ့ဘၭၦၡၩလဖၪ၁ုၪ့မဲၪ၁ၭဖျဲၩ့ဆၧ, ဘၪဆၧဘၪထံၭ ဘိၩ့နဲၪ့အကၠီၩ့ ၦၡၩလဖၪအၪ့ဎၬထဲၩ့ ၦလၧကအီၪပဒၩ့ထၬအ၀့ၫ၁ံၪနီၪလီၫ. ဆၧနီၪ အကၠီၩ့ ဆၧမၩနၧၩ့မၩစၪဆၧလၧအစီၩ့အမၩ့အီၪထၪ့၀့ၫဒၪ လၧအဖီၩ့ခွံၬအခံၫ့အ၁ိၭ လယံၬလမီဘၪဆၧဘဲၫနီၪ ကကဲၪထၪ့ထဲၩ့ဆ့နီၪလီၫ.

ဆၧလဖၪယီၩ ကအီၪဂဲၫကဲၪထၪ့ဘဲၫ၁့ၪလဲၪနီၪ ၦလၧ၁့ၪယၫဘၪထံၪထံၪ ကျၩကျၩလါနၫ့ဂ့ၩ ဆၧအ၀့ၫ၁ံၪယီၩကကဲၪထၪ့ချဲၫ့မၬနီၪ ဆၧမၩနဲၪ့လဖၪလၧၫ့ထၪ့ ဎွ့ၩထၪ့၀့ၫဒၪယူၭ. ဆၧနီၪကၠီၩ့ ပကဘၪအီၪတဲၩ့၀ဲၩပ၁ၭလၧ ဆၧကဂဲၫလၧယၫ လဖၪအဂးနီၪလီၫ.