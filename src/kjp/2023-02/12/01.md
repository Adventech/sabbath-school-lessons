---
title:  ယွၩအဆၧစဲၩနဲၪ့ထၬဆၧဒဲဆၧမံၩ့လၬအဆၧမၩနဲၪ့ (၂)
date:   10/06/2023
---

### ဖီလနွ့ၫယီၩအဂးဆၧမၩလိၪ
နဲၪဖျီၪ ၁၂း၆, ၁၄; ဒၫ့နအ့လၭ ၇း၂၅; ၂၁့ၭစလနဲကၫ ၂း၃, ၄; ၅မိစ့ၭ ၆း၈; ၅မိစ့ၭ ၁၁း၁၈; ၂မိစ့ၭ ၂၀း၈-၁၁.

> <p>၁နိၫထီၫ့</p>
> “တၭယဒၪဘၪအ၁ီၫ့အဂူၫဂၩ အီၪလၧယွၩလၧအမၧၫ့၀့ၫအဆၧစဲၩနဲၪ့ထၬလဂၩ ဂဲၫထၪ့လၧမုထၪ့လခီၫတၭ, ကိၭၡၭထၪ့နီၪ, စံၭအ၁ီၫ့ လံဂၩ လၧဆၧဒုၭမၩဂၭဂီၩ့ဂၪ့ခိၪ, ဒဲမၫဆမံၭ, တၭစံၭအ၀့ၫဒၪ, ပလချုၭ စဲၩနဲၪ့ထၬယွၩအဎီးအၡၩ၁ံၪ လၧအမ့ၬထုးခိၪအလီၩ့ဒံၭဘၪတၭ, ဂၪ့ခိၪမွဲဂ့ၩ, မၫဆမံၭမွဲဂ့ၩ, ၁ံၪ့၁ံၪမွဲဂ့ၩ, ထီးမၩဂၭဂီၩ့လဂ့ၩ" (နဲၪဖျီၪ ၇း၂-၃).

လၧအနံၪ့ ၁၅ ယၩဒုၩအထီ Piedmont ခိၪလီၩ့ဆူၭ မွဲအီၪ၀့ၫ ဗူစျ ခိၪလီၩ့ထိၩ့ချိၬလၧခး Italy ဖၧၩ့နီၪ မွဲ၀့ၫဒၪဆၧလးလၧ Waldenses (ၦလၧ အလူတီၩဒဲအီၪတီၩလၧလံၬဆံၫ့ဎံၪအဆၧ၁ီၪ့ဆၧ၁ၫ့) လဖၪအီၪ၁ူၪအီၪဘံၪ့အ၁ၭ အလးနီၪလီၫ. အ၀့ၫ၁ံၪအီၪဂုးခၧၫ့လၧအ၀့ၫ၁ံၪအဆၧနဲၩအကၠီၩ့ ဘၪထိးမၩနၧၩ့ မၩစၪဒိၪမၬလီၫ. လၧ A.D. 1488, Waldenses ၦလၧအလူတီၩဒဲအီၪတီၩလၧ လံၬဆံၫ့ဎံၪအဆၧ၁ီၪ့ဆၧ၁ၫ့လၧအအီၪ၁ူၪအ၁ၭအလးခိၪလီၩ့ဆူၭ Loyse အလး လဖၪ ရိမၫဆၧအီၪကီၪ့မၩ၁ံၫ၀့ၫအၧၩ့နၬခၬ၁ံၫမၬနီၪလီၫ.

ဆၧမၩနၧၩ့မၩစၪဆၧယီၩ ဂဲၫဒီၭလဖၧၫ့လၧနံၪ့ ၁၇ ယၩဒုၩအဖၧၩ့ Savoy ၁ိၫ့လၩ့၁ုၭမုအဂၩ ၈,၀၀၀ ဒဲအီၪက့ၪလၩ့အလူဘဲၫထံၫဖိၪခးဆါ၁ံၪကထိးဆၧၫ့ထဲၩ့ အ၀့ၫအ၁ုၭမုလၧအ၀့ၫ၁ံၪအဂံၪ့နီၪလီၫ. အ၀့ၫအၪ့မၧၫ့လၩ့ဆၧနီၪ မွဲဘဲၫ၁ိၭ အ၀့ၫ၁ံၪကဖီၪ့န့ဎရံၬဖိၪ၁ံၪကန့အဂးနီၪလီၫ. လၧမုနံၩလၩအ့ဖြ့ၫ ၂၄, ၁၆၅၅, လဂီၩခီၫ ၄ နၩရံၫအထီ ၁ုၭဖိၪလဖၪဒိၭန့ဘၪဆၧနဲၪ့အကၠီၩ့ ဂဲထုၪ့မၩ၁ံၫခွံၬၦၡၩ အဂၩ ၄၀၀၀ ဘျဲၪနီၪလီၫ.

ဆၧဖးဖီၩ့လမံၩ့ ဂဲၫထဲၩ့လဖၧၫ့ဂီၩ့လဖၧၫ့၁့ၪ၀့ၫဒၪနီၪလီၫ. "ဆၧမံၩ့လၬ အဆၧမၩနဲၪ့" ယီၩ ဘဲၫမီၪအချိၬအီၪ၀့ၫဒၪအ၁ိၭ ကမၩန့ထၪ့စီၩ့မၩ့လၧမုၪခီၩလဲး ဂီၩ့ကထၪ့ဒုၪဒၩထဲၩ့ၦလၧအလူတီၩလၧယွၩ လံၬဆံၫ့ဎံၪလဖၪအဖၧၩ့နီၪလီၫ. ဘဲၫအဖီၩ့ခွံၬအခံၫ့အခၫအ၁ိၭ မုနံၩထုၬဆၧကၪဆၧဂဲၩနီၪ ကမွဲ၀့ၫဒၪဆၧအၪ့မၧၫ့ ဆီၪ့နီၩ့ထဲၩ့ ပၧၩကိၭဂၩဘဲၫ၁ိၭကထိးဆၧၫ့ထဲၩ့ဆၧဘိၪ့ဆၧဘၩအဘျၪလၧ လၧအထၪ့ဒၩလိၬအ၁ၭလၧလံၬဆံၫ့ဎံၪနီၪလီၫ. ဘဲၫနီၪအ၁ိၭယွၩအခ့ၫအၡၩလဖၪ ဆ့ ကအီၪတီၩလၧယွၩဒဲဆၧမၪလူၬ, လံၬဆံၫ့ဎံၪအဖၧၩ့ကအီၪ၀့ၫဒၪဆ့နီၪလီၫ.