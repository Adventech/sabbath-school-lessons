---
title:  ယ့ၫရှူၬကြၨၭဒိၭန့ဆၧ
date:   27/04/2023
---

လၧ နဲၪဖျီၪ ၅း၁-၃ အဖၧၩ့, ပဒၪဘၪစီၩ့နီၩ့ခိၪ (လးဆီၩ့ဆီ) ထီးနီၪဒီၭလီၫ. လံၬထူၫလထူၫလၧ လံၬကွ့ၭအ၁ၭလၧအဖၧၩ့ဒဲလၧအချိၫ့နံၫခီၫလူၬအီၪထီးနီၪ လီၫ. ဆၧနီၪစဲၩထၬအ၁ၭလၧ ယွၩအဆၧစဲၩနဲၪ့, တၭၦအီၪလၧမူၭခိၪမွဲဂ့ၩ, ဂၪ့ခိၪ မွဲဂ့ၩ၀ဲထၪ့လံၬနီၪန့၁့ၪနးဂၩအ့ၬ. ၦမူၭခိၪဖိၪလဖၪ ၀ၭထိၬ၀ၭတ့ၭထီးနီၪလီၫ. ဆၧမၩအ၁ၭနီၪ အကၧၩ့ဒိၪ၀့ၫလီၫ. မူၭခိၪအ၁ီၫ့လၧထိးအ၁ၭလၧၦၡၩဆၨၩအဂးန့ နးဂၩအ့ၬ. စယီဟၫ့ဂၪ့၀့ၫဒၪလၧၦမိ၀ဲထၪ့လံၬထူၫနီၪလန့ဘၪနးဂၩနီၪလီၫ. ထီးနီၪလဖၧၫ့, ၦ၁ၭၡါလဂၩလၧအဘၪဆၧထိးထဲၩ့လၧဂၪ့ခိၪနီၪ, ဖ့ၪပဂုးထၪ့ စယီဟၫ့အ၁ၭစံၭ၀့ၫလၧ ယ့ၫရှူၬ, ယွၩအ၁ိၪဖိၪလဂၩနီၪ ကြၨၭ၀့ၫလၧ၀ဲထၪ့ လံၬထူၫနီၪလီၫ.

စယီဟၫ့ယိထၪ့ဆၧစံၭဆၧၫ့ထဲၩ့ဆၧဒဲၩဘၭအဂဲးလၧ (နဲၪဖျီၪ ၅း၅) အဖၧၩ့ နီၪလီၫ. မီၪ၁ၭၡါလဂၩယီၩ ဒၪဘၪၦလဂၩလါလါမိလ့ၩခၫ့ဖျီၫ့ဆၧစ့ၩရၫ့ လၧခဲၫ့ထုၬနီၪ လၧယွၩအလးဆီၩ့ဆီလစီၪ့ဒၪနီၪလီၫ. "တၭၦ၁ုၪ့က့ၭ၁ၭၡါလဂၩ စံၭယၧၩ, ‘ဂၪ့လဂ့ၩ, ယိခွါ, ဆၬလ၁ၧၫ့ဘၪဆဲၫ့လၧယုဒၫအဒီၪ့, စဒၫ၀ံၭအ၀ံ လဂၩနီၪဘဲၫ၁ိၭအမိ၀ဲထၪ့လံၬတၭ’ . . . တၭယဒၪဘၪ၁ိၪဖိၪ ဘဲၫဆၧမၩ၁ံၫ၀့ၫ အ၁ိၭ..." (နဲၪ ၅း၅, ၆).

`ဖီ နဲၪဖျီၪ ၅း၈-၁၂. ၦမူၭခိၪဖိၪ၁ံၪထီးအလူၬစံၭ၀့ၫလၧ ယ့ၫရှူၬကြၨၭမၩန့ဒဲ ၀ဲထၪ့ဆၧစ့ၩရၫ့အလံၬထူၫ ဒဲထိးထဲၩ့တၩ့ထဲၩ့ပၧၩနီၪဘဲၫ၁့ၪလဲၪ.`

ယ့ၫရှူၬ, ယွၩအ၁ိၪဖိၪလၧအဖ့ၪလၫ့အ၁ၭမၧၫ့လၧၦၡၩဆၨၩထီးလူၬ အဆၧထိးထဲၩ့တၩ့ထဲၩ့အဂးနီၪ, မၩန့၀ဲထၪ့ဆၧစ့ၩရၫ့အလံၬထူၫနီၪလီၫ. ၦမူၭခိၪဖိၪ၁ံၪ ထီးအလူၬဖီးဖၭကိၭၡၭထၪ့ဆၧစံၭထၪ့အၪ့အူၭလူၬ၁ၭထီးနီၪလီၫ. အ၀့ၫအဆၧ မၩနၧၩ့မုၪခီၩလဲးအဆၧကျဲၩ့ဖစီၩ့လဖၪ, အ၀့ၫအဆၧထိး၁ံၫ၁ၭလၧကြၫနံအထုၪ့ စူၪယၫလီၫ, အ၀့ၫအဆၧဂဲထုၪ့မၧၫ့ထၪ့ထဲၩ့, အ၀့ၫၦလုဆၧအခိၪအဆၧမၩ, ဆၧ၁ံၪလဖၪနီၪ ဖ့ၪလၫ့ဆၧထိးထဲၩ့တၩ့ထဲၩ့ၦကိၭဂၩလၧရွံန့ဆၧလၧဆၧဆူဆၧနဲၩ ဘဲၫမိစံၭဆၧၫ့ထဲၩ့အ၀့ၫအခိးအတၩနီၪလီၫ. ဆၧစ့ၩရၫ့နီၪ မွဲဆၧပရၧၫ့အဂ့ၩ ဒိၪထုၬလၧကဆါယွၩအၡၩခမျၧးအဂးလီၫ. မွဲဆၧလီၩဖျီၪထၪ့ဆၧဒဲၩဘၭအဆၧမၩထုၬယူၭ, ဒဲဆၧထိးတၩ့ယွၩအၡၩခမျၧးအဂဲးလီၫ.

ဆၧဂ့ၩနဲၪ့အနီၪမိအီၪဒံၭဧၪ. ယ့ၫရှူၬဆၧၫ့ထုၪ့လၧဆၧစ့ၩရၫ့ဆၧအဖၧၩ့လၧ ပဂးလီၫ. အဆၧတီၩဆၧလီၩ့အလၧၫ့အဎွ့ၩနီၪ လုၬဘံၭခွံၬပၧၩယူၭ. အ၀့ၫအဆၧ တီၩဆၧလီၩ့မၩဆၧလၧပဖၧၩ့ ဘဲၫပမိကဲၪထၪ့ထဲၩ့ၦအ၁ၫ့လီၫ. အ၀့ၫအခိးအတၩ ကွဲၪဖျါခွံၬပၧၩ, အၪ့လဲၩထဲၩ့ခွံၬပၧၩ, ဖ့ၪစီၩ့ဖ့ၪမၩ့ပၧၩ လၧပမိအီၪမၧၫ့ယွၩအဆၧ အီၪမၧၫ့အီၪဂဲၩလီၫ.

ပဘၪ၁ၭမဲၪဆၧအီၪအ့ၬ. အ၀့ၫဆၧၫ့ထုၪ့လၧပဂး, ဒဲဆၧအၧၩ့ဆၧ၁ၫ့ အဂဲးအဘၭလဖၪလၩ့မါခွံၬ၀့ၫလီၫ. ဆၧစ့ၩရၫ့နီၪ အမုအလၩဘၪ၀့ၫလၧ "ဆၧမၩဆၧၩ့" (favor) ယွၩအၡၩခမျၧးအဂးလီၫ (ဒၫ့ ၇း၂၂). ဆၧစ့ၩရၫ့အဆၧထိ, ဒဲအဂဲးမိၡါနီၪ မွဲဆၧအၪ့ဎၬၦၡၩအဆၧအၧၩ့ဆၧ၁ၫ့အ့ၬး မွဲဒၪဆၧထုၭဖျီၪထၪ့ ကဆါယွၩဂ့ၩဖိၭဘိၭလဲၪနီၪလီၫ.

`လထံၪဒီၭ, အီၪက့ၪန၁ၭလၧဆၧမုၫလါဖၭဒိၪ လၧပအီၪဘၪလၧဆၧစ့ၩရၫ့ ဖၧၩ့ယီၩနီၪဆံၭ. ယ့ၫရှူၬမွဲၦမၩဆၧလၧပလးလီၫ. ဘၪမွဲနီၪဆၧယီၩကဲၪပဆၧမုၫလါ (ဆၧယိလါ) လမံၩ့ဒၪနီၪလဲၪ.`