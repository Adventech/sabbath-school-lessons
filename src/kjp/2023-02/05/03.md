---
title:  ယွၩအဆၧယၫ၁ုၪ့ယၫ့၁ၭဒဲဆၧစ့ၩရၫ့
date:   24/04/2023
---

ထုၪ့စူၪယၫဒဲဆၧစ့ၩရၫ့နံၫမံၩ့လူၬနီၪ ဖ့ၪနဲၪလၩ့ယွၩအဆၧတီၩဆၧလီၩ့ ဒဲအဆၧယၫ့၁ုၪ့ယၫ့၁ၭလီၫ. ဆၧအၪ့ကံၩ့ၦဒဲၩဘၭဖိၪဆၧ၁ံၫလၧဆၧလၨၪခၫ့ဖၬ ဆၧမၪလူၬအဂးနီၪလီၫ. ဆၧတီၩဆၧလီၩ့ (justice) ထုၭဖျီၪလီၩ၀့ၫ, "ဆၧဒဲၩဘၭ အလံၩ့အလဲၫ မွဲဆၧ၁ံၫလီၫ." ဆၧယၫ့၁ုၪ့ယၫ့၁ၭလခီၫ စံၭဆၧၫ့ထဲၩ့၀့ၫ, "ယွၩ အဆၧဖ့ၪလၫ့နီၪ မွဲဆၧမၧၫ့အဆိၩအကၠၪလၧ ပကဆါယ့ၫရှူၬဎရံၬအဖၧၩ့နီၪလီၫ" (ရိ ၆း၂၃). အ့ၪမွဲယွၩအဆၧမၪလူၬယီၩ အၪ့လဲၩ့ထဲၩ့၀့ၫနီၪ ကဆါဎရံၬမိဘၪထိး ၁ံၫ၁ၭအလးအီၪအ့ၬ. ဎရံၬအဆၧထိး၁ံၫနီၪ မၩဂုးခၧၫ့ဆၧမၪလူၬအန့ဆၧၫ (အတခ့ၭ) မွဲအီၪဂုး၀့ၫအဆိၩအကၠၪ, ဒဲဆၧမၪလူၬနီၪ မွဲဆၧစ့ၩရၫ့အခၪ့ထံၭ ခၪ့ဎၧၩ့လီၫ.

`ဖီ နဲၪဖျီၪ ၂၀း၁၂. ပဘၪဆၧစ့ၩရၫပၧၩဘဲၫ၁့ၪလဲၪ. ဆၧဘၪထွ့ၫလိၬ၁ၭ လၧပဆၧမၩဂ့ၩဒဲပဆၧထိးထဲၩ့တၩ့ထဲၩ့အဘိၩ့ဆၧၩ့နီၪ မွဲဆၧနီၪလဲၪ.`

ပဆၧမၩလဖၪနီၪ ဖ့ၪနဲၪပဆၧရွံန့ဆၧဒဲပဆၧအီၪတီၩလၧကဆါယွၩလီၫ. ဘဲၫ (အ့ဖစၧၭ ၂း၈, ၉) စံၭ၀့ၫအ၁ိၭ "န၁ံၪထီၩ့လၧဆၧထိးထဲၩ့တၩ့ထဲၩ့န၁ံၪလၧဆၧအခိးအတၩ . . . လမွဲဘၪလၧန၁ံၪအကၠီၩ့ဒၪန၁ံၪ၀့ၫ, ဘဲၫ၁ိၭပထီးအီၪက့ၪဖိၫလိၫအ၁ၭနးဂၩလဂ့ၩ" နီၪလီၫ. လါနၫ့ထီးမွဲဎရံၬထိးတၩ့ပၧၩနီၪ, ဒုၭအၪ့ လဲၩ့ထဲၩ့ပၧၩလီၫ (အၪ့လဲၩ့ထဲၩ့အဆၧမၪလူၬအ့ၬ, ဒုၭအၪ့လဲၩ့ခွံၬၦၡၩ). "အဂဲး ဘဲၫယီၩ ပမွဲယွၩအဆၧမၩလၧအမၩကဲၪထၪ့၀့ၫလၧ ယ့ၫရှူၬဎရံၬအဖၧၩ့, လၧဆၧ မၩဂ့ၩအဂးလၧယွၩတဲၩ့၀ဲၩ၀့ၫ ဘဲၫ၁ိၭပမိလ့ၩဆၧလၧအဖၧၩ့လီၫ" (အ့ ၂း၁၀).

ပဆၧမၩဂ့ၩလဖၪနီၪ, မွဲ၁ၭမုဆံၫ့ဎံၪအဆၧဖ့ၪစီၩ့ဖ့ၪမၩ့ပၧၩ, မွဲထိးတၩ့ပၧၩ အ့ၬ, မွဲ၀့ၫဒၪဆၧဖ့ၪနဲၪ့ပဆၧဆူဆၧနဲၩအမွဲအတီၩအဂးလီၫ. ယွၩအဆၧစ့ၩရၫ့ လၧခဲၫ့ထုၬနီၪ ကွဲၪလၩ့ခွံၬကယဲပဆၧကဲၪထၪ့ (being) ထီးအလူၬလၧဆၧကျဲၩ့ မၩလိၫထၪ့၁ၭလဖၪ, ဆၧကျဲၩ့မၩဂ့ၩအ၁ၭလဖၪ, လၧအဆ့ၭနုၬလၩ့လၧပ၁ၭဖၧၩ့ ထီးအလူၬလီၫ. ဆၧမိမၩအ၁ၭလၧပၧၩ လၧယွၩအမ့ၬယၫ, ထီးဆၧစ့ၩရၫ့အမုနံၩ နီၪ, နးနးဝှဲၭဖ့ၪနဲၪဆၧနၪ၁့ၪဘၪထွ့ၫလၧ ဆၧ၁ၭထိၬအပရၧၫ့ဒဲဆၧစ့ၩရၫ့အဆၧ မၩလၩ့ဎိၭဆၧအဂဲးနီၪလီၫ.

"ယွၩအၡၩခမျၧးလဖၪ ဆၧၫ့ထုၪ့လၧယွၩအမ့ၬယၫ လၧအဆၧကီၩ့ဆၧ၁ိၭလၧအဘၪ၁ၭလိၪနီၪ, မိဖ့ၪနဲၪအ၀့ၫ၁ံၪအဆၧဆၪ့လၩ့၁ၭ ဒဲဆၧအၪ့ဎၬန့ဘၪ ကဆါအမံၩ့လၧ အ၀့ၫ၁ံၪအ၁ၭဖၧၩ့လီၫ. မွဲဆ့ၦလၧအီၪက့ၪဆံၫ့ဎံၪအ၁ၭ လၧဆၧခိၭနၪဖိၬထွ့ၫဆၧတီၩအဖၧၩ့၁ၭလဖၪနီၪလီၫ. အ၀့ၫ၁ံၪယိထၪ့စိၩဎရံၬအလၩအဖၩ့ (အတခ့ၭ) ဒံၩ့ဘူၭလၧအ၀့ၫ၁ံၪတၭ, အ၀့ၫ၁ံၪအဆၧအဲၪဒိၭဘၪဒီၩ့ဎရံၬအခံးအဂၩ့ နီၪ ဒံၩ့ဆီၪ့ထၪ့၀့ၫဒၪ, ဒဲအ၀့ၫ၁ံၪဒၪလၩ့ထဲၩ့နၫ့ဆါအဆၧဂ့ၩဒၪ၀့ၫလၩ့ၡၩဖၭဒိၪ လီၫ. လါနၫ့ထီးမွဲပဒၪလၩ့ထဲၩ့, ပ၁့ၪယၫထဲၩ့ပဒဲၩဘၭအခံးအဂၩ့နီၪလဖၧၫ့နီၪ, ပမိဒိၭနဲၩ့ပ၁ၭလၧ ဎရံၬအဆၧတီၩဆၧလီၩ့ဒံၩ့အၪထၪ့၀့ၫ, ဒဲကဲၪထၪ့ဆၧဆံၫ့ ဆၧဎံၪလၧ ပဆၧရွံန့ (ဆၧထိးထဲၩ့တၩ့ထဲၩ့အဂး) လီၫ. ပစံၭဆၧၫ့မုၪခီၩလဲး အဆၧအၪ့ကံၩ့နီၪ လၧပနၫ့ဆါဒၪပ၀့ၫန့အ့ၬ. ဎရံၬလဂၩဒၪနီၪ ချဲၩ့ဆၧလၧပလး န့လၩ့ထံးလၩ့ဆ့ၭလီၫ. အ၀့ၫမၩလၩ့ဘံၭခွံၬ ၦလၧအီၪက့ၪထၪ့ဆၧမၪဒဲစံၭန့ဆၧလဂၩနီၪအလူ လၧဆၧဂဲးလိၬတ့ၭလိၬအဖၧၩ့ခၫ့ဖျီၫ့လၧအ၀့ၫအဆၧမၩဂ့ၩလီၫ. မွဲလၧပဆၧဂ့ၩနးမံၩ့အ့ၬ." Testimonies for the Church, vol. 5, pp. 471, 472.

`လၧအ၀့ၫအဆၧချဲၩ့ဖၧၩ့နီၪ, နဒၪဘၪဆၧ၁ၭထိၬအပရၧၫ့ဒဲဆၧစ့ၩရၫ့ ထုၭဖၭလိၬ၁ၭလန့ဘၪနီၪဘဲၫ၁့ၪလဲၪ. ဆၧမုၫလါလၧနဂးနီၪ မွဲဆၧနီၪလဲၪ.`