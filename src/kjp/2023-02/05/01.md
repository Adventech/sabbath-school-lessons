---
title:  ဆၧပရၧၫ့အမုၬလၧဆၧစ့ၩရၫ့အဖၧၩ့
date:   22/04/2023
---

### ဖီလနွ့ၫယီၩအဂးဆၧမၩလိၪ
နဲၪ ၁၄း၇; အၪ့ ၅၁း၁-၄; နဲၪ ၂၀း၁၂; ဒၫ့ ၇း၉, ၁၄, ၂၆; နဲၪ ၄း၂-၄; နဲၪ ၅း၁-၁၂.

> <p>၁နိၫထီၫ့</p>
> "စံၭ၀့ၫလၧအလူဖၭဒိၪ, ၁ၭမဲၪယွၩတၭစံၭထၪ့အၪ့အူၭအ၀့ၫဒၪဆံၭ. အဂဲးဘဲၫယီၩ မွဲအစ့ၩရၫ့ဆၧအနၩရံၩဘၪယူၭ၀့ၫယူၭ. ဒဲဘိၪ့ထၪ့ဘၩထၪ့ ၦလဂၩ လၧအမၩကဲၪထၪ့မူၭခိၪ, ဒဲဂၪ့ခိၪ, ဒဲမၫဆမံၭ, ဒဲထံၫမၧၫ့လဖၪနီၪဆံၭ" (နဲၪဖျီၪ ၁၄း၇).

လံၬဆံၫ့ဎံၪဖၧၩ့ဆၧကိၭမံၩ့ဖျီၪပျၩ့၀့ၫကိၭအဆၧၫ့အထီဒ့ၭတၭ, ယွၩမွဲ ၦစ့ၩရၫ့ဆၧ, လၧလယံၬလမီဘၪအဖၧၩ့, ဆၧစ့ၩရၫ့အတီၩအလီၩ့ (လမွဲဘၪဘဲၫဂၪ့ခိၪယီၩဘၪ), ကဆါယွၩအနၫ့ဆါဒၪ၀့ၫ မိဎိၭဒီၪ၀့ၫ, ယွၩမွဲ "ၦလၧအစ့ၩရၫ့ဂၪ့ခိၪထၧၫ့ဖျိၪ့ယၫ" လီၫ (၁မိ ၁၈း၂၅; အၪ့ ၅၈း၁၁; အၪ့ ၉၄း၂; အၪ့ ၉၈း၉). ဘဲၫစပီလူၫစံၭ၀့ၫအ၁ိၭ, "မၩအ၁ၭဘဲၫနီၪတၭ, ပဘၪဖ့ၪလၫ့ဆရၫ့ လၧယွၩလၧပနၫ့ဆါဒၪပ၀့ၫအဂး, လဂၩဘၪလဂၩ လဂၩဘၪလဂၩ ကိၭဂၩဒ့ၭ ဆုၬဆုၬလီၫ" (ရိ ၁၄း၁၂).

ဆၧလၩ့၁ၭမဲၪဆ့, မွဲအ့ၬဧၪ. ဘၪဖ့ၪလၫ့ဆရၫ့လၧပဂးဒၪပ၀့ၫ လၧယွၩ အမ့ၬယၫ, မွဲယွၩလၧအ၁့ၪယၫဆၧကိၭမံၩ့ဒ့ၭ (ဒဲဆၧအီၪ၁ူၪ၀့ၫကိၭအမံၩ), "ဆၧအဂ့ၩမွဲဂ့ၩ, ဆၧအအၧၩ့မွဲဂ့ၩ, ယွၩမိဒုၭဂဲၫလၧဆၧစ့ၩရၫ့အဖၧၩ့ထီးအလူၬလီၫ" (လီၩလၩ့ ၁၂း၁၄).

လါနၫ့, မွဲလၧဆၧအကြၨၭအဘၪထုၬ, အဂ့ၩထုၬ, ဆၧစ့ၩရၫ့ယီၩ မိဒုၭ ဖျီၪထၪ့ယွၩအဆၧမၩဂ့ၩ ဒဲအခိးအတၩ, ဒဲအ၀့ၫဒၪမွဲ၀့ၫယွၩလၧအတီၩအလီၩ့, ဒဲအီၪလၧဆၧယၫ့၁ုၪ့ယၫ့၁ၭ, မွဲအမိထိးထဲၩ့တၩ့ထဲၩ့ပၧၩ, ထီးၦအလၩ့မါလဖၪဒၪ လ့ၬနီၪလီၫ.

လနွ့ၫယီၩ ပမိအၪ့ဎၬနၪ၁့ၪအၪထၪ့ယိၬထၪ့ ဆၧစ့ၩရၫ့လၧအဘၪထွ့ၫလၧဆၧဂဲးလိၬတ့ၭလိၬဂဲၫကဲၪထၪ့လၧမူၭ၀ၩ့ဒီၪ့ယီၩအဖၧၩ့, ဒဲပမိဒၪဘၪကဆါယွၩ အၡၩခမျၧးလၧအ၁ုၪ့တီၩ၁ၭတီၩလဖၪ မိမၩအ၁ၭဘဲၫ၁့ၪလဲၪ, ထီးအ၀့ၫ၁ံၪဒၪဆၧၫ့ ယၫဘၪ, "ဆၧစ့ၩရၫ့မိဂဲၫထီၩ့၀့ၫ" တၡါလ့ၬအခၫနီၪလီၫ (မၩဆၧ ၂၄း၂၅).