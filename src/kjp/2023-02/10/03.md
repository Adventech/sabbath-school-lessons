---
title:  ဆၧအၪ့လီၫအလးလံၩလၧ၁ၭၡီၩ့၁ံၫလန့ဘၪ
date:   29/05/2023
---

`ၦဖီထဲၩ့ နဲၪဖျီၪ ၁၆း၁၃, ၁၄ ဒဲ နဲၪဖျီၪ ၁၈း၂, ၂၃. ဆၧဆူနဲၩထဲၩ့၁ၭၡီၩ့၁ံၫ လန့ဘၪယီၩ ပဒၪဘၪလၧလံၬဆံၫ့ဎံၪအဆၧၫ့ဖၧၩ့ယီၩဘဲၫ၁့ၪလဲၪ.`

လံၬအဒုၭဖျီၪထၪ့ "ဆၧနၪအီၪအလး" "ဆၧနၪလဖၪ" "လီးဆၧအဆၧ ၁့ၪဆၧဘၪ" လဖၪယီၩ မွဲအဒုၭဖျီၪထၪ့ထဲၩ့ ဆၧနၪအဆၧဖံၭဆၧမၩနီၪလီၫ. မုနံၩခဲၫ့ထုၬဆၧအၪ့လီၫဖၭဒိၪနံၫမံၩ့အကျၩလမံၩ့နီၪ "ၦၡၩအ၁ၭၡီၩ့၁ံၫလန့ဘၪ" နီၪလီၫ. Ellen G. White, The Great Controversy, p. 588.

မုလနံၩယီၩ ဆၧလဖၪနီၪ ပဒၪဘၪယီၫမၬလီၫ. လၧဎရံၬဖိၪအ၀ၩ့ဖၧၩ့ဒၪလ့ၬ ၦဆူနဲၩထဲၩ့၁ၭၡီၩ့၁ံၫလန့ဘၪအီၪ၀့ၫဒၪအၪမၬလီၫ. ၦဎရံၬဖိၪအၪမၬ ဆူနဲၩ၀့ၫဒၪ ထီးၦၡၩ၁ံၫခွံၬတၭ ၦလၧကန့ဘၪဆၧထိးထဲၩ့တၩ့ထဲၩ့နီၪ လ့ၩထၪ့လၧမူၭခိၪတၭ ၦလၧအဂၭဂီၩ့လဖၪ လ့ၩလၩ့ထဲၩ့လၧရၬဖၧၩ့နီၪလီၫ. လကၠၪလဘျၩ့ၦလီၩလၩ့ လၬလၩ့ဆၧ၁ၭထိၭပရၧၫ့ဖၭဒိၪ Billy Graham ၁ံၫခွံၬဂီၩ့အလးခဲၫ့ၦနါဂၧၫ့ထဲၩ့ အ၀့ၫထီၩ့လၧမူၭခိၪဘၩ့မုးဒဲ အီၪဂ့ၩဂ့ၩဘၪဘၪယူၭအဂဲး ၦနါဂၧၫ့လဘျၩ့ဘျၩ့ဧၪ. ဆၧအဂဲးအဖးဘဲၫနီၪ ၦနါဂၧၫ့ဘၪလၧၦလီၩလၩ့လၬလၩ့ဆၧ လၧစီၩ့နီၩ့ခိၪ, လၧ၁ီၪ့လံၬအလးဒဲ အၪဒၪဆၧလၧၦ၁ံၫအထီနီၪလီၫ.

`ဖီထဲၩ့ လီၩ့လၩ့ ၉း၅; ယိဘၭ ၁၀း၂၅-၂၇; ၁၁့ၭစလနဲကၫ ၄း၁၆, ၁၇ ဒဲ နဲၪဖျီၪ ၁၄း၁၃. ယွၩဖ့ၪလၫ့ထဲၩ့ဆၧ၁ီၪ့ဆၧ၁ၫ့လၧအခ့ၫအၡၩ၁ံၪအဂးနီၪ မွဲဘဲၫ ၁့ၪလဲၪ. ဆၧယိလါလၧလံၬဆံၫ့ဎံၪအဆၧၫ့လဖၪယီၩအဖၧၩ့ မွဲအီၪဘဲၫ၁့ၪလဲၪ.`

ဘၭဘလၧၫ့အဆၧအၪ့လီၫအခၪ့ထံၭလမံၩ့နီၪ မွဲ၀့ၫဒၪဆၧနၪ၁့ၪဘၪမၪထဲၩ့ ဆၧ၁ံၫအဂဲးနီၪလီၫ. အ၀့ၫ၁ံၪဆူနဲၩ၀့ၫဒၪ ၁ၭၡီၩ့၁ံၫလန့ဘၪအကၠီၩ့နီၪလီၫ. ဆၧယီၩဒုၭကဲၪထၪ့ဖၧၩ့၁ၭလၧဆၧနဲၩလၧၦ၁ံၫအ၁ၭၡီၩ့ဆုးကျိၭ ၦလၧအမၧၫ့ဒံၭလဖၪ နီၪလီၫ. အ့ၪမွဲနဆူနဲၩထဲၩ့ၦ၁ံၫအ၁ၭၡီၩ့ယီၩ ဆုးကျိၭၦလၧအမၧၫ့ဒံၭလဖၪတၭ နကပဒၩ့ထၭန၁ၭလၧမုၪခီၩလဲးအဆၧအၪ့လီၫလဖၪအဂး မွဲဆၧနီၪကအီၪဒံၭလဲၪ. ဆၧဘဲၫနီၪလဖၪ အဖီၩ့ခွံၬအခံၫ့အခၫအိၩကဲၪထၪ့, မုဆၫလနံၩယီၩ ကဲၪထၪ့ဆ့ အကၠီၩ့လၧမုနံၩထုၬအထီ ကကဲၪထၪ့တၡါၡါလီၫ. လၧပဂးဆၧပဒၩ့နီၪ အီၪ၀့ၫဒၪ လၧလံၬဆံၫ့ဎံၪအဖၧၩ့တၭ မွဲၦကဆဲၩလၩ့ၦ၀ံယိၬယိၬလၧလံၬဆံၫ့ဎံၪအဆၧ၁ီၪ့ ဆၧ၁ၫ့အဖၧၩ့လါဆံၭ. ဆၧ၁ံၫနီၪမွဲ၀့ၫဒၪဆၧမံၩမၪလၧအီၪခိၭထဲၩ့ဎရံၬအဆၧဂဲၫ လၩ့နံၫဖၧၫ့လဖၧၫ့အထီနီၪလီၫ. မွဲၦ၁ံၫအ၁ၭၡီၩ့ယီၩ လ့ၩ၀ံၩ့၀ၩ့ဆၧနးစီၪ့အ့ၬ.

`လၧဆၧနဲၩ လၧၦ၁ံၫအ၁ၭၡီၩ့ဆုးကျိၭၦလၧအမၧၫ့ဒံၭလဖၪယီၩနီၪ အီၪ၀့ၫဒၪ လၧနလုၫနလါဖၧၩ့ဧၪ. မွဲဘၪနီၪဆၧဖီၪ့ဂုးလံၬဆံၫ့ဎံၪအဆၧ၁ီၪ့ဆၧ၁ၫ့ယီၩ လၧပဂးကဲၪထၪ့ဆၧပဒၩ့ထၬပၧၩ လၧဆၧအၪ့လီၫအဖၧၩ့နီၪမွဲဘၪနီၪလဲၪ.`