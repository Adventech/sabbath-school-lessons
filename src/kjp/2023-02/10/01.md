---
title:  မုၪခီၩလဲးအဆၧအၪ့လံၬအၪ့လီၫလၧခဲၫ့ထုၬလဖၪ
date:   27/05/2023
---

### ဖီလနွ့ၫယီၩအဂးဆၧမၩလိၪ
နဲၪဖျီၪ ၁၂း၉; နဲၪဖျီၪ ၁၆း၁၃, ၁၄; ၁၁့ၭစလနဲကၫ ၄း၁၆, ၁၇; အဇံၫခအ့လၭ ၈း၁၆; အဇံၫခအ့လၭ ၂၀း၁-၂၀; နဲၪဖျီၪ ၁၈း၄, ၅.

> <p>၁နိၫထီၫ့</p>
> “မၩဆံၫ့ဎံၪအ၀့ၫ၁ံၪလၧနဆၧမွဲဆၧတီၩအဖၧၩ့ဆံၭ. နလူနထၫနီၪ မွဲဆၧမွဲဆၧတီၩလီၫ" (ယီဟၫ့ ၁၇း၁၇).

အခံၫ့နီၪ မွဲ၀့ၫစဲၭတ့ၫဘၫမုနံၩဂီၩခီၫနီၪလီၫ. လၧ Chicago ၀ံးဖၧၩ့ မုမ့ၬ ဂဲၫထၪ့ဂိးရ့ၭဂိးၡီၫလဲၪ့၁ိၪဖၧၩ့၁ၭယီၩ အီၪဘူၭထၭ၀့ၫဒၪလၧလဲၪ့၁ိၪလဖၪလၧ Kennedy ဒဲ Eisenhower ဖၧၩ့၁ၭနီၪလီၫ. ဖိၪ၁-လဖၪလ့ၩထၪ့ကၠီၩ့အထီ ဆၧကဲၪထၪ့လမံၩ့ယီၩ မၩ၀ၭထိၭထၪ့ၦ Chicago ၀ံးဖိၪ၁ံၪအ၁ၭထီးအလူၬနီၪလီၫ. ၦၡၩလဖၪစူၭဆၫအၪမါဒဲ ထီးအ၀့ၫ၁ံၪမၩန့အီၩထဲၩ့၁ံၪ့ဎွံၪ Tylenol ဂီၩ့ဖီၩ့ခွံၬ ၡၩနၩရံၩတၭ၁ံၫခွံၬ၀့ၫဒၪနီၪလီၫ. လၧ၁ံၪ့ဎွံၪမၧၩ့ၦၡၩမၩခွါနီၪတၭ ဒၪထဲၩ့၀့ၫဒၪ potassium cyanide ဆၧအစုၪအဖျါအီၪ၀့ၫဒၪလၧ ၁ံၪ့ဎွံၪဖၧၩ့ယီၩနီၪလီၫ. ၦၡၩအၪမၬလဖၪ အ၁ၭထၪ့၀့ၫဒၪလၧ ၦမၩထဲၩ့၁ံၪ့ဎွံၪအနီၪအကၠီၩ့နီၪလီၫ. လါနၫ့ဂ့ၩ ထီၩ့လၧမုဆၫလနံၩယီၩ မပၩလဲၪမၩထဲၩ့လဲၪနီၪ ၦၡၩအၪ့ဎၬဘၪနးဂၩအ့ၬနီၪလီၫ.

မွဲဘဲၫနီၪ၁ိၭ လံၬနဲၪဖျီၪလီၩဖ့ၪထုၪ့၁ၭပၧၩ "ၦဂၪ့ခိၪဖိၪ၁ံၪလဖၪ မၩန့အီၩထဲၩ့ "ဘၭဘလၧၫ့အစဘံၭထံၫ" လၧၫ့ဎွ့ၩ၀့ၫလၧဆၧအစုၪအဖျါနီၪလီၫ. လၧဘၭဘလၧၫ့ (ဆၧအီၪကီၪ့အဆၧ၁ီၪ့ဆၧ၁ၫ့) အစဘံၭထံၫယီၩ မုနံၩထုၬအ၀့ၫ၁ံၪ က၁ိၫ့ထဲၩ့၀့ၫဒၪလၧဆၧ၁ံၫနီၪလီၫ. စဘံၭထံၫယီၩ လၩ့၁ုၪ့မဲၪ၁ၭဖျဲၩ့အၪမၬ လါနၫ့ဂ့ၩ ၦလၧကပဒၩ့ထၭ, ၁ံၪ့ဎွံၪလၧကမၩလၫ့ထဲၩ့ဆၧအစုၪအဖျါယီၩ အီၪ၀့ၫဒၪ လၧနး၁ၭအဂးနီၪအ့ၬ. ဆၧအစုၪအဖျါလဖၪယီၩ ကဘျၪထဲၩ့ၡီၩ့ထဲၩ့အဂးနီၪ အီၪ၀့ၫဒၪမွဲမူၭခိၪအ၁ီၫ့၁ၧၫ့ဂၩအဆၧ၁ၭထိၬအပရၧၫ့နီၪလီၫ.

လနွ့ၫယီၩ ပကအၪ့ဎၬထဲၩ့မွဲဒၪဘၭဘလၧၫ့အဆၧအၪ့လံၬအၪ့လီၫအ့ၬ. ပကအၪ့ဎၬထဲၩ့ယ့ၫရှူၬအဆၧဎိၭထံၫဎိၭဒီၪ ဘဲၫကထိးထဲၩ့တၩ့ထဲၩ့ပၧၩလၧဆၧ၁ံၪ အဖၧၩ့ကန့အဂးနီၪလီၫ.