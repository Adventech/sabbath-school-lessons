---
title:  ဖၧၩ့၁ၭလီၩ့၀့ၫလၧၦၡၩအမ့ၬယၫ
date:   28/05/2023
---

လၧမုနံၩထုၬဆၧ၁့ၪယၫနၪ၁့ၪအဖၧၩ့ ဎရံၬကိၭထဲၩ့ဒဲဖ့ၪထုၪ့၁ၭထဲၩ့ပၧၩ "အဂဲးဘဲၫယီၩဎရံၬအဘျၪ, ဒဲမီၪအဘျၪလဖၪမိအီၪထၪ့၀့ၫတၭ, မိဒုၭနဲၪဆၧလၩ့လိလၩ့လၭလဖၪထီးအအၪ့လီၫန့ ၦလၧအဘၪဆၧရွံန့၀့ၫလဖၪဒၪလ့ၬလီၫ" (မၫကၧၭ ၁၃း၂၂). "ၦလၧအဘၪဆၧရွံန့၀့ၫလဖၪနီၪ မွဲမပၩလဲၪ." ဎရံၬစံၭ၀့ၫဒၪ "အ၀့ၫဒၪနီၪ မိအၪ့မၧၫ့လၩ့အ၁ီၫ့လဖၪအီၪလၧအခွ့ၩ၁ီၫဖၭဒိၪတၭ, အ၀့ၫ၁ံၪ မိဒုၭအီၪကိၩ့အီၪကီၪ့ ၦလၧအဘၪဆၧရွံန့၀့ၫလဖၪ လၧအအီၪ၀့ၫလၧလံၩလံဖျီၩ့ လၧမူၭထံၭလခီၫဖိးလၧမူၭထံၭလခီၫဒၪနီၪလီၫ" (မၭ၁ုၫ ၂၄း၃၁). မုနံၩထုၬ ဆၧကျဲၩ့ဖစီၩ့လဖၪယီၩ အဂဲးကဆီၫ့ဒိၪမၬ ထီးအအၪ့လီၫန့ ၦလၧအဘၪဆၧရွံန့၀့ၫလဖၪဒၪလ့ၬအကၠီၩ့ လၩ့၁ၭမဲၪအၪမၬလီၫ.

`ဖီထဲၩ့ နဲၪဖျီၪ ၁၂း၉ "ၦလၧမုၪခီၩလဲးအၪ့လီၫန့လဖၪနီၪ မွဲပၧၩလဲၪ. ၦကနၪ၁့ၪထဲၩ့ဆၧချဲၩ့လဖၪယီၩဘဲၫ၁့ၪလဲၪ.`

ဆၧဖျီၪပျၩ့ဂ့ၩမၬလမံၩ့နီၪ မွဲ၀့ၫဒၪမုနံၩခဲၫ့ထုၬယီၩ ၦလၧအလူကတီၩလၧ ယွၩအဖၧၩ့ကအီၪ၀့ၫဒၪလနၩ့နၩ့နီၪလီၫ. လၧလံၬဆံၫ့ဎံၪအဆၧၫ့ယီၩ မိစံၭ၀့ၫဒၪ မုၪခီၩလဲးအဆၧကျဲၩ့ဖစီၩ့နီၪ အစီၩ့အမၩ့ကဎိၩဒဲကလဲဆံၭအၪလဲၪနီၪလီၫ.

`ဖီထဲၩ့ ဒီၩ့လၩ့ ၁၄း၁၂. ဆၧဒုၭဖ့ၪထုၪ့၁ၭပၧၩလၧဆၧလးယီၩ မွဲဆၧနီၪလဲၪ.`

ၦၡၩလနၩ့နၩ့စံၭ၀့ၫဒၪ ဘဲၫကမၩထဲၩ့ဆၧတီၩမွဲဂ့ၩ, လတီၩဘၪမွဲဂ့ၩ, ဆၧဂ့ၩ မွဲဂ့ၩ, ဆၧအၧၩ့မွဲဂ့ၩ ပကဘၪလီၩ့ဖိၬထွ့ၫထဲၩ့ပ၁ၭအဆၧကိၪ့၁့ၪကိၪ့ဘၪလဖၪ ဆီၫ့မီၪ့၀့ၫဒၪဘဲၫနီၪအ၁ိၭလီၫ. လါနၫ့ဂ့ၩ လံၬဆံၫ့ဎံၪစံၭ၀့ၫဒၪ "ၦကိၭဂၩမွဲဆၧ ဒဲၩဘၭဖိၪ, ၦဂၭဂီၩ့ကိၭဂၭဒ့ၭနီၪလီၫ" (ယ့ၫရမဲအၫ ၁၇း၉; ရိမၫ ၃း၉-၁၈). ပကလီၩ့ဖိၬထဲၩ့ပ၁ၭအစီၫဆီၫ့မီၪ့လဖၪနီၪ အၪဒၪဆၧဘၪမၪ၁့ၪ၀့ၫဒၪနီၪလီၫ. လၧဂၪ့ခိၪၦၡၩဂဲၫထဲၩ့အီၪမၧၫ့အထီလထီဘၪလထီ ဆၧအၧၩ့လဖၪဂဲၫထဲၩ့လုဘံၭ ပၧၩနီၪလီၫ. ၦဆီၫ့မီၪ့ထဲၩ့မွဲတီၩလါနၫ့ဂ့ၩ ဆၧလမွဲလတီၩဘၪအီၪကဲၪထၪ့၀့ၫဒၪ အၪမၬလီၫ. ဆၧနီၪကၠီၩ့လံၬဆံၫ့ဎံၪစံၭ၀့ၫဒၪ "ဖၧၩ့၁ၭယီၩလီၩ့၀့ၫ လၧၦၡၩအမ့ၬ ယၫ" လါနၫ့ဂ့ၩ, ၁ိၫ့ထဲၩ့ၦလၧဆၧ၁ံၫ၁့ၪ၀့ၫဒၪနီၪလီၫ.

ပကဘၪလီၩ့ဖိၬထွ့ၫယွၩအလူအထၫ ဘဲၫပကအီၪတီၩလၧပဆၧအီၪမၧၫ့ ဖၧၩ့ကန့အဂးနီၪလီၫ. အ၀့ၫအလူအထၫ အ၀့ၫအ၁ၭမုဆံၫ့ဎံၪနီၪ က၁ီၪ့လိၪနဲၪလိၪ ပၧၩဆၧတီၩဒဲဆၧလတီၩဘၪ, ဆၧဂ့ၩဒဲဆၧလဂ့ၩဘၪလဖၪနီၪလီၫ. အ့ၪမွဲ ၦလီၩ့လၩ့ဒၪၦ၁ၭဒဲၦဆၧဆီၫ့မီၪ့ဆီၫ့မၬ, ဆၧကိၪ့၁့ၪလဖၪနီၪတၭ ၦကဲၪထၪ့ မုၪခီၩလဲးအဆၧဖိၪဆၧလံၩ လၧအလီၩ့၁ၭန့အ၀့ၫလဖၪနီၪလီၫ.

`ဆီၫ့မီၪ့ထဲၩ့ၦလၧအလီၩ့လၩ့အ၁ၭဒဲ ဆီၫ့မီၪ့၀့ၫမွဲတီၩဒဲဆီၫ့မီၪ့၀့ၫဒၪ ယွၩ အဆၧဘၪအ၁ၭလါနၫ့ဂ့ၩ အထုၬနီၪ အ၀့ၫဒၪမၩထဲၩ့ဆၧအၧၩ့ဆၧ၁ၫ့လဖၪအဂဲး နီၪဆံၭ. ပကမၩလိၪထဲၩ့ဆၧ၁့ၪယၫနၪ၁့ၪ ဘဲၫဆၧကဲၪထၪ့လဖၪနီၪအဖၧၩ့ဘဲၫ ၁့ၪလဲၪ.`