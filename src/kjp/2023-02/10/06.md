---
title:  ဆၧယၫ့၁ၭလၧဆၧခိၭနၪဆၧအဂး
date:   01/06/2023
---

ၦမုၪလၧအကီၩ့၁ိၭဆၧလုၭဖုၭ, ဆၧ၀ီၩလုၭဖုၭဒဲအ၀့ၫဆၧၫ့နၩ့အီၪလၧ ဆၧမံၩ့လၬအ၀ီၩလုၭဖုၭအလီၩ့ယီၩ ဒုၭအီၩမၧၩ့ထဲၩ့ဂၪ့ခိၪဖိၪ၁ံၪလၧ ဘၭဘလၧၫ့ အစဘံၭထံၫအဆၧမၩမၪမုၪ မၩမၪခွၫနီၪလီၫ. ဘၪဆဲၫ့ထဲၩ့လၧ "ဘၭဘလၧၫ့ အစဘံၭထံၫ" ယီၩ Ellen G. White ကွ့ၭ၀့ၫဒၪ "စဘံၭထံၫယီၩ မွဲ၀့ၫဒၪ ဆၧ၁ီၪ့ဆၧ၁ၫ့အဘၪမၪလဖၪနီၪလီၫ. အ၀့ၫဖ့ၪလၫ့မး၁ံၫနံၩအဘၪမၪလၧလံၬဆံၫ့ဎံၪ အမး၁ံၫနံၩအလးနီၪလီၫ. ဒဲအ၀့ၫလီၩဖျီၪထၪ့ထဲၩ့လဘျၩ့ဂီၩ့လဘျၩ့ မွဲ၀့ၫဒၪဆၧချဲၩ့လၧမုၪခီၩလဲးအၪ့လံၬအၪ့လီၫထဲၩ့ နးအံလၧကျိၭအံဒံၫ့အဖၧၩ့လၧဆၧချဲၩ့ "၁ၭၡီၩ့ယီၩ၁ံၫလန့ဘၪဒဲမၧၫ့၀့ၫအဆိၩအကၠၪနီၪလီၫ. ဆၧနီၪကၠီၩ့ "မွဲခွ့ၩ၁ံၫယီၩ ၁ီၪထၪ့လၧအ၀့ၫဒၪအလူနီၪဆံၭ" Advent Review and Sabbath Herald, December 6, 1892. ဆၧ၁ီၪ့ဆၧ၁ၫ့အဘၪမၪယီၩ အၪ့လံၬအၪ့လီၫထဲၩ့ ၦၡၩ အၪမၬလီၫ. လါနၫ့ဂ့ၩယွၩကိၭဖံၭ၁ိၭထဲၩ့အခ့ၫအၡၩ၁ံၪ ဘဲၫကအီၪတီၩလၧ လံၬဆံၫ့ဎံၪ, ဆၧတီၩဆၧလီၩ့အဖၧၩ့နီၪလီၫ.

`ဖီထဲၩ့ နဲၪဖျီၪ ၁၈း၄, ၅. ၦအီၪလၧဆၧဘိၪ့ဆၧဘၩအလၩ့ဎီးအဖၧၩ့လဖၪ အဂး ယွၩအဆၧဖံၭ၁ိၭအီၪဆ့ဧၪ.`

ၦလၧအလူတီၩလၧကဆါအဆၧတီၩဆၧလီၩ့, လံၬဆံၫ့ဎံၪဖၧၩ့လဖၪ အီၪ၀့ၫ ဒၪလၧဆၧအီၪကီၪ့အဂူၫဂၩအဖၧၩ့အၪမၬလီၫ. အ၀့ၫ၁ံၪနၪ၁့ၪထဲၩ့လံၬဆံၫ့ဎံၪ အဆၧ၁ီၪ့ဆၧ၁ၫ့တၡါၡါအ့ၬ. ယွၩအဆၧဖံၭ၁ိၭတီၩတီၩယီၩ "ယခ့ၫယၡၩ၁ံၪဧ့, ဘဲၫ၁ိၭန၁ံၪထီးဘၪဆဲၫ့လၧအဆၧဒဲၩဘၭလဂ့ၩတၭ, ဘဲၫ၁ိၭန၁ံၪထီးဘၪဎုၬဘၪလၧအဆၧၡၪ့ဆၧနၭလဂ့ၩတၭ, စဲၪ့ထၪ့ခွံၬလၧအဖၧၩ့ဆံၭ" (နဲၪဖျီၪ ၁၈း၄).

`ဖီထဲၩ့ ၁ယီဟၫ့ ၃း၄ ဒဲထိၪနဲၪဎီၩ့လၧ ရိမၫ ၁၄း၂၃. ဆၧဒဲၩဘၭအခီၫပယီၫ အီၪ၀့ၫဒၪလၧလံၬဆံၫ့ဎံၪဖၧၩ့ဘဲၫ၁့ၪလဲၪ. လံၬဆံၫ့ဎံၪနံၫဆၧၫ့ယီၩ မီၪ့ဎီၩ့လိၬအ၁ၭ ဘဲၫ၁့ၪလဲၪ.`

ဆၧဒဲၩဘၭနီၪ မွဲဆၧလၨၪခၫ့ဖၬယွၩအဆၧမၪလူၬလဖၪနီၪလီၫ. ဘဲၫၦခိၭနၪ ယူၭဆၧမၪလူၬကန့အဂး ပလိၫဘၪဆၧနဲၩဒဲဎရံၬအစီၩ့အမၩ့နီၪလီၫ. ပမွဲဂၪ့ခိၪဖိၪ, ပဂဲးဆါဘၭဆါ, လါနၫ့ဂ့ၩအ့ၪမွဲပထိးဆၧၫ့ထဲၩ့ဎရံၬလၧဆၧနဲၩအဖၧၩ့ အ၀့ၫ အဆၧယၫ့၁ၭ ဖျါခွံၬယူၭပဆၧဒဲၩဘၭအဖီၩ့ခွံၬလဖၪဂီၩ့ ဖ့ၪဂဲးဖ့ၪဘၭပၧၩလၧ ၦဆၧအီၪမၧၫ့မုလနံၩယီၩအဂးလီၫ. အ၀့ၫဖ့ၫလၫ့ပၧၩ့ "အခိးအတၩဒဲဆၧအၪ့မၧၫ့ဖိၪ အလး လၧအ၀့ၫဒၪအဆၧခိၭနၪဘၪဆဲၫ့လၧဆၧနဲၩ" (ရိမၫ ၁း၅) နီၪလီၫ. မူၭခိၪ အဆၧဖံၭ၁ိၭ လၧၦအီၪလၧဆၧအီၪကီၪ့အဂူၫဂၩအဖၧၩ့, ၦလၧလခိၭနၪဘၪ ယွၩအဆၧမၪလူၬလဖၪ ဘဲၫကအီၪတီၩဒဲစဲၪ့ထၪ့လၧဆၧနဲၩအဖၧၩ့နီၪလီၫ. ၦလၧ အအီၪခိၭမး၁ံၫဆံၫ့ဎံၪနံၩလဖၪဆ့ ကဘၪကၠၪခွံၬအ၁ၭလၧဆၧအဲၪလၩ့၁ၭ, ဆၧနဲၩလၩ့ၦၡၩအဂဲးအဘၭ လၧကခိၭနၪထဲၩ့ဆၧမၪလူၬ, ဒဲဘဲၫကအီၪမၧၫ့လၧဎရံၬ အဆၧယၫ့၁ၭအဖၧၩ့ ယွၩဖံၭ၁ိၭ၀့ၫဒၪဆ့လီၫ. ဘဲၫၦအံၫစရ့လၭဖိၪအလူတီၩလၧ ဆၧမၪလူၬ (၅မိစ့ၭ ၄း၆) အ၁ိၭ အ့ၪမွဲၦလူတီၩတၭ ဆၧနီၪကကဲၪထၪ့မ့ၪဒိၩ့ဆၧဖၩ့ဒဲ ကကိၭထဲၩ့ၦလၧအအီၪလၧဘၭဘလၧၫ့အဖၧၩ့ ဘဲၫကစဲၪ့ထၪ့ခွံၬကန့က၁့ၪ အဂးလီၫ.