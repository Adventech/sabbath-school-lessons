---
title:  ဘိၪ့ထၪ့ဘၩထၪ့ဆၧတဲၩ့လၩ့ကဆါ
date:   08/05/2023
---

`ဖီ နဲၪဖျီၪ ၁၄း၇. အ၁ီၫ့အခၪ့ထံၭလဂၩအဆၧပရၧၫ့ အီၪက့ၪပထုၬ၀့ၫဘဲၫ ၁့ၪလဲၪ. ဆၧကိၭဆၧလၧခဲၫ့ထုၬလၧ အစ့ၩရၫ့ဆၧအနၩရံၩနီၪ မွဲဆၧနီၪလဲၪ.`

နဲၪဖျီၪ ၁၄း၇ နီၪအီၪပထုၬ၀့ၫလၧ ဆၧချဲၩ့ကိၭစိၩဆၧအၪ့ထၩလၧအ၁ီၫ ပျၩ့ဒိၪ, ဘၪဘိၪ့ထၪ့ဘၩထၪ့ဆၧတဲၩ့လၩ့ကဆါ, ဆၧလၩ့ဆၫ့ကၧၩ့ဒိၪ၀့ၫလၧ မုလနံၩယီၩအဂး, လၩ့ဆၫ့ဒၪဆၧလၧစဲၩယၧၫ့ပကိၪ့၁့ၪလဖၪ ဒဲၦဎရံၬဖိၪလနၩ့နၩ့ ဒၪလ့ၬထိးဆၧၫ့ evolution (ဆၧ၁ီၪ့ဆၧ၁ၫ့လၧအစံၭဆၧကဲၪထၪ့လဆၫ့ဘၪ လဆၫ့) အဆၧနဲၩ, မွဲဆၧမၩဘၪထံၭလံၬဆံၫ့ဎံၪအဆၧ၁ီၪ့ဆၧ၁ၫ့ဒိၪမၬလ့ၬ အဖၧၩ့နီၪလီၫ. အ၀့ၫ၁ံၪအဆၧနဲၩအ့ၪဘၪနီၪ, ပဆၧနဲၩယီၩ မိမွဲဒၪဆၧအၪ့လံၭ အၪ့လီၫပျီၩပျီၩလီၫ.

မွဲဆၧနီၪ လံၬနဲၪဖျီၪအဆၧပရၧၫ့ယီၩ, အီၪ၁ုၪ့ထၪ့အ၁ၭလၧ လံၬဆံၫ့ဎံၪ အခၪ့ထံၭ, (၁မိစ့ၭ) နီၪလီၫ. ဆၧတဲၩ့လၩ့ဆၧအဂဲးဒဲအခီၫပယီၫနီၪ အ့ၪပနၪလ၁့ၪဘၪတၭ, ဆၧမၩအ၁ၭလၧ မူၭ၀ၩ့ဒီၪ့အဆၧဒုၭဆၧယၩနီၪ ပနၪမိ၁့ၪကဲၪနးဆိၭ လၧၩ့အ့ၬလီၫ. "လၧအခၪ့ထံၭနီၪ ယွၩမၩကဲၪထၪ့မူၭခိၪဒဲဂၪ့ခိၪလီၫ" (၁မိ ၁း၁). အယီၩမွဲလံၬဆံၫ့ဎံၪထၧၫ့ဘံၪ့ယၫအခၪ့ထံၭခၪ့ဎၧၩ့လီၫ. ဟံဘြုၫအဆၧချဲၩ့ "မၩကဲၪထၪ့/တဲၩ့လၩ့" (create) လၧလံၬဆံၫ့ဎံၪအဆၧၫ့ယီၩအဖၧၩ့ မွဲ bara နီၪ, မွဲၦဆိၫ့ကၩ၀့ၫ (၁ိၩ့၀့ၫ) လၧယွၩအနၫ့ဆါမၩဆၧအဖၧၩ့နီၪလီၫ.

ဆီၫ့မီၪ့ယိထၪ့ထၧၫ့ဒၪဆၧတဲၩ့လၩ့ "မု" လမံၩ့နီၪ, ပမိဒၪဘၪယွၩအစီၩ့ အမၩ့လၧပထိၪလန့တွၭလန့ဘၪနီၪလီၫ. မုနီၪထုၭထၪ့ဆၧအဂဲးအဘၭအၪနဲၪ့ လၧၦၡၩမၩ၀့ၫလၧ၁ိၪ, လၧစီၩ့အွံၩ (gas), လၧလိး၁ွၪထီး (coal), ဒဲလၧမ့ၪနီၪဒံၭ, လၧအ၁ၫ့အခၪ့ထံၭအိၩယူၭလီၫ.

မုနီၪအထိၪအဎၩ့၀ၩ့ဒၩ့လီး (diameter - အချင်း) အီၪ ၈၆၅,၀၀၀ မံလၬ (mile) ဒဲဎိၩနဲၪ့ဒိၪနဲၪ့ဂၪ့ခိၪယီၩအဖျိၪ့ လခွး (၁,၀၀၀,၀၀၀) နီၪဒံၭလီၫ. လါနၫ့ဂ့ၩ, လၧၡၪအဂီလၧအအီၪလၧမူၭဖိၭဖၫ့ (galaxy) အဖၧၩ့, ၡၪအဖျိၪ့ 100 billion (1,000 million x 100) အကျၩ မုအီၪလဖျိၪ့လီၫ. ၡၪလဖျိၪ့ၦကိၭ၀့ၫ Pistol Star နီၪ အဂဲးဆီၪ့နဲၪ့ၡၪအဂူၫဂၩအဖျိၪ့အခွးလဆံၫဒံၭလီၫ. ၡၪအဖျိၪ့လခွး (one million) လၧပမုယီၩအထိၪအဎၩ့နီၪ ထီ (ဘၪဆုး) လၧ Pistol Star ဆၧပၧၩ့ အဆၧၫ့နီၪလီၫ. ပမိမၩဎွ့ၩပဆၧဆီၫ့မီၪ့လၧဆၧတဲၩ့လၩ့ဆၧယီၩ မိန့ဘဲၫ၁့ၪလဲၪ.

ဆၧတဲၩ့လၩ့ဆၧအဂဲးယီၩ နဲၪဖျီၪကဆါယွၩအဆၧမၩလၩ့ထီၫမံၫထီၫမၪဒဲ အစီၩ့အမၩ့လၧၦထိၪတွၭလန့ဘၪနီၪလီၫ. အ၀့ၫအစီၩ့အမၩ့နီၪ ဖ့ၪလၫ့၀့ၫန့, လမွဲဘၪန့ၫဆၧဒုၭကဲၪထၪ့မူၭခိၪဒဲဂၪ့ခိၪယီၩဘၪ, မၩဆၧန့လၧအၡၩခမျၧးအီၪ ၀့ၫလၧအနံၪ့ယၩဒုၩ (အယၩလဖၪ) ဖၧၩ့ထီးလူၬအဂးလီၫ. အ၀့ၫမွဲယွၩလၧအဒုၭ ကဲၪထၪ့ဂၪ့ခိၪယီၩ, ဒဲအီၪ၀့ၫလၧဂၪ့ခိၪယီၩအ၁ိၭ ကိၭအဆၧၫ့အထီ, ဒဲမိခွံၬရှၤိၬထး ၀့ၫအၡၩခမျၧးအီၪလၧဂၪ့ခိၪယီၩနးဆိၭအ့ၬလီၫ.

`ယွၩအဆၧတဲၩ့လၩ့ဆၧအထိၪအဎၩ့ ပတွၭလန့ဘၪယီၩ မွဲဆၧဒုၭနဲၪအဆၧအဲၪလၧပနၪ၁့ၪလထၪ့ဘၭဘၪနီၪ, ဒုၭနၪ၁့ၪပၧၩဆ့လၧ ပလမွဲဘၪဆၧနးမံၩ့ လါနၫ့ဂ့ၩ, ကဆါဎရံၬဂဲၫထိး၁ံၫအ၁ၭလၧပဂးဒံၭနီၪလီၫ.`