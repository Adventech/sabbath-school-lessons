---
title:  ဘိၪ့ထၪ့ဘၩထၪ့ဆၧတဲၩ့လၩ့ကဆါနီၪဆံၭ
date:   06/05/2023
---

### ဖီလနွ့ၫယီၩအဂးဆၧမၩလိၪ
နဲၪ ၁း၉; အဲၫ ၄၀း၂၆; ၂ကီ ၅း၁၇; လီ ၁း၁၇; နဲၪ ၄း၁၁; ယီ ၁၉း၁၆-၃၀.

> <p>၁နိၫထီၫ့</p>
> “နကြၨၭဒိၭန့ဘၪဆၧလၩဖၩ့, ဒဲဆၧယူၭယၪ့, ဒဲဆၧစီၩ့ဆၧမၩ့လီၫ. အဂဲးဘဲၫယီၩ နမၩကဲၪထၪ့ဆၧထီးအလူၬတၭ, မွဲန၁ၭအီၪ၀့ၫအကၠီၩ့, ဆၧလဖၪနီၪကဲၪထၪ့၀့ၫ, ဒဲဘၪဆၧမၩကဲၪထၪ့၀့ၫလီၫ" (နဲၪဖျီၪ ၄း၁၁).

လၧပဆၧအီၪမၧၫ့အီၪဂဲၩဖၧၩ့, ဆၧလၧပဒၪယံၫယါဒဲပ၁့ၪယၫ၀ဲၩ၁ံၪလဖၪ နီၪ ပထိးဆၧၫ့န့ယီၫယီၫလီၫ. ပစံၭအဒီၩ့, ဖိၪ၁-ဖိၪလဂၩဒၪအမိအဖါနီၪ ဘဲၫဆၧန့၁-အ၁ိၭလီၫ. အ့ၪမွဲၦလၧလ၁့ၪယၫဘၪ၀့ၫဒဲလဒၪယံၫယါဘၪ၀့ၫနီၪ ထိးဆၧၫ့ ၀့ၫန့အ့ၬ. ဘဲၫနီၪအ၁ိၭ, လၧပၧၩဆ့, ပဒိၭန့ဘၪမု၁ံၪလၩ၁ံၪ, ပဒၪယံၫယါမူၭခိၪ, ပဒိၭန့ဘၪလံၩလၧပ၁-ထၪ့၁-လၩ့, ဂၪ့ခိၪလၧပအီၪလၧအဖၫ့ခိၪယီၩထီးအလူၬနီၪပထိးဆၧၫ့န့ယီၫယီၫလီၫမွဲအ့ၬဧၪ.

လါနၫ့ဂ့ၩ, ဆၧလၧအအီၪ၀ဲၩ၁ံၪလဖၪယီၩ မွဲဒၪဆၧလၧၦလဂၩဂၩဖ့ၪလၫ့ ထၬအ့ၪပၧၩနီၪ, မွဲနဆီၫ့မီၪ့ယိလဘျၩ့ဘျၩ့ဧၪ. ဘဲၫၦဆီၫ့မီၪ့ဆီၫ့မၬကိၪ့၁့ၪအဆၧ အၪ့စၪ့အ၁ိၭ, ပစံၭ, ဘၪမွဲနီၪဆၧလဖၪယီၩ အီၪထၬ၀ဲၩ၀့ၫဒၪလဲၪ, ဆၧလဖၪယီၩ အ့ၪလအီၪဘၪနီၪ မွဲဆၧကမၩအ၁ၭဘဲၫ၁့ၪလဲၪ.

ပမူၭ၀့ၩဒီၪ့ယီၩဒၪလ့ၬ, အီၪလၧဆၧလၩ့ဘၩ့လၩ့မုး၁ံၪ ဒဲဆၧလၩ့ဆၫ့လၩ့မဲၩ၁ံၪ, ဒဲဆၧလၩ့ထီၫမံၫထီၫမၪ၁ံၪလဖၪယီၩ ဂဲၫအီၪထၪ့၀့ၫဒၪနီၪဘၪမွဲနီၪလဲၪ. ဘဲၫနီၪ အ၁ိၭပၧၩဆ့လီၫ. ဆီၫ့မီၪ့ထဲၩ့လခီၫ, အ့ၪမွဲပလအီၪဘၪထီးယီၩလဲၪ, မိမၩအ၁ၭ ဆၧနီၪလဲၪ. စဲၩယၧၫ့ (science) အဆၧအဆီၫ့မီၪ့လၧမုဆၫလနံၩယီၩ မိစံၭ၀့ၫလၧ မူၭ၀ၩ့ဒီၪ့လၧပအီၪဘိၩ့ယီၩ မွဲအီၪ၀ဲၩအ့ၬ. ဂဲၫကဲၪထၪ့လၧဆၧလဆီၫ့မီၪ့ဘၪအဖၧၩ့, ပဂဲၫထီၩ့လၧဆၧလးထီးယီၩဆ့ မွဲဆၧလၩ့မဲၩထီးလူၬလီၫ. မွဲလါနၫ့ဘိၩလၧဆၧ ဆီၫ့မီၪ့မိအီၪ၀့ၫလမံၩ့လါလါအဖၧၩ့နီၪ, မူၭ၀ၩ့ဒီၪ့ယီၩဂဲၫကဲၪထၪ့လၧဆၧလအီၪ ဘၪနးမံၩ့အဖၧၩ့တၡါလီၫ. မူၭ၀ၩ့ဒီၪ့လၧပအီၪထီးယီၩ ဂဲၫကဲၪထၪ့အီၪထၪ့၀့ၫလၧ ကဆါယွၩအဆၧမၩ, မွဲအဆၧတဲၩ့ဒဲအ၀့ၫတဲၩ့လၩ့ဆၧကိၭမံၩ့ဒ့ၭလၧအအီၪလၧ အဖၧၩ့နီၪလီၫ.