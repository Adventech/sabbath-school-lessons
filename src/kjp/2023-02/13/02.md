---
title:  အီၪတဲၩ့၀ဲၩပ၁ၭလၧဆၧတတုၬတနၭအထီအဂး
date:   18/06/2023
---

`ဖီ ၁၁့ၭစလနဲကၫ ၅း၁-၆. စပီလူၫဖ့ၪလၫ့၁ီၪ့၁ၫ့ထဲၩ့ပၧၩ ဆၧဂဲးဘၪဆဲၫ့လၧ ၦၡၩအဆၧအီၪမၧၫ့လၧ အလးခဲၫ့ထုၬအဂဲးအဖးလဖၪမွဲဘဲၫ၁့ၪလဲၪ.`

စပီလူၫဖ့ၪဂဲးဖ့ၪဘၭထဲၩ့ၦ၁့ၪစလနဲကၫဖိၪ၁ံၪဘဲၫ၁ိၭက "အီၪခိၭဆၧ" "ထုၭၡီၩ့အ၁ၭ" နီၪလီၫ. လၧကဆါဂဲၫလၩ့နံၫဖၧၫ့လဖၧၫ့အဂးနီၪလီၫ. စပီလူၫ အဆၧချဲၩ့ၦဆူနဲၩဖိၪ၁ံၪ (ဖု၁ံၪ၀ဲ၁ံၪ) ယီၩနီၪ မွဲအစံၭထဲၩ့ပၧၩကိၭဂၩ လၧမုဆၫလနံၩ ယီၩဆ့နီၪလီၫ.

စပီလူၫစံၭ၀့ၫဒၪအ၀့ၫ၁ံၪယီၩမွဲ "မုဆၫဖိၪ" (၁၁့ၭစလနဲကၫ ၅း၅) ဒဲအ၀့ၫ၁ံၪမွဲအီၪလၧ "ဆၧခံၭအကျၩအ့ၬ" (၁၁့ၭစလနဲကၫ ၅း၄) ဎရံၬအမုနံၩယီၩ မိဂဲၫဘၪန၁ံၪဘဲၫဆၧအၪ့ဂူၪအ၁ိၭအ့ၬ" (၁၁့ၭစလနဲကၫ ၅း၄). ယ့ၫရှူၬ၁ိၩ့ထဲၩ့ ဆၧချဲၩ့ "ယိခွါ," "အီၪခိၭဆၧ" ယီၩ မွဲအစံၭ၀့ၫဒၪပကဘၪအီၪခိၭလၧဆၧ၁ုၪ့ အီၪ၁ၭအီၪဒဲဆၧဘၩဆိၪဖၪဆီၪ့ဆီၪ့နီၪလီၫ. (မၭ၁ုၫ ၂၄း၄၂; မၭ၁ုၫ ၂၆း၄၀, ၄၁). ဆၧအီၪခိၭလမံၩ့မွဲ၀့ၫဒၪ နကဘၪအီၪဂုးအီၪရှSၫလၧနး၁ၭလခီၫလီၫ. ဘဲၫၦကထုၭ ၡီၩ့ပ၁ၭကန့အဂးနီၪတၭ ပကဘၪအီၪလၧနး၁ၭဆၧဂဲၩဆၧ၀ၭနီၪလီၫ.

Ellen G. White စံၭ၀့ၫဒၪ "ၦလၧအ၁့ၪယၫ၀ဲၩဆၧတီၩဆၧလီၩ့ဒဲ ဆၧလၧကကဲၪထၪ့လၧဂၪ့ခိၪချိၫ့ယီၩလဖၪ ကဘၪအီၪတဲၩ့၀ဲၩပ၁ၭနီၪလီၫ." Testimonies for the Church, vol. 8, p. 28.

ဂၪ့ခိၪထၧၫ့ဖျိၪ့ယၫ ထီးဆၧကဲၪထၪ့ယီၩ အ၀့ၫ၁ံၪကရှၤၭဖျးထီးအလူၬ လါနၫ့ဂ့ၩ ၦလၧအဒိၭန့ဘၪဆၧဖ့ၪထုၪ့၁ၭလဖၪ, လၧအအီၪတဲၩ့၀ဲၩအ၁ၭလဖၪ ကမုၬလၩ၁ၭဎွံၫ၀့ၫဒၪနီၪလီၫ.

`ဖီ ဒၫ့နအ့လၭ ၂, အၪ့ဎၬထဲၩ့ထံၫခးဆၧပၧၩ့ဆၧပြၭလဖၪ အီၪထၪ့ဒဲ လၩ့မါခွံၬလဖၪအဂဲးနီၪဆံၭ. ဆၧယီၩလဖၪ ကြၨၭပမၩန့ဆၧမၩလိၪ ဘဲၫၦကဆူနဲၩ ထဲၩ့ယွၩအလူအထၫနီၪဘဲၫ၁့ၪလဲၪ.`

ဎရံၬဖ့ၪလၫ့ထၭပၧၩမုနံၩထုၬဆၧဂဲးလဖၪ ဘဲၫၦကအီၪတဲၩ၀ဲၩပ၁ၭလၧ လၧဆၧကဂဲၫလၧယၫအဂးနီၪလီၫ. ဒၫ့နအ့လၭ, နဲၪဖျီၪဒဲမီၪအချိၬလၧမုဆၫ လနံၩယီၩအဂးလဖၪ ဒုၭ၁့ၪယၫထဲၩ့ပၧၩ လၧဆၧကကဲၪထၪ့လၧ ၦဂၪ့ခိၪချိၫ့ဖၧၩ့ ယီၩနီၪလီၫ.

`စပီလူၫစံၭ၀့ၫဒၪ "ထီးမံၫခံၫ့မံၫယုၭလဂ့ၩ" အခီၫပယီၫမွဲဘဲၫ၁့ၪလဲၪ. ပက၁့ၪယၫလၩ့ပ၁ၭမွဲပမံၫမၪမံၫခံၫ့ဧၪနီၪ ဘဲၫ၁့ၪလဲၪ, ဒဲဆၧကဒုၭဂဲၩ၀ၭထၪ့ပၧၩ လဖၪနီၪ မွဲဆၧနီၪလဖၪလဲၪ.`