---
title:  ၁ိၪဖိၪလၧအဘၪဆၧမၩ၁ံၫ၀့ၫ
date:   22/06/2023
---

လံၬဆံၫ့ဎံၪဖၧၩ့ဆၧမၩနဲၪလၧအရ့ၩဒိၪအီၪ၀့ၫဒၪအၪမၬလီၫ. လၫ့ဆၫ့ဒၪ ဆၧလၧလံၬနဲၪဖျီၪဖၧၩ့ၡီၩ့လၧမူၭခိၪ (နဲၪဖျီၪ ၁၂း၃, ၄), အ၁ီၫ့ယူၩလၧမူၭခိၪ (နဲၪဖျီၪ ၁၄း၆), ၦမုဆၧၫ့နၩ့လၧဆၧမံၩ့လၬအ၀ီၩလုၭဖုၭအဖၫ့ခိၪ (နဲၪဖျီၪ ၁၇း၃) ဒဲ အဂူၫဂၩအီၪ၀့ၫဒၪနီၪလီၫ. ဆၧယီၩစယီဟၫ့ကွ့ၭစဲၩနဲၪ့ထၬခၫ့ဖျီၫ့လၧ၁ၭမုဆံၫ့ဎံၪ အဆၧဖ့ၪကိၪ့အကၠီၩ့ ဘဲၫၦဖီလဖၪကနၪ၁့ၪအဂးလီၫ. "ၦလၧအဖီဘၪဒဲၦနါဂၧၫ့ မီၪအလူအထၫယီၩ ဒဲထီးန့ဖံၭထၬဆၧကွ့ၭအ၁ၭလဖၪအီၪလၧအဖၧၩ့နီၪ ဘၪဆိၪဂ့ၩ၀့ၫလီၫ" (နဲၪဖျီၪ ၁း၃).

`ဖီထဲၩ့ နဲၪဖျီၪ ၅း၆, ၈, ၁၂; နဲၪဖျီၪ ၇း၁၇; နဲၪဖျီၪ ၁၄း၁; ၁၅း၃; ၁၉း၇; ၂၁း၂၂, ၂၃; ၂၂း၁-၃. ဆၧမၩနဲၪဘၪဆဲၫ့လၧ၁ိၪဖိၪနီၪမွဲဘဲၫ၁့ၪလဲၪ. မွဲဘၪနီၪ ဆၧဘၪဒုၭဖျီၪထၪ့လၧနဲၪဖျီၪဖၧၩ့အၪဘျၩ့နီၪလဲၪ.`

လံၬနဲၪဖျီၪယီၩမွဲ၀့ၫဒၪ "ယ့ၫရှူၬဎရံၬအဆၧနဲၪဖျီၪ" အ၀့ၫမွဲ၁ိၪဖိၪဘၪဆၧ မၩ၁ံၫ၀့ၫနီၪလီၫ." (နဲၪဖျီၪ ၅း၆, ၁၂; ၁၃း၈). ဎရံၬအထိး၁ံၫအ၁ၭယီၩ မွဲလံၬဆံၫ့ဎံၪထၧၫ့ဘံၪ့ယၫဆၧဂဲးတိၩ့၁ၭနီၪလီၫ. ဎရံၬၦမွဲ၁ိၪဖိၪဘၪဆၧမၩ၁ံၫ၀့ၫ ယီၩ အ့ၪပလထိးဆၧၫ့ဘၪလၩ့ထံးလၩ့ဆ့ၭတၭ, ၦလူတီၩလၧယွၩအဆၧဖံၭဆၧမၩ အဖၧၩ့န့၁့ၪအ့ၬ.

"၁ိၪဖိၪလၧဘၪဆၧမၩ၁ံၫမွဲ၀့ၫဒၪဎရံၬအဂဲးနီၪ ကဘၪမွဲဆၧထိးဆၧနဲၩ, ဆၧဖံၭဆၧမၩ, ဆၧလီၩလၩ့လၬလၩ့ထီးအလူၬ အဆၧဂဲးတိၩ့၁ၭနီၪလီၫ. ၦဆၧကွ့ၭ ထီးလူ, ၦဆၧဘၩဆိၪဖၪထီးလူၬ, ၦဆၧ၁ၭအွံၪထီးလူၬဒဲဆၧကိၭမံၩ့ဒ့ၭအဖၧၩ့ ဎရံၬကဘၪအီၪ၀့ၫဒၪလီၫ. ၦ၁ၭမၧၫ့ဒဲၦဆၧအီၪက့ၪ၁ုၪ့အီၪက့ၪ၁ၭလၧ ၦဂူၫဂၩ အဖၫ့ခိၪ ပကဘၪအၪ့လဲၩထၪ့ခွံၬလၧဎရံၬနီၪလီၫ." Ángel Manuel, Rodríguez, "The Closing of the Cosmic Conflict: Role of Three Angels' Messages," p. 70.

လၧဆၧမံၩ့လၬဆၧဂၩ့ဆၧဖၪ့အကျၩ, ၡီၩ့လၧအမၩကဲၪထၪ့ဆၧဒုၭ, ဆၧဆၫ အၧၩ့, ဆၧမၩနၧၩ့မၩစၪ, ဆၧမံၩ့လၬအဆၧမၩနဲၪ့ကိၭမံၩ့ဒ့ၭအကျၩ "၁ိၪဖိၪ, ၁ိၪဖိၪ လၧအဘၪဆၧမၩ၁ံၫ" ယီၩ အီၪဂုးခၧၫ့၀့ၫဒၪနီၪလီၫ. ဎရံၬလဂၩဒၪအ၀့ၫမၩထဲၩ့ ဆၧလၧပဂးနီၪလီၫ.

`ၦဆၧ၁ၭထိၬအပရၧၫ့ ဆၧလီၩလၩ့လၬလၩ့ကိၭမံၩ့ဒ့ၭအဖၧၩ့ ပကဘၪဆိၬထၪ့ ထီၫဎရံၬဘဲၫအ၀့ၫကထုၭထဲၩ့ၦၡၩလၧအ၀့ၫအအီၪကန့အဂးလီၫ.`