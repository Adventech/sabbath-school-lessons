---
title:  မၩလိၪအၪထၪ့အဂး
date:   23/06/2023
---

"ယွၩအခ့ၫအၡၩအမ့ၬမွဲဖၩ့ထၪ့လၧယွၩအစီၩ့အမၩ့လဖၪ ကလ့ၩထဲၩ့လစီၪ့ ဘၪလစီၪ့ ဘဲၫကကိၭၡၭထၪ့မုနံၩထုၬဆၧပရၧၫ့လဖၪနီၪလီၫ. ခၫ့ဖျီၫ့လၧၦၡၩအၪထီၫ့အလူအကၠီၩ့ ဂၪ့ခိၪချိၫ့ယီၩ ကနါဂၧၫ့ထဲၩ့ဘၪဆၧဖ့ၪထုၪ့၁ၭနီၪလီၫ. ဆၧလၩ့လၭလဖၪကအီၪထၪ့, ဆၧစူၭဆၧဆၭလဖၪကဘျၪထဲၩ့, ဆၧမၩနဲၪ့လဖၪကအီၪထၪ့လၧ ဎရံၬအခ့ၫအၡၩလဖၪအဖၧၩ့နီၪလီၫ. မုၪခီၩလဲးဆ့မၩဆၧလၩ့လၭ မွဲအမၩလၩ့ထဲၩ့မ့ၪလၧမူၭခိၪဆ့နီၪလီၫ. (နဲၪဖျီၪ ၁၃း၁၃). အခံၫ့အနီၪဂၪ့ခိၪဖိၪ လဖၪကဘၪရွံထဲၩ့ဆၧနီၪလီၫ."

"ဆၧပရၧၫ့ယီၩ မွဲပကဘၪဆိၬန့လၧဆၧဂဲးလိၬတ့ၭလိၬအဖၧၩ့အ့ၬ. ကဘၪ ဆိၬန့ခၫ့ဖျီၫ့လၧ၁ၭမုဆံၫ့ဎံၪနီၪလီၫ. ဆၧဂဲးလိၬတ့ၭလိၬအီၪ၀ဲၩယူၭ, ဆၧအချံၫယီၩ ဘၪဆၧ၁ုၪ့လၩ့၀ဲၩ၀့ၫယူၭ. ဆၧယီၩမွဲ၀့ၫဒၪအဆၧၫ့အထီလၧကဘၪ၁ူၪထၪ့၁-ထၪ့ နီၪလီၫ. လံၬလဲလၧဘၪဆၧထုၭထၪ့ဒဲအၪ့နၩ့မၩလၩ့ခၫ့ဖျီၫ့လၧဆၧအၪ့မၧၫ့ဖိၪလဖၪ ဒဲၦလၧအဖီဘၪဆၧနီၪလဖၪ ကခိၭနၪထဲၩ့၀့ၫဒၪနီၪလီၫ. ဘိၩ့နဲၪ့ယီၩဆၧဖၩ့လဖၪနုၬဖျီၪ့ထဲၩ့ဆၧလးကိၭစီၪ့ယူၭ. ဆၧတီၩဆၧလီၩ့လဖၪ ဘၪဆၧဒုၭဖျီၪထၪ့ ပျၩ့ပျၩ့ယူၭ. ယွၩအခ့ၫအၡၩ, အဖိၪအဒံၪလဖၪ ကဘၪအီၪတီၩလၧလံၬဆံၫ့ဎံၪ, ယွၩကဆုးဘူၭထၬအ၀့ၫ၁ံၪလၧဆၧအဲၪနီၪလီၫ. ဆၧထၪ့ဒၩထဲၩ့ဆၧတီၩဆၧလီၩ့ ကအီၪ၀့ၫဒၪလါနၫ့ ၦလၧအထိးဆၧၫ့ထဲၩ့ဆၧတီၩဆၧလီၩ့လဖၪ ကဂဲၫထဲၩ့လၧ ယွၩအီၪနီၪလီၫ." Ellen G. White, The Great Controversy, p. 612.