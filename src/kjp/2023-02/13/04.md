---
title:  ဆၧအၪ့လဲၩဂ့ၩထၪ့ဆၧဘိၪ့ဆၧဘၩ
date:   20/06/2023
---

ဎရံၬဒုၭဂဲထုၪ့ထဲၩ့မုနံၩထုၬၦလၧအဂုးခၧၫ့လူတီၩလဖၪ ဘဲၫကအီၪတီၩလၧ လံၬဆံၫ့ဎံၪ ဒိၭနဲၩ့အ၁ၭလၧဎရံၬ မွဲလၧဆၧထိးထဲၩ့ကဆါဒဲ ၦလၧအကွဲၪဖျါခွံၬ ပဆၧဒဲၩဘၭန့လဂၩ, ဒဲ၁ၭမုဆံၫ့ဎံၪမွဲၦလၧအဖ့ၪဂဲးဖ့ၪဘၭပၧၩန့အဖၫ့ခိၪနီၪလီၫ. လံၬဆံၫ့ဎံၪအဆၧတီၩဆၧလီၩ့လဖၪ ဎုၬထဲၩ့မး၁ံၫနံၩလၧဘၪဆၧဒုၭဖျီၪထၪ့ထၭ လၧလံၬဆံၫ့ဎံၪဖၧၩ့ယီၩ ဘၪဆၧမီၪ့ဘံၭခွံၬအကၠီၩ့ ဆၧထီးအလူၬယီၩကဘၪဆၧကိၭၡၭထၪ့အလူဖၭဒိၪ ချုၭလၧဎရံၬလဂဲၫလၩ့ထဲၩ့ဒံၭဘၪနံၫဖၧၫ့လဖၧၫ့နီၪလီၫ.

အ၁ီၫ့၁ၧၫ့ဂၩအဆၧ၁ၭထိၬအပရၧၫ့ယီၩ ဒုၭအီၪဖျဲၪထၪ့ဆၧအၪ့လဲၩဂ့ၩ ထၪ့ထဲၩ့ဆၧဘိၪ့ဆၧဘၩလၧ အလၩ့ဆံၭလၩ့ယွါလဖၪဒဲ ကမၩဂီၩ့ခွံၬဎရံၬအဆၧဖံၭ ဆၧမၩလၧဂၪ့ခိၪချိၫ့ဖၧၩ့ယီၩနီၪလီၫ. လံၬနဲၪဖျီၪဒုၭဖျီၪထၪ့ထဲၩ့မုနံၩထုၬဆၧအၪ့လဲၩ ဂ့ၩထၪ့ဆၧအဂဲး ဒဲဖ့ၪလၫ့ထဲၩ့ဆၧယိလါအ၁ၫ့ မွဲ၀့ၫဒၪ၁ၭမၧၫ့အဆိၩအကၠၪလၧဂၪ့ခိၪဖိၪကိၭဂၩအဂးနီၪလီၫ.

အ၁ီၫ့၁ၧၫ့ဂၩအလးခဲၫ့ အ၁ီၫ့လံဂၩလဂၩလၧနဲၪဖျီၪ ၁၈ အဖၧၩ့ ဒုၭဖျီၪထၪ့ ၀့ၫဒၪ "ဆၧနီၪလဖၪအလးခဲၫ့တၭ, ပဒၪဘၪအ၁ီၫ့အဂူၫဂၩအီၪလၧအစီၩ့အမၩ့ ဖၭဒိၪလဂၩ ဂဲၫလၩ့လၧမူၭခိၪတၭ, ဂၪ့ခိၪအီၪဖၩ့ထၪ့အ၁ၭ လၧဆၧဂိးရ့ၭဂိးၡီၫလီၫ" (နဲၪဖျီၪ ၁၈း၁).

`နဲၪဖျီၪ ၁၈း၁ စယီဟၫ့လီၩ၁့ၪယၫထဲၩ့ ဆၧ၁ၧၫ့မံၩ့ဘၪဆဲၫ့လၧ အ၁ီၫ့လဂၩ ယီၩအဂဲးနီၪ မွဲဘဲၫ၁့ၪလဲၪ. (ဟဘၭကၧၭ ၂း၁၄).`

အ၁ီၫ့လၧၫ့ဎွ့ၩလၧအစီၩ့အမၩ့ယီၩ ဘၪဆၧ၁ိၫ့လၩ့၀့ၫလၧယွၩအလးဆီၩ့ဆီ ဘဲၫကဖ့ၪထုၪ့၁ၭဂၪ့ခိၪဖိၪ ဘၪဆဲၫ့လၧယွၩအဆၧယၫ့၁ၭဒဲဆၧဖံၭ၁ိၭအီၪ၀့ၫဒၪလၧ ဂၪ့ခိၪဖိၪကိၭဂၩဒ့ၭအဂးအကၠီၩ့နီၪလီၫ. ဆၧကကဲၪထၪ့ဘဲၫ၁့ၪလဲၪနီၪ ယွၩဒုၭ၁့ၪ ယၫထဲၩ့ၦကိၭဂၩဒ့ၭ ခၫ့ဖျီၫ့လၧအ၁ီၫ့ဆံၫ့ဎံၪလဂၩအကၠီၩ့နီၪလီၫ.

လံၬဆံၫ့ဎံၪအဆၧၫ့ယီၩစံၭ၀့ၫဒၪ "အ၁ီၫ့အီၪလၧအစီၩ့အမၩ့ဖၭဒိၪ." ဆၧယီၩ မွဲယ့ၫရှူၬ၁ိၩ့ထဲၩ့လၧ မၭ၁ုၫ ၁၀း၁ ဖၧၩ့ လၧအ၀့ၫ၁ိၫ့လၩ့ထဲၩ့အထံၩအဖျဲ၁ံၪ ဘဲၫကမၩဆၧ၁ၭထိၬအပရၧၫ့အဂးနီၪလီၫ. ဆၧအစီၩ့အမၩ့ယီၩ မၩနၧၩ့ထဲၩ့ "ဆၧနၪ" ဒဲဆၧအၧၩ့န့၀့ၫဒၪနီၪလီၫ. ကဆါဒုၭလ့ၩထဲၩ့အထံၩအဖျဲ၁ံၪလၧ မူၭခိၪ အစီၩ့အမၩ့ဘဲၫကမၩနၧၩ့ထဲၩ့ဆၧအၧၩ့ "လၧဆၧဒုၭကဲၪထၪ့ဆၧဂ့ၩဒဲဆၧအၧၩ့ အကျၩ" နီၪလီၫ. (မၭ၁ုၭ ၂၈း၁၈, ၁၉). "ဆၧဖ့ၪလၫ့ယူၭယၧၩလၧကယဲဆၧ အစီၩ့အမၩ့လၧမူၭခိၪအဖၧၩ့, ဒဲလၧဂၪ့ခိၪချိၫ့ယီၩထီးအလူၬလီၫ." "လ့ၩဘီၪ, ဒုၭကဲၪထၪ့ၦကိၭဆၨၩဒ့ၭ၁ံၪလၧဆၧအထံၩအဖျဲဆံၭ. ဘၭတံၫဇၫ့အ၀့ၫ၁ံၪလၧဖါ, ဒဲဖိၪခွၫ, ဒဲ၁ၭမုဆံၫ့ဎံၪအမံၩ့အဖၧၩ့ဆံၭ."