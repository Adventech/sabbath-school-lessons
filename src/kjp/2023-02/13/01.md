---
title:  ဖၩ့ယုၩ့ယဲလၧကဆါယွၩအလၩအဖၩ့
date:   17/06/2023
---

### ဖီလနွ့ၫယီၩအဂးဆၧမၩလိၪ
၁၁့ၭစလနဲကၫ ၅း၁-၆; ယီဟၫ့ ၈း၃၂; နဲၪဖျီၪ ၁၈း၁; နဲၪဖျီၪ ၄း၁၁; ၂မိစ့ၭ ၃၃း၁၈, ၁၉; နဲၪဖျီၪ ၅း၆, ၁၂; နဲၪဖျီၪ ၁၃း၈.

> <p>၁နိၫထီၫ့</p>
> “ဆၧနီၪလဖၪအလးခဲၫ့တၭ, ယဒၪဘၪအ၁ီၫ့အဂူၫဂၩအီၪလၧအစီၩ့ အမၩ့ဖၭဒိၪလဂၩ ဂဲၫလၩ့လၧမူၭခိၪတၭ, ဂၪ့ခိၪအီၪဖၩ့ထၪ့အ၁ၭ လၧအဆၧဂိးရ့ၭဂိးၡီၫလီၫ" (နဲၪဖျီၪ ၁၈း၁).

လယံၬလမီဘၪ မုနံၩခဲၫ့ထုၬဆၧကၪဘၪကဲၪထၪ့လဖၪ ကကဲၪထၪ့၀့ၫလီၫ. အခံၫ့ပ၁့ၪလဲၪနီၪ ပ၁့ၪယၫအ့ၬ. လါနၫ့ဂ့ၩ ဆၧဖ့ၪထုၪ့၁ၭပၧၩအီၪ၀့ၫဒၪလၧၫ့လၧၫ့ ဎွ့ၩဎွ့ၩယူၭနီၪလီၫ. လယံၬလမီဘၪ ဆၧအီၪက့ၪဆံၫ့ဎံၪအတုၬနံၩလၧမး၁ံၫနံၩ အလး ကဘၪဆၧမၩနၧၩ့မၩစၪ၀့ၫဒၪခၫ့ဖျီၫ့လၧဂၪ့ခိၪဆၧစီၩ့ဆၧမၩ့အကၠီၩ့နီၪလီၫ. နဲၪဖျီၪစံၭ၀့ၫဒၪ ၦကဘၪဘိၪ့ထၪ့ဘၩထၪ့ "ၦလၧအမၩကဲၪထၪ့မူၭခိၪဒဲဂၪ့ခိၪ, ဒဲမၫဆၧမံၭဒဲထံၫမၧၫ့လဖၪ" နီၪလီၫ. (နဲၪဖျီၪ ၁၄း၇). လါနၫ့ဂ့ၩ "ၦလၧအမံၩ့ လဆ့ၭလၩ့ဘၪအ၁ၭလၧဂၪ့ခိၪလချုၭကဲၪထၪ့ဒံၭဘၪ လၧ၁ိၪဖိၪလၧအထိး၁ံၫအ၁ၭ အလံၬမၧၫ့အဖၧၩ့လဖၪနီၪ မိဘိၪ့ထၪ့ဘၩထၪ့ဆၧမံၩ့လၬနီၪလီၫ" (နဲၪဖျီၪ ၁၃း၈). ၦလၧအီၪတီၩလၧယွၩ ဖိၬထဲၩ့၁ိၪဖိၪအခဲၫ့လဖၪ အ၀့ၫ၁ံၪအမံၩ့ဘၪဆၧဆ့ၭလၩ့၀့ၫ လၧလံၬမၧၫ့အဖၧၩ့နီၪလီၫ.

ကဆါယွၩ၁ုၪ့ထၪ့ထဲၩ့ၦမုနွ့ၫနံၩဖိၪဆၧအီၪကီၪ့ ဘဲၫကလီၩလၩ့လၬလၩ့ထဲၩ့ ဆၧပရၧၫ့အယီၩနီၪလီၫ. ဆၧနီၪအကၠီၩ့ ပနၫ့ဆါဒၪပ၀့ၫ ပကဘၪ၁့ၪယၫဆူနဲၩ အၪ့လဲၩထၪ့ပ၁ၭလၧဆၧတီၩဆၧလီၩ့ လၧအီၪလၧယ့ၫရှူၬနီၪလီၫ. ပကဘၪအီၪ လၧၫ့ဎွ့ၩလၧ "ဆၧ၁ၭထိၬအပရၧၫ့လၩ့ဆိၩလၩ့ကၠၪ" (နဲၪဖျီၪ ၁၄း၆) နီၪလီၫ. ဆၧ၁ၭထိၬအပရၧၫ့ယီၩ မွဲ၀့ၫဒၪဎရံၬအဆၧထိး၁ံၫအ၁ၭယီၩ မွဲပဂးဆၧယိလါဂုးခၧၫ့ လၧဆၧထိးထဲၩ့တၩ့ထဲၩ့အဂးနီၪလီၫ.