---
title:  ၦမၩနၧၩဆၧဖိၪလဖၪလၧလံၬနဲၪဖျီၪဖၧၩ့
date:   20/04/2023
---

"ၦလၧအထီးန့ယွၩအဆၧမၪလူၬလဖၪ, ဒဲဆၧနဲၩဘၪဆဲၫ့လၧယ့ၫရှူၬအီၪ၀့ၫလီၫ" (နဲၪ ၁၄း၁၂). အယီၩမွဲဆၧထုၭဖျီၪထၪ့ ယွၩၦအတီၩအလီၩ့လဖၪလၧမုနံၩအထုၬလဖၪအဖၧၩ့လီၫ. မွဲၦကိၭဂၩဒ့ၭမိဘၪလၩ့ခၫ့ဖျီၫ့လၧဖၧၩ့၁ၭလဖျီၩ့ဒၪနီၪ, လၧနီၪဒဲဘိၩ့ယီၩဒၪလ့ၬနီၪ မွဲလၧယ့ၫရှူၬအဆၧဆူဆၧနဲၩနီၪလီၫ. ထီးနဲၪ့လၩ့ထံး လံၬဆံၫ့ဎံၪအဆၧယီၩ, စံၭ၀့ၫ "မွဲလၧဆၧဆူဆၧနဲၩယ့ၫရှူၬအဖၧၩ့" (faith in Jesus) အ့ၬ, မွဲဒၪလၧ "ယ့ၫရှူၬအဆၧဆူဆၧနဲၩ" (the faith of Jesus) နီၪလီၫ. အနီၪမွဲဆၧဆူဆၧနဲၩဆၧဂ့ၩအဆၫ့/အလွ့အလဲၫဂ့ၩ (quality) ဖ့ၪလၫ့ ဎရံၬမၩနၧၩမုၪခီၩလဲးအဆၧကျၩ့ဖစီၩ့အၧၩ့၁ၫ့လဖၪလီၫ. ဆၧဆူဆၧနဲၩနီၪ မွဲဆၧဖ့ၪ (gift) လၧၦဆူနဲၩဆၧဖိၪကိၭဂၩဒ့ၭနီၪလီၫ. ထီးမွဲပဆူနဲၩဆၧလၧ၁ၭမုဆံၫ့ဎံၪ နုၬလၩ့မၩဆၧလၧပ၁ၭဖၧၩ့နီၪ, ဆၧဆူဆၧနဲၩဒိၪထၪ့အၪထၪ့၀့ၫဒၪလီၫ. ပမၩနၧၩ့ ဆၧလမွဲလၧပ၁ၭအဂဲးအဘၭဘၪ, မွဲဒၪလၧဎရံၬလၧအမၧၫ့၀့ၫလဂၩအစီၩ့အမၩ့ မၩဆၧလၧပၧၩနီၪလီၫ. ပမၩနၧၩဆၧလမွဲဘၪလၧ ပမွဲမပၩလဲၪနီၪဘၪ, မွဲဒၪလၧ အ၀့ၫ (ဎရံၬ) နီၪမွဲမပၩလဲၪနီၪလီၫ. 

ပမၩနၧၩဆၧယီၩ မွဲလၧအ၀့ၫမၩနၧၩ့ဆၧနီၪလီၫ. ပကဲၪၦမၩနၧၩ့ဆၧ၁့ၪ မွဲလၧအ၀့ၫမၩနၧၩခွံၬဆၧနီၪလီၫ. ပမၩနၧၩ့ဆၧကျဲၩ့ဖစီၩ့န့ မွဲလၧအ၀့ၫမၩနၧၩ့ခွံၬ ဆၧကျဲၩ့ဖစီၩ့နီၪလီၫ.

`ဖီ ဟံဘြုၫ ၄း၁၄-၁၆ ဒဲ ၇း၂၅. ဆၧမၩနၧၩ့ဆၧမွဲဆၧအီၪမၧၫ့ "၁ၭမဲၪယွၩ" ဒဲ "ဖ့ၪလၫ့အ၀့ၫအလၩအဖၩ့" အခီၫပယီၫနီၪ မွဲဆၧနီၪလဲၪ.`

ယ့ၫရှူၬ, ယွၩအဖိၪခွၫဆံၫ့ဎံၪ, မၩနၧၩ့မၩစၪခွံၬမုၪခီၩလဲးလီၫ. အ၀့ၫဒၪ    ဆၧၫ့ယၫဆၧချဲၩ့ဖစီၩ့လဖၪ လၧဆၧခိၪနၪဖိၬထွ့ၫဖါကဆါယွၩအဆၧအုၩ့လၩ့ လဖၪ, ဖ့ၪလၫ့အဆၧဘၪ၁ၭလၧဖါယွၩအစူၪဖၧၩ့ ဒဲဒိၭနဲၩ့အ၁ၭလၧဖါယွၩအစီၩ့ အမၩ့လီၫ. ဆၧခိၭနၪဖိၬထွ့ၫ, ဆၧယိထၪ့စိၩ, ဒဲဆၧဆူဆၧနဲၩအ၀့ၫ - ပ၀့ၫဒၪ၁ံၪဆ့, ပမၩနၧၩခၫ့ဖျီၫ့န့ဘဲၫနီၪအ၁ိၭလီၫ. ယ့ၫရှူၬမွဲ၀့ၫဒၪပဆၧထီးအလူၬ, ဒဲအ၁ီၫ့ ၁ၧၫ့ဂၩအဆၧပရၧၫ့လဖၪနီၪ မွဲဒၪအနၫ့ဆါအဂဲးထီးအလူၬလီၫ. လံၬနဲၪဖျီၪ အဆၧပရၧၫ့နီၪ မွဲဆၧမၩနၧၩ့လမံၩ့လီၫ, မွဲမၩနၧၩ့ဆၧအ့ၬ. စံၭ၀့ၫဒၪလၧ ၦခမျၧး လဖုၫနီၪ မၩနၧၩ့ဆၧခၫ့ဖျီၫ့လၧအ၀့ၫ (ဎရံၬ) အခိးအတၩဒဲအစီၩ့အမၩ့လီၫ.

ဆၧချဲၩ့ "မၩနၧၩ့ခၫ့ဖျီၫ့ဆၧ" (overcome) ဒဲဆၧချဲၩ့ဘၪလၩ့ဎိၭလဖၪ ပဒၪဘၪ (၁၁) ဘျၩ့လၧလံၬနဲၪဖျီၪဖၧၩ့နီၪလီၫ. လၧဆၧဒၪစိၩဆၧလၧယၫ, ဆၧအီၪကီၪ့နွ့ၫဖုၫနီၪ နဲၪဒီၩ့ၦဎရံၬဖိၪအဆၧအီၪကီၪ့လဖၪခီၫလၧဎရံၬအနံၪ့ (၁၀၀) နီၪ ထီၩ့စိၩ၀့ၫလၧပဆၧၫ့ထီဘိၩ့ယီၩ, ၦဆူနဲၩဆၧဖိၪ၁ံၪလဖၪ လၧကိၭဆိၩဒ့ၭအဖၧၩ့, လၧစယီဟၫ့စံၭ၀့ၫ, "မၩနၧၩ့ခၫ့ဖျီၫ့ခွံၬ၀့ၫ" နီၪလီၫ. လၧဆၧၫ့ထီအထုၬ ၦလၧ "မၩနၧၩ့ခၫ့ဖျီၫ့ဆၧ" နီၪ မိန့ဘၪ၁ၫ၀့ၫဆၧလဖၪယီၩလီၫ. အယီၩမွဲဆၧ လီၩ့ဖိၬ၁နိၫအဖျီၩ့အၪလၨၪအဂဲးအ့ၬ. မွဲဆၧမၩနၧၩ့ခၫ့ဖျီၫ့လၧဎရံၬ, ဎရံၬမွဲအဆၧ အီၪမၧၫ့လၧၫ့ဎွ့ၩလၧဆၧတီၩဆၧလီၩ့အလၧၫ့ဎွ့ၩ, ဒဲဆၧအုၩ့လၩ့နီၪ အီၪဂုးအီၪခၧၫ့ ဒၪလၧအဆၧတီၩဆၧလီၩ့လီၫ. အနီၪမွဲဆၧဆူဆၧနဲၩအဆၧဂဲၩဆၧ၀ၭလီၫ. မွဲ၁ၭ အဆၧလဲၩထဲၩ့ဒဲဆၧအီၪမၧၫ့အီၪဂဲၩအၪ့လဲၩထဲၩ့၁ၭ, ဆၧမၩအ၁ၭလၧ ၦဆူနဲၩ     ဆၧဖိၪအဖၧၩ့လၧဆၧအခိးအတၩအလၩ့လိလၩ့လၭနီၪလီၫ.

နအဲၪဒိၭဆၧမၩနၧၩ့ဆၧလၧ နဆၧအီၪမၧၫ့အီၪဂဲၩဖၧၩ့အီၪလမံၩ့မံၩ့ဧၪ. ပမိမၩကဲၪထၪ့ပဆၧအဲၪဒိၭလၧဆၧဂဲၩဆၧ၀ၭဘဲၫ၁့ၪလဲၪ. ပမၩဆၧမၩအီၪလၩ့ထံး (practical) အဆၧမၩ ဘဲၫ၁ိၭပမိမၩန့ဆၧ ဘဲၫ "ၦမၩနၧၩ့ဆၧဖိၪလဖၪ" လၧနဲၪဖျီၪ အဖၧၩ့နီၪဘဲၫ၁့ၪလဲၪ.