---
title:  ၁ၭမဲၪယွၩတၭစံၭထၪ့အၪ့အူၭအ၀့ၫဒၪဆံၭ
date:   15/04/2023
---

### ဖီလနွ့ၫယီၩအဂးဆၧမၩလိၪ
နဲၪဖျီၪ ၁၄;  ၁မိစ့ၭ ၂၂း၁၂;  လီၩလၩ့ ၁၂း၁၃, ၁၄;  ကလီစံၫ ၃း၁, ၂;  ဟံဘြုၫ ၁၂း၁, ၂;  ၁ကီရံၫ့ ၃း၁၆, ၁၇.

> <p>၁နိၫထီၫ့</p>
> "ထီးယီၩ မွဲၦဆံၫ့ဎံၪ၁ံၪအဆၧအွံၪ၁ၭဆၧၩ့, ၦလၧအထီးန့ယွၩအဆၧ မၪလူၬလဖၪ, ဒဲဆၧနဲၩဘၪဆဲၫ့လၧယ့ၫရှူၬအီၪ၀့ၫလီၫ” (နဲၪဖျီၪ ၁၄း၁၂).

ၦဒံၩ့မၭဖိၪ (Daniel), ၦကွ့ၭလံၬအမံၩ့ Soren Kierkegaard လီၩ့ ဆၧအဒီၩ့ ဘၪထွ့ၫလၧမုနံၩခဲၫ့ထုၬအဂဲးဘဲၫယီၩလီၫ.

ဘၪလဖၧၫ့နီၪ မ့ၪအၪ့ဆၧလၧခံၩခၫဘျၪ့ဒိၪ (ပြဇာတ်ရှံ) အလးခဲၫ့နီၪလီၫ. ၦနဲၪဒီၩ့ဆၧဖိၪလဂၩစဲၪ့ထၪ့လၧဆၧမ့ၬယၫ ထုၭလီၩလၩ့ (ဖ့ၪထုၪ့၁ၭ) ၦခမျၧး, "စဲၪ့ထၪ့ခွံၬ, စဲၪ့ထၪ့ခွံၬ, မ့ၪအၪ့ဆၧလၧယီၩလီၫ" နီၪလီၫ. ၦခမျၧးလခီၫဆီၫ့မီၪ့ ၀့ၫလၧ, ၦနီၪချဲၩ့မၩနံဆၧလၧဆၧနဲၪဒီၩ့အဖၧၩ့လီၫတၭ, ခမျၧးလဖၪဖ့ၪဂဲးဖ့ၪဘၭ အ၀့ၫလၧဆၧဒဲၭစူၪလီၫ. အ၀့ၫကိၭၡၭထၪ့၀့ၫဒၪလဖၧၫ့ဒီၭ, "စဲၪ့ထၪ့ခွံၬ, စဲၪ့ထၪ့ခွံၬ" လၧအလူဆီၪ့ထၪ့နီၪ, ခမျၧး၁ံၪဒဲၩအစူၪဒံၩ့ဆီၪ့ထၪ့၀့ၫလီၫ. Kierkegaard, ၦကွ့ၭလံၬဖိၪစံၭ၀့ၫ အနီၪမွဲဆၧမိမၩအ၁ၭလၧဂၪ့ခိၪအထုၬ, ဆၧဖ့ၪထုၪ့၁ုၪ့ထုၪ့၁ၭနီၪ ၦအၪဂၩအီၪက့ၪ၀့ၫဘဲၫဆၧချဲၩ့မၩနံဆၧနီၪလီၫ.

ဂၪ့ခိၪအထုၬယီၩ ဆၧမိမၩအ၁ၭဘဲၫနီၪလါနၫ့ မွဲဆၧမၩနံဆၧအ့ၬ. ဂၪ့ခိၪယီၩဘၪဒၪဆၧၫ့ယၪဘၪ ဆၧကၪဆၧဂဲၩဒိၪဒိၪလ့ၬ ခီၫလၧထံၫလုၬဘံၭဆၧအိၩနီၪ လီၫ. မွဲဆၧနီၪ, စပံတၧၫလီၩထံၫလုဘံၭဆၧနီၪ ဘဲၫဆၧနဲၪ့လမံၩ့လၧမုနံၩအထုၬ အ၁ိၭလီၫ. ဂၪ့ခိၪအလးလံၩဘၪဂၭဂီၩ့ခွံၬ၀့ၫလၧထံၫ, အ့ၪမွဲလၧမုနံၩအထုၬနီၪ, "မူၭခိၪလဖၪမိဒံၩခွံၬဒံၩဖျိၭလၧဆၧ၁ီၫဖၭဒိၪ, ဒဲဆၧအမိၡါလဖၪမိခဲၩထၪ့၀့ၫတၭ, မိဒံၩခွံၬ၀့ၫဒဲဂၪ့ခိၪ, ဒဲဆၧမၩဆၧလဖၪလၧအဖၧၩ့နီၪ, မိအၪ့ခွံၬ၀့ၫဒၪလီၫ" (၂ပံ ၃း၁၀). ဆၧဖ့ၪထုၪ့၁ၭလၧ ဆၧမိမၩအ၁ၭအဂး, ပ၀့ၫ၁ံၪဆ့ကြၨၭပဘၪအီၪက့ၪ တဲၩ့၀ဲၩပ၁ၭလီၫ.