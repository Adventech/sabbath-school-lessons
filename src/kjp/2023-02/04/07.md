---
title:  မၩလိၪအၪထၪ့အဂး.
date:   21/04/2023
---

ဆၧချဲၩ့လၩ့ထီၫမံၫထီၫမၪလၧစပီလူၫလီၩ၀့ၫလၧ ဟံဘြုၫ ၇း၂၅ ဖၧၩ့, ဘၪထွ့ၫယ့ၫရှူၬမွဲပလုဆၧအခိၪ, စံၭ၀့ၫ "မွဲအထိးထဲၩ့တၩ့ထဲၩ့ၦၡၩလဂၩလါလါ     လၧအဂဲၫထီၩ့လၧယွၩအအီၪလၧအ၀့ၫဒၪအကၠီၩ့နီၪကိၭဂၭဒ့ၭ" နီၪလီၫ. ထိးထဲၩ့ တၩ့ထဲၩ့ၦၡၩလဂၩလါလါ. ဂြံစၭ (Greek) အဆၧချဲၩ့ "လဂၩလါလါ" ယီၩ အခီၫပယီၫအီၪ၀့ၫလၧ "လၧၫ့ဎွ့ၩ, ထၪ့ဘၭ, ထီးအလူၬ" လီၫ. အနီၪမွဲယ့ၫရှူၬ လၧအထိးထဲၩ့တၩ့ထဲၩ့ပၧၩး  ပဆၧမၩနီၪ မွဲပဘၪဖ့ၪလၫ့ပ၁ၭလၧအ၀့ၫအအီၪ, ကိၭထၪ့အဆၧမၩနၧၩ့ဆၧလၧပဂးလီၫ. ပဆၧခိၭနၪဖိၬထွ့ၫမိဘၪအီၪ၀့ၫလၧ အ၀့ၫအဖၫ့ခိၪလီၫ, မွဲလၧပနၫ့ဆါဒၪပ၀့ၫအလီၩ့အ့ၬ.

"ပစံၭလၧအဖၨၪ, ဆၧထုၭဖျီၪထၪ့ ‘၁ၭမဲၪယွၩ’ လၧနဲၪဖျီၪအဖၧၩ့နီၪ မွဲကဆါယွၩအဆၧကိၭထဲၩ့ၦၡၩဆၨၩလၧခဲၫ့ထုၬလဖၧၫ့ ဘဲၫ၁ိၭအ၀့ၫ၁ံၪမိရွံန့ထဲၩ့ ဆၧထီၫထုၬကဆါယွၩ, . . . လၧမိအီၪလၧဆၧမၩနၧၩ့ခွံၬ ဆၧအၧၩ့ဆၧ၁ၫ့အ၁ုၭမု လၧအထၪ့ဒၩအ၀့ၫဒဲ အဆၧကိၪ့ဆိၫလၧၦၡၩဆၨၩအဂးလီၫ (နဲၪ ၁၄း၉-၁၁). ဆၧ "၁ၭမဲၪယွၩ" ထီးယီၩမွဲဆၧ၁ၭမဲၪ၁ၭဖျဲၩ့ဘဲၫလၧ (နဲၪ ၆း၁၄-၁၇) နီၪအ့ၬ, မွဲလခီၫလၧဆၧ၁ၭထိၬဒဲဆၧအဲၪအဆၧဖ့ၪလၫ့၁ၭ လၧယွၩအဆၧမၪလူၬ, လၧအီၪက့ၪစဲၪ၀့ၫလၧဆၧဘိၪ့ထၪ့ဘၩထၪ့အဂးလီၫ. ဆၧအစီၩ့အမၩ့အဂူၫဂၩ၁ံၪလဖၪနီၪ ကြၨၭဘၪလၧဆၧအီၪတီၩအီၪလီၩ့ အဆၧဘိၪ့ဆၧဘၩယီၩအ့ၬ. မွဲဆၧနီၪ, ဆၧဘိၪ့ထၪ့ဘၩထၪ့ဆၧအဂူၫဂၩအီၪအ့ၬ. အ့ၪမွဲဆၧအဂူၫဂၩလဖၪနီၪ, မွဲမုၪခီၩလဲး အဆၧဂဲၩဆၧ၀ၭလၩ့ဆၫ့လဖၪ ဘဲၫအကၧၩ့ထၪ့အ၁ၭ (စုစည်း) လၧ (နဲၪဖျီၪ ၁၆း၁၃, ၁၄;  ၁၇း၁၄;  ၂၀း၁၁-၁၅) အဖၧၩ့လီၫ. အ့ၪမွဲဆၧ၁ၭမဲၪယွၩဘိၩ့ယီၩ မွဲဆၧကိၭန့ပၧၩလၧအအီၪလခီၫ, ဘဲၫမိအီၪဆၧၫ့ထုၪ့ဂုးခၧၫ့ လၧဆၧအလၩအဖၩ့ အဒိၪထုၬ, လၧဆၧ၁ၭထိၬအလၧၫ့အဎွ့ၩလၧ (နဲၪဖျီၪ ၂၁း၃-၄;  ၂၂း၃-၅) နီၪလီၫ." Ángel Manuel Rodríguez, "The Closing of the Cosmic Conflict: Role of the Three Angels' Messages," p. 27.