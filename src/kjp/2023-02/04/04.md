---
title:  အီၪမၧၫ့လၧဆၧအီၪက့ၪဒိၪယွၩ
date:   18/04/2023
---

မုဆၫလနံၩယီၩ, ဂၪ့ခိၪအဆၧထုၭန့ဆၧအီၪက့ၪဒိၪလၩ့ဒၪ၁ၭ (နၫ့ဆါ) အခၫယီၩ, မူၭခိၪအဆၧကိၭပၧၩထီၩ့လၩ့, ဘဲၫ၁ိၭပကအီၪဂဲၫထဲၩ့လၧဆၧစီၪဎိၩ လၩ့၁ၭ (အီၪက့ၪဒိၪလၩ့ဒၪ၁ၭ), ဒဲအီၪထဲၩ့လၧဆၧအီၪက့ၪဒိၪယွၩအလးလီၫ. ၦလနၩ့နၩ့အဂး, ကျိၪစ့ၩမွဲအ၀့ၫ၁ံၪအ၁ၭမၧၫ့အလးလီၫ. လနၩ့နၩ့နီၪဆၧမုၬလၩ ၁ၭဎွံၫ, ဒဲဆၧစိၩ့ဒိၪမၩ့ဒိၪ, ဘၪလနၩ့နၩ့အဂးဆၧကွ့ၩမုၬကွ့ၩလၩ, ဆၧ၁ုၪ့အွံၪ၁ၭ ဆၧၫ့ (music), ဒဲဆၧထိးဆၧၫ့မၩ၁ၭဎွံၫလိၬ၁ၭလဖၪနီၪလီၫ. နဲၪဖျီၪအဆၧပရၧၫ့ ယီၩ, အၪ့ထၩကိၭပၧၩလၧအလူဖၭဒိၪ, လၧဆၧ၁ၭမဲၪ, ဆၧယူၭယၪ့, ဒဲဆၧအီၪက့ၪ ဒိၪမၩလၩဖၩ့ဆၧအဂး ဘဲၫဆၧအီၪမၧၫ့အီၪဂဲၩ့အလုဒိၪနီၪလီၫ.

`ဖီ မၭ၁ုၫ ၆း၃၃;  ကလီစံၫ ၃း၁, ၂;  ဒဲ ဟံဘြုၫ ၁၂း၁, ၂. လံၬဆံၫ့ဎံၪ အဆၧၫ့လဖၪယီၩ လီၩဘၪပၧၩလၧဆၧအီၪက့ၪယွၩလၧ ပဆၧအီၪမၧၫ့အမိထုၪ့ (center) အမွဲအတီၩအဂဲးဆၧနီၪလဲၪ. `

ဆၧအမိထုၪ့ (ဆၧအီၪက့ၪဒိၪ, ဆၧအခၪ့ထံၭ) နီၪ မွဲဆၧဒုၭဆၧယၩ   လၧခဲၫ့ထုၬလၧ၁ၭအဂးလီၫ. ဆၧနီၪမွဲတၡါ ဆၧအီၪတီၩအ၁ၭ, ဖ့ၪလၫ့ဆၧပၧၩ့ဆၧ, ဒဲဆၧအုၩ့လၩ့ဂုးခၧၫ့လၧယွၩအဆၧဘၪ၁ၭအဂးနီၪလီၫ.

ဆၧဒုၭလၧခဲၫ့ထုၬ လၧဆၧဂဲးလိၬတ့ၭလိၬ၁ၭလၧ ဆၧအဂ့ၩဒဲဆၧအၧၩ့ အဘိၩ့အဆၧၩ့နီၪ အီၪက့ၪပၧၩ့ထၬပဆၧဆီၫ့မီၪ့လဖၪလီၫ. စပီလူၫကွ့ၭနၪ့ထၪ့ ဆၧ, "တၭ၁ၭလမံၩ့ယီၩ လၧအအီၪ၀့ၫလၧဎရံၬအဖၧၩ့ မွဲအအီၪလၧန၁ံၪအဖၧၩ့ ဆံၭ" (ဖလံံဖံၫ ၂း၅). ဆၧလၧ၁ၭနီၪမွဲ၀့ၫထိၬ (ခံတပ်) လၧပဆၧမၧၫ့ထီးလူၬ လီၫ. အနီၪမွဲ (၁ၭ) ပဆၧဂဲၩဆၧ၀ၭအခၪ့ထံၭလၧလူၬလန့ဘၪနီၪလီၫ. ဆၧချဲၩ့ "ဖ့ၪလၫ့မၩ" (let) နီၪ အခီၫပယီၫအီၪလၧ မိဒုၭမၩ, ဒဲမိရွံန့၀့ၫနီၪလီၫ. ဆၧလီၩ ထဲၩ့ဆၧယီၩမွဲ၁ၭဆိၫ့န့ဘၪဆၧ ဆၧ၁ၭအီၪအဆၧမၩလီၫ. ဆၧရွံန့၁ၭလၧအအီၪ လၧဎရံၬအဖၧၩ့နီၪ မွဲဆၧရွံန့ဆၧဖ့ၪလၫ့၁ၭလၧဎရံၬအစူၪဖၧၩ့ ဘဲၫ၁ိၭအမိဒုၭကဲၪ ထၪ့ပၧၩဘဲၫအ၀့ၫဘၪအ၁ၭအ၁ိၭနီၪလီၫ. ပဆၧဂဲၩဆၧ၀ၭလဖၪနီၪ ဖ့ၪနဲၪပဆၧ ဆီၫ့မီၪ့အီၪအလးလီၫ. ဆၧ၁ၭမဲၪယွၩနီၪ မွဲပအီၪက့ၪအ၀့ၫအဆိၫထုၬလၧပဆၧ အီၪမၧၫ့အီၪဂဲၩ့ဖၧၩ့လီၫ.

ပဆီၫ့မီၪ့လၧ ပပၧၩ့ပ၁ၭဒၪပ၀့ၫနီၪယီၫလီၫ. လါနၫ့အ့ၪပလအီၪက့ၪ ဆီၪ့န့ဘၪပ၁ၭလၧ ဆၧအမွဲအတီၩနီၪယီၫအ့ၬ. "ဆၧမွဲဆၧတီၩမွဲလၧထၭ, မွဲဆၧအီၪလၧဂၪ့ခိၪချိၫ့ယီၩအ့ၬ." ပ၁ၭလၧအလၩ့ဆၧမၩဖၧၩ့ဒဲအီၪဎွ့ၩဒဲဆၧဒဲၩဘၭယီၩ, အၪဒၪဆၧမိရွံန့ဒၪဆၧလၧဂၪ့ခိၪချိၫ့ယီၩလီၫ. မွဲဆၧနီၪတၭ, ပကြၨၭမၩ, ဘဲၫစပီလူၫစံၭ၀့ၫအ၁ိၭ, ပကြၨၭရွံန့ဆၧဂ့ၩလၧဆၧထိဆၧတီၩတီၩ, ဒဲဘၪဘၪ လီၫ. ပဘၪမၩန့ဆၧပျီၩဖျ့ၭရွံန့ဆၧအဆံၫ့အဎံၪဒဲ အီၪက့ၪန၁ၭလၧမူၭခိၪအဆၧနီၪ ဆံၭ. 

"လၧခဲၫ့ထုၬယီၩ ဖု၁ံၪ၀ဲ၁ံၪဧ့, ထီးဒၪဆၧမွဲဆၧတီၩ, ထီးဒၪဆၧလၩဆၧဖၩ့, ထီးဒၪဆၧတီၩဆၧလီၩ့, ထီးဒၪဆၧဆံၫ့ဆၧဎံၪ, ထီးဒၪဆၧလၧဆၧအဲၪ၀့ၫလဖၪ, ထီးဒၪဆၧဂၧၫ့ထၪ့၁ၭလၩ့အဂ့ၩလဖၪတၭ, ပၩရမံၫအ့ၪအီၪ, ဒဲဆၧစံၭထၪ့အၪ့အူၭ အလးအ့ၪအီၪတၭ, ဆီၫ့မီၪ့ဆၧလဖၪယီၩ အဂဲးအကၠီၪ့ဘီၪ" (ဖလံၫဖံၫ ၄း၈). မွဲပအၪ့ဎၬမၩန့စပီလူၫအဆၧချဲၩ့ယီၩဘဲၫ၁့ၪလဲၪ.