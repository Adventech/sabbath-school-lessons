---
title:  ယွၩအဆၧစဲၩနဲၪ့ထၬဆၧဒဲဆၧမံၩ့လၬအဆၧမၩနဲၪ့ (၁)
date:   03/06/2023
---

### ဖီလနွ့ၫယီၩအဂးဆၧမၩလိၪ
နဲၪဖျီၪ ၁၄း၁၂; အ့ဖစၧၭ ၂း၈-၁၀; မၭ၁ုၫ ၂၇း၄၅-၅၀; နဲၪဖျီၪ ၁၃း၁၅-၁၇; နဲၪဖျီၪ ၁၄း၄; လုကၭ ၅း၁၈-၂၆.

> <p>၁နိၫထီၫ့</p>
> “တၭယဒၪဘၪအ၁ီၫ့အဂူၫဂၩ အီၪလၧယွၩလၧအမၧၫ့၀့ၫအဆၧစဲၩနဲၪ့ထၬလဂၩဂဲၫထၪ့ လၧမုထၪ့လခီၫတၭ, ကိၭၡၭထၪ့နီၪ, စံၭအ၁ီၫ့ လံဂၩ လၧဆၧဒုၭမၩဂၭဂီၩ့ဂၪ့ခိၪ, ဒဲမၫဆမံၭ, တၭစံၭအ၀့ၫဒၪ, ပလချုၭ စဲၩနဲၪ့ထၬယွၩအဎီးအၡၩ၁ံၪ လၧအမ့ၬထုးခိၪအလီၩ့ဒံၭဘၪတၭ, ဂၪ့ခိၪမွဲဂ့ၩ, မၫဆမံၭမွဲဂ့ၩ, ၁ံၪ့၁ံၪမွဲဂ့ၩ, ထီးမၩဂၭဂီၩ့လဂ့ၩ" (နဲၪဖျီၪ ၇း၂-၃).

ထီးၦအၪ့ဎၬထဲၩ့မုနံၩခဲၫ့ထုၬ ဆၧကကဲၪထၪ့လဖၪဒဲဆၧမံၩ့လၬအဆၧမၩနဲၪ့ လဖၪယီၩ မွဲကဲၪဘဲၫ၁့ၪလဲၪ. ဘဲၫၦဂဲၫထဲၩ့အၪ့ဎၬထဲၩ့အ၁ိၭ ဆၧဂဲးလိၬတ့ၭလိၬဖၭ ဒိၪလၧဎရံၬဒဲမုၪခီၩလဲးအကျၩနီၪ မွဲ၀့ၫဒၪဆၧအီၪတီၩ, ဆၧစီၩ့ဆၧမၩ့ဒဲ ဆၧဘိၪ့ ထၪ့ဘၩထၪ့နီၪလီၫ. ဆၧမံၩ့လၬအစီၩ့အမၩ့လၧ နဲၪဖျီၪ ၁၃, ဆၧအနိၩ့ဆံၭဖိၪ လဘီၩ့ လၧဒၫ့နအ့လၭ ၇ အဖၧၩ့, "ဆၧဂၭဂီၩ့အဖိၪခွၫ" လၧ ၂၁့ၭစလနဲကၫ ၂ အဖၧၩ့ထီးအလူၬယီၩ မွဲအလီၩဖျီၪထၪ့ ဆၧလၧအထၪ့ဒၩထဲၩ့ယွၩအစီၩ့အမၩ့, အဆၧမၪလူၬ, ဆၧအီၪတီၩ, လဖၪဒဲဖ့ၪလၫ့ထဲၩ့ဆၧဘိၪ့ဆၧဘၩအကၠီၪ့အဖျီၩ့ လၧအဘၪမၪ (အဘျၪ) နီၪလီၫ. ဘဲၫမုၪခီၩလဲးဂဲၫထဲၩ့မၩဂုးခၧၫ့ထဲၩ့ဆၧလဖၪနီၪ ခၫ့ဖျီၫ့လၧဆၧမၩဆီၫ့မၩနီၩ့, မၩနၧၩ့မၩစၪ, ဆၧအၪ့လီၫ, ဆၧဆ့ၭစ့ၩ, ဆၧဖ့ၪခိၪဖၭ လဖၪ ဘဲၫအ၀့ၫက၁ုၪ့ထၪ့ထဲၩ့ဆၧဘိၪ့ဆၧဘၩအဘျၪလဖၪနီၪလီၫ.

လၧယွၩအဘၩ့မုးအဖၧၩ့ ဆၧအဲၪဆၧကွံၩနီၪ မွဲဂဲးဘၭအဆီၪ့ထုၬလၧ အမၩဆီၪ့ထၪ့ဒဲဖ့ၪဂဲးထၪ့ပၧၩနီၪလီၫ. ယွၩအခ့ၫအၡၩလဖၪ ဘိၪ့ထၪ့ဘၩထၪ့ယွၩ ဒဲမုၬလၩလၧယွၩအဖၧၩ့နီၪလီၫ. မွဲလၧဆၧဘိၪ့ထၪ့ဘၩထၪ့ဆၧမံၩ့လၬနီၪအ့ၬ. အ၀့ၫ၁ံၪအီၪဘူၭထဲၩ့လၧယွၩ မွဲ၁့ၪယၫထဲၩ့ယွၩအီၪဘူၭလၧအ၀့ၫ၁ံၪအကၠီၩ့နီၪလီၫ. လၧမုနံၩထုၬဘဲၫ၁ိၭ ပလဒိၭန့ထဲၩ့ဘၪဆၧမံၩ့လၬအဆၧမၩနဲၪ့နီၪ အီၪ၀့ၫဒၪဖၧၩ့၁ၭ လဘီၩ့ဒၪနီၪလီၫ. ဆၧနီၪမွဲ၀့ၫဒၪ "ဆၧအဲၪထဲၩ့ယ့ၫရှူၬလၩ့ထံးလၩ့ဆ့ၭထီးဆၧမၩဂၭဂီၩ့ခွံၬ, မၩလၩ့ဎီးခွံၬလန့ဘၪနးမံၩ့နီၪလီၫ.

လၧဆၧမၩလိၪယီၩအဖၧၩ့ ပကအၪ့ဎၬထဲၩ့ဆၧ၁ီၪ့ဆၧ၁ၫ့ဒဲဆၧဂဲးလဖၪယီၩ နီၪလီၫ.