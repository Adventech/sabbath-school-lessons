---
title:  ၦလၧအလီၩ့ဖိၬထွ့ၫ၁ိၪဖိၪအခဲၫ့
date:   07/06/2023
---

`ဖီထဲၩ့ နဲၪဖျီၪ ၁၃း၁, ၂. ဆၧမံၩ့လၬနီၪ အီၪဂဲၫအထံၭခီၫခီၫလဲၪ. ၦလၧအဖ့ၪလၫ့ဆၧမံၩ့လၬယီၩအစီၩ့အမၩ့နီၪ မွဲၦနီၪလဲၪ.`

အခၪ့ထံၭဆၧမံၩ့လၬဒိၭန့ထဲၩ့ဘၪအစီၩ့အမၩ့, အလးဆီၩ့ဆီ, မွဲ၀့ၫဒၪလၧ ၡီၩ့အီၪနီၪလီၫ (နဲၪဖျီၪ ၁၃). လၧ နဲၪဖျီၪ ၁၂း၉ ဒဲ နဲၪဖျီၪ ၂၀း၂ ယီၩ လီၩဖျီၪထၪ့ ၀့ၫဒၪၡီၩ့ယီၩမွဲ၀့ၫဒၪမုၪခီၩလဲးနီၪလီၫ. မုၪခီၩလဲးနီၪ မွဲဒုၪဒၩအ၁ၭကိၪ့ကဲၪ့ဆၧ တၡါနီၪလီၫ. အ၀့ၫ၁ိၩ့ထဲၩ့ဂၪ့ခိၪအစီၩ့အမၩ့လဖၪနီၪလီၫ. နဲၪဖျီၪ ၁၂း၃-၅ လီၩ၀့ၫဒၪ "ၡီၩ့ယီၩ" ဆၧနၪယီၩကျ့ၭစၨၭမၩဂၭဂီၩ့ထဲၩ့ "ဖိၪ၁-ခွၫ" လၧအ၀့ၫဒၪ အီၪဖျီၪထၪ့အထီနီၪလီၫ. "ဖိၪ၁-အခွၫဖိၪ" အယီၩ လၧခဲၫ့ထဲၩ့နီၪ "ဘၪဆၧဆိၬ ထၪ့ထီၫ၀့ၫဒၪလၧယွၩအလးဆီၩ့ဆီ" နီၪလီၫ. ဖိၪ၁-အခွၫယီၩ ဘၪဆၧဒီၩ့လၩ့ ၀့ၫလၧဎရံၬနီၪလီၫ. မုၪခီၩလဲးဘဲၫကမၩဂၭဂီၩ့ထဲၩ့ဎရံၬဖိၪ၁-ယီၩကန့အဂး ၁ိၩ့ထဲၩ့ ဂၪ့ခိၪစဎွၩဟ့ရၧၭ မွဲရိမၫအဆၧပၨၩ့ခိၪနါလဂၩနီၪလီၫ. လၧဎရံၬအမုနံၩထုၬအထီ ၦလၧဖ့ၪလၫ့အလူဘဲၫကဖျၩထၪ့ဎရံၬလၧထုၪ့စူၪယၫလီၩ့နီၪ မွဲ၀့ၫဒၪရိမၫခိၪနါ စပဲလၭ နီၪလီၫ. ရိမၫ၁ုၭဖိၪ၁ံၪဖျၩထၪ့အ၀့ၫလၧထုၪ့စူၪယၫလီၩ့, ရိမၫ၁ုၭမုခိၪနါ ဆ့ၭထဲၩ့အ၀့ၫအဂံၩ့ပၫလဖၩ့ဒဲရိမၫ၁ုၭမု၁့ၪဘီၩ့အီၪခိၬအ၀့ၫအဆၧ၁ွၪခိၪနီၪလီၫ. ဘဲၫ နဲၪဖျီၪ ၁၃း၂ လီၩ၀့ၫအ၁ိၭ ၡီၩ့မုၪခီၩလဲးယီၩ ဖံၭမၩထဲၩ့ဆၧမၩခၫ့ဖျီၫ့လၧ ရိမၫ ၦလဖၪလၧအဘိၪ့ထၪ့ဘၩထၪ့ဆၧဂၩ့ဆၧဖၪ့လဖၪနီၪလီၫ. ဆၧယီၩမွဲဆၧမံၩ့ လၬဒိၭန့ဘၪအစီၩ့အမၩ့ဒဲလးဆီၩ့ဆီလၧဂၪ့ခိၪချိၫ့ဖၧၩ့ယီၩနီၪလီၫ.

"ၡီၩ့နီၪ အခၪ့ထံၭဘၪဆၧဒီၩ့လၩ့၀့ၫလၧမုၪခီၩလဲးအ၁ိၭ မွဲအဒုၭဖျီၪထၪ့ ရိမၫအဆၧပၨၩ့ဆ့နီၪလီၫ. ဆၧစီၩ့ဆၧမၩ့အဎိၩဒဲ လၧအမၩနၧၩ့ဆၧထီးအလူၬ မွဲ၀့ၫဒၪကၫတိၫလံၭ၁ၫ့ခၫအဆၧစီၩ့ဆၧမၩ့နီၪလီၫ. အ၀့ၫအစီၩ့အမၩ့အီၪဂဲၫ ၀့ၫလၧၡီၩ့ဖၭဒိၪမုၪခီၩလဲးအီၪနီၪလီၫ." SDA Bible Commentary, vol. 7, p. 817. ၦလၧအကွ့ၭဆၧဂဲးဖးဖီၩ့ A. C. Flick လီၩလၩ့၀့ၫဒၪထီးရိမၫထံၫခး အစီၩ့အမၩ့လၩ့ဆံၭလၩ့ယွါအခၫတၭ ရိမၫကၫတိၫလံၬဆၧအီၪကီၪ့ယီၩအစီၩ့ အမၩ့ဂဲၫဎိၩထၪ့ဒိၪထၪ့တၡါလီၫ." The Rise of the Medieval Church, (1900), p. 150 as quoted in The SDA Bible Commentary, vol. 7, p. 817.

`ဖီထဲၩ့ နဲၪဖျီၪ ၁၃း၃ ဒဲ နဲၪဖျီၪ ၁၄း၄. ဆၧလမီၪ့ဎီၩ့ဘၪဆၧနံၫမံၩ့ယီၩ မွဲဆၧနီၪလဖၪလဲၪ.`

ဆၧလမီၪ့ဎီၩ့ဘၪလမံၩ့နီၪ "ဂၪ့ခိၪဖိၪလဖၪ" ဖိၬထၪ့ဆၧမံၩ့လၬအခဲၫ့ လါနၫ့ဂ့ၩယွၩအခ့ၫအၡၩလဖၪ "ဖိၬထၪ့၁ိၪဖိၪအခဲၫ့နီၪလီၫ. နကအီၪလၧယ့ၫရှူၬဧၪ. နကထၪ့ဒၩထဲၩ့ယ့ၫရှူၬဧၪ. နကဘၪရှွံထဲၩ့ဎရံၬမွဲဂ့ၩ, မုၪခီၩလဲးမွဲဂ့ၩ နီၪလီၫ. နကအီၪခီၫခီၫလဲၪ. နဆၧရွံနီၪ မွဲ၀့ၫဒၪန၁ၭမၧၫ့အဂးဆၧစ့ၩရၫ့ခွးနီၪ လီၫ.

`"န၁ံၪမိဘၪဆၧ၁ၭဂဲၫ့လၧၦၡၩ ထီးအလူၬလၧယမံၩ့အကၠီၩ့လီၫ. အ့ၪမွဲ ၦလၧအဂုးအခၧၫ့၀့ၫထီးအထုၬနီၪ, မိထီၩ့၀့ၫလၧဆၧထိးထဲၩ့တၩ့ထဲၩ့လီၫ" (မၭ၁ုၫ ၁၀း၂၂). နအီၪတဲၩ့၀ဲၩန၁ၭလၧမုနံၩအထုၬအဂးယူၭဧၪ.`