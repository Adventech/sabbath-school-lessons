---
title:  ပဎွံၪလၩ့အ၁ိၭပကကူၭထဲၩ့ဘၪ
date:   06/06/2023
---

မီၪအချိၬအီၪ၀့ၫဒၪ ဘၪဆဲၫ့လၧဆၧမံၩ့လၬအဆၧမၩနဲၪ့, ဆၧမၩနၧၩ့မၩစၪ ဘၪဆဲၫ့လၧဆၧဘိၪ့ဆၧဘၩ ဆၧဖံၭဆၧမၩအဆၧပဒၩ့ထၬ, ဒဲလၧခဲၫ့ထဲၩ့နီၪ ဆၧစ့ၩရၫ့ခွးလၧဆၧ၁ံၫကဂဲၫအီၪထၪ့လဆၫ့ဘၪလဆၫ့နီၪလီၫ. ဆၧနီၪမွဲ၀့ၫဒၪ ဆၧဖ့ၪဂဲးဖ့ၪဘၭဆ့နီၪလီၫ. လၧဆၧကၪဆၧဂဲၩအထီ ယွၩကမၩဆၧၩ့ဒဲလုအၪ့လုအီၩ ထဲၩ့ "ၦလၧအထီးန့ယွၩအဆၧမၪလူၬလဖၪ, ဒဲဆၧနဲၩဘၪဆဲၫ့လၧယ့ၫရှူၬနီၪလီၫ" (နဲၪဖျီၪ ၁၄း၁၂). လၧဆၧမၪလူၬလဖၪအဖၧၩ့ မး၁ံၫနံၩအဆၧမၪလူၬနီၪ ကမွဲ၀့ၫဒၪဆၧဂဲးလိၬတ့ၭလိၬဖၭဒိၪအ၁ၭကျၩနီၪလီၫ.

ဆၧမံၩ့လၬအဆၧမၩနဲၪ့လၧ နဲၪဖျီၪ ၁၃ ဖၧၩ့ယီၩ မွဲဆၧအထၪ့ဒၩထဲၩ့ယွၩ အၧၩ့နၭခၬ၁ံၫနီၪလီၫ. အ၀့ၫကအၪ့လံၬအၪ့လီၫထဲၩ့ၦၡၩနီၪလီၫ. နဲၪဖျီၪ ၁၃ ဖၧၩ့ယီၩ မီၪလီၩဆိၫ၀ဲၩနီၪ မွဲ၀့ၫဒၪဆၧမံၩ့လၬအစီၩ့အမၩ့ဒဲဂၪ့ခိၪၦပၨၩ့ဆၧ၁ံၪလဖၪ အစီၩ့အမၩ့ ကလဲၩမၩဎုၬဆၧဘဲၫကထၪ့ဒၩထဲၩ့ယွၩအဆၧမၪလူၬဒဲ အစီၩ့အမၩ့နီၪ လီၫ.

ဆၧမၩနၧၩ့မၩစၪလၧဆၧဘိၪ့ဆၧဘၩအဖၧၩ့နီၪ မွဲဆၧကဲၪထၪ့အ၁ၫ့အ့ၬ. ဆၧနီၪစၭထၪ့ခီၫလၧစကံၫ့မၩ၁ံၫစအၫဘလၭ ၦလၧအဘိၪ့ထၪ့ဘၩထၪ့ယွၩ ဘဲၫယွၩအဆၧဘၪအ၁ၭအထီလၧဖျိၩ့လံၩလံၩအိၩနီၪလီၫ. (၁မိစ့ၭ ၄း၁-၈). ကဆါစံၭ၀့ၫဒၪ ၦဆူနဲၩဖိၪ၁ံၪ ကဘၪဆၧမၩနၧၩ့မၩစၪ, မၩ၁ံၫမၩဆၫအဆၧၫ့ အထီလထီဘၪလထီနီၪလီၫ. "မွဲယူၭအဆၧၫ့အထီမိဘၪလၧၦလဂၩဂၩလၧ အမၩ၁ံၫန၁ံၪနီၪ မိဆီၫ့မီၪ့၀့ၫ လၧအမၩဘိၪ့ယွၩလီၫ" (ယီဟၫ့ ၁၆း၂; မၭ၁ုၫ ၁၀း၂၂; ၁ပံတၧၫ့ ၄း၁၂).

မီၪအချိၬဘၪဆဲၫ့လၧဆၧမံၩ့လၬအဆၧမၩနဲၪ့ယီၩ မွဲ၀့ၫၦလၧလ၁ၭမဲၪယူၭ ယၪ့ဘၪယွၩလဖၪအဆၧဆုးထၭလိၬအ၁ၭနီၪလီၫ. အဖီၩ့ခွံၬအခံၫ့အိၩအ၀့ၫ၁ံၪ မၩနၧၩ့မၩစၪထဲၩ့ၦၡၩ၁ံၪ ဘဲၫကထိးဆၧၫ့ထဲၩ့အ၀့ၫ၁ံၪအဆၧ၁ီၪ့ဆၧ၁ၫ့အ၁ိၭ မုနံၩခဲၫ့ထုၬယီၩ ဘဲၫၦၡၩကထိးဆၧၫ့ထဲၩ့ဆၧဘိၪ့ဆၧဘၩ အထၪ့ဒၩလၧယွၩအဆၧမၪလူၬဒဲဆၧဘၪအ၁ၭလဖၪနီၪလီၫ.

`ဖီ နဲၪဖျီၪ ၁၃း၁၅-၁၇. မုနံၩထုၬဆၧၡၪ့ဆၧနၭအထီ ယွၩအခ့ၫအၡၩ၁ံၪ ကဘၪဆၧၫ့ယၫထဲၩ့ဆၧလဖၪနီၪ မွဲဆၧနီၪလဖၪလဲၪ.`

မီၪအချိၬစံၭ၀့ၫဒၪ ဆၧမၩနၧၩမၩစၪကစၭထၪ့လၧ ခီၫ့ၡၩဂးအဆၧမၩထံၬထၬ လဖၪနီၪလီၫ. "ၦလၧဆၧမံၩ့လၬအဆၧမၩနဲၪ့လအီၪဘၪ ထီးအၪ့ဆၫဆၧဎွ့ၩဆၧ လန့ဘၪလီၫ" ထီးဆၧနီၪအီၪထၪ့တၭ ၦၡၩအၪမၬလဖၪ ကဘၪဆၧဖီၪ့န့ဒဲ ဘၪမၩ၁ံၫ၀့ၫနီၪလီၫ. ၦလၧလခိၭနၪဘၪဆၧထုၭထၪ့လဖၪနီၪတၭ, လဆၫ့ဘၪလဆၫ့ ၦၡၩကစ့ၩရၫ့ခွးဘဲၫကဘၪထိး၁ံၫအ၁ၭအဂးနီၪလီၫ.

ဆၧမံၩ့လၬယီၩ အၪ့လံၬအၪ့လီၫဆၧဘဲၫ၁ိၭ ၦၡၩကထိးဆၧၫ့ထဲၩ့ဆၧ၁ီၪ့ ဆၧ၁ၫ့အဘျၪလဖၪဒဲ ကထိးဆၧၫ့ထဲၩ့ဆၧမံၩ့လၬအဆၧမၩနဲၪ့လဖၪနီၪလီၫ. လါနၫ့ဂ့ၩ ယွၩအဆၧအဲၪယီၩကဖ့ၪဂဲးပၧၩ ဘဲၫၦကအီၪတီၩလၧဆၧကၪဆၧဂဲၩ ကဲၪထၪ့အထီနီၪလီၫ.

`ဖီထဲၩ့ ဂလ့ၡၫ ၆း၇-၉. ၁နိၫ့လၧလံၬဆံၫ့ဎံၪအဆၧၫ့ဖၧၩ့ယီၩ မွဲပဒၩ့ထၭပၧၩ ဘဲၫပလထိးဆၧၫ့ဘၪဆၧမံၩ့လၬအဆၧမၩနဲၪ့အဂးနီၪ ဘဲၫ၁့ၪလဲၪ.`