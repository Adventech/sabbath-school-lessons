---
title:  ဆၧရွံန့ဆၧအဆိၩအကၠၪ
date:   02/04/2023
---

နဲၪဖျီၪ ၁၄ နီၪ မွဲယ့ၫရှူၬအဆၧယၫ့၁ၭဆၧပရၧၫ့လၧခဲၫ့ထုၬ လၧၦအလၩ့ ထ့ၬဒဲဂၪ့ခိၪလၧပိၩ့ထၪ့ဆၧယီၩ, အီၪထးလၧအနံၪ့ဎူၫထီၫ, ဒဲစုၪလၩ့အ၁ၭလၧ ဆၧဒဲၩဘၭဒဲဆၧအၧၩ့ဆၧ၁ၫ့အဖၧၩ့အဂးလီၫ. မုကအီၪ၀့ၫလနံၩ ထီးၦကိၭဂၩဒ့ၭလၧ ဂၪ့ခိၪချိၫ့ယီၩ မိမၩထုၬခွံၬအ၁ၭ, လၧဆၧစ့ၩရၫ့အုၩ့လၩ့၁ၭ လၧအၪ့လဲၩထဲၩ့၀့ၫ လန့လၧၩ့ဘၪ, လၧဆၧထိးဆၧၫ့ (အ့ၪလမွဲ) ဆၧထၪ့ဒၩဎရံၬအဂးလီၫ.       လံၬနဲၪဖျီၪအဆၧပရၧၫ့ မွဲဎရံၬအဆၧတီၩဆၧလီၩ့ယီၩ, မၩဖီၩ့ဖျ့ၭပၧၩလၧဆၧ ဒဲၩဘၭအဆၧစ့ၩရၫ့, ဒဲလၧဆၧဒဲၩဘၭအဆၧဖီၪ့ဆုၭထၬပၧၩနီၪလီၫ. ဆၧမၩ အ၁ၭယီၩ မိဂၧၫ့စိၩ၀့ၫလၧဂၪ့ခိၪအဆိၩအဆိၩနီၪလီၫ.

`ဖီ မၭ၁ုၫ ၂၄း၁၄ ဒဲ ထိၪထဎီၩ့လၧ နဲၪဖျီၪ ၁၄း၆. ယ့ၫရှူၬဖ့ၪလၫ့အထံၩ အဖျဲ၁ံၪ ဆၧအုၩ့လၩ့မွဲဆၧနီၪလမံၩ့ လၧအဘၪထွ့ၫလၧဆၧ၁ၭထိၬအပရၧၫ့ မိဘၪ တရါလၩ့၀့ၫလၧဂၪ့ခိၪထၧၫ့ဖျိၪ့ယၫ လၧအ၀့ၫမိဂဲၫလၩ့ထီအခၫနီၪလဲၪ.`

ယ့ၫရှူၬအဆၧအုၩ့လၩ့မွဲ, "ဘၩ့မုးအဆၧ၁ၭထိၬအပရၧၫ့ယီၩ, မိဘၪဆၧလီၩ လၩ့လၬလၩ့၀့ၫလၧဂၪ့ခိၪထၧၫ့ဖျိၪ့ယၫ" (မၭ၁ုၫ ၂၄း၁၄) ယီၩ, ဖ့ၪနဲၪဆၧလၧၫ့ထၪ့ ဎွ့ၩထၪ့လၧခဲၫ့ထုၬလၧဎရံၬအဆၧပရၧၫ့လၧမုနံၩအထုၬအဂး, စံၭ၀့ၫလၧ နဲၪဖျီၪ ၁၄း၆ အဖၧၩ့, လၧဆၧ၁ၭထိၬအပရၧၫ့လၩ့ဆိၩလၩ့ကၠၪ, ဘဲၫ၁ိၭအမိလီၩ့လၩ့လၬ လၩ့၀့ၫလၧၦအီၪလၧဂၪ့ခိၪချိၫ့ "ဒဲကယဲၦအဆၨၩ, ဒဲၦအဒီၪ့, ဒဲၦအဖျ့ၩ, ဒဲၦခမျၧး ထီးအလူၬနီၪလီၫ."

ယ့ၫရှူၬစံၭလၧအ၀့ၫမိဂဲၫလၩ့၀့ၫချဲၫ့ချဲၫ့ လၧနဲၪဖျီၪ ၂၂ အဖၧၩ့နီၪ ၁ၧၫ့ဘျၩ့ လီၫ (နဲၪ ၂၂း၇, ၁၂, ၂၀). ဆၧဘၪထွ့ၫလၧအ၀့ၫမိဂဲၫချဲၫ့ချဲၫ့နီၪ, အ၀့ၫလီၩထွ့ၫ ၀့ၫဒၪ, "ၦလၧအလတီၩလလီၩ့ဘၪလဂၩနီၪ, မွဲအအီၪဒၪ၀့ၫလၧအဆၧလတီၩ လလီၩ့ဘၪအဖၧၩ့ဆံၭ. ၦလၧအအၧၩ့အ၁ၫ့လဂၩနီၪ, မွဲအအီၪဒၪ၀့ၫလၧဆၧအၧၩ့ ဆၧ၁ၫ့အဖၧၩ့ဆံၭ. ၦလၧအတီၩအလီၩ့လဂၩနီၪ မွဲအအီၪဒၪ၀့ၫလၧအဆၧတီၩဆၧ လီၩ့အဖၧၩ့ဆံၭ. တၭၦလၧအဆံၫ့ဎံၪလဂၩနီၪ, မွဲအအီၪဒၪ၀့ၫလၧ အဆၧဆံၫ့ဎံၪ အဖၧၩ့ဆံၭ" (နဲၪ ၂၂း၁၁). လံၬနဲၪဖျီၪယီၩ၁ိၫ့ၦလဂၩလါလါလၧ အမိထိးဆၧၫ့ ကဆါဎရံၬမွဲဂ့ၩ, လမိထိးဆၧၫ့ဘၪ၀့ၫမွဲဂ့ၩနီၪ လၧဆၧလၩဆၧဖၩ့အကြၨၭဘၪထုၬ နီၪလီၫ.

မွဲ၀့ၫတၡါ, လၧပဆၧရွံန့ဆၧကိၭနံၩဒ့ၭအဖၧၩ့, "မွဲဆၧအဆံၭ (အပ့ၫ) ဖိၪဒၪလ့ၬ" အဂးနီၪအခိးအတၩ, အလံၩ့အလဲၫအီၪ၀့ၫဒၪလီၫ. ဆၧရွံန့ဆၧဘၪမၪ ကဲၪလဘျၩ့ဂီၩ့လဘျၩ့ (မၩအ၁ၭခိၪမၬခိၪမၬ) ကဲၪန့လါနၫ့ဂ့ၩ, ထီးမုနံၩအထုၬ အဆၧမၩအ၁ၭအခၫနီၪ မိဘၪဆၧစ့ၩရၫ့တၡါလီၫ. ဘိၩ့ယီၩ, လနံၩယီၩ, ဒဲကိၭနံၩဒ့ၭနီၪ ပကြၨၭရွံန့အီၪတီၩလၧကဆါဎရံၬဒဲအဆၧမၪလူၬနီၪလီၫ. "အဂဲးဘဲၫယီၩဆၧအဲၪယွၩမွဲအယီၩ, ပထီးန့ဖံၭထၬဆၧမၪလူၬလဖၪလီၫ" (၁ယီ ၅း၃). ဘဲၫနးနး Ellen G. White စံၭ၀့ၫအ၁ိၭ - "ထီးမွဲယ့ၫရှူၬဂဲၫလၩ့ထဲၩ့နီၪ မိအၪ့လဲၩထဲၩ့အတခ့ၭဖ၀ၭအ့ၬ, ဆၧအၪ့လဲၩ့၁ၭအဆၧမၩနီၪ မိဘၪမၩလၧၫ့ထၪ့ဎွ့ၩ ထၪ့၀ဲၩ၀့ၫဘိၩ့ယီၩလီၫ. ပ၀့ၫဒၪကိၭမုနံၩအဆၧအီၪမၧၫ့အီၪဂဲၩယီၩ အီၪက့ၪလၩ့၀ဲၩ ပဘိၪ့ပထး (ပဖၧၩ့၁ၭအထုၬ) နီၪလီၫ." Last Day Events, p. 295.

ကဆါယွၩမၩကဲၪထၪ့ပတခ့ၭဖ၀ၭအခံးအဂၩ့ဘဲၫ၁့ၪလဲၪ. အနၫ့ဆါအီၪက့ၪ ၀့ၫလၧဆၧဒိၪထၪ့လၧဆၧအခိးအတၩဖၧၩ့နီၪဘဲၫ၁့ၪလဲၪ. ဘဲၫ၁ိၭပမိထိးဆၧၫ့ ၁ၭမုဆံၫ့ဎံၪအဆၧအၪ့လဲၩထဲၩ့ပၧၩ လၧပမိလၩ့ဂၬလၧကဆါဎရံၬနီၪ ပဘၪမၩဘဲၫ ၁့ၪလဲၪ.