---
title:  ဆၧၫ့ထီဖၨၪခိၬဖိၪလၧဆၧမၧၫ့ဆၧဂဲၩအဖၧၩ့
date:   01/04/2023
---

### ဖီလနွ့ၫယီၩအဂးဆၧမၩလိၪ
မၭ ၂၄း၁၄;  နဲၪ ၁၄း၁၄-၂၀;  မၭ ၁၆း၂၇;  မၩဆၧ ၁း၉-၁၁;  မၫ ၄း၂၆-၂၉;  နဲၪ ၁၆း၁.

> <p>၁နိၫထီၫ့</p>
> “ယယိဆၧတၭ, ယိခွါ, ဆၧအုၪ့ဘွၩ, ဒဲၦဆၧၫ့နၩ့လၧအလီၩ့ လၩ့ဂၬ ၦၡၩအဖိၪခွၫအီၪလၧ၁ရဖူၩထီၫ့ လၧအခိၪဎွံၪအလီၩ့, ဒဲထၭဂ့ၬလၧအနါ အဲၪ့လဘံၪ့အီၪလၧအစူၪဖၧၩ့လီၫ. အ၁ီၫ့ဂူၫဂၩလဂၩဂဲၫစဲၪ့ထၪ့ခွံၬ လၧဆၧ လုအဂံၪ့ဖၧၩ့တၭ, ကိၭၡၭထၪ့လၧအလူဖၭဒိၪ လၧၦလၧအဆၧၫ့နၩ့လၧဆၧအုၪ့အလီၩ့လဂၩနီၪ ပခိၬလၩ့နထၭဂ့ၬတၭကူၭဆၧဆံၭ, အဂဲးဘဲၫယီၩ ကူၭဆၧအမုအလၩဘၪယူၭ၀့ၫယူၭ, အဂဲးဘဲၫယီၩ ဘုၪလၧဂၪ့ခိၪချိၫ့၀ီၩ ယူၭ" (နဲၪဖျီၪ ၁၄း၁၄, ၁၅).

ကဆါယွၩလီၩထဲၩ့ဘၪအၡၩခမျၧး၁ံၪကိၭအဆၧၫ့ထီဒ့ၭ, ဆၧလၧအကြၨၭ ဒိၭန့ဘၪဆၧမွဲဆၧတီၩ လၧအထီဘၪထီဘၪနီၪလီၫ. ခီၫလၧထံၫမိလုၬဘံၭဆၧ အဂဲး (၁မိ ၆း၇) နီၪ ထီးလၧယ့ၫရှူၬအဆၧဂဲၫလၩ့အခၪ့ထံၭလဖၧၫ့ (ဒၫ့ ၉း၂၄-၂၇), ထီးဆၧစ့ၩရၫ့အခၪ့ထံၭ (ဒၫ့ ၇း၉, ၁၀;  ဒၫ့ ၈း၁၄), ထီးဆၧမိမၩအ၁ၭလၧ ခၫ့ထုၬလဖၪ လၧလချုၬဎရံၬဂဲၫလၩ့ထဲၩ့နံၫဖၧၫ့လဖၧၫ့အထီ (နဲၪဖျီၪ ၁၂-၁၄) နီၪ ယွၩလီၩထဲၩ့ဆၧလၧပၧၩလီၫ. လၧၦၡၩအဆၧလ့ၩခၫ့ဖျီၫ့လၧမုနံၩခဲၫ့ထုၬလဖၪ ယီၩ, ယွၩ၁ိၫ့လၩ့အဆၧပရၧၫ့လၩ့ဆၫ့ လၧဂၪ့ခိၪယီၩဒဲအၡၩခမျၧး၁ံၪအအီၪ, ဒဲနဲၪလၩ့ဆၧအဒီၩ့လၧ ၦအီၪက့ၪတဲၩ့၀ဲၩအ၁ၭအဂးနီၪလီၫ. အ၀့ၫဖ့ၪနဲၪဒီၩ့ဆၧပရၧၫ့ ယီၩ ဘဲၫ၁ိၭမူၭခိၪအ၁ီၫ့၁ၧၫ့ဂၩယူၩလၧမူၭဖိၭဖၫ့, တရါလၩ့ဆၧပရၧၫ့အကၧၩ့ဒိၪလၧ မုနံၩခဲၫ့ထုၬလၧဂၪ့ခိၪထၧၫ့ဖျိၪ့ယၫအဂးလီၫ. 

အ၁ီၫ့၁ၧၫ့ဂၩအဆၧပရၧၫ့ယီၩ မွဲ၀့ၫဒၪယ့ၫရှူၬအဆၧယၫ့၁ၭဆၧပရၧၫ့လၧ ခဲၫ့ထုၬ, မွဲအဆၧကိၭလၧ၁ိၫ့ပၧၩ လၧဆၧထိးန့ဎရံၬအဆၧတီၩဆၧလီၩ့, လၧအမိ မၩဆံၫ့ဎံၪပၧၩလၧမုနံၩခဲၫ့ထုၬယီၩ ဒဲမိမၩလၩမၩဖၩ့ပၧၩနီၪလီၫ.

ဘဲၫကိၭအဆၧၫ့အထီဒ့ၭအ၁ိၭ, ပကဘၪရွံန့ကဆါဎရံၬ, ပကဘၪဖ့ၪလၫ့ ပ၁ၭဒဲဖိၬထွ့ၫအ၀့ၫအဆၧမၪလူၬ, ဒဲဆၧရွံန့ဘိၩ့ယီၩ မိဒုၭနဲၪဖျီၪဆၧရွံန့လၧမုနံၩ ခဲၫ့ထုၬအဆၧကၪဆၧဂဲၩကျၩနီၪ တၡါလ့ၬလီၫ.

မွဲဘဲၫနီၪအ၁ိၭ, ဆၧၫ့ထီလၧဆၧတဲၩ့၀ဲၩ၁ၭအဂးနီၪ မွဲဘိၩ့ယီၩလီၫ.