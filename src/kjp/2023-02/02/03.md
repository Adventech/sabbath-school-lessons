---
title:  ၦၡၩအဖိၪခွၫဂဲၫထဲၩ့လၩ့
date:   03/04/2023
---

နဲၪဖျီၪ ၁၄ - လၧ၁နိၫထီၫ့အဖၧၩ့နီၪ မွဲကဆါယွၩအဆၧပရၧၫ့လၧမုနံၩ ခဲၫ့ထုၬလၧအၡၩခမျၧးဒဲလၧဂၪ့ခိၪယီၩအဂးလီၫ. ဆၧပရၧၫ့အ၁ၭခံမွဲယ့ၫရှူၬ အဆၧဂဲၫလၩ့ထဲၩ့, ဆၧမၩလၧၩ့ထၪ့ဎွ့ၩထၪ့အဆၧအုၩ့လၩ့မွဲ "န၁ံၪမိဒၪဘၪ ၦၡၩအဖိၪခွၫဆၧၫ့နၩ့လၧအစီၩ့အမၩ့အစူၪထွ့ၪလခီၫနီၪ, ဂဲၫလၩ့လၧမူၭခိၪအဆၧ အုၪ့အလီၩ့လီၫ" (မၫကၧၭ ၁၄း၆၂).

`ဖီ နဲၪဖျီၪ ၁၄း၁၄. လၧအဂဲၫလၩ့ထဲၩ့လၧဂၪ့ခိၪနီၪ ယ့ၫရှူၬအမံၩ့ဘၪဆၧကိၭ ၀့ၫဘဲၫ၁့ၪလဲၪ. နဆီၫ့မီၪ့လၧဘၪမွဲနီၪ စယီဟၫ့ကိၭထၪ့အမံၩ့ယီၩ လၧယ့ၫရှူၬ အဂးနီၪလဲၪ. `

ယ့ၫရှူၬမၩန့အမံၩ့ "ၦၡၩအဖိၪခွၫ" ယီၩ လၧအနၫ့ဆါအဂးနီၪ ပဒၪဘၪ ၈၂ ဘျၩ့လၧဆၧ၁ၭထိၬအပရၧၫ့လံဘံၪ့ယီၩအဖၧၩ့လီၫ. မံၩ့လၧဘၪန့၀့ၫအ၁ၭ အဂ့ၩထုၬလီၫ. အ၀့ၫမၩန့အမံၩ့ယီၩ လၧအဆၧထုၭဖျီၪထၪ့အ၁ၭဘၪဘုၭဎုၬလိၬ၁ၭ လၧပဂၪ့ခိၪဖိၪလီၫ. အ၀့ၫမွဲၦထိးထဲၩ့တၩ့ထဲၩ့ကဆါလၧ အနၪ၁့ၪပၧၩ, အ၀့ၫ လ့ၩခၫ့ဖျီၫ့ပဆၧကျဲၩ့ဖစီၩ့လဖၪ, ဒဲလ့ၩခၫ့ဖျီၫ့၀့ၫလၧဆၧကၪဆၧဂဲၩ့လဖၪအဖၧၩ့ လီၫ. အ၀့ၫမွဲၦၡၩအဖိၪခွၫလၧအမိဂဲၫထဲၩ့ကိၭပၧၩလၧအဂံၪ့လီၫ. ယ့ၫရှူၬလၧ အဂဲၫလၩ့လၧပအီၪနီၪ မွဲယ့ၫရှူၬလၧအအီၪမၧၫ့လၧပ၁ိၭပကျၩယီၩလီၫ. အ၀့ၫ ထိးထဲၩ့တၩ့ထဲၩ့ပၧၩ၁့ၪ၀့ၫဒၪ မွဲလၧအဂဲၫလၩ့လၧပအီၪဒဲမၩဘၪလၩ့ဎိၭအ၁ၭလၧ ပၧၩနီၪလီၫ. အ၀့ၫကဲၪထၪ့ၦလဂၩလၧပၧၩအ၁ိၭ, ဒၪဆၧၫ့ယၫခၫ့ဖျီၫ့မုၪခီၩလဲး အဆၧကျဲၩ့ဖစီၩ့အၡၪ့အနၭထုၬ ဒဲမၩနၧၩမၩစၪခွံၬ၀့ၫဒၪလီၫ.

**လၧလံၬမၭ၁ုၫဖၧၩ့လၧ လံၬဆံၫ့ဎံၪအဆၧၫ့လဖၪယီၩ ဖ့ၪနဲၪပၧၩဆၧမၩလိၪ ဘၪထွ့ၫလၧယ့ၫရှူၬ, ၦၡၩအဖိၪခွၫအဂဲးဆၧနီၪလဲၪ.**

`မၭ၁ုၫ ၁၆း၂၇`

`မၭ၁ုၫ ၂၄း၂၇, ၃၀`

`မၭ၁ုၫ ၂၅း၃၁, ၃၂`

ဆီၫ့မီၪ့ထံၫဆၧချဲၩ့ခၪ့ထံၭလဖၪနီၪဆံၭ.
(၁) ယ့ၫရှူၬ, ၦၡၩအဖိၪခွၫ, မိဂဲၫ၀့ၫလၧအလၩအဖၩ့ဒဲအ၁ီၫ့လဖၪလီၫ.  
(၂) မိအၪ့နၩ့ဖၭ၁ိၪဒဲဘ့ၪအဆၧၫ့ (လံၬဆံၫ့ဎံၪအဆၧဘၪထွ့ၫဆၧစ့ၩရၫ့).  
(၃) ၦကိၭဆၨၩဒ့ၭမိဘၪအီၪကီၪ့၀့ၫလၧအမ့ၬယၫ ဒဲမိဒိၭန့ဘၪဆၧဖ့ၪလၫ့လၧ ဘဲၫအမၩဒၪဆၧအ၁ိၭနီၪဆုၬဆုၬ.

`ဆီၫ့မီၪ့ယိဆၧချဲၩ့ "ၦၡၩအဖိၪခွၫ" ဒဲစံၭ၀့ၫဒၪလၧဎရံၬၦၡၩအခံးအဂၩ. ကဆါယွၩနီၪ ဂဲၫကဲၪထၪ့ဘဲၫပၧၩအ၁ိၭ, မီၪ့ဎီၩ့လၧပၧၩ (လၩ့ဂၬလၧပၧၩ), လါနၫ့ဂ့ၩမွဲဘဲၫပၧၩအ၁ိၭအ့ၬ, ဒဲလမၩဆၧဒဲၩဘၭဘၪ. ဆၧချဲၩ့အီၪက့ၪနဲၪ့ထၬ (terms) လၧအလၩ့ဆၫ့လၩ့မဲၩလဖၪယီၩ (၁) ဒုၭ၁့ၪယၫယွၩအဆၧအဲၪပၧၩး  (၂) ၁့ၪယၫဘၪလၧအ၀့ၫဒုၭဘၪထွ့ၫနဆၧကၪဆၧဂဲၩ လၧဆၧမၩနၧၩ့ဆၧနီၪဘဲၫ၁့ၪ လဲၪ.`