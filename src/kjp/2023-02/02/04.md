---
title:  မူၭခိၪအဆၧစ့ၩရၫ့ဆၧ
date:   04/04/2023
---

`ဖီ နဲၪဖျီၪ ၁၄း၁၄ ဒဲ မၩဆၧ ၁း၉-၁၁. မွဲနဒၪန့ဘၪဆၧဘၪဒီၩ့လိၬ၁ၭ ဆၧနီၪလဖၪလဲၪ.`

စယီဟၫ့ကွ့ၭနဲၪ့လၩ့ထံး၀့ၫဒၪနီၪ, "ယယိဆၧတၭ, ယိခွါ, ဆၧအုၪ့ဘွၩ, ဒဲၦဆၧၫ့နၩ့လၧအလီၩ့ လၩ့ဂၬၦၡၩအဖိၪခွၫ.." (နဲၪ ၁၄း၁၄). လၧယ့ၫရှူၬထဲၩ့ထၪ့ ထဲၩ့လၧမူၭခိၪဒံၭဒၪအိၩ စလုကၭကွ့ၭနဲၪ့ထၬ၀့ၫဒၪလၧ (မၩဆၧ ၁း၉) နီၪစံၭ၀့ၫ, "အ၀့ၫ၁ံၪယိ၀့ၫအဘိၩ့ဘၭနီၪ, ဆၧမၩန့ထၪ့ထဲၩ့အ၀့ၫတၭ, ဆၧအုၪ့ဒိၭန့၀့ၫလၧ အ၀့ၫ၁ံၪအမ့ၬယၫလီၫ." ယ့ၫရှူၬထဲၩ့ထၪ့ထဲၩ့လၧဆၧအုၪ့ဖၧၩ့ လၧအ၁ီၫ့၁ံၪ အ၁ိၭတၭ မိဂဲၫထဲၩ့လၩ့ထဲၩ့၀့ၫလၧဆၧအုၪ့ဖၧၩ့ လၧအ၁ီၫ့၁ံၪလဖၪနီၪဆ့လီၫ. ထီးနီၪလဖၧၫ့အ၁ီၫ့၁ံၪလဖၪကိၭၡၭထၪ့နီၪ အထံၩအဖျဲလၧအထီၫမံၫထီၫမၪလဖၪ မိနါဂၧၫ့ထဲၩ့၀့ၫဘဲၫအစံၭ၀့ၫလၧ (မၩဆၧ ၁း၁၁) အ၁ိၭ, "ယ့ၫရှူၬအနၫ့ဆါဒၪ၀့ၫလၧဆၧအၪ့မၩန့ခွံၬ၀့ၫလၧန၁ံၪအအီၪ, ထီၩ့လၧမူၭခိၪအဖၧၩ့နီၪ မိဂဲၫလၩ့ထဲၩ့ ဘဲၫန၁ံၪဒၪဘၪအထဲၩ့ထၪ့လၧမူၭခိၪအ၁ိၭနီၪလီၫ." ယွၩအဆၧမွဲဆၧတီၩနီၪ အီၪဆ့ၭနုၬလၩ့အ၁ၭလၧ လံၬဆံၫ့ဎံၪအဆၧၫ့ဖၧၩ့ယီၩလီၫ. "ယ့ၫရှူၬအ၀့ၫနီၪလီၫ," "ၦၡၩအဖိၪခွၫ," မွဲၦလၧဂၭဖၬလၧနၭဇရ့ၭအဖၧၩ့၁ၭအီၪဎွ့ၩဒဲဖံၬမုၬ (ဂၪ့ခိၪမုၬ), လဲးလီၩ့မၩအဆၧမၩ လၧယရှုစလံၫ့အဖၧၩ့၁ၭ အီၪဎွ့ၩဒဲၦၡၩခမျၧးလဖၪ, မၩဘျၪထဲၩ့ ၦစူၭဆၫလဖၪ လၧအီၪလၧအံၫစရ့လၭအတ၀ၫ့ဖၧၩ့လဖၪ, ဒဲလီၩ့လၩ့လၬလၩ့ဆၧလၧဂၫလလံၫခိၪလီၩ့အလၩ့ဖၩလဖၪလဂၩနီၪ မိဂဲၫလၩ့လဖၧၫ့ဒီၭနီၪလီၫ.

ၦၡၩအဖိၪခွၫနီၪ ဘၪဆၧဒုၭဖျီၪထၪ့၀့ၫလၧ ဆၧစ့ၩရၫ့ခွးအဆၧဖၩ့နီၪဆ့ လီၫ (ဒၫ့နအ့လၭ ၇).

`ဖီ ဒၫ့နအ့လၭ ၇း၉, ၁၀, ၁၃, ၁၄. ဘၪမွဲနီၪ စဒၫ့န့အ့လၭကိၭယ့ၫရှူၬအမံၩ့ လၧ "ၦၡၩအဖိၪခွၫ" ဒဲဘၪလဖၧၫ့ဖၧၫ့လၧ ဆၧစ့ၩရၫ့ခွးနီၪလဲၪ. ဘဲၫပဒၪဘၪ အ၁ိၭ, ဘၪမွဲနီၪပမိဒိၭန့ဘၪဆၧ၁ုၪ့မုၬ၁ၭရှူၪလၧပ၁့ၪယၫဘၪ "ၦၡၩအဖိၪခွၫ" နီၪ အီၪလၧဆၧစ့ၩရၫ့ဆၧအတိၩ့၁ၭဖၧၩ့နီၪလဲၪ.`

လၧ ဒၫ့နအ့လၭ ၇း၉, ၁၀ အဖၧၩ့နီၪ, စဒၫ့နအ့လၭဒၪဘၪအ၁ီၫ့၁ံၪလၧ   အီၪ၀့ၫအထီၫ့၁ံၪအဘျၩ့အထီၫ့လဖၪမၩဆၧ, ၦအလၬ၁ံၪအဘျၩ့အလၬလဖၪ    ဆၧၫ့ထုၪ့လၧလးဆီၩ့ဆီအမ့ၬယၫနီၪ, ဆၧစ့ၩရၫ့ဆၧအီၪထၪ့၀့ၫတၭ, လံၬလဖၪ အီၪ၀ဲထၪ့အ၁ၭ - ဆၧကွ့ၭနဲၪ့ထၬဆၧလၧဆၧအီၪမၧၫ့အီၪဂဲၩလဖၪ အီၪ၀ဲထၪ့ အ၁ၭလၧမူၭ၀ၩ့ဒီၪ့အမ့ၬယၫနီၪလီၫ. လၧလံၬဒၫ့နအ့လၭ ၇း၁၃, ၁၄ အဖၧၩ့နီၪ, ၦၡၩအဖိၪခွၫနီၪ ၁ုၭဘူၭအ၁ၭလၧဆၧအီၪလၧဖျိၩ့လဂၩအအီၪ, မွဲဖါကဆါယွၩ, ဒဲဒိၭန့ဘၪ၀့ၫအဘၩ့အမုးအဆိၩအကၠၪနီၪလီၫ. ဆၧစ့ၩရၫ့ခွးအီၪထၪ့၀့ၫဒၪလၧ မူၭ၀ၩ့ဒီၪ့ထၧၫ့ဘံၪ့ယၫအမ့ၬယၫ လၧဖါကဆါ, ဖိၪကဆါ, ဒဲ၁ၭမုဆံၫ့ဎံၪကဆါ မၩဂီၩ့ခွံၬဆၧကိၭမံၩ့ဒ့ၭ လၧအဖ့ၪလၫ့ၦၡၩဆၨၩထီးအလူၬအဆၧထိးထဲၩ့တၩ့ထဲၩ့ နီၪလီၫ. ဆၧစ့ၩရၫ့ခွးယီၩ လမွဲဘၪန့ၫဆၧမၩထုၬခွံၬဆၧလၧၦဆံၫ့ဎံၪအဂးဘၪ, မွဲလၧယွၩအလၩအဖၩ့ (အတခ့ၭ) မၩလၩ့မါခွံၬ မၩထုၬခွံၬမုၪခီၩလဲးအဆၧမၩလဖၪ ၁ံၪနီၪဆ့လီၫ.

ဆီၫ့မီၪ့ယိဆၧလၧနဆၧအီၪမၧၫ့အီၪဂဲၩအဖၧၩ့ထၧၫ့ထီယၫ ထီးအလူၬနီၪ ထီၩ့လၧကဆါယွၩအဆၧယိထံၫယိဆၭအဖၫ့လၭနီၪဆံၭ. ထီးနီၪလဖၧၫ့, နဆၧ ယိလါ မိအီၪထးဒၪဆၧနီၪလဲၪ. (ဖီ ရိမၫ ၈း၁).