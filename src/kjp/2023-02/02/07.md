---
title:  မၩလိၪအၪထၪ့အဂး.
date:   07/04/2023
---

"အနီၪမွဲ၁နိၫလမံၩ့လၧ ဒုၭကဲၪထၪ့ဆၧအၪ့လဲၩထဲၩ့ၦကိၪ့၁့ၪဒဲၦဆူနဲၩ      ဆၧဖိၪအဆၧအီၪက့ၪ၁ၭ ခၫ့ဖျီၫ့လၧအထိးဆၧၫ့၀့ၫနီၪလီၫ. ဆၧဆီၫ့မီၪ့နီၪ အၪ့လဲၩထၪ့အ၁ၭလဆၫ့ဘၪလဆၫ့ ဘဲၫအအုၩ့လၩ့ထိးဆၧၫ့၀့ၫအ၁ိၭနီၪလီၫ. အဆၧမၩအ၁ၭဘၪလၩ့ဎိၭ၀့ၫ လၧအယံၫယါမၩ၀့ၫလၧဆၧအဲၪဒဲဆၧယူၭယၪ့ အဖၧၩ့လီၫ. ၦလၧအီၪက့ၪထၪ့ထီၫအ၁ၭဒဲဒိၭနဲၩ့လၩ့ဒၪအ၁ၭလဂၩနီၪ မိထီၩ့ထၪ့ ဘၭလၧဆၧဆံၫ့ဆၧဎံၪဆၧတီၩဆၧလီၩ့န့အ့ၬ, မိလၩ့၁ုၭဒၪလဆၫ့ဂီၩ့လဆၫ့လီၫ. ကဆါယွၩအခိးအတၩလမံၩ့ဒၪလီၫ, အစီၩ့အမၩ့အီၪဖ့ၪလၫ့ဆၧအလၩအဖၩ့နီၪ လီၫ. ၦမၩဒၪဆၧလၧနၫ့ဆါအဆၧအီၪက့ၪ၁ၭဒၪ၀့ၫအဆၧမၩနီၪ မွဲတၡါမိလ့ၩ   ဒၪ၀့ၫလၧအလၩ့၁ုၭလခီၫလီၫ." Ellen G. White, The Great Controversy, p. 555.

ပတခ့ၭဖ၀ၭဒဲပဆၧအီၪမၧၫ့အခံးအဂၩ့လဖၪနီၪ အၪ့လဲၩထဲၩ့အ၁ၭလဆၫ့ ဘၪလဆၫ့လၧပလ၁့ၪယၫ, ပလဆီၫ့မီၪ့ဘၪအဖၧၩ့ ခၫ့ဖျီၫ့လၧဆၧအချံၫလၧ ပဎွံၪလၩ့လၧပ၁ၭဖၧၩ့နီၪလီၫ. ဎွံၪလၩ့ဆၧချံၫအဂ့ၩလဖၪ, ဒဲကူၭထဲၩ့ဘၪဆၧ၁-အဂ့ၩ လဖၪလီၫ. ဎွံၪလၩ့ဂၪ့ခိၪဆၧချံၫအအၧၩ့လဖၪ, ဒဲနမိကူၭထဲၩ့ဘၪဂၪ့ခိၪယီၩ အဆၧ၁-အအၧၩ့လဖၪလၧနတခ့ၭဖ၀ၭဖၧၩ့လီၫ. အ့ၪပဎွံၪလၩ့ဆၧလၧလအီၪက့ၪ၁ၭဘၪ ယွၩဘၪဒဲလၧ၁ၭမုအဆၧလုဒိၪလအီၪဘၪလမံၩ့နီၪတၭ, ပမိကူၭဘၪထဲၩ့ဘၪဒၪ ဆၧအီၪက့ၪလုဒိၪဆၧလအီၪဘၪနးမံၩ့, ဆၧအီၪက့ၪမုၬလၩ့ဒၪနၫ့ဆါ၁ၭ, ဒဲမွဲဆၧလၩ့၁ၭမဲၪလၧပ၁ၭမုဆၧအီၪမၧၫ့အီၪဂဲၩအဂးလီၫ. မွဲဆၧနီၪၦလၧအဆီၫ့မီၪ့၀့ၫဒဲ စံၭ၀့ၫလၧ, "ယ၁့ၪယၫဆၧမိမၩအ၁ၭလၧမုလနံၩနီၪ, ဆၧမၩနၧၩ့မၩစၪမိအီၪထၪ့ ၀့ၫ, ‘ဆၧမံၩ့လၬအဆၧမၩနဲၪ့’ မိအီၪထၪ့၀့ၫနီၪ, ဒဲထီးမွဲဆၧမိမၩအ၁ၭလဖၧၫ့နီၪ, ယမိမၩလၩ့ထံးထီးနီၪလီၫ" လဖၪနီၪ မွဲၦလၧအရွံန့ဖၧၩ့၁ၭလၧအလၩ့၁ၭမဲၪ၁ၭဖျဲၩ့ လီၫ. ကဆါယွၩကိၭပၧၩဘိၩ့ယီၩ, လၧအဆၧၫ့အထီယီၩ, ဘဲၫ၁ိၭပမိဖ့ၪလၫ့ ပ၁ၭလၧအအီၪလီၫ. ၦလၧမၩယံၬမၩနးအ၁ၭလၧ ၁ၭမုဆံၫ့ဎံၪအဂးလဂၩလါလါ နီၪ, မိလၩ့ထ့ၬလၧၦအၧၩ့ၦ၁ၫ့လဂၩအဖၧၩ့၁ၭဖၧၩ့, မိနဲၩန့ထဲၩ့ၦအၧၩ့၁ၫ့လဂၩ အဆၧအၪ့လွ့ၫနီၪလီၫ.