---
title:  မုနံၩ ၂,၃၀၀ ဒဲဆၧၫ့ထီအထုၬ
date:   01/05/2023
---

`ဖီ ဒၫ့နအ့လၭ ၈း၁၇, ၁၉, ၂၆. အ၁ီၫ့လီၩဖျီၪထၪ့ဆၧအဆၧၫ့အထီလၧ ဒၫ့နအ့လၭ (၈) အဖၧၩ့နီၪ မွဲနီၪလဲၪ, ဒဲဆၧမၩန့ မုနံၩ ၂,၃၀၀ နီၪဆ့, ဘၪမွဲနီၪ အကၧၩ့ဒိၪလၧပဘၪနၪ၁့ၪအဂးလဲၪ.`

ၦလနၩ့နၩ့စံၭ၀့ၫလၧ မုနံၩ ၂,၃၀၀ နီၪ မွဲဆၧလမံၩ့ဘဲၫလံၬမ့ၬဖျိၪ့အခီၫပယီၫ အီၪ၀့ၫအ၁ိၭလီၫ. အ၀့ၫ၁ံၪနဲၩဆ့ (နိၩ့ဖိၪလဘီၩ့) လၧဒၫ့နအ့လၭ (၈) အဖၧၩ့နီၪ မွဲ Seleucid အ၁ုၭခိၪ Antiochus Epiphanes (216 B.C. - 164 B.C.), ၦလၧဂဲၫဒုၭယရှုစလံၫ့ဒဲမၩစံၪစၪ (မၩဘၪ၁ၭလိၪ) ၦယုဒၫဖိၪ၁ံၪအဆၧလုဂံၪ့နီၪ လီၫ (ဆၧၫ့ထီနဲၪ့ထၬဆၧလၧမုနံၩ ၂,၃၀၀ နီၪ လဘၪလၩ့ဎိၭဘၪလါနၫ့ဂ့ၩနဲၩ၀့ၫ ဘဲၫနီၪ). ဆၧနၪ၁့ၪ၀့ၫဒၪနီၪ ထၪ့ဒၩလိၬ၁ၭလၧအ၁ီၫ့အဆၧချဲၩ့လီၩ့နဲၪပျၩ့ဆၧ "မုနံၩအထုၬ" နီၪလီၫ. အ့ၪမွဲ, Antiochus နီၪ, မွဲတၡါ, အီၪမၧၫ့လၧမုနံၩအထုၬ (မုနံၩခဲၫ့ထုၬ) အ့ၬလီၫ.

စဂၫဘြံလၭစၭထၪ့လီၩနၪ၁့ၪပျၩ့ထၪ့ မုနံၩ ၂,၃၀၀ အဂဲးလၧ ဒၫ့နအ့လၭ (၈) အဖၧၩ့လီၫ. အ၀့ၫဒၪဘၪ၁ိၪဖၫလၧဘၪဆၧဒီၩ့လၩ့ မံဒအၫဒဲပၧၡၫ (Media-Persia) ဒဲဘ့ၪဖၫလၧဘၪဆၧဒီၩ့လၩ့ ဂြံစၭ (Greece) နီၪလီၫ (ဒၫ့ ၈း၂၀, ၂၁). အ့ၪမွဲနိၩ့ဖိၪလဘီၩ့လၧအီၪလၩ့ဆၫ့ဒဲ လလၩ့ဂၬဘၪဘဲၫဆၧအစီၩ့အမၩ့နံၫမံၩ့လၧ အ၀့ၫအမ့ၬယၫ, လလီၩဖျီၪဘၪအမံၩ့လါနၫ့ဂ့ၩ, အနီၪမွဲရိမၫလၧအတခ့ၭဖျီၪထၪ့ ဒၪ၀့ၫနီၪလီၫ (ဒၫ့ ၈း၉, ၂၃, ၂၄). ထီးနီၪတၭ အ၀့ၫနဲၪဖျီၪထၪ့အခံးအဂၩ့လမံၩ့လၧ ရိမၫအီၪဒဲစီၩ့မၩ့လၧဆၧဘိၪ့ဆၧဘၩဒဲထံၪဂဲးခးဂဲးနီၪအီၪဎုၬလိၬ၁ၭလၧဆၧ လမံၩ့ဎးနီၪလီၫ. မွဲရိမၫလၧကမိ "မၩလၩ့ထ့ၬဆၧမွဲဆၧတီၩလၧဂၪ့ခိၪလီၩ့" (ဒၫ့ ၈း၁၀-၁၂, ၂၅), ဒဲနုၬလၩ့မၩထံၬထၬဎရံၬအဆၧမၩလၧမူၭခိၪနီၪလီၫ (ဒၫ့ ၈း၁၀-၁၂). ဆၧမၩဆံၫ့ခွံၬဆၧလးဆံၫ့ဎံၪလၧ (ဒၫ့နအ့လၭ ၈း၁၄) ဖၧၩ့နီၪ, မွဲဆၧလး အထီၫထုၬလၧကဆါယွၩမၩထုၬခွံၬ ဂၪ့ခိၪဒဲဂၪ့ခိၪအဆၧဘိၪ့ဆၧဘၩအစီၩ့အမၩ့ လၧအၪ့ဂူၬမၩန့ဆီၪ့ ကဆါယွၩအစီၩ့အမၩ့ပၧၩ့ဆၧနီၪလီၫ.

စဂၫဘြံလၭအီၪတဲၩ့၀ဲၩအ၁ၭလၧ မိလီၩဖျီၪပျၩ့ဘၪယွၩအဆၧလီၩဖျီၪထၪ့ ဆၧလၧယၫအဆၧနဲၪ့ထၬအထီ (ဆၧၫ့ထီဆရၫ့) နီၪလီၫ.

* ¿ ဒၫ့နအ့လၭ (၈) အခၪ့ထံၭလကုၭနီၪ လီၩဖျီၪထၪ့၁ိၪဖၫ, ဘ့ၪဖၫ, ဒဲနိၩ့ဖိၪလဘီၩ့အဂဲး, အဂုအ၁ၫ့နံၫဒုၩနီၪ ကိၭထၪ့၀့ၫလၧအမံၩ့ဆ့လီၫ (ဒၫ့ ၈း၂၀, ၂၁).
* ဒၫ့နအ့လၭ (၈) အထုၬဒၪလ့ၬနီၪ နၪ၁့ၪ မုနံၩ ၂,၃၀၀ အဂဲးဒံၭအ့ၬ. လီၩနၪ၁့ၪပျၩ့ထၪ့ဆၧမၩဆံၫ့ခွံၬဆၧလးဆံၫ့ဎံၪအဂဲးဒံၭအ့ၬလီၫ.
* လၧ ဒၫ့နအ့လၭ (၉) နီၪ အ၁ီၫ့စဂၫဘြံလၭဂဲၫဖျီၪထၪ့လဖၧၫ့ဒီၭဒဲ စံၭအ၀့ၫ, "လၧနအၪ့ကံၩ့အၪ့ယၫဆၧအခၪ့ထံၭနီၪ ဆၧအလူလၩ့တၭ, ယဂဲၫလီၩ ဘၪနၧၩလီၫ. အဂဲးဘဲၫယီၩ နဘၪဆၧအ၁ၭလီၫ. မၩအ၁ၭဘဲၫနီၪတၭ, ထီးန့ဆၧ အလူနီၪ, နၪ၁့ၪဆၧဒၪဆၧလၧယၫလခီၫနီၪဆံၭ" (ဒၫ့ ၉း၂၃).

ဆၧဒၪဆၧလၧယၫလခီၫ မွဲဆၧနီၪလဲၪ. ပမိဒၪဘၪလၧဆၧမၩလိၪ ကိၭမုဆဲၪ့နံၩ (ကဲဂီၩခိၬ) နီၪ, မုနံၩ ၂,၃၀၀ အဂဲး, ဘၪထွ့ၫဆၧဒၪဆၧလၧယၫခီၫ အခၪ့ထံၭလကုၭ လၧဒၫ့နအ့လၭ (၈) အဖၧၩ့, လၧစဒၫ့နအ့လၭနၪလ၁့ၪဘၪ၀့ၫဒံၭ ဘၪနီၪလီၫ.

`စဂၫဘြံလၭကိၭစဒၫ့နအ့လၭလၧ "နဘၪဆၧအ၁ၭ" (greatly beloved) လီၫ. ဆၧမၩအ၁ၭနီၪ လီၩ၁့ၪယၫပၧၩဆၧဆုးဘုၭဘူၭထံး လၧမူၭခိၪဒဲဂၪ့ခိၪအဘိၩ့ ဆၧၩ့ဆၧနီၪလဲၪ.`