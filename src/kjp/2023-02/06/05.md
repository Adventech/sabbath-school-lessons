---
title:  စမဲအၫ "ဘၪဆၧဒၪ့ထ့ၬခွံၬ"
date:   03/05/2023
---

စဂၫဘြံလၭစၭထၪ့ဆၧလီၩဖျီၪဆၧလၧယၫ အနံၪ ၄၉၀ ယီၩ လၧဆၧမၩ အ၁ၭလၧအကၧၩ့ဒိၪထုၬ လၧစဒၫ့နအ့လၭ ဒဲလၧၦယုဒၫဖိၪ၁ံၪအဂးၪ လၧဆၧထုၭထၪ့ခၩလၩ့လူ (decree) လၧဆၧမၩဂုးထၪ့၁ုၪ့ထၪ့ထဲၩ့ယရှုစလံၫ့နီၪလီၫ. ဆၧခၩလၩ့အလူလဖၪဘၪထွ့ၫလၧယရှုစလံၫ့နီၪ အီၪအၪမံၩ့လါနၫ့ဂ့ၩ, လၧလံၬ အ့ဇရၫ (၇) အဖၧၩ့, ပဒၪဘၪဆၧခၩလၩ့ (ခွံၬလၩ့) အလူလၧ 457 B.C., ဆၧထိးဆၧၫ့ၦယုဒၫဖိၪ၁ံၪထဲၩ့ထဲၩ့လၧအထံၫခးဒၪ၀့ၫဒဲလကၭဘၪ မိ၁ုၪ့ထၪ့ထဲၩ့ဘၪ အ၀့ၫ၁ံၪအဆၧဘိၪ့ဆၧဘၩလး၀ၩ့လဖၪနီၪဆ့လီၫ (အ့ဇရၫ ၇း၁၃, ၂၇).

အနီၪမွဲဆၧအကၧၩ့ဒိၪလၩ့ဆၫ့လၧ ပဘၪထီးနဲၪ့စအၫတဇၧၭစံၫ (Artaxerxes) ခၩလၩ့အလူလၧ 457 B.C. ဆၧဂီး၁ၫ့ခံၫ့ခၫ (autumn) နီၪလီၫ. စၭထၪ့လၧဆၧခၩလၩ့လူ, လၧ 457 B.C., ထီၩ့စိၩလၧစမဲအၫအထီ, ဘဲၫစဒၫ့နအ့လၭစံၭ၀့ၫနီၪ, မိအီၪယံၬ၀့ၫ ၆၉ နွ့ၫ (၄၈၃) နံၪ့လီၫ. ၦစၭထၪ့၀ံလၧ 457 B.C. တၭ မိထီၩ့စိၩ၀့ၫလၧ A.D. 27 နီၪလီၫ.

ဆၧချဲၩ့မစဲအၫအခီၫပယီၫမွဲ "ၦဒိၭဂုၪအ၁ၭ" (the anointed one) နီၪ လီၫ. လၧ A.D. 27 နီၪ, ယ့ၫရှူၬဎရံၬ, မစဲအၫ, ဒိၭဘၧၩ့လၩ့အ၁ၭလၧထံၫလီၫ. (ဖီ မၭ၁ုၫ ၃း၁၃-၁၇), စဒၫ့နအ့လၭ လီၩဆိၫ၀ဲၩ၀့ၫဆၧအဆၧၫ့အထီနီၪ, လၧဎရံၬမိဘၪဒိၭဘၧၩ့အ၁ၭလၧထံၫနီၪ, လၧအ၀့ၫမိစၭထၪ့အဆၧမၩလၧ ၃ƒနံၪ (၁ၧၫ့နံၪ့ခီၫ) အထီထီးနီၪလီၫ.

`ဖီ ရိမၫ ၅း၆-၉ ဒဲ ဒၫ့နအ့လၭ ၉း၂၆. ဆၧထုၭဖျီၪထၪ့ဆၧမွဲဆၧတီၩဖၭဒိၪ လဖၪထီးယီၩဆၧနီၪလဲၪ.`

"တၭလၧမုအနွ့ၫအဘျၩ့ဎူၫဆံၫနံၫဘျၩ့အလးခဲၫ့နီၪ ၦဒိၭဂုၪအ၁ၭလဂၩ မိဘၪဆၧဒၪ့ထ့ၬခွံၬ၀့ၫ" (ဒၫ့ ၉း၂၆) လီၫ. မစဲအၫမိဘၪ "ဆၧဒၪ့ထ့ၬခွံၬ၀့ၫ," ဘၪထိး၁ံၫအ၁ၭနီၪလီၫ. စံၭ၀့ၫလၧယၫ "လါနၫ့မွဲလၧအဂးဒၪ၀့ၫအ့ၬ." အ့ၪမွဲလခီၫ, ကဆါဎရံၬအဆၧ၁ံၫလၧကြၫနံထုၪ့စူၪယၫလီၩ့နီၪ မွဲလၧပဂး, လၧအနၫ့ဆါဒၪ၀့ၫအဂးအ့ၬ, မွဲဆၧနီၪစပီလူၫကွ့ၭ၀့ၫဘဲၫယီၩ, "အ့ၪမွဲယွၩနဲၪဖျီၪထၪ့ အဆၧအဲၪဆၧကွံၩ လၧပဂးဘိၩ့ယီၩ, ထီးပမွဲဆၧဒဲၩဘၭဖိၪအဘိၩ့ဘၭနီၪ, ဎရံၬ ထိး၁ံၫအ၁ၭလၧပဂးလီၫ" (ရိမၫ ၅း၈).

လၧ ဒၫ့နအ့လၭ ၉း၂၇ အဖၧၩ့, ပဒၪဘၪလၧဖိၭဖၫ့နွ့ၫအထးဖၧၩ့, လၧနွ့ၫနံၪ့ အဖၧၩ့နီၪ, ဎရံၬမိဘၪ "ဒုၭအီၪပထုၬဆၧလုဒဲဆၧမၩဘိၪ့" နီၪလီၫ. လၧဆၧဖိၭဖၫ့ လၧလနွ့ၫအထးဖၧၩ့နီၪ, လၧ A.D. 31 နီၪ, ဎရံၬမၩဂုးခၧၫ့ဆၧအုၩ့လၩ့အဆိၩ အကၠၪနီၪလၧအ၀့ၫအ၁ွံၪ, လၧအထိး၁ံၫအ၁ၭလၧထုၪ့စူၪယၫ, ဒဲဆၧလုထၪ့ဆၧ အဆၧဎိၭဒီၪအဖျီၩ့ထုၬခွံၬ၀့ၫထီးနီၪလီၫ.

ဆၧလီၩဖျီၪဆၧလၧယၫယီၩ မွဲဆၧနဲၪဖျီၪကဆါဎရံၬ, မစဲအၫ, အမိဘၪ ထိးဆၧ၁ံၫဒဲဆၧလုထၪ့ဆၧအဆၧဎိၭဒီၪအဆၧမၩနီၪထုၬခွံၬ၀့ၫဒၪလၧ A.D. 31 ဆၧခိထၪ့၁ၫ့အထီနီၪလီၫ. ဆၧလီၩဆိၫ၀ဲၩ၁ံၪလဖၪယီၩ လၧၫ့ထၪ့ဎွ့ၩထၪ့၀့ၫဒၪ လၩ့ထံးလၩ့ဆ့ၭလီၫ. လၩ့ထံးလၧဘိၪ့လၩ့ဖၬ, လၧဆၧလုဆၧအခိၪလုထၪ့ ဘိၪ့လၩ့ဖၬအ၁ိၪဖိၪထီးနီၪ, ဎရံၬဘၪလုထၪ့အ၁ၭလၧပဂးလီၫ.

`ဆၧကွ့ၭနဲၪ့ထၬဆၧယီၩမွဲဆၧနီၪအဂးလဲၪ, ဖီ မၫကၧၭ ၁၅း၃၈ ဒဲ မ၁ုၫ ၃း၁၅, ၁၆. လံၬဆံၫ့ဎံၪအဆၧၫ့လဖၪယီၩ လီၩနၪ၁့ၪပၧၩ ဒၫ့နအ့လၭ ၉း၂၄-၂၇ ဘဲၫ၁့ၪလဲၪ.`