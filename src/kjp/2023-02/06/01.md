---
title:  ဆၧစ့ၩရၫ့ဆၧအနၩရံၩ
date:   29/04/2023
---

### ဖီလနွ့ၫယီၩအဂးဆၧမၩလိၪ
ဒၫ့နအ့လၭ ၈, ၉; အ့ဇရၫ ၇; မၭ၁ုၫ ၃း၁၃-၁၇; ရိမၫ ၅း၆-၉; မၫကၧၭ ၁၅း၃၈; ၃မိစ့ၭ ၁၆း၁၆.

> <p>၁နိၫထီၫ့</p>
> “အယီၩပ၁့ၪယၫအဆၧၫ့အထီ ဒဲအမုအလၩဘၪယူၭဘိၩ့နဲၪ့ယီၩ, လၧပကြၨၭနၪ့ထၪ့ပ၁ၭ လၧဆၧမံၫအဖၧၩ့ယူၭလီၫ. အဂဲးဘဲၫယီၩ ဘိၩ့နဲၪ့ ယီၩပဆၧထိးထဲၩ့တၩ့ထဲၩ့အီၪဘူၭနဲၪ့ လၧပနဲၩ၁ၫ့ဆၧနီၪဒံၭလီၫ. မုနၩ မိဖီၩ့တၭး မုဆၫဘူၭ၀့ၫလီၫ" (ရိမၫ ၁၃း၁၁, ၁၂).

National Geographic လံၬမဲၭကဇံၩ့ကွ့ၭဖျီၪထၪ့မ့ၪအၪ့၁ံၪ့ကျိၭ (forest) Yellowstone National Park လၧခးအမ့ၩရကၩအဖၧၩ့ လၧဖီၩ့ခွံၬ အနံၪ့လယၩအဘျဲၪအိၩအဂဲးလီၫ. မ့ၪအၪ့ဆၧဂီၩ့အခၫ, ၦယိထွ့ၫခိၭထၬ၁ံၪ့ကျိၭ လး၀ၩ့လဖၪအၪ့ဎၬဘဲၩ့ဖၭထဲၩ့ဆၧဂၭဂီၩ့အထိၪအဎၩ့နီၪလီၫ. ၦယိထွ့ၫဆၧလဂၩ ဒၪ၀့ၫထိၪလဘံၪ့မ့ၪအၪ့ကဲၪထၪ့ဖံၫ့ချၫအပိၩ့ လၧ၁ံၪ့လထံၭအဖၫ့လၬလီၫ. အ၀့ၫဒၪဆၧလၩ့ဆၫ့လမံၩ့နီၪတၭ ဒိၪထိၭဘၪလၧအနီၪထိၭဘီၩ့နီၪလီၫ.

ထီးနီၪလဖၧၫ့, အ၀့ၫဒၪဘၪထိၪအဖိၪ၁ၧၫ့ဘံၪ့အီၪမၧၫ့လၧထိၪမိဎွါလၧ အ၁ံၫခွံၬ၀့ၫလဘံၪ့အဒံၭဖၫ့လၬနီၪလီၫ. ထိၪမိလၧအအီၪလၧဆၧအဲၪ, အ၀့ၫ၁့ၪ ယၫဆၧမိမၩအ၁ၭလၧဆၧကၪဆၧဂဲၩဖၭဒိၪနီၪ, အ၀့ၫစဲၪ့ဖီၩ့ဖျ့ၭအ၁ၭန့လါနၫ့ဂ့ၩ, ကိၭစူၭၡီၩ့အဖိၪလဖၪ လၧအ၀့ၫအဒံၭဖၫ့လၬ, ဘဲၫအဖိၪ၁ံၪကဖျ့ၭအဂး, အ၀့ၫ၁ံၫ လၧ၁ံၪ့ခၪ့ထံၭထီးနီၪလီၫ. ဆၧဂၩ့လဘံၪ့ (ဆၧမၩအ၁ၭ) ယီၩ, နဲၪဖျီၪၦဆူနဲၩ ဆၧဖိၪလဖၪ ဒိၭန့ဘၪဆၧဖီၩ့ဖျ့ၭလၧ ကဆါဎရံၬအဖၧၩ့နီၪလီၫ.

ကဆါယွၩဆၧစ့ၩရၫ့အမ့ၪနီၪ အၪ့ခွံၬအ၀့ၫ, လၧကြၫနံ, ဒဲၦလၧအအီၪလၧ ဎရံၬအဖၧၩ့လဖၪ ဖီၩ့ဖျ့ၭ၀့ၫအဆိၩအကၠၪ လၧအ၀့ၫအဒံၭဖၫ့လၬနီၪလီၫ. လၧထုၪ့စူၪယၫလီၩ့နီၪ, ဎရံၬဘၪဆၧစ့ၩရၫ့ ဘဲၫၦဒဲၩဘၭဖိၪလဂၩအ၁ိၭတၭ ပကဲၪဘၪ ဘၩ့မုးဖိၪ၁ံၪအတီၩအလီၩ့လဖၪလီၫ. လၧအ၀့ၫထိးဆၧစ့ၩရၫ့နီၪ ပဖီၩ့ဖျ့ၭလၧ မ့ၪဆၧဂၭဂီၩ့အဆိၩအကၠၪ, လၧဆၧဒီၩ့လၩ့မွဲဂ့ၩ, ဒဲလၧဆၧမၩအ၁ၭၡါမၬလ့ၬဆ့ မွဲဂ့ၩနီၪလီၫ.