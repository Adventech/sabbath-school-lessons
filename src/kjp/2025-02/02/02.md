---
title:  “ဆၧထုၭဖျီၪအဆိၫထုၬ” အ၁နိၫ
date:   06/04/2025
---

အၪဒၪဆၧ ဆၧထံၫဆၧဒီၪအခၪ့ထံၭလၧဆၧမၩလိၪလးနီၪ, ၦအီၪက့ၪဆၧမၩလိၪအဆၧ၀ံ (number) လၧ "101" နီၪလီၫ. ထီးနီၪလဆၫ့ ၦအၪ့ဎၬနၪ၁့ၪ အၪထၪ့ဆၧအဒိၪအယိၬလဖၪလီၫ. ဘဲၫနီၪအ၁ိၭ, လံၬ ၁မိစ့ၭမွဲလံၬဆံၫ့ဎံၪထၧၫ့ ဘံၪ့ယၫအခၪ့ထံၭခၪ့ဎၧၩ့လီၫ.

လၩ့ဆၫ့ဒၪဆၧ, ထီးၦထုၭဖျီၪအဆၧ၁့ၪယၫ(အ့ၪ)ဆၧအီၪက့ၪနဲၪ့လမံၩ့မံၩ့ လၧလံၬဆံၫ့ဎံၪအဖၧၩ့ၪ အ့ၪမၩ၀့ၫလၧလံၬအခၪ့ထံၭ (၁မိစ့ၭ) နီ-- နမိ၁့ၪယၫဘၪ ဆၧကဲၪထၪ့အ၁ၭထီးနီၪတၭ, ဆၧအၪ့ဎၬနၪ၁့ၪဆၧလၧယၫခီၫနီၪ မိလ့ၩ၀့ၫဒၪလၧ ဖၧၩ့၁ၭလဖျီၩ့ဎးအဖၧၩ့ဒၪနီၪလီၫ.

ဆၧမၩလိၪဖိၪလနၩ့စံၭ၀့ၫလၧ “ဆၧထုၭဖျီၪအဆိၫထုၬအ၁နိၫ” နီၪလီၫ. ၁နိၫနီၪဘၪလဖၧၫ့ဖၧၫ့ ၦကိၭ၀့ၫလၧဆၧ၁ီၪ့ဆၧ၁ၫ့ (အ့ၪလမွဲ) ဆၧအဒီၩ့လမံၩ့ဆ့, ဆၧအီၪက့ၪစဲၪအမံၩ့လမံၩ့ဎးနီၪအီၪအ့ၬ. ဆၧအဒီၩ့ဖျီၪလၧဆၧအၪ့ဎၬနၪ၁့ၪ လံၬဆံၫ့ဎံၪလၧဆၧမၩအ၁ၭမုဆဲၪ့မုဂၪမွဲဂ့ၩ ဒဲလၧဆၧလီၩဖျီၪဆၧလၧယၫခီၫမွဲဂ့ၩ, ကဆါယွၩဖ့ၪလၫ့အဆၧပရၧၫ့လဘျၩ့ဘၪလဘျၩ့, လအၪ့လဲၩဘၪအ၁ၭဘၪ, ခီၫလၧအခၪ့ထံၭခၪ့ဎၧၩ့ထီးနံၪ့အဆံၫ ဒဲအယၩ၁ံၪဒၪလ့ၬ, မၩ၀့ၫလၧ၁နိၫ/ဆၧ၁ီၪ့ ဆၧ၁ၫ့လမံၩ့ဎးဒၪနီၪလီၫ.

`ဖီ အဲၫစ့ယၫ ၄၀း၇, ၈; မၪလခဲၫ ၃း၆; ဒဲ ဟံဘြုၫ ၁၃း၈ နီၪဆံၭ. လၧ၁နိၫမွဲဆၧနီၪလမံၩ့ဒုၭနၪ၁့ၪနၧၩ ဆၧအၪ့ဎၬနၪ၁့ၪဆၧလီၩဖျီၪဆၧလၧ ယၫလဖၪနီၪလဲၪ.`

လၧဂၪ့ခိၪဘိၩ့နဲၪ့ယီၩ ၦၡၩစံၭဆၧလၧဆၧအီၪတီၩအီၪဂုးအၪနဲၪ့ဆၧမွဲဆၧ တီၩ "truth" နီၪ, မွဲလၧအ၀့ၫ၁ံၪဆီၫ့မီၪ့လၧ ဆၧမွဲဆၧတီၩ (truth) နီၪ ၦတဲၩ့န့အခံး အဂၩ့၁့ၪယီၫ ဒဲအၪ့လဲၩအ၁ၭန့လဖၧၫ့ဂီၩ့လဖၧၫ့လီၫ. ၦလနၩ့နၩ့ဆီၫ့မီၪ့ဆၧဘၪမၪ လၧ ဆၧမွဲဆၧတီၩအဖၫ့ခိၪဒံၭလီၫ.

ကဆါယွၩဒုၭအီၪက့ၪထၪ့ဆၧမွဲဆၧတီၩအခၫနီၪ, အီၪက့ၪအ၁ၭကဒံၩကဒၩ နးဖၧၫ့အ့ၬ. ခီၫလၧအ၀့ၫဒုၭအီၪထၪ့၀့ၫဒၪနီၪ လ့ၩ၀့ၫဒၪလၧဆၧ၁ီၪ့ဆၧ၁ၫ့လမံၩ့ ဎး, ဒဲလၧဖၧၩ့၁ၭလဖျီၩ့ဎးဒၪနီၪလီၫ. ဆၧမၩအ၁ၭလဖၧၫ့ဂီၩ့လဖၧၫ့ ခိၭမၬခိၭမၬ လၧလံၬဆံၫ့ဎံၪအဆၧ၁ီၪ့ဆၧ၁ၫ့လမံၩ့ဎးနီၪလီၫ. လအၪ့လဲၩ၁ၭဘၪ, လမၩလၩ့ မါ၀့ၫဘၪ, အၪနဲၪ့အနီၪထုၭဖျီၪဂ့ၩထၪ့၀့ၫအၪနဲၪ့အလးဒံၭနီၪလီၫ. လံၬအခၪ့ထံၭ, ၁မိစ့ၭနီၪ လၩ့မါ၀့ၫအ့ၬ, ၁ုၭခွံၬ၀့ၫအ၁ၭအ့ၬ. လၧဆၧ၁့ၪယၫနၪ၁့ၪအၪထၪ့ဆၧ လီၩဖျီၪဆၧလၧယၫအဂးနီၪ ဆၧနၪ၁့ၪလံၬအခၪ့ထံၭ (၁မိစ့ၭ) ယီၩ မိဘၪဂ့ၩဘၪ ၀့ၫ ဂုးခၧၫ့၀့ၫဒၪနီၪလီၫ.

`မွဲဆၧအကၧၩ့ဒိၪ၀့ၫဖိၭဘိၭလဲၪလၧ ဆၧမၩလၩ့ဆါ, မၩလၩ့မါပဆၧ ဆူဆၧနဲၩထီးလန့ဘၪနီၪလဲၪ. အ့ၪမွဲၦလဂၩဂၩဒဲဆၧလမံၩ့မံၩ့, မိဂ့ၩဒၪ၀့ၫ မိမုၬဒၪ၀့ၫဖိၭဘိၭလဲၪဖိၭ၁့ၪလဲၪလါနၫ့ဂ့ၩ, မၩထံၬထၬမၩလၩ့ဆါဘၪ ဆၧမွဲဆၧတီၩလၧအဂၭဂီၩ့လ၁့ၪဘၪအဂးနီၪ ပမိဘၪအီၪဂုးဘဲၫ၁့ၪလဲၪ.`