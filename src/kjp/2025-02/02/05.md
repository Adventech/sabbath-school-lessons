---
title:  ဆၧဘၪဒၪဆၧၫ့ယၫဆၧ၁ံၫ
date:   09/04/2025
---

ဆၧ၁အုၭ၁ကၠၩ့အဒိၪထုၬလၧၦအီၪမၧၫ့လၧဂၪ့ခိၪယီၩ ဘၪဆၧထုၭဖၭ၀့ၫ လၧအဆၧတဲၩ့လၩ့ကဆါနီၪ, ဆၧ၁ံၫမွဲဆၧမိမၩထုၬခွံၬဆၧထီးအလူၬလီၫ. အနီၪမွဲ “ဆၧဒဲၩဘၭအလံၩ့အလဲၫ” လၧအမၩပထုၬခွံၬပၧၩလၧ၁ၭမၧၫ့အခၪ့ထံၭခၪ့ဎၧၩ့ လၧမူၭ၀ၩ့ဒီၪ့ဖၧၩ့ယီၩလီၫ. ကဆါယွၩ, ဆၧတဲၩ့လၩ့ကဆါ မွဲ၁ၭမၧၫ့၁ၭၡီၩ့အခၪ့ထံၭ, မွဲဆၧအကၧၩ့ဒိၪလၧလံၬဆံၫ့ဎံၪအဆၧလီၩဖျီၪထၪ့ဆၧလၧယၫ, မိဒုၭ၁့ၪယၫပၧၩ ဆၧမွဲဆၧတီၩဒဲမိစံၭဆၧၫ့မၩဆၧၩ့ပဆၧကၪဆၧဂဲၩထီးအလူၬ, လၧပဒၪန့၁့ၪဒၪ လၧကဆါယ့ၫရှူၬ အဆၧထိး၁ံၫဒဲအဆၧဂဲထုၪ့မၧၫ့ထၪ့ထဲၩ့နီၪလီၫ.

ဆၧလီၩဖျီၪထၪ့ဆၧ၁ံၫအဂဲးလၧလံၬဆံၫ့ဎံၪအဖၧၩ့နီၪ ဖ့ၪလၫ့ဆၧဖၩ့ (ဆၧ၁့ၪယၫနၪ၁့ၪ) ဒိၪမၬလၧ ဆၧလီၩဖျီၪထၪ့ဆၧလၧယၫ (prophecy) အဂးနီၪလီၫ. ဒဲဒုၭနၪ၁့ၪပၧၩလၧဆၧဒဲၩဘၭအဆၧထုၭန့ဆီၪ့ပၧၩ ဒဲဖ့ၪလၫ့ပၧၩကဆါယွၩအဆၧမၩဆၧၫ့ထဲၩ့ဆၧကၪဆၧဂဲၩယီၩ အဆၧပိၭဆၧလိၬ (အ့ၪ) အကၠီၪ့အဖျီၩ့နီၪလီၫ.

`ဖီ ၁မိစ့ၭ ၂း၁၅-၁၇; ၁မိစ့ၭ ၄း၈-၁၅; ၁ကီရံၫ့ ၁၅း၁၅-၁၉; ဒဲ နဲၪဖျီၪ ၁း၁၈. လံၬဆံၫ့ဎံၪအဆၧၫ့လဖၪယီၩ လၧအထုၭဖျီၪထၪ့ဆၧ၁ံၫ ဂဲၫကဲၪထၪ့အဆိၫထုၬနီ--စံၭဘၪပၧၩလၧဘၪမွဲနီၪ ၦၡၩဘၪ၁ံၪလဲၪ, ကဆါယွၩယိလၩ့ဆၧနီၪဘဲၫ၁့ၪလဲၪ, ဒဲအဆၧဖ့ၪဆၧၫ့မၩဘၪထဲၩ့ဆၧကၪ ဆၧဂဲၩနီၪဘဲၫ၁့ၪလဲၪ၁ံၪလဖၪယီၩ မွဲဆၧနီၪလဲၪ.`

ပစံၭယံၫယါဆၧလၧ “ဆၧ၁ံၫမွဲပဆၧအီၪမၧၫ့အကုၭအကျၩ့ (အဆၧဘၪ ထွ့ၫ) လမံၩ့” လီၫ. အနီၪမွဲဆၧအၪ့လံၬအၪ့လီၫဆၧလီၫ. ဆၧ၁ံၫနီၪမွဲဆၧဆၪ့ ကျဲၭ (ဆန့်ကျင်ဘက်) လၧဆၧမၧၫ့နီၪလီၫ. ဆၧလၧအအီၪယဲၩ့လၧပလမိဘၪ လ့ၩခၫ့ဖျီၫ့ဘၪနးဆိၭဘၪယီၩဂဲၫနုၬဖျီး၀့ၫ, မွဲဆၧဒဲၩဘၭဂဲၫဆိၬန့ဆၧလီၫ. ထီးမွဲ ၦၡၩဆၨၩဘၪဒၪဆၧၫ့ယၫယံၫယါလၧဆၧ၁ံၫလါနၫ့ဂ့ၩ အ့ၪဘၪပၧၩလၩ့ထံးနီၪ ပထိးဆၧၫ့မိနၧၩ့အ့ၬ. ပဘၪထိးဆၫက့ၭနၭလ့ၬလီၫ. ဆၧမၩဘၪထံၭပ၁ၭအၪနဲၪ့ ဖိၪ၁-ဆံၭအ့ၪ၁ံၫလၧဂံၪ့ဒီၪ့ဖၧၩ့နီၪအီၪအ့ၬ. အၪဒၪဆၧၦၡၩဆီၫ့မီၪ့ဆိၫဆၧလၧ ၦအ၁ၭၡါမိဘၪ၁ံၫဆိၫ၀့ၫဒၪနီၪလီၫ.

အ့ၪပယိလၧလံၬဆံၫ့ဎံၪအဆၧကွ့ၭနဲၪ့နီၪ, ဆၧဘၪလၩ့ဎိၭအီၪအ့ၬ, လချုၭ စအၫဒၫ့ဒဲနးအံၫ၁ံၪနၫ့ဆါဒၪ၀့ၫလ၁ံၫဒံၭဘၪနီၪ, အ၀့ၫ၁ံၪဘၪလ့ၩခၫ့ဖျီၫ့ဆၧ၁ၭအုၭလၧအဖိၪခွၫတီၩလီၩ့လဂၩ ဘၪဆၧမၩ၁ံၫ၀့ၫဖိၪအၧၩ့၁ၫ့လဂၩနီၪလီၫ. မွဲဆၧ ဘၪ၁ံၫလၧ လကြၨၭလဘၪဘၪနီၪလီၫ.

ဆီၫ့မီၪ့ယိကဆါယ့ၫရှူၬအဆၧဘၪ၁ံၫနီၪဘီၪ. ၦအတီၩအလီၩ့ဘၪ၁ံၫ၀့ၫ ဒၪလၧၦလတီၩလလီၩ့ဘၪနီၪ, ဘဲၫစအၫဘလၭအဆၧ၁ံၫအ၁ိၭလီၫ. ဆၧဘၪထိး လတီၩလလီၩဘၪဘဲၫယ့ၫရှူၬဘၪထိး၀့ၫဒၪနီၪ မိအီၪဒံၭဆ့ဧၪ. ဆၧဘၪဒီၩ့လိၬ၁ၭ ဘဲၫစအၫဘလၭအဆၧ၁ံၫဒဲ ကဆါဎရံၬဘၪထိး၁ံၫလၧထုၪ့စူၪယၫလီၩ့အဘိၩ့ ဆၧၩ့နီၪ မိအီၪ၀့ၫဆ့ဧၪ. စအၫဘလၭဘၪ၁ံၫအဆၧမၩအ၁ၭနီၪ ဖ့ၪလၫ့ပၧၩဆၧ နၪ၁့ၪလၧ “ဆၧ၁ွၪခိၪဒဲဆၧ၁ံၫအဂဲးမိၡါ” ဒဲကဆါယွၩဖ့ၪလၫ့ပၧၩယ့ၫရှူၬနီၪဘဲၫ ၁့ၪလဲၪ.

`ဆၧလီၩနၪ၁့ၪပၧၩ ဆၧစံၭဆၧၫ့ထဲၩ့ဆၧ၁ံၫအဂဲးအ့ၪလအီၪဘၪနီၪ, မွဲမိကဲၪဆၧပျီၩပျီၩလၧပဆၧအီၪမၧၫ့အီၪဂဲၩဘဲၫ၁့ၪလဲၪ. ဆၧယီၩ၁ီၪ့လိၪ ပၧၩလၧ ပမိဘၪစံၭခိးစံၭတၩကဆါယ့ၫရှူၬ မၩဆၧလၧပဂးနီၪဘဲၫ၁့ၪလဲၪ.`