---
title:  ဆီၫ့မီၪ့အၪထၪ့လၧယၫ
date:   11/04/2025
---

ဖီ Ellen G. White, "The Revelation," pp. 578-581 in The Acts of the Apostles

ဂၪ့ခိၪအဆၧဘိၪ့ဆၧဘၩအၪမံၩ့နီၪ အီၪလၧအဆၧဆီၫ့မီၪ့ဒၪ၀့ၫလီၫ. အ့ၪပစံၭလၧဎရံၬဖိၪအဆၧဘိၪ့ဆၧဘၩနီၪ, အီၪဆဲၩလၩ့အ၁ၭဂုးခၧၫ့လၧဖးဖီၩ့ (့ငျအသမငခၠူ) အဆၧမၩအ၁ၭလဖၪနီၪလီၫ. လံၬဆံၫ့ဎံၪမွဲဆၧကွ့ၭနဲၪ့ဆၧမၩအ၁ၭလၧ ကဆါယွၩနုၬလၩ့မၩဆၧ လၧၦၡၩအဘိၩ့အဆၧၩ့လီၫ. ထီးပအၪ့ဎၬနၪ၁့ၪဘၪ ဆၧမၩအ၁ၭအီၪလၧအနံၪ့အထီၫ့နီၪတၭ ပမၩလိၪဘၪကဆါယွၩအဆၧမၩ အီၪဂုး အီၪခၧၫ့၀့ၫဒၪနီၪလီၫ.

ဘၪလဖၧၫ့ဖၧၫ့နီၪ, ဎရံၬဖိၪလဖၪဂၪ့အံၪဂၪ့ဆီးလၧ အဘျဲၩနါဂၧၫ့ဘၪဆၧ ယီၩလီၫ. ဆၧပရၧၫ့လၩ့ဆၫ့ ဆၧလီၩဖျီၪဆၧလၧယၫ လၧပဆၧအီၪကီၪ့အဆၧ လီၩလၩ့လၬလၩ့နီၪ ပဆီၫ့မီၪ့လၧပနါဂၧၫ့ဘၪဘျဲၩယူၭ, ဆၧမၩလိၪအ၁ၫ့အီၪနးမံၩ့ အ့ၬ၁့ၪ၀့ၫဒၪဆ့လီၫ.

မွဲလၧဆၧပရၧၫ့ယီၩ လအၪ့လဲၩဘၪအ၁ၭ, ဒဲအီၪဂုးခၧၫ့၀့ၫအကၠီၩ့ ဆၧလၩ့ ဆၫ့လအီၪဘၪနီၪမွဲအ့ၬ. အ့ၪမွဲလခီၫ, ထီးနအၪ့ဎၬနၪ၁့ၪယွၩအဆၧကိၪ့လၧ အဒိၪ၀့ၫထီၫ၀့ၫဒၪနီၪ အီၪဂုးခၧၫ့၀့ၫအဆိၩအကၠၪတၭ နအၪ့ဎၬနၪ၁့ၪလူၬလ၁့ၪဘၪနီၪ လီၫ.

ဆၧဘၪကွ့ၭလံၬနဲၪဖျီၪအဂဲးအဖးအီၪလမံၩ့နီၪဘိၩ, ဘဲၫ Ellen G. White စံၭ၀့ၫအ၁ိၭ, မွဲလၧဎရံၬဖိၪဆၧအီၪကီၪ့ မိဘၪအီၪဆဲၩဘုၭအ၁ၭလၧ အဆၧလ့ၩ ခၫ့ဖျီၫ့အဆၧပရၧၫ့ဖၧၩ့အဆိၩအကၠၪအဂးနီၪလီၫ. “ဆၧအၪ့မၧၫ့ဖိၪလၧအထီ ထီးနီၪလနၩ့ . . . လၩ့ပွံၭလၧဆၧထုၭဖျီၪထၪ့ဆၧမွဲဆၧတီၩခိၭမၬခိၭမၬနီၪလီၫ. အ၀့ၫ၁ံၪအဲၪဒိၭ၀့ၫလၧ ဆၧ၁ီၪ့ဆၧ၁ၫ့လဖၪ မိထုၭန့ဘၪၦအ၁ၭဘဲၫလံၬလဲဖၭထီၫ လၧအမၩမုၬၦၡၩအ၁ၭအ၁ိၭနီၪလီၫ.” The Acts of the Apostles, p. 580. လံၬနဲၪဖျီၪယီၩ မွဲန့ၫလံၬလၧဆၧမၩလၧယၫခီၫအဂးလကၭဘၪ, မွဲ၀့ၫလံၬလၧအဘၪထွ့ၫလၧဆၧအလ့ၩဖီၩ့၀့ၫလဖၪဆ့နီၪလီၫ. ဆၧနီၪမွဲလၧဆၧပရၧၫ့အ၀ံ ဆဲၩဘုၭအ၁ၭလၧ ဆၧဆူဆၧနဲၩအဆၧလ့ၩခၫ့ဖျီၫ့ ထီးအဘၪမၪဖၧၩ့၁ၭလဂ့ၩ အဂးနီၪလီၫ.

**ဆၧအၪ့စၪ့ကၩ့ကၩဎိၭလၩ့ဆၧအဂးလဖၪး**

`လံၬဆံၫ့ဎံၪနီၪ ထိးဆၧၫ့ဆၧပရၧၫ့အ၁ၫ့ဒဲဆၧနၪ၁့ၪအ၁ၫ့လၧဆၧချိၫ့နီၪ နးဆိၭအ့ၬ. ဆၧမိအၪ့ဎၬနၪ၁့ၪဆၧအဂူၫဂၩလမံၩ့မံၩ့နီၪ ဘၪအီၪဂုးလၧဆၧ မွဲဆၧတီၩအလိးဆူၪခဲၩ့လၧယွၩဖ့ၪလၫ့၀ဲၩပၧၩဘဲၫ၁့ၪလဲၪ.`

`ဆၧအီၪကီၪ့မိဘၪစံၭဆၧၫ့ထဲၩ့ဆၧကွ့ၭကျိၭ ဆၧလီၩဖျီၪဆၧလၧယၫ (prophecy) လၧဆၧဆီၫ့မီၪ့အ၁ၫ့လဖၪနီၪဘဲၫ၁့ၪလဲၪ. ပဘၪနၪ၁့ၪအၪ ထၪ့ဆၧနီၪမိအီၪ၀့ၫဒၪလ့ၬ, ဆၧနၪ၁့ၪအ၁ၫ့ယီၩ မွဲဆၧဘၪထွ့ၫလၧ ဆၧမွဲဆၧတီၩအခၪ့ထံၭဧၪ, မွဲဆၧမိမၩဖျီၪအမံၩ့လီၫဧၪ, မွဲဆၧလၩ့မဲၩလၧ အဘၪမၪခီၫဧၪနီၪ ပမိဘၪအၪ့နၩ့ဘဲၩ့ဖၭဘဲၫ၁့ၪလဲၪ.`

`လၧဂၪ့ခိၪအဆၧဒုၭဖၭဒိၪ ၂ အထီ, ၦထူၬကဘၩ့လၧမၫဆၧမံၭဖၧၩ့လဂၩ လၧအ၀့ၫမိ၁ံၫထီနီၪ အၪ့စၪ့၁ံၪ့ဎွံၪဆရၫ, “ယမွဲၦဖိၪဎွ့ၪလဂၩလီၫ, ထီးယ၁ံၫနီၪ နမိနၪ့ထၪ့ယၧၩဒံၭဧၪ,” ဆၧစံၭဆၧၫ့ထဲၩ့၀့ၫ, “မွဲ, ယမိနၪ့ထၪ့ နၧၩကိၭအဆၧၫ့အထီလီၫ.” ၦစံၭဆၧၫ့ဆၧနီၪ မုၬလၧအနါလါနၫ့ဂ့ၩ ထီးအ၀့ၫ၁ံၪနီၪ ဆၧဆီၫ့မီၪ့လၩ့မါ၀့ၫဆ့လီၫ. ဆၧ၁ံၫလၧဆၧယိလါလအီၪ ဘၪလမံၩ့ အ့ၪမွဲကဲၪဆၧထီးလူၬအထုၬလၧပဂးနီၪ, မွဲ၀့ၫဆၧပျီၩပျီၩလၧ ပအီၪမၧၫ့ယီၩ, ပဒိၭန့ဘၪဆၧမၩလိၪဘဲၫ၁့ၪလဲၪ.`