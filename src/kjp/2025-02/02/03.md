---
title:  ဆၧနၪ၁့ၪယွၩအဆၧအဲၪ
date:   07/04/2025
---

ဆၧန့၁ၫဘၪဆၧဒဲၩဘၭအလုၫအလါနီၪ မွဲလၧပဆၧဒၪမူၭ၀ၩ့ဒီၪ့ယီၩဘၪ၁ၭ လိၪ (စံၪစၪ) ၀့ၫဒၪလၧ ပနၫ့ဆါအဲၪလၩ့ဒၪ၁ၭဒဲဆၧအီၪက့ၪဒိၪလၩ့၁ၭအကၠီၩ့နီၪ လီၫ. ပယိထၪ့ဂၪ့ခိၪယီၩလၧ ပဆၧဒၪ, ပဆၧနၪ၁့ၪအဖၧၩ့ဒၪပ၀့ၫအၪနဲၪ့လၧ ကဆါယွၩအဆၧဒၪ အဆၧအီၪက့ၪ၁ၭအဖၧၩ့ဒံၭနီၪလီၫ. ဆၧမၩဒံၩ့ခံၫ့ပဆၧဆီၫ့မီၪ့ နၪ၁့ၪဆၧယီၩ အၪနဲၪ့လၧၦဒဲၩဘၭဖိၪအဆၧအီၪက့ၪ၁ၭနီၪ အီၪလၧၩ့အ့ၬ. ၦဂၪ့ခိၪဖိၪ၁ံၪအ၁ၭဆုးလၩ့ဒၪလၧဆၧအဲၪလၩ့ဒၪ၁ၭ ဒဲဆီၫ့မီၪ့ဆၧလၧၦဂူၫဂၩအဂးအီၪ အ့ၬ, ဆၧအီၪက့ၪ၁ၭဘဲၫနီၪ မိ၁့ၪယၫကဆါယွၩအဆၧဘၪ၁ၭယီၫအ့ၬ.

ဆၧနၪ၁့ၪဆၧအဲၪအလုၫအလါနီၪ မွဲဆၧအကၧၩ့ဒိၪလမံၩ့လၧဆၧနၪ၁့ၪ လံၬဆံၫ့ဎံၪအဆၧလီၩဖျီၪဆၧလၧယၫအဂးလီၫ. ဆၧနၪ၁့ၪဘၪမၪကဆါယွၩ အတခ့ၭဖ၀ၭနီၪ မွဲဆၧပိၩ့ထၪ့ဆၧ (ဆၧဂဲးလိၬတ့ၭလိၬဖၭဒိၪ) အခၪ့ထံၭခၪ့ဎၧၩ့ လီၫ. Ellen G. White ကွ့ၭလံၬ The Great Controversy အထုၬနီၪ စံၭ၀့ၫဒၪ, “မူၭ၀ၩ့ဒီၪ့ထၧၫ့ဘံၪ့ယၫနီၪဆံၫ့ဎံၪ၀့ၫဒၪလီၫ. ဆၧဎူၫဆၧဎၩ့ဒဲလၧဆၧ ၁ုၪ့မုၬ၁ၭရှူၪအီၪ၀့ၫဒၪလပိၩ့ဎးလီၫ. ဆၧမၧၫ့ဒဲဆၧဖၩ့နီၪ ယွၩလၩ့၀့ၫဎံၩ့လးလၧ မူၭခိၪလး၀ၩ့လၧအထုၬအဆၧၫ့လအီၪဘၪအဖၧၩ့နီၪ, ခီၫလၧဆၧမုၭဆၧမၫ့ (atom) အဆံၭ/အပ့ၫထုၬ ထီးလၧအဎိၩဒိၪထုၬ, ဆၧဂဲၩ၀ၭ၁့ၪဂ့ၩ ဆၧအီၪဂုး၁ံၪ မွဲဂ့ၩ, လၧအ၀့ၫ၁ံၪအဆၧဎံၫဆၧလၩအဖၧၩ့ ထုၭဖျီၪထၪ့ကဆါယွၩအဆၧအဲၪထီး နီၪလီၫ.” The Great Controversy, p. 678.

`ဖီ ၁မိစ့ၭ ၂၂း၁-၁၃. ဆၧထုၭဖျီၪထၪ့ “ဆၧအဲၪဆၧကွံၩ” အဆိၫထုၬလၧ ၁မိစ့ၭ ၂၂း၂ အဖၧၩ့နီၪလီၫ. ဆၧကွ့ၭနဲၪ့လဖၪ၁ီၪ့လိၪ ပၧၩလၧ ကဆါယွၩအဆၧအဲၪအလုၫအလါ မွဲဆၧနီၪလမံၩ့လဲၪ.`

အ့ၪမွဲပဘၪအၪ့ဎၬ ဆၧဂဲၫကဲၪထၪ့အခၪ့ထံၭလၧလံၬဆံၫ့ဎံၪဖၧၩ့နီၪ, ပမိဘၪ မၩန့ဒၪလၧ ဆၧကွ့ၭနဲၪ့ဆၧ၁ၭထိၬအပရၧၫ့လဖၪအဖၧၩ့နီၪလီၫ. လၧ မၭ၁ုၫ ၃း၁၇; မၫကၧၭ ၁း၁၁; လုကၭ ၃း၂၂, ဒဲ ယီဟၫ့ ၃း၁၆ အဖၧၩ့နီၪ ပဒၪဘၪ ဆၧလီၩဖျီၪထၪ့၀့ၫ “ဆၧအဲၪ” အဂဲးအဆိၫထုၬထီးနီၪလီၫ.

ပစံၭအဒီၩ့, ဆၧထုၭဖျီၪ “ဆၧအဲၪဆၧကွံၩ” အဆိၫထုၬလၧလံၬယီဟၫ့ အဖၧၩ့ (ယီ ၃း၁၆) နီၪ မွဲဆၧဖ့ၪလၫ့ဆၧ၁့ၪယၫအလၩ့ဆၫ့ - မွဲဆၧလီၩဖျီၪဆၧ ဘၪလုထၪ့စအံစၭလၧ ဆၧလုလးအဖၫ့ခိၪနီၪလီၫ. စအၫဘြဟၫ့အဆၧနဲၩ့ ကဆါယွၩနီၪ မွဲဆၧနဲၩန့ဖ့ၪလၫ့ဆၧ, နဲၩ၀့ၫလၧကဆါယွၩမိမၩမၧၫ့ထဲၩ့အ၀့ၫ အဖိၪခွၫဒံၭနီၪလီၫ (ဟံ ၁၁း၁၉). အနီၪမွဲဆၧဖ့ၪလၫ့ဒီၩ့ (ဆၧအလၩဒုၩ) လၧယွၩ အဆၧအဲၪၦၡၩဆၨၩအဂးနီၪလီၫ. အ၀့ၫအဲၪပၧၩထီးယီၩလၧ “ဖ့ၪလၫ့ခွံၬအဖိၪခွၫ အီၪလဂၩဎး” (၁မိ ၂၂း၂, ၁၂, ၁၆) ဒဲ, ထီးနီၪ, ဒုၭဂဲထုၪ့မၧၫ့ထၪ့ထဲၩ့၀့ၫလၧဆၧ ၁ံၫနီၪလီၫ. မွဲဘဲၫနီၪအ၁ိၭ, ပဒိၭန့ဘၪဆၧအဲၪလၧအဖ့ၪလၫ့အ၁ၭ, လၧကဆါယွၩ မၩဆၧလၧပဂးနီၪလီၫ.

`မွဲပဖ့ၪလၫ့ၦဂူၫဂၩလၧဆၧအဲၪ ဘဲၫကဆါယွၩဖ့ၪလၫ့ပၧၩယီၩဘဲၫ၁့ၪ လဲၪ. ဘၪမွဲနီၪလဲၪ လၧဆၧအဲၪဘဲၫယီၩ လမိကဲၪထၪ့ဘၪလၧပၧၩနီၪလဲၪ.`