---
title:  ဂူလဘီၩ့နီၪ
date:   10/04/2025
---

လံၬနဲၪဖျီၪအဂဲးမိထုၪ့နီၪ မွဲဆၧဘိၪ့ဆၧဘၩလီၫ. ၦမၩမၪဆၧလၧဆၧဘိၪ့ ဆၧဘၩအဘၪမၪနီၪမွဲ “ၡီၩ့” (နဲၪ ၁၃း၂-၄), ဒဲမူၭခိၪအ၁ီၫ့လၩ့ထ့ၬကဲၪထၪ့ မုၪခီၩလဲးလိၪထၪ့အ၁ၭလၧဂူလဘီၩ့နီၪ မွဲဆၧဘၪန့ဘၪထၪ့ (accident) နီၪမွဲအ့ၬ. ဖျီၪပျၩ့မၬလၧဆၧမၩအ၁ၭလၧကျိၭအံဒံၫ့ဖၧၩ့ အ၀့ၫမၩလၩ့ထ့ၬစအၫဒၫ့ဒဲနးအံၫ လၧဆၧဒဲၩဘၭအဖၧၩ့ ဒဲမိဖိၬအ၀့ၫအခဲၫ့လၧဆၧပိၩ့ထၪ့ဆၧတဲၩ့လၩ့ဆၧအကဆါ နီၪလီၫ.

`ထိၪထဎီၩ့ ၁မိစ့ၭ ၃း၁-၅ လၧ နဲၪဖျီၪ ၁၂း၁-၉ နီၪဆံၭ. မွဲဆၧနီၪ အဆၧဘၪလၩ့ဎိၭထီးနီၪလဲၪ. ဆၧဒုၭ၁့ၪယၫလၩ့ထံးပၧၩလၧ ဆၧဒုၭဆၧယၩကဲၪထၪ့လၧမူၭခိၪ လၧအလီၩဖျီၪထၪ့၀့ၫလၧလံၬနဲၪဖျီၪဖၧၩ့ဘဲၫ၁့ၪ လဲၪ.`

မုၪခီၩလဲး၁ိၫ့ဘၪမၪဂၪ့ခိၪယီၩလၧဆၧဂၭဂီၩ့ ဘၪဆၧကွ့ၭနဲၪ့လၧ လံၬဆံၫ့ဎံၪဖၧၩ့အီၪနံၫစီၪ့လီၫ. လၧ ၁မိစ့ၭအဖၧၩ့ ၦၡၩအီၪဒံၭဒၪနံၫဂၩအထီ, ဒဲလၧ နဲၪဖျီၪ ၁၂ ဒဲ ၁၃ အဖၧၩ့ မုၪခီၩလဲးအီၪဘဲၫ “အအၪ့လီၫန့ၦဂၪ့ခိၪဖိၪကိၭဂၩဒ့ၭ” (နဲၪ ၁၂း၉) ဒဲမွဲၦလဂၩလၧအဖ့ၪလၫ့ဆၧမံၩ့လၬအစီၩ့အမၩ့လၧ “ၦဂၪ့ခိၪဖိၪ၁ံၪ” မိဘိၪ့ထၪ့ ဘၩထၪ့အ၀့ၫနီၪလီၫ (နဲၪ ၁၂း၂, ၃). လံၬဆံၫ့ဎံၪအဆၧလီၩဖျီၪထၪ့ဆၧလၧယၫ အဖၧၩ့ ဆၧအၪ့လဲၩ၁ၭလအီၪဘၪနီၪ မွဲ၀့ၫဒၪဆၧဂဲးလိၬတ့ၭလိၬဖၭဒိၪ (the great controversy) နီၪလီၫ. ကဆါယွၩအတခ့ၭဖ၀ၭဒဲအလူအထၫနီၪ အၪ့လဲၩအ၁ၭ အ့ၬ, ဒဲမုၪခီၩလဲးအဆၧကိၪ့လဖၪ အၪ့လဲၩအ၁ၭအ့ၬဆ့လီၫ.

မွဲလၧဆၧဂဲးလိၬတ့ၭလိၬအခံးအဂၩ့လအၪ့လဲၩဘၪအ၁ၭ, ဒဲလံၬဆံၫ့ဎံၪ အဆၧလီၩဖျီၪဆၧအီၪလၧပ၁ိၭဂ့ၩဘၪတၭ, ဎရံၬဖိၪ၁ံၪရွံန့ဆၧအဘၪဒဲလ့ၩခၫ့ဂၬ ဘၪမုၪခီၩလဲးအဆၧအၪ့လံၬအၪ့လီၫဆၧ န့၀့ၫဂ့ၩဂ့ၩဘၪဘၪနီၪလီၫ. ကဆါယွၩနီၪ မွဲ၀့ၫကဆါယွၩကိၭအဆၧၫ့အထီ, ဒဲမုၪခီၩလဲးနီၪ မွဲ၀့ၫဒၪမုၪခီၩလဲးလီၫ. မုၪခီၩလဲး ဆဲၪအ၁ၭအခံးအဂၩ့လၧအထီၫ့လဖၪလါနၫ့ဂ့ၩ လၧနဲၪဖျီၪအဆၧလီၩဖျီၪဆၧအနံၪ့ နံၫထီၫ့အထးဖၧၩ့ အ၀့ၫဆိၫ့ကၩ (၁ိၩ့) အဆၧအၪ့လံၬအၪ့လီၫဆၧခီၫလၧ ကျိၭအံဒံၫ့အဖၧၩ့နီၪ အၪ့လဲၩအ၁ၭနးထံၪအ့ၬလီၫ. ကဆါယွၩအုၩ့လၩ့လၧ မိဖ့ၪလၫ့ ပၧၩဆၧကိၪ့ဆၧ၁့ၪဒဲနၪ၁့ၪအၪ့နၩ့ဘဲၩ့ဖၭဆၧ (ယ့မံၭ ၁း၅), ဒဲကီၩ့၁ိၭထၪ့စူၪ၀ဲၩ ယွၩအလူအထၫ, ဒဲပလၩ့ထံၩဖါဘၪလၧမုၪခီၩလဲးအဆၧအၪ့လီၫအဖၧၩ့န့အ့ၬနီၪ လီၫ.

`ဆီၫ့မီၪ့ဆၧအလုၫအလါ အၪ့လဲၩအ၁ၭဖျဲၪဖျဲၪလ့ၬနီၪဆံၭ. ၦၡၩ အဆၧဆုးကျိၭလိၬထၪ့ထီၫ၀့ၫလီၫ. ဆၧလၧပထိးဆၧၫ့န့လဖၪ ပထိး ဆၧၫ့လ၁့ၪလၧၩ့ဘၪ. ၦလဂၩဒဲလဂၩ ဆၧနဲၩန့လိၬ၁ၭလအီၪဘၪ. ၦဂဲးလိၬတ့ၭလိၬဆၧလၧအခၪ့ထံၭလဂၩနီၪ အၪ့လဲၩအ၁ၭအ့ၬ. ဎရံၬဖိၪ၁ံၪဘၪအၪ့ဎၬနၪ၁့ၪဆၧလၧ ဆၧၫ့ထီအၪ့လဲၩအ၁ၭဖၧၩ့ယီၩဘဲၫ၁့ၪလဲၪ. ဘဲၫပစံၭဆၧအဒီၩ့, မုၪခီၩလဲးအၪ့လီၫဆၧအခၪ့ထံၭနီၪ စံၭ၀့ၫဒၪလၧ န၁ံၪ မိ၁ံၫတၡါအ့ၬ, န၁ံၪမိလၩ့ဂၬယွၩနီၪလီၫၪ နဒၪဆၧၫ့ယၫဘၪဆၧဘဲၫယီၩ လၧနဆၧအီၪမၧၫ့ဖၧၩ့အီၪလစီၪ့စီၪ့ဧၪ.`