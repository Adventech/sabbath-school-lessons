---
title:  လံၬ၁မိစ့ၭအခၪ့ထံၭခၪ့ဎၧၩ့
date:   05/04/2025
---

### ဖီလနွ့ၫယီၩအဂးဆၧမၩလိၪ

အဲၫ ၄၀း၇, ၈; ၁မိ ၂၂း၁-၁၃; ယီ ၃း၁၆; နဲၪ ၅း၅-၁၀; ၁ကီရံၫ့ ၁၅း၁၅-၁၉; နဲၪ ၁၂း၁-၉.

> <p>၁နိၫထီၫ့</p>
> “ကဲဂီၩခိၬလနံၩ အ၀့ၫနီၪဒၪဘၪယ့ၫရှူၬ ဂဲၫလၧအအီၪတၭ, စံၭ၀့ၫဒၪ, ယွၩအ၁ိၪဖိၪ လၧအဆိၬန့ခွံၬၦဂၪ့ခိၪဖိၪအဆၧဒဲၩဘၭနီၪ, ယိခွါဆံၭ” (ယီဟၫ့ ၁း၂၉).

ဆၧကၪဆၧဂဲၩအခၪ့ထံၭလမံၩ့လၧ ဆၧကွ့ၭကျိၭလံၬဆံၫ့ဎံၪအဆၧလီၩဖျီၪ ထၪ့ဆၧလၧယၫအဂဲး, လၧထီဘိၩ့ယီၩနီၪ မွဲၦလ၁့ၪယၫဘၪဆၧဂဲးဆၧဖးလၧ နဲၪဖျီၪအဖၧၩ့နီၪလီၫ. ၦကွ့ၭလံၬနီၪ ၁့ၪယၫဘၪဆၧမၩအ၁ၭအခၪ့ထံၭလၧထီ လးလံၩ (OT) ဒဲမၩန့ဘၪအဆၧအီၪက့ၪ၁ၭလဖၪအကၠီၩ့တၭ, ဒုၭနၪ၁့ၪအခမျၧး၁ံၪ န့ဂ့ၩဂ့ၩဘၪဘၪလီၫ. လၧနအၪ့ဎၬလံၬဆံၫ့ဎံၪထၧၫ့ဘံၪ့ယၫအဖၧၩ့ နမိဒၪန့ဘၪ ဆၧဘၪထွ့ၫလၧနဲၪဖျီၪအဆၧၫ့နီၪ ဘၪခိးဘၪတၩလၧဆၧနၪ၁့ၪလံၬဆံၫ့ဎံၪအဂး လီၫ. ဆၧဂဲးမိထုၪ့အီၪ၀့ၫထီးနီၪဆ့လီၫ. လၩ့ဆၫ့ဒၪဆၧကြၨၭဘၪ၀့ၫလၧ လံၬ ၁မိစ့ၭ, ဆၧဘၪထွ့ၫလၧပဂၪ့ခိၪယီၩလၩ့ထ့ၬလၧဆၧဒဲၩဘၭအဆၧဘံၪဘူၪစၭဎၬ အဖၧၩ့လီၫ. ဆၧမၩအ၁ၭအခၪ့ထံၭဖျီၪထၪ့လၧနဲၪဖျီၪဖၧၩ့ကိၭမံၩ့ဒ့ၭဆဲၫ့ဆဲးနီၪ ဘုၭဆဲၩလိၬ၁ၭလၧလံၬဆံၫ့ဎံၪအခၪ့ထံၭလဆၧၫ့ (လၧ ၁မိစ့ၭ) အဖၧၩ့နီၪလီၫ.

လနွ့ၫယီၩ, ပမိအၪ့ဎၬဆၧဂဲးမိထုၪ့လၧနဲၪဖျီၪအဖၧၩ့လီၫ. လၧဆၧအဂဲး အဖးအီၪအၪမံၩ့အကျၩ ပမိမၩန့ဆၧနဲၪဒီၩ့လနၩ့လၧဆၧနၪ၁့ၪဆၧမၩအ၁ၭလၧ ဖျိၩ့လံၩလံၩအိၩလဖၪ အီၪလၧလံၬနဲၪဖျီၪအလးခဲၫ့လဖၪနီၪလီၫ. ပမိဒၪဘၪဆၧ လၩ့ဆၫ့လိၬ၁ၭဘၪဘၪဖိၪ အီၪအၪမၬထီးပ၀ံလန့ဘၪလဖၪ, ဒဲဆၧကိၭမံၩ့ဒ့ၭမိဖ့ၪ လၫ့ပၧၩဆၧမၩလိၪအကၧၩ့ဒိၪလၧၦၡၩဆၨၩအလုၫအလါအဒုၭကဲၪထၪ့ၦပိၩ့ထၪ့ ဆၧလၧမူၭ၀ၩ့ဒီၪ့အဖၧၩ့, ဘဲၫနီၪအ၁ိၭ လၧပဆၧအီၪမၧၫ့အီၪဂဲၩအဖၧၩ့ဆ့နီၪလီၫ.