---
title:  ဆၧအခၪ့ထံၭခၪ့ဎၧၩ့လၧဆၧလီၩဖျီၪထၪ့ ဆၧလၧယၫအဂး
date:   10/05/2025
---

### ဖီလနွ့ၫယီၩအဂးဆၧမၩလိၪ

အဲၫ ၆း၆-၈; ၁မိ ၃း၂၁-၂၄; ဇံၫ ၁း၄-၁၄; နဲၪ ၄း၁-၁၁; ၄မိ ၂း၃-၂၅; အဲၫ ၁၄း၁၂-၁၄.

၁နိၫထီၫ့

“တၭယနါဂၧၫ့ဆ့ကဆါအလူစံၭ၀့ၫဒၪ, ယမိအၪ့မၧၫ့လၩ့ပလၫ လဂၩလဲၪ. ‘တၭ, ယစံၭ, ယိခွါ, ယၧၩတၭ, အၪ့မၧၫ့လၩ့န့ယၧၩဘီၪ’” (အဲၫစ့ယၫ ၆း၈).

ကဆါယွၩအဆၧပၧၩ့မူၭ၀ၩ့ဒီၪ့နီၪ မွဲဘဲၫၦလၧအတဲၩ့လၩ့ဆၧထီးအလူၬ လဂၩအ၁ိၭလီၫ (နဲၪ ၄း၁၁), ဒဲမွဲဆ့လၧအလုၫအလါအတခ့ၭဖ၀ၭအီၪ၀့ၫအ၁ိၭ လီၫ. ပဒၪဘၪယွၩအတခ့ၭဖ၀ၭတီၩလီၩ့လၧပအၪ့ဎၬနၪ၁့ၪဘၪထဲၩ့ ၦဒဲၩဘၭဖိၪ၁ံၪ အဆၧမၪဆၧဘဲၫ၁့ၪလဲၪ ဒဲဘၪမွဲနီၪလဲၪနီၪလီၫ (ရိ ၃း၂၃).

လနွ့ၫယီၩ, ပမိအၪ့ဎၬအၪထၪ့ဆၧဒၪဆၧလၧယၫ (vision) ဘၪထွ့ၫ ယွၩအလးဆီၩ့ဆီ ဒဲၦၡၩဆၨၩ၁ံၪအဆၧဆုးဘုၭလိၬ၁ၭလၧကဆါယွၩဒဲကဆါဎရံၬ အဆၧဖ့ၪလၫ့၁ၭ (sacrifice) နီၪ မၩဘူၭထံးထဲၩ့ပၧၩလၧအလးဆီၩ့ဆီ (throne) ဘဲၫ၁့ၪလဲၪနီၪလီၫ. ကဆါယွၩအဆၧကိၪ့လၧ အမိမၩကြၨၭမၩဘၪထဲၩ့ပၧၩနီၪ လမွဲဘၪန့ၫၦလဂၩဂၩအဂးဘၪ, မွဲၦဆၨၩထီးလူၬအဂး, ဒဲမွဲဆၧနီၪပနဲၪဖျီၪထဲၩ့ အလၩအဖၩ့လၧ အဆၧတဲၩ့လၩ့ဆၧလဖၪအဖၧၩ့နီၪလီၫ. ပဒိၭန့ဘၪဆၧ၁့ၪယၫ နၪ၁့ၪအကၧၩ့ဒိၪ၀့ၫလဖၪ ဒဲစံၭထၪ့အၪ့အူၭဘၪယွၩအဆၧကိၭန့ပၧၩလၧအအီၪက့ၪ ပၧၩ ဘဲၫၦဆၨၩလၧအဘၪဆၧကွဲၪဖျါဒဲ ၦဒဲၩဘၭဖိၪ၁ံၪလၧအဘၪဆၧမၩဖီၩ့ဖျ့ၭ၀့ၫ ဒၪနီၪလီၫ.

ၦၡၩအဆၧထၫ့ဒၩပိၩ့ထၪ့ဆၧနီၪ, ဒိၪ၀့ၫအၪ၀့ၫကိၭအထီဒ့ၭ, မွဲမိထုၬခွံၬ၀့ၫ ဘဲၫနီၪအ၁ိၭလီၫ. အၪနဲၪ့အနီၪ, ယွၩအတခ့ၭလၩ့အဲၪ, ဒဲအဆၧဖ့ၪလၫ့၁ၭလၧနၫ့ဆါဒၪ၀့ၫအ၁ၭလၧၦၡၩအဂးနီၪ မိလၩဖၩ့ဒိၪနဲၪ့လၧအလးဒဲမိအၪထၪ့၀့ၫထၧၫ့ ထီယၫလီၫ. ကဆါယွၩလဘၪဘၪအ၁ၭလၧ ၦၡၩဆၨၩမိလၩ့လၧဆၧမၪအဖၧၩ့ လါနၫ့ဂ့ၩ, ထီးဆၧကဲၪထၪ့၀့ၫအ၁ၭနီၪ ကဆါယွၩထုၭဖျီၪမၩဆၧလၧထုၪ့စူၪယၫ အလၩအဖၩ့ လၧဆၧမၩလၩ့ထံးလမံၩ့နီၪလီၫ.