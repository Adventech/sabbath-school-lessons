---
title:  ဘဲၫမ့ၪအၧၩ့ခဲၩထၪ့အ၁ိၭ
date:   13/05/2025
---

ခ့ၫရှူၬလဖၪနီၪ မွဲၦအအီၪမၧၫ့၀့ၫ (ဇံၫ ၁၀း၈) ဒဲဆၧအီၪက့ၪနဲၪ့၀့ၫလၧထီၫ့ (၂မိ ၂၅း၁၈) နီၪ, ပဒၪဘၪလၧလံၬလးလံၩဖၧၩ့ထၧၫ့ထီယၫလီၫ. အ၀့ၫ၁ံၪဆၧၫ့ ထုၪ့အီၪ၀့ၫလထံၪဎး လၧယွၩအလးဆီၩ့ဆီ, ထုၭဖျီၪယွၩအလၩအဖၩ့လၧမူၭ၀ၩ့ဒီၪ့ နီၪလီၫ. ခ့ၫရှူၬအဂၩ့ဘၪဆ့ၭထၬ၀့ၫဘဲၫၦဆ့ၭဖီၫလၧဒူၭဆၧၫ့ (ခန်းဆီး) အလီၩ့ လၧအအီၪနၩ့ဖၭဆၧအလးဆံၫ့ဎံၪဒဲ ဆၧအလးဆံၫ့ဎံၪထုၬအဆၧၫ့ (၂မိ ၂၆း၁) နီၪလီၫ. လံၬအၪ့အူၭထုၭဖျီၪထၪ့ယွၩအစီၩ့အမၩ့အလၩအဖၩ့ လၧဂဲၫထူၬန့ခ့ၫရှူၬ ယူၩ၀့ၫလၧလံၩအဒံၭနီၪလီၫ (အၪ့ ၁၈း၁၀). ကဆါယွၩမၪလူၬ၀့ၫလၧခ့ၫရှူၬနံၫဒုၩ မိအီၪလၧအဒံၭယၩ့ထၪ့အ၁ၭ, မိချုၭဘံၭဆၧယၫ့၁ၭအလးအဖၫ့ခိၪတၭ အမ့ၬမိယိ လိၬအ၁ၭနီၪလီၫ (၂မိ ၂၅း၁၈-၂၀).

`ဖီ အဇံၫခအ့လၭ ၁း၄-၁၄. ဆၧမၩအ၁ၭယီၩ လၩ့ဆၫ့လိၬ၁ၭမွဲဆၧနီၪ အီၪ၀့ၫလၧဆၧထုၭဖျီၪ၀့ၫလၧ အဲၫစ့ယၫ ၆း၁-၆ ဒဲလၧ နဲၪဖျီၪ ၄း၁-၁၁ အဖၧၩ့နီၪဘဲၫ၁့ၪလဲၪ.`

စအဇံၫခအ့လၭလီၩဖျီၪထၪ့ယွၩအစီၩ့အမၩ့လၧ ဆၧလၩ့အၪ့အူၭအၪ့ဎၧၩ့လမံၩ့ နီၪလီၫ. ဆၧအဆၧၫ့အထီဘံၪဘူၪအ၁ၭလၧ ယွၩအၡၩခမျၧး၁ံၪဘၪအီၪမၧၫ့ ကၪဂဲၩအထီလထီ, လၧအဘၪအီၪယဲၩ့၀့ၫလၧခးဆၧစံၭ၀ဲၩအမုၬအလၩဒဲထီၩ့လၧ ဘၭဘလၧၫ့အဆၧစၧၩ့ထၬအလးနီၪလီၫ. ထီးစအဇံၫခအ့လၭယိထၪ့ဆၧဖျီၪထၪ့ လၧအ၀့ၫအမ့ၬယၫနီၪတၭ, အ၀့ၫဒၪဘၪကဆါယွၩအလးဆီၩ့ဆီ အီၪလၧဆၧ ကိၭမံၩ့ဒ့ၭအဖၫ့ခိၪနီၪလီၫ.

အၪ့ဎၬဆ့ဆၧအကၧၩ့ဒိၪလၩ့ဂၬလိၬ၁ၭ ဆၧဒၪဆၧလၧယၫ (visions) အဂူၫဂၩဘၪထွ့ၫဆၧလးဆီၩ့ဆီနီၪလါဆံၭ. ဆၧအမ့ၬအနၪလဖၪလၧ စအဇံၫခအ့လၭဒၪ၀့ၫနီၪ လၩ့ဂၬလိၬ၁ၭလၧစယီဟၫ့ဒၪ၀့ၫနီၪဆ့လီၫၪ ဆၬလ၁ၧၫ့ အမ့ၬ, လံၬကျီၫ့ကျီၫ့အမ့ၬ, ချီအမ့ၬဒဲၦၡၩအမ့ၬနီၪလီၫ.

ဆၧအလၩ့ဆၫ့လၩ့မဲၩ၀့ၫလၧ အမ့ၬအီၪလခီၫလဖၪအခီၫပယီၫနီၪ ပလဒၪ ဘၪလၧဆၧကွ့ၭနဲၪ့အခၪ့ထံၭဘၪလါနၫ့ဂ့ၩ, လၧခဲၫ့ခီၫနီၪ ထုၭဖျီၪလီၩ၀့ၫလၧ “ခ့ၫရှူၬ” လဖၪနီၪလီၫ (ဇံၫ ၁၀း၁-၂၁), ဒဲပဒၪဘၪဆ့လၧစအဲၫစ့ယၫအဆၧဒၪ ဆၧလၧယၫအဖၧၩ့ လၧမ့ၪဖၭအခဲၩထၪ့မွဲစ့ၫရဖံၫ့ (?ကာင်းကင်တမန်) လဖၪနီၪလီၫ. အမ့ၬအနၪလၩ့ဂၬ ဘဲၫစအဲၫစ့ယၫဒၪ၀့ၫအ၁ိၭဆ့နီၪလီၫ.

ထီးပဒၪဘၪယွၩအလးဆီၩ့ဆီ - လၧအဘၪဆၧအီၪက့ၪနဲၪ့၀့ၫလၧတလၫ ဆံၫ့ဎံၪအဖၫ့ခိၪ, ဘဲၫကဆါယွၩဒၪခီၩ့လိၬ၁ၭလၧစမိစ့ၭနီၪ (၂မိ ၂၅း၂၂) အ၁ိၭ, ဒဲမီၪ၁ံၪအဆၧဒၪဆၧလၧယၫ လၧအလၩ့အၪ့အူၭအၪ့ဎၧၩ့လဖၪအဖၧၩ့ - ခ့ၫရှူၬ လဖၪအီၪ၀့ၫဒၪထီးနီၪလီၫ. အ၀့ၫ၁ံၪအီၪဆဲၩဘူၭလိၬ၁ၭလၧယွၩအလးဆီၩ့ဆီ လီၫ. ယွၩအဆၧဘၪတဲၩ့ထီးအလူၬနီၪ အီၪက့ၪ၀့ၫလၧဆၧမၩဖၩ့ခ့ၬထဲၩ့အ၀့ၫ အလၩအဖၩ့ - ဘဲၫပစံၭဆၧအ၁ိၭ ၦၡၩဆၨၩမွဲယွၩအခံးအဂၩ့, ဒဲအ၁ီၫ့၁ံၪလဖၪဆ့ ဘဲၫနီၪအ၁ိၭလီၫ.

`ဆံၫ့ဎံၪ, ဆံၫ့ဎံၪ, ဆံၫ့ဎံၪ ကဆါယွၩလၧအ၁့ၪဆၧလူၬနီၪ, လၧအအီၪယူၭ၀့ၫ, ဒဲအီၪ၀့ၫနီၪလီၫ. နမိထိၪထဎီၩ့လၧစအဇံၫခအ့လၭအဆၧ ထိး၁ၭထီးယီၩဘဲၫ၁့ၪလဲၪ. နမိစံၭဆၧၫ့ထဲၩ့မွဲဆၧနီၪလဲၪ လၧအစံၭ၀့ၫ နလိၪဘၪဆၧ၁ၭထိၬအပရၧၫ့နီၪလဲၪ.`