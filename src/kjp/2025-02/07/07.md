---
title:  ဆီၫ့မီၪ့အၪထၪ့လၧယၫ
date:   16/05/2025
---

ဖီ Ellen G. White, "The Controversy Ended," pp. 669-671, 676-678, in The Great Controversy

မုၪခီၩလဲးနီၪ မွဲအကဲၪဘၪ၀့ၫခ့ၫရှူၬလဂၩနီၪတၭ, ဘိၩ့ယီၩအ၀့ၫအၪ့ဎၬမိမၩ ဂၭဂီၩ့ယွၩအလးဆီၩ့ဆီအလၩအဖၩ့လီၫ. ကဆါယွၩပျဲၩအ၁ီၫ့လၩ့ထ့ၬလဖၪ မၩဆုး လီၩ့အဆၧမၩပိၩ့ထၪ့ဆၧနီၪ, မွဲလၧမူၭ၀ၩ့ဒီၪ့ဖိၪထီးအလူၬ မိဒၪဘၪ၀့ၫဒဲနၪ၁့ၪဘၪ ၀့ၫဆၧအၧၩ့ဆၧ၁ၫ့လၧမုၪခီၩလဲးဎိၭဒီၪ့ဆၧလဖၪ အဆၧမၩဘၪထံၭၦၡၩဆၨၩ၁ံၪ, ဒဲကဆါဎရံၬမၩနၧၩ့ဆၧၫ့ထဲၩ့၀့ၫထုၪ့စူၪယၫအလီၩ့, ဆိၬထၪ့ၦဘၪဆၧရွံန့ဖိၪလဖၪဒဲမိအီၪက့ၪ၀့ၫလၧ ၦအလၩ့ထ့ၬ၁ံၪလဖၪအလးနီၪလီၫ. မွဲၦဒဲၩဘၭဖိၪ၁ံၪ ထုၭပဲၩခွံၬမုၪခီၩလဲးအဆၧအၪ့လီၫလဖၪနီၪ လၧကဆါဎရံၬအဂဲးအဘၭလါဆံၭ. ထီးဆၧထုၭဖျီၪထၪ့ဆၧမၩအ၁ၭလၧခဲၫ့ထုၬနီၪ, ၦမိဒၪဘၪကဆါယွၩအဆၧ အဲၪဒဲအဆၧဂ့ၩဆၧဘွၩဒိၪနဲၪ့အၪနဲၪ့လၧအခၪ့ထံၭ လၧၡၪထူဂီၩလချုၭလၩ့ထ့ၬ၀့ၫ ဒံၭဘၪအခၫနီၪဒံၭလီၫ. ကဆါယွၩလအီၪက့ၪဘၪဆၧအၧၩ့ဆၧ၁ၫ့မိဂဲၫကဲၪထၪ့ ဘၪနးဆိၭဘၪလါနၫ့ဂ့ၩ, ထီးမွဲဆၧမၩအ၁ၭကဲၪထၪ့ဒဲအလံၩ့အလဲၫထုၬခွံၬ၀့ၫထီး အလူၬလဖၧၫ့နီၪ, ကဆါယွၩအဆၧအဲၪဒဲအဆၧဂ့ၩဆၧဘွၩနီၪ မိဖျီၪထၪ့ထဲၩ့၀့ၫ ဂ့ၩနဲၪ့ဒိၪနဲၪ့ လၧဆၧလးအခၪ့ထံၭဒံၭနီၪလီၫ.

ကဆါဎရံၬ “ယိလၩ့ၦဘၪဆၧထိးထဲၩ့တၩ့ထဲၩ့လဖၪနီၪ ဒဲဒုၭမၩဂ့ၩထၪ့ထဲၩ့ အ၀့ၫ၁ံၪလၧအ၀့ၫအခံးဂ့ၩ, ဒဲဒၪဘၪ၀့ၫဆၧအခိးအတၩလၧ အ၀့ၫဂဲၫထိးၡၪ့အ၁ၭ လဖၪနီၪ လၧဆၧမံၪ့၁ုၪ့မံၪ့၁ၭအဖၧၩ့, ဒဲအ၀့ၫ၁ံၪကိၭဂၩဒ့ၭအမ့ၬနီၪ မၩဖၩ့ခ့ၬထဲၩ့ အ၀့ၫ၁ံၪအစဎွၩလၧအလၩ့ဂၬထဲၩ့လိၬ၁ၭနီၪလီၫ. ဆၧမၩမုၬ၀့ၫအ၁ၭဒိၪမၬလီၫ. ထီးနီၪလဖၧၫ့, အ၀့ၫမိစံၭ၀့ၫ, ‘ယိခွါ, ယအၪ့ဎွ့ၩန့လၧယ၁ွံၪလီၫ. လၧအ၀့ၫ၁ံၪ အဂးယထိးဆၧၡၪ့, ယထိး၁ံၫယ၁ၭ, ဘဲၫ၁ိၭအ၀့ၫ၁ံၪမိအီၪဘၪလၧယၧၩ အဆိၩဆိၩအကၠၪကၠၪအ၁ိၭနီၪလီၫ.’ တၭဆၧ၁ၭအွံၪစံၭထၪ့အၪ့အူၭယွၩဂဲၫထၪ့၀့ၫ ဒၪလၧ ၦကီၩ့၁ိၭဆဲၫ့ဘွၩ၁ံၪလဖၪ၁ံၫကျံၩ၀့ၫ, ‘၁ိၪဖိၪလၧအထိး၁ံၫအ၁ၭနီၪ ကြၨၭန့ဘၪအစီၩ့အမၩ့, ဒဲဆၧလၧၫ့ဆၧဎွ့ၩ, ဒဲဆၧကိၪ့၁့ၪကိၪ့ဘၪဒဲဆၧဂဲးဆၧဘၭ, ဒဲဆၧယူၭဆၧယၫ့, ဒဲဆၧလၩဆၧဖၩ့, ဒဲဆၧစံၭထၪ့အၪ့အူၭ၀့ၫလဖၪလီၫ’ နဲၪဖျီၪ ၅း၁၂.” Ellen G. White, The Great Controversy, p. 671.

**ဆၧအၪ့စၪ့ကၩ့ကၩဎိၭလၩ့ဆၧအဂးလဖၪး**

`စံၭဒၪလုၬနဆၧၫ့ထုၪ့လၧယွၩအမ့ၬယၫ, ဘဲၫဆၧအီၪလၧနၧၩအ၁ိၭ, လၧတခ့ၭအၧၩ့၁ၫ့, လၧဆၧမၩမၪဆၧ, ဆၧဆီၫ့မီၪ့လတီၩဘၪလဖၪထီးလူၬနီၪ နမိကြၨၭမိဘၪလၧမွဲဆၧနီၪလမံၩ့လဲၪ. ဆၧယိလါမွဲဆၧနီၪအီၪလၧနဂးဒံၭ လဲၪ. ဘၪမွဲနီၪ ယွၩအဆၧတီၩဆၧလီၩ့နီၪ ဘၪအီၪလၧၦနဲၩယ့ၫရှူၬဎရံၬ ထီးအလူၬအဂးလဲၪ (ရိ ၃း၂၂). ဘၪမွဲနီၪ ပလိၪဘၪဆၧ၁ၭထိၬအပရၧၫ့နီၪ လဲၪ.`

`စယီဟၫ့ဘၧၩ့လၩ့ဆၧနီၪ ကဲၪဘဲၫမ့ၪဒိၩ့လၧအခဲၩဖၩ့ထၪ့နီၪလီၫ. (ဖီ ယီဟၫ့ ၅း၃၅). မွဲဆၧနီၪအ၀့ၫဘၪကဲၪ ၦလ့ၩဂုဆၧလၧဎရံၬအမ့ၬယၫလဂၩလၧ အကိၭထၪ့မစဲအၫအဆၧဂဲၫလၩ့နီၪလီၫ. ယွၩအၡၩခမျၧး၁ံၪလၧမုနံၩအထုၬ လဖၪနီၪ မိဖီၪ့ဂုးထၬဆၧလီၩဖျီၪထၪ့ဆၧလၧယၫလဖၪနီၪ ဘဲၫ၁့ၪလဲၪ.`