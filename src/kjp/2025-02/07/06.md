---
title:  ၡၪထူဂီၩအဆၧလၩ့ထ့ၬခွံၬ
date:   15/05/2025
---

ၡၪထူဂီၩ (Lucifer) ဂဲၫထဲၩ့အီၪဘၪ၀့ၫ ဘဲၫခ့ၫရှူၬအလးအလၩအီၪဘူၭ၀့ၫ လၧယွၩအလးဆီၩ့ဆီလဖၧၫ့အိၩနီၪ ပဆီၫ့မီၪ့လမိ၁့ၪလၧၩ့ဘၪနီၪလီၫ. ဆၧနီၪ မိမွဲတၡါလၧအ၀့ၫအဆၧအီၪမၧၫ့နီၪ မိဘၪထုၭဖျီၪထၪ့ကဆါယွၩအလၩအဖၩ့ လၧမူၭ၀ၩ့ဒီၪ့နီၪလီၫ. လါနၫ့ဂ့ၩ, အ၀့ၫမိထုၭဖျီၪထၪ့ဒၪနၫ့ဆါအလၩအဖၩ့အဂး လီၫ, မွဲလၧဆၧတဲၩ့လၩ့ဆၧအကဆါအလၩအဖၩ့အ့ၬ. အ၀့ၫအ၁ၭကွံၩဆၧအလၩ အဖၩ့လၧ ဆၧလဖ့ၪဘၪအ၀့ၫဒၪနီၪလီၫ.

`ဖီ အဇံၫခအ့လၭ ၂၈း၁၁-၁၇ ဒဲ အဲၫစ့ယၫ ၁၄း၁၂-၁၄. မွဲဆၧနီၪ၁ိၫ့ၡၪထူဂီၩလၧလၩ့ထ့ၬအဖၧၩ့လဲၪ. ထိၪထဎီၩ့ဆၧယီၩလၧ နဲၪဖျီၪ ၁၄း၁-၁၂ နီၪဆံၭ. ဆၧလၩ့ဆၫ့ထၫ့ဒၩလိၬ၁ၭမွဲဆၧနီၪ အီၪ၀့ၫလၧ ၡၪထူဂီၩအဆၧလၩ့ထ့ၬဒဲကဆါဎရံၬအလးအလၩလၧ ၦၡၩဆၨၩအလးနီၪ ဖ့ၪလၫ့နၧၩဆၧနၪ၁့ၪလၧအအီၪလၧ နဲၪဖျီၪ ၁၄ အဖၧၩ့နီၪလဲၪ.`

ထီးနဲၪ့ဆၧ၁ုၭခွံၬၡၪထူဂီၩအလးလၧခိၪလီၩ့အဆံၫ့ဎံၪနီၪ, လၧၦဘၪဆၧရွံန့ လဖၪဆၧၫ့ထုၪ့လၧဇံအိၫ့ခိၪလီၩ့ လၧကဆါယွၩအ၁ိၪဖိၪကၠၧၫ့၁ိၭနီၪလါဆံၭ. ၡၪထူဂီၩနီၪ ဂဲၫလၩ့လၧအံဒံၫ့, လၧၦၡၩဆၨၩအီၪ၀့ၫဒၪထီးနီၪဆ့လီၫ. အ့ၪပစီၪဎီၩ့ (ဆီၫ့မီၪ့ထၪ့) မုၪခီၩလဲးအဆၧဘိၪ့အၧၩ့နီၪ, ၦၡၩဆၨၩမိန့ဘၪပၫရဒဲၭနီၪ လၧကဆါဎရံၬအဖၧၩ့လီၫ. (ဖီ နဲၪ ၂၂း၁-၃).

လၧဆၧဂဲးဆၧဖးယီၩအဖၧၩ့, Ellen G. White ဒိၭန့ဘၪဆၧ၁ီၪ့ဆၧ၁ၫ့ ဘဲၫယီၩလီၫ. “မူၭခိၪမိမၩနၧၩ့ဆၧလီၫ, မုၪခီၩလဲးဒဲအ၀့ၫအ၁ီၫ့လဖၪလၩ့ထ့ၬ၀့ၫ နီၪ မူၭခိၪအလး၀ၩ့ပျၩ့ထး၀့ၫတၭ, လၧအလးနီၪ ဆၧမိမၩဎွ့ၩထဲၩ့၀့ၫလၧ ကဆါယွၩ အဆၧရွံန့ဖိၪ၁ံၪလဖၪထီးနီၪလီၫ.” The Advent Review and Sabbath Herald, May 29, 1900.

အ၀့ၫ၁ံၪမိအီၪဘၪ၀့ၫလၧမူၭခိၪထီးနီၪ, မွဲလၧဆၧ၁ၭထိၬအပရၧၫ့အဆၧမၩ လီၫ. မွဲဆၧနီၪ, ဆၧ၁ၭထိၬအပရၧၫ့အဂဲးမိထုၪ့နီၪ, မွဲဆၧထိးထဲၩ့တၩ့ထဲၩ့လၧ ပဒၪဘၪလၧအလးဆီၩ့ဆီဖၧၩ့ လၧနဲၪဖျီၪ ၄ ဒဲ ၅ အဖၧၩ့နီၪလီၫ. လထံၪဎးနီၪ, အ၁ီၫ့၁ံၪကိၭၡၭထၪ့၀့ၫဒၪ, “နကြၨၭမၩန့လံၬနီၪ, ဒဲ၀ဲထၪ့အဆၧစဲၩနဲၪ့ထၬ၁ံၪလီၫ. အဂဲးဘဲၫယီၩ နထိး၁ံၫန၁ၭတၭ, နဎွ့ၩန့ထဲၩ့ၦၡၩလၧန၁ွံၪ, လၧယွၩအဂးလၧကယဲ ၦအဒီၪ့, ဒဲလၧၦအလၨ၁ံၪ, ဒဲလၧၦခမျၧး၁ံၪ, ဒဲလၧကယဲၦကိၭဆၨၩဒ့ၭအကျၩ လီၫ” (နဲၪဖျီၪ ၅း၉). ယ့ၫရှူၬအဆၧထိး၁ံၫအ၁ၭလၧဆၧထိးထဲၩ့တၩ့ထဲၩ့ၦၡၩဆၨၩ နီၪ, မွဲဆၧ၁ၭထိၬအပရၧၫ့အခံးအဂၩ့ဎံၫလၩလီၫ.

အ၁ီၫ့အခၪ့ထံၭလဂၩအဆၧလီၩလၩ့ဆၧလၧဆၧကိၭန့ပၧၩ, “ဆၧ၁ၭထိၬ အပရၧၫ့လၩ့ဆိၩလၩ့ကၠၪ . . . လၧၦအီၪလၧဂၪ့ခိၪချိၫ့ဒဲကယဲၦအဆၨၩ, ဒဲၦအဒီၪ့, ဒဲၦအဖျ့ၩ, ဒဲၦခမျၧးထီးအလူၬ” အဂးနီၪ (နဲၪ ၁၄း၆), ၦအဆၨၩ၁ံၪစံၭဆၧၫ့၀့ၫ ဘဲၫ၁့ၪလဲၪနီၪ အီၪက့ၪ၁ုၪ့အီၪက့ၪ၁ၭန၀့ၫဆံၭ. ကဆါဎရံၬမၩဆၧလၧဂၪ့ခိၪယီၩ အဂးအလၧၫ့အဎွ့ၩလီၫ. ၦလၧကဆါဎရံၬလထိး၁ံၫဘၪအ၀့ၫအဂးနီၪ, အီၪနးဂၩ အ့ၬ. အီၪ၀့ၫမွဲဒၪမိဘၪအၪ့ဎၬန့၀့ၫဒဲထိးဆၧၫ့ရွံန့၀့ၫအဂးလီၫ.

`ပ၀့ၫလဂၩဘၪလဂၩ ပမိဘၪဒုၭ၁့ၪယၫဘၪၦၡၩခမျၧး၁ံၪလၧ ကဆါဎရံၬ မၩဆၧလၧအ၀့ၫ၁ံၪအဂးလဖၪနီၪ ဘဲၫ၁့ၪလဲၪ.`