---
title:  ခ့ၫရှူၬနံၫဒုၩ
date:   12/05/2025
---

ထီးပမိဖါအဆိၫထုၬလဖၪ ဘၪဆၧနၫ့စဲၪ့ခွံၬ၀့ၫလၧကျိၭအဖၧၩ့နီၪ, ကဆါယွၩဖ့ၪလၫ့ဆၧယိလါလၧ မစဲအၫနီၪလီၫ (၁မိ ၃း၁၅). ဒဲအ၀့ၫအီၪက့ၪဆၧနဲၪ့လၩ့ဆၫ့လၧအံဒံၫ့အတရၫ့ထိၭနီၪလီၫ. ခ့ၫရှူၬနံၫဒုၩလၧ မ့ၪခဲၩထၪ့လၧ၀ံၩ့၀ၩ့အ၁ၭ၀ၬ၀ၬထီးနီၪလီၫ. ဆၧဂဲးဆၧဖးနီၪ ထီးလၩ့မါခွံၬလၧပ၁ၭဖၧၩ့လဂ့ၩ အဂးဆၧအီၪက့ၪနဲၪ့၀့ၫလၧတလၫဆံၫ့ဎံၪအဖၫ့ခိၪ, မွဲဆၧနဲၪ့လၧယွၩအလး ဆီၩ့ဆီနီၪလီၫ (၂မိ ၂၅း၁၈).

`ဖီ ၁မိစ့ၭ ၃း၂၁-၂၄. ခ့ၫရှူၬနီၪ ဘၪမၩမွဲနီၪအဆၧမၩလဲ--ဘၪမွဲ နီၪလဲၪ.`

လၧခ့ၫရှူၬ၁ံၪဘၪဆၧဖ့ၪလၫ့မူၩဒၩလၧ အီၪပဒၩ့ထၬၦၡၩထီးမၩန့အၪ့ဘၪ၁ံၪ့ မၧၫ့အ၁ၪလဂ့ၩ (၁မိ ၃း၂၂) အခၫနီၪ, အ၀့ၫ၁ံၪမွဲဆၧယိလါအဆၧနဲၪ့လမံၩ့ဆ့ နီၪလီၫ. ဆၧယိလါ, ဆၧအုၩ့လၩ့လၧမုလနံၩနီၪ ၦၡၩမိန့ဘၪထဲၩ့ပၫရဒဲၭ (ဘၩ့မုး) နီၪလီၫ. “ကျိၭအံဒံၫ့နီၪ အီၪထးလၧဂၪ့ခိၪယီၩဖၭယံၬလ့ၬ. မိဖါမၩမၪဆၧနံၫဂၩ ယိစိၩဘၪ၀့ၫဂံၪ့ (ကျိၭ) လၧအဆံၫ့အဎံၪနီၪလီၫ. ယွၩအလၩအဖၩ့ခဲၩထၪ့၀့ၫလၧ ပၫရဒဲၭအတရၫ့ထိၭ, လၧခ့ၫရှူၬ၁ံၪအီၪခိၭထၬအလးထီးနီၪလီၫ. စအၫဒၫ့ဒဲ အဖိၪခွၫ၁ံၪလ့ၩဘိၪ့ထၪ့ဘၩထၪ့ယံၫယါကဆါထီးနီၪလီၫ. အ၀့ၫ၁ံၪအီၪက့ၪထဲၩ့ အဆၧအုၩ့လၩ့အ၁ၫ့လၧ အမိခိၭနၪထဲၩ့ဆၧမၪလူၬလၧအ၀့ၫ၁ံၪလၨၪခၫ့ဖၭ၀့ၫဒဲ ဘၪစဲၪ့ထၪ့ခွံၬ၀့ၫလၧအဖၧၩ့နီၪ . . . ဒဲမုလနံၩလၧဆၧမိဖ့ၪလၫ့ထဲၩ့၀့ၫလဖၧၫ့, ‘မူၭခိၪအ၁ၫ့ဒဲဂၪ့ခိၪအ၁ၫ့’ (နဲၪဖျီၪ ၂၁း၁) ထီးနီၪ, မိကၠၧၩ့ထၪ့ကၠီၩထၪ့ (ကယၧၩ့ ဎံၫလၩထၪ့) ၀့ၫလၧအလၩအဖၩ့ဂ့ၩဒိၪနဲၪ့ လၧအခၪ့ထံၭနီၪဒံၭလီၫ. Ellen G. White, Patriarchs and Prophets, p. 62.

ဆၧချဲၩ့လၩ့မဲၩလၧ ၁မိစ့ၭ ၃း၂၄ ဖၧၩ့နီၪဆ့စံၭ၀့ၫဒၪ - လၧကဆါယွၩ “အီၪက့ၪ” ခ့ၫရှူၬလၧကျိၭအံဒံၫ့မုထၪ့လခီၫနီၪ, စံၭ၀့ၫလၧလံၬဟံဘြုၫအလၨ shakan (ၡၫခၫ့), “တဲၩဆံၫ့ဎံၪ” (tabernacle) နီၪလီၫ (၂မိ ၂၅း၉; ၄မိ ၃း၂၆), မွဲဆၧလးလၧကဆါယွၩအီၪလၧအၡၩခမျၧးနီၪလီၫ. အၪဒၪဆၧ ဆၧချဲၩ့ဖျိၪ့ ၦၡၩ၁ိၩ့လၧ Shekinah (ၡၫကံနၫ), အခီၫပယီၫမွဲယွၩအမ့ၬယၫ, နီၪဖျီၪလၧ လံၬဆံၫ့ဎံၪဖၧၩ့အ့ၬဆ့တၭ, မိစံၭ၀့ၫဒၪလၧ "tabernacle" တဲၩဆံၫ့ဎံၪနီၪလီၫ. ဘဲၫဆၧချဲၩ့ဖျိၪ့အီၪအ၁ိၭ ၦကွ့ၭကျိၭ၀့ၫလၧ “ခ့ၫရှူၬယွၩအီၪလးလၧကျိၭအံဒံၫ့ အမုထၪ့လခီၫ” နီၪလီၫ.

လၧလံၬဆံၫ့ဎံၪအဆၧကွ့ၭဖၧၩ့, ခ့ၫရှူၬ၁ံၪနီၪ ဘၪထွ့ၫဒၪလၧယွၩအဆၧအီၪ ဂၧၩ့နီၪလီၫ (ဖီ ၁ကွ့ၭနဲၪ့ ၁၃း၆; အၪ့ ၈၀း၁; ဒဲ အဲၫ ၃၇း၁၆), လၩ့ဆၫ့ဒၪဆၧ လၧအလးဆီၩ့ဆီ လၧဒုၭ၁့ၪယၫၦၡၩအ၀့ၫအမံၩ့နီၪလီၫ. လၧ နဲၪဖျီၪ ၄ ဒဲ ၅ အဖၧၩ့နီၪ ပဒၪဘၪၦ၁ုၪ့က့ၭ၁ၭၡါနံၫဆံၫလံဂၩ ဂဲၫဘိၪ့ထၪ့ဘၩထၪ့ကဆါယွၩလၧ အလးဆီၩ့ဆီဒဲ၁ၭအွံၪအၪ့အူၭထၪ့အမံၩ့ ကြၨၭဘၪ၀့ၫလၧဆၧပၧၩ့ဆၧပြၭ မွဲၦတဲၩ့ လၩ့ဆၧထီးအလူၬလဂၩနီၪလီၫ (နဲၪ ၄း၁၁). ဆၧယီၩဒုၭနၪ၁့ၪပၧၩအလးဆီၩ့ဆီ လၧၦဒဲၩဘၭဖိၪ၁ံၪန့ဘၪဆၧကွဲၪဖျါနီၪ မွဲပဆၧဘၪထွ့ၫလိၬ၁ၭလၧပကဆါ အတဲၩ့လၩ့ပၧၩနီၪလီၫ.