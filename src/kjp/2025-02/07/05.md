---
title:  ကဆါယွၩလၧအၡၩခမျၧးအကျၩ
date:   14/05/2025
---

ၦအံၫစရ့လၭဖိၪ၁ံၪဖိၬထၪ့ကဆါယွၩအခဲၫ့ လၧအ၁ိၫ့အ၀့ၫ၁ံၪလၧဆၧအုၪ့ အထုၪ့, ဒဲပထုၬ၀့ၫလၧဆၧအုၪ့အီၪထီ၀့ၫနီၪ, အ၀့ၫ၁ံၪ၁ုၪ့ထၪ့အကၠၩ့ (တဲၩ) လၧယါလၧနီၪ, လကဲၩ့၁ၧၫ့ဒီၪ့လၧအနိၪ့လံနိၪ့ဒဲ၀ၩ့ဖီၩ့ထၬတဲၩဆံၫ့ဎံၪ (ဆၧလုဂံၪ့) နီၪ လီၫ. ကဆါယွၩဂဲၫလၩ့အီၪလၧအ၀့ၫအ၁ိၭအကျၩ လၧဆၧလုလးဆံၫ့ဎံၪ, လၧၦခမျၧးအ၁ၭကျၩ (အတိၩ့၁ၭ) နီၪလီၫ.

**ၦဒိၪစီၩ့ဒိၪမၩ့အီၪ၀့ၫလဂၩလဂၩလၧ အဂဲးလကဲၩ့လကဲၩ့, လၧလံကဲၩ့ အဂးလီၫ. ဘဲၫစံၭ၀့ၫလၧ ၄မိစ့ၭအဖၧၩ့အ၁ိၭ, အီၪက့ၪလၩ့၀့ၫခိၪနါလံဂၩ လၧခမျၧးလံဖုၫလၧအဒီၪ့ကျၩနီၪလီၫ.**

`၄မိ ၂း၃ (လၧမုထၪ့လခီၫ)`

`၄မိ ၂း၁၀ (လၧမုခံၫ့လခီၫ)`

`၄မိ ၂း၁၈ (လၧမုနုၬလခီၫ)`

`၄မိ ၂း၂၅ (လၧမုဖၩလခီၫ)`

ၦဒိၪလဂၩလဂၩလၧ လဖုၫလဖုၫအဂးနီၪ ပၧၩ့၀့ၫလၧ “အဆၫ့” (standard), အဆၧထိၪနဲၪဒၪ၀့ၫ, ဒဲအီၪက့ၪနဲၪ့ထၬဆၧလၧအဒီၪ့အဖုၫအဂးလၧ အနိၪတၧၩ့ယါဆုၬဆုၬလၧအထုၭဖျီၪထၪ့ အလုၫအလါဒၪ၀့ၫနီၪလီၫ. ဆၧအလုၫ အလါ၁ံၪလၧထုၭဖျီၪ၀့ၫလၧ ၁မိစ့ၭ ၄၉ ဒဲ ၅မိစ့ၭ ၃၃ ဖၧၩ့လဖၪနီၪ နဲၪဖျီၪအဆၨၩ ၁ံၪအဆၧအီၪက့ၪ၁ၭဒဲ မူၩဒၩလၧအဆၧဒီၪလၩ့လၧလဆၨၩဘၪလဆၨၩအဂးနီၪ လီၫ.

“ဘဲၫဆၧဘိၪ့ဆၧဘၩခိၪနါ၁ံၪအလုၫအလါအဂးအ၁ိၭ, ၦယုဒၫ၁ံၪမၩန့ ဆၬလ၁ၧၫ့အဂၩ့, စရှုဘံၪ့နီၪၦၡၩအခိၪဎွံၪ, စအံ]ဖၧၫ့နီၪချီဖၫ, ဒဲစဒၫ့နီၪ လံၬကျီၫ့ကျီၫ့နီၪလီၫ. ဆၧအခံးအဂၩ့လံဒုၩလၧ အအီၪလၧခ့ၫရှူၬအဖၧၩ့လၧ စအဇံၫခအ့လၭစံၭ၀့ၫဒၪနီၪ ထုၭဖျီၪထၪ့ဆၧထိၪအဆၫ့လံဆၫ့နီၪလီၫ.” Carl Friedrich Keil and Franz Delitzsch, Commentary on the Old Testament, vol. 1 (Peabody, MA: Hendrickson, 2011), p. 660).

မိမွဲဆၧအီၪက့ၪဒိၪလုၫလါအ၁ၭအၪလၨၪလါနၫ့ဂ့ၩ, ဆၧလၩ့မဲၩအီၪ၀့ၫ လမံၩ့လၧ ဆၧဒီၩ့လၩ့ဆၧယရှုစလံၫ့အ၁ၫ့နီၪလီၫ. ဒိၩ့အတရၫ့လဖၪဘၪဆၧဖ့ၪဒီၩ့၀့ၫလၧ အဆၨၩ၁ၧၫ့ဆၨၩအအီၪ၀့ၫဒၪလံဖၩ (လံခီၫ) နီၪလီၫ (နဲၪ ၂၁း၁၂, ၁၃).

ဆၧနဲၪဖျီၪၦအံၫစရ့လၭဖိၪ၁ံၪအကၠၩ့လး၀ၩ့ (တဲၩ/ခၠာစ) ဒဲဒိၩ့ယရှုစလံၫ့ အ၁ၫ့အခံးအဂၩ့နီၪ မွဲဆၧအီၪက့ၪနဲၪ့အကၧၩ့ဒိၪလမံၩ့ လၧကဆါထုၭဖျီၪလီၩ အလးဆီၩ့ဆီအဂဲးနီၪလီၫ. လံၬနဲၪဖျီၪနီၪ ၁ီၪ့လိၪပၧၩလၧ “ကဆါယွၩလၧအ၁့ၪ ဆၧလူၬဒဲ၁ိၪဖိၪမွဲဆၧလုအဂံၪ့လီၫ” (နဲၪ ၂၁း၂၂).

`မွဲပအီၪဘၪလၧ ၦအံၫစရ့လၭဖိၪ၁ံၪအတဲၩလး၀ၩ့ဖၧၩ့အ့ၬ. လါနၫ့ဂ့ၩ မွဲပဆၧအီၪမၧၫ့ဘိၩ့ယီၩ ၁ုၭလၩ့ဘူၭအ၁ၭလၧကဆါယွၩန့၀့ၫဘဲၫ၁့ၪလဲၪ.`