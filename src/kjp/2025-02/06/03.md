---
title:  ချီဖၫဒဲ၁ိၪအ၁ွံၪ
date:   05/05/2025
---

ၦလနၩ့ချဲၩ့ထၫ့ဒၩဆၧလၧ ဆၧလုထၪ့ဆၧအဆၧမၩနီၪ ရၧးစၧး, ဒဲ၁အုၭ ၁ကၠၩ့ဒိၪမၬ, ဒဲဘၪ၁နိၫအဖျီၩ့အ့ၬဆ့နီၪလီၫ. မွဲ၀့ၫဒၪလီၫ. ယ့ၫရှူၬအဆၧဘၪ၁ံၫ နီၪ ရၧးစၧးလီၫ, ၁အုၭ၁ကၠၩ့ဒိၪမၬလီၫ, ဒဲနုၬ၁နိၫအ့ၬဆ့လီၫ - ၦအတီၩအလီၩ့ လၧဆၧဒဲၩဘၭလအီၪဘၪလဂၩ ဘၪ၁ံၫ၀့ၫဒၪၦဒဲၩဘၭဖိၪအဂးလီၫ. အနီၪမွဲဆၧ မၩဘၪထဲၩ့ ဆၧဒဲၩဘၭအဆၧမၩဘၪထံးလဖၪနီၪလီၫ. ဆၧလုဆၧဖိၪဘၪ၁ံၫ၀့ၫ ဆၫက့ၭဘဲၫနီၪနီၪ ဖ့ၪနဲၪစိၩကဆါဎရံၬအဆၧဘၪ၁ံၫနီၪလီၫ.

`ဖီ ဟံဘြုၫ ၁၀း၃-၁၀. ဆၧယီၩ၁ီၪ့လိၪပၧၩ မွဲဆၧနီၪလၧအဘၪ ထွ့ၫဆၧလုထၪ့ဆၧ လၧယွၩအၡၩခမျၧးမၩ၀့ၫလၧလံၬဆံၫ့ဎံၪအလးလံၩ အထီနီၪလဲၪ. အ့ၪမွဲၦဒဲၩဘၭဖိၪလဖၪ န့ဆၧဖလ့ၬလၧဆၧဖိၪဆၧဎါအ၁ွံၪ လန့ဘၪနီၪ, ဘၪမွဲနီၪ ၦဘၪလုထၪ့ဆၧဒံၭနီၪလဲၪ.`

၁ိၪဖိၪဒဲဆၧဖိၪဆၧဎါအဂူၫဂၩလဖၪနီၪ မွဲဒၪန့ၫဆၧအီၪက့ၪနဲၪ့ထၬယွၩ အ၁ိၪဖိၪ မိဘၪဆၧလုထၪ့အ၁ၭနီၪလီၫ. အနီၪမွဲဆၧနဲၩအဆၧဂဲၩဆၧ၀ၭလၧအနဲၪ ဒီၩ့ဆၧလၩ့ထံးလၧ မစဲအၫအဂဲၫလၩ့၀့ၫနီၪလီၫ. ၦကိၭ၀့ၫဒၪလၧ ဆၧလီၩဖျီၪဆၧ လၧယၫအဆံၭ (အပ့ၫ) လမံၩ့ဒံၭ, လၧယ့ၫရှူၬအဆၧဘၪ၁ံၫလၧထုၪ့စူၪယၫ အလီၩ့နီၪလီၫ.

ဆၧဘိၪ့ဆၧဘၩအလုၫအလါနီၪ ဆၧဘၪထွ့ၫအီၪလၧဆၧလုထၪ့ဆၧ လနၩ့တၭ ဘၪဖ့ၪလၫ့အလံၩ့အလဲၫအီၪ၀့ၫဒၪလီၫ. ထီးမွဲနအၪ့ဎွ့ၩလဲၪ့မ့ၪ, လဲၪ့၁ိၪ, ဒဲကဘၩ့ယူၩအလံၩ့ (ticket) နီၪ နဘၪဖ့ၪလၫ့၀ဲၩအလံၩ့အလဲၫလၧနမိလ့ၩ (နလလ့ၩဘၪဒံၭဘၪ) နီၪအဂးလီၫ. ဆၧမိဘၪဒီၩ့လၧ ဆၧအုၩ့လၩ့ဆၧလၧဆၧ လ့ၩဆၧထဲၩ့ (journey) နမိလ့ၩဘၪအဂးနီၪလီၫ. လၧနန့ဘၪလံၬဘျၪဖိၪ (ticket) ဆၧအုၩ့လၩ့အကၠီၩ့နီၪ နထၪ့ဘၪလၧကဘၩ့ယူၩအဖၫ့ခိၪ, လါနၫ့နလ့ၩဘၪဆၧ ဒံၭအ့ၬ. ထီးမွဲနလ့ၩဘၪဆၧယူၭလဖၧၫ့နီၪ လံၬဘျၪဖိၪ (ticket) နီၪ လိၪလၧနဂး လၧၩ့အ့ၬ (အခိးအတၩအီၪလၧၩ့အ့ၬ) လီၫ.

ဆၧလုဆၧဖိၪဆ့ကဲၪဘဲၫနီၪအ၁ိၭလီၫ. အကၧၩ့ဒိၪ၀့ၫလၧ ဆၧအီၪက့ၪနဲၪ့ လါနၫ့ဂ့ၩ, ထီးမွဲဆၧလုဆၧအမွဲအတီၩဂဲၫထီၩ့၀့ၫဒၪနီၪတၭ, ဘၪလုထၪ့ဆၧလၧ ဆၧဖိၪဆၧဎါနီၪ အလးအီၪလၧၩ့အ့ၬလီၫ.

ဆၧလုထၪ့ဆၧအမွဲအတီၩဂဲၫထီၩ့၀့ၫ ထီးဆၧလုဂံၪ့အကလကၫ (ဒူၭဆၧၫ့ ၡၬဖၭဘံၭ) ထ့ဖၭလၧအခံၫထိၭ ဖိးလၩ့လၧအခၪ့ထံၭနံၫခီၫအခၫနီၪလီၫ (မၫကၧၭ ၁၅း၃၈). ဆၧလုဂံၪ့အဆၧမၩထီးအလူၬနီၪ မွဲဆၧအလၩဒုၩလၧယ့ၫရှူၬအဆၧ၁ံၫ လၧထုၪ့စူၪယၫအလီၩ့နီၪလီၫ. ထီးမွဲယ့ၫရှူၬမၩလၧၫ့ဎွ့ၩထၪ့ဆၧအုၩ့လၩ့လဖၪဒဲ ဂဲထုၪ့ထဲၩ့လၧဆၧမၩနၧၩ့ဆၧ၁ံၫနီၪတၭ ဆၧအလၩဒုၩနီၪအီၪဘၪလၧၩ့အ့ၬ.

`ဆၧအလံၩ့အလဲၫမိလၩ့ထူၬအဂး ဆၧအလူ (ယ့ၫရှူၬ) ဘၪထိး၁ံၫ၀့ၫဒၪနီၪ, ဆၧဒဲၩဘၭယီၩ မွဲအၧၩ့၁ၫ့၀့ၫဆံၭအၪလဲၪနီၪဆီၫ့မီၪ့ယိလါဆံၭ (၁ယီ ၁း၁-၃, ၁၄). ဆၧမၩအ၁ၭယီၩ လီၩဘၪပၧၩမွဲဆၧနီၪလၧ ပမိဘၪအီၪက့ၪ၁ုၪ့အီၪက့ၪ၁ၭလၧဆၧဒဲၩဘၭအဖၫ့ခိၪနီၪလဲၪ.`