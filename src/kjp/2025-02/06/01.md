---
title:  နၪ၁့ၪဆၧလုထၪ့ဆၧအဂဲး
date:   03/05/2025
---

### ဖီလနွ့ၫယီၩအဂးဆၧမၩလိၪ

အဲၫစ့ယၫ ၁း၂-၁၅; ဟံဘြုၫ ၁၀း၃-၁၀; ၂မိစ့ၭ ၁၂း၁-၁၁; ၁ကီရံၫ့ ၅း၇; ဟၭဂဲၫ ၂း၇-၉; အဲၫစ့ယၫ ၆း၁-၅; နဲၪဖျီၪ ၄း၇-၁၁.

> <p>၁နိၫထီၫ့</p>
> “အ၀့ၫ၁ံၪနီၪ ဆၬအလူလၧထၭခိၪအ၁ၫ့တၭ, စံၭ၀့ၫ, နကြၨၭမၩန့ လံၬနီၪ, ဒဲ၀ဲထၪ့အဆၧစဲၩနဲၪ့ထၬ၁ံၪလီၫ. အဂဲးဘဲၫယီၩ နထိး၁ံၫန၁ၭတၭ, နဎွ့ၩန့ထဲၩ့ၦၡၩလၧန၁ွံၪ, လၧယွၩအဂးလၧကယဲၦအဒီၪ့, ဒဲလၧၦအလၨ၁ံၪ, ဒဲလၧၦခမျၧး၁ံၪ, ဒဲလၧကယဲၦကိၭဆၨၩဒ့ၭအကျၩလီၫ” (နဲၪဖျီၪ ၅း၉).

ဘၭတံၫဇၫ့ဆရၫစယီဟၫ့နီၪ ဒၪယ့ၫရှူၬဂဲၫလၧအအီၪတၭ, စံၭ၀့ၫဒၪ, “ယွၩအ၁ိၪဖိၪလၧအဆိၬန့ခွံၬၦဂၪ့ခိၪဖိၪအဆၧဒဲၩဘၭနီၪ, ယိခွါဆံၭ” (ယီဟၫ့ ၁း၂၉). အယီၩမွဲဆၧနဲၪဖျီၪထၪ့ထဲၩ့ဆၧလုထၪ့ဆၧဖိၪဆၧဎါဒဲဆၧထီးအလူၬနီၪ နဲၪဖျီၪထၪ့ထဲၩ့ယ့ၫရှူၬကဆါလၧအထိး၁ံၫ၁ၭလၧ လၧၦၡၩထီးလူၬ၁ံၪအဂးနီၪ လီၫ.

လၧလံၬဆံၫ့ဎံၪဖၧၩ့ဆၧလုထၪ့ဆၧဖိၪဆၧဎါနီၪ ၦဂၭဎ့ၬန့အ့ၬလီၫ. စယီဟၫ့ လၧနဲၪဖျီၪဖၧၩ့နီၪ ဘၪဆၧကိၭန့ထဲၩ့လၧကဆါယွၩအအီၪ (နဲၪဖျီၪ ၄, ၅) ဒၪဘၪ ယ့ၫရှူၬဖျီၪထၪ့ဘဲၫ၁ိၪဖိၪလၧအဘၪထိး၁ံၫအ၁ၭနီၪလီၫ (နဲၪဖျီၪ ၅း၆). အနီၪမွဲ ဆၧဂဲးခၪ့ထံၭလၧပမိနၪ၁့ၪဆၧလီၩဖျီၪထၪ့ဆၧလၧယၫအဂးနီၪလီၫ.

မုလနွ့ၫယီၩ, ပမိမၩလိၪထဲၩ့၁ိၪဖိၪလၧအဘၪထိး၁ံၫအ၁ၭနီၪ မွဲယ့ၫရှူၬနီၪ လီၫ. အ၀့ၫဘၪဆၧထိးဆၧၫ့၀့ၫလၧ ၦအကြၨၭအဘၪလဂၩလီၫတၭ, အ၀့ၫ မၩလၧၫ့မၩဎွ့ၩထၪ့ဖါကဆါယွၩအဆၧလုဆၧ အဆၧထံၫလၩ့ဒီၪလၩ့လီၫ. ဆၧအနီၪနဲၪဖျီၪထၪ့ထဲၩ့ကဆါယွၩအဆၧအဲၪဎိၩဒိၪ၀့ၫလၧ အလုထၪ့ထဲၩ့အ၁ၭနီၪ ဘဲၫ၁ိၭပမိန့ဘၪ၁ၭမၧၫ့အဆိၩအကၠၪနီၪလီၫ. ၦဆံၫ့ဎံၪဖိၪလၧမူၭခိၪလဖၪဒၪဘၪ ဆၧမၩအ၁ၭယီၩတၭ, လၧဆၧထီၫမံၫထီၫမၪအဖၧၩ့ မိအၪ့အူၭအၪ့ဎၧၩ့၀့ၫလီၫ.