---
title:  ၦလၧအဖီဘၪနီၪ, မွဲအနၪ၁့ၪဆံၭ
date:   30/03/2025
---

အၪ့ဎၬဖီယိ လံၬလၧအဘၪထွ့ၫလံၬဆံၫ့ဎံၪအဆၧလီၩဖျီၪဆၧလၧယၫ (prophecy) လဖၪနီၪဆံၭ. နမိဒၪဘၪဆၧကွ့ၭကျိၭလၧအလၩ့မဲၩ့ လၧလဘၪလၩ့ ဎိၭဘၪလၧဆၧမွဲဆၧတီၩအီၪအၪမၬလီၫ. ဎရံၬဖိၪၦကွ့ၭလံၬလဂၩစံၭ၀့ၫဒၪ ဆၧလၧ ၦထၫ့ဒုၪဒၩဎရံၬ” (antichrist) နီၪ မွဲဒၪဆၧအဒီၩ့လမံၩ့ လၧအမိဂဲၫကဲၪထၪ့၀့ၫ လၧယၫခီၪလီၫ. ၦအဂူၫဂၩလဂၩစံၭ၀့ၫဒီၭလၧ အမွဲ၀့ၫဆၧကဲၪထၪ့လၧ ရိမၫ အဆိၩ, ၦလနဲၩဘၪကဆါယွၩနီၪလီၫ. အ့ၪမွဲၦလီၩလၩ့လၬလၩ့ဆၧလဂၩနီၪစံၭ၀့ၫ, “လံၬဆံၫ့ဎံၪနီၪလၩ့ဂၬလၧ၁ၫ့ထီး (violin) လဖျိၪ့လၧအလူ၁ီၫ၀့ၫထီးၦမိဒံၩ့လၧ အယွ့လမံၩ့မံၩ့နီၪလီၫ.”

အ့ၪမွဲလံၬဆံၫ့ဎံၪအဆၧချဲၩ့နီၪ စံၭ၀့ၫဒၪမွဲဘဲၫနီၪအ့ၬ. ကဆါယွၩအလူ အထၫနီၪ မွဲဆၧချဲၩ့ပျီၩပျီၩအ့ၬ, မွဲၦမိဘၪဖီလၧဆၧ၁့ၪယၫနၪ၁့ၪဆၧမွဲဆၧတီၩအဂး နီၪလီၫ.

`ဖီ မၭ၁ုၫ ၂၄း၁၅; နဲၪဖျီၪ ၁း၃; မၭ၁ုၫ ၁၁း၂၉; ဒဲ ယ့ၫရမဲအၫ ၉း၂၃, ၂၄ နီၪဆံၭ. လံၬဆံၫ့ဎံၪအဆၧၫ့လဖၪယီၩ ဒုၭ၁့ၪယၫပၧၩ ကဆါယွၩအဆၧထုၭဖျီၪထၪ့အ၁ၭဘဲၫ၁့ၪလဲၪ.`

ဘျၪ့ကိၪ့ဒိၪ (တကúသိုလ်) အၪစီၪ့၁ီၪ့၁ၫ့လီၩလၩ့၀့ၫ “လံၬဆံၫ့ဎံၪနီၪ မွဲလံၬလဲၦဖီ၁့ၪလၧလလၩ့ဆၫ့ဘၪနးမံၩ့” ဒဲဆၧမီၪ့ဎီၩ့ဒၪလံၬလဲအဂူၫဂၩလဖၪနီၪ လီၫ. ၦဆူနဲၩဆၧလဂၩ အ့ၪဖီလံၬဆံၫ့ဎံၪဘဲၫၦ၁ီၪ့လိၪဆၧလဂၩဖီၡါလၧဆၧလီၩန့ ဆၧ (ဒÖာရီ) အ၁ိၭနီၪ မိန့ကၩဘၪနး၁ၭအဆၧလၩ့ဆၫ့အီၪနးမံၩ့အ့ၬ. ကမိမွဲ ဆၧဖ့ၪလၫ့ဒီၩ့ဆၧမၩလိၪတခ့ၭဖ၀ၭ “အမွဲအတီၩ” လမံၩ့အဂးဒၪနီၪလီၫ. လၧဆရၫ ဘဲၫနီၪလဖၪအဂး, ဆၧနၪ၁့ၪလၧကဆါယွၩဒုၭကွ့ၭလံၬဆံၫ့ဎံၪယီၩလၧအခ့ၫအၡၩ ၁ံၪနီၪ မိကဲၪဘဲၫဆၧချဲၩ့လၩ့နံလမံၩ့လီၫ.

ၦဘဲၫနီၪလဖၪနီၪ အ့ၪဖီလံၬဆံၫ့ဎံၪလါနၫ့ဂ့ၩ နါဂၧၫ့ဘၪကဆါယွၩအလူ၁့ၪ အ့ၬလီၫ. ၦလနၩ့မိမၩန့ဘၪမၪလံၬဆံၫ့ဎံၪအခီၫပယီၫလၧအဘျံၭဒၪ (လၧလဘၪ အဖျီၩ့ဘၪ) လခီၫနီၪလီၫ. အ့ၪလမွဲဘၪလၧဆၧဖ့ၪလၫ့၁ၭလၧကဆါယွၩအအီၪ နီၪ, ဒဲအ့ၪလမွဲလၧ၁ၭမိအၪ့ဎၬန့ဆၧမွဲဆၧတီၩဘၪနီၪ, ဆၧပရၧၫ့လၧအ၀့ၫအဂးနီၪ မိလ့ၩဖီၩ့ခွံၬ၀့ၫဒၪလီၫ. အၪနဲၪ့အနီၪ အ၀့ၫမိနၪ၁့ၪဘၪမၪယွၩအဆၧအဲၪဒဲအတခ့ၭ ဖ၀ၭအဆံၫ့အဎံၪလၧအနဲၪဖျီၪ၀့ၫနီၪလီၫ. ၦဖီလံၬဆံၫ့ဎံၪအ့ၪလမွဲဘၪလၧဆၧအီၪ က့ၪ၁ၭအဘၪ, ဒဲလမွဲဘၪလၧ၁ၭမုဆံၫ့ဎံၪအဆၧနဲၪလၩ့ဘၪနီၪ ကဲၪထၪ့ဆၧကၪ ဆၧဂဲၩလၧအလၩ့အၪ့ယိၪဖၭဒိၪဆ့နီၪလီၫ.

`ၦလနၩ့နၩ့ဖီလံၬဆံၫ့ဎံၪလၧ လ၁့ၪယၪဘၪအီၪက့ၪဒိၪဆၧဘိၪ့ဆၧဘၩအဖၧၩ့နီၪလီၫ. ထီးမွဲၦၡၩအၪ့စၪ့လၧဘၪမွဲနီၪဖီလံၬဆံၫ့ဎံၪလဲၪနီၪ, အ၀့ၫစံၭဆၧၫ့ထဲၩ့၀့ၫလၧ “ဆၧအၪ့ဎၬဆၧဖျ့ၭထၪ့အဖိး” နီၪလီၫ. ဘၪမွဲနီၪ ၦဖီလံၬဆံၫ့ဎံၪလၧ ဆၧအီၪက့ၪ၁ၭဘဲၫယီၩဘၪမၪတၡါနီၪလဲၪ.`