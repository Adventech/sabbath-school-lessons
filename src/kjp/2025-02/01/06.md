---
title:  ဆၧချဲၩ့ဒီၩ့လၩ့ဆၧဧၪ, အ့ၪလမွဲဘဲၫလံၬမ့ၬဖျိၪ့အခီၫပယီၫအီၪ၀့ၫအ၁ိၭဧၪ.
date:   03/04/2025
---

ဆၧအဂဲးအဖးမိၡါအီၪ၀့ၫဒၪလၧၦအၪ့ဎၬနၪ၁့ၪ ဆၧလီၩဖျီၪဆၧလၧယၫ (prophecy) နီၪ မွဲၦဘၪအီၪက့ၪလၩ့ထံးဆၧချဲၩ့လၧလံၬဆံၫ့ဎံၪအလၨယီၩ မွဲလၧ ဆၧချဲၩ့ဒီၩ့လၩ့ဆၧဧၪ အ့ၪလမွဲဘဲၫလံၬမ့ၬဖျိၪ့အခီၫပယီၫအီၪ၀့ၫအ၁ိၭဧၪနီၪလီၫ. ၦလဂၩဂၩမိအီၪက့ၪလၩ့အ၁ၭလၧဆၧချဲၩ့ဒီၩ့လၩ့ဆၧနီၪမွဲဘဲၫ၁့ၪလဲၪ, ၦကွ့ၭလံၬ အဆၧချဲၩ့မွဲလၧဆၧချဲၩ့ဒီၩ့လၩ့ဆၧနီၪ အ၀့ၫမိ၁့ၪယၫ၀့ၫဘဲၫ၁့ၪလဲၪ. ဆၧအကၧၩ့ဒိၪလၧမိဘၪ၁့ၪယၫ၀့ၫ, အ့ၪမွဲဆၧချဲၩ့ဒီၩ့, ဆၧအီၪက့ၪနဲၪ့လမံၩ့မံၩ့နီၪ ဆၧလီၩဖျီၪလၧ လံၬဆံၫ့ဎံၪအဖၧၩ့ထၧၫ့ထီယၫနီၪဘဲၫ၁့ၪလဲၪ. ပစံၭအဒီၩ့, ၦလနၩ့ဒၪဖူၫထၫ့ (bear) လၧဒၫ့နအ့လၭ ၇ အဖၧၩ့ နဲၪဒီၩ့၀့ၫလၧခးရှုၡၫ (Russia) မွဲလၧမုလနံၩယီၩ ၦအီၪက့ၪနဲၪ့ (ဒီၩ့လၩ့) ရှုၡၫလၧဖူၫထၫ့နီၪလီၫ. လါနၫ့ဂ့ၩလၧလံၬဆံၫ့ဎံၪအဆၧ ဖ့ၪဒီၩ့ထၧၫ့ထီယၫနီၪမွဲဘဲၫနီၪအ့ၬ. အ့ၪပမၩန့လံၬဆံၫ့ဎံၪအခီၫပယီၫလၧဆၧချိၫ့ ဘဲၫနီၪနီၪ ဆၧချဲၩ့ကျိၭအခီၫပယီၫလၩ့ထံးလန့ဘၪလီၫ.

**ယိလၧလံၬဆံၫ့ဎံၪအဆၧၫ့လဖၪယီၩ, အီၪက့ၪအဆၧထုၭဖျီၪထၪ့ဆၧ လၧအဖၧၩ့ဒၪ၀့ၫနီၪဘဲၫ၁့ၪလဲၪ. ဆၧလီၩဖျီၪဆၧလၧယၫ အဆၧဖ့ၪဒီၩ့ လမံၩ့ဘၪလမံၩ့နီၪ, လံၬဆံၫ့ဎံၪထုၭဖျီၪလီၩမွဲဆၧနီၪလဲၪ.**

`ဒၫ့ ၇း၇; ဒၫ့ ၈း၃; ဒၫ့ ၇း၂၄`

`နဲၪ ၁း၁၆; အ့ ၆း၁၇; ဟံ ၄း၁၂`

`နဲၪ ၁၂း၁; နဲၪ ၂၁း၂; အ့ ၅း၃၁, ၃၂; မဲအၫ ၆း၂`

အ့ၪမွဲပဖိၬထွ့ၫလံၬဆံၫ့ဎံၪအ၁နိၫယီၫယီၫဖိၪ လၧအဆၧထုၭဖျီၪဒၪ၀့ၫလၧ အဆၧချဲၩ့ဖျိၪ့ (terms) နီၪ, ပဒၪဘၪဆၧအီၪ၁ူၪလၧဆၧလီၩဖျီၪဆၧလၧယၫ အဆၧအီၪက့ၪနဲၪ့ဒဲအဆၧဒီၩ့လၩ့လဖၪနီၪ ထံၫထံၫကျၩကျၩလီၫ. မွဲပစံၭအဒီၩ့, ပဒၪဘၪဆၧအနိၩ့ဒီၩ့လၩ့ထံၫခးလဘံၪ့အဆၧပၧၩ့ဆၧပြၭအစီၩ့အမၩ့နီၪလီၫ. နၭဖၭထီၫနီၪ မွဲဆၧဖ့ၪဒီၩ့ယွၩအလူအထၫလီၫ. ဘဲၫနီၪအ၁ိၭ, ၦမုၪလဂၩနီၪ မွဲဆၧနဲၪဒီၩ့ဆၧအီၪကီၪ့နီၪလီၫ. ပဒၪဘၪလံၬဆံၫ့ဎံၪအဆၧထုၭဖျီၪထၪ့ဒၪ၀့ၫအဆၧ ပျၩ့ပျၩ့ထီးယီၩလီၫ.

ဆၧစံၭဆၧၫ့အီၪဒံၭလမံၩ့နီၪဘိၩ, ဘၪမွဲနီၪကဆါယွၩစံၭဆၧလၧဆၧချဲၩ့ဒီၩ့ လဖၪနီၪလဲၪ. ပစံၭအဒီၩ့, ဘၪမွဲနီၪစပံတၧၫချဲၩ့ၦဘၪနၪ၁့ၪကၪလၧအ၀့ၫကိၭ ၀ံးရိမၫနီၪလၧ ဘၭဘလၧၫ့လၧ (၁ပံ ၅း၁၃) အဖၧၩ့နီၪလဲၪ.

ဆၧထိၪဎီၩ့မိအီၪ၀့ၫလၧကဆါယွၩအဆၧရွံန့အၪ့ထုၫ့ဆၧ အဆၧအီၪက့ၪနဲၪ့ လၧ prophecy (ဆၧလီၩဖျီၪဆၧလၧယၫ) အဖၧၩ့နီၪလီၫ. အ့ၪပယိလၧ ဆၧအုၩ့လၩ့အ၁ၫ့ (NT) အဆၧအီၪကီၪ့အဖၧၩ့နီၪ, လံၬနဲၪဖျီၪ (Revelation) ကိၭရိမၫ နီၪ ဘဲၫၦလၧအမၩမၪဆၧလၧဆၧအၧၩ့ဆၧ၁ၫ့ဖၧၩ့နၭမၬ, မွဲအမၩနၧၩ့မၩစၪဆၧအီၪကီၪ့ဒိၪဒိၪအၪအၪလ့ၬနီၪလီၫ. ထၧၫ့ဒၪမိမွဲဆၧထုၭဖျီၪနီၪ, ပနဲၩန့ကဆါယွၩ အဲၪဒိၭပနၪ၁့ၪဘၪ ဆၧနဲၪ့ဒဲဆၧအဒီၩ့လဖၪအခီၫပယီၫနီၪလီၫ.

`ဆၧအီၪက့ၪနဲၪ့ဆၧဒဲဆၧလီၩဖျီၪဆၧလၧယၫ အဆၧအီၪ၁ူၪမိအီၪ၀့ၫ ဒၪဒံၭလါနၫ့ ပဆၧအီၪက့ၪမိထုၪ့ဆၧလၧဆၧနၪ၁့ၪယီၩ ဖ့ၪလၫ့ဆၧဂဲး ဆၧဘၭ မွဲဆၧနီၪလၧပဆၧဆူဆၧနဲၩအဂးလဲၪ.`