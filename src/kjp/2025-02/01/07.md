---
title:  ဆီၫ့မီၪ့အၪထၪ့လၧယၫ
date:   04/04/2025
---

ဖီ Ellen G. White, "An American Reformer," pp. 319-324, in The Great Controversy

ဆၧအၪ့မၧၫ့ဖိၪ၁ံၪဒဲၦခမျၧး၁ံၪစံၭ၀့ၫလၧ ဆၧလီၩဖျီၪဆၧလၧယၫအီၪလၧ လံၬဒၫ့နအ့လၭဒဲလံၬနဲၪဖျီၪအဖၧၩ့လဖၪနီၪ ၦၡၩအၪ့ဎၬနၪ၁့ၪန့အ့ၬ, မွဲဆၧအီၪ၁ူၪ အဒိၪအယိၬနီၪလီၫ. လါနၫ့ဂ့ၩ ကဆါဎရံၬနဲၪလၩ့အထံၩအဖျဲ၁ံၪလၧမီၪဒၫ့နအ့လၭ အဆၧချဲၩ့ ဘၪထွ့ၫလၧဆၧမိမၩအ၁ၭလၧအ၀့ၫ၁ံၪအထီနီၪ, စံၭ၀့ၫဒၪ, ‘ၦလၧ အဖီဘၪနီၪ, မွဲအနၪ၁့ၪဆံၭ’ မၭ၁ုၫ ၂၄း၁၅. ၦစံၭန့ဆီၪ့ဆၧလၧအလီၩ၀့ၫဒၪ လံၬနဲၪဖျီၪနီၪ မွဲဆၧအီၪ၁ူၪ, ၦနၪ၁့ၪလန့ဘၪနီၪ ဘၪလၩ့ဎိၭလိၬ၁ၭလၧလံၬနဲၪဖျီၪ အမံၩ့အ့ၬ. လံၬအမံၩ့အခိၪတၩ့ဒၪ၀့ၫနီၪမွဲနဲၪဖျီၪး ‘ယ့ၫရှူၬဎရံၬအဆၧနဲၪဖျီၪလၧ ယွၩဖ့ၪလၫ့၀့ၫ, ဘဲၫ၁ိၭအမိဒုၭနဲၪအဎီးအၡၩလဖၪ လၧဆၧလၧအဘၪမၩအ၁ၭ ချဲၫ့ချဲၫ့တၭ, . . .ၦလၧ အဖီဘၪဒဲၦနါဂၧၫ့ မီၪအလူအထၫယီၩ, ဒဲ ထီးန့ဖံၭထၬ ဆၧကွ့ၭအ၁ၭလဖၪအီၪလၧအဖၧၩ့နီၪ ဘၪဆိၪဂ့ၩ ၀့ၫလီၫ’ နဲၪဖျီၪ ၁း၁-၃...

“ဆၧထိး၁ၭလၧယွၩအဆၧထိၪဂုထိၪဂဲၩအီၪ၀့ၫဒၪယူၭနီၪ, ဘၪမွဲနီၪ ၦ၁ီၪ့၁ၫ့ ဆၧလၧလံၬနဲၪဖျီၪနီၪ မွဲဆၧအီၪ၁ူၪလၧၦနၪ၁့ၪလန့ဘၪ, ဒူၩဒူၩလ့ၬနီၪလဲၪ. အယီၩ မွဲဆၧနဲၪဖျီၪထၪ့ဆၧအီၪ၁ူၪလဖၪ, လံၬလၧအ၀ဲထၪ့ဆၧလဘံၪ့လီၫ. ၦအၪ့ဎၬနၪ၁့ၪ လံၬနဲၪဖျီၪယီၩဖ့ၪနဲၪအ၀့ၫဖၧၩ့၁ၭလၧ ဆၧမိအၪ့ဎၬနၪ၁့ၪဆၧ၁ီၪ့ဆၧ၁ၫ့အကၧၩ့ဒိၪ ထုၬလၧကဆါယွၩဖ့ၪလၫ့ၦၡၩ, လၧအဘၪထွ့ၫဆၧမိမၩအ၁ၭလၧဂၪ့ခိၪယီၩ အဆၧလ့ၩခၫ့ဖျီၫ့အထုၬထီ, လၧအဘၪဆၧလီၩဖျီၪထၪ့၀့ၫဒၪ လံၬဒၫ့နအ့လၭ အဖၧၩ့လဖၪဆ့နီၪလီၫ.

“ဆၧဖ့ၪနဲၪစယီဟၫ့ လၧဆၧအီၪကီၪ့အဆၧဘၪလ့ၩခၫ့ဖျီၫ့ဆၧလၧအလၩ့၁ုၪ့ဖီး၁ၭ၀ၭအဖၧၩ့နီၪလီၫ. အ၀့ၫဒၪဘၪဆၧမၩအ၁ၭအထုၪ့အလး, ဆၧလၩ့ ဘၪယိၪ၁ၭမဲၪလဖၪ, ဆၧထၫ့ဒုၪဒၩလိၬ၁ၭလဖၪ, ဒဲယွၩအၡၩခမျၧး၁ံၪအဆၧမၩ ဖီၩ့ဖျ့ၭလၧခဲၫ့ထုၬနီၪဆ့လီၫ. အ၀့ၫကွ့ၭနဲၪ့ထၬဆၧပရၧၫ့လၧဂၪ့ခိၪအဆၧကူၭဘုၪ အထီ, လၧဘုၪလၧအမိဘၪဆၧစူၭကီၪ့လၧမူၭခိၪဒဲ၁ံၪ့မုလၧအဘၪလၩ့ထ့ၬလၧ ဆၧဂၭဂီၩ့အမ့ၪဖၧၩ့လဖၪနီၪလီၫ. ဆၧအကၧၩ့ဒိၪထုၬ, လၩ့ဆၫ့ဒၪဆၧလၧဆၧ အီၪကီၪ့လၧခဲၫ့ထုၬအထီနီၪ, ၦအီၪလၧဆၧခံၭကျၩမိဂဲၫထဲၩ့အီၪၡီၩ့ထဲၩ့လၧဆၧဖၩ့ အဖၧၩ့လဖၪ မိဘၪဒၪဆၧၫ့ယၫဘၪဆၧခိဆၧဂီၩလၧဆၧမၩထံၬထၬလဖၪဆ့နီၪ လီၫ. ၦမိဘၪအီၪထးလၧဆၧခံၭကျၩ လၧလ၁့ၪယၫထွ့ၫဘၪဆၧနးမံၩ့နီၪအီၪနး ဂၩအ့ၬ.” Ellen G. White, The Great Controversy, pp 341, 342.

**ဆၧအၪ့စၪ့ကၩ့ကၩဎိၭလၩ့ဆၧအဂးလဖၪး**

`ဆၧအၪ့ဎၬနၪ၁့ၪဆၧလီၩဖျီၪဆၧလၧယၫ လၧအမၩအၪထၪ့နဆၧနဲၩနီၪ မွဲဖၧၩ့၁ၭဘဲၫ၁့ၪလဲၪ. ဆၧလီၩဖျီၪဆၧမွဲဆၧနီၪလမံၩ့နီၪ မိမၩဂုးမၩခၧၫ့နဆၧဆူဆၧနဲၩလဲၪ.`

`ဆၧအဂ့ၩထုၬလၧဆၧပဒၩ့ထၬ ဆၧ၁ီၪ့ဆၧ၁ၫ့အဘျံၭအဘျၪလဖၪနီၪ မွဲဆၧနီၪလဲၪ. ဘၪမွဲနီၪပဘၪအီၪထုၪ့၁ုၪ့ထုၪ့၁ၭဘဲၫဆၧစံၭ၀့ၫ, “မၩယိခွါဆၧထီးအလူၬတၭ, ဖီၪ့ထၬဆၧအဂ့ၩဆံၭ” (၁၁့ၭ ၅း၂၁) နီၪ အကၧၩ့ဒိၪလၧပဂးလဲၪ.`