---
title:  စဒၫ့နအ့လၭဧ့ ကၭဘံၭထၬဆၧချဲၩ့လဖၪအလးခဲၫ့နီၪ
date:   01/04/2025
---

`ဖီ ဒၫ့နအ့လၭ ၁၂း၄. ကဆါယွၩစံၭစဒၫ့နအ့လၭမွဲဆၧနီၪလဲၪ. (ထိၪဎီၩ့လၧ နဲၪဖျီၪ ၂၂း၁၀).`

ဆၧလီၩလၩ့လၬလၩ့ဆၧဘၪထွ့ၫ ဆၧ၁့ၪယၫနၪ၁့ၪဆၧမိအၪထၪ့၀့ၫလၧ ဎရံၬမိဂဲၫထဲၩ့လၩ့ဘူၭအထီ, စံၭ၀့ၫလၧဒၫ့နအ့လၭ ၁၂း၄ နီၪ, ၦနါဂၧၫ့ယုၩယါဘၪ ဖိၭနီၪအ့ၬ. အၪဒၪဆၧ ၦစံၭ၀့ၫဆၧလ့ၩဆၧထဲၩ့မိအၪထၪ့ဒၪလၧယၩနံၪ့အထုၬနီၪ လီၫ. ၦထုၭထၪ့လံၬလဲလၧ အထိးဆၧၫ့အုၩ့လၩ့ဆၧဂဲးနီၪအီၪ၀့ၫဒၪဆ့လီၫ. ဆၧချဲၩ့ကျိၭထုၭထၪ့အခီၫပယီၫ ဘၪထွ့ၫလၩ့ထံးလဖၪအီၪ၀့ၫဒၪဆ့လါနၫ့, ဆၧလၧၫ့ ဎွ့ၩထၪ့ဘၭမိအီၪ၀ါဒံၭအ့ၬဆ့လီၫ.

ဖီထဲၩ့လံၬအဆၧၫ့နးဖၧၫ့ဒီၭ. မူၭခိၪအ၁ီၫ့နီၪမၪလူၬ စဒၫ့နအ့လၭမိဘၪ “ကၭဘံၭထၬဆၧချဲၩ့လဖၪနီၪဒဲစဲၩနဲၪ့ထၬလံၬ” နီၪလီၫ. ဆၧဂဲးဆၧဖးနီၪ ဘၪဆၧလီၩဎိၭလၩ့၀့ၫဒၪလၧလံၬဒၫ့နအ့လၭအဖၧၩ့ထီးနီၪလီၫ. ဘၪလဘၪ, ဆၧနၪ၁့ၪ မိအၪထၪ့၀့ၫလထံၪဎးလၧမုနံၩအထုၬနီၪ, မိမွဲဒၪဆၧကွ့ၭလံၬလဲအလွ့အလဲၫဂ့ၩ အီၪလၧ လံၬဒၫ့နအ့လၭအဖၧၩ့လီၫဧၪ, ဆၧဆီၫ့မီၪ့အီၪထၪ့၀့ၫဒၪဆ့လီၫ.

မွဲဆၧနီၪလံၬဒၫ့နအ့လၭယီၩ လၩ့ဆၫ့လိၬ၁ၭလၧ လံၬနဲၪဖျီၪလၧစယီဟၫ့ စံၭ၀့ၫဒၪလၧ “စဲၩနဲၪ့ထၬလဂ့ၩ” (နဲၪ ၂၂း၁၀) နီၪလီၫ. လံၬနဲၪဖျီၪနီၪ ၦဘၪနၪ၁့ၪယီၫခီၫလၧအခၪ့ထံၭနီၪ, မွဲလၧအစံၭ၀့ၫဒၪ “ဆၧအမုအလၩလၩ့ဘူၭ၀့ၫဒၪ” နီၪလီၫ. အ့ၪမွဲလၧဒၫ့နအ့လၭလခီၫနီၪ, အ၀့ၫမိနၪ၁့ၪအၪထၪ့ဘၪ၀့ၫလၧယၫခီၫ လဆၫ့နီၪလီၫ.

လၧယၩနံၪ့လဖၪအထးဖၧၩ့ ဎရံၬဖိၪလၧအဆီၫ့မီၪ့ဆၧဘၪဂ့ၩလဖၪကျ့ၭစၨၭ ထုၭဖျီၪထၪ့လံၬဒၫ့နအ့လၭယီၩဂ့ၩဘၪစဲၪ, ဒဲၦလနၩ့အဆၧမၩထၪ့ဘၭ၀့ၫအၪမၬ လ့ၬလီၫ. ဆၧ၁့ၪယၫနၪ၁့ၪလံၬဒၫ့နအ့လၭကဲၪထၪ့ဖျဲၪဖျဲၪလ့ၬ, လၧဆၧလီၩဆိၫ ဆၧဘၪထွ့ၫ ၁၂၆၀ နံၪ့အဂဲး, ထုၬ၀့ၫလၧ ၁၇၉၈, လၧဒုၭဖျီၪပျၩ့လံၬဆံၫ့ဎံၪ အဆၧကွ့ၭဒိၪဒိၪမုမုကဲၪထၪ့လၧဂၪ့ခိၪထၧၫ့၀ၩ့ယၫ လၧဆၧမိမၩအ၁ၭလၩ့မဲၩ တၡါလၧ ၁၈၄၃ အဘိၩ့အဆၧၩ့နီၪလီၫ. လၧၦအၪဂၩအကျၩ William Miller နီၪ အမံၩ့ဎိၩ၁-ဖျီၪအဂ့ၩထုၬ, မွဲၦလီၩလၩ့လၬလၩ့ဆၧဒုၭကဲၪထၪ့ ၁၉ ယၩနံၪ့ ဆၧယိလါအဆၧဂဲၩဆၧ၀ၭဖၭဒိၪ (Great Advent Movement), ဒဲလဆၫ့ဘၪ လဆၫ့ထီးဆၧအီၪကီၪ့ “အီၪလၩ့ထး” (the "remnant" church) ဖျီၪထၪ့၀့ၫဒၪ, ဒဲၦနၪ၁့ၪဂ့ၩဘၪ အ၁ီၫ့၁ၧၫ့ဂၩအဆၧပရၧၫ့ (the three angels' messages) အထီနီၪလီၫ.

ဂၪ့ခိၪအဆၧဂဲၩဆၧ၀ၭအီၪထၪ့၀့ၫဒၪ, အ့ၪပစံၭလၧဆၧချဲၩ့အဂၩလမံၩ့နီၪ, စဒၫ့နအ့လၭအဆၧလီၩဆိၫဆၧလၧယၫခီၫအဂဲးလၧ “ဆၧ၁့ၪယၫမိအၪထၪ့” လၧ “အဆၧၫ့အထီအထုၬ” နီၪ လၧၫ့ထၪ့ဎွ့ၩထၪ့၀့ၫဒၪနီၪလီၫ.

လမွဲလၧဆၧစ့ၩရၫ့ၡၩခမျၧး၁ံၪအဆၧထိးထဲၩ့တၩ့ထဲၩ့ဘၪ, ဆီၫ့မီၪ့ယိ “ဆၧခံၭဖၭဒိၪအထီ” လၧဎရံၬဖိၪ၁ံၪဂဲၫထဲၩ့အီၪမၧၫ့၀့ၫဒၪနီၪလါဆံၭ. မုနွ့ၫနံၩအမး၁ံၫ နံၩအီၪ၁ုၪ့ထၪ့၀ဲၩ၀့ၫအ၁ၭလၧ ကျိၭအံဒံၫ့အဖၧၩ့နီၪ, ဘၪဆၧအီၪက့ၪပဲၩ၀့ၫ, ထီးဒၪလ့ၬမိလၩ့မါခွံၬ၀့ၫလၧဆၧအီၪက့ၪဒိၪမုခၪ့ထံၭအနံၩ လၧအ၀ံအီၪဆဲၩ၀့ၫလၧ ၦရိမၫဖိၪလၧလနဲၩကဆါယွၩဘၪလဖၪနီၪလီၫ. ဒဲဆီၫ့မီၪ့ယိဎရံၬဖိၪ၁ံၪအၪဒၪဆၧ နဲၩ၀့ၫလၧ ၦလဂၩအဆၧ၁ံၫထီၩ့စိၩ၀့ၫလၧ ဆၧအီၪမၧၫ့အဂူၫဂၩလဆၫ့အထီဖၧၩ့ လထံၪဎး, ဘဲၫၦလနဲၩဘၪယွၩအဆၧ၁ီၪ့ဆၧ၁ၫ့အီၪ၀့ၫဒၪအ၁ိၭနီၪလီၫ. ၦလဂၩ အဆၧအၪ့လဲၩ၁ၭအ၀့ၫဒၪ၁ံၫအထီနီၪ, မိထီၩ့၀့ၫလၧမူၭခိၪ အ့ၪလမွဲလၧရၬအမ့ၪခဲၩထၪ့အတိၩ့ဖၧၩ့လထံၪဎးဆ့နီၪလီၫ.

လၧဆၧနဲၩနီၪအ၀ါလခီၫ, ပဒိၭန့ဘၪဆၧနၪ၁့ၪအမွဲအတီၩတၭ - ပမိဘၪ စံၭခိးစံၭတၩကဆါယွၩ - ဒဲအုၩ့လၩ့အီၪမၧၫ့လၧအဆၧ၁ီၪ့ဆၧ၁ၫ့နီၪလီၫ.