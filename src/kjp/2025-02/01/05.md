---
title:  အၪ့ဎၬနၪ၁့ၪယွၩအလူအထၫ
date:   02/04/2025
---

ၦမုနွ့ၫနံၩယိလါဆၧဖိၪ၁ံၪ မိဘၪစံၭခိးစံၭတၩ William Miller လၧအဒုၭ နၪ၁့ၪပၧၩ လံၬဆံၫ့ဎံၪအဆၧလီၩဆိၫ၀ဲၩဆၧလၧယၫအဂးနီၪလီၫ. လၧအဆၧနၪ ၁့ၪဆၧလၧ (ဒၫ့ ၈း၁၄) နီၪ လလၧၫ့လဎွ့ၩဒံၭဘၪထီးနီၪအခၫအိၩလါနၫ့ဂ့ၩ, အ၀့ၫ အဆၧအီၪက့ၪလၩ့၁နိၫနီၪအကၧၩ့ဒိၪ၀့ၫ, ဘဲၫလိး၀ံအ၁ိၭ, မွဲလၧဆၧဒုၭနၪ၁့ၪပၧၩ လၧမုနံၩအထုၬ ၦအီၪလၩ့ထးလဖၪအဆၧဂဲၩဆၧ၀ၭနီၪလီၫ.

`ဖီ မၭ၁ုၫ ၅း၁၈; ၂ထံမ၁ံၫ ၃း၁၅-၁၇; ဒဲလုကၭ ၂၄း၂၇. လံၬဆံၫ့ဎံၪ အဆၧၫ့လဖၪယီၩ ၁ီၪ့လိၪပၧၩမွဲဆၧနီၪလၧပဘၪ၁ုၭဘူၭပ၁ၭလၧလံၬဆံၫ့ဎံၪအဆၧလီၩဖျီၪထၪ့ဆၧလၧယၫခီၫ ဘဲၫ၁့ၪလဲၪအဂးနီၪလဲၪ.`

ဘၪလဖၧၫ့ဖၧၫ့, ဆၧအၪ့ဎၬနၪ၁့ၪလံၬဆံၫ့ဎံၪနီၪ မိလၩ့ဂၬလၧဆၧကွ့ၩလမံၩ့ ဘၪဆဲၫ့ၦကျၭဘုၭဆၧဂၩ့အကုၭအကျၩ့နီၪလီၫ. အ့ၪနမၩန့ဒၪအကုၭနံၫဒုၩ၁ၧၫ့ဒုၩ လီၫနီၪ, နမိထုၭဖျီၪထၪ့ဆၧလမံၩ့မံၩ့အဂၩ့န့၁့ၪအ့ၬ. ဘၪလဘၪဆၧနံၫဒုၩ၁ၧၫ့ ဒုၩနီၪ မိထုၭဖျီၪထၪ့က၁့ၪအဂၩ့မိ၁့ၪလါနၫ့ဂ့ၩ, ထီးမွဲနမၩန့ဆၧအကုၭအကျၩ့ အၪအၪနီၪ, နမိထုၭဖျီၪထၪ့ဘၪဆၧအဂူၫဂၩဆ့, ဒဲထီးနမၩန့ဆၧလၧအယၩနီၪ, လၧခဲၫ့ထုၬနမိဒၪထဲၩ့နဆၧမၩလၧအဒုၭကဲၪထၪ့ဆၧဂၩ့ဖၭဒိၪလဘံၪ့လၧ ဆံၭပျၩ့ လး၀ၩ့, ခိၪလီၩ့အီၪ၀ၩ့ဖီၩ့ဒဲဆၧဖိၪဆၧလံၩ, ဂံၪ့ဎၫ့၁ံၪအီၪဎွ့ၩဒဲဆၧအဎံၫအလၩ လဖၪနီၪလီၫ.

ဎရံၬဖိၪလနၩ့ မၩမၪယံၫယါဆၧလၧဆၧအၪ့ဎၬလံၬဆံၫ့ဎံၪနီၪ, မၩန့ လံၬဆံၫ့ဎံၪအဆၧၫ့ဖိၪလဆၧၫ့နံၫဆၧၫ့လၧ ဆၧချဲၩ့ဒီၩ့လၩ့ဆၧအဖၧၩ့, ဒဲထုၭဖျီၪ ဆၧမၩအ၁ၭလမံၩ့အခံးအဂၩ့ ဘဲၫအဆၧဆီၫ့မီၪ့နၪ၁့ၪ၀့ၫဒၪအ၁ိၭနီၪလီၫ. ၦလနၩ့နၩ့နီၪ မၩန့ဆၧနဲၪလၩ့အခၪ့ထံၭလနၩ့လၧ Gideon's Bible အဖၧၩ့, ထုၭန့လံၬအဆၧၫ့လၧအခိၪတၩ့လဖၪအကျၩနီၪ ဒဲမၩကဲၪထၪ့ဆၧ၁ီၪ့ဆၧ၁ၫ့လမံၩ့ မံၩ့နီၪလီၫ.

လၩ့၁ၭလမုၬဘၪ, လၧအ၀့ၫ၁ံၪမၩန့လံၬဆံၫ့ဎံၪအဆၧၫ့ဖိၪလဆၧၫ့ဒဲ ဒုၭဘၪ ထွ့ၫန့၀့ၫလၧဆၧလီၩဖျီၪဆၧလၧယၫခီၫ, ဒဲထိၪဎီၩ့၀့ၫလၧဆၧမၩအ၁ၭမုဆၫလနံၩ ယီၩလဖၪလီၫ. အယီၩမွဲဒၪၦၡၩထုၭထၪ့လံၬလၧမုလနံၩယီၩအဆၧဆီၫ့မီၪ့လဖၪ, ဆၧလူလၡီၩ့ဘၪအၪထၪ့၀့ၫဒဲ ဘၪထံၭကဆါယွၩအလၩအဖၩ့လီၫ.

မွဲဆၧနီၪဆၧအကၧၩ့ဒိၪ၀့ၫ ထီးၦမၩန့လံၬဆံၫ့ဎံၪလဆၧၫ့ဆၧၫ့လၧဆၧဂဲး ဆၧကၠီၪ့အခိၪတၩ့ဖၧၩ့ဒၪ၀့ၫလဂ့ၩ, ဒဲဆၧအၪ့ဎၬလၩ့ထံးလအီၪဘၪနီၪ ထီးကဲၪထၪ့ ဘၪလဂ့ၩ ဒဲထီးမၩယီၫဆၧလၧလံၬဆံၫ့ဎံၪအလၩအဖၩ့ဆံၭလၩ့ၡၩလၩ့လဂ့ၩ. ၦမၩ ယီၫဆၧအၪဒၪဆၧလၧ မၩန့လံၬဆံၫ့ဎံၪအဆၧၫ့လထံၪလၧဆၧချဲၩ့လၧခဲၫ့လၧယၫ လၧအဒုၭနၪ၁့ၪအခီၫပယီၫ (context) လအီၪဘၪနီၪ, ထုၭဖျီၪမၩန့အခီၫပယီၫ ဘၪဒၪအ၁ၭနီၪလီၫ.

`နဒၪဆၧၫ့ယၫဘၪဆၧမၩအ၁ၭဘဲၫနီၪ ဘၪထွ့ၫဆၧ၁ံၫအဂဲးအီၪဧၪ. အ့ၪလမွဲ, ဘၪထွ့ၫလၧမး၁ံၫနံၩနီၪအီၪဆ့ဧၪ. ဆၧစံၭဆၧၫ့ထဲၩ့အဂ့ၩ အဘၪထုၬနီၪ မွဲဆၧနီၪလဲၪ.`