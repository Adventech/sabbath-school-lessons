---
title:  တလမူၭမုၪလၧအဎံၫလၩ
date:   14/04/2025
---

ယွၩယဟိ၀ၩယီၩ အီၪက့ၪဆိၫထဲၩ့အၡၩခမျၧး၁ံၪနီၪ ပဒၪဘၪလၧ အဇံၫခအ့လၭ ၁၆ အဖၧၩ့နီၪလီၫ. အံၫစရ့လၭယီၩ ဘၪဆၧဒီၩ့လၩ့၀့ၫလၧဖိၪ၁- က၁ံၫထီဘၪဆၧခွံၬၡိၬ၀့ၫလၧ ဆံၬပျၩ့ဖၧၩ့နီၪလီၫ. အ၀့ၫနီၪလ့ၩအၪ့ထုၫ့န့ဖိၪ၁-ယီၩတၭ အၪ့၁ိၪ၀ၭဆံၫ့၀့ၫဂီၩအၪ့လုထၭ၀့ၫ, ထီးမွဲဎိၩထၪ့ကကၠၪတၭ အၪ့န့ထၪ့ ၡါထဲၩ့၀့ၫနီၪလီၫ. ဆၧယိလါလအီၪဘၪ ဆၧအီၪဎုၬအဒီၩ့လမံၩ့နီၪလီၫ.

`ဖီ အဇံခအ့လၭ ၁၆း၄-၁၄ နီၪလါဆံၭ. ဆိၬထၪ့ထီၫထဲၩ့ တလၭမူၭမုၪယီၩ မွဲ၁ီၪ့လိၪပၧၩယွၩအဆၧထိစိၩလၧပဂးနီၪဘဲၫ၁့ၪလဲၪ.`

အံၫစရ့လၭဆၨၩယီၩ လၧယွၩအဆၧယိထဲၩ့ခွါထဲၩ့အကၠီၩ့ မွဲန့ထဲၩ့ဘၪခံးဂၩ့ဎံၫလၩနၭမၬနီၪလီၫ (အဇံခအ့လၭ ၁၆း၁၃). လၧယွၩစၭထၪ့ဒၪန့ထဲၩ့အ၀့ၫနီၪ, ၦ၁့ၪယၫအ၀့ၫအဆၧဎံၫဆၧလၩနးဂၩဒံၭဘၪနီၪလီၫ. အ၀့ၫဘၪဆၧခွံၬၡိၭထၭ လၧမံၩ့လၬကျၩတၭ, ကဘၪ၁ံၫထဲၩ့လၧဆၧယိလါလအီၪဘၪအဖၧၩ့နီၪလီၫ. လါနၫ့ဂ့ၩယွၩယိထဲၩ့ခွါထဲၩ့အ၀့ၫလၧ အဆၧထိစိၩတၭ, လၧၫ့ဎွ့ၩထၪ့ထဲၩ့လၧဆၧဎံၫဆၧလၩခံးဂၩ့ဂ့ၩဘၪတၭ, မံၩ့ဎိၩ၁-ဖျီၪထၪ့ထဲၩ့လၧဂၪ့ခိၪချိၫ့ထၧၫ့ဘံၪယၪနီၪလီၫ. လၧဟံဘြုၫအဆၧဎွၩစဒၫ၀ံၭဒဲစစီလမၧၫ့အထီနီၪ ဆၧယီၩလၧၫ့ဎွ့ၩထၪ့ ထဲၩ့နီၪလီၫ. ၦအံ၁အိပၠၫစဎွၩမုၪလဂၩ ဘဲၫကဒၪဘၪအံၫစရ့လၭအဆၧလၧၫ့ဆၧဎွ့ၩအဂး ဘၪဂဲၫဂၭထဲၩ့ဘဲၫၦမွံၩအလၩ့ဆၫ့လဂၩအ၁ိၭနီၪလီၫ.

ကမွဲဒၪဆၧနးမံၩ့နီၪ အံၫစရ့လၭအဆၧလၧၫ့ဆၧဎွ့ၩယီၩ မွဲယွၩအခိးအတၩ အကၠီၩ့နီၪလီၫ. ၦဂူၫဂၩ၁ံၪလဖၪ ဒၪဘၪယွၩအတလၭမူၭမုၪယီၩ, အဆၧဎံၫဆၧလၩနီၪတၭ ၁ၭကွံၩ၀့ၫနီၪလီၫ. ယွၩယဟိ၀ၩစံၭထဲၩ့၀့ၫ, “နမံၩ့ဂၧၫ့ထၪ့၁ၩလၩ့လၧနဎံၫနလၩအကၠီၩ့ လၧၦဆၨၩလဖၪအကျၩလီၫ. အဂဲးဘဲၫယီၩမွဲအလၧၫ့အဎွ့ၩလၧ ဆၧအဂ့ၩအဘၪလၧယအီၪက့ၪလၧနလီၩ့အကၠီၩ့နီၪ, ကဆါယဟိ၀ၩစံၭ၀့ၫဒၪ” (အဇံၫခအ့လၭ ၁၆း၁၄).

လၧလံၬဆံၫ့ဎံၪဖၧၩ့ ၁နိၫလၧအဂဲၫထဲၩ့လဘျၧၩ့ဘၪလဘျၧၩ့ လဘျၧၩ့ဘၪ လဘျၧၩ့နီၪလီၫ. ယွၩအတလၭမူၭမုၪယီၩ မွဲအကၠၧၩ့လၩ့အ၁ၭ၁့ၪနီၪလမွဲဘၪ, မွဲန့ထဲၩ့ဘၪမ့ၬလၧယွၩအအီၪတၭ ဎံၫလၩထဲၩ့နီၪလီၫ. ဘဲၫနီၪအ၁ိၭ ၦနဲၩဆၧဖိၪလဖၪယီၩ မွဲလၧၦဆၧဂ့ၩဆၧဘွၩအကၠီၩ့နီၪလမွဲဘၪ, မွဲလၧၦန့ဘၪယွၩအမ့ၬ, ယွၩလူၫလၩ့ထဲၩ့ဆၧထိးထဲၩ့တၩ့ထဲၩ့အကၠီၩ့, ၦဎံၫလၩ၀့ၫလၧမူၭခိၪဘၩ့မုးအမ့ၬယၫ နီၪလီၫ. မွဲလၧယွၩအဆၧတီၩဆၧလီၩပဒၧၩ့ထၭပၧၩအကၠီၩ့ ၦန့ဘၪဆၧဎံၫဆၧလၩ နီၪလီၫ (၂ကီ ၅း၂၁). “မွဲလါနၫ့တၭ, နဒိၭနဲၩ့န၁ၭလၧနဎံၫနလၩအဖၧၩ့, ဒဲနမၩ ဒီၩ့ၦမဲၩဎွဲၩမုၪ လၧနမံၩ့ဂၧၫ့ထၪ့၁ၩလၩ့အကၠီၩ့, ဒဲနမၩဆၧလဲးဆၧဘျၪအၪမၬ, လၧကယဲၦလၧအလဲးလီၩ့လၧနအီၪလီၫ” (အဇံခအ့လၭ ၁၆း၁၅). ၦလဖၪယီၩ ၦဘၪဆၧတဲၩ့လၩ့၀့ၫဘဲၫ၁ိၭ ၦကခ့ၬပျၧၩ့ထၪ့ထဲၩ့ယွၩအဆၧဂ့ၩဆၧဘွၩ, ဆၧလၩဆၧ ဖၩ့နီၪလီၫ. ယွၩတဲၩ့လၩ့ထၭအ့ၪပၧၩ ၦဆၧဎံၫဆၧလၩ၁ံၪလဖၪယီၩ ထီးမွဲၦစီၪထဲၩ့ လၧပဂးဒၪပၧၩအထီနီၪ ၦဆၧဎံၫဆၧလၩ၁ံၪလဖၪယီၩ အဎွ့ၩလၩ့ၡၩတၭ, ဆၧဒုၪဆၧဒၩနီၪ အီၪခိၭထဲၩ့ပၧၩနီၪလီၫ.

`မွဲၦဒိၭနဲၩလၩ့ထဲၩ့ၦဎံၫၦလၩနီၪ ဒုၪဒၩအီၪလၧပဂးဘဲၫ၁့ၪလဲၪ. ပကဘၪဆီၫ့မီၪ့နၪ၁့ၪထဲၩ့ဆၧလၧအကြၨၭအဘၪလၧ ယွၩအဆၧအဲၪဆၧကွံၩအီၪနီၪလီၫ. ပကအီၪခိၭထၬနး၁ၭဆၧအီၪက့ၪထၪ့ထီၫ၁ၭနီၪဘဲၫ၁့ၪလဲၪ.`