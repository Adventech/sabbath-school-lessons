---
title:  ခံးဂၩ့အီၪဖျီၪလၧဆၧအီၪဎုၬအဖၧၩ့
date:   12/04/2025
---

### ဖီလနွ့ၫယီၩအဂးဆၧမၩလိၪ

၁မိ ၂း၂၃-၂၅; အ့ဖစၧၭ ၅း၂၉-၃၂; အဇံၫခအ့လၭ ၁၆း၄-၁၄; နဲၪ ၁၈း၁-၄; ၁မိ ၂၄း၁-၄; နဲၪ ၁၉း၁-၉.

> <p>၁နိၫထီၫ့</p>
> “အ၀့ၫဒၪစံၭယၧၩ, ကွ့ၭဘီၪ, ၦလၧဆၧကိၭန့၀့ၫလၧ၁ိၪဖိၪအဆၧ ဖျၫ့လိၬအ၁ၭအမူၭဖၧၩ့နီၪ ဘၪဆၧဆိၪဂ့ၩ၀့ၫလီၫ. အ၀့ၫဒၪစံၭယၧၩ ဆၧချဲၩ့လဖၪယီၩ မွဲအလူတီၩလီၫ” (နဲၪဖျီၪ ၁၉း၉).

လံၬဆံၫ့ဎံၪယီၩ ဘၪဆၧမၩဎွ့ၩထဲၩ့ဆၧအဲၪအၡါဖိၪ၁ံၪလဖၪတၭ, ၦဒၪဘၪ ယွၩအဆၧအဲၪဒဲအဆၧထိးထဲၩ့တၩ့ထဲၩ့လၧ အဖိၪအလံၩ၁ံၪအဖၫ့ခိၪနီၪလီၫ. ဆၧဖံၭ၁ိၭဘူၭဘူၭထံးထံးနီၪ မွဲဒၪဆၧအီၪဎုၬနီၪလီၫ. ဘဲၫဆၧမၩလိၪလးအ၁ိၭ ထီးမွဲ ၦဖ့ၪလၫ့အဆၧၫ့အထီလၧယွၩအဆၧထိစိၩနီၪတၭ, လၧပၧၩဒဲအနၫ့ဆါအကျၩ ဆၧမၩထံၩမၩ၁ိၭ, ဘဲၫပကန့ဘၪဆၧထိးထဲၩ့တၩ့ထဲၩ့အဂး အ၀့ၫမၩဆၧဘဲၫ၁့ၪလဲၪ ဆၧမၩလိၪနီၪ ပမၩလိၪဘၪနီၪလီၫ.

ထီဘိၩ့ယီၩ ဆၧအီၪဎုၬအဆၧအဲၪ၁ံၪလဖၪ ဒုၭနၪ၁့ၪပၧၩယွၩအဆၧအဲၪဒဲ ဆၧအုၩ့လၩ့၁ံၪလဖၪလၧၫ့ဎွ့ၩလၧၩ့အ့ၬနီၪ ပဒၪဘၪနီၪလီၫ. ဆၧဒဲၩဘၭယီၩ မၩလၩ့ ဆ့လၩ့ယွါထဲၩ့ဆၧအီၪဎုၬအဆၧထိစိၩ့ယီၩနၭလ့ၬလါနၫဂ့ၩ ဆၧအီၪဎုၬယီၩ မွဲဖၧၩ့ ၁ၭလဖျီၩ့လၧလၧၫ့ဎွ့ၩဒဲဆၧစီၩ့ဆၧမၩ့ ဘဲၫကဒုၭထၪ့ဖျီၪ့ဆၧလီၩဆိၩလၬဆိၩလၧယၪနီၪလီၫ. ဆၧယီၩမွဲမၩ၁ၭဎွံၫ၁ၭထိၬပၧၩလကၭလၧၩ့ မွဲဖ့ၪလၫ့ပၧၩဆၧမၩလိၪယိၬယိၬလၧၦမၩထံၩမၩ၁ိၭလၧကဆါယွၩနီၪလီၫ.

မုလနွ့ၫယီၩ ၦကမၩလိၪထဲၩ့ဘၪလၧလံၬဆံၫ့ဎံၪဖၧၩ့ခၫ့ဖျီၫ့လၧဆၧအီၪဎုၬ အဂ့ၩဒဲအအၧၩ့အဂဲးမိၡါနီၪလီၫ. ၦၡၩ၁ံၪယီၩ မွဲဆၧဒဲၩဘၭအၪလါနၫ့ဂ့ၩ ယွၩနီၪ မၩထံၩမၩ၁ိၭလၧပၧၩ, ၁့ၪယၫထဲၩ့ယွၩအဆၧအဲၪအမွဲအတီၩတၭ ကမၩလိၪထဲၩ့ဘၪ ဆၧမၩအ၁ၭလၧမုနံၩလၧခဲၫ့ထုၬအဂဲးနီၪလီၫ.