---
title:  စအံစၭဒဲနးရဘ့ၭကၫ
date:   16/04/2025
---

စအၫဘြဟၫ့အ၁ၭၡါထၪ့တၭ ဘဲၫကဆါယွၩအဆၧအုၩ့လၩ့အီၪလၧ အဖိၪအလံၩ၁ံၪလဖၪအဂးအ၁ိၭ အ၀့ၫကိၭန့ထဲၩ့လၧအဎီးအၡၩ၁ံၪလဖၪအကျၩ ၦအ၁ၭၡါထုၬလဂၩဂီၩ့ ဖ့ၪလၫ့ထဲၩ့၀့ၫဆၧဖံၭဆၧမၩဖၭဒိၪလမံၩ့နီၪလီၫ (၁မိ ၁၅း၅).

`ဖီထဲၩ့ ၁မိ ၂၄း၁-၄ နီၪလါဆံၭ. ဘၪမနီၪလဲၪ ထီးမွဲလမၩန့ဘၪအမၫလၧၦကၫနအၫ့အဖိၪမုၪလဂ့ၩနီၪ အဂ့ၩဒိၪလၧအ၀့ၫအဂးလဲၪ. (၁မိ ၂၄း၃).`

စအၫဘြဟၫ့အဆၧဖ့ၪထၧၫ့၁ၭလမံၩ့ယီၩ လမွဲဘၪဆဲၫ့ဒၪဆၨၩဖိၪလဆၨၩ တၭ, မွဲဘၪဆဲၫ့လၧနး၁ၭနီၪလီၫ. လဘၪဆဲၫ့ဘၪလၧထံၫခး, ဘၪဆဲၫ့ဒၪလၧ ဆၧဘိၪ့ဆၧဘၩအဆၧဆူဆၧနဲၩနီၪလီၫ. ကၫနအၫ့အကလိၭကလၬ၁ံၪလဖၪနီၪ အီၪက့ၪထၬဒၪလူၬ, အ၀့ၫ၁ံၪအဆၧဘိၪ့ဆၧဘၩအထူၫအရှူၫလဖၪနီၪ ဂၭဂီၩ့ဂၭစၪတၭ, ထီးမွဲၦထၪ့ၡါလၩ့ဖၭလၧအ၀့ၫ၁ံၪနီၪ ၦဆၧအီၪမၧၫ့အီၪဂဲၩ၁ံၪလဖၪကလၩ့ဎီးထဲၩ့ဘဲၫအ၀့ၫ၁ံၪအ၁ိၭနီၪလီၫ. အံၫစရ့လၭဖိၪ၁ံၪဒဲဎရံၬဖိၪ၁ံၪလဖၪ အဂဲးဖးဖီၩ့နီၪ အီၪ၀့ၫလဖျီၩ့ဎးလၧယၩနံၪ့အၪမၬအဖၧၩ့နီၪလီၫ. ပၧၩလၧကဘၪထိးအ၁ၭလၧဂၪ့ခိၪချိၫ့ဆၨၩဂူၫဂၩ၁ံၪလဖၪနီၪ ဘၪဆၧဖီၪ့န့ထဲၩ့လၧ ဆၧ၁ီၪ့ ဆၧ၁ၫ့အဘျၪ၁ံၪလဖၪနီၪလီၫ. လၧဆၧလၩ့၁ၭအုၭဒိၪမၬအဖၧၩ့, ဆၧဘိၪ့ထၪ့ ဘၩထၪ့ကလိၭကလၬ၁ံၪအဖၧၩ့ ဆၧဘၩထၪ့မုမ့ၬအမုနံၩအတုၬအနံၩယီၩ ဘၪဆၧ အီၪက့ၪထဲၩ့လၧယွၩအမး၁ံၪနံၩ ၁ံၭ၁ီၫအနံၩအလးနီၪ လၧမုနံၩအလးခဲၫ့ထုၬယီၩနီၪ လီၫ.

`ဖီထဲၩ့ ၁မိ ၂၄း၅၇-၆၇ နီၪလါဆံၭ. လၧဎရံၬမွဲဂ့ၩ, အ၀့ၫအဆၧအီၪကီၪ့အဂးမွဲဂ့ၩ, ဆၧအဂဲးမိၡါယီၩ ၁ီၪ့လိၪပၧၩဘဲၫ၁့ၪလဲၪ. ဘၪအီၪယဲၩ့လိၭ၁ၭနးရဘ့ၭကၫဒဲစအံစၭနံၫဂၩအၡါဖိၪယီၩ ဖ့ၪလၫ့လၩ့ထဲၩ့ဆၧဒဲၩဘၭဖိၪ၁ံၪယီၩ ဆၧမၩလိၪဆၧနီၪလဲၪ.`

ၦ၁ံၪလဖၪယီၩ မွဲဆၧတဲၩ့လၩ့ကဆါအခံးအဂၩ့လဖၪအကၠီၩ့ ၦဘူၭထဲၩ့လိၬ၁ၭ နီၪလီၫ. မွဲလၧဆၧဒဲၩဘၭအကၠီၩ့ ၦဘၪယဲၩ့ထၪ့လၧအ၀့ၫလါနၫ့ဂ့ၩ, ၦမွဲအ၀့ၫ အတလၭမူၭမုၪလဖၪနီၪလီၫ. ၦဆၧအီၪဎုၬယီၩ အ့ၪမွဲကဲၪထၪ့ဆၧဘံၪဘူၪစၭဎၬနီၪ မွဲဒၪၦဆၧရွံန့ထဲၩ့ဒၪနီၪလီၫ.

`ကဆါယွၩအဲၪထဲၩ့အဖိၪမုၪဖိၪခွၫနီၪ အၪနဲၪ့ၦအဲၪထဲၩ့အ၀့ၫနီၪလီၫ. ဘဲၫပကအဲၪကဆါယွၩအၪနဲၪ့ဘဲၫယီၩနီၪ ပကဘၪရွံန့ဆၧနီၪလဲၪ. ဆၧလၧ အမၩ၁ံၪၦဆၧအဲၪ၁့ၪနီၪ မွဲဆၧနီၪလဲၪ.`