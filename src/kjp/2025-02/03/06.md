---
title:  ဆၧစ့ၩရၫ့ထဲၩ့မဲၩဎွဲၩမုၪ
date:   17/04/2025
---

`ဖီထဲၩ့ နဲၪ ၁၉း၁-၉ နီၪလါဆံၭ ဆၧလၩ့ဆၫ့လၩ့မဲၩနံၫမံၩနီၪ ကဲၪထၪ့၀့ၫလၧဆၧလထီယၫနီၪလီၫ. ဎရံၬအီၪဎုၬလၧအတလၭမူၭမုၪဒဲ မဲၩဎွဲၩမုၪအထုၬနီၪလီၫ. ဆၧကဲၪထၪ့နံၫမံၩ့လၧဆၧလထီဖိၪအဖၧၩ့ယီၩ ဒုၭနဲၪဖျီၪထဲၩ့ယွၩအဆၧအဲၪဒဲ ဆၧတီၩဆၧလီၩ့နီၪဘဲၫ၁့ၪလဲၪ.`

ဆၧတီၩဆၧလီၩ့လအီၪဘၪယီၩ ကဲၪထၪ့ဆၧ၁ၭဆၫ, ဆၧလၩ့ဎီးနီၪလီၫ. အခိးအတၩနီၪလၩ့ထီၩ့ဒိၭလၧဖိၪလံၩ၁ံၪအဖၫ့ခိၪနီၪလီၫ. မၫလဂၩလၧ အဖီးလွဲၩဖီးပၠၧၫ့လဂၩယီၩ ၁့ၪယၫထဲၩ့၀့ၫလၧကခ့ၬလၩ့ထဲၩ့လၧအလးခဲၫ့အဂး ဖၧၩ့၁ၭလအီၪလၧၩ့ဘၪနီၪလီၫ. ဂၪ့ခိၪချိၫ့ယီၩ အခိၪနီၩ့ထီးမွဲကခ့ၬလၩ့ထဲၩ့အလးခဲၫ့ ဂီၩ့ ကနီၫ့ယါလၩ့ထဲၩ့အ၁ၭအလးလအီၪဘၪတၭ, ဘၪဖ့ၪလၫ့ထဲၩ့ဆၧဒဲၭဘၭအဎွ့ၩ အလဲၫနီၪလီၫ. လၧဆၧဂၭဂီၩ့ဂၭစၪအကၠီၩ့ ၁ုၪ့၁ၭဘၪခၭလၩ့ဘျ့ၭလါနၫ့ဂ့ၩ ဆၧအထုၬနီၪကထီၩ့တၭ, ဆၧထီးအလူၬနီၪ ကဘၪဆၧအၪ့လဲၩ့ထၪ့ထဲၩ့ဘီၩဆၧဘၪ တဲၩ့လၩ့၁ၫ့အဆၧၫ့အထီးအိၩအ၁ိၭနီၪလီၫ. ထီၩ့ဘိၩနီၪတၭ ဆၧကဖီးလွဲၩဖီးပၠၧၫ့ အကၠီၩ့လအီၪလၧၩ့ဘၪ, ဘၪမွဲနီၪလဲၪ, ၦ၁့ၪယၫနၪ၁့ၪထဲၩ့ဆၧဘၪဂၭဂီၩ့ဂၭစၪနီၪ မွဲလၧၦအီၪယဲၩ့ထၪ့ထဲၩ့လၧ ဆၧမွဲဆၧတီၩယဟိ၀ၩယွၩလဂၩယီၩအကၠီၩ့နီၪလီၫ.

`ဖီထဲၩ့ နဲၪ ၂၁း၁-၄ နီၪလါဆံၭ. ဆၧအီၪဎုၬအဒီၩ့ယီၩ မွဲအခီၫ ပယီၫအီၪဘဲၫ၁့ၪလဲၪ. ဘၪမွဲနီၪဘၪလၧၫ့ဎွ့ၩလၧ ဆၧယိလါလဲၪ. ဆၧယိလါယီၩလၧၫ့ဎွ့ၩဒဲဆၧထိးအ၁ၭဘဲၫ၁့ၪလဲၪ.`

“ဆၧထၪ့ၡါယီၩ မွဲဆၧအီၪလၩ့ဎိၬ၁ၭမၧၫ့ကဆိၩယၫ, ကဆါဎရံၬဒဲဆၧအီၪ ကီၪ့အဆၧမၩထံၩမၩ၁ိၭအဒီၩ့လမံၩနီၪလီၫ. လၧဆၧအီၪကီၪ့အဖၫ့ခိၪ ဎရံၬအီၪက့ၪ အ၁ၭ ပဒၪဘၪလမံၩ့နီၪ ဘဲၫမၫဒဲ၀ၩအဆၧအီၪက့ၪ၁ုၪ့အီၪက့ၪ၁ၭအ၁ိၭနီၪလီၫ.” Ellen G. White, 7T, p. 46. ၦၡၩ၁ံၪလဖၪဖိၬထၪ့ ဆၧဘိၪ့ဆၧဘၩ၁ံၪအဂူၪဂၩလဖၪအလးခဲၫ့ဂီၩ့, ခွံၬၡိၭခွံၬဎရံၬအထီနီၪ ဎရံၬကဆါအ၁ၭဆၫနၭမၬလ့ၬနီၪလီၫ. လါနၫ့ဂ့ၩထီးမွဲအဲၪဘိၩ့ဖိၪအဲၪဘိၩ့၀ၩအကၠီၩ့ ဘၪဖ့ၪဆၧၫ့ထဲၩ့ဆၧဒဲၭဘၭ အဎွ့ၩဎီၩ့ယူၭနီၪလီၫ, ဘဲၫနီၪတၭ ထီးမွဲနီၫ့ယါလၩ့ထဲၩ့အ၁ၭဂီၩ့, ခွံၬၡိၭခွံၬဆၧဒဲၩဘၭလဖၪနီၪ, ကန့ထဲၩ့ဘၪ၁ၭမၧၫ့လၩ့ဆိၩလၩ့ကၠၪ ဘဲၫဆၧအုၩ့လၩ့အီၪ၀့ၫ အ၁ိၭနီၪလီၫ.

`ဖီထဲၩ့ ၁ပံ ၁း၁၈, ၁၉ နီၪလါဆံၭ. လၧ နဲၪဖျီၪ ၂၁း၁-၄ အဖၧၩ့ နီၪ အီၪက့ၪဂုးခၧၫ့ထုၭဖျီၪ့ထၪ့ထဲၩ့ မုနံၩအလးခဲၫ့ထုၬဆၧဂဲးဘဲၫ၁့ၪလဲၪ.`