---
title:  ဆၧနဲၪ့လၧအဖျီၪဆိၫ၀ဲၩလဖၪ
date:   14/06/2025
---

### ဖီလနွ့ၫယီၩအဂးဆၧမၩလိၪ

ဒၫ့ ၂း၃၁-၄၅; ဒၫ့ ၃း၁-၁၂, ၁၇, ၁၈; နဲၪ ၁၃း၁၁-၁၇; ရိ ၁း၁၈-၂၅; ဆၧ ၁၂း၁-၁၇; မၭ ၁၂း၉-၁၄.

> <p>၁နိၫထီၫ့</p>
> “အဂဲးဘဲၫယီၩ ယွၩလဖ့ၪလၫ့ဘၪပၧၩလၧ ပ၁ၭလၧအ၁ၭမဲၪဆၧ, အ့ၪမွဲပ၁ၭဘၪဆဲၫ့လၧဆၧစီၩ့ဆၧမၩ့, ဒဲဆၧအဲၪဆၧကွံၩ, ဒဲဆၧအီၪက့ၪ ပ၁ၭ ကိၪ့၁့ၪ၁ံၫ့ဆ့ၬလီၫ” (၂ထံမ၁ံၫ ၁း၇).

လနွ့ၫယီၩ, ပမိမၩလိၪအၪထၪ့ဆၧမၩအ၁ၭနံၫမံၩ့လၧလံၬဆံၫ့ဎံၪဖၧၩ့ လၧအမွဲ၀့ၫဆၧအလၩဒုၩလၧယၫခီၫ လၧမုနံၩအထုၬအဆၧလၩ့မဲၩအလၩ့ထံးနီၪလီၫ. အခၪ့ထံၭနီၪ, ပမိအၪ့ဎၬဆၧမၩအ၁ၭလၧ စၡၫ]ဒၭ, စမံရ့ၭ, ဒဲစအဘ့ၫဒန့ဂိၫ၁ံၪ အဆၧလ့ၩခၫ့ဖျီၫ့ လၧအဖ့ၪဒီၩ့ထုၭဖျီၪဆၧလၧနဲၪဖျီၪ (၁၃) အဖၧၩ့လဖၪအဂဲးနီၪ လီၫ.

လၧခဲၫ့နီၪ, ပမိခ့ၬထဲၩ့လၧလံၬအုၩ့လၩ့အ၁ၫ့ (New Testament) ဖၧၩ့, လၧဎရံၬဖိၪအဆိၫထုၬလဖၪအဆၧလ့ၩခၫ့ဖျီၫ့ လၧအမိဒုၭနၪ၁့ၪပဆၧယိလါဆၧဘိၩ့ယီၩ ဒဲထီးကဆါဎရံၬဂဲၫထဲၩ့လၩ့ထဲၩ့အဘိၩ့ဆၧၩ့အထီနီၪလီၫ.

ဆၧနဲၪဒီၩ့နံၫမံၩ့လူၬနီၪ ဒုၭနဲၪထံၫကျၩဆၧ၁ုၪ့ဒူၩ၁ၭဒူၩ ဒဲဆၧဎိၭထံၫဎိၭဒီၪ အမိၡါခၪ့ထံၭလၧအဖ့ၪနဲၪဆၧ၁ုၪ့မုၬ၁ၭရှူၪ လၧဆၧမၩခွါအထးဖၧၩ့နီၪလီၫ.

လဖၧၫ့ဘၪလဖၧၫ့, ယ့ၫရှူၬစံၭဆၧ “၁ၭမဲၪဆၧလဂ့ၩ,” ဒဲ “ဘၪမွဲနီၪ နဆၧဆီၫ့မီၪ့မၩခိ၀ီၩနၧၩလဲၪ” နီၪလီၫ. ဆၧအကၧၩ့ဒိၪပဘၪနၪ့ထၪ့ထဲၩ့ ဆၧလီၩဖျီၪဆၧ လၧယၫအဂဲးမိထုၪ့နီၪ မွဲကဆါဎရံၬလီၫ. ဒဲလၧဆၧအနီၪပဘၪအၪ့ဎၬန့ဘၪ ဆၧဖ့ၪကိၪ့လၧဆၧဖ့ၪနဲၪဆၧအဖၧၩ့နီၪလီၫ. ယ့ၫရှူၬစံၭ၀့ၫဒၪ, “န၁ံၪ၀့ၫဒၪယီၩ ထီး၁ုၪ့ခိ၁ၭ၀ီၩလဂ့ၩ, နဲၩထဲၩ့ယွၩတၭ, နဲၩထဲၩ့ယၧၩဆ့ဆံၭ” (ယီ ၁၄း၁).

အ့ၪပစံၭလၧဆၧချဲၩ့အဂၩလမံၩ့နီၪ, မုနံၩအထုၬအဆၧမၩအ၁ၭနီၪ မိကၪဂဲၩ ၀့ၫဒၪဒဲယိခွါ ၦလၧအမိအီၪတီၩအီၪဂုးလၧကဆါယွၩနီၪဆ့လီၫ. ထီးမွဲအထုၬနီၪ, ပမိဘၪယိဆၧမၩအ၁ၭလဖၪနီၪ လၧဆၧယိလါအဖၧၩ့, ဒဲလဘၪ၁ၭမဲၪဆၧဘၪ.