---
title:  ဆၧဘိၪ့ထၪ့ဘၩထၪ့ဆၧဂၩ့
date:   16/06/2025
---

စန့ၭဘူၫခၭန့ဇၫအ၁ၭဆုးလီၩ့လၧစဒၫ့နအ့လၭမၩဆၧနီၪ ဒဲအီၪခိၭတီၩလီၩ့ ဆၧအၪအၪလ့ၬ (ဒၫ့ ၂; လၩ့ဆၫ့လၧအဆၧၫ့ ၄၆-၄၈) . . . လါနၫ့ဂ့ၩထိးယံၬ အ့ၬ.

`ဖီ ဒၫ့နအ့လၭ ၃း၁-၁၂. ဆၧဂၩ့မိၡါထၧၫ့ဂၩယၫမၩ၀့ၫလၧ ထီၫ့ဆံၫ့ ဒဲအၪ့မၧၫ့ၦၡၩဘၩ၀့ၫနီၪ ဆၧထုၭဖျီၪလၩ့ဆၫ့မွဲနီၪလဲၪ.`

စဎွၩနီၪ မၩကြၩ့ထမးယွၩအဆၧပရၧၫ့လၧအထုၭဖျီၪအဆၧဂၩ့လၧထီၫ့ထၧၫ့ ဒုၩယၫနီၪလီၫ. ဆၧပရၧၫ့မွဲနီၪလဲၪ. ကဆါယွၩစံၭဘၭဘလၧၫ့မိဘၪလ့ၩဖီၩ့၀့ၫ လီၫ. လါနၫ့အဆၧမၩယီၩ မၩ၀့ၫဘဲၫ၁ိၭဘၭဘလၧၫ့လလၩ့ထ့ၬဘၪနးဆိၭ, ဒဲစန့ၭဘူၫခၭန့ဇၫ မိကဲၪစဎွၩအဆိၩအကၠၪအဂးလီၫ. ၦလၧအထၫ့ဒၩအဆၧကိၪ့ (ဆၧမၩ) ယီၩ လဂၩလါလါနီၪ မိဘၪဆၧမၩ၁ံၫ၀့ၫဒၪလီၫ. ၦၡၩအဆၧ၁ၭကွံၩဆၧ လၧအမၩနီၩ့အခိၪနီၪ မၩဘျီၪခွံၬအ၀့ၫအမ့ၬလၧ အလမိဒၪဘၪဆၧမွဲဆၧတီၩလၧ ဆၧဂဲးလိၬတ့ၭလိၬဖၭဒိၪမိကဲၪထၪ့၀့ၫတၡါနီၪလီၫ.

အဂၩလမံၩ့နီၪ, စန့ၭဘူၫခၭန့ဇၫ မၩဘၪဒီၩ့ထဲၩ့ၡၪထူဂီၩ (Lucifer) လီၫ. အ၀့ၫအီၪက့ၪထၪ့ထီၫအ၁ၭ, ယိလၩ့ဒၪအ၁ၭအဂး, အူၭလၩ့အ၁ၭလၧပိၩ့ထၪ့ ကဆါယွၩအဆၧပၧၩ့ဆၧပြၭဒူၩဒူၩလ့ၬလီၫ. ဆၧလၩ့ဆၫ့လမံၩ့နီၪဘိၩ, စန့ၭဘူၫခၭန့ဇၫနီၪ နဲၩထဲၩ့ကဆါယွၩအမွဲအတီၩလၧခဲၫ့နီၪလီၫ.

`ဖီ ဒၫ့နအ့လၭ ၃း၁၇, ၁၈, ဆၧချဲၩ့လၧၦဟံဘြုၫဖိၪ၁ၧၫ့ဂၩချဲၩ့ ဆၧၫ့ထဲၩ့စဎွၩနီၪလါဆံၭ. ဆၧမၩအ၁ၭယီၩ ၁ီၪ့လိၪပၧၩလၧဆၧဆူဆၧနဲၩ လၧပကဘၪအီၪက့ၪလၧ အထီဘၪနီၪဘဲၫ၁့ၪလဲၪ.`

ဆီၫ့မီၪ့လၧၦခွၫ၁ၧၫ့ဂၩအီၪက့ၪဂုးခၧၫ့အ၁ၭန့ယီၫယီၫ လၧဆၧခိဆၧဂီၩ အလၩ့၁ၭမဲၪဖၭဒိၪအထီနီၪလါဆံၭ. လၧခဲၫ့ထုၬနီၪ, အ၀့ၫ၁ံၪအီၪက့ၪလၩ့အ၁ၭ လၧအမိထိးဆၧလၩ့ခွံၬ၀့ၫလၧမ့ၪဖံၫ့ချၪဖၧၩ့လီၫ. ဘၪမွဲနီၪလမၩဖီၩ့ဖျ့ၭအ၁ၭ လဖျးဖိၪ, အ့ၪမွဲအ၁ၭလပၫလါနၫ့ဂ့ၩ ၡီၩ့လၩ့ဒၪအ၁ၭလၧဆၧကျဲၩ့မၩအ၁ၭဖိၪနီၪ ကဲၪ၁့ၪအ့ၬဧၪ. ၡီၩ့လၩ့ဒၪအခိၪ အဘိၩ့အၪ့ကံၩ့ဘၩဆိၪဖၪအဆါယွၩန့အ့ၬဧၪ. ဆၧဒူၩယၫ့ဘဲၫနီၪ မွဲအခိးအလၩအီၪဆံၭဒိၪလဲၪ. ထီးနဲၪ့အ၀့ၫ၁ံၪအဆၧချဲၩ့နီၪထံၫထံၫ. အ၀့ၫ၁ံၪဎဲၪ့ဖျ့ၭအ၁ၭလန့ဘၪနီၪ ၁့ၪယၫ၀့ၫလၩ့ထံးလီၫ.

`ပမိဂၭဎ့ၭဆၧချဲၩ့ဖီၩ့ဖျ့ၭ၁ၭလၧအ၁့ၪအဘၪ ထီးဆၧထိၪဎၩ့ပဆၧနဲၩ့ ဂဲၫထီၩ့အထီနီၪဘဲၫ၁့ၪလဲၪ. လံၬဆံၫ့ဎံၪအဆၧၫ့ယီၩစံၭဘၪပၧၩလၧ ဆၧမၩအ၁ၭအဆၧဘၪဆုးဘဲၫ၁့ၪလဲၪ. ဘဲၫအစံၭ၀့ၫ, “ၦလၧအမၩတီၩ၀့ၫ လၧဆၧအၡၩထုၬနီၪ, မိမၩတီၩ၀့ၫလၧဆၧအအၪဆ့လီၫ” (လုကၭ ၁၆း၁၀).`