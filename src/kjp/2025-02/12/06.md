---
title:  ဆၧမံၩ့လၬအဆၧမၩနဲၪ့
date:   19/06/2025
---

အနံၪ့အလၩ၁ံၪလ့ၩဖီၩ့ခွံၬ၀့ၫလါနၫ့ဂ့ၩ ဆၧခွံၬလၩ့ဆၧလူလၧဆၧမံၩ့လၬ အဆၧမၩနဲၪ့ဒဲဆၧဘၪ၁ံၫနီၪ လဂဲၫထီၩ့ဒံၭဘၪခီးဘိၩ့ယီၩတၭ, ၦလနၩ့နၩ့အ၁ၭ ဂံၩ့ဂၩ့၀့ၫဒၪလၧပဆၧချဲၩ့ကျိၭဆၧ (interpretation) လၧမုနံၩခဲၫ့ထုၬ၁ံၪလဖၪ အဂဲး, ဘၪဎုၬထဲးလၧမး၁ံၫနံၩဒဲမုခၪ့ထံၭနံၩ မိကဲၪထၪ့၀့ၫဆၧဂဲးမိထုၪ့လၧဆၧဂဲး လိၬတ့ၭလိၬအထုၬနီၪလီၫ.

လံၬနဲၪဖျီၪအဆၧချဲၩ့နီၪထံၫကျၩ၀့ၫလီၫ. ပဘိၪ့ပဘၩ့ဆၧယီၩမိမွဲဆၧတဲၩ့ လၩ့ဆၧကဆါ အ့ၪလမွဲဘၪဆၧမံၩ့လၬဒဲအ၀့ၫအဂၩ့လီၫ. မုနွ့ၫနံၩအမး၁ံၫနံၩနီၪ မွဲဆၧနဲၪ့အီၪ၁ုၪ့လၩ့အ၁ၭခီၫလၧ အံဒံၫ့အိၩလီၫ (၁မိ ၂း၁-၃)- လၧဆၧဘိၪ့ထၪ့ ဘၩထၪ့ဆၧတဲၩ့လၩ့ကဆါအဖၧၩ့ မး၁ံၫနံၩနီၪ မွဲဆၧဂဲးမိထုၪ့လၧပဘၪအီၪက့ၪ၁ုၪ့ အီၪက့ၪ၁ၭလီၫ. ဆၧဖိၪဆၧဎါအစီၩ့အမၩ့ဒဲဆၧအၪ့လဲၩခွံၬမး၁ံၫနံၩလၧယွၩအဆၧ မၪလူၬနီၪ ဆၧဘၪဆုးဘၪလးအီၪနးစီၪ့အ့ၬ. လံၬဆံၫ့ဎံၪအဆၧဖ့ၪစီၩ့ဖ့ၪမၩ့အီၪနးထံၪအ့ၬလီၫ. ဆၧအၪ့လဲၩခွံၬမုနံၩ့မု၁ၫ့နီၪ မွဲဆၧထုၭဖျီၪထၪ့ဆၧဖိၪဆၧဎါနီၪ အစီၩ့အမၩ့လီၫ. ဆၧမၩအ၁ၭဘၪထွ့ၫလၧ မုနံၩနံၫ၁ၫ့အဆၧဘိၪ့ဆၧဘၩနီၪ ကဲၪထၪ့ဆၧအၪ့ထၩလၧဆၧဘၪရွံအၪ့ထုၫ့ၦတဲၩ့လၩ့ဆၧကဆါဧၪ, ဆၧဖိၪဆၧဎါဧၪ နီၪလီၫ (နဲၪ ၁၄း၆, ၇). ဘဲၫနီၪအ၁ိၭ, ပဒၪဘၪဆၧနဲၪ့ဖျီၪဆိၫ၀ဲၩလၧလံၬအုၩ့လၩ့ အ၁ၫ့ (NT) ဖၧၩ့ မွဲဆၧမၩအ၁ၭမုနွ့ၫနံၩအမး၁ံၫနံၩဒဲ ၦၡၩအဆၧ၁ီၪ့ဆၧ၁ၫ့အဆၧ ထၫ့ဒၩလိၬ၁ၭနီၪလီၫ.

`ဖီ လံၬဆံၫ့ဎံၪအဆၧၫ့လၧအဖၫ့လၬလဖၪနီၪဆံၭ. (မၭ ၁၂း၉-၁၄; ယီ ၅း၁-၁၆). မွဲဆၧနီၪဒုၭကဲၪထၪ့ ဆၧဘိၪ့ဆၧဘၩခိၪနါထီးနီၪလဖၪ အဲၪဒိၭမၩ၁ံၫကဆါယ့ၫရှူၬနီၪလဲၪ.`

လၧယ့ၫရှူၬမၩဘျၪထဲၩ့ၦအစူၭအဆၫလၧမး၁ံၫအနံၩဂီၩ့အလဲးခဲၫ့နီၪ (မၭ ၁၂း၉-၁၃), ၦခိၪနါထီးနီၪလဖၪ မၩဆၧၫ့ဆၧဘဲၫ၁့ၪလဲၪ. “အ့ၪမွဲၦဖၫရစံၫ၁ံၪ မိမၩ၁ံၫ၀့ၫဘဲၫ၁့ၪလဲၪဘဲၫ၁့ၪလဲၪနီၪ, စဲၪ့ထၪ့တၭကိၪ့ထၪ့ဖၭလၩ့၀့ၫဒၪလီၫ” (မၭ ၁၂း၁၄). ဘၪဆၧစ့ၩရၫ့လၧ မုနွ့ၫနံၩမး၁ံၫနံၩအဂးဧၪ. လၧ ယီဟၫ့ ၅း၁-၁၆ အဖၧၩ့, ယ့ၫရှူၬမၩဘျၪထဲၩ့ၦၡၩလၧမး၁ံၫနံၩဂီၩ့နီၪ, မၩဆၧလၩ့လၭလၧမး၁ံၫနံၩ လနံၩကဒီၭလီၫ. ဒဲ “မၩအ၁ၭဘဲၫနီၪတၭ, ၦယုဒၫဖိၪမၩအၧၩ့မၩနၭယ့ၫရှူၬလီၫ. အဂဲးဘဲၫယီၩ မွဲအမၩဆၧနီၪလဖၪ လၧမး၁ံၫအနံၩအကၠီၩ့နီၪလီၫ” (ယီ ၅း၁၆).

မိဘၪ၁ံၫလၧၦၡၩအထူၫအရှူၫအဂးနီၪဧၪ (လံၬဆံၫ့ဎံၪအဖၧၩ့ဆၧပဒၩ့ မၩဘျၪၦအဆၫလၧမး၁ံၫနံၩနီၪအီၪအ့ၬ, ဘဲၫၦဘၪခိၭမုခၪ့ထံၭနံၩလၧမး၁ံၫနံၩ အလး လအီၪဘၪအ၁ိၭနီၪလီၫ. ဆၧမၩအ၁ၭလဖၪလၧ ယ့ၫရှူၬထီးယီၩ အဆၧဘၪ ဒီၩ့လိၬ၁ၭလလၩ့ထံးလၩ့ဆ့ၭဘၪလၧ မုနံၩအထုၬလဖၪလါနၫ့ဂ့ၩ, လၩ့ဘူၭဂ့ၩဘၪ စဲၪလီၫ.

`ဆၧမိဘၪ၁ံၫ၀့ၫလၧ ဆၧမၪလူၬလထံၪအဂးဧၪ. ပအၪ့ဎၬဆၧဖလ့ၬ အလးယီၫယီၫ မိန့ဘဲၫ၁့ၪလဲၪ.`