---
title:  ဆီၫ့မီၪ့အၪထၪ့လၧယၫ
date:   20/06/2025
---

ဖီ Ellen G. White, "God's People Delivered," pp. 635-652, in The Great Controversy.

“အဆိၩလထီဘၪလထီ, ကဆါယွၩဂဲၫထဲၩ့၁ိၫ့အၡၩခမျၧး၁ံၪလၧအ၁ီၫ့ ဆံၫ့ဎံၪလဖၪ လၧၦမၩနၧၩ့ဆၧအဂးဒဲလၧဆၧဖီၩ့ဖျ့ၭအဂးလီၫ. ၦမူၭခိၪဖိၪလဖၪ ဘၪမၩဆၧလၧၦဂၪ့ခိၪဖိၪ၁ံၪအဂးလီၫ. အ၀့ၫ၁ံၪအဆၧဖၩ့ကယဲးကဖးနီၪ လၩ့ဂၬ ဘဲၫလၫ့၀ဲဒံၭအ၁ိၭနီၪလီၫ. အ၀့ၫ၁ံၪအီၪဘဲၫၦၡၩအခံးအဂၩ့အ၁ိၭ, ဒဲထီးလၩ့ပွံၭ အခၫ အီၪဒုၩအီၪရှူၪအ၁ၭလၧ၁ံၪ့ထိၭဖၫအဖၫ့လၬလီၫ. အ၀့ၫ၁ံၪဒိၭန့ဘၪၦၡၩ အဆၧထိးဆၧၫ့မုၬအဂံၪ့ဒီၪ့ဖၧၩ့, ဒဲအ၀့ၫ၁ံၪနဲၪဖၧၩ့၁ၭလၧၦလ့ၩဆၧအဂးနီၪလီၫ. အ၀့ၫ၁ံၪမွဲၦမၩခဲၩထၪ့မ့ၪဆၧလုဆၧလၧအစူၪဒၪ၀့ၫ, မွဲၦ၀ဲထၪ့တရၫ့လၧအမၩ ဖီၩ့ဖျ့ၭယွၩအခ့ၫအၡၩ၁ံၪလီၫ. ကီၩ့၁ိၭထၬမူၭခိၪအလၩအဖၩ့ယုၩ့ယဲဒဲမွဲၦအဂဲၫ ချံးခွံၬယ့ၫရှူၬအဆၧ၁ွၪခိၪအလိးနီၪလီၫ.

“လၧၦၡၩအခံးအဂၩ့ဖၧၩ့, အ၁ီၫ့လဖၪအီၪ၀့ၫလၧၦအတီၩအလီၩ့၁ံၪအဆၧ အီၪကိၩ့အီၪကီၪ့အဖၧၩ့, ဒဲလ့ၩစိၩ၀့ၫလၧၦအၧၩ့၁ံၪလဖၪအအီၪ, ဘဲၫလၧစီဒၧၫ့ အ၁ိၭ, မိထီးနဲၪ့အ၀့ၫ၁ံၪအဆၧမၩလဖၪ, ဒဲမိအီၪက့ၪစဲၪဆၧကဆါယွၩအဆၧထိး ဆၧၫ့အထုၬနီၪလီၫ. ကဆါယွၩမုၬလၩဆၧလၧ အဆၧယၫ့၁ုၪ့ယၫ့၁ၭဆၧအဖၧၩ့ မၩဖီၩ့ဖျ့ၭၦလၧအမၩအဆၧမၩလဖၪနီၪ လၧဆၧကၪဆၧဂဲၩဒဲဆၧၡၪ့ဆၧနၭ၁ံၪ လဖၪ ဒဲမၩထီၫထၪ့အ့ၪဆၧမုၬဆၧရှူၪအထီလီၫ.

**ဆၧအၪ့စၪ့ကၩ့ကၩဎိၭလၩ့ဆၧအဂးလဖၪး**

`ဖီ ၂ထံ ၁း၇. ကၩ့ကၩဆၧလၧန၁ၭမဲၪအဒိၪထုၬ လၧဆၧလီၩဖျီၪထၪ့ ဆၧလၧယၫအဖၧၩ့နီၪဆံၭ. ပမိထုၭပဲၩခွံၬ၁ၭလၧအအၪ့ယိၪဆၧဒဲ အၪ့ဎၬန့ယွၩအဆၧပရၧၫ့, ဆၧယိလါလၧဆၧနဲၩလၧဆၧမၩနၧၩ့ မၩစၪအ၁ၭကျၩဖၧၩ့နီၪဘဲၫ၁့ၪလဲၪ.`

`မး၁ံၫနံၩဒဲမုခၪ့ထံၭအနံၩနီၪ မိကဲၪထၪ့ဆၧဂဲးမိထုၪ့လၧမုနံၩခဲၫ့ထုၬ ယီၩလါနၫ့ဂ့ၩ, လၧလဂဲၫကဲၪထၪ့ဒံၭဘၪအထီနီၪ, ထီး၁ၭဂံၩ့ဂၩ့ဘၪလဂ့ၩအဂး, ဆၧမွဲဆၧတီၩယီၩ မိဘၪ၁ီၪ့လိၪပၧၩ မွဲဆၧနီၪလဲၪ.`

`ဆီၫ့မီၪ့ဆၧလၧ ဒၫ့နအ့လၭ ၂ ဒဲ ၇ အဂဲးနီၪဆံၭ. ဘၩ့၁ံၪမုး၁ံၪဂဲၫကဲၪ့ထၪ့ဒဲလၩ့မါထဲၩ့၀့ၫလဘံၪ့ဂီၩ့လဘံၪ့ လၩ့ထံးဘဲၫဆၧလီၩဖျီၪ ဆၧလၧယၫအီၪ၀ဲၩအ၁ိၭလီၫ. ဘၩ့မုးမိအီၪထး၀့ၫလၧခဲၫ့ထုၬလမံၩ့ ဒၪလီၫနီၪ ပမိဘၪမၩလၩ့ထံးဘဲၫ၁့ၪလဲၪ.`