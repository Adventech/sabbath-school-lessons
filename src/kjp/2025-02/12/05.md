---
title:  ဆၧမၩနၧၩ့မၩစၪဆၧအီၪကီၪ့လၧအဂုအ၁ၫ့နီၪ
date:   18/06/2025
---

ဆၧနဲၪ့လၧအဖျီၪဆိၫ၀ဲၩ လၧမုနံၩအထုၬအဆၧမၩအ၁ၭလဖၪနီၪ, ဘဲၫအအီၪဖျီၪ၀့ၫလၧလံၬလးလံၩ (Old Testament) အ၁ိၭ အီၪဖျီၪ၀့ၫလၧ လံၬအ၁ၫ့ (New Testament) အဆိၩဆ့လီၫ. ဆၧအီၪမၧၫ့လၧလၧၫ့ယၩနံၪ့ (first-century) နီၪ မွဲဆၧဘိၪဘိၪယီၫယီၫမုၬမုၬရှူၪရှူၪအ့ၬ. အ၀့ၫ၁ံၪဘၪဆၧ မ့ၬလဲၩ၁ၭဂဲၫ့၀့ၫလၧ ၦအအီၪလၧဆၧဘိၪ့ဆၧဘၩလမံၩ့ဎးအဖၧၩ့လဖၪနီၪ, လၧဒၪ အ၀့ၫ၁ံၪဘဲၫၦဘၪဆၧမၩတုၩ့မၩဎီ၀့ၫလၧ စမိစ့ၭအဆၧနဲၩနီၪလီၫ. အ၀့ၫ၁ံၪဘၪ ထိးၦလခီၫဘၩ့မုးရိမၫ၁ံၪအဆၧ၁ၭထၪ့ဆ့လီၫ. “ဂၪ့ခိၪယီၩဒဲရၬအစီၩ့အမၩ့လဖၪ ထၫ့ဒုၪဒၩကဆါဎရံၬနီၪ ထၪ့ဖျီၪ၀့ၫလၧဎရံၬအထံၩအဖျဲ၁ံၪအဖၧၩ့လီၫ. ၦဘိၪ့ထၪ့ ဘၩထၪ့ဆၧဂၩ့ဆၧဖၪ့လဖၪ၁့ၪယၫ၀့ၫလၧ ဆၧ၁ၭထိၬအပရၧၫ့မိမၩနၧၩ့ဆၧ, ဒဲအ၀့ၫ၁ံၪအဆၧဘိၪ့ဆၧဘၩ့နီၪ မိဘၪဆၧထုၭပဲၩခွံၬ၀့ၫဒၪဆ့လီၫ. မွဲဆၧနီၪ အ၀့ၫ၁ံၪမၩဆီၪ့မၩနီၩ့ဎရံၬဖိၪ၁ံၪဒဲမၩနၧၩ့မၩစၪ၀့ၫဒၪနီၪလီၫ.” Ellen G. White, The Great Controversy, p. 39.

လၧလံၬမၩဆၧအဖၧၩ့နီၪ ဆၧမၩအ၁ၭလၧထုၭဖျီၪထၪ့ကဆါယွၩအၡၩ ခမျၧး၁ံၪအဆၧယိလါအဂဲးအဘၭ လၧဆၧမိမၩအ၁ၭလၧ လံၬနဲၪဖျီၪ ၁၃ အဖၧၩ့ နီၪလီၫ.

`ဖီ မၩဆၧ ၁၂း၁-၁၇. ဆၧမၩအ၁ၭမွဲဆၧနီၪ မိထုၭဖျီၪ့စိၩမုနံၩလၧခဲၫ့ထုၬအဂဲးနီၪလဲၪ.`

စယ့မံၭဘၪဆၧဒၪ့ထ့ၬခွံၬအခိၪဎွံၪ, ဒဲလၧခဲၫ့နီၪ မိထီၩ့လၧစပံတၧၫဘၪထိး ၁ံၫ၀့ၫဒၪလီၫ. အနီၪမွဲဎရံၬဖိၪ၁ံၪအဆၧဘၪလ့ၩခၫ့ဂၬဆၧ၁ံၫအဖၧၩ့၁ၭလီၫ. လၧဆၧခံၭဆၧနၩအအၧၩ့အ၁ၫ့လဖၪအထးဖၧၩ့, မုအလၩ့ဆၫ့လနၩလၧစပံတၧၫ မံၫမုၬ၀့ၫအထီနီၪ အ၁ီၫ့လဂၩဂဲၫကိၭဂဲထုၪ့စပံတၧၫလီၫ.

စပံတၧၫန့ဘၪဆၧဖျ့ၭထၪ့အလၩ့မဲၩဒဲထဲၩ့ဒၪခီၩ့ဘၪၦဆူနဲၩဆၧဖိၪ၁ံၪအဆၧ အီၪကိၩ့အီၪကီၪ့လၧ ဆၧ၁ၭမဲၪ၁ၭဖျဲၩ့မုလနၩအထီ, လၧအ၀့ၫ၁ံၪဘၩဆိၪဖၪဆၧ ထီးနီၪလီၫ. လံၬဆံၫ့ဎံၪစံၭ, အ၀့ၫ၁ံၪထီၫမံၫထီၫမၪဆၧ - ဖျီၪလၧအ၀့ၫ၁ံၪ ဘၩဆိၪဖၪဆၧလါနၫ့ဂ့ၩ ဆၧဆူဆၧနဲၩၡၩလၧ ယွၩမိမၩဆၧၩ့၀့ၫတၡါနီၪလီၫ.

ၦဆူနဲၩဆၧဖိၪ၁ံၪဖီၩ့ဖျ့ၭလနၩ့, ဒဲဘၪထိး၁ံၫအ၁ၭလနၩ့ဆ့လီၫ. ဘဲၫမုနံၩ အထုၬဘူၭထၪ့၀့ၫအ၁ိၭ, ဆၧမိမၩအ၁ၭဘဲၫနီၪဆ့လီၫ. စပံတၧၫဒၪလ့ၬ, န့ဘၪ ဆၧမၩဖျ့ၭထၪ့၀့ၫလါနၫ့ဂ့ၩ, လၧခဲၫ့နီၪ အ၀့ၫဘၪဆၧဖျါလၩ့၀့ၫလၧအဆၧနဲၩ အဂးဆ့လီၫ. ယ့ၫရှူၬစံၭဘၪအ၀့ၫဆ့, “ယစံၭနၧၩတီၩတီၩလီၩ့လီၩ့လၧန၁ၭဘၪ့ဒံၭ အခၫနီၪ, နခဲးထူၬထၪ့န၁ၭဒၪန၀့ၫတၭ, ထီးဒၪအဘၪန၁ၭနီၪ နစဲၪ့န၀့ၫဒၪလီၫ. အ့ၪမွဲ န၁ၭအ့ၪၡါထၪ့ခိၬနီၪ နမိယူၬထၪ့နစူၪတၭ, ၦဂူၫဂၩမိခဲးထူၬနၧၩတၭ, မိလ့ၩ ဆိၬနၧၩထီးဒၪအလး လၧနလမိလ့ၩဘၪန၁ၭနီၪလီၫ. စံၭဆၧနီၪဒုၭနဲၪ၀့ၫလၧ စပံတၧၫမိဒုၭအီၪဖျီၪထၪ့ယွၩအလၩအဖၩ့လၧ အမိ၁ံၫဘဲၫအံၩဘဲၫအိၩအဂးနီၪလီၫ. စံၭဆၧနီၪဂီၩ့တၭ, စံၭအ၀့ၫဒၪ, ဖိၬယခဲၫ့ဆံၭ” (ယီဟၫ့ ၂၁း၁၈, ၁၉).

`ထီးနဲၪ့ဆၧယီၩ လၧယ့ၫရှူၬစံၭစပံတၧၫလၧ အမိဘၪ၁ံၫ၀့ၫဘဲၫ၁့ၪ လဲၪနီၪ လါနၫ့ဂ့ၩ စံၭထွ့ၫ၀့ၫဒၪဒံၭလၧ, “ဖိၬယခဲၫ့ဆံၭ” နီၪလီၫ. ဆၧစံၭဘၪပၧၩမွဲဆၧနီၪလၧ ပဘၪထိးဆၧမၩၡၪ့မၩနၭ ထီးအဘၪဆၧ၁ံၫ လါနၫ့ဂ့ၩ ဘၪမွဲနီၪပဘၪဖိၬကဆါအခဲၫ့ဒံၭနီၪလဲၪ.`