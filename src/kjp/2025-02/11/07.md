---
title:  ဆီၫ့မီၪ့အၪထၪ့လၧယၫ
date:   13/06/2025
---

ဖီ Ellen G. White, "The First King of Israel," pp. 605, 606, in Patriarchs and Prophets.

“မုၪခီၩလဲးနီၪ မိဂဲထုၪ့ထၫ့ဒုၪဒၩယွၩအၡၩခမျၧးအဆံၭအၡၩလၧ လခိၭနၪ ဖိၬထွ့ၫဘၪဆၧအထူၫအရှူၫ အလၩ့ဎီးလၧၦအၪဂၩဖိၬထွ့ၫ၀့ၫနီၪလီၫ. ၦအီၪလၧ အလးအလၩထီၫ ဒဲအမံၩ့ဎိၩ၁-ဖျီၪလဖၪနီၪ မိဖိၬထွ့ၫဆၧလၨၪခၫ့ဖၬယွၩအလူ အထၫအဖၧၩ့၁ၭလီၫ. ၦကဲၪဒိၪ, ၦ၁့ၪဘၪ, ၦကိၪ့၁့ၪအီၪ၁ံၪလဖၪမိမၩလၩ့ဎိၭ (မၩၡီၩ့) ဆၧလၧဆၧမၩဘံၪ့မၩ၁ူၪဆၧအဖၧၩ့လီၫ. ၦဒိၪ၁ံၪလၧအမၩနၧၩ့မၩစၪဆၧလဖၪ, ဆၧအီၪကီၪ့ဆရၫလဖၪ, ဒဲဆၧအီၪကီၪဖိၪလဖၪ မိထၫ့ဒုၪဒၩၦအဆံၭအၡၩ လဖုၫနီၪလီၫ. အ၀့ၫ၁ံၪအၪ့အူၭအၪ့ဎၧၩ့အဆၧမၩ၁ံၪ, လၧအလူမၩတုၩ့မၩဎီဆၧ, လၧလံၬလဲဖၧၩ့, ဆၧမၩကြၩ့ထမးဆၧ၁ံၪလဖၪနီၪ မိမၩန့ဆီၪ့ဆၧအစီၩ့အမၩ့တၭ, အ၀့ၫ၁ံၪမိမၩလၩ့ဆံၭလၩ့ယွါဆၧဆူဆၧနဲၩ၁ံၪလီၫ. အ၀့ၫ၁ံၪအဆၧ၁ုၪ့ဆီၪ့၁ၭဆီၪ့ လၧဆၧဘၪ၁ူၭဘၪမၪအဖၧၩ့ မိဂဲထုၪ့၀့ၫလီၫ. မွဲလၧ “ဘဲၫဆၧကွ့ၭအ၁ၭအ၁ိၭ” နီၪ လမွဲဘၪ, တၭ အ၀့ၫ၁ံၪမိစံၭတီၩလီၩ့အ၁ၭလၧ မး၁ံၫနံၩအဆၧမၪလူၬအ၀ါ လခီၫ, အ၀့ၫ၁ံၪမိထုၭထၪ့ Sunday Law လၧ အလမွဲဘၪလၧယွၩအလူအထၫ ဖၧၩ့ဘၪ, ဘဲၫ၁ိၭအ၀့ၫ၁ံၪအဆၧပၧၩ့ဆၧပြၭမိဂုးခၧၫ့၀့ၫအဂးနီၪလီၫ. အ့ၪမွဲၦလၧအ၁ၭမဲၪယွၩလဖၪနီၪ ထိးဆၧၫ့ဆၧလၨၪခၫ့ဖၬဆၧမၪလူၬဘဲၫနီၪန့အ့ၬ. ဆၧဒုၭဆၧယၩယီၩ မိမွဲဆၧဂဲးလိၬတ့ၭလိၬဖၭဒိၪအခဲၫ့ထုၬလီၫ. ကဆါယွၩမိအီၪက့ၪထးပၧၩလၧဆၧ၁ၭဂံၩ့ဂၩ့အဖၧၩ့အ့ၬ. ဘဲၫနးအ့စတၧၫဒဲစမီၫဒကၫ၁ံၫ အမုနံၩအ၁ိၭ မုလနံၩယီၩဆ့ ကဆါယွၩမိဒုၭဖျီၪဆၧထိး၁ၭဆၧမွဲဆၧတီၩလၧ အၡၩခမျၧး၁ံၪအဂးနီၪပျၩ့ပျၩ့လ့ၬလီၫ.” Ellen G. White, Prophets and Kings, pp. 605, 606.

**ဆၧအၪ့စၪ့ကၩ့ကၩဎိၭလၩ့ဆၧအဂးလဖၪး**

`နဆီၫ့မီၪ့ဘၪမွဲနီၪကဆါယွၩ ပျဲၩဆၧဘၪလ့ၩခၫ့ဖျီၫ့ဆၧမၩခွါအထီလဲၪ. ဆၧဂဲးခၪ့ထံၭမွဲဆၧနီၪလဲၪ.`

`ၦဆူနဲၩဆၧဖိၪလဂၩမိဘၪတဲၩ့၀ဲၩအ၁ၭလၧ ဆၧကၪဆၧဂဲၩမိဘၪအ၀့ၫလၧ ဆၧအီၪတီၩဒဲကဆါဎရံၬအဖၧၩ့ဘဲၫ၁့ၪလဲၪ. လၧဆၧကၪဆၧဂဲၩ့အ၁ၭကျၩ ဖၧၩ့, နမိဒၪန့ဆၧယိလါခီၫခီၫလဲၪ.`

`ဘၪမွဲနီၪနဆီၫ့မီၪ့ဆၧကၪဆၧဂဲၩအၪလၨၪနီၪ မိအၪ့ယုလၩ့ခွံၬဆၧပရၧၫ့အမုၬ လဖၪနီၪလဲၪ.`

`ထံၩ၁ိၭလဂၩဖီလံၬနဲၪဖျီၪဂီၩ့ ၁ၭမဲၪဆၧဒိၪလ့ၬ. နမိဖ့ၪဂဲးဖ့ၪဘၭအ၀့ၫလၧဆၧ နၪ၁့ၪထဲၩ့ဆၧမၩအ၁ၭအဖျီၩ့ဂ့ၩဂ့ၩဘၪဘၪဒဲ အ၀့ၫမိန့ဘၪထဲၩ့ဆၧ၁ုၪ့မုၬ၁ၭရှူၪ အဂးဘဲၫ၁့ၪလဲၪ.`

`ၦလဂၩစံၭ၀့ၫလၧ “ကဆါယွၩအဲၪယၧၩနီၪ ယ၁့ၪယၫထိးဘၪလၧယ၁ၭ ဖၧၩ့အ့ၬ. အ့ၪန၁့ၪယၫဆၧလၧယမၩဘၪဆၧနီၪ နမိနၪ၁့ၪလီၫ.” နမိစံၭဆၧၫ့ ဆၧအ၀့ၫဆၧနီၪလဲၪ. နးရှု၁ၭဒဲနးအ့စတၧၫအဆၧလ့ၩခၫ့ဖျီၫ့ဆၧနီၪ လီၩဘၪနၧၩဘဲၫ၁့ၪလဲၪ.`