---
title:  စဘိအၭ, ဘဲၫၦရွံန့ထဲၩ့ဆၧအ၁ိၭ
date:   10/06/2025
---

စဘိအၭအဲၪဘၪနးရှု၁ၭနၭလ့ၬတၭ အဲၪဒိၭအီၪဎုၬလၧအ၀့ၫလါနၫ့ဂ့ၩ ၦအလးအီၪဆိၫနဲၪ့၀့ၫလၧအဘူးအထံးဖၧၩ့ အီၪ၀့ၫလဂၩဒံၭလၧဆၧဘၪရွံန့ထဲၩ့ ၦမုၪယီၩဒဲဖံၬလး (ဂၪ့ခိၪလး)အဂးနီၪလီၫ. အ့ၪပအီၪက့ၪစဘိအၭလၧကဆါဎရံၬ အဆၧနဲၪ့နီၪ, ဆၧမၩအ၁ၭမိဘၪဖျီၪကျၩလၧ ဆၧဂဲးလိၬတ့ၭလိၬဖၭဒိၪ (the great controversy) အဖၧၩ့လီၫ. ကဆါဎရံၬအဲၪပၧၩ, လါနၫ့ “ၦအီၪဘူၭထံး” လၧ ပၧၩအီၪလဂၩဒံၭနီၪ မွဲ၀့ၫဒၪစၫတၫ့ (မုၪခီၩလဲး) လီၫ.

`လံၬဆံၫ့ဎံၪအဆၧၫ့လဖၪနီၪ နဲၪဖျီၪမုၪခီၩလဲးစံၭလၩ့အ၁ၭလၧ ၦၡၩ ဆၨၩအဖၫ့ခိၪနီၪ မွဲဆၧနီၪလဲၪ. (ဘၭ ၁း၆-၁၁; မၭ ၄း၈, ၉; ဒၭ ၁း၉; လု ၂၂း၃၁).`

လၧစၫတၫ့ထုၭဖျီၪ့ထၪ့အ၁ၭလၧ မူၭခိၪအခီၩ့စၧၫ (council) ဖၧၩ့အခၫနီၪ, အ၀့ၫစံၭလၩ့အ၁ၭလၧ “ဂၭ၀ံၩ့၀ၩ့လၧဂၪ့ခိၪယီၩ, ဒဲလ့ၩဆၧထဲၩ့ဆၧလၧအလီၩ့ လီၫ” (ဘၭ ၁း၇), ဒဲထီးယွၩအၪ့စၪ့အ၀့ၫ မွဲအဒၪဘၪၦအတီၩအလီၩ့စယိဘၭ လဂၩဧၪနီၪ, မိစံၭန့ဆီၪ့စယိဘၭနီၪ ဘဲၫအ၀့ၫအဆၧအ၁ိၭ, မွဲၦအ၁ၭဘုၭထၬလၧ ကဆါယွၩအ့ၬနီၪလီၫ. စံၭ၀့ၫ, အ၀့ၫဖိၬနခဲၫ့, မွဲလၧနဂ့ၩလၧအ၀့ၫအဖၫ့ခိၪနီၪ လီၫ. ပထုၬခွံၬနဆၧဂ့ၩလၧအ၀့ၫအဖၫ့ခိၪဆံၭ, နမိဒၪဘၪအ၀့ၫလၧအမွဲၦလဂၩ လဲၪနီၪလဲၪ.

လၧလံၬယုဒၭအဖၧၩ့, ပဒၪဘၪဆၧဂဲးဖၨၪခိၬဖိၪ လၧၦ၁့ၪယၫအၪလၧ အံၫစရ့လၭဖိၪ၁ံၪအကျၩနီၪလီၫ. ထီးမွဲကဆါယွၩဘၧၩ့လၩ့ခွံၬစမိစ့ၭဂီၩ့အလးခဲၫ့ နီၪ (၅မိ ၃၄း၆), ဒဲအ၀့ၫဂဲထုၪ့မၧၫ့ထၪ့ထဲၩ့၀့ၫလၧခဲၫ့လီၫ. ဆၧကွ့ၭနဲၪ့လၩ့ထံး ဆၧအဂဲးအဖးလအီၪဘၪလါနၫ့ဂ့ၩ စၫတၫ့နီၪတ့ၭဆၧလၧစမိစ့ၭအဂဲးနီၪလီၫ.

“ထီးမွဲကဆါဎရံၬမိဖ့ၪလၫ့ထဲၩ့ ၦ၁ံၫလဂၩအ၁ၭမၧၫ့အခၪ့ထံၭလဘျၩ့နီၪ, စၫတၫ့အၪ့ယိၪလၩ့အဆၧပၧၩ့အစီၩ့အမၩ့အဂးလီၫ. အ၀့ၫဒဲအ၁ီၫ့အၧၩ့၁ၫ့ဖိၪလဖၪ ဆၧၫ့ထုၪ့လၧဆၧဂဲးလိၬတ့ၭလိၬဆၧအဂး မိအီၪပဒၩ့ထၬဆၧဂဲၫနုၬလၧလး၀ၩ့ လၧအ၀့ၫစံၭ၀့ၫလၧအဆၧလးနီၪလီၫ. အ၀့ၫအၪ့အူၭလၩ့အ၁ၭလၧယွၩအခ့ၫအၡၩ နီၪ ကဲၪထၪ့အ၀့ၫအဎီးလၧအဆၧစၧၩ့ထၬအဖၧၩ့နီၪလီၫ. အ၀့ၫစံၭစမိစ့ၭဒၪလ့ၬ နီၪ ထီးနဲၪ့ယွၩအဆၧမၪလူၬန့အ့ၬ, အ၀့ၫမၩမၪဆၧလၧယဟိ၀ၩအလၩအဖၩ့နီၪ - ဆၧမၪဘဲၫစၫတၫ့ဘၪစဲၪ့ထၪ့ခွံၬလၧမူၭခိၪနီၪအ၁ိၭ - ဒဲဂၪ့ခိၪယီၩကဲၪ့ထၪ့အ၀့ၫ အဆၧပၧၩ့လး၀ၩ့နီၪလီၫ.” Ellen G. White, Patriarchs and Prophets, p. 478. ကဆါဎရံၬထုၭဖျီၪစၫတၫ့အဆၧချဲၩ့ဘၪမၪနီၪ, ထံၫထံၫကျၩကျၩလၧ စမိစ့ၭဂဲထုၪ့ထဲၩ့၀့ၫနီၪလီၫ (မၭ ၁၇း၃).

လၧ ရှု ၄း၁-၁၂ အဖၧၩ့နီၪ, စဘိအၭလ့ၩလၧ ဘ့ၭ၁လံၫဟံၫ့အတရၫ့, လၧဎရံၬဂဲၫနုၬလၩ့၀့ၫၦအဘူၭအထံးလၧအဂးနီၪလီၫ. ၦ၁့ၪက့ၭ၁ၭၡါ၁ံၪအီၪၡီၩ့ကၩ့ ကၩဎိၭလၩ့ဆၧဂီၩ့တၭ ဘဲၫအလုၫအလါအီၪအ၁ိၭ အၪ့လဲၩလိၬ၁ၭအခၪ့ဖံၭလါခီၫ လါခီၫ လၧဆၧဒုၭနဲၪနၫ့ဆါအဆၧနဲၪ့နီၪလီၫ.

ၦအီၪက့ၪဂုးခၧၫ့ဆၧလမံၩ့မံၩ့ လၧအမၩနဲၪ့၀့ၫလၧဒိၩ့မုတ၀ၫ့အတရၫ့ထိၭနီၪ မွဲဆၧစ့ၩရၫ့ဆၧအခံးအဂၩ့လမံၩ့လီၫ. မွဲဆၧနဲၪဖျီၪဆၧစ့ၩရၫ့အဂၩ့ဘဲၫ ဒၫ့နအ့လၭ ၇း၁၃, ၁၄, ၂၂, ၂၆, ၂၇ အ၁ိၭနီၪလီၫ. ဆၧစ့ၩရၫ့ဆၧမွဲ “ဆၧယိမ့ၬၦဆံၫ့ဎံၪ လဖၪ” တၭ ကဆါဎရံၬဖ့ၪလၫ့ဆၧအလူအဎွ့ၩလၧပဂး ဘဲၫစဘိအၭရွံန့ထဲၩ့ အတလၭမူၭမုၪအ၁ိၭနီၪလီၫ.