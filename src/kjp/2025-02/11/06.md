---
title:  လၧအထီဘိၩ့ယီၩအဂး
date:   12/06/2025
---

ဆၧလၩ့အၪ့ယိၪအီၪလၧ ဎရံၬဖိၪ၁ံၪလနၩ့လၧဘၪအီၪမၧၫ့ကၪဂဲၩလၧ လံၬဆံၫ့ဎံၪအဆၧလီၩဖျီၪဆၧလၧယၫအဖၧၩ့နီၪလီၫ. ပဒၪဘၪဆၧမၩခွါအထီ အီၪ၀ဲၩလၧပမ့ၬယၫယူၭလီၫ. ဆၧအၪ့ဎၬနၪ၁့ၪဆၧလီၩဖျီၪဆၧလၧယၫလၧ ဆၧ ၁ၭမဲၪ၁ၭဖျဲၩ့ဆၧအဖၧၩ့, မွဲလၧဆၧဆီၫ့မီၪ့ဆၧၡၪ့ဆၧနၭအဂဲးဒိၪနဲၪ့အၪနဲၪ့ဆၧအုၩ့ လၩ့မၩဂ့ၩမၩဆၧ၁ံၪနီၪလီၫ. ကဆါယွၩမၩဘံၭထၬဆၧလၧထံၫလၪဆၧၫ့အ့ၬ, အ၀့ၫလီၩ၀့ၫတီၩတီၩ ဆၧမိမၩအ၁ၭလၧအထီဘိၩ့ယီၩဒဲ ဆၧဂဲးလိၬတ့ၭလိၬအထုၬ အဘိၩ့ဆၧၩ့နီၪ, မိဘၪဖျီၪ၀့ၫထံၫထံၫကျၩကျၩတၭ, ဆၧအကၧၩ့ဒိၪ၀့ၫလၧ ၦမိဘၪဖီဖးဖီၩ့ယီၩထီးအထုၬလီၫ.

အၪဒၪဆၧလၧ ဆၧလီၩဖျီၪထၪ့ဆၧလၧယၫအဆၧမၩနီၪ ကဆါယွၩဒုၭဖျီၪထၪ့ဆၧမွဲဆၧတီၩလၧ ဆၧလၩ့ချုၬလၩ့ဒၪကဲၪထၪ့၀့ၫလၧ ၦၡၩဆၨၩအဆၧထၫ့ဒၩ (ပိၩ့ထၪ့) ဆၧတၭ, လထံၪဎးနီၪ အ၀့ၫဖ့ၪနဲၪ့ဆ့ဆၧအလံၩ့အလဲၫဖိၬထွ့ၫဆၧနီၪ လီၫ. လါနၫ့ဂ့ၩကိၭအဆၧၫ့အထီဒ့ၭနီၪ အီၪက့ၪထၬဆၧယိလါလၧဆၧဖီၩ့ဖျ့ၭအဂး ထီးနီၪလီၫ. ၦလနၩ့နၩ့ဆီၫ့မီၪ့ထၪ့စယၫကူၭအဆၧၡၪ့ဆၧနၭ လၧခဲၫ့ထုၬအဂးနီၪ တၭ, ၁ၭမဲၪ၁ၭဖျဲၩ့ဆၧနီၪလီၫ. မွဲမၬဆၧအထုၬအထီနီၪ မိကၪဂဲၩ၀့ၫလၧယွၩအၡၩ ခမျၧးအဂးလီၫ. လါနၫ့ဂ့ၩ ဘဲၫဆၧကၪဆၧဂဲၩအထီအီၪ၀့ၫအ၁ိၭ, ဆၧအုၩ့လၩ့ လၧဆၧမၩဖီၩ့ဖျ့ၭအဂး အီၪ၀့ၫဒၪဆ့လီၫ.

နဲၪဖျီၪ ၁၂ အဖၧၩ့နီၪ စံၭ၀့ၫလၧ မုၪခီၩလဲးဖိၬဎရံၬအတလၭမူၭအခဲၫ့လၧ ဆၧမ့ၬလဲၩ၁ၭခ့ၬဆၧအဖၧၩ့, လါနၫ့ဂ့ၩ ကဆါယွၩနုၬလၩ့မၩဖီၩ့ဖျ့ၭအ၀့ၫလီၫ. နးအ့စတၧၫအဆၧမၩအ၁ၭအဖၧၩ့နီၪဆ့, နးဎွၩမုၪအဎံၫလၩနုၬလၩ့မၩဆၧလၧ ဆၧဂဲးမိထုၪ့အလး, ဒဲယွၩ၁ိၩ့ (မၩန့) အ၀့ၫလၧဆၧမၩဖီၩ့ဖျ့ၭအၡၩခမျၧး၁ံၪအဂး နီၪလီၫ.

`ဖီ အ့စတၧၫ ၄း၁၃, ၁၄; အ့စတၧၫ ၅း၁-၃ ဒဲ အ့စတၧၫ ၉း၂၀-၂၈. ပမၩန့ဘၪဆၧမၩလိၪမွဲနီၪ လၧလံၬအဆၧၫ့လဖၪယီၩအဖၧၩ့ ဘၪထွ့ၫဆၧၡၪ့ဆၧနၭလၧဂၪ့ခိၪအဖးဖီၩ့အထုၬ အထီဖိၪနီၪလဲၪ.`

ကဆါယွၩထိၪဂဲၩထၪ့အဆၧအီၪကီၪ့အီၪလၩ့ထး (His remnant church) လၧဆၧအဆၧၫ့အထီလၩ့ထံးလၧဖးဖီၩ့ဖၧၩ့လီၫ. ဘဲၫလၧဆိၩအခံၭ (Dark Ages) လၩ့ဘူၭထၪ့အထုၬနီၪ ကဆါယွၩအီၪ၁ူၪထၬအတလၭမူၭမုၪနီၪ (ထိၪဎီၩ့လၧ နဲၪ ၁၂း၁၄) မိ၁ိၫ့အဆၧပရၧၫ့လၧဂၪ့ခိၪနီၪလီၫ - အနီၪမွဲအ၁ီၫ့၁ၧၫ့ဂၩအဆၧပရၧၫ့ လီၫ. ပအီၪထီးယီၩ “လၧဆၧအဆၧၫ့အထီယီၩအဂးဧၪ” (တၧၫ ၄း၁၄).

နးအ့စတၧၫဒၪ၀့ၫလၧ ဆၧမၩနၧၩ့မၩစၪဆၧလၧစဟၫမၫ့အဆၧကိၪ့အၧၩ့ နီၪ အ၀့ၫဘၪမိလ့ၩခၫ့ဖျီၫ့ဘၪ၀့ၫလဂၩလီၫမွဲအ့ၬနီၪလီၫ. အ၀့ၫဒိၭန့ဘၪစဎွၩ အဆၧဘၪ၁ုၪ့ဘၪ၁ၭ, ဒဲအ၀့ၫအၡၩခမျၧး၁ံၪဖ့ၪလၫ့အ၁ၭလူၬလူၬဆံၫ့ဆံၫ့နီၪလီၫ. ပ၀့ၫ၁ံၪဆ့မွဲပဘၪအီၪစဲၪလၧဆၧဘၪဒၪဆၧၫ့ယၫဆၧအဂးအ့ၬ, ပကဆါစဎွၩ မိအီၪ၀့ၫလၧပ၁ိၭပကျၩ, ဒဲမိမၩဖီၩ့ဖျ့ၭအၡၩခမျၧး၁ံၪထီးနီၪဆ့လီၫ.

`ဆၧမၩအ၁ၭဂ့ၩဂ့ၩဘၪဘၪ, လၧၡါလယွ့ယီၩအဖၧၩ့, လၧယွၩအၡၩ ခမျၧးအဂးလီၫ. ဆၧမိမၩအ၁ၭဘဲၫနီၪ ကိၭစီၪ့ကိၭအဆၧၫ့အထီနီၪမွဲအ့ၬ. လါနၫ့ဘိၩ, ဘၪမွဲနီၪပဘၪယိစိၩဆၧလၧအထီၫ, လၧပမိဖီၪ့ဂုးထၬပဆၧ ယိလါဎရံၬအဖၧၩ့နီၪလဲၪ.`