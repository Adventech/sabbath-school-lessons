---
title:  ဒၫ့နအ့လၭ ၇
date:   29/04/2025
---

ဆၧမံၫမးလၧ ဒၫ့နအ့လၭ (၂) အဖၧၩ့နီၪ မွဲဆၧဒုၭ၁့ၪယၫဂု (ဆိၫ) ဘၭဘလၧၫ့အစဎွၩနီၪလီၫ. ဆၧဒၪဆၧ (လငျငသည) လၧဒၫ့နအ့လၭ (၇) နီၪ, မွဲလခီၫ, ဆၧဒုၭ၁့ၪယၫၦဟံဘြုၫဖိၪအမီၪလဂၩ, မွဲၦလဂၩလၧ ယွၩအဆၧအုၩ့လၩ့ ဖိၪ၁ံၪအကျၩနီၪလီၫ.

ယွၩဖ့ၪနဲၪစဒၫ့နအ့လၭလၧဆၧလမံၩ့ဎး လၧစန့ၭဘူၫခၭန့ဇၫနီၪ, လါနၫ့ အခံးအဂၩ့နီၪ လၩ့ဆၫ့လိၬ၁ၭလီၫ. လဖၧၫ့ယီၩ လမွဲလၧၩ့ဆၧဂၩ့ဖၭဒိၪလဒုၩလၧၩ့ ဘၪ, အ၀့ၫဒၪဘၪၦအဆၨၩအဒီၪ့လဖၪ ဂဲၫထၪ့လၧမၫဆမံၭအဖၧၩ့ လၩ့မဲၩလိၬ အ၁ၭလဒုၩဒဲလဒုၩ လၧမူၭခိၪအလံၩဘုၪ့ဖိးဆၧလၧမၫဆမံၭဖၭဒိၪအဖၫ့ခိၪနီၪလီၫ. ၦအဆၨၩလဖၪနီၪ ထၫ့ဒၩလိၬအ၁ၭထၧၫ့ထီယၫ, အၪ့ဂူၬလိၬအလးအလၩအစီၩ့ အမၩ့, ဒဲလ့ၩဖီၩ့၀့ၫလဆၨၩဂီၩ့လဆၨၩနီၪလီၫ. ဆၧမၩအ၁ၭဘဲၫလံၬဆံၫ့ဎံၪ အဆၧၫ့လဖၪယီၩ စံၭ၀့ၫဒၪလၧဆၧချဲၩ့ဒီၩ့လၩ့အ၁ိၭ, ၦၡၩဆၨၩ၁ံၪတုၩ့ထၪ့တုၩ့လၩ့ လၧအ၀့ၫ၁ံၪအကျၩ ဘဲၫမၫဆမံၭအ၁ီၫ, လပီၩလဖၪအ၁ီၫအ၁ိၭနီၪလီၫ.

အ့ၪမွဲလၧ၀ါလခီၫနီၪ, ခးဆၧစံၭ၀ဲၩအီၪ၀့ၫဒၪ, လၧအထီလထီနီၪ, ဘဲၫကျိၩ့ (island) လဖျိၪ့ အအီၪလၧၫ့ဎွ့ၩလၧဆၧမုၬဆၧရှူၪဒဲဆၧအီၪ၁ူၪအီၪဘံၪ့လၧ ၦလခီၫဘၩ့မုး၁ံၪအလပီၩအ၁ၭကျၩနီ-- ၦဆၨၩအဆံၫ့ဎံၪလဆၨၩ အီၪဂုး၀့ၫဒၪလၧ ယွၩအဆၧပၧၩ့ဆၧပြၭအလိးဂုးခၧၫ့အဖၫ့ခိၪ, လၧအလလၩ့ဂၬဘၪလၧၦအဆၨၩ ၁ံၪလၧအ၁ူၭလၫ့ကၠၭလၫ့ (မထိန်းနိုင်?အာင်?သာင်းကျန်း) လၧအနဲၩ့အဎီၩ့၀ၬ၀ၬ လဖၪဘၪနီၪလီၫ.

`ဖီ ဒၫ့နအ့လၭ ၇း၁-၃. ဆၧဂဲၩဆၧ၀ၭအခံးအဂၩ့အီၪအၪမၬလီၫ. ပမၩန့ဆၧမၩလိၪမွဲဆၧနီၪ လၧဆၧဂၩ့ဖၧၩ့နီၪ, လၧဆၧဖိၪဆၧဎါဂဲၫထၪ့ လၧမၫဆမံၭအဖၧၩ့နီၪလဲၪ.`

လၧစဒၫ့နအ့လၭယိထၪ့ ၦလခီၫဘၩ့မုး၁ံၪဘံၪဘူၪစၭဎၬအ၁ၭလၧဆၧဒုၭ ဆၧယၩအဖၧၩ့လၧထံၫနဲၩ့အထီနီၪ, ဆၧဖိၪဆၧဎါ၁ံၪ ဂဲၫထၪ့လၧခီၫ့၁ူၪခိၪ - လၧအလးအကျဲၩ့ဒၪ၀့ၫလီၫ. ၦလခီၫဘၩ့မုးဖိၪ၁ံၪအဆၧကၪဆၧဂဲၩနီၪ ကဲၪထၪ့ ယွၩအၡၩခမျၧး၁ံၪအဆၧကၪဆၧဂဲၩ, မွဲလၧအ၀့ၫ၁ံၪရွံန့ဆၧအီၪမၧၫ့ဘဲၫၦလခီၫ ဘၩ့မုး၁ံၪအီၪမၧၫ့၀့ၫအ၁ိၭနီၪတၭ, ခီၫလၧၦဘၭဘလၧၫ့ဖိၪအဆၧပၧၩ့ဆၧပြၭ အဖၫ့လၬနီၪ, ယွၩအခမျၧးဘၪဆၧအုၩ့လၩ့၁ံၪလဖၪ န့ဘၪထဲၩ့နၫ့ဆါဒၪ၀့ၫအဆၧ ပၧၩ့လၧအထိးယံၬအ့ၬ ဒဲဆၧမုၬဆၧလၩလအီၪလၧၩ့ဘၪဆ့နီၪလီၫ.

ကဆါယွၩအၡၩခမျၧးဘၪဆိၫ့ခွံၬနၫ့ဆါဒၪ၀့ၫအဆၧပၧၩ့ယီၩ မိထီၩ့စိၩ၀့ၫ လၧမုနံၩဆၧၫ့ထီအထုၬ, ထီးကဆါဎရံၬမၩန့ထဲၩ့အလးအလၩ ဘဲၫပစဎွၩအ၁ိၭနီၪ လီၫ. လၧလံၬဆၧအုၩ့လၩ့အ၁ၫ့ (NT) အထီနီၪ, ယွၩအၡၩခမျၧ၁ံၪဘၪထိး ဆၫဆုးလီၩ၀့ၫဒၪ လၧရိမၫအဘၩ့မုးအဆၧမၩနၧၩ့မၩစၪအဖၫ့လၬ လၧဆၧအနိၩ့ဖိၪ လဘီၩ့အဆၧမၩအၧၩ့မၩ၁ၫ့ဆၧနီၪလီၫ.

ဘဲၫဖးဖီၩ့ (ဆၧကွ့ၭနဲၪ့ထၬ) အီၪ၀့ၫအ၁ိၭ, ၦအဆၨၩလနၩ့နၩ့နီၪမိဂ့ၩနဲၪ့ ၦအဂူၫဂၩ, အီၪရှူၪအီၪၡီၩ့ဘၪနဲၪ့ၦဂူၫဂၩလါနၫ့ဂ့ၩ, အ့ၪပယိလၧဆၧအအၪထုၬ နီၪ, ၦဎွၩလဖၪဖိၬလိၬ၁ၭအခဲၫ့လဂၩဘၪလဂၩ လၧဆၧမၩနၧၩ့မၩစၪဆၧအဖၧၩ့ လီၫ. လၧအထုၬနီၪဘိၩ, ၦပၧၩ့ဆၧ၁ံၪလဖၪနီၪ မၩဂ့ၩမၩဘၪဒၪဆၧလၧနၫ့ဆါ အၡၩခမျၧး၁ံၪအဂးဒၪ၀့ၫနီၪလီၫ. အ့ၪမွဲယွၩအဆၧဘၪ၁ၭလၧအၡၩခမျၧး၁ံၪ အဂးနီၪ လၩ့ဆၫ့လိၬ၁ၭလၧၦဆၨၩ၁ံၪအဆၧမၩနီၪလီၫ.

`ရိမၫ ၃း၁၀-၁၉ နီၪ ဒုၭနၪ၁့ၪပၧၩလၧ ဂၪ့ခိၪယီၩအဂဲးဘဲၫ၁့ၪလဲၪ. လၩ့ဆၫ့ဒၪဆၧလၧအဆၧၫ့ဖိၪ ၁၉ နီၪဖ့ၪနဲၩပၧၩဘၪမွဲနီၪလၧပလိၪဘၪ ဆၧ၁ၭထိၬအပရၧၫ့လၧ ပဆၧအီၪမၧၫ့အီၪဂဲၩအဖၧၩ့နၭနၭလ့ၬနီၪလဲၪ.`