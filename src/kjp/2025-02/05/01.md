---
title:  ၦအဆၨၩလဖၪ - ၂
date:   26/04/2025
---

### ဖီလနွ့ၫယီၩအဂးဆၧမၩလိၪ

၁မိ ၂း၉-၁၇; ဒၫ့ ၂း၃၁-၃၅; အဲၫ ၁၇း၁၂, ၁၃; ဒၫ့ ၇း၁-၃; ရိ ၃း၁၀-၁၉; နဲၪ ၁၂း၁၅, ၁၆; နဲၪ ၁၀း၁-၁၁.

> <p>၁နိၫထီၫ့</p>
> "အီၪလၩ့မါပံၭတၭ, ၁့ၪယၫလၧယမွဲယွၩဆံၭ. ယမိဘၪဆၧအီၪက့ၪ ထၪ့ထီၫယၧၩ လၧၦဆၨၩ၁ံၪအကျၩတၭ, ယမိဘၪဆၧအီၪက့ၪထၪ့ထီၫ ယၧၩလၧဂၪ့ခိၪချိၫ့လီၫ” (အၪ့အူၭ ၄၆း၁၀.).

လၧယၩနံၪ့အၪနံၪ့အဖၧၩ့, ၦလနၩ့နၩ့ဆီၫ့မီၪ့၀့ၫလၧ ၦၡၩဘၪလၩ့ဆၧမၪနီၪ မွဲကဆါယွၩအဆၧဘၪအ၁ၭ, ၦၡၩမိဘၪမၩဆၧဒဲၩဘၭဒဲမိဘၪလၩ့လၧဆၧ၁ံၫ အဖၧၩ့, ဒဲယ့ၫရှူၬမိဘၪဂဲၫလၩ့၀့ၫလၧထုၪ့စူၪယၫအလီၩ့နီၪလီၫ.

အနီၪမွဲဆၧဆီၫ့မီၪ့လၧအဘၪမၪလၩ့၁ၭအုၭလမံၩ့လီၫ. ကဆါယွၩအ၁ၭအီၪ ၀့ၫခီၫလၧစၫတၫ့ဒဲၦၡၩဆၨၩထီးအလူၬ မိလၩ့လၧဆၧဒဲၩဘၭအဖၧၩ့နးဂၩအ့ၬလီၫ. စၫတၫ့ဒဲၦၡၩဆၨၩ၁ံၪအဆၧပိၩ့ထၪ့ဆၧနီၪ န့ဘၪအလံၩ့အလဲၫလၧဆၧလၩ့၁ၭအုၭ ဖၭဒိၪနီၪလီၫ. အ့ၪပမိဒိၪဖါဒိၪလလၩ့ဘၪလၧဆၧဒဲၩဘၭဖၧၩ့နီၪ ကဆါယွၩအ၁ၭ မိမုၬ၀့ၫဒိၪမၬလ့ၬလီၫ.

လနွ့ၩယီၩ, ပမိယိထၪ့ဆၧကၪဆၧဂဲၩ၁ံၪလၧၦလၩ့ထ့ၬလဖၪမၩ၀့ၫ လၧဆၧ ပိၩ့ထၪ့ကဆါအဆၧထံၫဆၧဒီၪလဖၪအဂဲးနီၪလီၫ. ဆၧမွဲဆၧတီၩနီၪ ဘၪဆၧထုၭ ဖျီၪ၀့ၫလၧလံၬဒၫ့နအ့လၭဖၧၩ့ဆီၪ့ဆီၪ့လ့ၬ, လၧအမွဲကဆါယွၩဖ့ၪထုၪ့၁ုၪ့ထုၪ့၁ၭ အၡၩခမျၧး၁ံၪ ထီးရွံန့ဘၪၦၡၩဆၨၩခိၪနါ၁ံၪအဆၧမၩအ၁ၭလဂ့ၩနီၪလီၫ. အယီၩမွဲ ဆၧလၩ့ထံးလမံၩ့လၧ ၦၡၩဆၨၩအစဎွၩ၁ံၪဒဲခိၪနါအၧၩ့၁ၫ့၁ံၪအဆၧမၩ (အဆၧပၧၩ့) နီၪ ကဲၪထၪ့ဆၧမၩဎုၬမၩၡီၩ့နးဆိၭအ့ၬလီၫ.