---
title:  ခီၫ့၁ူၫခိၪဒဲမၫဆမံၭ
date:   30/04/2025
---

လၧဆၧလီၩဖျီၪဆၧလၧယၫ (prophecy) အဖၧၩ့နီၪ ပကြၨၭဆီၫ့မီၪ့ဆၧ အီၪက့ၪနဲၪ့ထၬ ခီၫ့၁ူၫခိၪ (land) ဒဲ မၫဆမံၭ (ျနၠ) အဂဲးနီၪလီၫ. ဆၧနံၫမံၩ့နီၪ လၩ့ဆၫ့လိၬ၁ၭဒိၪမၬလီၫ.

“လၧဆၧအီၪက့ၪနဲၪ့ထၬ (symbolically) ၀့ၫအဖၧၩ့, ဆၧထိၪယိဎီၩ့ ခီၫ့၁ူၫခိၪဒဲမၫဆမံၭနီၪ, ဂၪ့ခိၪ (ခီၫ့၁ူၫခိၪ) မွဲဆၧဖ့ၪနဲၪလၩ့ဂၪ့ခိၪအဒီၪလၩ့ထၬ အ၁ၭဂ့ၩဂ့ၩဘၪဘၪ (ordered world), ၦအံၫစရ့လၭဖိၪ၁ံၪအလး၀ၩ့, ဒဲမၫဆမံၭ နီၪဖ့ၪနဲၪ ၦလခီၫဘၩ့မုးအဆၨၩ၁ံၪလၧအမၩတုၩ့မၩဎီဆၧဘဲၫမၫဆမံၭမိလုၬဘံၭခွံၬ ဂၪ့ခိၪအ၁ိၭနီၪလီၫ.” Beatrice S. Neall, "Sealed Saints and the Tribulation," in Symposium on Revelation, Book 1, ed. Frank B. Holbrook, (Silver Spring, MD: Biblical Research Institute, General Conference of Seventh-day Adventists, 1992), p. 260.

လၧဆၧအၪ့ဎၬနၪ၁့ၪဆၧယီၩအဖၧၩ့, ဂၪ့ခိၪ (ခီၫ့၁ူၫခိၪ) မွဲဆၧလးအအီၪဂုးအီၪခၧၫ့၀့ၫ, အီၪ၁ုၪ့လၫ့အ၁ၭလၧ ယွၩအဆၧပၧၩ့ဆၧပြၭလီၩ့, မၫဆမံၭမွဲ ၦဆၨၩ၁ံၪ အဆၧလဂုးလခၧၫ့ဘိၪ့လၫ့ဘဲၩ့လၫ့ (အကမာသငူ) လၧအအီၪ၁ုၪ့လၫ့အ၁ၭ လၧ ၦၡၩဆၨၩအဆၧအီၪက့ၪထၪ့ထီၫအ၁ၭဖၧၩ့နီၪလီၫ.

`ဆၧထုၭဖျီၪဆၧလၧအဖၫ့ခိၪနီၪ အီၪဒိၭနဲၩ့အ၁ၭလၧ နဲၪဖျီၪ ၁၂း၁၅, ၁၆ ဒဲ နဲၪဖျီၪ ၁၃း၁, ၁၁ ဖၧၩ့နီၪလီၫ. ထီးနဲၪ့ထၬဆၧထိၪယိဎီၩ့ဆၧ (juxtaposition) လၧထံၫဒဲဂၪ့ခိၪအဘိၩ့ဆၧၩ့နီၪဆံၭ. မွဲဘၪဆၧဆိၫ့ ကၩ၀့ၫ (၁ိၩ့၀့ၫ) ဘဲၫ၁့ၪလဲၪ, ဒဲဆၧ၁ီၪ့လိၪပၧၩမွဲဆၧနီၪလၧပဘၪနၪ၁့ၪဆၧလီၩဖျီၪဆၧလၧယၫ (prophecy) အဂးနီၪလဲၪ.`

အီၪက့ၪထီးနဲၪ့ထၬ ၡီၩ့မၩန့ထံၫလၧအမိလုၬဘံၭခွံၬၦမုၪ (ဆၧအီၪကီၪ့) နီၪဆံၭ. ဘဲၫပ၁့ၪယၫဘၪအ၁ိၭ, လၧဆၧလီၩဖျီၪဆၧလၧယၫအဖၧၩ့နီၪ ဆၧဒီၩ့လၩ့ ထံၫမွဲ၀့ၫဂၪ့ခိၪအၦဒိၪလၧ ဆၧဘိၪ့လၫ့ဘဲၩ့လၫ့ဒဲဆၧဘံၪဘူၪစၭဎၬကဲၪထၪ့လၧ အဖၧၩ့နီၪလီၫ. မွဲဆၧနီၪ, ပဒၪဘၪမုၪခီၩလဲးအၪ့မၧၫ့အ၀့ၫအခိၪအနါ၁ံၪ မၩနၧၩ့ မၩစၪယွၩအၡၩခမျၧး၁ံၪဆၫဆၫလ့ၬ လၧဆၧအီၪကီၪ့အဆၧလ့ၩခၫ့ဖျီၫ့ထၧၫ့ထီ ယၫနီၪလီၫ.

ဘဲၫနီၪအ၁ိၭ, ၦမုနွ့ၫနံၩယိလါဆၧလဖၪနၪ၁့ၪ နဲၪဖျီၪ ၁၂း၁၆ လၧဆၧမၩ နၧၩ့မၩစၪဆၧၦဆူနဲၩဆၧဖိၪ၁ံၪနီၪ မိအီၪ၀့ၫလၧယၫခီၫဒံၭနီၪလီၫ. အ့ၪပဆၧနၪ ၁့ၪဆၧလၧ ခီၫ့၁ူၫခိၪဒဲမၫဆမံၭ (ဂၪ့ခိၪဒဲထံၫ) အဂဲးအဖးဂ့ၩဂ့ၩဘၪဘၪနီၪ, ဆၧလီၩထဲၩ့ဆၧလၧခးအမ့ရံကၫ့ဂဲၫကဲၪထၪ့အဂဲးမွဲဆၧနီၪလဲၪ.