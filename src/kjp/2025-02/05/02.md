---
title:  ဆၧမၪလူၬအဆိၫထုၬ
date:   27/04/2025
---

ကျိၭအံဒံၫ့နီၪ မွဲဆၧမၩလိၪလး, လၧယွၩအၡၩခမျၧးအဆိၫထုၬဒဲၦလၧအဂဲၫ လၩ့ဆိၩလၧအ၀့ၫ၁ံၪမိမၩလိၪဘၪ ဆၧဒၪခီၩ့ဘၪထွ့ၫလိၬ၁ၭလၧဆၧတဲၩ့လၩ့ဆၧ ကဆါနီၪလီၫ. “ၦဆံၫ့ဎံၪနံၫဂၩနီၪ, မွဲဘၪဆၧ၁ီၪ့ဆၧ၁ၫ့လၧဖါအအီၪအ့ၬ,” E.

G. White စံၭဖျီၪထၪ့၀့ၫ, “မွဲဆၧမၩလိၪဖိၪ၁ံၪအဒိၭန့ဘၪဆၧ၁ီၪ့ဆၧ၁ၫ့လၧ ၁့ၪဆၧလူၬ, ၦတဲၩ့လၩ့ဆၧ, ကဆါယွၩအအီၪလၧမ့ၬခီၫမ့ၬနီၪလီၫ . . . ယွၩ, မွဲ ‘အလၧၫ့ဎွ့ၩလၧဆၧကိၪ့၁့ၪအဆၧမၩလၩ့လၭလဖၪ’ (ဘၭ ၃၇း၁၆)- ဆၧမၩလိၪ လၧအၪ့ဎၬနၪ၁့ၪ၀့ၫလလူၬဘၪအခၪ့ထံၭခၪ့ဘီၩ့လီၫ.” Patriarchs and Prophets, pp. 50, 51.

`ဖီ ၁မိစ့ၭ ၂း၉-၁၇. ဆၧမၪလူၬအဆိၫထုၬနီၪ မွဲနီၪလဲၪ, ဒဲဘၪမွဲနီၪ အကၧၩ့ဒိၪ၀့ၫနၭလ့ၬလဲၪ.`

လံၬဖျိၪ့ဆၧမၩ (verb) tswh “ဆၧမၪလူၬ,” လၧယွၩဖ့ၪလၫ့ၦၡၩလၧ ၁မိစ့ၭ ၂း၁၆, ထီးအၪ့ဘၪ၁ံၪ့အ၁ၪ ဆၧ၁့ၪယၫဆၧဂ့ၩဒဲဆၧအၧၩ့နီၪလဂ့ၩနီၪလီၫ. ဆၧ၁့ၪယၫဆၧလနၩ့နၩ့ ဘၪဆၧပဒၩ့ထၬ၀့ၫဒၪဘဲၫ၁့ၪလဲၪ. မွဲဆၧဒုၭ၁့ၪယၫအၪထၪ့ ဆၧအ့ၬဧၪ.

လမွဲလၧၦၡၩအၪ့ဎၬလၧနၫ့ဆါဒၪ၀့ၫဘၪ - ကဆါယွၩအဲၪဒိၭဘၪဆၧ၁ီၪ့ ဆၧ၁ၫ့လၧ အ၀့ၫဖ့ၪလၫ့၀့ၫနီၪလီၫ.

ထီးမွဲနံၪ့လၧအထီၫ့လဖၪလ့ၩဖီၩ့၀့ၫ, လၧၦအံၫစရ့လၭ၁ံၪအၪ့ကံၩ့န့စဎွၩဒဲ ဒိၭန့ဘၪဆၧအလံၩ့အလဲၫလဖၪနီၪအဖၧၩ့, ကဆါယွၩဒုၭ၁့ၪယၫအၡၩခမျၧးလၧ ဆၧခွံၬလၩ့၁ၭ (ဆၧရွံအၪ့ထုၫ့) ထုၭယဲၩ့ထၪ့အ၁ၭလၧယွၩအအီၪနီၪ မိထီၩ့၀့ၫလၧ ထီအထုၬနီၪလီၫ.

ဘဲၫၦအံၫစရ့လၭအၦဎွၩလဖၪ အၧၩ့၁ၫ့အၪထၪ့အၪထၪ့၀့ၫဒၪအ၁ိၭ, ၡၩခမျၧး ယွၩအဆၧအုၩ့လၩ့ဖိၪလဖၪ ဒံၩ့ဘူၭထၪ့လၧဂၪ့ခိၪအလုၫအလါ၁ံၪ, ဒဲယဲၩ့ထၪ့လၧ အဆၧထိစိၩလဖၪ ဒဲမၩကဲၪထၪ့ၦဒိၪလၧၦၡၩအဆၧဘၪ၁ၭလဖုၫလီၫ.

ဆၧယီၩဒုၭ၁့ၪယၫအၪထၪ့ပၧၩလၧ ဒၫ့နအ့လၭအဆၧကွ့ၭလဖၪနီၪလီၫ. မွဲန့ၫဆၧထုၭဖျီၪဆၧစ့ၩရၫ့ “ၦအဆၨၩ၁ံၪလဖၪ” ၦလခီၫဘၩ့မုး၁ံၪအဂဲးလကၭ ဘၪ, မွဲဆၧစ့ၩရၫ့ၦအံၫစရ့လၭဖိၪ၁ံၪ အဆၧခိၭနၪလအီၪဘၪအဂဲးဆ့နီၪလီၫ. လၧအံဒံၫ့အဆၧပျီၩဖျ့ၭအလးနီၪ ဆၧဂဲးဆၧဖးအဂူၫဂၩလၧအကဲၪထၪ့, ဆၧမၩလိၪ လးအ၁ၫ့ လၧအလၩ့ဆၫ့လိၬ၁ၭလၧယွၩအဘၩ့အမုး အီၪလၧယၩနံၪ့လဖၪအိၩယူၭ လီၫ.

`ဆီၫ့မီၪ့ယိဆၧ၁့ၪယၫနၪ၁့ၪလၧနလကြၨၭနၪ၁့ၪဘၪ, ထီးဘိၩ့ယီၩ ဒၪလ့ၬ, ဆၧလၧၦကိၭဂၩအ့ၪလ၁့ၪယၫဘၪနီၪ အဂ့ၩဒိၪနဲၪ့လမံၩ့နီၪလါ ဆံၭ. ဆၧယီၩဒုၭနၪ၁့ၪအၪထၪ့ပၧၩ ဆၧလၧဘၪပဒၩ့ထၬ၀့ၫလၧအံဒံၫ့ ဖၧၩ့အဂဲးနီၪဘဲၫ၁့ၪလဲၪ.`