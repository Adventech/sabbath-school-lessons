---
title:  ဆၧဖ့ၪလၫ့ဆၧလၧန၁ံၪအၪ့ကံၩ့နီၪ
date:   22/04/2025
---

ၦအံၫစရ့လၭဖိၪ အဆၧပၧၩ့ဆၧပြၭအခၪ့ထံၭနီၪ မွဲၦဘိၪ့ၦဎွၩ၁ံၪအဆၧ ပၧၩ့ဆၧပြၭ ဘဲၫၦဆၨၩဂူၫဂၩ၁ံၪမၩ၀့ၫအ၁ိၭမွဲအ့ၬ. ထီးမွဲအ၀့ၫ၁ံၪအီၪက့ၪဒိၪလၩ့ အ၁ၭဒဲယိလိၪမၩဒီၩ့ “ၦအဆၨၩလဖၪ” လၧလခီၫဘၩမုးနီၪအ၀့ၫ၁ံၪအဆၧဆူ ဆၧနဲၩလၩ့ဒံၩ့ခိၪဒံၩ့ခံၫ့နီၪလီၫ.

`ဖီ ၁စၫ ၈း၄-၁၈. နဆီၫ့မီၪ့ဘၪမွဲနီၪလၧ ၦ၁ၭၡါလဖၪအ၁ၭဆုး လၧမိန့ဘၪစဎွၩနီၪလဲၪ. ဆၧကျဲၩ့ဖစီၩ့မွဲဆၧနီၪလမံၩ့ ဂဲၫဘၪပၧၩ၁့ၪ၀့ၫ ဘဲၫအ၀့ၫ၁ံၪအ၁ိၭနီၪလဲၪ.`

ဆၧအကၧၩ့ဒိၪလၧပဘၪထီးနဲၪ့ဆၧအၪ့ကံၩ့ထၪ့စဎွၩနီၪ အီၪပဲၩခွံၬ ကဆါယွၩအဆၧပၧၩ့ဆၧပြၭနီၪလီၫ. ကဆါယွၩအဆၧအီၪက့ၪ၁ၭနီၪ မွဲအမိ မၩဘူၭမၩထံးအ၁ၭလၧ အၡၩခမျၧး၁ံၪမ့ၬခီၫမ့ၬနီၪလီၫ. ဒဲအ၀့ၫ၁ံၪအဆၧဘၪထွ့ၫ လိၬ၁ၭနီၪ ဒုၭဖျီၪထၪ့၀့ၫလၧဆၧလုဂံၪ့ ဆၧလုလးအဆၧမၩအဖၧၩ့နီၪလီၫ. အ၀့ၫ ၁ံၪအဆၧအၪ့ကံၩ့ၦဎွၩအဆၧပၧၩ့နီၪ, မိဘၪဖိၬဆၧၡၪ့ဆၧနၭ ဘဲၫၦလခီၫဘၩ့မုး၁ံၪ ထိးဘၪ၀့ၫအ၁ိၭလီၫ. ဆၧအၪ့မၧၫ့ဆီၪ့ မၩဆၧဒုၭ၁ုၭအဆၧမၩလၧစဎွၩအဂး, ဘၪထိးဆၧမၩန့ဆီၪ့လၧထံၫခးအဂး, ဆၧဘၪဖ့ၪလၫ့အခီၫ့အထး, ဒဲဆၧကၪဆၧဂဲၩ အဂူၫဂၩလဖၪအီၪထၪ့၀့ၫဒၪလီၫ. ၦၡၩအဆၧပၧၩ့ဆီၪ့ဆၧမိမၩ၀့ၫဘၪဒၪအ၁ၭ, အ့ၪမွဲကဆါယွၩနီၪ လၧဆၧ၁ုၪ့အီၪ၁ၭအီၪအဖၧၩ့လီၫ.

ဆၧ၁ုၭဆၧကျဲၩ့အ၁ၫ့နီၪ မိဆဲၩဘုၭအ၁ၭလီၫ - အံၫစရ့လၭဖိၪ၁ံၪမိန့ဘၪ ဆၧလၧအၪ့ကံၩ့၀့ၫနီၪလီၫ. ထီးမွဲအ၀့ၫ၁ံၪ၁့ၪယၫလၩ့ထဲၩ့ဆၧထုၭလၩ့၁ုၭဆၧနီၪ အ၀့ၫ၁ံၪထုၭဖၭထဲၩ့အ၁ၭန့လၧၩ့အ့ၬလီၫ. “တၭဆၧလၧမုလနံၩနီၪ န၁ံၪမိကိၭၡၭ ထၪ့လၧန၁ံၪရွံန့၀့ၫလဂၩအကၠီၩ့တၭ, ဆၧလၧမုလနံၩနီၪ ယဟိ၀ၩခိၭနၪန၁ံၪအလူ အ့ၬ” (၁စၫ ၈း၁၈).

ယွၩ၁့ၪယၫအၡၩခမျၧးအဆၧဂဲးဆါဘၭဆါ, ဒဲအ၀့ၫလီၩဆိၫ၀ဲၩဆၧလၧ ၦအံၫစရ့လၭဖိၪမိအၪ့ကံၩ့စဎွၩအဂးနီၪလီၫ. အ၀့ၫ၁ံၪမၩထၪ့ဘၭ၀့ၫဒၪ, ဒဲဆၧလ့ၩ ခၫ့ဖျီၫ့နီၪ လၩ့၁ၭမဲၪ၀့ၫဒၪဘဲၫအ၀့ၫ၁ံၪရွံန့၀့ၫအ၁ိၭနီၪလီၫ.

ဖီ ၅မိစ့ၭ ၁၇း၁၄-၂၀. ထီးနဲၪ့ဆၧလၧယွၩလစံၭဘၪ၀့ၫလၧ “ယမိဖ့ၪ လၫ့အ၀့ၫ၁ံၪလၧၦဎွၩလဂၩ” ဘၪနီၪ, လါနၫ့အ၀့ၫအၡၩခမျၧး၁ံၪအီၪက့ၪလၩ့ အ၁ၭလၧမိမၩ၀့ၫဒၪနီၪလီၫ. ကဆါယွၩအီၪပဒၩ့ထၬအၡၩခမျၧးလၧ ဆၧပၧၩ့ဆၧ ပြၭအအၧၩ့အ၁ၫ့၁ံၪလါနၫ့ဂ့ၩ, အ၀့ၫ၁ံၪထီးဆၧၫ့၀့ၫအ့ၬ. လၧအံၫစရ့လၭဖိၪ၁ံၪ အဆၧလ့ၩခၫ့ဖျီၫ့ဖၧၩ့ ၦဎွၩအတီၩအလီၩ့အီၪ၀့ၫလနၩ့လါနၫ့ဂ့ၩ, အီၪပဲၩခွံၬဆၧ၁ီၪ့ ဆၧ၁ၫ့၁ံၪဆ့ဒံၭလီၫ.

ဆၧအဂၩလမံၩ့နီၪ, စဎွၩပၧၩ့ဆၧမၩဒီၩ့လိၬ၁ၭလဂၩဒဲလဂၩအခဲၫ့, လၧ “အဆၧမၩအၧၩ့၁ၫ့ဆၧလၧယွၩအမ့ၬယၫလီၫ” (ဖီလၧ ၁စဎွၩ ၁၁း၆; ၁စဎွၩ ၁၅း၂၆; ၁စဎွၩ ၁၆း၃၀; ၂စဎွၩ ၃း၂...).

ယိထဲၩ့ဆၧလၧမုလနံၩယီၩ, စဎွၩ (ၦၡၩဆၨၩ) ထီးလူၬနီၪ, မၩဒီၩ့လိၬ၁ၭ လၧဆၧလမံၩ့ဎးနီၪလီၫ. ၦဒဲၩဘၭဖိၪပၧၩ့ၦဒဲၩဘၭဖိၪအဂၩလဖၪလီၫ. ဒၪလၩ့ အဆၧဘၪမၪမိ၁့ၪဒံၭဆ့ဧၪ.