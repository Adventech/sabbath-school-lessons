---
title:  ၦအဆၨၩလဖၪ - ၁
date:   19/04/2025
---

### ဖီလနွ့ၫယီၩအဂးဆၧမၩလိၪ

၁မိ ၁၀း၁-၁၂; ၁မိ ၁၂း၁-၉; ၁စၫ ၈း၄-၁၈; မၭ ၂၀း၂၅-၂၈; နဲၪ ၁၈း၁-၄.

> <p>၁နိၫထီၫ့</p>
> “ဆၧဖ့ၪလၫ့အ၀့ၫလၧဆၧပၧၩ့ဆၧအလးတၭ, ဆၧလၩဖၩ့, ဒဲဆၧ အဘၩ့အမုးဘဲၫ၁ိၭကယဲၦခမျၧးလဖၪ, ပQဆၨၩလဖၪ, ဒဲၦချဲၩ့ဆၧအလၨ ကိၭဆၨၩဒ့ၭထီးအလူၬနီၪ မိမၩအဆၧလီၫ. အပၧၩ့ဆၧအလးနီၪ မွဲဆၧပၧၩ့ ဆၧအလးအဆိၩအကၠၪ လၧအလူၬလ၁့ၪဘၪတၭ, အဘၩ့အမုးထီၩ့လၧ ဆၧဂၭဂီၩ့၁့ၪအ့ၬ” (ဒၫ့နအ့လၭ ၇း၁၄).

လံၬနဲၪဖျီၪနီၪ မွဲကဆါယွၩအဆၧဖ့ၪလၫ့မၩဘၪထဲၩ့ဆၧလၧ ပဂၪ့ခိၪလၧ အလၩ့ထ့ၬယီၩအဂးလီၫ. လၧအဆၧၫ့လးခဲၫ့ထုၬလဖၪနီၪ ဖ့ၪနဲၪ၁ံၪ့၁ၭမၧၫ့အီၪထဲၩ့ လၧအလး, ၁ုၭခွံၬဆၧဆိၪအၧၩ့, ဒဲပနုၬထဲၩ့ဘၪလၧကဆါယွၩအမ့ၬယၫခၪ့ထံၭ နီၪလီၫ. လံၬနဲၪဖျီၪနီၪ ပစံၭလၧဆၧထုၭကဒၩထဲၩ့လံၬ ၁မိစ့ၭ၁့ၪ၀့ၫဒၪ, မွဲဆၧနီၪ ၁မိစ့ၭနီၪ အကၧၩ့ဒိၪ၀့ၫဒၪဒံၭလၧ ပမိနၪ၁့ၪဘၪဂၪ့ခိၪအဆၧကၪဆၧဂဲၩလဖၪယီၩ ဂဲၫကဲၪ့ထၪ့ဒိၪထၪ့၀့ၫအခၪ့ထံၭနီၪလီၫ.

ဆၧဂဲးမိထုၪ့လၧဒၫ့နအ့လၭဒဲနဲၪဖျီၪနံၫဘံၪ့လူၬအဖၧၩ့နီၪ မွဲဂၪ့ခိၪအဆၧ ပၧၩ့ဆၧပြၭ, လၧၦၡၩဆၨၩလဆၨၩဂီၩ့လဆၨၩ မိပၧၩ့ဆုးထၬဂၪ့ခိၪလၧ အမွဲ ကဆါယွၩအဆၧယီၩ, ဒဲဆၧဒဲၩဘၭအမၩ၁အုၭ၁ကၠၩ့ ဆၧမိထုၬခွံၬ၀့ၫအဆိၩအကၠၪ - လၧၦအဒိၪထုၬလဂၩအဆၧပၧၩ့လၧ ဆၧတီၩဆၧလီၩ့အဖၧၩ့နီၪလီၫ.

အနီၪမွဲဆၧမၩအ၁ၭလၧအနံၪ့အဆိၩဖၭယံၬလ့ၬ ထီၩ့စိၩလၧထီဘိၩ့ယီၩ, လ့ၩခၫ့ဖျီၫ့ဘၪၦၡၩမၩခွါ၀့ၫလၧအဆၧဆီၫ့မီၪ့ဒၪ၀့ၫ, လၧအနံၪ့လၧအထီၫ့၁ံၪ အထးဖၧၩ့လီၫ. အ၀့ၫ၁ံၪအဆၧမၩနီၪကဲၪထၪ့နးဆိၭအ့ၬ. ၦအထုၭဖျီၪထၪ့အ၁ၭ လၧ လးလၩအထီၫထုၬဒၪလ့ၬနီၪ ဘၪထိးစၪ၀့ၫအ၁ၭဆၫဆၫလ့ၬလီၫ. ဆၧလ့ၩ ခၫ့ဖျီၫ့အလၩ့၁ၭအုၭလၧနံၪ့အထီၫ့လဖၪအဖၧၩ့ ဆၧမိမၩဂ့ၩထၪ့ဆၧအီၪနးမံၩအ့ၬ. ဆၧမိမၩအ၁ၭဒံၩ့ယံၬဒံၩ့နၭထၪ့၀့ၫဒၪ, ထီးလၧခဲၫ့ထုၬကဆါယွၩအ “ဘၩ့မုးအဆိၩ အကၠၪ” (ဒၫ့ ၇း၂၇) ဂဲၫထီၩ့၀့ၫဒၪလဖၧၫ့နီၪလီၫ.