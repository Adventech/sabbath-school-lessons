---
title:  ဆၧဖၩ့လၧၦလခီၫဘၩ့မုးလဖၪအဂး
date:   24/04/2025
---

ဆၧထိးအဂဲးမိၡါလၧ ကဆါယွၩဒုၭကဲၪထၪ့ၦအံၫစရ့လၭအဆၨၩနီၪ မွဲလၧအမိစ့ၩရၫ့ဂၪ့ခိၪယီၩမွဲအ့ၬ, မွဲလၧအမိထိးထဲၩ့တၩ့ထဲၩ့၀့ၫအဂးလီၫ. အ့ၪပစံၭ ဆၧအတီၩနီၪ, အၪဒၪဆၧအ့ၪပဒၪၦလၧအတီၩလီၩ့နဲၪ့ပၧၩနီၪ ပ၁ၭဖၧၩ့ကဲၪဘဲၫ ဆၧစ့ၩရၫ့ဘၪပၧၩအ၁ိၭလီၫ. ဘဲၫနီၪအ၁ိၭ ၦအံၫစရ့လၭ၁ံၪအီၪမၧၫ့နီၪ မၩအ၁ၭ ဘဲၫၦဆၨၩအနဲၩ့အဎီၩ့၁ံၪ အဆၧဒဲၩဘၭဒဲဆၧလတီၩလလီၩ့လဖၪ ဘၪဆၧထုၭဖျီၪ ၀့ၫ၁ိၭနီၪလီၫ. ၦဆူနဲၩဆၧ၁ံၪအီၪမၧၫ့လၩ့ဎိၭလၧ ယွၩအဆၧဘၪ၁ၭလဖၪနီၪ ထုၭဖျီၪအတခ့ၭဖ၀ၭတီၩလီၩ့, လၧအဒုၭကဲၪထၪ့ၦဂူၫဂၩအၪ့လဲၩ့ထၪ့ထဲၩ့၁ၭနီၪလီၫ. ဘဲၫဆၧအဒီၩ့အထ့ၬအ၁ိၭ, ၦခမျၧးလၧ “အထီးန့ယွၩအဆၧမၪလူၬ” (နဲၪ ၁၄း၁၂) လဖၪနီၪ မွဲဆၧနဲၪဒီၩ့ယွၩအတခ့ၭဖ၀ၭလီၫ.

အ့ၪမွဲၦအံၫစရ့လၭဖိၪ၁ံၪအီၪမၧၫ့၀့ၫ ဘဲၫဆၧအီၪက့ၪလၩ့၀့ၫအ၁ိၭနီၪ, ၦအဆၨၩ၁ံၪလဖၪ မိအီၪဎူၫအီၪဎၩ့လၧအ၀့ၫ၁ံၪ, မိဒၪကဆါယွၩလၧအ၀့ၫ၁ံၪ အဖၧၩ့နီၪလီၫ. မွဲဆၧလၩ့၁ၭအုၭနီၪဘိၩ, ဘဲၫဘၭဘလၧၫ့ဖိၪ၁ံၪဖီၪ့ထၬအ၀့ၫ၁ံၪ အ၁ိၭ, ၦဆၨၩအနဲၩ့အဎီၩ့လဖၪ မိထၫ့ဒုၪဒၩဒုၭဆၧလၧအ၀့ၫ၁ံၪခီၫဒံၭလီၫ. 		လၧၦၡၩဆၨၩထီးလူၬအဖၧၩ့, ယွၩအတခ့ၭဖ၀ၭဘၪဆၧထုၭဖျီၪ၀့ၫ အလၧၫ့အဎွ့ၩ, မွဲန့ၫယ့ၫရှူၬလဂၩဒၪလီၫ. အ၀့ၫအဆၧအီၪမၧၫ့လၧၫ့ဎွ့ၩနီၪ ဒုၭကဲၪထၪ့၁ၭလဖၪအဆၧအၪ့လဲၩထၪ့၁ၭ, အဆၧထိအီၪထုၭန့ၦအ၁ၭလီၫ (ဖီ ယီဟၫ့ ၃း၁၆-၂၁).

ဆၧထိစိၩဆၧလၧဆၧမၩကဲၪထၪ့ ၦအံၫစရ့လၭအဆၨၩဒဲဆၧထိစိၩဆၧ လၧဆၧမၩကဲၪထၪ့ဆၧအီၪကီၪ့နီၪ မွဲ၀့ၫဒၪဆၧလမံၩ့ဎးလီၫ. အ၀့ၫယိလါလၧ အၡၩခမျၧး၁ံၪကၠူၭန့ (ထုၭန့) ၦဒဲၩဘၭဖိၪ၁ံၪလၧကဆါဎရံၬအအီၪလီၫ. အ၁ီၫ့ ၁ၧၫ့ဂၩအဆၧပရၧၫ့နီၪ, ကိၭန့ဆၧခၫ့ဖျီၫ့လၧအဆၧအီၪကီၪ့, ကိၭ၀့ၫဒၪ, မွဲၦအၡၩ ခိၭနီၪမွဲအ့ၬ မွဲ၀့ၫဒၪလၧ “ကယဲၦအဆၨၩ, ဒဲၦအဒီၪ့, ဒဲၦအဖျ့ၩ, ဒဲၦခမျၧးထီး အလူၬ” (နဲၪ ၁၄း၆) နီၪလီၫ. နဲၪဖျီၪ ၁၈း၁ လီၩဖျီၪထၪ့၀့ၫဒၪလၧ ဂၪ့ခိၪထၧၫ့ ဖျိၪ့ယၫမိဖၩ့ထၪ့၀့ၫဒၪလၧ ယွၩအလၩအဖၩ့အဆၧဂိးရ့ၭဂိးၡီၫလၧလချုၭဎရံၬ အဆၧဂဲၫထဲၩ့လၩ့နီၪလီၫ.

**လံၬဆံၫ့ဎံၪအဆၧၫ့လဖၪယီၩ၁ီၪ့လိၪပၧၩ မွဲဆၧနီၪ လၧယွၩအဲၪဒိၭ အၡၩခမျၧး၁ံၪ မိကဲၪဘၪမွဲဆၧနီၪလၧဂၪ့ခိၪယီၩအဂးလဲၪ. ပဘၪမၩန့ ၁နိၫလဖၪယီၩလၧပဂးဘဲၫ၁့ၪလဲၪ.**

`(က) ၄မိ ၁၄း၁၇-၂၁`

`(ခ) အဲၫ ၄၂း၆; အဲၫ ၄၉း၆; အဲၫ ၆၀း၃`

`(ဂ) နဲၪ ၁၈း၁-၄`

`ဖီထဲၩ့ကဒီၭ နဲၪဖျီၪ ၁၈း၁-၄ နီၪ, ကိၭ၀့ၫဒၪလၧ “ယခ့ၫယၡၩ ၁ံၪ” နီၪ, မွဲ၀့ၫဒၪယွၩအၡၩခမျၧး, မိဘၪစဲၪ့ထၪ့ခွံၬလၧဘၭဘလၧၫ့ အဖၧၩ့နီၪလီၫ. ဆၧနီၪမိမၩ၀့ၫအ၁ၭဘဲၫ၁့ၪလဲၪ. လၧဆၧချဲၩ့အဂၩလမံၩ့ နီၪ, ပ၀့ၫ၁ံၪ, လၧအလမွဲဘၪ ဘၭဘလၧၫ့ဆၧအီၪကီၪ့ယီၩ, မိကိၭန့ဘၪ ၦလၧအအီၪဒံၭလၧ ဘၭဘလၧၫ့အဖၧၩ့လဖၪနီၪ မိကဲၪဘဲၫ၁့ၪလဲၪ.`