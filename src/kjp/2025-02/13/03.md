---
title:  ဆၧနီၫ့ယါလၩ့ထဲၩ့၁ၭအဆၧမၩလမံၩ့
date:   23/06/2025
---

စယိနၫအီၪလၧဆၧပရၧၫ့အလၩ့မဲၩလၧ ပနံန၀့ၫဖိၪ၁ံၪအဂးလီၫ. “တၭ စယိနၫလ့ၩနုၬဆိၫ၀့ၫလၧဒိၩ့ဖၧၩ့လနံၩဖၧၩ့၁ၭတၭ, ကိၭထၪ့ဆၧ, စံၭ၀့ၫဒၪ, ‘အီၪဒံၭအနံၩလံဆံၫ နံန၀့ၫမိဘၪဆၧမၩလၩ့ဎီးခွံၬ၀့ၫလီၫ” (နၫ ၃း၄). ဖျီၪပျၩ့ ဂ့ၩဒိၪမၬ. ဆၧဘိၪ့အၧၩ့လၩ့ဘၪယူၭ. အယီၩမွဲဆၧအလူအီၪဂဲၫလၧယွၩအမီၪလဂၩ အအီၪမွဲအ့ၬဧၪ.

ဆၧမိမၩအ၁ၭမွဲနီၪလၧ နံန၀့ၫနီၪလဲၪ.

`ဖီ ယိနၫ ၃း၅-၁၀. ဘၪမွဲနီၪ ဆၧလီၩဖျီၪဆၧလၧယၫနီၪ, လကဲၪထၪ့ဘၪနီၪလဲၪ.`

မွဲ, ဒိၩ့ထၧၫ့ဖျိၪ့ယၫနီၫ့ယါလၩ့ထဲၩ့အ၁ၭ, ဒဲဆၧလီၩဖျီၪဆၧအခံၭနီၪ အၪ့လဲၩ ထဲၩ့အ၁ၭလၧအထီလထီဖိၪအဖၧၩ့လီၫ. “အ၀့ၫ၁ံၪအဆၧဘိၪ့အၧၩ့နီၪ အၪ့လဲၩခွံၬ အ၁ၭ, ၦအံၫစရ့လၭအယွၩနီၪ ဘၪဆၧမၩလၩဖၩ့၀့ၫလၧၦအဆၧဘိၪ့ဆၧဘၩ လအီၪဘၪလဖၪအကျၩ, ဒဲအဆၧမၪလူၬနီၪ ဘၪဆၧယူၭယၪ့၀့ၫဒၪထီးနီၪလီၫ. အီၪထီ၀့ၫယံၬလ့ၬ, ထီးအ၁ၭနၪ့ခွံၬယွၩလၧအအၪ့အူၭလၩ့ထဲၩ့ဒၪအ၁ၭ ဒဲဘၪ လၩ့ထ့ၬ၀့ၫလဖၧၫ့နီၪလီၫ.” Ellen G. White, Prophets and Kings, p. 271

ပယိလါဆၧမၩအ၁ၭဘဲၫနီၪ လၧမုနံၩခဲၫ့ထုၬအဖၧၩ့ယီၩ၁့ၪဆ့ဧၪ. ၁့ၪဆ့ၪ ဒဲ၁့ၪအ့ၬဆ့လီၫ. ဆၧနီၪ, ဆၧမိမၩအ၁ၭလၧဂၪ့ခိၪထၧၫ့ဖျိၪ့ယၫ, ၦအၪဂၩလဖၪ လၧအခိၭနၪယွၩအဆၧကိၭ, “ယခ့ၫယၡၩ၁ံၪဧ့ . . . ဘဲၫ၁ိၭန၁ံၪထီးဘၪဎုၬဘၪ လၧအဆၧၡၪ့ဆၧနၭလဂ့ၩတၭ, စဲၪ့ထၪ့ခွံၬလၧအဖၧၩ့ဆံၭ” (နဲၪ ၁၈း၄) နီၪလီၫ. လၧဂၪ့ခိၪထၧၫ့ဖျိၪ့ယၫ မိအီၪဂုးခၧၫ့ထၫ့ဒၩထဲၩ့ဆၧမံၩ့လၭ, ဒဲ “အထီးန့ယွၩ အဆၧမၪလူၬလဖၪ, ဒဲဆၧနဲၩဘၪဆဲၫ့လၧယ့ၫရှူၬ” (နဲၪ ၁၄း၁၂) နီၪလီၫ. ၦခမျၧး၁ံၪနီၪ, လၩ့ဂၬဘဲၫၦအီၪလၧနံန၀့ၫအဖၧၩ့လဖၪနီၪအ၁ိၭ, မိဖီၩ့ဖျ့ၭ၀့ၫလၧ ဆၧစ့ၩရၫ့လၧအဘၪၦလၩ့မါလဖၪနီၪလီၫ.

လထံၪဎး, ဆၧလီၩဖျီၪဆၧလၧယၫလနၩ့, ဘဲၫယွၩစံၭဘၪလၧနံန၀့ၫ မိဘၪ ဂၭဂီၩ့၀့ၫဒၪနီၪအ၁ိၭ, အဆၧၫ့အထီမိအၪ့လဲၩထဲၩ့အ၁ၭ, အ့ၪမွဲဂဲၫထဲၩ့ထဲၩ့လၧ အဆၧအၧၩ့လဖၪနီၪလီၫ (ဖီလၧ မဲအၫ ၁၈း၇-၁၀). လါနၫ့လနၩ့နၩ့နီၪ မိမၩ အ၁ၭဘဲၫနီၪအ့ၬ. ထၧၫ့ဒၪၦၡၩမိစံၭဆၧၫ့၀့ၫလမံၩ့လါလါနီၪ, မိဘၪလၧၫ့ထၪ့ ဎွ့ၩထၪ့၀့ၫဒၪလီၫ. ဆၧလီၩဖျီၪထၪ့ဆၧဘၪထွ့ၫမစဲအၫဎရံၬ အဆၧဂဲၫလၩ့အခၪ့ ထံၭ ဒဲနံၫဖၧၫ့လဖၧၫ့, ဆၧဖိၪဆၧဎါအဆၧနဲၪ့, မုနံၩအထုၬအဆၧၡၪ့ဆၧနၭ, ဆၧၫ့ထီအထုၬအဆၧမၩမၩစၪဆၧၪ ဆၧလဖၪနီၪ မွဲအၪ့လဲၩထဲၩ့အ၁ၭ၁့ၪအ့ၬလီၫ. မိဂဲၫကဲၪထၪ့၀့ၫတၡါလ့ၬလီၫ. ဆၧရွံအၪ့ထုၫ့ဆၧမိအီၪဒၪလမံၩ့ဎးလၧ, ၦအီၪ ဆၧၫ့ထုၪ့လၧမပၫအအီၪလခီၫလဲၪနီၪလီၫ.

`ခီၫလၧဆၧၫ့ထီဘိၩ့ယီၩ နဘၪရွံအၪ့ထုၫ့၀ဲၩဆၧမွဲနီၪလဲၪ. လၧမုလနံၩနမိရွံအၪ့ထုၫ့ဆၧအဂးနီၪလဲၪ.`