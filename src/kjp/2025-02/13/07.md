---
title:  ဆီၫ့မီၪ့အၪထၪ့လၧယၫ
date:   27/06/2025
---

ဖီ Ellen G. White, "The Unseen Watcher," pp. 535-538, in Prophets and Kings.

“ၦအဆၨၩကိၭဆၨၩဒ့ၭန့ဘၪအဆၧၫ့အထီလၧ အဂဲၫဖျီၪထၪ့၀့ၫလၧ အဆၧမၩဆုၬဆုၬလၧယွၩဖ့ၪလၫ့၀ဲၩ၀့ၫနီၪ, အ၀့ၫ၁ံၪဘၪမၩလၧၫ့ထၪ့ဎွ့ၩထၪ့၀့ၫလၧ ယွၩအဆၧယိထွ့ၫအဖၧၩ့လီၫ. ဆၧလီၩဖျီၪဆၧလၧယၫနီၪ အၪ့ဎၬန့ဂၪ့ခိၪအဘၩ့ မုးဖၭဒိၪ၁ံၪ အဆၧဂဲၩထၪ့ဒဲအဆၧဒိၪထၪ့အဖျီၩ့၁ံၪ, ဘဲၫအမွဲယူၭၪ ဘၭဘလၧၫ့, မံဒအၫ-ပၧၡၫ, ဂြံစၭ, ဒဲရိမၫနီၪလီၫ. လၧဘၩ့မုးကိၭဘံၪ့ဒ့ၭအဖၧၩ့ ဘၪထဲးလၧ ၦၡၩဆၨၩအဂဲးဆါအီၪဆ့လါနၫ့ဂ့ၩ, ကိၭမံၩ့ဒ့ၭနီၪ အီၪ၀့ၫလၧအဆၧမၩခွါအထီ ဖၧၩ့နီၪလီၫ. ဘၩ့မုးထံၫခးကိၭဘံၪ့ဒ့ၭနီၪ လၩ့ထ့ၬ၀့ၫ, အလၩအဖၩ့လၩ့ယံၭ၀့ၫ (fade), အစီၩ့အမၩ့စဲၪထၪ့ခွံၬ၀့ၫဒၪနီၪလီၫ. လၧဘၩ့၁ံၪမုး၁ံၪထုၭပဲၩခွံၬယွၩအဆၧ ၁ီၪ့ဆၧ၁ၫ့အခၫနီၪ, အဆၧလခိၭဘၪဆၧနီၪ ဒုၭကဲၪထၪ့အဆၧဂၭဂီၩ့ဒၪ၀့ၫနီၪလီၫ. လါနၫ့ဂ့ၩလၧအဆိၩကိၭဆိၩဒ့ၭနီၪ ကဆါယွၩယိထွ့ၫပၧၩ့ထၬဆၧလၧ အဆၧကိၪ့ ဆၧတဲၩ့အဂးနီၪလီၫ.” Ellen G. White, Prophets and Kings, p. 535.

လၧယ့ၫရမဲအၫ ၁၈ အဖၧၩ့နီၪ, ကဆါယွၩဒုၭဒၪစယ့ၫရမဲအၫလၧ ၦကၧၩ့ န့ဖၧၩ့၁ံၪအဂံၪ့နီၪလီၫ. ကၧၩ့န့၀့ၫဒဲမၩကဲၪထၪ့ဆၧအခံးအဂၩ့ လၧအဆၧမၩဖၧၩ့နီၪ လီၫ. ဆီၫ့မီၪ့ယိၦမၩဖၧၩ့၁ံၪအဂံၪ့လဂၩနီၪ, ကၧၩ့၀့ၫမၩ၀့ၫလၧအဖံၬနီၪ, ဘဲၫ ကဆါယွၩဖ့ၪလၫ့အလူအ၁ိၭ, အဆၧ၁ီၪ့ဆၧ၁ၫ့လၧ ဆၧမၩအ၁ၭလမံၩ့မံၩ့အဖၫ့ခိၪ နီၪလီၫ. ဒဲဘဲၫပဆၧနၪ၁့ၪမိလၩ့ထံး၀့ၫအ၁ိၭ, ကဆါယွၩချဲၩ့ဆၧခၫ့ဖျီၫ့လၧ စယ့ၫရမဲအၫနီၪ, စံၭ၀့ၫဒၪ, “ယအ့ၪချဲၩ့ဆၧလဖၧၫ့လၧၦဆၨၩအဂဲး, လၧဆၧ အဘၩ့အမုးအဂဲး, ဘဲၫ၁ိၭဆၧမိထ့ၭထၪ့ခွံၬ, ဒဲမၩလၩ့ဎီးဒဲမၩဂၭဂီၩ့၀့ၫနီၪ, တၭၦလဆၨၩလၧယချဲၩ့ဆၧလၧအဂဲးနီၪ, အ့ၪဂဲၫထဲၩ့ထဲၩ့လၧအဆၧအၧၩ့တၭ, ယမိနီၫ့ယါလၩ့ထဲၩ့ယ၁ၭလၧ ဆၧအၧၩ့လၧယကိၪ့၀ဲၩယမိမၩအ၀့ၫ၁ံၪလီၫ. တၭယအ့ၪချဲၩ့ဆၧလဖၧၫ့လၧၦလဆၨၩအဂဲး, ဆၧအဘၩ့အမုးအဂဲးလၧယမိမၩထၪ့၀့ၫ, ဒဲ၁ုၪ့လၩ့၀့ၫနီၪတၭ, အ့ၪမၩဆၧအၧၩ့လၧယမ့ၬယၫ, ဒဲလခိၭနၪဘၪယလူတၭ, ယမိနီၫ့ယါလၩ့ထဲၩ့ယ၁ၭ လၧဆၧဂ့ၩလၧယစံၭယမိမၩ၀့ၫနီၪလီၫ” (ယ့ၫရမဲအၫ ၁၈း၇-၁၀).

**ဆၧအၪ့စၪ့ကၩ့ကၩဎိၭလၩ့ဆၧအဂးလဖၪး**

`ဆီၫ့မီၪ့ယ့ၫရှူၬအဆၧချဲၩ့လၧအစံၭ၀့ၫ, လၧဆၧစ့ၩရၫ့အဖၧၩ့နီၪ ၦနံန့၀့ၫဖိၪ မိဘၪထိး၀့ၫၡၩနဲၪ့ၦအဆိၩလၧအအီၪယဲၩ့အ၁ၭလၧ ဆၧမွဲဆၧတီၩလဖၪယီၩ (မၭ ၁၂း၃၉-၄၂) နီၪဆံၭ. ဆၧမၩလိၪမွဲနီၪလၧယွၩအဆၧအီၪကီၪ့န့ဘၪ ဆၧဖ့ၪထုၪ့၁ုၪ့ထုၪ့၁ၭယီၩလဲၪ.`

`ထီးနဲၪ့ E. G. White အဆၧချဲၩ့ လၧအဘၪထွ့ၫဘၩ့မုး၁ံၪလဘံၪ့ဂီၩ့လဘံၪ့ ဖိၬထၪ့လိၬ၁ၭအခဲၫ့ “ဆၧမၩအ၁ၭနီၪလဘျၩ့ဂီၩ့, လဘျၩ့ဒီၭ” လၧ (Prophets and Kings, p. 535) အဖၧၩ့နီၪဆံၭ. ဆၧမၩတုၩ့မၩဎီ မီၪ့ဎီၩလိၬ၁ၭ (လမံၩ့ဎး) လၧဆၧလီၩဖျီၪဆၧလၧယၫအဖၧၩ့နီၪ, မွဲနဒၪဆၧနီၪလမံၩ့လဲၪ. ဖိၬလိၬ၁ၭလဂၩဘၪလဂၩအခၪ့လးဘဲၫ၁့ၪလဲၪ. ပဂၪ့ခိၪအထီဘိၩ့ယီၩဆ့ ဖိၬအ၀့ၫ၁ံၪအခဲၫ့ဘဲၫ၁့ၪလဲၪ.`

`ဆၧ၁ုၭယဲၩ့ခွံၬၦၡၩလၧဆၧဆူဆၧနဲၩနီၪ မွဲဆၧဆီၫ့မီၪ့ (mind) အ့ၬ, မွဲဆၧနၪ၁့ၪဆၧ (intellect) နီၪဆ့အ့ၬ, မွဲဒၪပ၁ၭ (heart) လီၫ. ဆၧနၪ၁့ၪဆၧ လမံၩ့ယီၩဘၪခိးဘၪတၩလၧ နဆၧထိး၁ၭလၧၦဂူၫဂၩဘဲၫ၁့ၪလဲၪ.`