---
title:  ဆၧအထုၬအခံးအဂၩ့လဖၪ
date:   21/06/2025
---

### ဖီလနွ့ၫယီၩအဂးဆၧမၩလိၪ

မၭ ၁၂း၃၈-၄၂; ယိနၫ ၃း၅-၁၀; နဲၪ ၁၈း၄; ဒၫ့ ၅း၁-၃၁; နဲၪ ၁၆း၁၂-၁၉; ၂ကွ့ၭနဲၪ ၃၆း၂၂, ၂၃.

> <p>၁နိၫထီၫ့</p>
> “တၭအ၀့ၫဒၪစံၭအ၀့ၫ၁ံၪ, ‘ယမွဲၦဟံဘြုၫဖိၪတၭ ယ၁ၭမဲၪယဟိ၀ၩ, မူၭခိၪအယွၩလၧအမၩကဲၪထၪ့မၫဆမံၭ, ဒဲခီၫ့နီၪလီၫ’” (ယိနၫ ၁း၉).

လနွ့ၫယီၩ မွဲဆၧမၩလိၪအထုၬလၧ ဆၧလီၩဖျီၪပျၩ့ပဆၧနၪ၁့ၪမုနံၩခဲၫ့ထုၬ အဆၧမၩအ၁ၭအဂးလီၫ. လဖၧၫ့ယီၩ ပမိယိထၪ့လၧစယိနၫအဆၧမၩ ဆၧ၁ၭထိၬ အပရၧၫ့လၧနံန၀့ၫဒဲဘၭဘလၧၫ့အဆၧလၩ့ထ့ၬ, ဒဲပၧၡၫအစဎွၩစစဲရၬဂဲၫထၪ့ဒဲ ဖ့ၪလၫ့ယွၩအၡၩခမျၧး၁ံၪဆၧပျီၩဖျ့ၭ လၧမိထဲၩ့ထဲၩ့ဘၪလၧအထံၫခးဒၪ၀့ၫနီၪလီၫ.

မွဲပအၪ့ဎၬမၩလိၪလံၬအဂူၫဂၩနီၪတၭ, အဖးဖီၩ့ (historical) ဖၧၩ့ဆၧမၩ အ၁ၭ၁ံၪနီၪ အခီၫပယီၫအီၪဂ့ၩ၀့ၫၦလဆိၩဘၪလဆိၩအဂးလီၫ. အ့ၪမွဲၦအဆိၩ အီၪမၧၫ့ဘၪလၧမုနံၩအထုၬ, လချုၭကဆါဎရံၬဂဲၫထဲၩ့လၩ့နီၪ အခီၫပယီၫမိအီၪဂ့ၩလၩ့ဆၫ့နီၪလီၫ. ဘဲၫပစံၭဆၧအ၁ိၭ, ပမိနၪ၁့ၪအၪထၪ့ “ဆၧမွဲဆၧတီၩမုလနံၩ ယီၩ” (present truth) အဂး, ပကြၨၭအၪ့ဎၬဒိၭနဲၩ့ဖးဖီၩ့လဖၪယီၩဆ့နီၪလီၫ.

လထံၪဎးနီၪ ပဘၪနၪ့ထၪ့ဆၧလမံၩ့လၧ ဆၧမၩအ၁ၭထီးလူၬလဖၪယီၩ ကဲၪထၪ့၀့ၫဘဲၫဆၧအလၩဒုၩလၧမုနံၩအထုၬအဂးအ၁ိၭနီၪလီၫ. ပမိဘၪ (ပကဘၪ) ယိထၪ့ဆၧလၧ ဆၧဒၪဆၧနၪ၁့ၪအလဲ (ထီးအဎံၩ့) ဘဲၫအခီၫပယီၫ အီၪဒၪ၀့ၫအ၁ိၭနီၪလီၫ. ဘဲၫလၧယ့ၫရှူၬအဆၧချဲၩ့ဒီၩ့ဖၧၩ့အ၁ိၭ, ပဘၪယိထၪ့လၧ၁နိၫအကၧၩ့ဒိၪလဖၪနီၪလီၫ. ထီးအၪ့ဎၬဆၧဆံၭဆံၭဆိၭဆိၭ (detail) ဘဲၫနကနၪ ၁့ၪဆၧအီၪ၁ူၪထီးအလူၬနီၪလဂ့ၩ. အ့ၪမွဲပဘၪယိလၧ၁နိၫ, ဆၧထုၭဖျီၪဆၧအဂဲး အဖးဖၭဒိၪလၧၦမိနၪ၁့ၪယီၫယီၫ, အဖၨၪခိၬဖိၪ (outline) နီၪလီၫ. ပမိအၪ့ဎၬ နၪ၁့ၪဘၪဆၧလၧအဘၪလၩ့ဎိၭ, ဘၪထွ့ၫလၧမုနံၩအထုၬအဆၧမၩအ၁ၭဘဲၫနီၪ လီၫ.