---
title:  ဆီၫ့မီၪ့အၪထၪ့လၧယၫ
date:   23/05/2025
---

“စဒၫ၀ံၭစံၭထၪ့အၪ့အူၭထၩယီၩလၧဆၧဒဲၩဘၭအဖၧၩ့ ၦမွဲဆၧဒဲၩဘၭဖိၪတၭ အီၪက့ၪဒိၪထၪ့ပၧၩလၧဆၧနဲၩအဖၧၩ့ ဒဲပဖံၭ၁ိၭလိၬ၁ၭန့လၧကဆါယွၩနီၪလီၫ. အ၀့ၫအဆၧအီၪမၧၫ့ဖၧၩ့ဆၧဒဲၩဘၭဒဲဆၧမ့ၬမဲနီၪ လီၩ့ဖိၬထွ့ၫအခဲၫ့လါနၫ့ဂ့ၩ ကဆါယွၩအဆၧအဲၪဒဲအဆၧယၫ့၁ၭနီၪ ဆုးဘုၭအ၁ၭလၧအ၀့ၫ မွဲလၧဆၧနီၫ့ယါ လၩ့ထဲၩ့၁ၭအကၠီၩ့ ဒိၭန့ဘၪကဆါယွၩအဖိၪလၧဆၧနဲၩကဆါအဖၧၩ့လီၫ. ကဆါယွၩအလူအထၫအဆၧထိး၁ၭနီၪ မွဲ၀့ၫဆၧတီၩဆၧလီၩ့ဆၧစ့ၩရၫ့တီၩဒဲ ယဟိ၀ၩအဆၧယၫ့၁ၭဆၧအုၩ့လၩ့နီၪလီၫ.

ကဆါယွၩစံၭစဒၫ၀ံၭယမိဒုၭအီၪဂုးအီၪခၧၫ့နချံၫန၁-လၩ့ဆိၩလၩ့ကၠၪလီၫ. ယစူၪမိအီၪဂုးခၧၫ့လၧအ၀့ၫဒၪလီၫ. ယဆၧမွဲဆၧတီၩဒဲဆၧယၫ့၁ၭမိအီၪလၧန၁ိၭ အနိၩ့ မိဘၪဆၧအီၪက့ၪထၪ့ထီၫ၀့ၫလၧယမံၩ့အကၠီၩ့လီၫ. တၭယအီၪက့ၪအစူၪ လၧမၫဆမံၭအဖၫ့ခိၪ ဒဲအစူၪထွ့ၪလၧထံၫမိၡါ၁ံၪအဖၫ့ခိၪ အ၀့ၫဒၪဆ့ၭနမွဲယဖါ ယယွၩဒဲဆၧထိးထဲၩ့တၩ့ထဲၩ့ယၧၩအလဲၫ့လီၫ. တၭယမိအီၪက့ၪအ၀့ၫလၧယဖိၪ ၀ဲၡါထၪ့ထီၫနဲၪ့ဂၪ့ခိၪအစဎွၩ၁ံၪဒ့ၭလီၫ. ယဆၧယၫ့၁ၭမိအီၪက့ၪလၧအဂး အဆိၩဆိၩအကၠၪကၠၪတၭ, ယဆၧအုၩ့လၩ့မိအီၪဂုးအီၪခၧၫ့လၧအ၁ိၭလီၫ” အၪ့အူၭ ၈၉း၃-၂၈.” Ellen G. White, Patriarchs and Prophets, pp. 754, 755.

**ဆၧအၪ့စၪ့ကၩ့ကၩဎိၭလၩ့ဆၧအဂးလဖၪး**

`ယွၩအခ့ၫအၡၩ၁ံၪလဖၪနီၪ ကဆါယွၩအဆၧအုၩ့လၩ့နီၪ ကထီးန့ဖံၭထၬဘၪ ၀့ၫအခိၪကၠီၩ ကဲၪထၪ့ဆၧဒဲၩဘၭလၧအ၀့ၫ၁ံၪလီၫ. စဒၫ၀ံၭအ၁ၭယီၩ ဘၪလၩ့ဎိၭလၧကဆါယွၩတၭ ကဆါယွၩဖျါခွံၬအဆၧဒဲၩဘၭလီၫ. ယဟိ၀ၩ အဆၧအုၩ့လၩ့နီၪ ကဆါဎရံၬပၧၩ့ထၭ၀့ၫနီၪ စဒၫ၀ံၭအီၪက့ၪဆိၫဆၧနဲၪပ၁့ၪလဲၪ. ကဆါဎရံၬမၩဆၧလၧပဂးနီၪ ပဆၧယိလါအီၪပ၁့ၪလဲၪ.`

`ပ၁ၭမၧၫ့ဆၧဆိၫ့ဒၪဆၧၫ့ယၫလဖၪနီၪ လၧလံၬအၪ့အူၭဖၧၩ့ပကမၩန့ဆၧ မၩလိၪပ၁့ၪလဲၪ.`

`ဆၧလုဂံၪ့အဂဲးနီၪ လၧလံၬအၪ့အူၭဖၧၩ့မွဲဘၪလဲၪပဘၪဖီအၪ့ကၠၪအၪဘျၩ့ လဲၪ. စဒၫ၀ံၭအဆၧလုဂံၪ့အဂး ကဲၪထၪ့ဆၧမၩလိၪလၧဆၧအဲၪထၭခိၪပ၁့ၪ လဲၪ. ၦလုဆၧအခိၪကဆါဎရံၬနီၪ ဆၧၫ့နၩ့လၧယွၩအစူၪထွ့ၪတၭ အၪ့ကံၩ့ ဆၧလၧပဂးလီၫ. ဖီယိ (ရိ ၈း၃၄). ပ၀့ၫဒၪလဖၪယီၩ ပလိၫဘၪကဆါဎရံၬ ကမၩဆၧလၧပဂးနီၪ မွဲဘၪလဲၪ.`