---
title:  ခိၪလီၩ့ဇံအိၫ့ဒၩ့ခိၪ
date:   19/05/2025
---

နဲၪဖျီၪ ၁၄ အဖၧၩ့ ကဆါယွၩအခ့ၫအၡၩ၁ံၪလဖၪ အီၪဆၧၫ့ထုၪ့လၧခိၪလီၩ့ ဇံအိၫ့နီၪလီၫ. ခိၪလီၩ့ဇံအိၫ့ယီၩ အီၪ၁ုၪ့လၩ့အ၁ၭလၧ၀ံးယရှုစလံၫ့မုနုၬအခံၫထိၭ နီၪလီၫ. ဆၧယီၩယဟိ၀ၩအနီးဆံၫ့ဎံၪဒဲအၡၩခမျၧးအဂးနီၪ မွဲဆၧနဲၩအီၪက့ၪ၁ူၪ အလးလီၫ.

ဆၧအဂဲးအဖးယီၩ လၧခဲၫ့ထုၬကဆါယွၩအၡၩခမျၧးလၧအအီၪလၩ့ထး လဖၪ စံၭ၀ဲၩ၀့ၫလၧဆၧလုဂံၪ့အဒီၩ့ဒဲလံၬနဲၪဖျီၪအနိၪ၀ံၬနီၪလီၫ. ယဟိ၀ၩအၡၩ ဆံၫ့ဎံၪ၁ံၪလဖၪအီၪဆၧၫ့ထုၪ့စိလၧခိၪလီၩ့နီၪ မွဲ၀့ၫလၧ၁ိၪဖိၪအခိးအတၩအကၠီၩ့ လီၫ. မွဲလၧ၁ိၪဖိၪအခိးအတၩအကၠီၩ့ ယဟိ၀ၩအၡၩဆံၫ့ဎံၪ၁ံၪလဖၪအီၪဆၧၫ့ထုၪ့ လၧခိၪလီၩခိၪန့၀့ၫဒၪလီၫ.

`ထီးမွဲပဖီအၪ့အူၭ ၁၅ ဒဲ ၂၄ နီၪ ပဒၪဘၪစဒၫ၀ံၭ အဆၧအၪ့စၪ့၁ံၪလဖၪနီၪလီၫ. ခိၪလီၩ့ခိၪလၧအဆံၫ့ဎံၪနီၪ မွဲမပၧၩကအီၪလဲၪ. အၪ့အူၭ အဆၧစံၭဆၧၫ့ဒဲပအီၪလၧဇံအိၫ့ခိၪလီၩ၁ံၪလဖၪနီၪ ပကထိၪတဎီၩ့လၧ နဲၪဖျီၪ ၁၄း၁-၅ အဆၧစံၭဆၧၫ့နီၪလီၫ. မီၪ့ဎီၩ့လိၬ၁ၭဧၪ. ဆုးဘုၭလိၬ အ၁ၭပ၁့ၪလဲၪ. ၦလၧအအီၪလၧ၁ိၪဖိၪအမံၩ့ဒဲဖါအမံၩ့ကွ့ၭအ၁ၭလၧမ့ၬထုးခိၪအလီၩ့နီၪ အီၪလၩ့ဆၫ့ဘဲၫ၁့ၪလဲၪ (နဲၪ ၁၄း၁).`

ထီးမွဲပဒုၭဖျီၪထၪ့ဆၧအဂဲး၁ံၪလဖၪနီၪ လၧကဆါယွၩအမ့ၬယၫဒဲစဒၫ၀ံၭ အဆၧစံၭထၪ့အၪ့အူၭဖၧၩ့ ဒုၭဖျီၪထၪ့၀့ၫလၧၦဒဲၩဘၭဖိၪ၁ံၪနီၪ အီၪလၧၫ့ဎွ့ၩလၧဆၧ ဒဲၩဘၭလၧၦကိၭဂၩမိထွံၩလၩ့ၡီၩ့လၧကဆါအမ့ၬယၫနီၪလီၫ. ပဆၧဒဲၩဘၭအီၪအ့ၬ နီၪပလီၩဘၧၫ့ဧၪ. လၧပ၁ၭခံဖၧၩ့နီၪ မွဲပချဲၩ့ဆၧတီၩဆၧလီၩ့ဧၪ. အ့ၪပစံၭလၧ ပဆၧဒဲၩဘၭအီၪအ့ၬနီၪ ဆၧတီၩဆၧလီၩ့အီၪလၧပၧၩအ့ၬ. ဖီယိလၧ (အၪ့ ၁၅း၅ ဒဲ ၁ယီ ၁း၈) နီၪ ပမိဒၪဘၪထီးနီၪလီၫ.

၁ိၪဖိၪနီၪဆၧၫ့ထုၪ့၀့ၫဒၪလၧခိၪလီၩ့ဇံအိၫ့အလီၩ့လီၫ. လၧစဒၫ၀ံၭ လံၬအၪ့အူၭဖၧၩ့နီၪ ၁ိၪဖိၪအဂဲးအဖးလဖျီၪထၪ့ဘၪလါနၫ့ဂ့ၩ, အီၪဖျီၪ၀့ၫလၧလံၬနဲၪဖျီၪ ၁၄ အဖၧၩ့နီၪလီၫ. ၦ၀့ၫဒၪ၁ံၪလဖၪယီၩ မွဲလၧ၁ိၪဖိၪကဆါဎရံၬအဆၧတီၩဆၧလီၩ့ဒဲအဆၧဆူဆၧနဲၩနီၪ ဒုၭဖျီၪထၪ့ပၧၩလၧဆၧအဂဲးယီၩနီၪ မွဲဒၪစဒၫ၀ံၭအဆၧအၪ့စၪ့နီၪ စံၭဆၧၫ့ထဲၩ့၀့ၫလၧလံၬနဲၪဖျီၪအဖၧၩ့နီၪလီၫ. လကၭ ဒံၭဘၪ ဒုၭအီၪဘၪပၧၩလၧခိၪလီၩ့ဇံအိၫ့အဆၧလုဂံၪ့နီၪလီၫ. ပ၀့ၫဒၪ၁ံၪလဖၪယီၩ လၧလးဆံၫ့ဎံၪအနီးဖၧၩ့ယီၩ ဆၧပဒၩ့ဆၧၫ့ယၫလအီၪဘၪနးမံၩ့အဖၧၩ့ ပနုၬ လၩ့န့၀့ၫဒၪလီၫ. ကဆါဎရံၬအ၁ွံၪနီၪလၧပဂးအ့ၪလအီၪဘၪနီၪ ပဆၧယိလါလၧကဆါန့နးမံၩ့အ့ၬ (ဟံ ၁၀း၁၉, ၂၀).

`ထီးမွဲပဆီၫ့မီၪ့လၧလံၬဆံၫ့ဎံၪဖၧၩ့နီၪ ၦၡၩလၧယွၩလအီၪက့ၪဘၪဆၧမၪလၧအလီၩ့နီၪ ဘၪဆိၪဂ့ၩ၀့ၫလီၫ. မဲွဘဲၫနီၪအ၁ိၭ ကဆါဎရံၬဖ့ၪလၫ့ပၧၩအဒီၩ့အထ့ၬအဆၧအီၪမၧၫ့အီၪဂဲၩလၧပဂး ပမိဘၪလီၩ့ဖိၬထွ့ၫနီၪပနၪ၁့ၪဘဲၫ၁့ၪလဲၪ.`