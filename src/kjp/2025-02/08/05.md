---
title:  အၪ့အူၭ ၅
date:   21/05/2025
---

`ဖီအၪ့ဎၬလၧအၪ့အူၭအခိၪ (၅) ထၧၫ့ဆၧၫ့ယၫလါဆံၭ. ၦလၧအလၩ့မၬဒဲဆၧရွံန့ထဲၩ့၀့ၫလဖၪနီၪ စဒၫ၀ံၭထိၪထၧၫ့ဎီၩ့၀့ၫလၧ (နဲၪဖျီၪ ၁၄း၁-၁၂) ဖၧၩ့နီၪ လၩ့ထံးလၩ့ဆ့ၭလီၫ. စဒၫ၀ံၭအဆၧ၁ၭအွံၪဒဲလံၬနဲၪဖျီၪအလံၬဖျိၪ့လဖၪနီၪ ဘၪထွ့ၫလိၬ၁ၭလီၫ. ဆၧအဂဲးနံၫမံၩ့ယီၩ မီၪ့ဎီၩ့ လိၬ၁ၭတၭ လၧခဲၫ့ထုၬၦလၧအအီၪလၧကဆါယွၩအဖၧၩ့ ယွၩအခ့ၫအၡၩ၁ံၪ လဖၪနီၪ ကနုၬလၩ့ဖိၬထွ့ၫကန့အဂး အခီၫပယီၫကအီၪပ၁့ၪလဲၪ.`

ဘဲၫစဒၫ၀ံၭစံၭအ၁ိၭ ၦလတီၩလလီၩဘၪနီၪ ကဆါယွၩလထိးဆၧၫ့ဘၪလီၫ (အၪ့ ၅း၄). ဘဲၫနီၪ၁ိၭဆ့ (နဲၪ ၂၁း၃) ဖၧၩ့စံၭ၀့ၫဒၪ ယွၩအတဲၩအီၪလၧ ၦၡၩအကျၩတၭ ကဆါယွၩအီၪလၧအ၀့ၫ၁ံၪအ၁ိၭနီၪ ၦအခ့ၫအၡၩ၁ံၪမိကဲၪထၪ့ ၀့ၫလၧအ၀့ၫ၁ံၪအယွၩလီၫ. ကဆါယွၩအဘၩ့အမုးနီၪ မွဲပၧၩလၧအရွံန့၀့ၫ၁ံၪလဖၪ က၁ုၭဘူၭ၁ၭလၧအနီးဆံၫ့ဎံၪနီၪလီၫ.

စဒၫ၀ံၭစံၭ၀့ၫဒၪ (အၪ့ ၅း၇) အဖၧၩ့ ဆၧဘိၪ့ဆၧဘၩအဂဲးနီၪ ထီးမွဲပယိ ဆီၫ့မီၪ့လၩ့ထံးလၩ့ဆ့ၭတၭ မွဲဆၧဒူၭလၧအရ့ၩဒိၪထုၬလၧပဂးလီၫ. လၧ နဲၪဖျီၪ ၁၃ နီၪ ဆၧဘိၪ့ဆၧဘၩ (၆) ဘျၩ့ဒဲအ၁ီၫ့၁ၧၫ့ဂၩအဆၧ၁ၭထိၬပရၧၫ့နီၪ မွဲ၀့ၫဒၪ ပကဘၪဘိၪ့ထၪ့ဘၩထၪ့ဒၪ ဆၧတဲၩ့လၩ့အကဆါနီၪလီၫ. စဒၫ၀ံၭစံၭ၀့ၫဒၪ ယ၀့ၫဒၪဆ့ယအီၪလၧဆၧ၁ၭမဲၪယဟိ၀ၩဒဲဘိၪ့ထၪ့ဘၩထၪ့ဒၪယွၩနီၪလီၫ. ၦလၧအီၪလၩ့ထးယွၩခမျၧး၁ံၪလဖၪဆ့၁ၭမဲၪယွၩတၭ စံၭထၪ့အၪ့အူၭအ၀့ၫဒၪဆံၭ. အဂဲးဘဲၫယီၩ မွဲအစ့ၩရၫ့ဆၧအနၩရံၩဘၪယူၭ၀့ၫယူၭ. ကိၭၡါထၪ့၀့ၫလၧဂၪ့ခိၪချိၫ့ လီၫ (နဲၪ ၁၄း၇).

ကဆါယွၩအ၁ိၪဖိၪလဖၪနီၪ လၧအနိၭဖၧၩ့ဆၧအဘျံၭဘျၪအီၪအ့ၬ. နဲၪ ၁၄း၅ ဖၧၩ့နီၪ ပကဒၪဘၪလီၫ. အ၀့ၫ၁ံၪအနိၭဖၧၩ့နီၪချဲၩ့ဆၧတီၩဆၧလီၩ့တၭ လၧ ကဆါအဂးကဲၪထၪ့ဆၧတီၩဆၧလီၩ့လီၫ. စဒၫ၀ံၭစံၭ၀့ၫဒၪ ၦလတီၩဘၪနီၪ အဆၧချဲၩ့လတီၩဘၪတၭ လၧအ၁ၭခံဖၧၩ့ဆၧအၧၩ့အီၪလီၫ. (အၪ့ ၅း၉) ဖၧၩ့ပဒၪဘၪလီၫ.

စယီဟၫ့ဒုၭဖျီၪထၪ့၀့ၫလၧ ၦအ၁ံၫလဖၪဆၧၫ့ထုၪ့လၧ ကဆါယွၩအလး ဆီၩ့ဆီအမ့ၬယၫန့၀့ၫဒၪ၁့ၪလီၫ. အ၀့ၫ၁ံၪလဖၪယီၩ လကြၨၭဘၪလါနၫ့ဂ့ၩ ကဆါယွၩအ၁ိၪဖိၪဒဲဆၧတီၩဆၧလီၩ့နီၪ အီၪဂုးခၧၫ့လၧပဂးနီၪ မွဲအဆိၬန့ခွံၬ ၦဂၪ့ခိၪဖိၪ၁ံၪအဆၧဒဲၩဘၭလီၫ (အဲၫ ၅၃း၁၂ ဒဲ ၂ကီ ၅း၂၁) ဖၧၩ့ပဖီတၭ ပမိဒၪ ဘၪလီၫ.

ကဆါယွၩအမံၩ့နီၪ အီၪဂုးခၧၫ့လၧပ၁ၭခံဖၧၩ့တၭ ပကဘၪထိးပ၁ၭလၧအဂး လီၫ. ဆၧ၁ၭထိၬပရၧၫ့လၧအ၁ီၫ့၁ၧၫ့ဂၩကဂၩစံၭ၀့ၫအ၁ိၭ မွဲပကလီီၩလၩ့လၬလၩ့ လါဆံၭ. နဲၪ ၁၄း၇ ဒဲ အၪ့ ၅း၁၁ ဖၧၩ့ ကယဲၦလၧအဒိၭနဲၩ့အ၁ၭလၧ ကဆါယွၩနီၪ မိ၁ုၪ့ဎွံၫ၁ၭယီၫ ၦလၧအအဲၪကဆါအမံၩ့နီၪ မိ၁ုၪ့ထိၬ၁ၭထိၬ၀့ၫဒၪလီၫ.

`ပဆၧဒဲၩဘၭဒဲပဆၧမၪလဖၪနီၪ ကဆါယွၩထီးမွဲစ့ၩရၫ့ပၧၩတၭ, ပဆၧယိလါအီၪလၧကဆါယွၩအဆၧတီၩဆၧလီၩနီၪ ပကဒိၭန့ဘၪအဂး ကအၪ့၁ီၪ့ပၧၩပ၁့ၪလဲၪ.`