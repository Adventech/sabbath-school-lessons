---
title:  ၁ိၪဖိၪအဆၧ၁ၭထၪ့
date:   01/06/2025
---

`ဖီ နဲၪဖျီၪ ၆း၁၂-၁၇. ဆီၫ့မီၪ့လၩ့ထံးခမျၧး၁ံၪလဖၪနီၪ အဆၧစံၭ ဆၧၫ့ထဲၩ့ဆၧ လၧအဒၪဘၪဆၧမၩအ၁ၭလၧမုနံၩ့ခဲၫ့ထုၬလဖၪနီၪလါဆံၭ.`

ဆၧလၩ့မဲၩ, ၦအထီၩ့ဆၧဂၭဂီၩ့လဖၪနီၪဆီၫ့မီၪ့ဆၧ, “အယီၩမွဲဆၧနီၪလဲၪ, မပၫပၧၩ့ဆုးထၬဆၧလဲၪ” နီၪ အၪ့စၪ့၀့ၫဒၪအ့ၬ. အ၀့ၫ၁ံၪ၁့ၪယၫၦကိၭယ့ၫရှူၬ လၧ၁ိၪဖိၪနီၪ, ဒဲနါဂၧၫ့ဘၪယ့ၫရှူၬအဂဲးဆ့လီၫ. ဆၧပရၧၫ့လၧအစံၭ၀့ၫ “မုနံၩ ဖၭဒိၪဘၪဆဲၫ့လၧအဆၧ၁ၭထၪ့ဘၪယူၭ၀့ၫယူၭတၭ, မွဲပလၫဆၧၫ့ထုၪ့၀့ၫမိ၁့ၪ လဂၩလဲၪ” (နဲၪ ၆း၁၇) နီၪအ၀့ၫ၁ံၪနါဂၧၫ့ဘၪ၀့ၫဆ့လီၫ.

ဆၧအထုၬလချုၭထီၩ့ဒံၭဘၪနီၪ ဆၧ၁ၭထိၬအပရၧၫ့မိဘၪဆၧလီၩ့လၩ့လၬ လၩ့၀့ၫဒၪလၧဂၪ့ခိၪထၧၫ့ဖျိၪ့ယၫလီၫ (မၭ ၂၄း၁၄), ဒဲမူၭခိၪအ၁ီၫ့၁ၧၫ့ဂၩအဆၧ ပရၧၫ့မိဎံၩ့လၩ့၀့ၫလၧဆၧလးကိၭစီၪဒ့ၭလီၫ. မွဲလါနၫ့ဘိၩ, ၦလနၩ့နီၪ မိထီၩ့လၧ ဆၧဂၭဂီၩ့ဖၧၩ့ၪ မွဲလၧလနါဂၧၫ့ဘၪဆၧပရၧၫ့နီၪမွဲအ့ၬ, မွဲလၧလထိးဆၧၫ့ခိၭနၪ ၀့ၫဘၪနီၪလီၫ. အနီၪမွဲဆၧဂဲးခၪ့ထံၭလၧအ၀့ၫ၁ံၪအဆၧလၩ့မါ (ဆၧဂၭဂီၩ့) အလးလီၫ.

`ဖီ မၭ၁ုၫ ၂၄း၃၆-၄၄. ဆၧမၩလိၪမွဲဆၧနီၪလၧယ့ၫရှူၬစံၭဘၪပၧၩ လၧစနိအၫအထီနီၪလဲၪ.`

ယ့ၫရှူၬလီၩဖျီၪထၪ့ထံၫလုၬဘံၭဆၧအဂဲး ဖ့ၪထုၪ့၁ုၪ့ထုၪ့၁ၭပၧၩလၧၦအၪဂၩ မိထီၫမံၫထီၫမၪ၀့ၫလၧအဆၧဂဲၫလၩ့ထဲၩ့နံၫဖၧၫ့လဖၧၫ့အထီနီၪလီၫ. အနီၪမွဲ ဆၧဂဲၫကဲၪထၪ့ရှၤၬ၀့ၫဒၪအ့ၬ, စနိအၫလီၩလၩ့လၬလၩ့၀့ၫအနံၪ (၁၂၀) လ့ၬနီၪ အ၀့ၫ၁ံၪခိၭနၪ၀့ၫအ့ၬလီၫ.

လၧအဘိၩ့အဘၭနီၪ, အဆၧၫ့အထီယံၬထၪ့၀့ၫတၭ ၦခမျၧး၁ံၪစံၭ၀့ၫလၧ ဆၧလီၩဖျီၪဆၧလၧယၫယီၩဘၪမၪယူၭလီၫ. စပံတၧၫလီၩနၪ့ထၪ့ထံၫလုၬဘံၭဆၧ အဂဲးဒဲစံၭ၀့ၫ, “ဆၧ၁့ၪယၫဆိၫအယီၩ လၧမုနံၩအထုၬလဖၪနီၪ, ၦဒုၪဒွ့ၪဆၧ မိဂဲၫတၭ, လၧအဒုၪဒွ့ၪဆၧအဖၧၩ့နီၪ, လ့ၩထီးဒၪအ၁ၭလဲး၁ၭဘျၪဒၪ၀့ၫအ၁ိၭ, မိစံၭ၀့ၫ, ဆၧစံၭ၀ဲၩလၧအမိဂဲၫလၩ့နီၪ, မွဲအအီၪခီၫခီၫလဲၪ, အဂဲးဘဲၫယီၩ ဖါလဖၪမံၫမၪအလးခဲၫ့နီၪ, ကယဲဆၧအီၪလမံၩ့လါလါအီၪ၀့ၫ ဘဲၫဆၧတဲၩ့လၩ့၀့ၫလၧ အခၪ့ထံၭလံၩလံၩအ၁ိၭနီၪလီၫ” (၂ပံ ၃း၃, ၄). အဆၧၫ့အထီဒံၩ့ယံၬထၪ့၀့ၫနီၪ ပမိနါဂၧၫ့ဘၪန့ၫဆၧချဲၩ့လဖၪယီၩလီၫ.

`လၧၦလဂၩဘၪလဂၩအဆၧလ့ၩခၫ့ဖျီၫ့ဖၧၩ့ ယ့ၫရှူၬအဆၧဂဲၫလၩ့နံၫဖၧၫ့ လဖၧၫ့ (အ့ၪလမွဲ, လၧ၁ၧၫ့ဖၧၫ့လဖၧၫ့ဆ့နီၪ) မိကဲၪ့ထၪ့၀့ၫလၧဆၧ၁ံၫဂီၩ့ အလးခဲၫ့တၭ, ပ၁့ၪယၫလၧပဆၧအီၪမၧၫ့ယီၩ လ့ၩဖီၩ့၀့ၫဖျဲၪဖျဲၪလ့ၬလီၫ. ထီးပ၁့ၪ ယၫဘၪဘဲၫနီၪတၭ, ဘၪထွ့ၫလၧဆၧချဲၩ့ “ယံၬနး” (ိနူၠပ) နီၪ ပဆီၫ့မီၪ့န့ဘဲၫ ၁့ၪလဲၪ.`