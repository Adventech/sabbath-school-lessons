---
title:  စနိအၫဆိၬအဆၧ၁ၭထိၬပရၧၫ့အဆၧမၩ
date:   02/06/2025
---

စပံတၧၫလီၩနၪ့ထၪ့ပၧၩလၧ ၦအၪဂၩလအီၪတဲၩ့၀ဲၩဘၪအ၁ၭလၧ ဎရံၬ အဆၧဂဲၫထဲၩ့အဂး မွဲလၧအ၀့ၫ၁ံၪ “လမိ၁့ၪယၫဘၪအ၁ၭ” (willfully forget) လၧထံၫလုၬဘံၭဆၧအဂဲးနီၪလီၫ (၂ပံ ၃း၅). လၧမုလနံၩယီၩ, ဆၧလီၩနၪ့ထၪ့ဆၧ ဘၪထွ့ၫထံၫလုၬဘံၭဆၧအဂဲးအီၪအၪမၬ, ခီၫလၧဂြံစၭလၧခီၩအိၩ (ancient Greek) ထီးလၧမၫယၫ့ (Mayans) အဆၨၩ၁ံၪအဖးဖီၩ့အီၪ၀့ၫဒၪဆ့, လါနၫ့ လံၬဆံၫ့ဎံၪအဆၧကွ့ၭနဲၪ့စနိအၫအဂဲးနီၪ ၦအီၪက့ၪ၀့ၫဘဲၫဆၧချဲၩ့မၩလၩ့နံဆၧ လမံၩ့အ၁ိၭလီၫ. ဘၪဆၧကွ့ၭနဲၪ့ထၬလၧလံၬလးလံၩဖၧၩ့လၩ့ထံးလၩ့ဆ့ၬ ဒဲဘၪ ဆၧချဲၩ့ဒိၭနဲၩ့ထဲၩ့၀့ၫလၧလံၬအ၁ၫ့ဖၧၩ့အၪကၠၪအၪဘျၩ့လါနၫ့ဂ့ၩ, ဘဲၫဆၧလီၩဖျီၪ ထၪ့ဆၧလၧယၫစံၭ၀့ၫအ၁ိၭ အ၀့ၫ၁ံၪအီၪပဲၩခွံၬ၀့ၫ (မၩ၁ၭနၪ့အ၁ၭ) ဒဲအီၪက့ၪ၀့ၫ ဘဲၫဆၧလီၩဆိၩလၬဆိၩ (ဒÖာရီ) အ၁ိၭနီၪလီၫ.

`ယ့ၫရှူၬစံၭ၀့ၫလၧဂၪ့ခိၪအဆၧမၩအ၁ၭယီၩ မိလၩ့ဂၬထဲၩ့၀့ၫဘဲၫ “စနိအၫအမုနံၩလဖၪ” အ၁ိၭ (မၭ၁ုၫ ၂၄း၃၇-၃၉) လီၫ. ထိၪဎီၩ့လၧ ၁မိစ့ၭ ၆း၁-၈ နီၪဆံၭ. တခ့ၭဖ၀ၭအလွ့မွဲဆၧနီၪ၁ိၫ့အ၀့ၫ၁ံၪလၧ ထံၫလုၬဘံၭဆၧအဂးနီၪလဲၪ. ဆၧဘၪဒီၩ့လိၬ၁ၭအထီနံၫထီယီၩ မွဲဆၧနီၪလဲၪ.`

ဆၧမၩလိၪအကၧၩ့ဒိၪအဂၩလမံၩ့အီၪဒံၭလၧ ယွၩအၡၩခမျၧးအီၪလၩ့ထး (remnant people) အဂးနီၪလီၫ. ဟံဘြုၫ ၁၁း၇ နီၪစံၭ၀့ၫဒၪလၧ “လၧဆၧ နဲၩအကၠီၩ့တဲၩ့တလၫဖၭဒိၪ လၧဆၧထိးထဲၩ့တၩ့ထဲၩ့အဂံၪ့ဖိၪအဂးလီၫ. မွဲအစ့ၩရၫ့ စၪဂၪ့ခိၪဖိၪ၁ံၪ, ဒဲကဲၪထၪ့ၦန့၁ၫဆၧတီၩဆၧလီၩ့ဘၪဆဲၫ့လၧဆၧနဲၩ လၧဆၧနီၪ အကၠီၩ့လီၫ.”

ဆီၫ့မီၪ့ယိစနိအၫအဆၧလီၩလၩ့လၬလၩ့အနံၪ့လၧအယၩလါနၫ့ဂ့ၩ ၦခိၭနၪ ဖိၬထွ့ၫလအီၪဘၪ, အီၪမွဲန့ၫအ၀့ၫအဂံၪ့ဒီၪ့ဖိၪလီၫ. အ့ၪပစံၭမုလနံၩယီၩ ၦလီၩ လၩ့လၬလၩ့ဆၧလၧအနံၪ့အဆံၫအထးဖၧၩ့ယီၩဆ့ ၦမိစံၭလၧအခိးအတၩလအီၪ ဘၪ၁့ၪဆ့လီၫ.

ဘိၩ့ယီၩအ၁ီၫ့၁ၧၫ့ဂၩအဆၧ၁ၭထိၬအပရၧၫ့ ဘၪဆၧရၩလၩ့၀့ၫလၧအလးဎံၩ စီၪ့ဒဲၦထိးဆၧၫ့၀့ၫဒၪလီၫ. အီၪထး၀့ၫဒံၭလၧပဘၪလီၩလၩ့လၬလၩ့ဒဲမိဘၪမၩ ဂီၩ့ခွံၬဆၧမၩယီၩ, “ထီးဆၧမၩခွါအထီဂီၩ့နီၪ, ဆၧယၫ့၁ၭဆၧအတရၫ့မိကၭဘံၭ ၀့ၫအ၁ၭလီၫ. ‘ၦလၧအတဲၩ့၀ဲၩအ၁ၭနီၪ လ့ၩနုၬ၀့ၫလၧမူၭဖၧၩ့လၧအ၁ိၭတၭ, ဆၧကၭဘံၭထၬတရၫ့လီၫ.’ ဘဲၫဆၧချဲၩ့နီၪအ၁ိၭ, ကဆါအဆၧထိးထဲၩ့တၩ့ထဲၩ့ဆၧ မၩဖၭဒိၪယီၩမိဂီၩ့၀့ၫထီးနီၪလီၫ.” Ellen G. White, The Great Controversy, p. 428.

ထီးအဆၧၫ့အထီ၀့ၫနီၪ ပဆၧအီၪကီၪ့အဆၧမၩအီၪ၀့ၫဒၪဒံၭနီၪလီၫ.

`အ့ၪမွဲၦလဂၩဘၪလဂၩ, ပမၩဆၧဘိၩ့ယီၩဖျီၪလၧအခိးအလၩလအီၪဒံၭဘၭနီၪ, ထီးပ၁ၭဂံၩ့ဂၩ့ဘၪလဂ့ၩအဂး ပဘၪမၩန့ဆၧမၩလိၪဘဲၫ၁့ၪလဲၪ. (ယိလၧ ယီဟၫ့ ၄း၃၇ နီၪဆံၭ.)`