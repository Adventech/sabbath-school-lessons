---
title:  ဆီၫ့မီၪ့အၪထၪ့လၧယၫ
date:   06/06/2025
---

ဖီလၧ Ellen G. White, "The Flood," pp. 101, 102, v/ Patriarchs and Prophets အဖၧၩ့နီၪဆံၭ.

“ၦလုဆၧအခိၪလဂၩနီၪ အီၪပဒၩ့အ၁ၭဒဲလီၩဎဲၪ့ဖီၩ့ဖျ့ၭဆၧလၧအ၀့ၫနၫ့ဆါ အဂး ဒဲအၡၩခမျၧး၁ံၪအဂး လၧမုၪခီၩလဲးအဆၧစ့ၭန့ဆၧ (accusation) နီၪန့အ့ၬ လီၫ. အ၀့ၫစံၭဆၧလၧၦအံၫစရ့လၭဖိၪ၁ံၪအဆၧဒဲၩဘၭဖီၩ့နီၪ၁့ၪအ့ၬဆ့လီၫ. ကီၩ့၁ိၭထၬအဆၧကီၩ့ဆၧ၁ိၭလၧအဘၪ၁ၭလိၪ မွဲဆၧအီၪက့ၪနဲၪ့အဆၧဒဲၩဘၭ, ဆၧၫ့ထုၪ့လၧအ၁ီၫ့ဆံၫ့ဎံၪနီၪအမ့ၬယၫ ထိး၁ၭအၪ့ယၫအဆၧမၪ, ဒိၭနဲၩ့အ၁ၭလၧ ဆၧထိးထဲၩ့တၩ့ထဲၩ့ကဆါအဆၧယၫ့၁ၭနီၪလီၫ. လၧဆၧဆူဆၧနဲၩအဖၧၩ့အ၀့ၫ ကိၭထၪ့ယွၩအဆၧအုၩ့လၩ့လဖၪနီၪလီၫ....

“မုၪခီၩလဲးအဆၧစံၭန့ဆၧလဖၪနီၪ ဘၪဆၧမၩန့၀့ၫလထံၪဎးအ့ၬ. အ၀့ၫ မၩ၀့ၫန့ဒၪလၧၦလၨၪခၫ့ဖၬယွၩအဆၧမၪလူၬအဖၫ့ခိၪလီၫ. အ၀့ၫမုၬလၩ၁ၭဎွံၫ လၧဆၧအနီၪလီၫ. အ၀့ၫစ့ၭန့ဆၧ (accused) နီၪ မွဲလၧအဆၧမ့ၬလဲၩယ့ၫရှူၬ လမံၩ့ဎးလီၫနီၪတၭ, ယ့ၫရှူၬလခီၫမၩခါဘျ့ၭခွံၬမုၪခီၩလဲးအဆၧမၩနီၪ လၧဆၧထိး ထဲၩ့တၩ့ထဲၩ့အဆၧကိၪ့နီၪလီၫ.

“လၧနၫ့ဆါအဂဲးအဘၭဒၪ၀့ၫနီၪ ၦၡၩလ့ၩဆၧၫ့ယၫဘၪဒုၪဒၩအဆၧ စ့ၭန့ဆၧနီၪန့အ့ၬလီၫ. အ၀့ၫကီၩ့၁ိၭထၬအဆၧဘၪ၁ၭလိၪ, နီၫ့ယါလၩ့ထဲၩ့အဆၧ ဒဲၩဘၭ, ဆၧၫ့ထုၪ့လၧယွၩအမ့ၬယၫလီၫ. ယ့ၫရှူၬ၀့ၫဒၪနုၬလၩ့လီၩဆၧလၧ ၦဒဲၩဘၭဖိၪနီၪအဂးလၧအ၀့ၫ (ယ့ၫရှူၬ) အဆၧမၩဂ့ၩလၧကြၫနံနီၪလီၫ. ယ့ၫရှူၬ မၩဆၧယီၩန့၀့ၫလၧ အ၀့ၫအဆၧခိၭနၪယွၩအဆၧမၪလူၬလၩ့ထံးလၩ့ဆ့ၬနီၪလီၫ. ဒဲအ၀့ၫဒိၭန့ဘၪဆၧအစီၩ့အမၩ့ လၧဆၧမၩဘၪလိၬထဲၩ့ၦဒဲၩဘၭဖိၪလၧ ဖါကဆါ အဆၧအဲၪနီၪလီၫ.” Ellen G. White, Prophets and Kings, pp. 583-586.

**ဆၧအၪ့စၪ့ကၩ့ကၩဎိၭလၩ့ဆၧအဂးလဖၪး**

`ယ့ၫရှူၬစံၭဘၪအထံၩအဖျဲ၁ံၪ, အီၪလၧဂၪ့ခိၪလါနၫ့ဂ့ၩ မွဲလၧဂၪ့ခိၪအ့ၬ (ယီ ၁၅း၁၉; ၁၇း၁၄-၁၆). ပမၩဘၪလၩ့ဎိၭပမူၩဒၩလၧပမိဘၪမၩနၧၩ့ဂၪ့ခိၪယီၩ ဒဲပဘၪအီၪဖီၩ့ဖျ့ၭပ၁ၭလၧ ဂၪ့ခိၪအဆၧကံၪဆၧမူၭနီၪဘဲၫ၁့ၪလဲၪ (ယ့မံၭ ၁း၂၇).`

`စနိအၫအဆၧမၩလၧၦခမျၧးအဖၧၩ့ လချုၭထံၫလုၬဘံၭဆၧနီၪ ၁ီၪ့လိၪပၧၩ မွဲဆၧနီၪလၧ ဆၧဂဲးလိၬတ့ၭလိၬဖၭဒိၪ (the great controversy) အဆၧမၩအဂဲးဘဲၫ၁့ၪလဲၪ. ဆၧဘၪလၩ့ဎိၭလၧပဆၧမၩ (မူၩဒၩ) လၧမုလနံၩယီၩ ဘဲၫ၁့ၪလဲၪ.`

`ၦအၧၩ့၁ၫ့ဖိၪလဖၪ လချုၭဘၪဆၧဆူၭခဲၩထၪ့၀့ၫလၧမူၭခိၪအမ့ၪနီၪ (ဘဲၫလၧ စီဒၧၫ့အ၁ိၭ), ယွၩဒုၭဂဲထုၪ့ထဲၩ့အ၀့ၫ၁ံၪလၧဆၧ၁ံၫ ဒဲပျဲၩမုၪခီၩလဲးမၩၡီၩ့ဆၧလၧအ၀့ၫ၁ံၪလဆိဖိၪ (နဲၪ ၂၀း၇-၉) လီၫ. လချုၭယွၩမၩဎၩ့ထၪ့ခွံၬဆၧဒံၭဘၪနီၪ နဆီၫ့မီၪ့မၩမွဲဆၧနီၪန့ဒံၭလဲၪ.`

`လၧဆၧမၩလိၪလနွ့ၫယီၩအဖၧၩ့ နဒၪန့ဆၧအီၪက့ၪ၁ၭလၧနဂးမွဲဆၧနီၪလဲၪ. ဆၧမၩအ၁ၭလဖၪ၁ီၪ့လိၪနၧၩ နဆၧယိလါလၧဎရံၬအဖၧၩ့မွဲဆၧနီၪလဲၪ.`