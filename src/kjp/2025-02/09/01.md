---
title:  ဆၧလၧလံၬအၪ့အူၭအဖၧၩ့လဖၪ - ၂
date:   24/05/2025
---

### ဖီလနွ့ၫယီၩအဂးဆၧမၩလိၪ

အၪ့ ၄၆; မဲအၫ ၄း၂၃-၂၆; အၪ့ ၄၇း၁-၄; ၁၁့ၭ ၄း၁၃-၁၇; အၪ့ ၇၅; နဲၪ ၁၄း၆-၁၂.

> <p>၁နိၫထီၫ့</p>
> “ယွၩဧ့, မွဲၦခမျၧး၁ံၪစံၭထၪ့အၪ့အူၭနၧၩဆံၭ. မွဲၦခမျၧး၁ံၪထီးအလူၬစံၭထၪ့အၪ့အူၭနၧၩဆံၭ. တၭမွဲၦဆၨၩ၁ံၪ၁ုၪ့ထိၬ၁ၭထိၬတၭ, ၁ုၪ့ဎွံၫ၁ၭယီၫဆံၭ. အဂဲးဘဲၫယီၩ န၀့ၫဒၪယီၩ, နမိစ့ၩရၫ့တီၩၦခမျၧးတၭ, ၦဆၨၩ၁ံၪလၧဂၪ့ခိၪချိၫ့လဖၪနီၪ, နမိ၁ိၫ့အ၀့ၫ၁ံၪလီၫ. စ့လၫ” (အၪ့အူၭ ၆၇း၃, ၄).

ထီးမွဲပဆီၫ့မီၪ့ဆၧလၧဆၧမိမၩအ၁ၭလၧခဲၫ့ထုၬအဂဲးအကၠီၪ့တၭ, ပမိဘၪဆၧဖိၪဆၧဎါ၁ံၪအစီၩ့အမၩ့လၧ လံၬနဲၪဖျီၪဖၧၩ့နီၪလီၫ. မွဲမၬ, ဆၧလဖၪနီၪ, အကၧၩ့ဒိၪ၀့ၫတၡါဆ့လီၫ. အ့ၪလမွဲဘၪဘဲၫနီၪတၭ, ကဆါယွၩမိအီၪက့ၪလၧ လံၬဆံၫ့ဎံၪဖၧၩ့ ဘဲၫပမိနၪ၁့ၪဘၪအဂးနီၪအ့ၬ (နဲၪ ၁း၃).

ဆၧလီၩဖျီၪဆၧလၧယၫ (prophecy) နီၪ, မွဲဆၧဘၪထွ့ၫအခၪ့ထံၭလမံၩ့ လၧဆၧဒဲၩဘၭဒဲအဆၧမၩဆၫဆၧ, ဆၧစ့ၩရၫ့ဆၧ, ဆၧဂ့ၩဒဲဆၧအၧၩ့အဆၧထၪ့ ဒၩလိၬ၁ၭ, ဆၧတီၩဒဲဆၧလတီၩအလုၫအလါ, ဆၧမၩနၧၩ့မၩစၪဆၧ, ဒဲဆၧ အဂူၫဂၩ၁ံၪလဖၪဒံၭနီၪလီၫ.

ထၭခိၪအၪ့အူၭလဖၪယီၩဆ့ ဘၪထွ့ၫဘၪထဲးလိၬ၁ၭလၧဆၧလဖၪနီၪ ဒိၪဒိၪ ယိၬယိၬ, လၧၦၡၩဆၨၩအ၁ၭဘၪထိးဆၧ (emotion) ခီၫလၧဆၧ၁ၭအုၭအဆၧခံၭ ထီးလၧဆၧ၁ၭထိၬလၧၦပၨၩ့ထၬ၀့ၫလန့ဘၪနီၪ, လၧဆၧထီးအလူၬလီၫ. ပဒၪဘၪ ၦအံၫစရ့လၭဖိၪ၁ံၪ အီၪတဲၩ့၀ဲၩအ၁ၭလၧဆၧဘၪဒုၭဆၧၫ့ထဲၩ့ဆၧခံၭဆၧနၩ အဂဲးအဘၭနီၪလီၫ. ၦလဂၩဘၪလဂၩဘၪနီၫလိၬ၁ၭ (ထုၭဂဲးထုၭဘၭ) လၧဆၧ ဆီၫ့မီၪ့ကၪဂဲၩ, ဘဲၫဆၧအၪ့စၪ့လၧ ဘၪမွဲနီၪယွၩလစ့ၩရၫ့ခွံၬဆၧအၧၩ့ဆၧ၁ၫ့ လထံၪဎးဘၪနီၪလဲၪအ၁ိၭနီၪ, ဆၧအၪ့စၪ့အီၪထၪ့လၧဆၧ၁ၭဂံၩ့ဂၩ့အဖၧၩ့လီၫ. ထီးနီၪလဖၧၫ့ ဆၧနဲၪပၧၩလၧဆၧလုဂံၪ့ဖၧၩ့တၭ, ပမိဒၪထဲၩ့ဘၪကဆါယွၩအခံး အဂၩ့လၧၦတဲၩ့လၩ့ဆၧလဂၩအကိၭန့ထဲၩ့ပၧၩ လဖၧၫ့ဂီၩ့လဖၧၫ့နီၪလီၫ. ဆၧလဖၪ နီၪ မွဲပအၪ့စၪ့ဆၧလၧမုလနံၩယီၩဆ့မွဲအ့ၬဧၪ. ပဘၪထုၭဂဲးထုၭဘၭဆ့မွဲအ့ၬဧၪ.

မွဲဆၧနီၪ - ပမိအၪ့ဎၬနၪ၁့ၪအၪထၪ့လံၬအၪ့အူၭယီၩ လၧဆၧမွဲဆၧတီၩ ကၧၩ့ဒိၪအီၪၡီၩ့၀့ၫအလးနီၪလီၫ.