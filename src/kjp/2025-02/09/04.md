---
title:  လၧအခၪ့ဖၫ့လၬ
date:   27/05/2025
---

`ဖီ အၪ့အူၭ ၄၇း၁-၄. စံၭ၀့ၫမွဲဆၧနီၪ လၧပလး, လၩ့ဆၫ့ဒၪဆၧ လၧကဆါဎရံၬအဘၩ့မုးဖၧၩ့နီၪလဲၪ.`

အဆၧၫ့အထီဖၭထီၫလၧယၫခီၫအဂးနီၪ ဖၩ့ယုၩ့ယဲ၀့ၫလီၫ. ထီးလၧ ၦၡၩဆၨၩဘၪဖ့ၪလၫ့ခွံၬဆၧပၨၩ့ထၬဂၪ့ခိၪယီၩလၧၡၪထူဂီၩ (Lucifer) အစူၪ ဖၧၩ့နီၪ, မူၪခီၩလဲးၡိၭထၪ့အ၁ၭလၧမူၭခိၪခီၩ့စၧၫ (လး၀ၩ့ပၧၩ့ဆၧ) နီၪ, အ၀့ၫ အူၭလၩ့အ၁ၭလၧ ဂၪ့ခိၪယီၩမွဲအ၀့ၫအဆၧနီၪလီၫ. “န၀့ၫဒၪနဂဲၫအထံၭခီၫခီၫ လဲၪ.” ယွၩအၪ့စၪ့အ၀့ၫတၭ, စံၭဆၧၫ့၀့ၫဒၪ, “လၧယဂၭ၀ံၩ့၀ၩ့, လၧဂၪ့ခိၪချိၫ့ယီၩ, ဒဲလ့ၩဆၧထဲၩ့ဆၧလၧအလီၩ့လီၫ” (ယိဘၭ ၁း၇).

မုၪခီၩလဲးထုၭဖျီၪလီၩ အဆၧ (ownership) အဂဲး - ဆၧအီၪလၧအခၪ့ဖၫ့ လၬနီၪ စံၭ၀့ၫလၧအဆၧ (အ၀့ၫအဆၧ) လီၫ. “ဂဲထုၪ့ဘီၪ, လ့ၩထၪ့လၧခးဖၧၩ့ ခၫ့ဂၬလၧအဖၭထီၫလခီၫ, လၧအဒၪ့ဎၩ့လခီၫနီၪဆံၭ,” ယွၩစံၭဘၪစအၫဘြၫ့, ဒဲ “အဂဲးဘဲၫယီၩ ယမိဖ့ၪလၫ့လၧနၧၩလီၫ” (၁မိ ၁၃း၁၇).

`ထိၪထဎီၩ့ ၁၁့ၭစလနဲကၫ ၄း၁၃-၁၇ နီၪလၧ ဇ့ၭခရဲအၫ ၁၄း၄, အီၪက့ၪ၁ၭဆီၫ့မီၪ့ကဆါဎရံၬအခၪ့ထီးနီၪဆံၭ. နဒၪဆၧလၩ့ဆၫ့လိၬ၁ၭ မွဲနီၪလၧလံၬဆံၫ့ဎံၪအဆၧၫ့လဖၪယီၩလဲၪ, ဒဲမွဲဆၧ၁ီၪ့လိၪပၧၩမွဲဆၧနီၪ အလၩ့ဆၫ့လိၬ၁ၭ, ဒဲဘၪလၩ့ဎိၭလိၬ၁ၭ လၧကဆါဎရံၬအဆၧပၧၩ့ဆၧပြၭ ဂၪ့ခိၪယီၩ လၧခဲၫ့ထုၬနီၪလဲၪ.`

ဘၪထွ့ၫလၧကဆါဎရံၬအဆၧမၩလၧအနံၪ့လထီၫ့အထုၬနီၪ, Ellen G.White စံၭ၀့ၫ - “ကဆါဎရံၬဂဲၫလၩ့လၧခိၪလီၩ့အလဲအိၫ့လီၩ့, ဆၧလးလၧ အ၀့ၫဂဲထုၪ့မၧၫ့ထၪ့ထဲၩ့ဂီၩ့ လ့ၩထၪ့၀့ၫဒဲထဲၩ့ထၪ့ထဲၩ့လၧမူၭခိၪ, လၧအ၁ီၫ့၁ံၪ လီၩဘၪထဲၩ့အဆၧအုၩ့လၩ့လၧအ၀့ၫမိဂဲၫထဲၩ့လၩ့၀့ၫဒံၭနီၪလီၫ. မီၪလဂၩစံၭ၀့ၫ, ‘ယဟိ၀ၩယယွၩမိဂဲၫ၀့ၫတၭ, ၦဆံၫ့ဎံၪထီးအလူၬမိအီၪလၧန၁ိၭလီၫ.’ ‘ဆၧလၧ မုလနံၩနီၪ အခၪ့မိဆၧၫ့ထုၪ့လၧခိၪလီၩ့အလဲအိၫ့အလီၩ့ လၧအအီၪ၀့ၫလၧ ယရှုစလံၫ့အမ့ၬယၫ လၧမုထၪ့လခီၫတၭ, ခိၪလီၩ့အလဲအိၫ့မိထ့ဖၭလၧအ၁ၭ ခံဖၧၩ့လၧမုထၪ့, . . . ခိၪလီၩ့ဆူၭဖၭဒိၪမိကဲၪထၪ့လီၫ.’ ‘ယဟိ၀ၩမိကဲၪစဎွၩလၧ ဂၪ့ခိၪထၧၫ့ဖျိၪ့ယၫအဖၫ့ခိၪလီၫ. ဆၧလၧမုလနံၩနီၪ ယဟိ၀ၩမိအီၪလဂၩဎးတၭ, အမံၩ့မိအီၪလမံၩ့ဎးလီၫ.’ ဇ့ၭခရဲအၫ ၁၄း၅, ၄, ၉. ၀ံး (ဒိၩ့) ယရှုစလံၫ့အ၁ၫ့, လၧအဆၧကယးကဖးအဖၧၩ့, ဂဲၫလၩ့၀့ၫလၧမူၭခိၪ, မိအီၪ၀့ၫလၧဆၧလးအဘၪ ဆၧမၩဆံၫ့ခွံၬ၀့ၫဒဲအီၪတဲၩ့၀ဲၩအ၁ၭနီၪ, ကဆါဎရံၬလၧအခ့ၫအၡၩဒဲအ၁ီၫ့၁ံၪ လဖၪနီၪ ဂဲၫနုၬလၩ့၀့ၫလၧဒိၩ့ဆံၫ့ဎံၪအဖၧၩ့နီၪလီၫ.” Ellen G. White, The Great Controversy, pp. 662, 663).

`ယိထၪ့ဆၧယိလါလၧ ပဒိၭန့ဘၪလၧယ့ၫရှူၬအဖၧၩ့နီၪဆံၭ. ဆီၫ့မီၪ့ယိအ့ၪမွဲဆၧထီးအလူၬ မိထုၬခွံၬ၀့ၫလၩ့ဆိၩ လၧဆၧ၁ံၫအဖၧၩ့ လထံၪဎးနီၪ, ဆၧမၧၫ့ဆၧဂဲၩယီၩမိၡၪ့မိနၭ၀့ၫဆံၭဒိၪဆံၭအၪလဲၪ. မိကဲၪ ထၪ့ခွံၬ၀့ၫဆၧပျီၩပျီၩလီၫ, မွဲအ့ၬဧၪ.`