---
title:  ဆီၫ့မီၪ့အၪထၪ့လၧယၫ
date:   30/05/2025
---

ဖီ အၪ့အူၭ ၁၃၃; မၩဆၧ ၁း၄-၉; ဒဲ နဲၪဖျီၪ ၅း၄-၇.

“လၧဖံၫဖူၫ၁ံၪအဆိၩနီၪ ၁ၭမုဆံၫ့ဎံၪအစီၩ့အမၩ့လၩ့၀့ၫဒၪလၧဆၧအီၪက့ၪ နဲၪ့အဖၧၩ့ဒံၭလီၫ, လၧၫ့ထၪ့ဎွ့ၩထၪ့၀့ၫဒံၭအ့ၬ. ဘိၩ့ယီၩ, လၧဆၧခိၭနၪကဆါ ဎရံၬအလူအထၫဖၧၩ့, အထံၩအဖျဲ၁ံၪအၪ့ကံၩ့ထၪ့ဆၧဆိၪဂ့ၩ (gift) လၧမူၭခိၪထၬ နီၪ, ဒဲကဆါဎရံၬနုၬလၩ့မၩဆၧလၧဆၧလၧၫ့ဆၧဎွ့ၩအဂးလီၫ. အ၀့ၫအီၪက့ၪ ဂုးခၧၫ့အလူလၧ အလူၫလၩ့၁ၭမုဆံၫ့ဎံၪလၧအခ့ၫအၡၩအထံၩအဖျဲ၁ံၪအဖၫ့ခိၪ (အလီၩ့) လီၫ.” Ellen G. White, The Acts of the Apostles, p. 37.

ကဆါဎရံၬမၪလူၬထၬအထံၩအဖျဲ၁ံၪ မိဘၪဆိၬထၪ့အဆၧထိး၁ၭ “ထီၩ့လၧ ဂၪ့ခိၪအထုၬ” လီၫ (မၩဆၧ ၁း၈), မွဲဆၧမၩလၧမိဘၪဒုၭဖျီၪထၪ့ကဆါဎရံၬ အဆၧဂဲၫထဲၩ့လၩ့ထဲၩ့အဂးနီၪလီၫ (မၭ၁ုၫ ၂၄း၁၄). ပ၀့ၫ၁ံၪပမိဘၪမၩဆုးလီၩ့ (to continue) ဆၧလၧအ၀့ၫမၩကဲၪထၪ့၀့ၫလဖၪနီၪလီၫ.

လၧကဆါဎရံၬစံၭဘၪပၧၩလၧ ပဘၪဆိၬထၪ့ဆၧ၁ၭထိၬအပရၧၫ့လၧဂၪ့ခိၪ နီၪ, မွဲအ၀့ၫအီၪက့ၪထးပၧၩပျီၩပျီၩ လၧဆၧမိဂဲၫကဲၪထၪ့အဂးနီၪအ့ၬ. ဆၧမၩနီၪ ဘၪဆၧဎိၭဒီၪ၀့ၫလၧမူၭခိၪအဆၧလုဂံၪ့ဖၧၩ့နီၪလီၫ. ပဆၧမၩနီၪ မွဲပဘၪအီၪဘူၭ အီၪထံးလၧကဆါဎရံၬအဖၧၩ့း အ၀့ၫ၁ိၫ့ပၧၩဒဲဖ့ၪလၫ့ပၧၩဆၧစီၩ့ဆၧမၩ့လီၫ. အယီၩမွဲအ၀့ၫအဆၧမၩ, မွဲပဆၧမၩအ့ၬ. အ၀့ၫအၪ့မၧၫ့ပဖိၬအခဲၫ့လီၫ. ပမိဒၪဘၪ အ၀့ၫမၩဆၧလၧၦအံၫစရ့လၭ၁ံၪဘဲၫ၁့ၪလဲၪနီၪလီၫး ယွၩအၪ့မၧၫ့အ၀့ၫ၁ံၪ ဖိၬထွ့ၫအဆၧ၁ီၪ့ဆၧ၁ၫ့လဖၪ, ဒဲဆၧကဲၪထၪ့အ၁ၭနီၪ အ၀့ၫမၩ၀့ၫဒၪလီၫ. ၁ၭမုနီၪ မၩ၀ဲၩဆၧလၧၦအီၪပနဲၩ့ပဎီၩ့လဖၪအ၁ၭဖၧၩ့ယူၭ, မွဲပဘၪလ့ၩထီၩ့လၧ အ၀့ၫအီၪက့ၪလၩ့ယူၭအ၁ၭ (decision) အထီနီၪ, ဒဲပဖံၭ၁ိၭဘၪအ၀့ၫ၁ံၪလၧဆၧ အီၪဆၧၫ့ထုၪ့ဎုၬလၧယွၩအၡၩခမျၧး၁ံၪအ၁ိၭ လၧကဆါ၁ိၪဖိၪလၧဇံအိၫ့လီၩ့နီၪ လီၫ. ပဘၪမၩအၪထၪ့ဆၧမၩအ၁ၫ့အလးအီၪအ့ၬ, မွဲဆၧမၩလၧကဆါနဲၪလၩ့ မၩဂၧၩ့ပၧၩနီၪလီၫ.

**ဆၧအၪ့စၪ့ကၩ့ကၩဎိၭလၩ့ဆၧအဂးလဖၪး**

`အ၁ီၫ့၁ၧၫ့ဂၩအဆၧပရၧၫ့ဘၪရၩလၩ့၀့ၫလၧဂၪ့ခိၪယီၩလါနၫ့ဂ့ၩ, ခမျၧးလၧ ပလထီၩ့ဘၪအီၪအၪမၬဒံၭလီၫ. ပမိမၩလၧၫ့ထၪ့ဎွ့ၩထၪ့မူၩဒၩဘဲၫကဆါဎရံၬ မၩ၀့ၫနီၪဘဲၫ၁့ၪလဲၪ.`

`လၧ နဲၪဖျီၪ ၅ အဖၧၩ့နီၪ, စယီဟၫ့ထိး၁ၭလၧၦကြၨၭ၀ဲထၪ့လံၬထူၫမွဲဒၪ ကဆါဎရံၬလဂၩဎးလီၫ. ထီးမွဲလံၬထူၫလၧဆၧစဲၩနဲၪ့ထၬ၀့ၫဘၪဆၧ၀ဲထၪ့ လၧ နဲၪဖျီၪ ၆ အဖၧၩ့နီၪ ပဒၪဘၪလံၬဆံၫ့ဎံၪအ၁ၫ့အဆၧအီၪကီၪ့အဆၧ လီၩဖျီၪထၪ့ဆၧလၧယၫ ဘၪထွ့ၫမုနံၩအထုၬပျၩ့ပျၩ့လ့ၬလီၫ. ပဒိၭန့ဘၪ ဆၧမၩလိၪလၧယွၩအဆၧကိၪ့မိမၩထုၬခွံၬအဆၧမၩနီၪ မွဲဆၧနီၪလဲၪ.`

`ဆၧကွ့ၭအ၁ၭလၧ နဲၪဖျီၪ ၁၃ ဒဲ ၁၄ အဖၧၩ့ မိကဲၪထၪ့၀့ၫလၧအဆိၫအချဲၫ့ လဖၪနီၪ မွဲဆၧနီၪလဲၪ. ဆၧမၩထံၬထၬမွဲနီၪအီၪဒံၭလဲၪ.`