---
title:  ဆီၫ့မီၪ့အၪထၪ့လၧယၫ
date:   21/03/2025
---

ဖီထဲၩ့ Ellen G. White, "The Sabbath," pp. 281-289, in The Desire of Ages.

ၦယိ၁ူၪဆၧလၧအဂဲၫအၪ့ဎၬထဲၩ့ဎရံၬအဆၧမၪလဖၪ စံၭဆၧၫ့ထဲၩ့ဎရံၬ အဆၧအၪ့စၪ့လဖၪလၧ ၦခမျၧးအမ့ၬယၫလဒူၩဘၪတၭ အ၀့ၫ၁ုၪ့မဲၪ့၁ၭဖျဲၩ့၀့ၫဒၪ ကဘၪဒၪဆၧကၪဆၧဂဲၩအကၠီၩ့နီၪလီၫ. အ၀့ၫ၁ံၪ၁့ၪယၫထဲၩ့ဎရံၬအဆၧချဲၩ့လဖၪယီၩ မွဲအတီၩအလီၩ့နီၪလီၫ. အ၀့ၫ၁ံၪအဲၪဒိၭခၫ့ဂၬထဲၩ့အလုၫအလါအ့ၬ. အ့ၪမွဲ ဆၧဖိၪဆၧဎါဒဲၦၡၩဘၪဆၧနၭဆၧၡၪ့တၭ အ၀့ၫ၁ံၪကမၩဖျ့ၭထဲၩ့ဆၧဖိၪဆၧဎါဒဲ ကဒုၪဒၩထဲၩ့ၦၡၩလၧဆၧနၭဆၧၡၪ့နီၪလီၫ. ၦၡၩယီၩဘၪဆၧတဲၩ့၀့ၫလၧယွၩ အခံးအဂၩ့လါနၫ့ဂ့ၩ အ၀့ၫ၁ံၪအီၪက့ၪဒိၪထဲၩ့ဆၧဖိၪဆၧဎါနၭနဲၪ့ၦၡၩအကၠီၩ့နီၪ လီၫ. ဆၧချဲၩ့ဒီၩ့အယီၩ မွဲအဒုၭဖျီၪထၪ့ဆၧဘိၪ့ဆၧဘၩအဘၪမၪလဖၪအဆၧဖံၭ ဆၧမၩနီၪလီၫ. ဆၧယီၩအီၪဂဲၫလၩ့ဆိၩလၧ ၦလဂၩလၧအအီၪက့ၪထၪ့ထီၫအ၁ၭ မိမၩဎိၩမၩဒိၪအ၁ၭနၭနဲၪ့ယွၩလါနၫ့ဂ့ၩ ဆၧယီၩမၩလၩ့ဆံၭလၩ့ယွါထဲၩ့ၦၡၩနၭနဲၪ့ဒံၭ ဆၧဖိၪဆၧဎါဒံၭနီၪလီၫ. ဆၧဘိၪ့ဆၧဘၩလၧအထၫ့ဒၩထဲၩ့ယွၩအဆၧပၧၩဆၧပြၭ ယီၩ မွဲအၪ့လံၬအၪ့လီၫထဲၩ့ၦၡၩနီၪလီၫ. ဆၧဘိၪ့ဆၧဘၩအဘၪမၪလဖၪ ၁ီၪ့၁ၫ့ ထဲၩ့ၦၡၩဘဲၫကမီၪ့ဘံၭခွံၬၦၡၩအဆၧၡၪ့ဆၧနၭဒဲအဆၧလိၫဘၪ၁ံၪလဖၪ ဒဲအ၀့ၫ၁ံၪ အဆၧတီၩဆၧလီၩ့နီၪလီၫ. လါနၫ့ဂ့ၩယွၩအဆၧ၁ၭထိၬအပရၧၫ့ယီၩ အီၪက့ၪဒိၪထဲၩ့ၦၡၩမွဲလၧအဘၪဆၧရွံန့၀့ၫလၧ ဎရံၬအ၁ွံၫဆံၫ့ဎံၪလဖၪ ဒဲပကဘၪအီၪက့ၪ ဒိၪဆၧလဖၪနီၪလီၫ. ယွၩစံၭ၀့ၫဒၪ “ယမိမၩၦၡၩ၁ံၪၡၩနဲၪဒံၭထီၫ့ဆံၫ့း ဒဲၦဂၪ့ခိၪဖိၪ ၡၩနဲၪ့ဒံၭအိဖၧၫအထီၫ့ဒၪလ့ၬလီၫ” (အဲၫစ့ယၫ ၁၃း၁၂).

ထီးယ့ၫရှူၬကၠၪထဲၩ့အ၁ၭဒဲအၪ့စၪ့ထဲၩ့ၦဖၫရစံၫ၁ံၪလၧမး၁ံၫနံၩနီၪ ၦကြၨၭ မၩထဲၩ့ဆၧဂ့ၩဧၪ, ဆၧအၧၩ့ဧၪ, ၦကြၨၭထိးထဲၩ့တၩ့ထဲၩ့ဆၧဧၪ, ၦကြၨၭမၩ၁ံၫဆၧ ဧၪ, အ၀့ၫစံၭဆၧၫ့ထဲၩ့အ၀့ၫ၁ံၪလၧ အ၀့ၫ၁ံၪအဆၧအၧၩ့လဖၪအဖၧၩ့နီၪလီၫ. အ၀့ၫ၁ံၪမ့ၬလဲၩ၁ၭဂဲၫ့ထဲၩ့ယ့ၫရှူၬအကၠီၩ့ အၪ့ဎၬထဲၩ့အ၀့ၫအဆၧမၪထီးဒၪလ့ၬ အ၀့ၫမၩဖီၩ့မၩဖျ့ၭထဲၩ့ၦၡၩလၧအဘၪထိးဆၧၡၪ့ဆၧနၭ, ဆၧမၩနၧၩ့မၩစၪဒဲဆၧ စၧၩ့ထၭလဖၪနီၪလီၫ. လၧမး၁ံၫနံၩနီၪ ၦကြၨၭမၩ၁ံၪဆၧဧၪ, ၦကြၨၭမၩဘျၪထဲၩ့ ၦဘၪနၭဘၪၡၪ့လဖၪနီၪဧၪ. လၧယွၩအမုနံၩ့ဆံၫ့ဎံၪအဖၧၩ့ ၦ၁ၭယီၩကြၨၭဎွ့ၩထဲၩ့ လၧဆၧမၩ၁ံၫမၩဆၫဆၧဧၪ, အ့ၪလမွဲဘၪကြၨၭဎွ့ၩထဲၩ့လၧဆၧယၫ့၁ၭဒဲဆၧအဲၪ အဆၧဖံၭဆၧမၩလဖၪနီၪဧၪ.” Ellen G. White, The Desire of Ages, pp. 286-287.