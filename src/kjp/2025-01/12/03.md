---
title:  ဆၧဒဲၩဘၭဖၭဒိၪနံၫဖုၫ
date:   17/03/2025
---

လၧယ့ၫရှူၬအဆၧ၁ီၪ့ဆၧ၁ၫ့အဖၧၩ့ ဆၧမၪလူၬဖၭဒိၪနံၫဖုၫယီၩ မွဲဆၧအဲၪ ယွၩဒဲဆၧအဲၪလၧၦအီၪလၧၦနဲၩ့ထံၭလဖၪနီၪလီၫ. ဘဲၫပကလီၩ့ဖိၬထွ့ၫယွၩ အဆၧမၪလူၬလဖၪနီၪကန့အဂး ပကဘၪဒုၭနဲၪဖျီၪထၪ့ဆၧအဲၪဒဲပကဘၪထိးပ၁ၭ ဘဲၫဎရံၬအ၁ိၭဒဲပကဘၪလ့ၩဆၧလၧ ကဆါအခၪ့လးဖၧၩ့နီၪလီၫ.

အဂဲးဘဲၫယီၩ ဆၧမၪလူၬဖၭဒိၪနံၫဖုၫနီၪ အ့ၪမွဲ၀့ၫဒၪဆၧအဲၪယွၩဒဲဆၧအဲၪ ထဲၩ့ၦၡၩတၭ ဆၧဒဲၩဘၭဖၭဒိၪနံၫဖုၫနီၪ ကမွဲဆၧနီၪလဖၪလဲၪ.

`ဖီထဲၩ့ အၪ့အူၭ ၁၃၅း၁၃-၁၉. ဘၪဆဲၫ့လၧဆၧဒဲၩဘၭအဂဲး လံၬဆံၫ့ဎံၪလီၩဖျီၪထၪ့ဘဲၫ၁့ၪလဲၪ.`

လံၬဆံၫ့ဎံၪလးလံၩဖၧၩ့ လီၩဖျီၪထၪ့ထဲၩ့ဆၧအဲၪယွၩကဆါအဂဲးဒိၪဒိၪလ့ၬ တၭ (၅မိစ့ၭ ၆း၅) ဆၧယီၩမွဲအီၪဆုးဘူၭအ၁ၭလၧ ဆၧဘိၪ့ထၪ့ဘၩထၪ့ဆၧဂၩ့ ဆၧဖၪ့နီၪလီၫ. ဆၧယီၩမွဲအထၫ့ဒၩထဲၩ့ယွၩအဆၧမၪလူၬဘၪဆဲၫ့လၧ ပကဘၪ အဲၪထဲၩ့ယွၩအကၠီၩ့နီၪလီၫ.

`ဖီထဲၩ့ ဇ့ၭခရဲအၫ ၇း၉-၁၂ နီၪဆံၭ. ဘဲၫမီၪလီၩ၀့ၫဒၪအ၁ိၭ ယွၩ လအဲၪဒိၭထဲၩ့ဘၪဆၧလမံၩ့နီၪ မွဲဆၧနီၪလဲၪ. ဆၧဒဲၩဘၭဘၪဆဲၫ့လၧ ဆၧဂၩ့ဆၧဖၪ့ယီၩ မွဲအဘၪဆဲၫ့လိၬအ၁ၭ လၧဆၧမၪလူၬဖၭဒိၪနံၫဖုၫယီၩ ဘဲၫ၁့ၪလဲၪ.`

ဆၧလးယီၩပဒၪဘၪယွၩအ၁ၭထၪ့နီၪ မွဲ၀့ၫဒၪလၧ ဆၧဂၩ့ဆၧဖၪ့လီၫအ့ၬ. အ၀့ၫအခ့ၫအၡၩလဖၪ ဘၪထိးဆၧလတီၩလလီၩ့ဘၪအကၠီၩ့နီၪလီၫ. ယွၩမွဲဆၧအဲၪဆၧကွံၩအကၠီၩ့ ဆၧလတီၩလလီၩ့ဘၪနီၪ အ၀့ၫထိးဆၧၫ့န့အ့ၬ.

ဆၧနီၪအကၠီၩ့ ဆၧဒဲၩဘၭဖၭဒိၪနံၫမံၩ့နီၪ မွဲ၀့ၫဒၪၦလၧအဲၪဘၪယွၩဒဲ ၦလအဲၪဘၪၦလၧပနဲၩ့ထံၭလဖၪနီၪလီၫ. ဆၧနီၪအကၠီၩ့ နလအဲၪဘၪယွၩဒဲ နလအဲၪဘၪၦအီၪလၧနနဲၩ့ထံၭလဖၪတၭ နခိၭနၪထဲၩ့ယွၩအဆၧမၪလူၬလဖၪလန့ဘၪလီၫ.

ယီ ၄း၂၀, ၂၁ ဖၧၩ့စံၭ၀့ၫဒၪ “ၦလဂၩအ့ၪစံၭ၀့ၫ, ယအဲၪယွၩနီၪတၭ, အ့ၪမ့ၬ လဲၩထၧၫ့ဖု၀ဲလဂၩနီၪ မွဲအချဲၩ့ဘျံၭချဲၩ့ဘျၪဆၧလီၫ. အဂဲးဘဲၫယီၩ ၦလၧအလအဲၪ ဘၪအထၧၫ့ဖု၀ဲလၧအဒၪဘၪ၀့ၫနီၪ, မွဲအမိအဲၪယွၩလၧအလဒၪဘၪ၀့ၫနီၪ မိ၁့ၪ ဘဲၫ၁့ၪလဲၪ. တၭဆၧမၪလူၬလၧ ပန့ဘၪလၧအ၀့ၫနီၪမွဲအယီၩ, ၦလၧအအဲၪယွၩနီၪ မွဲအအဲၪထၧၫ့ဖု၀ဲဆ့ဆံၭ.”

`ဆၧအဲၪယွၩဒဲဆၧအဲၪထဲၩ့ၦဂူၫဂၩ (ထၧၫ့ဖု၀ဲ) လဖၪယီၩ ၦအီၪက့ၪလၩ့ဖၭလန့ဘၪအကၠီၩ့ နကစံၭဆၧၫ့ဘဲၫ၁့ၪလဲၪ. ဆၧယီၩနနၪ၁့ၪဘဲၫ၁့ၪလဲၪ.`