---
title:  ဆၧမၪလူၬဖၭဒိၪနံၫဖုၫ
date:   16/03/2025
---

ဘဲၫၦကဒုၭဖျီၪထၪ့ယွၩအဆၧအဲၪဒဲဆၧတီၩ လၧပနၫ့ဆါဆၧအီၪမၧၫ့အဖၧၩ့ မွဲဂ့ၩ, လၧခရၧၫ့ဖၧၩ့မွဲဂ့ၩ ကန့အဂးနီၪ ပကဘၪ၁့ၪယၫထဲၩ့ယွၩအဆၧမၪလူၬ မွဲအီၪဘဲၫ၁့ၪလဲၪအဂဲးနီၪလီၫ.

`ဖီထဲၩ့ မၭ၁ုၫ ၂၂း၃၄-၄၀. ယ့ၫရှူၬစံၭဆၧၫ့ထဲၩ့ ၦ၁့ၪလံၬလဂၩ အဆၧကျဲၩ့ဖၭစီၩ့ဘဲၫ၁့ၪလဲၪ.`

ယ့ၫရှူၬစံၭဆၧၫ့အ၀့ၫ၁ံၪ “အဲၪယွၩနကဆါလၧန၁ၭထၧၫ့ဖျိၪ့ယၫဒဲလၧ န၁ၭၡီၩ့ထီးအလူၬ, ဒဲလၧန၁ၭကိၪ့၁့ၪထီးအလူၬဆံၭ. အယီၩမွဲဆၧမၪလူၬအခၪ့ထံၭ ဒဲအဖၭဒိၪလထံၪလီၫ. နံၫထံၪလထံၪနီၪ လၩ့ဂၩအ၀့ၫနီၪလီၫ. အဲၪၦလၧနနဲၩ့ထံၭ ဘဲၫနနၫ့ဆါဒၪန၀့ၫအ၁ိၭနီၪဆံၭ. ဆၧလၧဆၧမၪလူၬနံၫထံၪနံၫမီၫ့ယီၩ ဆၧမၪလူၬဒဲမီၪလဖၪလၩ့ဆဲၩ လၧအ၀့ၫ၁ံၪထီးအလူၬလီၫ” (မၭ၁ုၫ ၂၂း၃၇-၄၀). ဆၧမၪလူၬနံၫထံၪနံၫမီၫ့ယီၩ မွဲအမၩန့၀့ၫလၧလံၬဆံၫ့ဎံၪအလးလံၩဖၧၩ့နီၪလီၫ.

`ဖီထဲၩ့ မၭ၁ုၫ ၁၉း၁၆-၂၃. ယ့ၫရှူၬစံၭဆၧၫ့ထဲၩ့ၦ၁ထံၫ၁ၭဘၪ့ဖိၪ လဂၩယီၩဘဲၫ၁့ၪလဲၪ. ဆၧလၩ့ဆၫ့ဘဲၫၦ၁့ၪလံၬဖိၪလဂၩနီၪ မွဲဘဲၫ၁့ၪလဲၪ. (မၭ၁ုၫ ၂၂).`

ဆၧလးယီၩဆၧနီၪကဲၪထၪ့နီၪလဲၪ. ယ့ၫရှူၬမွဲဘၪနီၪစံၭဆၧၫ့ထဲၩ့အ၀့ၫဘဲၫ အ၀့ၫအၪ့စၪ့ထဲၩ့ဆၧအ၁ိၭနီၪလဲၪ. ဆၧလးယီၩ မွဲအမိဒုၭ၁့ၪယၫထဲၩ့ပၧၩဆၧလဖၪ နီၪ မွဲဘဲၫ၁့ၪလဲၪ.

“ၦလဂၩယီၩဘဲၫကလၧၫ့ဎွ့ၩထၪ့လၧ ဎရံၬဖိၪအတခ့ၭဖ၀ၭအဂးနီၪ ယ့ၫရှူၬ မၩတီၩမၩလီၩ့ထၪ့ထဲၩ့အ၀့ၫ ဒဲယ့ၫရှူၬအဆၧချဲၩ့လဖၪယီၩ လၧၫ့ဎွ့ၩ၀့ၫဒၪလၧဆၧ ကိၪ့ဘၪကိၪ့၁့ၪနီၪလီၫ. ဆၧခိၭနၪဒဲဆၧလီၩ့ဖိၬထွ့ၫဆၧနီၪ မွဲ၀့ၫဒၪဆၧယိလါလၧ ဆၧထိးထဲၩ့တၩ့ထဲၩ့အဂးနီၪလီၫ. အ၀့ၫအစီၩ့အမၩ့ဒဲအဆၧလုဒိၪဎွ့ၩဒိၪလဖၪ ကဲၪထၪ့ဆၧအၧၩ့လၧအ၀့ၫအဂးအကၠီၩ့တၭ, အ၀့ၫအ့ၪမွဲအဲၪဒိၭဂၪ့ခိၪအဆၧလုဒိၪ ဎွ့ၩဒိၪလဖၪယီၩ ကမၩလၩ့ဆံၭလၩ့ယွါထဲၩ့နး၁ၭတခ့ၭဖ၀ၭအကၠီၩ့ ယ့ၫရှူၬဖ့ၪထုၪ့၁ၭထဲၩ့အ၀့ၫနီၪလီၫ.” Ellen G. White, The Desire of Ages, p. 520.

`ၦကိၭဂၩမွဲယွၩကဒုၭအၪ့ဆၫလၩ့ခွံၬ ၦဆၧလုဒိၪဎွ့ၩဒိၪထီးအလူၬအ့ၬ လါနၫ့ဂ့ၩ, ဆၧလၧကမၩဂၭဂီၩ့န၁ၭမၧၫ့အီၪ၀့ၫဒၪလမံၩ့မံၩ့ဧၪ. နအဲၪဒိၭဆၧလၧ ကထုၬယဲၩ့ထၪ့နၧၩ့လၧယွၩအီၪလနၩ့နၩ့ဧၪ.`