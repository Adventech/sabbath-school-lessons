---
title:  ဆၧအဲၪဒဲဆၧတီၩး ဆၧမၪလူၬဖၭဒိၪနံၫဖုၫ
date:   15/03/2025
---

### ဖီလနွ့ၫယီၩအဂးဆၧမၩလိၪ

မၭ၁ုၫ ၂၂း၃၄-၄၀; ဇ့ၭခရဲအၫ ၇း၉-၁၂; အၪ့အူၭ ၈၂; မဲကၫ ၆း၈; မၭ၁ုၫ ၂၃း၂၃-၃၀; လုကၭ ၁၀း၂၅-၃၇.

> <p>၁နိၫထီၫ့</p>
> “ၦလဂၩအ့ၪစံၭ၀့ၫ, ယအဲၪယွၩနီၪတၭ, အ့ၪမ့ၬလဲၩအထၧၫ့ဖု၀ဲလဂၩ နီၪ မွဲအချဲၩ့ဘျံၭချဲၩ့ဘျၪဆၧလီၫ. အဂဲးဘဲၫယီၩ ၦလၧအလအဲၪဘၪ အထၧၫ့ဖု၀ဲလၧအဒၪဘၪ၀့ၫနီၪ, မွဲအမိအဲၪယွၩလၧအလဒၪဘၪ၀့ၫနီၪ မိ၁့ၪဘဲၫ၁့ၪလဲၪ” (၁ယီဟၫ့ ၄း၂၀).

မုနံၩခဲၫ့ထုၬယွၩကမၩတီၩမၩလီၩ့ထဲၩ့ဆၧထီးအလူၬ ၦနဲၩ၀့ၫတၡါလါနၫ့ဂ့ၩ, ၦမွဲဎရံၬဖိၪလဖၪ ၦဆၧဖံၭဆၧမၩဘိၩ့နဲၪ့ယီၩလဖၪအရ့ၩဒိၪအၪမၬလီၫ. ဆၧလတီၩ လလီၩ့ဘၪဒဲဆၧအၧၩ့ဆၧ၁ၫ့ ပဒၪဘၪမုဆၫလနံၩယီၩ ယွၩလမၩဆံၫ့ခွံၬဒံၭဘၪ လါနၫ့ဂ့ၩၦဂဲၫထဲၩ့အီၪမၧၫ့လၧၦ၁ၭမၧၫ့ဖၧၩ့၁ၭ ကယဲပဘၪဒၪဆၧၡၪ့ဆၧနၭဒဲ ဆၧအၧၩ့ဆၧ၁ၪ့လဖၪ ပကဘၪမၩလၩ့ၡၩလန့ကယဲအန့နီၪလီၫ. ၦမွဲဎရံၬဖိၪ အကၠီၩ့ ဆၧမၩနီၪမွဲ၀့ၫဒၪၦတၫလၫ့နီၪလီၫ.

ဘဲၫ၁ိၭပဒၪထဲၩ့ဘၪဆၧအဲၪဒဲဆၧတီၩဆၧလီၩ့လ့ၩဆၧမီၪ့ဎီၩ့တၭ ဘဲၫယွၩ အဲၪဆၧတီၩအ၁ိၭ အ့ၪမွဲၦအဲၪယွၩနီၪ ပကဘၪအဲၪဆၧတီၩဆၧလီၩ့နီၪဆ့လီၫ.

ဘဲၫနီၪအ၁ိၭ အ့ၪမွဲၦအဲၪယွၩတၭ ပကအဲၪထဲၩ့ၦထၧၫ့ဖု၀ဲလဂၩဘၪလဂၩနီၪ လီၫ. ၦအဲၪလိၬ၁ၭအခီၫပယီၫမွဲ၀့ၫဒၪ ၦ၁ုၪ့အီၪ၁ၭအီၪဒဲပအၪ့ယိၪဆီၫ့မီၪ့လၧ ၦအီၪလၧၦနဲၩ့ပဎီၩ့လဖၪအဂးနီၪလီၫ. ၦလၧအဘၪဒၪဆၧၡၪ့ဆၧနၭ ဆၧမၩဘၪထံၭ, ဒဲဆၧလတီၩလလီၩ့ဘၪအဂး ပကဘၪအၪ့ယိၪခဲၫ့ကံၭလၧအ၀့ၫ၁ံၪအဂးဆ့ နီၪလီၫ. ၦလၧဘၪဆၧနၭဆၧၡၪ့လဖၪအဂး မၩဘျီၪထၭနမ့ၬလဂ့ၩ. ပကဘၪ အၪ့စၪ့လၩ့ပ၁ၭ ယကဘၪမၩအ့ၪအ၀့ၫ၁ံၪဆၧနီၪလဲၪ. ဘဲၫယကဒုၭနဲၪဖျီၪထၪ့ ယွၩအဆၧအဲၪကန့အဂး, လၧဆၧတီၩအဂး, ပကအီၪဂုးခၧၫ့ကန့အဂး ပကဘၪ မၩဘဲၫ၁့ၪလဲၪ.