---
title:  ဆီၫ့မီၪ့အၪထၪ့လၧယၫ
date:   28/03/2025
---

ဖီ Ellen G. White, "The Least of These My Brethren," pp. 637-641, လၧ The Desire of Ages နီၪဆံၭ.

ၦလၧအယိထွ့ၫမၩဆၧၩ့ၦဂူၫဂၩနီၪမွဲ, ယိထွ့ၫမၩဆၧၩ့ထဲၩ့ဆၧလၧၦယူၬ၁ိၪ အခိၪအအီၪနီၪလီၫ. အ၀့ၫ၁ံၪအနၫ့ဆါကအီၩထဲၩ့ဘၪထံၫမၧၫ့တၭ, အ၀့ၫ၁ံၪ ကမံၫ့၁ုၪ့မံၫ့၁ၭဘၪနီၪလီၫ. အ၀့ၫ၁ံၪလ၁ၭ၀ံလၩ့ဒိၩလၧၩ့ဘၪ ၁ၭဂဲၩ၀ၭဆၧမုၬဆၧ လၩလၧၩ့ဘၪတၭ, ဆၧအၪ့လဲၩထၪ့အီၪထဲၩ့၀့ၫလၧအ၀့ၫ၁ံၪအ၁ၭမုအဖၧၩ့နီၪလီၫ. အ၀့ၫ၁ံၪအဆၧ၁ၭဆုးလၩ့အဒိၪထုၬနီၪ ကမွဲဒၪကဘၪမၩဖီၩ့ဖျ့ၭထၪ့ထဲၩ့ၦလၧ ကဂၭဂီၩ့ဆဲၫ့ဆဲး၁ံၪလဖၪယီၩ ဘဲၫ၁့ၪလဲၪနီၪလီၫ. ၡၩခံးဂၩဆၧဖံၭထံၩဖံၭ၁ိၭနီၪ အခိးအတၩကအီၪနီၪလီၫ. ဆၧထိးထဲၩ့တၩ့ထဲၩ့အကဆါအဆၧအဲၪယီၩ ကကၠူၭလၩ့ဘူၭၦ၁ၭဘဲၫၦကအီၪထၪ့ထဲၩ့လၧ ဆၧယံၩဆၧၡီၩ့အဖၧၩ့နီၪလီၫ.

ထီးမွဲၦ၁့ၪယၪလၩ့ထဲၩ့ၦ၁ၭလၧ ၦမၩဆၧဖိၪကၠၧၫ့ကၠၧၫ့လၧကဆါယွၩနီၪတၭ, အ၀့ၫအဆၧအုၩ့လၩ့၁ံၪလဖၪနီၪ မွဲလလီၩထဲၩ့ဘၪလၧဆၧ၁ၭဆုးလၩ့လအီၪဘၪ အဖၧၩ့နီၪလီၫ. အ၀့ၫအလူအထၫ၁ံၪလဖၪ ကအၪ့ဆၧဘဲၫမ့ၪအ၁ိၭလၧၦ၁ၭ ခံဖၧၩ့ဒဲကမၩအၧၩ့ထၪ့မ့ၪလၧၦနိၭဖျံၩအဖၫ့ခိၪနီၪလီၫ. ထီးမွဲစမိစ့ၭဘၪဆၧကိၭ ထဲၩ့ဘဲၫကယိထွ့ၫမၩဆၧၩ့ထဲၩ့ၦလၧလုၫလါလဂ့ၩဘၪ, ၦလၧၦ၁ီၪ့လိၪနဲၪဂၧၩ့ လန့ဘၪ, ၦလၧအထၫ့ဒၩဆၧလဖၪနီၪတၭ, ကဆါယွၩအုၩ့လၩ့အ၀့ၫ, “တၭအ၀့ၫဒၪစံၭ, ယမ့ၬမိလ့ၩဆၧလၧန၁ိၭဒဲမိဒုၭအီၪပွံၭနၧၩလီၫ” ဒဲအ၀့ၫစံၭ, “ယမိအီၪတၡါလၧန၁ိၭလီၫ” ၂မိစ့ၭ ၃၃း၁၄; ၃း၁၂. ဆၧအုၩ့လၩ့ယီၩမွဲၦထီး အလူၬလၧ အမၩဆၧလၧဎရံၬအလး, လၧအ၀့ၫအဆၧဘၪထိးဆၧၡၪ့ဆၧနၭ အဂၩလဖၪအဂးနီၪလီၫ. Ellen G. White, The Desire of Ages, p. 641.