---
title:  ဆၧအဲၪမွဲအမၩလၧၫ့ထၪ့ဎွ့ၩထၪ့ဆၧမၪလူၬ
date:   22/03/2025
---

### ဖီလနွ့ၫယီၩအဂးဆၧမၩလိၪ

၂မိစ့ၭ ၂၀း၁-၁၇; ရိမၫ ၆း၁-၃; ရိမၫ ၇း၇-၁၂; ယ့ၫရမဲအၫ ၃၁း၃၁-၃၄; မၭ၁ုၫ ၂၃း၂၃, ၂၄; ယ့မံၭ ၂း၁-၉.

> <p>၁နိၫထီၫ့</p>
> “အ့ၪလမွဲဘၪဆၧအဲၪလိၬကွံၩလိၬန၁ံၪအ၁ၭနီၪ, ထီးအီၪလၧန၁ံၪအဒ့ၪအမါနးမံၩ့လဂ့ၩ, အဂဲးဘဲၫယီၩ ၦလၧအအဲၪဂူၫဂၩနီၪ, မၩလၧၫ့ ထၪ့ဎွ့ၩထၪ့ယူၭ ဆၧမၪလူၬယူၭလီၫ” (ရိမၫ ၁၃း၈).

ထီးမွဲဆၧအီၪကီၪ့အခရၧၫ့ဆၧၫ့နၩ့အီၪကီၪ့ခၫ့ဖျီၫ့လၧ ၦလၧအဆၧဒဲၩဘၭ အီၪဆၧအီၪကီၪ့ဖိၪလဂၩအဂဲးနီၪတၭ, ၦလဂၩစံၭထၪ့ဆၧ “ၦအီၪက့ၪစ့ၩရၫ့ဆၧလၧဆၧမီၪ့မၪယၫ့၁ၭဆၧအဖၧၩ့နၧၩ့အ့ၬ, ၦမၩထွၭအ့ၬ” နီၪလီၫ. တၭဆၧအီၪကီၪ့ ဆရၫလဂၩအၪ့ယိၪခဲၫ့ကံၭ၀့ၫ, မွဲဆၧအီၪကီၪ့ဖိၪလဂၩယီၩ နၪ၁့ၪယွၩဒဲ, ယွၩ အဆၧမၪလူၬယီၩဘဲၫ၁့ၪလဲၪနီၪလီၫ. ဆၧမီၪ့မၪယၫ့၁ၭဆၧယီၩလိၪဘၪ၀့ၫနၭမၬ လၧၦမၩထံၩမၩ၁ိၭဒဲၦၡၩလဖၪ, လၩ့ဆၫ့ဒၪဆၧ မွဲလၧၦလၧအဆၧဒဲၭဘၭအီၪ၀့ၫ လဂၩအဆၧၫ့အထီးနီၪလီၫ. ဆၧမီၪ့မၪယၫ့၁ၭဆၧယီၩ မွဲဆၧအဲၪအဆၧဘိၪ့တၭ ဘိၩ ရိမၫ ၁၃း၁၈ စံၭပၧၩအ၁ိၭ မွဲပကအဲၪထဲၩ့ဂူၫဂၩတၭ, ကမၩလၧၫ့ထၪ့ဎွ့ၩထၪ့ယူၭ ဆၧမၪလူၬအဂးနီၪလီၫ.

အ့ၪမွဲဆၧအဲၪဆၧကွံၩယီၩ ဆၧမၩလၧၫ့ဎွ့ၩထၪ့ထဲၩ့ဆၧမၪလူၬတၭ, ပကဘၪ ထၧၫ့ပ၁ၭ ထီးမွဲၦလစီၫဆီၫ့မီၪ့ဘၪလၧဆၧအဲၪဆၧကွံၩယီၩ လလၩ့ဖၭဘၪလၧ ဆၧမၪလူၬဒဲလၧဆုးကျိၭဘၪလိၬအ၁ၭနီၪလီၫ. လၧဎရံၬဖိၪအလံၬဆံၫ့ဎံၪ အဖၧၩ့ ဆၧအဲၪဒဲဆၧမၪလူၬယီၩ လ့ၩဆၧမီၪ့ဎီၩ့နီၪလီၫ. ယွၩလၧအဖ့ၪလၫ့လၩ့ ဆၧမၪလူၬယီၩ မွဲဆၧအဲၪဆၧကွံၩတၭ, အဆၧမၪလူၬလဖၪယီၩ မွဲဆၧအဲၪအဆၧ မၪလူၬလဖၪနီၪလီၫ. Ellen White, စံၭ၀့ၫ, ဆၧမၪလူၬယီၩ မွဲယွၩအတခ့ၭဖ၀ၭ အလံၬကွ့ၭ ဘဲၫလံၬကွ့ၭနဲၪနီၪလီၫ. Christ's Object Lesson, p. 305.

ယွၩအဆၧမၪလူၬလဖၪနီၪ လမွဲဘၪဆၧဆီၫ့မီၪ့မွံၪဆၧ၁နိၫဒၪလီၫအ့ၬ, မွဲယွၩအဆၧမၪလူၬဒဲဆၧ၁ီၪ့ဆၧ၁ၫ့လၧ ပကဎိၩထၪ့ဒိၪထၪ့အဂးနီၪလီၫ.