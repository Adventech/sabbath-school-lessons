---
title:  ဆၧမၪလူၬဒဲဆၧအခိးအတၩ
date:   25/03/2025
---

ဘဲၫပဒၪထဲၩ့ဘၪအ၁ိၭ, ဆၧမၪလူၬဒဲဆၧအခိးအတၩယီၩ လထၫ့ဒၩဘၪ လိၬအ၁ၭနီၪလီၫ. လၧအလးနီၪ အ၀့ၫ၁ံၪထိး၁ိၩအ၁ၭမူၩဒၩလမီၪ့ဎီၩ့ဘၪလၧယွၩ အဆၧအဲၪဒဲဆၧတီၩအဘၪအဖၧၩ့နီၪလီၫ. ထီးမွဲအံၫစရ့လၭဖိၪ၁ံၪဒၪဘၪဆၧ မၪလူၬဒဲဆၧအခိးအတၩ အဆၧလၩ့ဆၫ့လိၬ၁ၭတၭ, ကဲၪထၪ့ဆၧဂဲးအီၪ၁ုၪ့ထၪ့ လၧအ၀့ၫ၁ံၪအဂး မွဲလၧယွၩဖ့ၪလၫ့ထဲၩ့ဆၧမၪလူၬယီၩ ဘဲၫ၁ိၭၦဒုၭနဲၪဖျီၪ့ထဲၩ့ ၦအၪဂၩကဒၪထဲၩ့အ၀့ၫအခိးအတၩနီၪလီၫ.

မွဲမၬ, ဆၧမၪလူၬယီၩမၩဖီၩ့ဖျ့ၭပၧၩ လၧဆၧဒဲၩဘၭဒဲအၪ့လဲၩထၪ့ပ၁ၭ လန့ဘၪနီၪလီၫ. မွဲလၧၦလၧၫ့ဎွ့ၩဒဲဆၧဒဲၩဘၭအီၪ၀ဲၩလၧဒၧၩ့လးဖၧၩ့အကၠီၩ့နီၪ ၦလိၪထဲၩ့ဘၪဆၧ၁ုၪ့လၩ့ထဲၩ့ဘၪဆဲၫ့၁ၭမုအ၁ၭနီၪလီၫ.

`ဖီ ယ့ၫရမဲအၫ ၃၁း၃၁-၃၄ ဆံၭ, မွဲအ၁ီၪ့ထဲၩ့ပၧၩယွၩအဆၧအုၩ့လၩ့ လၧကဖ့ၪလၫ့ထဲၩ့ပၧၩ၁ၭအ၁ၫ့နီၪဘဲၫ၁့ၪလဲၪ. ထိၪထဎီၩ့လၧကဆါဎရံၬ အဆၧချဲၩ့လၧ အလီၩ့ဘၪစနံၭကဒံမၧၭလၧ ယီ ၃း၁-၂၁ နီၪ ခၫ့ဖျီၫ့လၧဆၧအီၪဖျဲၪအ၁ၫ့နီၪဘဲၫ၁့ၪလဲၫ, ဒဲဖိးထဲၩ့ ဟံ ၈း၁၀ နီၪဆံၭ.`

ဆၧမၪလူၬဆံၫထံၪယီၩ ဘၪဆၧကွ့ၭ၀့ၫလၧယွၩအနၫ့ဆါလၧလိးပၪလီၩ့နီၪ, (၂မိ ၃၁း၁၈), ဆၧမၪလူၬယီၩဘၪဆၧကွ့ၭ၀့ၫလၧ ယွၩအဖိၪအလံၩ၁ံၪအ၁ၭခံဖၧၩ့ ဆ့လီၫ (အၪ့ ၃၇း၃၀, ၃၁). အဂ့ၩထုၬနီၪ ယွၩအဆၧအဲၪအဆၧမၪလူၬယီၩ မွဲအီၪ လၧပၧၩအချိၫ့လခီၫလီၫအ့ၪ မွဲလၧအဖၧၩ့လခီၫလၧ ၦတခ့ၭဖ၀ၭအဖၧၩ့နီၪလီၫ. ယွၩအနၫ့ဆါကဂၩလီၩဒၪ၀့ၫကွ့ၭအဆၧမၪလူၬယီၩလၧ ၦၡၩအ၁ၭခံဖၧၩ့န့၁့ၪ၀့ၫတၭ, အ၀့ၫအုၩ့လၩ့၀့ၫလၧကမၩ၀့ၫလၧ ၦလၧဆၧအုၩ့လၩ့အီၪလၩ့အီၪလၧအ၀့ၫလဖၪနီၪလီၫ (ဟံ ၈း၁၀). ၦမၩဖီၩ့ဖျ့ၭလၩ့ပ၁ၭလၧ ၦအီၪခိၭနၪဆၧမၪလူၬ လၧပနၫ့ဆါဒၪပ၀့ၫလန့ဘၪ. မွဲလၧယွၩအခိးအတၩအကၠီၩ့ ပန့ဘၪဆၧထိးထဲၩ့ တၩ့ထဲၩ့လၧဆၧနဲၩအဖၧၩ့နီၪလီၫ. မွဲၦနၫ့ဆါဒၪပ၀့ၫအ့ၬ, မွဲယွၩအဆၧဖ့ၪလၫ့နီၪလီၫ (အ့ ၂း၈). ၦအီၪခိၭဆၧမၪလူၬမွဲလၧၦကန့ဘၪဆၧထိးထဲၩ့တၩ့ထဲၩ့အ့ၬ, မွဲလၧၦန့ထဲၩ့ဘၪယူၭဆၧထိးထဲၩ့တၩ့ထဲၩ့အကၠီၩ့ ၦအီၪခိၭဆၧမၪလူၬလီၫ. ၦအီၪခိၭ ဆၧမၪလူၬ မွဲလၧၦကန့ဘၪယွၩအဆၧအဲၪအ့ၬ, မွဲလၧယွၩအဲၪယူၭပၧၩတၭ, ၦအဲၪဒိၭအဲၪဆၧၫ့ထဲၩ့ယွၩဒဲၦဂူၫဂၩလီၫ (ယီ ၁၄း၁၅).

လၧအဆၧၫ့အထီနီၪ, ဆၧမၪလူၬယီၩ နဲၪပၧၩၦဆၧဒဲၩဘၭလီၫ (ယ့မံၭ ၁း၂၂-၂၅; ရိ ၃း၂၀; ရိ ၇း၇). နဲၪပၧၩၦလိၪဘၪဆၧထိးထဲၩ့တၩ့ထဲၩ့အကဆါ (ဂလ့ၡၫ ၃း၂၂-၂၄), နဲၪပၧၩ၁ၭမုအဖၧၩ့၁ၭအဂ့ၩထုၬတၭ, ဒုၭနဲၪပၧၩယွၩ အတခ့ၭဖ၀ၭအဆၧအဲၪလီၫ.

လၧဆၧစ့ၩရၧၫ့ဆၧအမုနံၩနီၪ နဆၧယိလါနီၪ မွဲဆၧနီၪလဲၪ. မွဲနဆၧထုၭ ဂဲးထုၭဘၭဒဲဆၧလူတီၩအီၪလၧ နလီၩဖိၬခိၭနၪဆၧမၪလူၬအဖၫ့ခိၪဂၪ, အ့ၪမွဲလခီၫ့ လၧကဆါယ့ၫရှူၬဎရံၬအဖၫ့ခိၪဂၪ, နဆၧစံၭဆၧၫ့လၧယွၩအဆၧမၪလူၬမၩန့ဒဲ မၩလန့ဘၪနီၪ မွဲဆၧနီၪလဲၪ.