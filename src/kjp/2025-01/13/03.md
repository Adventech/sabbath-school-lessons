---
title:  ဆၧမၪလူၬယီၩဆံၫ့ဎံၪ, တီၩလီၩ့ဒဲဂ့ၩမၬ
date:   24/03/2025
---

ဆၧအဲၪနီၪမွဲယွၩအဆၧမၪလူၬအလိး၀ံခၪ့ထံၭနီၪလီၫ. ထီးမွဲယွၩအီၪက့ၪ ဂုးခၧၫ့ထဲၩ့ဆၧမၪလူၬနီၪ, အ၀့ၫအီၪက့ၪ ဂုးခၧၫ့ထဲၩ့အဆၧအဲၪနီၪလီၫ. ဆၧနီၪအကၠီၩ့ ထီးမွဲဎရံၬထိး၁ံၪအ၁ၭဘဲၫ၁ိၭ ကရွံန့ထဲၩ့ဆၧဒဲၩဘၭဖိၪနီၪ, အ၀့ၫအီၪက့ၪဂုးခၧၫ့ထဲၩ့အဆၧမၪလူၬ ထီးမွဲထုၭထီၫ့ထၪ့ထဲၩ့ဆၧအခိးအတၩနီၪလီၫ. လၧဆၧနီၪအကၠီၩ့ ယွၩနီၪမွဲဆၧတီၩဆၧလီၩ့ဒဲ မၩတီၩလီၩ့ထဲၩ့ၦလၧအနဲၩ့ထဲၩ့အ၀့ၫလဖၪနီၪလီၫ. (ရိမၫ ၃း၂၅, ၂၆). မွဲဆၧထုၭ ဖျီၪထၪ့ထဲၩ့ဆၧအဲၪနၭမၬလဲၫ ဆၧမၪလူၬ ယီၩလမွဲဘၪဆၧထိးထဲၩ့တၩ့ထဲၩ့အဆၧမၩလါနၫ့ဂ့ၩ, အ၀့ၫမၩဂုးခၧၫ့ထဲၩ့ယွၩ အဆၧထိးထဲၩ့တၩ့ထဲၩ့နီၪလီၫ.

`ဖီယိ ရိမၫ ၆း၁-၃ ဒဲ ရိမၫ ၇း၇-၁၂ ဆံၭ. အဆၧၫ့ဖိၪ ၁၂ နီၪ လီၩ့ဖျီၪထၪ့ထဲၩ့ဆၧမၪလူၬအဂဲး လၧဎရံၬထိး၁ံၫအ၁ၭဂီၩ့အလးခဲၫ့နီၪ ဘဲၫ၁့ၪလဲၪ.`

ထီၩ့ၦလနၩ့နၩ့နဲၩ့၀့ၫ ဆၧအခိးအတၩဒဲဆၧထိးထဲၩ့တၩ့ထဲၩ့ယီၩ ထုၭပဲၩခွံၬ ဆၧမၪလူၬယူၭနီၪ, စပီလူၫလီၩ့ဖျီၪထၪ့ဒဲဒုၭနၪ၁့ၪပၧၩ ထီးမွဲၦလမၩလၧၩ့ဘၪဆၧဒဲၩဘၭ ဘိၩ၁ိၭဆၧအခိးအတၩကအၪထၪ့အဂးနီၪလီၫ. လကၭလၧၫ့, ၦလၧအနဲၪထဲၩ့ဎရံၬဒဲဒုၭဘၭတံဇံၫ့အ၁ၭလၧ ဆၧ၁ံၫအဖၧၩ့ဂီၩ့နီၪတၭ, ဘၪဆၧ၀ံ၀့ၫလၧ၁ံၫထဲၩ့ လၧဆၧဒဲၩဘၭအဖၧၩ့တၭ မၧၫ့ထၪ့ထဲၩ့လၧဎရံၬအဖၧၩ့နီၪလီၫ.

ယွၩအဆၧမၪလူၬယီၩ လမွဲဘၪဆၧဒဲၩဘၭတၭ, ဒုၭထၪ့ဖျီၪထၪ့ထဲၩ့ဆၧ ဒဲၩဘၭဒဲဒုၭကဲၪထၪ့ထဲၩ့ဆၧဒဲၩဘၭနီၪလီၫ. မွဲဆၧနီၪအကၠီၩ့ ဆၧမၪလူၬယီၩ, မွဲအဆံၫ့ဎံၪ၀့ၫ, တီၩလီၩ့၀့ၫဒဲအဂ့ၩအဘွၩနီၪလီၫ (ရိမၫ ၇း၁၂). အ၀့ၫထုၭထၪ့ ဖျီၪထဲၩ့မွဲၦလိၪဘၪထဲၩ့ယွၩအဆၧထိးထဲၩ့တၩ့ထဲၩ့ဒဲဆၧမၩဖီၩ့ဖျ့ၭလၧ အအီၪဂဲၫလၩ့ ထဲၩ့ဒၪလၧ ဎရံၬလဂၩဎးအအီၪနီၪလီၫ. ဘဲၫအကြၨၭအ၁ိၭလၧဆၧနဲၩအကၠီၩ့ မွဲလၧပမၩဂၭဂီၩ့ထဲၩ့ဘၪဆၧမၪလူၬယီၩတၭ, မွဲပမၩဂုးခၧၫ့ထၪ့ထဲၩ့ဆၧမၪလူၬနီၪလီၫ (ရိမၫ ၃း၃၁).

ယ့ၫရှူၬဎရံၬဂဲၫလၩ့ မွဲလၧလမၩဂၭဂီၩ့ဘၪဆၧမၪလူၬတၭ, မွဲအမၩလၧၫ့ထၪ့ ဎွ့ၩထၪ့ထဲၩ့ဆၧအုၩ့လၩ့လၧ အအီၪလၧဆၧမၪလူၬအဖၧၩ့ ဒဲလၧမီၪလဖၪအဖၧၩ့ နီၪ လီၫ. လၧဆၧနီၪအကၠီၩ့, အ၀့ၫအီၪက့ၪဒိၪထဲၩ့ “မူၭခိၪဒဲဂၪ့ခိၪလချုၭဒံၩခွံၬဒံၩဖျိၭ ဒံၭဘၪတၭ, လံၬဆၧမၪလူၬအဖျိၪ့ဆံၭလဖျိၪ့မွဲဂ့ၩ, အနိၪ့ဖိၪလနိၪ့မွဲဂ့ၩ, လချုၭ လၧၫ့ထၪ့ဎွ့ၩထၪ့ဒံၭဘၪထီးအလူၬတၭ, မွဲအဂၭဂီၩ့၀့ၫအ့ၬ” (မၭ ၅း၁၈).

ယွၩအဆၧမၪလူၬအနၫ့ဆါဒၪ၀့ၫနီၪ, မၩဎွ့ၩအလးလၧအ၀့ၫအဆၧဆံၫ့ ဆၧဎံၪတၭ, ထုၭဖျီၪထၪ့အ၀့ၫအဆၧအဲၪတခ့ၭဖ၀ၭအလၧၫ့အဎွံၩ, အ၀့ၫအဆၧဆံၫ့ဆၧဎံၫ, ဆၧဂ့ၩဆၧဘွၩဒဲ, ဆၧတီၩဆၧလီၩ့နီၪလီၫ (၃မိစံၭ ၁၉း၂; အၪ့အူၭ ၁၉း၇, ၈; အၪ့ ၁၁၉း၁၄၂, ၁၇၂). လၧဆၧအီၪက့ၪယီၩအဖၧၩ့, ပဒၪဘၪဆၧအကၧၩ့ဒိၪ လၧ ၂မိစ့ၭ ၃၁း၁၈, ယွၩအနၫ့ဆါကွ့ၭထဲၩ့ဆၧမၪလူၬဆံၫထံၪယီၩလၧ လိးပၪနံၫဘံၪ့အဖၧၩ့နီၪလီၫ. ဆၧမၪလူၬလၧဘၪဆၧကွ့ၭထဲၩ့လၧလိးပၪလီၩ လဖၪယီၩ မွဲဆၧထိး၁ၭအမွဲအတီၩ ယွၩအတခ့ၭဖ၀ၭလၧလအၪ့လဲၩဘၪအ၁ၭဒဲ, ယွၩအဆၧအီၪမၧၫ့ဆၧပၧၩ့ဆၧအ၁နိၫလၧ အအီၪဂုးခၧၫ့လၧဆၧအဲၪအဖၫ့ခိၪ, ဒဲဆၧဂဲးလိၬတ့ၭလိၬဖၭဒိၪအဆၧဂဲးမိၡါအ၁ၭကျၩနီၪလီၫ.

`ဆၧမၪလူၬဒဲ ဆၧအဲၪအဆၧဘၪထွ့ၫလိၬ၁ၭယီၩ ဒုၭနၪ၁့ၪပၧၩကဆါ ယ့ၫရှူၬအဆၧချဲၩ့ဘဲၫ၁့ၪလဲၪ. “န၁ံၪအ့ၪအဲၪယၧၩတၭ, ထီးန့ဖံၭထၬ ယဆၧ မၪလူၬလဖၪနီၪဆံၭ” (ယီ ၁၄း၁၅).`