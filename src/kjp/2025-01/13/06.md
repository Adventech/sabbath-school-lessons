---
title:  လၧဆၧထီးလူၬအဖၫ့ခိၪနီၪ, အဲၪၦဂူၫဂၩဆံၭ
date:   27/03/2025
---

အ့ၪမွဲဆၧအဲၪယီၩ, ဆၧမၩလၧၫ့ဎွ့ၩထၪ့ထဲၩ့ဆၧမၪလူၬနီၪ, ၦစံၭထဲၩ့ၦအီၪခိၭ ဆၧမၪလူၬလၧ ၦလမၩဘၪဆၧဒဲၩဘၭလီၫန့အ့ၬ. ယွၩအဆၧအဲၪအဆၧမၪလူၬယီၩ ထုၭထၪ့ဖျီၪ၀့ၫလၧၫ့လၧၫ့ဎွ့ၩဎွ့ၩလၧလံၬဆံၫ့ဎံၪဖၧၩ့ မွဲဒၪဘဲၫၦကဂၭဎ့ၭ ခွံၬဆၧအၧၩ့လဖၪလီၫအ့ၬ, အ့ၪမွဲဘဲၫၦကမၩထၪ့ဖျီၪထၪ့ထဲၩ့ယွၩအဆၧအဲၪလၧ ၦမၩဂ့ၩဆၧအဖၧၩ့နီၪလီၫ. မွဲၦကဘၪမၩဆၧဂ့ၩလၧၦဆၧအီၪကီၪ့ဖိၪအကျၩ, ဎရံၬဖိၪ၁ံၪအကျၩဒၪလီၫအ့ၬ, အ့ၪမွဲလၧၦကိၭဂၩအဖၫ့ခိၪဘဲၫ၁ိၭကကဲၪထၪ့ဆၧထိး၁ၭအမွဲအတီၩ့လၧ ၦကိၭဂၩအမ့ၬယၫနီၪလီၫ.

`ဖီ ယ့မံၭ ၂း၁-၉ နီၪဆံၭ. ဆၧပရၧၫ့လၧအကၧၩ့ဒိၪ၀့ၫနၭမၬနီၪ မွဲဆၧနီၪလဲၪ.`

စယ့မံၭထုၭဖျီၪထၪ့ထဲၩ့ဆၧစ့ၩရၫ့တီၩဆၧလအီၪဘၪလၧ ၦခမျၧးအကျၩ ဆီၫ့ဆီၫ့လ့ၬ, လၩ့ဆၫ့ဒၪဆၧထုၭဖျီၪထၪ့ထဲၩ့ဆၧမၩမ့ၬမဲ, မၩလဖၧၫ့လၩ့ၡၩထဲၩ့ ၦၡၪ့ဖိၪယၬဖိၪ, ဒဲဘၪဆၧမၩနၧၩ့မၩစၪလၧ ၦကဲၪဒိၪလဖၪအဂဲးနီၪလီၫ. တၭစယ့မံၭကိၭထဲၩ့ဆၧအီၪက့ၪ၁ၭလၧ ဆၧအဲၪအဆၧမၪလူၬဘဲၫၦကအဲၪၦနဲၩ ၦဎီၩ့တၭ, ၦကမၩလၧၫ့ဎွ့ၩထၪ့ထဲၩ့ယွၩအဆၧမၪလူၬနီၪလီၫ (ယ့ ၂း၈).

ဘဲၫအဲၫလၧၫ့ဎွံၭထုၭထၪ့ဖျီၪထဲၩ့၀့ၫအ၁ိၭ, ၦအဲၪထဲၩ့ၦၡၩလၧဂၪ့ခိၪယီၩနီၪ မွဲဒုၭဖျီၪထၪ့ထဲၩ့ယွၩအဆၧအဲၪနီၪလီၫ. ဆၧယီၩမွဲအယွၩလၩ့ဆၧအဲၪမိဒုၭကဲၪထၪ့ ၦဖိၪမုၪဖိၪခွၫလၧဂံၪ့ဒီၪ့လဂံၪ့ဒီၪ့ဎးတၭ, စဎွၩအစီၩ့အမၩ့အီၪထဲၩ့ကၠၧၫ့ကၠၧၫ့ဒဲပၧၩနီၪလီၫ. ထီးမွဲအ၀့ၫအလူအထၫလၧၫ့ထၪ့ဎွ့ၩထၪ့ထဲၩ့ “ဘဲၫယအဲၪန၁ံၪအ၁ိၭနီၪ, အဲၪလိၬကွံၩလိၬန၁ံၪအ၁ၭဘဲၫနီၪအ၁ိၭဆံၭ” (ယီ ၁၅း၁၂), ထီးမွဲၦအဲၪဂၪ့ခိၪဖိၪ၁ံၪဘဲၫအ၀့ၫအဲၪပၧၩအ၁ိၭနီၪတၭ, လၧပဂးနီၪ မွဲၦမၩလၧၫ့ထၪ့ဎွ့ၩထဲၩ့အဆၧမၩနီၪလီၫ. မွဲၦဘၪဆုးမ့ၬလၧမူၭခိၪဘၩ့မုးတၭ, မွဲမူၭခိၪဘၩ့မုးအီၪထဲၩ့လၧပ၁ၭခံဖၧၩ့နီၪလီၫ. Ellen G. White, The Desire of Ages, p. 641.

ထီးမွဲၦအဲၪဂၪ့ခိၪယီၩ ဘဲၫဎရံၬအဲၪအ၁ိၭနီၪတၭ, မွဲၦအီၪဘၪဆုးမ့ၬလၧ မူၭခိၪဘၩ့မုးနီၪလီၫ. မွဲဆၧစီၩ့ဆၧမၩ့ဎိၩဒိၪလၧဆၧဒုၭဖျီၪထၪ့ထဲၩ့ဆၧအခီၫပယီၫ လၧၦအဖိၬထၪ့ထဲၩ့ဎရံၬအခဲၫ့နီၪနၭမၬလဲၪ.

ကဆါယ့ၫရှူၬဎရံၬမၪလူၬထးအထံၩအဖျဲ၁ံၪ “ကအဲၪလိၬ၁ၭလဂၩဘၪ လဂၩ, ဘဲၫ၁ိၭအ၀့ၫအဲၪထဲၩ့အထံၩအဖျဲ၁ံၪအ၁ိၭနီၪလီၫ” (ယီ ၁၃း၃၄). ယ့ၫရှူၬ ဒုၭနဲၪဖျီၪထၪ့၀့ၫ “န၁ံၪအ့ၪအဲၪလိၬကွံၩလိၬန၁ံၪအ၁ၭနီၪ, လၧဆၧယီၩအကၠီၩ့တၭ, ကယဲၦထီၩ့အလူၬ မိ၁့ၪယၫ၀့ၫလၧန၁ံၪမွဲယထံၩယဖျဲ၁ံၪလီၫ. (ယီ ၁၃း၃၅). ဆၧအဲၪဆၧကွံၩဆၧယီၩ မွဲဎရံၬဖိၪ၁ံၪအဆၧနဲၩအ၁ၭကျၩနီၪလီၫ. ဘၪနီၪလဲၪနီၪ ယွၩနီၪမွဲဆၧအဲၪဆၧကွံၩအကၠီၩ့နီၪလီၫ (၁ယီ ၄း၈, ၁၆). ဒဲၦလၧအစံၭ၀့ၫအအဲၪ ယွၩနီၪ မွဲအဘၪအဲၪထဲၩ့ၦဂူၫဂၩဆ့နီၪလီၫ. (ထိၪယီထဲၩ့ ၁ယီ ၃း၁၁; ၄း၂၀, ၂၁) နီၪလါဆံၭ.

လၧဆၧနီၪအကၠီၩ့, ၁ပံတၧၫ ၄း၈ နီၪ ပဂၨၪထၪ့ထဲၩ့ဎရံၬဖိၪ၁ံၪလူၬ၁ုၪ့လူၬ၁ၭ, “ကယဲဆၧထီၩ့အလူၬအဖၫ့ခိၪနီၪ, မွဲဆၧအဲၪဆီၪ့ကွံၩဆီၪ့အီၪလၧန၁ံၪအကျၩ ဆံၭ, အဂဲးဘဲၫယီၩဆၧအဲၪဆၧကွံၩနီၪချုၬဘံၭခွံၬဆၧနဲၩအၪမါလီၫ. ဖီထဲၩ့ (ဟံ ၁၀း၂၄ ဒဲ ၁၁့ၭ ၃း၁၂).

ဆီၫ့မီၪ့ဆီၫ့မၬဆၧအၪအၪ လၧပကဘၪအဲၪဂၪ့ခိၪဖိၪ၁ံၪဘဲၫဎရံၬအဲၪအ၁ိၭ လါဆံၭ. မွဲကဲၪထၪ့ဆၧမၩဆၧၩ့ဘဲၫၦကနၪ၁့ၪအၪထၪ့ဎရံၬဖိၪအဆၧလၧၫ့ဆၧဎွ့ၩဒဲ, မၩကဲၪထၪ့ပၧၩဘဲၫၦကဘၪဆုးမ့ၬလၧ ၁ၭမၧၫ့လၩ့ဆိၩလၩ့ကၠၪဘဲၫ၁့ၪလဲၪ. ဂဲၫဆိၬန့နဆၧစံၭဆၧၫ့လၧမး၁ံၫအနံၩနီၪဆံၭ.