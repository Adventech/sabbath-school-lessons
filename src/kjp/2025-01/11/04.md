---
title:  ၦလၧယအဲၪဘၪလဂၩအထၭခိၪ
date:   11/03/2025
---

လၧဆၧမၩလၩ့လၭအဖၧၩ့, ကဆါယွၩထုၭဖျီၪထၪ့အဆၧအဲၪဒဲအဆၧတီၩ ဆၧလီၩ့ လၧမူၭ၀ၩ့ဒီၪ့အဆၧဂဲးလိၬတ့ၭလိၬအ၁ၭကျၩနီၪလီၫ. အ့ၪမွဲၦလနၩ့နၩ့ မိအၪ့စၪ့၀့ၫဒၪ, ကဆါယွၩမိဘၪမၩဆၧအၪနဲၪ့ဒံၭအ၀့ၫမၩ၀့ၫလၧဆၧတဲၩ့၀ဲၩဆၧ အဂး ဒဲလၧဆၧထူၭခွံၬဆၧအၧၩ့ဆၧ၁ၫ့အဂးနီၪဧၪ. ပဒၪဘၪမူၭ၀ၩ့ဒီၪ့အဆၧဂဲး လိၬတ့ၭလိၬအဆၧဒီၪ လၧအဖ့ၪနဲၪကဆါယွၩမၩဆၧဘဲၫ၁ိၭအမိအီၪက့ၪဒိၪ ၁ၭ အဆၧပျီၩဖျ့ၭကဘၪအီၪ၀့ၫဒၪလၧ ဆၧအဲၪအဆၧမၩဘၪထွ့ၫလိၬ၁ၭလၧ အ၀့ၫဒဲ ၦၡၩအဘိၩ့ဆၧၩ့နီၪလီၫ. အၪနဲၪအနီၪ, အ၀့ၫမၩ၀့ၫပျၩ့ပျၩ့လၧတခ့ၭဖ၀ၭအဆၧၫ့ စဲၪထၬ၀့ၫလဖၪနီၪ, ဒဲဆၧဘၪဒၪဆၧၫ့ယၫဆၧအ၁နိၫ, လၧမူၭ၀ၩ့ဒီၪ့၁ၭ လလၩ့ဎိၭဘၪလၧအလၩအဖၩ့နီၪ, လၧအမိအီၪဘၪထဲၩ့အလးနီၪ, လၧဆၧဖ့ၪနဲၪ အ၀့ၫအဆၧအဲၪလမံၩ့ဎးအဖၧၩ့ဒၪနီၪလီၫ.

`ဖီ အဲၫစ့ယၫ ၅း၁-၄. မွဲမပလၫချဲၩ့ဆၧယီၩလဲၪ. စအဲၫစ့ယၫချဲၩ့ ဆၧယီၩလၧမပၫအဂဲးအကၠီၪ့လဲၪ. စဘံၭကျိၭဒဲစဘံၭကျိၭအကဆါနီၪ ဘၪဆၧဒီၩ့၀့ၫမပၫလဲၪ. စဘံၭကျိၭအကဆါအဆၧမၩလၩ့ထံးလၧစဘံၭကျိၭ အလးနီၪ မွဲဆၧနီၪလဲၪ. အခိးအတၩဖိၬထွ့ၫထၪ့နီၪ မွဲဆၧနီၪလဲၪ.`

လၧလံၬဆံၫ့ဎံၪအဆၧၫ့၁ံၪယီၩအဖၧၩ့, စအဲၫစ့ယၫ၁ၭအွံၪထၭခိၪလၧ ၦလၧ အအဲၪဘၪ၀့ၫ, စဘံၭကျိၭလလးအဂးလီၫ. စဘံၭကျိၭအကဆါနီၪ မွဲကဆါယွၩ နၫ့ဆါဒၪ၀့ၫ, ဒဲစဘံၭကျိၭနီၪ စဒီၩ့လၩ့ယီၩအခမျၧးနီၪလီၫ (ယိအဒီၩ့လၧ အဲၫ ၁း၈; မဲအၫ ၂း၂၁). အ့ၪမွဲဆၧဒီၩ့လၩ့ထီးယီၩ မွဲဆၧမၩဘၪထွ့ၫလိၬ၁ၭလၧကဆါယွၩ အၪထၪ့လဲထၪ့၀့ၫလၧဂၪ့ခိၪယီၩလီၫ. ဘဲၫစံၭထီးယီၩအ၁ိၭ, စဘံၭကျိၭအကဆါ (ယွၩ) မၩဆၧကိၭမံၩ့ဒ့ၭလၧအကြၨၭအဘၪနီၪ မိကဲၪထၪ့လၧအစဘံၭကျိၭမိဒိၪထၪ့ ထီၫထၪ့၀့ၫဒၪနီၪလီၫ. စဘံၭကျိၭနီၪ မိဘၪဖ့ၪလၫ့အ၁ူၪအ၁ၪလၧအဂ့ၩလါနၫ့နီၪ, ၁-ထၪ့ဒၪန့ၫလၧ “စဘံၭမံၩ့,” ၦအဂူၫဂၩကွ့ၭကျိၭ၀့ၫဒၪလၧ “အလုအဎွ့ၩလအီၪ ဘၪ” နီၪလီၫ. အ့ၪမွဲလၧ ဟံဘြုၫအလံၬဖျိၪ့နီၪစံၭ၀့ၫဒၪ စဘံၭ၁-လၧအစီၩ့နၧၫ့ အုၪနီၪလီၫ.

အဲၫစ့ယၫ ၅း၃ နီၪ ၁ုၭခွံၬထဲၩ့လၧကဆါယွၩအအီၪ, ကိၭဖံၭ၁ိၭၦၡၩလၧမိ "judge" စ့ၩရၫ့ဆၧလၧအ၀့ၫဒဲအစဘံၭကျိၭနီၪလီၫ. ဒဲလၧ အဲၫစ့ယၫ ၅း၄ ဖၧၩ့နီၪ, ကဆါယွၩနၫ့ဆါဒၪ၀့ၫ အီၪက့ၪဆၧအၪ့စၪ့လၧအကၧၩ့ဒိၪ၀့ၫကိၭအထီဒ့ၭ နီၪလီၫ. “ဆၧမၩလၧယစဘံၭမုအဂး လၧယလမၩဘၪနီၪ, မွဲအအီၪဒံၭလမံၩ့မံၩ့ လဲၪ. ယယိလါလၧအမိ၁-ထၪ့စဘံၭ၁-တၭ, ၁-ထၪ့စဘံၭမံၩ့အ၁ၪနီၪ မွဲအဘၪ ဆၧနီၪလဲၪ.” အ၀့ၫဘၪမၩမွဲအီၪလမံၩ့မံၩ့ဒံၭလဲၪ. လၩ့၁ၭဆုးဒိၪမၬလၧ အ၀့ၫ အၪ့မၧၫ့ၦဂူၫဂၩစ့ၩရၫ့အဆၧမၩနီၪလီၫ.

`ထီးနယိထၪ့စိၩထုၪ့စူၪယၫနီၪ, လၧကဆါယွၩဖ့ၪလၫ့နၫ့ဆါအ၁ၭ ဘဲၫဆၧလုထၪ့ဆၧလၧပဆၧဒဲၩဘၭထီးလူၬအဂးနီၪ, အဆၧချဲၩ့လၧ အစံၭ၀့ၫ, “မွဲဆၧမၩလၧယစဘံၭမုအဂးလၧယလမၩဘၪနီၪ, မွဲအအီၪဒံၭ လမံၩ့မံၩ့လဲၪ” နီၪ မွဲအကၧၩ့ဒိၪမၬလၧပဂးဘဲၫ၁့ၪလဲၪ.`