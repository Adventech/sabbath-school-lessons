---
title:  ယလမၩဘၪနီၪ, မဲွအအီၪဒံၭလမံၩ့မံၩ့လဲၪ
date:   08/03/2025
---

### ဖီလနွ့ၫယီၩအဂးဆၧမၩလိၪ

ယီဟၫ့ ၁၈း၃၇; ရိမၫ ၃း၂၃-၂၆; ရိမၫ ၅း၈; အဲၫစ့ယၫ ၅း၁-၄; မၭ၁ုၫ ၂၁း၃၃-၃၉; အဲၫစ့ယၫ ၅၃း၄; ရိမၫ ၃း၁-၄.

> <p>၁နိၫထီၫ့</p>
> “မၩအ၁ၭဘဲၫနီၪတၭ, စပဲလၭစံၭအ၀့ၫ, အ့ၪမွဲဘဲၫနီၪတၭ, နမွဲစဎွၩ လဂၩဆ့ဧၪ. ယ့ၫရှူၬချဲၩ့ဆၧၫ့၀့ၫ, နစံၭဆၧနီၪဘၪယူၭ, ယမွဲစဎွၩလီၫ. ဘဲၫ၁ိၭပမိထိးယ၁ၭလၧဆၧမွဲဆၧတီၩအဂဲးနီၪ, ယအီၪဖျဲၪယူၭယ၀့ၫတၭ, ယဂဲၫလၩ့ယူၭလၧဂၪ့ခိၪချိၫ့ယီၩယူၭ. ကယဲၦလၧအဘၪဆဲၫ့လၧဆၧမွဲဆၧ တီၩနီၪ မွဲအခိၪနၭယလူလီၫ” (ယီဟၫ့ ၁၈း၃၇).

ဘၪလဖၧၫ့နီၪ, ၦကွ့ၭလံၬလၧဖိၪ၁-အမံၩ့ဒဲန့ၭ (Denis) အဂဲးလၧ Guide မဲၭကဇံၩ့ဖၧၩ့နီၪလီၫ. အ၀့ၫမွဲဖိၪဎွ့ၪဖိၪလဂၩ ဘၪၦအၪ့လုဖိၪန့၀့ၫလၧဂံၪ့လဒီၪ့ လၧဆိၩဖိၭဖၫ့အထီ (Medieval) နီၪလီၫ. ဖိၪ၁ၪ Denis နီၪ မ့ၬလဲၩအ၀့ၫ၁ံၪ အထံၫခးစဎွၩနီၪ, မွဲလၧအ၀့ၫအမိအဖါ၁ံၪဘၪစူၭဘၪဆၫအထီ, စဎွၩအဎီးအၡၩ လဖၪဆိၬခွံၬအ၀့ၫလၧဆၧလးအယဲၩ့ လၧလဒၪထဲၩ့ဘၪအမိအဖါ၁ံၪနးဆိၭလၧၩ့ ဘၪနီၪလီၫ. ထီးအထီလၧခဲၫ့ထဲၩ့နီၪ အ၀့ၫအၪဎၬနၪ၁့ၪဘၪ၀့ၫဒၪလၧ စဎွၩနီၪ ထုၭဖၭခွံၬၦအီၪဆီၪ့လဖၪလၧ ၦဘၪဆၧစူၭဆၧဆၫအကျၩ ဘဲၫ၁ိၭကဖီၩ့ဖျ့ၭလၧ ဆၧဆၫဘၪကူၩဘၪဂၬအလၩ့၁ၭမဲၪနီၪလီၫ. အၡါမၬနီၪ စဎွၩမၩဖီၩ့ဖျ့ၭဖိၪ၁-နီၪ အဆၧမ့ၬလဲၩ အီၪလၧအ၁ၭမၧၫ့ထၧၫ့ထီယၫအဖၧၩ့နီၪလီၫ. စဎွၩနီၪ အ၁ုၪ့ဂ့ၩ ၁ၭဘွၩအီၪ ဒဲအဲၪအထံၫဖိၪခးဖိၪ၁ံၪလဖၪနီၪလီၫ.

ၦခမျၧးအၪဂၩလၧမုလနံၩယီၩ ဒၪကဆါယွၩနီၪ ဘဲၫစ Denis ဒၪအစဎွၩ အ၁ိၭလီၫ. ဆၧအၧၩ့ဆၧ၁ၫ့လၧအ၀့ၫ၁ံၪထိး၁ၭနီၪ ဂဲၫဆိၬန့ဆၧမ့ၬလဲၩကဆါယွၩ ဒဲမၩလၩ့မါကဆါယွၩလၧအ၀့ၫ၁ံၪအဆၧအီၪမၧၫ့အီၪဂဲၩအဖၧၩ့လီၫ. ၦအၪဂၩ ထၫ့ဒၩကဆါယွၩ, အၪ့စၪ့ဆၧ, လၧအဆၧၡၪ့ဆၧနၭဖၧၩ့နီၪ ကဆါယွၩအီၪခီၫခီၫ လဲၪ. ဘၪမွဲနီၪဆၧအၧၩ့ဆၧ၁ၫ့အီၪထၪ့၀့ၫအၪမၬနီၪလဲၪ. မူၭ၀ၩ့ဒီၪ့ဖ့ၪနဲၪဆၧဖၩ့ (ဆၧနၪ၁့ၪ) ဂ့ၩဂ့ၩဘၪဘၪယူၭ, လါနၫ့ဂ့ၩဆၧအၪ့စၪ့အီၪထး၀့ၫအၪမၬဒံၭလီၫ. ထီးပ၁ၭလမံၪ့ဘၪလၧဆၧစံၭဆၧၫ့လဖၪနီၪ, ပယိထၪ့ကဆါယ့ၫရှူၬလၧထုၪ့စူၪ ယၫအလီၩ့ ဒဲပဒၪကဆါယွၩလၧပနဲၩန့အ၀့ၫ၁့ၪလဂၩနီၪလီၫ. အ့ၪမွဲဆၧအၪ့စၪ့ အၪမၬလၧဘၪလစံၭဆၧၫ့ဘၪ၀့ၫဒၪလါနၫ့ဂ့ၩ, ပနဲၩန့၁့ၪ၀့ၫဒၪနီၪလီၫ.