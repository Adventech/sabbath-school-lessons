---
title:  ဆၧအဲၪဆၧကွံၩနီၪထိးဆၧၫ့ဆၧအၧၩ့ဆၧ၁ၫ့ဧၪ
date:   13/02/2025
---

ကဆါယွၩဖ့ၪလၫ့အဆၧဘၪတဲၩ့လဖၪနီၪ လၧ၁ၭအဆၧပျီၩဖျ့ၭ မွဲလၧဆၧ အဲၪဆၧကွံၩလိၫ၀့ၫဒၪနီၪလီၫ. ဆၧဆိၫ့ကၩ (၁ိၩ့) ဘၪမၪဆၧပျီၩဖျ့ၭအလးနီၪ ကဲၪထၪ့ဆၧအၧၩ့ဆၧ၁ၫ့လီၫ. ကဆါယွၩပျဲၩဆၧအၧၩ့ဆၧ၁ၫ့ (လၧလထီအဂး), လမွဲဘၪလၧဆၧ၁ၭအီၪလါနၫ့ဂ့ၩ, အ့ၪဆၧမၩထုၬခွံၬလထံၪဎးနီၪ မိဘၪထံၭဆၧ အဲၪအခံးအဂၩ့၁့ၪ၀့ၫဒၪအကၠီၩ့နီၪ, ဘၪမၩန့အဆၧၫ့အထီလၧဆၧနဲၩန့ဆၧအဲၪဆၧ ကွံၩအဂးနီၪလီၫ.

“ဂၪ့ခိၪယီၩလၩ့လၧဆၧခံၭကျၩ မွဲလၧဆၧဆီၫ့မီၪ့ဘၪမၪကဆါယွၩအကၠီၩ့ နီၪလီၫ. ဘဲၫ၁ိၭဆၧခံၭအလၩဒုၩယီၩ မိန့ဘၪထဲၩ့ဆၧဖၩ့အဂးနီၪ, ဂၪ့ခိၪယီၩ မိဘၪ မၩခါဘျ့ၭခွံၬမုၪခီၩလဲးအဆၧအၪ့လီၫဆၧအစီၩ့အမၩ့လဖၪနီၪလီၫ. ဆၧမၩအ၁ၭ ဘဲၫနီၪ ကဲၪထၪ့၀့ၫဒၪလၧဆၧမၩဆီၪ့မၩနီၩ့န့အ့ၬနီၪလီၫ. ဆၧမၩဆီၪ့မၩနီၩ့ဆၧနီၪ အီၪထၪ့ဒၩလိၬ၁ၭလၧကဆါယွၩအဆၧပၧၩ့ဆၧပြၭလီၫ. ကဆါယွၩအဲၪဒိၭ၀့ၫဒၪ နီၪ မွဲဆၧမၩလၧဆၧအဲၪအဖၧၩ့နီၪလီၫ, မွဲဆၧမၩန့ဆီၫ့ဆၧအဖၧၩ့အ့ၬ. ဆၧအဲၪနီၪၦမၩန့၀့ၫလၧ ဆၧဖ့ၪလၫ့ဆၧလူအဆီၪ့ဖၧၩ့နီၪမွဲအ့ၬ. ဆၧအဲၪနီၪဘၪဆၧ ထိၪဂုထိၪဂဲၩဒၪလၧဆၧအဲၪအဖၧၩ့လီၫ. ဆၧ၁့ၪယၫကဆါယွၩနီၪ မွဲဆၧအဲၪအ၀့ၫ ဒၪနီၪလီၫ. အ၀့ၫအတခ့ၭဖ၀ၭနီၪ မိဘၪအီၪလၩ့ဆၫ့လိၬ၁ၭလၧ မုၪခီၩလဲးအတခ့ၭ ဖ၀ၭထံၫထံၫကျၩကျၩနီၪလီၫ.” Ellen G. White, The Desire of Ages, p. 22.

အ့ၪလမွဲဘၪလၧဆၧပျီၩဖျ့ၭနီၪ, ဆၧအဲၪဆၧကွံၩအီၪန့အ့ၬ, ဒဲကဆါယွၩယီၩ အ့ၪမွဲဆၧအဲၪဆၧကွံၩနီၪတၭ, ဆၧမိမၩထံၬထၬဆၧအဲၪအဖျီၩ့အီၪအ့ၬ. ဒဲဆၧပျဲၩ ပျီၩဖျ့ၭ (ဆၧပျီၩဖျ့ၭ) မိဘၪအီၪ၀့ၫဒၪထီးနီၪလီၫ.

`ဖီ ရိမၫ ၈း၁၈ ဒဲ နဲၪဖျီၪ ၂၁း၃, ၄. ဆၧဖ့ၪလၫ့ပၧၩဆၧ၁ုၪ့ဒူၩ၁ၭဒူၩ လၧအနဲၩန့ကဆါယွၩအဆၧဂ့ၩဆၧဘွၩနီၪ ဘဲၫ၁့ၪလဲၪ.`

လၧဆၧခံၭကျၩပဒၪစိၩဆၧလဖျီၪဘၪလါနၫ့ဂ့ၩ, ကဆါယွၩဒၪဆၧအထုၬ နီၪ ခီၫလၧအခၪ့ထံၭအိၩလီၫ. အ၀့ၫဒၪစိၩ ဆၧ၁ုၪ့ဎွံၫ၁ၭထိၬလၧၦအအီၪက့ၪ အဆၧနဲၩလၧကဆါယ့ၫရှူၬအဖၧၩ့လဖၪနီၪဆ့လီၫ. ရိမၫ ၈း၁၈ စံၭ၀့ၫဒၪ, “ဆၧၡၪ့ဆၧနၭအထီထီးယီၩ ကြၨၭဘၪဆၧယိဎီၩ့၀့ၫ လၧဆၧအလၩအဖၩ့လၧအမိဖျီၪထၪ့လၧပဖၧၩ့ယီၩအ့ၬ.” မွဲပဆၧနဲၩဒဲဆၧဒိၭနဲၩ့ပ၁ၭအီၪလၧ ပမိဒိၭန့ဘၪအ၀့ၫ အဆၧအုၩ့လၩ့ယီၩဆ့ဧၪ.

ဆၧအဲၪနီၪဆံၫ့ဎံၪ၀့ၫဒိၪမၬ, ဂုးခၧၫ့၀့ၫတၡါ, ဒဲဆၧပျီၩဖျ့ၭနီၪ အီၪ၀ဲၩ၀့ၫ လၧဆၧအဲၪအဖၧၩ့လီၫ. ကဆါယ့ၫရှူၬ၁့ၪယၫ၀့ၫဒၪလၧ ၦအထၪ့ဒၩဆၧထီးအီၪ ထၪ့၀့ၫနီၪ, ဆၧမိ၁ိၫ့အ၀့ၫလၧ ထုၪ့စူၪယၫအလး, လၧအ၀့ၫမိဘၪထိးဆၧၡၪ့ နၭနၭလ့ၬနီၪလီၫ. မွဲလါနၫ့ဘိၩ, အ၀့ၫဖ့ၪလၫ့ဆၧပျီၩဖျ့ၭယီၩ လၧပၧၩကိၭဂၩဒ့ၭ, လၧအ၀့ၫ၁့ၪယၫဆၧအလံၩ့အလဲၫ့ လၩ့ဘၪလၧအ၀့ၫအဖၫ့ခိၪနီၪဆ့လီၫ. ဘၪမွဲနီၪ ဆၧဆီၫ့မီၪ့လၧအကၧၩ့ဒိၪ၀့ၫယီၩ ဘၪအီၪလၧပမ့ၬယၫကိၭအဆၧၫ့ထီဒ့ၭ နီၪလဲၪ.

`ပမိဘၪအီၪက့ၪပ၁ၭဘဲၫ၁့ၪလဲၪ, လၧကဆါယွၩဖ့ၪလၫ့ပၧၩဆၧပျီၩ ဖျ့ၭယီၩ မိအီၪပဒၩ့ထၬပၧၩလၧ ဆၧဆီၫ့မီၪ့ဂဲၫကဲၪထၪ့၀့ၫ၁့ၪလၧဆၧထီး အလူၬနီၪ ကဲၪထၪ့လၧကဆါယွၩအဆၧဘၪ၁ၭလီၫနီၪလဲၪ.`