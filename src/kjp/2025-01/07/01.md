---
title:  ဆၧအၧၩ့ဆၧ၁ၫ့အဆၧဘံၪဘူၪ
date:   08/02/2025
---

### ဖီလနွ့ၫယီၩအဂးဆၧမၩလိၪ

ယိဘၭ ၃၀း၂၆; မၭ၁ုၫ ၂၇း၄၆; ယိဘၭ ၃၈း၁-၁၂; အၪ့အူၭ ၇၃; ၁မိစ့ၭ ၂း၁၆, ၁၇; နဲၪဖျီၪ ၂၁း၃, ၄.

> <p>၁နိၫထီၫ့</p>
> “မွဲအထူၭခွံၬအ၀့ၫ၁ံၪအမ့ၬထံၫထီးအလူၬ လၧအမ့ၬ၁-အဖၧၩ့တၭ, ဆၧ၁ံၫအီၪလၧၩ့အ့ၬ. ဒဲဆၧ၁ုၪ့အုၭ၁ၭအုၭလအီၪလၧၩ့ဘၪ, ဒဲဆၧဂၪ့ဆၧယၧၩ့လအီၪလၧၩ့ဘၪ, ဒဲဆၧ၁ုၪ့ဎဲၫ၁ၭဎဲၫအီၪလၧၩ့ဆ့အ့ၬ. အဂဲးဘဲၫယီၩ ဆၧအီၪလၧအခၪ့ထံၭလဖၪနီၪ ဖီၩ့ခွံၬယူၭ၀့ၫယူၭ” (နဲၪဖျီၪ ၂၁း၄).

ပမိစံၭဆၧကၪဆၧဂဲၩအဒိၪထုၬလၧ ၦဎရံၬဖိၪအဂးနီၪ မွဲ၀့ၫဒၪဆၧအၧၩ့ ဆၧ၁ၫ့လီၫ. ပမိမၩဘၪလိၬထဲၩ့ဆၧလၧကဆါယွၩအဆၧဂ့ၩအလၧၫ့အဎွ့ၫဘဲၫ၁့ၪ လဲၪ. လၧဆၧချဲၩ့အဖၨၪထုၬ, အ့ၪကဆါယွၩအဆၧမၩနီၪအဂ့ၩထုၬ, အ့ၪအီၪ၀့ၫ လၧအစီၩ့အမၩ့အဒိၪထုၬနီၪ, ဘၪမွဲနီၪ ဆၧအၧၩ့ဆၧ၁ၫ့၁ံၪအီၪအၪမၬလ့ၬဆ့နီၪ လဲၪ.

အနီၪမွဲဆၧကၪဆၧဂဲၩအဒိၪထုၬလကၭဒံၭဘၪ, မွဲဆၧအီၪပဒၩ့ထၬ ၦၡၩ အမ့ၬ ထီးၦၡၩလ၁့ၪယၫဘၪ, ဒဲလအဲၪဘၪကဆါယွၩလဂ့ၩအဂးနီၪလီၫ.

“လၧၦအၪဂၩအဆၧဆီၫ့မီၪ့အဖၧၩ့ ဆၧဒဲၩဘၭအခၪ့ထံၭခၪ့ဎၧၩ့နီၪ ကဲၪထၪ့ န့ဆၧအၪ့စၪ့ဖၭဒိၪလမံၩ့လီၫ. အ၀့ၫ၁ံၪဒၪဘၪဆၧအၧၩ့ဆၧ၁ၫ့အဆၧမၩအ၁ၭနီၪ, အ၀့ၫ၁ံၪဆီၫ့မီၪ့ထၪ့၀့ၫဒၪ, ကဆါယွၩလၧအ၁့ၪဆၧလုၬလဂၩအဆၧပၧၩ့ဆၧပြၭ အဖၧၩ့ ဆၧအၧၩ့ဆၧ၁ၫ့ဂဲၫကဲၪထၪ့၀့ၫန့ဘဲၫ၁့ၪလဲၪနီၪလီၫ. ကဲၪထၪ့၀့ၫဒၪလၧ ဆၧအီၪ၁ူၪလမံၩ့ လၧအ၀့ၫ၁ံၪအၪ့ဎၬ၀့ၫလန့ဘၪလမံၩ့နီၪလီၫ.” Ellen G. White, The Great Controversy, p. 492.

ၦလၧလနဲၩဘၪကဆါယွၩလဖၪနီၪ ဆီၫ့မီၪ့ဆၧဘၪနးစီၪ့လၧၩ့အ့ၬလီၫ. ပမိမၩလိၪဆၧလနွ့ၫယီၩ ဘၪထွ့ၫလၧကဆါယွၩလၧလံၬဆံၫ့ဎံၪဖၧၩ့ယီၩအဆၧ မၩဂ့ၩလဖၪ လၧပနဲၩန့၀့ၫ၁့ၪအဂဲး- ထီးလၧဂၪ့ခိၪလၧဆၧအၧၩ့ဆၧ၁ၫ့မၩဘၪထံၭ ၀့ၫဒိၪဒိၪအၪအၪအဖၧၩ့ဒၪလ့ၬနီၪလီၫ.