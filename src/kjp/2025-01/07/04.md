---
title:  The Skeptical Theist - ဆၧ၁့ၪယၫနၪ၁့ၪဆၧလၧအအီၪဒဲအဆၧၫ့စဲၪ
date:   11/02/2025
---

ကဆါယွၩထုၭဖျီၪလီၩ၀့ၫလၧ အဲၫစ့ယၫ ၅၅း၈, ၉ အဖၧၩ့နီၪ, “အဂဲး ဘဲၫယီၩ ယဆီၫ့မီၪ့ဆၧလမွဲဘၪဘဲၫန၁ံၪဆီၫ့မီၪ့ဆၧအ၁ိၭတၭ န၁ံၪအဖၧၩ့၁ၭ လမွဲဘၪယဖၧၩ့၁ၭဒၪယ၀့ၫ, ယဟိ၀ၩစံၭ၀့ၫဒၪ, ‘အဂဲးဘဲၫယီၩ ဘဲၫမူၭခိၪထီၫနဲၪ့ ဒံၭဂၪ့ခိၪအ၁ိၭနီၪ, ယဖၧၩ့၁ၭထီၫနဲၪ့ဒံၭန၁ံၪအဖၧၩ့၁ၭတၭ, ယဆီၫ့မီၪ့ဆၧယိၬနဲၪ့ဒံၭ န၁ံၪဆီၫ့မီၪ့ဆၧဘဲၫနီၪ၁ိၭလီၫ.’”

ကဆါယွၩအဆၧဆီၫ့မီၪ့လဖၪနီၪ အီၪ၀့ၫထီၫနဲၪ့ပဆၧဆီၫ့မီၪ့လဖၪနီၪလီၫ. ကဆါယွၩအဆၧကိၪ့ဆိၫလၧဖးဖီၩ့ (history) အဖၧၩ့ ပဘၪနၪ၁့ၪကၪဂဲၩလဖၪ နီၪ, ပဆီၫ့မီၪ့လူၬန့အ့ၬလီၫ. ဘၪမွဲနီၪလဲၪ. လၧပဘၪဆိၫ့မုလါခိၭယိဆၧလၧ ဆၧ၁့ၪယၫယွၩအဆၧလီၩနၪ၁့ၪပၧၩ လၧဆၧမၩအ၁ၭအမံၩ့မံၩ့အဖၧၩ့နီၪလဲၪ.

အ့ၪမွဲဖၧၩ့၁ၭလဖျီၩ့နီၪဘိၩ, ပဘၪ၁့ၪယၫလၩ့ပ၁ၭလၧ ပဆၧနၪ၁့ၪၡၩနီၪ, ကိၭ၀့ၫဒၪလၧ "skeptical theism," ၦအနဲၩကဆါယွၩအီၪဒဲဆၧဆီၫ့မီၪ့အဂ့ၩ လၧအဆၧမၩအဖၧၩ့, ဒဲဖ့ၪလၫ့ပၧၩဆၧ၁့ၪယၫနၪ၁့ၪဆၧလၧအအီၪဒဲအဆၧၫ့စဲၪ (limited) နီၪ, ပလကြၨၭယိလါဘၪဆၧလၧအအီၪလၧပဆၧနၪ၁့ၪအထုၬ၀ါ လခီၫနီၪဘၪနီၪလီၫ. အနီၪမွဲဆၧနၪ၁့ၪလၧၦၡၩအဖၧၩ့ (အဆၧအီၪအထုၬ) နီၪ, ဒဲမိဘၪ၁့ၪယၫကဆါယွၩအဆၧကိၪ့လၧ အအီၪက့ၪ၀ဲၩ၀့ၫဒဲ၁့ၪယၫ၀ဲၩ၀့ၫလၧဂၪ့ခိၪ ယီၩလီၫ. ဆၧဂဲးမိၡါယီၩ မွဲ၀့ၫဒၪၦၡၩလ၁့ၪယၫဘၪကဆါယွၩအဆၧကိၪ့လၩ့ထံး ဘၪအကၠီၩ့နီၪ, အခီၫပယီၫအီၪလၧကဆါယွၩအဆၧဆီၫ့မီၪ့ဖၧၩ့၁ၭအဂ့ၩလအီၪဘၪနီၪမွဲအ့ၬလီၫ.

`ဖီ အၪ့အူၭ ၇၃. ၦကွ့ၭထၩလဂၩယီၩ ဆီၫ့မီၪ့ဆၧအၧၩ့ဆၧ၁ၫ့ဒဲဆၧ လတီၩလလီၩ့ဘၪအီၪလၧအ၀့ၫအနဲၩ့အဎီၩ့နီၪဘဲၫ၁့ၪလဲၪ. အ၀့ၫအီၪက့ၪ လၩ့အဆၧနၪ၁့ၪလၧအလၩ့ဆၫ့လိၬ၁ၭအဖၧၩ့နီၪ မွဲဆၧနီၪလဲၪ.`

ၦ၀့ၫဒၪယီၩဘၪထိးဆၧအၧၩ့ဆၧ၁ၫ့အဆၧၡၪ့ဆၧနၭလၧဂၪ့ခိၪယီၩနၭနၭ လ့ၬနီၪလီၫ. လၧအ၀့ၫအနဲၩ့အဎီၩ့နီၪဒၪဘၪ ၦအၧၩ့၁ၫ့ဖိၪလဖၪကဲၪဒိၪကဲၪမုထၪ့ ၀့ၫဒၪနီၪလီၫ. ဆၧကိၭမံၩ့နီၪ ဖျီၪဘဲၫ၁ိၭလတီၩလလီၩ့ဘၪဒဲလကြၨၭလဘၪဘၪ နီၪလီၫ. မိဘၪစံၭဆၧၫ့ထဲၩ့၀့ၫဘဲၫ၁့ၪလဲၪနီၪ၁့ၪယၫ၀့ၫအ့ၬ. ထီၫမံၫထီၫမၪ၀့ၫလၧ ၦနဲၩန့ကဆါယွၩနီၪ မွဲအကြၨၭဒံၭဆ့ဧၪနီၪဒၪလ့ၬလီၫ. အ့ၪမွဲထီၩ့လၧယွၩအဆၧ လုဂံၪ့အဖၧၩ့နီၪ အ၀့ၫနၪ၁့ၪထဲၩ့ဆၧထံၫထံၫကျၩကျၩထီးနီၪလီၫ.

ဆၧလုဂံၪ့နီၪ မွဲဆၧလးခၪ့ထံၭလစီၪ့လၧဆၧဒုၭ၁့ၪယၫဆၧအၧၩ့ဆၧ၁ၫ့ အဂဲးအဖး, ဒဲဒုၭနၪ၁့ၪၦၡၩလၧ အဆၧတီၩဆၧလီၩ့ဒဲအဆၧစ့ၩရၫ့တီၩဆၧနီၪဖ့ၪလၫ့ ဆၧမွဲဆၧတီၩအလၧၫ့အဎွ့ၩလၧ အထီဘၪထီဘၪနီၪလီၫ.

`ၦမုနွ့ၫနံၩဖိၪ၁ံၪနၪ၁့ၪ ဆၧစ့ၩရၫ့ဆၧဒဲဆၧလုဆၧအဆၧ၁ီၪ့ဆၧ၁ၫ့ လီၩနၪ၁့ၪ ဆၧအၧၩ့ဆၧ၁ၫ့အဆၧကၪဆၧဂဲၩအဂဲးနီၪဘဲၫ၁့ၪလဲၪ. မွဲဘၪ ခိးဘၪတၩလၧနဂး, လၧဆၧအၪ့စၪ့လဖၪယီၩအဖၧၩ့, ဒဲဆၧလၩ့ထံးလၧ ဖးဖီၩ့ (ဆၧလ့ၩခၫ့ဖျီၫ့) ဒဲယွၩအဆၧစ့ၩရၫ့တီၩလီၩ့ မိဖျီၪထၪ့၀့ၫဒၪလၧဆၧထီးလူၬအထုၬနီၪဆ့ဧၪ.`