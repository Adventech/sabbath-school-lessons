---
title:  ယွၩမွဲဆၧအဲၪဒဲဆၧယၫ့၁ၭဆၧ
date:   18/01/2025
---

### ဖီလနွ့ၫယီၩအဂးဆၧမၩလိၪ

အၪ့အူၭ ၁၀၃း၁၃; အဲၫစ့ယၫ ၄၉း၁၅; ဟိၫစံအၫ ၁၁း၁-၉; မၭ၁ုၫ ၂၃း၃၇; ၂ကီရံၫ့ ၁၁း၂; ၁ကီရံၫ့ ၁၃း၄-၈.

> <p>၁နိၫထီၫ့</p>
> “ၦမုၪမိ၁ၭနၪ့အဖိၪ လၧအအၪ့နူ ထီးအလယၫ့၁ၭဘၪအဒၧၩ့လး အဖိၪခွၫနီၪ ဘၪမိ၁့ၪဧၪ. မွဲကဒၪယူၭ, အ၀့ၫ၁ံၪနီၪဒၪလ့ၬမိ၁ၭနၪ့လီၫ. အ့ၪမွဲယ၀့ၫဒၪယီၩ ယမိ၁ၭနၪ့နၧၩအ့ၬ” (အဲၫစ့ယၫ ၄၉း၁၅).

ဆၧထုၭဖျီၪဆၧ၁ုၪ့ဂဲၩ၁ၭ၀ၭနီၪ ၦဘၪန့အ၁ၭအၪအၪအ့ၬ ဒဲအၪဒၪဆၧ ၦဂၭဎ့ၭ၀့ၫဆ့နီၪလီၫ. လၧၦလနၩ့နၩ့အဂးနီၪ မွဲဆၧဘၪအီၪက့ၪ၁ၭအဂးအ့ၬ, ဒဲမွဲဆၧနီၪၦမုၪဂ့ၩၦခွၫဂ့ၩ မိထုၭဖျီၪအ၁ၭလၧၦ “အ၁ုၪ့ဂဲၩ၁ၭ၀ၭယီၫ” လဂၩအ့ၬနီၪ လီၫ. ဂြံစၭၦဆီၫ့မီၪ့ကိၪ့၁့ၪ (philosophy) လၧခီၩခီၩအိၩအဆၧဒၪနီၪ, အီၪက့ၪ ဒိၪယူၭယၪ့ၦလၧပၧၩ့အ၁ၭန့, ဒဲ၁ုၪ့ဂဲၩ၁ၭ၀ၭလယီၫဘၪလဖၪနီၪလီၫ. အီၪက့ၪ၀့ၫ ဘဲၫၦကြၨၭယိဒီၩ့အ၁ိၭလီၫ.

ဆၧ၁ုၪ့ဂဲၩ၁ၭ၀ၭလၧ ၦပၧၩ့အ၁ၭလန့ဘၪနီၪ မိကဲၪထၪ့ဆၧကၪဆၧဂဲၩ၁့ၪ ၀့ၫဒၪလစီၪ့စီၪ့လီၫ. လါနၫ့ဂ့ၩ ကဆါယွၩတဲၩ့လၩ့ၦၡၩ လၧအအီၪဒဲဆၧ၁ုၪ့ဂဲၩ ၁ၭ၀ၭဆ့, ဒဲကဆါယွၩနၫ့ဆါဒၪ၀့ၫဆ့ထုၭဖျီၪထၪ့အ၁ုၪ့ဂဲၩ၁ၭ၀ၭ (ဆၧ၁ၭထိၬ) ဒိၪဒိၪအၪအၪလ့ၬနီၪ ပဒၪဘၪလၧလံၬဆံၫ့ဎံၪဖၧၩ့လီၫ. အ့ၪမွဲကဆါယွၩလ့ၩခၫ့ဖျီၫ့ ဆၧလၧ ဆၧ၁ုၪ့ဂဲၩ၁ၭ၀ၭဘဲၫလံၬဆံၫ့ဎံၪလီၩထုၭဖျီၪထၪ့၀့ၫအ၁ိၭ, ဆၧ၁ုၪ့ဂဲၩ၁ၭ၀ၭ နီၪ မွဲဆၧအၧၩ့ဆၧ၁ၫ့လမံၩ့နီၪမွဲအ့ၬ. အဂဲးဘဲၫယီၩ ကဆါယွၩအ၁ုၪ့အီၪ၁ၭအီၪ ဆၧ, ၁ၭဂဲၩ၀ၭ၁့ၪလၧဆၧ၁ၭထိၬအဖၧၩ့လဂၩနီၪ မွဲအအီၪလၧၫ့ဎွ့ၩဒဲဆၧကိၪ့ဘၪ ကိၪ့၁့ၪနီၪလီၫ.

အၡါမၬနီၪ, ဆၧမွဲဆၧတီၩလၧပကဘၪထိးဆၧၫ့မွဲ၀့ၫဒၪ ယွၩအဆၧအဲၪ ပၧၩနီၪ အီၪဒဲအ၁ုၪ့ဂဲၩ၁ၭ၀ၭအဒိၪအယိၬလမံၩ့, မွဲအလၧၫ့အဎွ့ၩဒဲလလၩ့ဂၬဘၪလၧ ၦၡၩအ၁ုၪ့ဂဲၩ၁ၭ၀ၭဘၪနီၪလီၫ.