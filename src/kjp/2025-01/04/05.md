---
title:  မွဲယွၩလၧအ၁ၭကဲၪ့လဂၩဧၪ
date:   22/01/2025
---

ကဆါယွၩနီၪ မွဲ “ယွၩလၧအယၫ့၁ၭဆၧလဂၩ” လီၫ. ၦကိၭကဆါယွၩလၧ ဟံဘြုၫအချိၭ "raham" (၅မိစ့ၭ ၄း၃၁) လီၫ. ဆၧချဲၩ့ဖျိၪ့ "el" နီၪ မွဲ၀့ၫ “ယွၩ” ဒဲ rahum  နီၪ လၩ့ဆၫ့လိၬ၁ၭလၧဆၧချဲၩ့ယၫ့၁ၭဆၧ (raham), စံၭ၀့ၫလမွဲ ဘၪန့ၫအယၫ့၁ၭဆၧဘၪ, ဒဲမွဲယွၩလၧအ၁ၭကဲၪ့ဆၧ (el qana) ဆ့နီၪလီၫ. ဘဲၫ ၅မိစ့ၭ ၄း၂၄ စံၭ၀့ၫအ၁ိၭ, “ယဟိ၀ၩနယွၩနီၪ မွဲမ့ၪအၪ့ဆၧတၭ, မွဲယွၩအ၁ၭကဲၪ့ ဆၧလဂၩ (el qana)” နီၪလီၫ. (ယိလၧ ၅မိစ့ၭ ၄း၂၄; ၅မိစ့ၭ ၆း၁၅; ယီရှူၫအ့ၫ ၂၄း၁၉; နၫဟၧၫ့ ၁း၂).

`၁ကီရံၫ့ ၁၃း၄ ထုၭဖျီၪလီၩ၀့ၫဒၪ “ဆၧအဲၪဆၧကွံၩလ၁ၭခ့ၬဘၪ ဆၧ” (အ၁ၭကဲၪ့အ့ၬ) နီၪလီၫ. အ့ၪမွဲဘဲၫနီၪတၭ, “ယွၩအ၁ၭကဲၪ့ဆၧ” နီၪ မၩအ၁ၭမိကဲၪ၀့ၫဘဲၫ၁့ၪလဲၪ. ဖီ ၂ကီရံၫ့ ၁၁း၂ ဒဲ ဆီၫ့မီၪ့ယိ ယွၩအၡၩခမျၧးလဖၪ လတီၩဘၪလၧအနၫ့ဆါဘၪနီၪ ပဒၪဘၪထၧၫ့ထီ ယၫလၧလံၬဆံၫ့ဎံၪအဖၧၩ့လီၫ (အဒီၩ့, အၪ့အူၭ ၇၈း၅၈). ဆၧဖၩ့လၩ့ ဘၪလၧဆၧနၪ၁့ၪလၧယွၩ “အ၁ၭကဲၪ့” နီၪ မွဲဆၧနီၪလမံၩ့လဲၪ.`

ဆၧနၪ၁့ၪဘၪမၪဆၧလၧကဆါယွၩ “အ၁ၭကဲၪ့, ၁ၭခ့ၬ” ဆၧယီၩအၪကၠၪ အၪဘျၩ့လီၫ. အ့ၪၦထိၪဎီၩ့ဆၧလၧ မၫဒဲ၀ၩအ၁ၭခ့ၬဆၧနီၪ မိဂ့ၩ၁့ၪ၀ါအ့ၬ. ဆၧ၁ၭခ့ၬဆၧ, ၁ၭကဲၪ့ဆၧနီၪ မွဲဆၧချဲၩ့အမုၬလခီၫအ့ၬ. မွဲလါနၫ့ဘိၩ, လၧလံၬဆံၫ့ဎံၪ ဖၧၩ့, ယွၩအ၁ၭခ့ၬ/ကဲၪ့ဆၧနီၪ မွဲဆၧချဲၩ့ဘၪထွ့ၫလၧအမ့ၬလဲၩဆၧနီၪမွဲအ့ၬ. အနီၪမွဲဆၧ၁ၭဆီၪ့ဘၪထိးဆၧလၧဆၧတီၩအဖၧၩ့, ဘဲၫမၫလဂၩလ့ၩအဲၪလၧၦဂူၫဂၩ တၭ ၀ၩနီၪဘၪထိး၀့ၫဆၧ၁ၭဘၪထံၭအ၁ိၭနီၪလီၫ.

ဘဲၫပစံၭဆၧအ၁ိၭ, ဆၧ၁ၭကဲၪ့, ၁ၭခ့ၬလၧအထၪ့ဒုၪဒၩဆၧအဲၪ (၁ကီရံၫ့ ၁၃း၄) နီၪအီၪ၀့ၫဒၪ, ဒဲအ့ၪမွဲလၧ ၂ကီရံၫ့ ၁၁း၂ အဆၧဘၪထွ့ၫနီၪ မွဲဆၧ “၁ၭခ့ၬဆၧ” (၁ၭဘၪၡၪ့၀့ၫ) လၧဆၧအဲၪအဂးနီၪလီၫ. စပီလူၫချဲၩ့ဖ့ၪလၫ့ဒီၩ့ ဆၧယီၩမွဲဆၧ၁ၭခ့ၬဆၧ “ဆၧ၁ၭကဲၪ့ဘၪဆဲၫ့လၧယွၩ” (၂ကီရံၫ့ ၁၁း၂) နီၪလီၫ. ယွၩအ၁ၭကဲၪ့ဆၧနီၪ ပမိကြၨၭစံၭလၧယွၩအဆၧယၫ့၁ၭဘၪအၡၩခမျၧး၁ံၪနီၪလီၫ.

ယွၩအ၁ၭဆီၪ့ (qana') လၧအၡၩခမျၧးအဂးနီၪ အီၪဂဲၫလၧအဆၧအဲၪဒိၪ လၧအ၀့ၫ၁ံၪအဖၫ့ခိၪနီၪလီၫ. ယွၩအဲၪဒိၭဆၧအဲၪ အီၪက့ၪစဲၪလၩ့ဆၫ့လၧအ၀့ၫဒဲ အၡၩခမျၧး၁ံၪအဘိၩ့ဆၧၩ့နီၪ, အ၀့ၫ၁ံၪအယွၩနီၪ မိမွဲဒၪန့ၫအ၀့ၫလဂၩလီၫ. လါနၫ့ဂ့ၩ, ယွၩအဆၧအဲၪနီၪမၩအ၁ၭဘဲၫ ၦလအီၪက့ၪဒိၪဘၪအ၁ိၭလီၫ (ဟိၫစံအၫ ၁-၃; ယ့ၫရမဲအၫ ၂း၂; ၃း၁-၁၂). မွဲဆၧဘဲၫနီၪအ၁ိၭ, ယွၩ “အဆၧ၁ၭခ့ၬ, အ၁ၭကဲၪ့” “အ၁ၭအီၪဆၧ” ယီၩ ဘၪဆၧမၩဂဲၩ၀ၭ၀့ၫနးဆိၭအ့ၬ. လါနၫ့ဂ့ၩ လီၩဆၧၫ့ထဲၩ့ဆၧလၧ ခမျၧးအဆၧအၧၩ့ဆၧ၁ၫ့ကိၭအဆၧၫ့အထီဒ့ၭလီၫ. ကဆါယွၩအဆၧ၁ၭခ့ၬဆၧ (မွဲ “ဆၧအဲၪဆၧယၫ့၁ၭ”) မွဲအီၪလၧဆၧမၪ ဘဲၫ ၦၡၩအ၁ၭခ့ၬဆၧနီၪအ့ၬ. မွဲလၧဆၧအဲၪဒိၭမၩဆၧၫ့ထဲၩ့ဆၧလၧဆၧအၧၩ့အ့ၬ, မွဲဒၪလၧဆၧတီၩအဆၧဖံၭ၁ိၭ ဘူၭထံးလိၬ၁ၭလၧဆၧအဲၪအီၪက့ၪစဲၪ၀့ၫဒၪလၧ အၡၩခမျၧးနီၪလီၫ. မွဲမိမၩဂ့ၩဆၧလခီၫလီၫ.

ပမၩန့ဆၧမၩလိၪဆၧ၁ၭခ့ၬဆၧ လၧဆၧဂ့ၩအဂးဘဲၫနီၪ၁ိၭ, လၧၦဂူၫဂၩအဖၫ့ခိၪမိကဲၪဘဲၫ၁့ၪလဲၪ.