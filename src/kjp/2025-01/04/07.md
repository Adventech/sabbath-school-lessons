---
title:  ဆီၫ့မီၪ့အၪထၪ့လၧယၫ
date:   24/01/2025
---

ဖီ Ellen G. White, "The Beatitudes," pp. 6-44, in Thoughts From the Mount of Blessing.

“ၦကိၭဂၩလၧအ၁့ၪယၫလၩ့ထဲၩ့အ၁ၭၡီၩ့အဆၧၡၪ့, လၧအဆီၫ့မီၪ့ထဲၩ့ ဆၧဂ့ၩလအီၪဘၪလၧအ၀့ၫအဖၧၩ့နးမံၩ့ဘၪနီၪ, မိဒၪန့ဘၪဆၧတီၩဆၧလီၩ့ ဒဲဆၧအဂဲးအဘၭခၫ့ဖျီၫ့လၧဆၧယိစိၩယ့ၫရှူၬနီၪလီၫ. အ၀့ၫစံၭ၀့ၫဒၪ, ‘ၦလၧအယိၭ ဆၧဎၧၫ့ ဒဲဆၧပွံၭအ၁ၭထီးအလူၬ၁ံၪဧ့, ဂဲၫထဲၩ့လၧယအီၪဆံၭ’ မၭ၁ုၫ ၁၁း၂၈. အ၀့ၫကိၭနၧၩလၧနမအၪ့လဲၩခွံၬနဆၧၡၪ့နီၪလၧ ဆၧအခိးအတၩအၪအၪဂီဂီနီၪ လီၫ. ပကြၨၭပဘၪလၧယွၩအဆၧအဲၪအ့ၬ, လါနၫ့ကဆါဎရံၬ, ပဆၧနဲၩန့အလး နီၪကြၨၭ၀့ၫဘၪ၀့ၫဒၪ, ဒဲမၩဆၧၩ့ပၧၩဒဲထိးထဲၩ့တၩ့ထဲၩ့ၦကိၭဂၩလၧ အဂဲၫလၧ အ၀့ၫအအီၪလဖၪနီၪလီၫ. နဆၧလ့ၩလၧအဖီၩ့ခွံၬ မိအီၪဘဲၫ၁့ၪလဲၪလါနၫ့ဂ့ၩ, နဆၧမၩအ၁ၭဘိၩ့ယီၩဆ့, အ့ၪန၁ၭအီၪဂဲၫလၧယ့ၫရှူၬအအီၪ လၧနဂဲးနဘၭဆါ, ဆၧမၩဆၧၩ့လအီၪဘၪ, ဒဲလၧဆၧလၩ့အၪ့ယိၪနၭနၭလ့ၬအဖၧၩ့ဒၪလ့ၬနီၪလါနၫ့ဂ့ၩ, ပကဆါလၧအအီၪလၧၫ့ဎွ့ၩဒဲဆၧအဲၪဆၧယၫ့၁ၭလဂၩ မိဂဲၫ၀့ၫဒၪလၧ နအီၪ, မိဖီၪ့၀ၬနၧၩလၧအစူၪနီၪလီၫ. အ၀့ၫမိဖ့ၪလၫ့ပၧၩလၧဖါယွၩအအီၪ, အၪ့ယၫ ဆၧလၧပဂးဒဲစံၭ၀့ၫဒၪ, ယမၩန့ၦဒဲၩဘၭဖိၪယီၩအလးဂီၩ့ယူၭ. အီၪက့ၪလၧၩ့အ၀့ၫ ဘဲၫဖိၪလၧအလၩ့မါလၧၩ့လဂ့ၩ, ယိထၪ့ဒၪယၧၩလၧအ၀့ၫအဂးလါဆံၭ. အ့ၪမွဲ မုၪခီၩလဲးနီၪကိၭၡၭထၪ့ဆၧ၁ီၫဒိၪဒိၪလ့ၬ, လၧအမိအီၪက့ၪဆၧမၪလၧပမၩဒဲၩဘၭ ဆၧနီၪ, မိစံၭဆီၪ့န့၀့ၫလၧအနီၪမွဲယဆၧ (ယဖျဲ) နီၪလီၫ. လါနၫ့ဂ့ၩကဆါဎရံၬ အ၁ွံၪအဆၧအၪ့ယၫဆၧနီၪ အီၪလၧအဂဲးအဘၭအစီၩ့အမၩ့ဖၭဒိၪနီၪလီၫ.” Ellen G. White, Thoughts From the Mount of Blessings, pp. 8, 9.