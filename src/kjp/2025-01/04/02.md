---
title:  ဒိၪနဲၪ့မိလဂၩအဆၧအဲၪ
date:   19/01/2025
---

လၧၦၡၩဆၨၩအဆၧလ့ၩခၫ့ဖျီၫ့အဖၧၩ့ မိဖါအဆၧအဲၪလၧဖိၪလဂၩအဖၫ့ခိၪ နီၪ ပစံၭလၧအဒိၪထုၬလၧဂၪ့ခိၪယီၩ၁့ၪ၀့ၫဒၪလီၫ. လံၬဆံၫ့ဎံၪနဲၪဒီၩ့မိဖါဒဲဖိၪ အဆၧဘၪထွ့ၫလိၬ၁ၭ လၧအမိထုၭဖျီၪထၪ့ယွၩအဆၧအဲၪအၡၩခမျၧးအလၩ့လိ လၩ့လၭ, ဒဲအဆၧယၫ့၁ုၪ့ယၫ့၁ၭဆၧနီၪ ဒိၪနဲၪ့ယိၬနဲၪ့ ၦၡၩအဆၧထုၭဖျီၪဆၧလၧ အ၁ုၪ့ဂဲၩ၁ၭ၀ၭအဖၧၩ့နီၪဒံၭလီၫ.

`ဖီ အၪ့အူၭ ၁၀၃း၁၃; အဲၫစ့ယၫ ၄၉း၁၅; ဒဲ ယ့ၫရမဲအၫ ၃၁း၂၀. ထုၭဖျီၪထၪ့ဆၧအခံးအဂၩ့မွဲဆၧနီၪ လၧန့ဆၧၫဒဲယွၩအဆၧယၫ့၁ၭအဂဲး နီၪလဲၪ.`

လံၬအဆၧၫ့လဖၪနီၪစံၭ၀့ၫလၧ ယွၩအီၪက့ၪအ၁ၭလၧပၧၩနီၪ ဘဲၫအဖိၪ အလံၩလၧအအဲၪ၀့ၫဒၪနီၪ, အဲၪပၧၩဘဲၫမိဒဲဖါ၁ံၪအဲၪဘၪအဖိၪ၁ံၪအ၁ိၭနီၪလီၫ. လါနၫ့ဂ့ၩ, အဲၫစ့ယၫ ၄၉း၁၅ ထုၭဖျီၪလီၩ၀့ၫဒၪ, ၦဂၪ့ခိၪဖိၪ မိလဂၩ “မိ၁ၭနၪ့ အဖိၪလၧအအၪ့နူ” ဒဲ “ထီးလယၫ့၁ၭဘၪအဒၧၩ့လးအဖိၪခွၫနီၪ, ဒဲမွဲလၧအယၫ့ ၁ၭဆၧနီၪ လလူၬဘၪနီၪလီၫ (ဂၪ့ဆၧ ၃း၂၂).

ဘဲၫ ယ့ၫရမဲအၫ ၃၁း၂၀ နီၪစံၭ၀့ၫအ၁ိၭ, ယွၩအီၪက့ၪအၡၩခမျၧးဘဲၫ “အဖိၪခွၫ,” “ဖိၪခွၫလၧအအဲၪဘၪ၀့ၫ” ဒဲ “လၧအ၁ၭအီၪ၀့ၫ,” အ့ၪမွဲယူၭလၧ အ၀့ၫ၁ံၪပိၩ့ထၪ့ဆၧလါနၫ့ဂ့ၩနီၪလီၫ. ထီးဒၪလ့ၬကဆါယွၩယၧၩ့ထၪ့၀့ၫဒၪ, “ယ၁ၭဘၪခိဘၪ၀ီၩလၧအဂး,” ဒဲ “ယမိယၫ့၁ၭတၡါအ၀့ၫ” နီၪလီၫ. ဆၧချဲၩ့ဖျိၪ့ အီၪဂဲၫလၧဟံဘြုၫအလၨ (raham) စံၭယွၩအဆၧအဲၪအဆၧယၫ့၁ၭလၧ အဆံၫ့ဎံၪ၀့ၫ လၧအဘၪထိးဆၧ၁ုၪ့ဂဲၩ၁ၭ၀ၭလၧ အၡၩခမျၧးအဖၫ့ခိၪဒိၪနဲၪ့အၪနဲၪ့ ထီးၦဆီၫ့မီၪ့၀့ၫလ၁့ၪလၧၩ့ဘၪနီၪလီၫ.

လၧပ၀့ၫလနၩ့နၩ့အဂး, ပ၁့ၪယၫလၧ ယွၩအဆၧအဲၪဘၪပၧၩဘဲၫ၁ိၭ မိဒဲဖါမၩမုၬဖိၪ၁ံၪအ၁ၭဒိၪဒိၪအၪအၪလ့ၬလီၫ. လါနၫ့ဂ့ၩ, လၧၦလနၩ့နၩ့ အဂး မိကဲၪန့ဆၧကၪဆၧဂဲၩ၁့ၪ မွဲလၧအ၀့ၫ၁ံၪအမိအဖါလအဲၪဘၪအ၀့ၫ ၁ံၪဘၪနီၪလီၫ. မွဲကဆါယွၩမိထုၭဖျီၪထၪ့၀့ၫဒၪလၧ ဖၧၩ့၁ၭမွဲနီၪလဘီၩ့ဘီၩ့ ဒံၭလဲၪ.