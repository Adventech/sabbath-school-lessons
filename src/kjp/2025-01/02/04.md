---
title:  ဆၧဖံၭ၁ိၭဘၪထွ့ၫလိၬအီၪလၧဆၧအဂဲးအဖး
date:   07/01/2025
---

ယွၩဖံၭ၁ိၭၦကိၭဂၩဒ့ၭလၧအဆၧအဲၪအမုၬအရှူၪဖၧၩ့လီၫ (မၭ၁ုၫ ၂၂း၁-၁၄). ဆၧစံၭဆၧၫ့ဆၧအကြၨၭအဘၪနီၪ မွဲဆၧခိၭနၪဖိၬထွ့ၫအဆၧမၪလူၬလၧဆၧအဲၪ အ၀့ၫ, ဒဲလၧဆၧအဲၪၦဂူၫဂၩနီၪလီၫ (ယိလၧ မၭ၁ုၫ ၂၂း၃၇-၃၉). ဆၧစ့ၩရၫ့ တီၩဆၧလၧၦလဂၩမိဒိၭန့ဘၪ ဒဲလမိဒိၭန့ဘၪဆၧအခိးအတၩနီၪ အီၪဒိၭနဲၩ့အ၁ၭ လၧဆၧခိၭနၪဆၧ (အ့ၪလမွဲ) လၧဆၧလခိၭနၪအဆၧအဲၪဘၪအဖၫ့ခိၪနီၪလီၫ.

`ဖီ ဟိၫစံအၫ ၉း၁၅; ယ့ၫရမဲအၫ ၁၆း၅; ရိမၫ ၁၁း၂၂; ဒဲ ယုဒၭ ၂၁. လံၬဆံၫ့ဎံၪအဆၧၫ့လဖၪယီၩ ၁ီၪ့လိၪဆၧဘၪထွ့ၫယွၩအဆၧအဲၪ အခိးအတၩလဖၪလၧ ၦလခိၭနၪဘၪ, ထုၭပဲၩခွံၬအ၁ၭလဖၪအဖၫ့ခိၪဒၪ လ့ၬနီၪ မွဲဆၧနီၪလဲၪ.`

လံၬဆံၫ့ဎံၪအဆၧၫ့လဖၪ နဲၪဖျီၪဆၧ၁ၭထိၬလၧဆၧအဲၪအဆၧမၩဆၧၫ့ လဖၧၫ့ဂီၩ့လဖၧၫ့ ခိၭမၬခိၭမၬလ့ၬလီၫ. ပကြၨၭဆီၫ့မီၪ့မၪဆၧလၧယွၩအဆၧအဲၪ လူၬခွံၬ၀့ၫနီၪနးဖၧၫ့အ့ၬ. ဘဲၫပဒၪဘၪအ၁ိၭ, ယွၩအဆၧအဲၪနီၪ မွဲအဆိၩအကၠၪ လီၫ. လၧဟိၫစံအၫ ၉း၁၅ အဖၧၩ့ ယွၩအဆၧချဲၩ့ဘၪထွ့ၫအၡၩခမျၧးစံၭ၀့ၫ, “ယအဲၪလၧၩ့အ၀့ၫ၁ံၪအ့ၬ” လါနၫ့ဂ့ၩ, ပမိဘၪနၪ့ထၪ့ထဲၩ့ဆၧချဲၩ့လၧအစံၭ၀့ၫ လၧလံၬလဘံၪ့ဎးအဖၧၩ့, “ယမိအဲၪထဲၩ့ကွံၩထဲၩ့ဒၪအ၀့ၫ၁ံၪလီၫ” (ဟိၫစံအၫ ၁၄း၄) နီၪလီၫ. ဟိၫစံအၫ ၉း၁၅ နီၪ မွဲအစံၭ၀့ၫဒၪလၧ အဆၧအဲၪလူၬခွံၬ၀့ၫဒၪ နီၪအ့ၬ. မိစံၭ၀့ၫဒၪလၧအၡၩခမျၧးအဆၧအီၪက့ၪ၁ုၪ့အီၪက့ၪ၁ၭ (အဆၧမၩအ၁ၭ) အဖၫ့ခိၪနီၪလီၫ. မွဲဆၧနီၪပဆၧစံၭဆၧၫ့ထဲၩ့ဆၧလၧပဆၧအီၪက့ၪပ၁ၭနီၪ အကၧၩ့ဒိၪ၀့ၫမၬလီၫ.

“ၦလၧအအီၪလၧယဆၧမၪလူၬလဖၪ, ဒဲထီးန့ဖံၭထၬ၀့ၫနီၪ, မွဲၦလၧ အအဲၪယၧၩ, ဒဲၦလၧအအဲၪယၧၩနီၪ ယဖါမိအဲၪအ၀့ၫတၭ, ယ၀့ၫဒၪယီၩ ယမိအဲၪ၀့ၫ ဆ့, ဒဲယမိဒုၭနဲၪယ၁ၭလၧအ၀့ၫနီၪဆ့လီၫ” (ယီဟၫ့ ၁၄း၂၁). ဘဲၫနီၪအ၁ိၭ, ယ့ၫရှူၬထုၭဖျီၪလီၩဘၪအထံၩအဖျဲလဖၪလၧ “အဂဲးဘဲၫယီၩ မွဲန၁ံၪအဲၪယၧၩ, န၁ံၪနဲၩလၧယဂဲၫလၩ့လၧယွၩအအီၪအကၠီၩ့တၭ, ဖါအနၫ့ဆါဒၪ၀့ၫအဲၪန၁ံၪလီၫ” (ယီဟၫ့ ၁၆း၂၇).

လံၬဆံၫ့ဎံၪ၁ီၪ့လိၪပၧၩ လၧဆၧအီၪက့ၪပၧၩ့ထၬယွၩအဆၧအဲၪနီၪ မွဲပဆၧအီၪ က့ၪ၁ုၪ့အီၪက့ၪ၁ၭလီၫ. စံၭကဒီၭလဖၧၫ့, ယွၩအဆၧအဲၪနီၪထုၬခွံၬ၀့ၫဒၪနးဆိၭ အ့ၬ. မၩအ၁ၭဘဲၫပမၩပထုၬမုအဆၧဖၩ့လန့ဘၪအ၁ိၭလီၫ. မုအဆၧဖၩ့နီၪ ပမၩ ပထုၬခွံၬလန့ဘၪလါနၫ့ဂ့ၩ, ပအီၪပဒၩ့ပ၁ၭလၧ လၧအဆၧဖၩ့၁့ၪ၀့ၫဒၪလီၫ. ပမၩ ပထုၬခွံၬယွၩအဆၧအဲၪအဆိၩအကၠၪနီၪ လန့ဘၪလါနၫ့ဂ့ၩ, ပမၩပထုၬခွံၬပ၁ၭ လၧအ၀့ၫအဆၧဖံၭ၁ိၭနီၪ မွဲပအီၪပဒၩ့ပ၁ၭ (ပအီၪ၁ူၪဖီၩ့ပ၁ၭ) လၧအ၀့ၫအဆၧ ဖ့ၪလၫ့နီၪတၭ, အဆၧအုၩ့လၩ့လဖၪနီၪ ကဲၪအခိးအတၩလၧပဂးလၧၩ့အ့ၬနီၪလီၫ.

ဖၧၩ့၁ၭလၧၦခမျၧးလဖၪဒၪန့၀့ၫ, ဒဲလ့ၩခၫ့ဖျီၫ့ယွၩအဆၧအဲၪအမွဲ အတီၩနီၪ၁့ၪ၀့ၫဒၪလၧ အ၀့ၫ၁ံၪအဆၧဖ့ၪဆၧၫ့ထဲၩ့ဆၧ (အ့ၪလမွဲ) လၧအဂၭဎ့ၭ၀့ၫ၁့ၪနီၪ မွဲဆၧနီၪလဲၪ. ပစံၭအဒီၩ့, ဆၧဘၪတဲၩ့လၧအလၩ့ထ့ၬ လၧဆၧဒဲၩဘၭအဖၧၩ့နီၪ, နဲၪဖျီၪယွၩအဆၧအဲၪန့ဘဲၫ၁့ၪလဲၪ.