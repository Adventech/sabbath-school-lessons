---
title:  ဆၧအဲၪလၧအုၩ့လၩ့အီၪလၩ့ဆၧ
date:   06/01/2025
---

လံၬဆံၫ့ဎံၪထုၭဖျီၪကဆါယွၩအဆၧအဲၪလၩ့ဆၫ့ လၧအဘၪထွ့ၫလၧပၧၩနီၪ မၩန့ဆၧအဒီၩ့လၧဂံၪ့ဒီၪ့ဎၫ့ဒီၪ့ဖိၪအဆၧဘၪထွ့ၫလိၬ၁ၭ, ဘဲၫ၁ိၭထၧၫ့မၫ၀ၩအဆၧ အဲၪဒဲထၧၫ့ဖိၪမိ၁ံၪအဆၧအဲၪအ၁ိၭနီၪလီၫ. ဆၧနဲၪဒီၩ့ဘဲၫနီၪလဖၪ နဲၪဖျီၪလၩ့ဆၫ့ ကဆါယွၩအဆၧအဲၪလၧအၡၩခမျၧး၁ံၪအဘိၩ့ဆၧၩ့နီၪလီၫ. အနီၪမွဲဆၧအဲၪလၧ အီၪလၧအအုၩ့လၩ့ဆၧ, အဆၧဘၪထွ့ၫလမွဲဘၪန့ၫ ကဆါယွၩအဆၧအဲၪအၡၩ ခမျၧးဘၪ, မိမွဲ၀့ၫလၧအၡၩခမျၧးမိထိးဆၧၫ့အဆၧအဲၪ ဒဲအဲၪဘၪထဲၩ့အ၀့ၫ (ဒဲၦလဂၩဘၪလဂၩ) လၧဆၧဖ့ၪဆၧၫ့ထဲၩ့လမံၩ့နီၪလီၫ.

`ဖီ ၅မိစ့ၭ ၇း၆-၉. ဆၧ၁ီၪ့လိၪပၧၩ မွဲဆၧနီၪလၧဆၧဘၪထွ့ၫလိၬ၁ၭ လၧကဆါယွၩအုၩ့လၩ့အီၪလၩ့ဆၧ ဒဲအဆၧအဲၪအဆၧယၫ့၁ၭအဘိၩ့ဆၧၩ့ နီၪလဲၪ.`

၅မိစ့ၭ ၇း၉ ထုၭဖျီၪ၀့ၫဒၪဆၧအဲၪလၩ့ဆၫ့လမံၩ့ လၧအၡၩခမျၧး၁ံၪနီၪလီၫ (အီၪဒိၭနဲၩ့အ၁ၭလၧၡၩခမျၧး၁ံၪအီၪတီၩ၀့ၫ/လအီၪတီၩဘၪ၀့ၫအဖၫ့ခိၪနီၪလီၫ). ယွၩအဆၧအဲၪနီၪဒိၭနဲၩ့အ၁ၭလၧဆၧအ၁ၭအဖၫ့ခိၪအ့ၬ, လါနၫ့ဂ့ၩဆၧအုၩ့လၩ့ အီၪလၩ့နီၪ အီၪလၧအဆၧမၩအ၁ၭအဖၧၩ့လီၫ.

ဆၧချဲၩ့ကွ့ၭကျိၭ၀့ၫ “ဆၧအဲၪဆၧယၫ့၁ၭ” အ့ၪလမွဲ “ဆၧယၫ့၁ၭ” လၧ ၅မိ ၇း၉ အဖၧၩ့နီၪ မွဲ၀့ၫဒၪ hesed, ဘၪဆၧဒီၩ့လၩ့၀့ၫလၧယွၩအဆၧအဲၪနီၪလီၫ. ၦမၩန့၀့ၫလၧဆၧထုၭဖျီၪကဆါယွၩအဆၧယၫ့၁ၭ, အဆၧဂ့ၩဆၧဘွၩ, ဒဲအဆၧ အဲၪအဒိၪအယိၬနီၪလီၫ. လၧဆၧအဂူၫဂၩအကျၩ, hesed နီၪ မွဲအဘၪထွ့ၫ လိၬ၁ၭလၧ ဆၧအဲၪဆၧယၫ့၁ၭ, ဒဲဆၧအဲၪအဂုးအခၧၫ့, ဒဲအဂၩလမံၩ့နီၪ မွဲဆၧအဲၪအဆၧဘၪထွ့ၫလါခီၫလါခီၫနီၪလီၫ.

ယွၩအ hesed ယီၩ ထုၭဖျီၪထၪ့အဆၧအဲၪဆၧယၫ့၁ၭဒိၪဒိၪမုမု, ဂုးဂုး ခၧၫ့ခၧၫ့, ဒဲအွံၪ၁ၭဆၧၩ့နၧၩ့ဆၧနီၪလီၫ. လါနၫ့ဂ့ၩ, လၧဆၧလထီလထံၪဎးနီၪ, ၦထိးဆၧၫ့ဒိၭန့ဘၪဆၧလဂၩအဆၧမၩအ၁ၭနီၪ အကၧၩ့ဒိၪ၀့ၫဒၪလီၫ. အ၀့ၫ အဆၧ၁ုၪ့အီၪ၁ၭအီၪမိဘၪအီၪ၀့ၫဒၪလီၫ (ယိလၧ ၂စၫမုၫအ့လၭ ၂၂း၂၆; ၁စဎွၩ ၈း၂၃; အၪ့အူၭ ၂၅း၁၀; အၪ့အူၭ ၃၂း၁၀; ၂ကွ့ၭနဲၪ့ ၆း၁၄).

ယွၩအဆၧအဲၪအဂုးအခၧၫ့နီၪ မွဲဆၧအဲၪဘၪထွ့ၫလိၬ၁ၭထီးလူၬအခၪ့ထံၭ, ဒဲပလ့ၩထၪ့ဘၭထီၩ့နးဖၧၫ့အ့ၬလီၫ. ကဆါယွၩဖ့ၪလၫ့ပၧၩဆၧအီၪမၧၫ့ယီၩ လကၭဒံၭဘၪ, အ၀့ၫဖ့ၪလၫ့ပျီၩပၧၩအဆၧအဲၪလၧဎရံၬအဖၧၩ့ဆ့နီၪလီၫ. “ၦလဂၩဂၩအ့ၪအီၪက့ၪလၩ့အ၁ၭမၧၫ့ လၧအထံၩအ၁ိၭအကၠီၩ့နီၪ, ၦၡၩအဆၧအဲၪ ဆၧကွံၩနီၪ ဒိၪနဲၪ့အ၀့ၫနီၪအီၪနးဂၩအ့ၬ” (ယီဟၫ့ ၁၅း၁၃). ပဘၪလီၩအလး လအီၪဘၪ, ယွၩအဆၧဖ့ၪနဲၪအဆၧအဲၪအဒိၪထုၬနီၪ, “မွဲအဆၪ့လၩ့အ၁ၭဒဲ ခိၭနၪဆၧထီးအထိး၁ံၫအ၁ၭလကၭလၧၩ့ ထီးအထိး၁ံၫအ၁ၭလၧထုၪ့စူၪယၫအလီၩ့ဒၪ လ့ၬနီၪလီၫ” (ဖလံဖံၫ ၂း၈).

ဖၧၩ့၁ၭလၧနအီၪက့ၪဂုးခၧၫ့ယွၩအဆၧအဲၪလၩ့ထံး လၧနဆၧဆီၫ့မီၪ့ ဖၧၩ့လဖၪနီၪ မွဲဆၧနီၪလဲၪ. ဘၪမွဲနီၪဆၧအကၧၩ့ဒိၪ၀့ၫ ၦဘၪမၩထွ့ၫ၀့ၫ နီၪလဲၪ.