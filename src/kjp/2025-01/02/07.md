---
title:  ဆီၫ့မီၪ့အၪထၪ့လၧယၫ
date:   10/01/2025
---

ဖီ Ellen G. White, "The Privilege of Prayer," pp. 93-104, in Steps to Christ.

“အီၪက့ၪလၩ့နဆၧအဲၪဒိၭ, နဆၧ၁ၭထိၬ, နဆၧ၁ၭအုၭ, နဆၧအၪ့ယိၪ လဖၪ, ဒဲနဆၧ၁ၭမဲၪ၁ၭဖျဲၩ့လဖၪနီၪလၧယွၩအမ့ၬယၫဆံၭ. နဆၧလဖၪနီၪ မၩထံၬ ထၬဘၪယွၩအ့ၬ. မၩခိမၩဂီၩအ၀့ၫအ၁ၭ၁့ၪအ့ၬ. ၦလၧအ၀ံထၪ့နၬထၪ့နခိၪ၁ူၫ အဘီၩ့လၧနခိၪလဂၩနီၪ မွဲယွၩလၧအ၁ၭအီၪအဖိၪအလံၩလဂၩဆ့နီၪလီၫ. ‘ကဆါ ၁ုၪ့အီၪ၁ၭအီၪဆၧ, ဒဲယၫ့၁ၭဆၧအၪမၬလီၫ’ ယ့မံၭ ၅း၁၁. ပဆၧခိဆၧဂီၩလဖၪ မၩဘၪထံၭယွၩအ၁ၭ ဒဲအ့ၪဂၧၫ့ဘၪပချဲၩ့ဆၧအဂဲးနီၪဒၪလ့ၬ အ၀့ၫအ၁ၭအုၭလီၫ. ဆၧလၧအမၩဘံၪဘူၪန၁ၭလဖၪနီၪ လ့ၩဆိၬန့လၧအ၀့ၫအအီၪလါဆံၭ. ဆၧအဎၧၫ့လၧအ၀့ၫယိၭလန့ဘၪနီၪအီၪနးမံၩ့အ့ၬ. အ၀့ၫယိၭထၬဂၪ့ခိၪအဆၧ ဎၧၫ့, ဒဲအ၀့ၫပၧၩ့ဆၧဘၪတဲၩ့ထီးအလူၬလၧမူၭ၀ၩ့ဒီၪ့ယီၩလီၫ. ဆၧမၩထံၬထၬ ပဆၧမုၬဆၧရှူၪလဖၪ ဆံၭနၭလၨၪ (ပ့ၫထလၧၫ့) ထီးဒၪလ့ၬအ၀့ၫလ၁့ၪယၫ ၀့ၫဘၪနီၪအီၪနးမံၩ့အ့ၬ. ဆၧခံၭပံၭလၧပဆၧလ့ၩခၫ့ဖျီၫ့အဖၧၩ့ အ၀့ၫဒၪလ၁့ၪဘၪ နီၪအီၪနးမံၩ့အ့ၬ. ဆၧကၪဆၧဂဲၩလၧအ၀့ၫနၪလ၁့ၪဘၪနီၪအီၪနးမံၩ့အ့ၬ. ဆၧၡၪ့ ဆၧနၭလၧအမိလၩ့ဘၪလၧအဖိၪအဆံၭ (ပ့ၫ) ထုၬလဂၩနီၪ အ၀့ၫထိးဆၧၫ့အ့ၬ, ဆၧ၁ုၪ့အုၭ၁ၭအုၭလၧကမၩထံၬထၬ၁ၭမၧၫ့၁ၭၡီၩ့, ဆၧမိပဒၩ့ဆၧ၁ုၪ့ဎွံၫ၁ၭထိၬ, ဆၧဘၩဆိၪဖၪလၧအဘၪဆၧပဲၩခွံၬ၀့ၫ ဒဲယွၩလခိၭနၪဘၪဒဲအ၁ၭလအီၪဘၪလဖၪနီၪ အီၪနးမံၩ့အ့ၬနီၪလီၫ. ‘မၩဘျၪထဲၩ့ၦ၁ုၪ့ခါ၁ၭလၩ့တၭ, ဘီၪ့ထၪ့အဖၧၩ့လး၁ံၪလီၫ’ အၪ့အူၭ ၁၄၇း၃. ဆၧဘၪထွ့ၫလိၬ၁ၭလၧကဆါယွၩဒဲ ၁ၭၡီၩ့ကိၭဂၩဒ့ၭအဘိၩ့ ဆၧၩ့နီၪ မွဲဆၧလၩ့ဆၫ့လၩ့မဲၩလမံၩ့, လၧအဖ့ၪလၫ့ခွံၬအဖိၪခွၫနီၪနၧၩ့လၧၦလဂၩ ဖိၪအဂးဒၪလ့ၬနီၪလီၫ. Ellen G. White, Steps to Christ, p. 100.