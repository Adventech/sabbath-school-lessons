---
title:  ဆီၫ့မီၪ့အၪထၪ့လၧယၫ
date:   07/02/2025
---

ဖီ Ellen G. White, "God's Love for Man," pp. 9-15, in Steps to Christ.

“ယွၩအလူအထၫထုၭဖျီၪထၪ့အ၀့ၫအတခ့ၭဖ၀ၭလီၫ. ယွၩအနၫ့ဆါဒၪ၀့ၫ လီၩဖျီၪထၪ့အဆၧအဲၪထုၬလန့ဘၪဒဲအဆၧယၫ့၁ၭဆၧနီၪလီၫ. စမိစ့ၭဘၩဆိၪဖၪ ဆၧအခၫနီၪစံၭ၀့ၫ, ‘ဒုၭဒၪဘၪလါယၧၩလၧနလၩနဖၩ့ဆံၭ’ နီၪ, ကဆါယွၩ စံၭဆၧၫ့ထဲၩ့၀့ၫ, ‘ယမိဒုၭလ့ၩဖီၩ့ခွံၬယဆၧဂ့ၩထီးအလူၬလၧနမ့ၬယၫ’ နီၪလီၫ (၂မိစ့ၭ ၃၃း၁၈, ၁၉). အနီၪမွဲအ၀့ၫအလၩအဖၩ့လီၫ. ယွၩလ့ၩဆၧလၧစမိစ့ၭ အမ့ၬယၫတၭ, လီၩဖျီၪထၪ့၀့ၫဒၪ, ‘ယဟိ၀ၩနီၪ, ယဟိ၀ၩယွၩနီၪ, လၧအ၁ၭအီၪ ဆၧ, ဒဲယၫ့၁ၭဆၧ, ၁ၭထၪ့ကၪ, ဒဲအခိးအတၩ, ဒဲအမွဲအတီၩအီၪ၀့ၫအၪမၬလီၫ. ခိၭထၬဆၧအခိးအတၩလဖၪလၧၦအထီၫ့လဖၪအဂး, ဖျါခွံၬဆၧအၧၩ့ဆၧ၁ၫ့ဒဲ ဆၧ၁ူၭဆၧမၪ, ဒဲဆၧဒဲၩထူၬဆၧဒဲၩဘၭလီၫ’ (၂မိစ့ၭ ၃၄း၆, ၇). အ၀့ၫဒၪ ‘ယၫ့၁ၭဆၧအၪ, ဒဲ၁ၭအီၪဆၧအွံၪ၁ၭဆၧၩ့ယံၬ,’ ဒဲ ‘အဂဲးဘဲၫယီၩ ဘၪဒၪအ၁ၭ လၧဆၧယၫ့၁ုၪ့ယၫ့၁ၭလခီၫလီၫ’ ယိနၫ ၄း၂; မဲကၫ ၇း၁၈.

“ကဆါယွၩပၧၩ့ဆုးထၬပ၁ၭလၧအ၀့ၫဒၪအအီၪ ဘဲၫလၧမူၭခိၪဒဲလၧဂၪ့ခိၪ ယီၩအ၁ိၭလီၫ. ခၫ့ဖျီၫ့လၧန့ဆၧၫ (ဆၧဘၪတဲၩ့) လဖၪအဆၧဎံၫဆၧလၩနီၪ အ၀့ၫနဲၪဖျီၪအ၁ၭဒဲထုၭန့ပၧၩလၧအအီၪလီၫ. ဆၧအီၪလၧဂၪ့ခိၪယီၩ, မွဲဆၧလၧၫ့ ဆၧဎွ့ၩလအီၪဘၪလါနၫ့ဂ့ၩ အ၀့ၫဒုၭဘၪပၧၩလၧဆၧအဂ့ၩထုၬလဖၪနီၪလီၫ. ဆၧထိး၁ၭထီးလူၬ၁ံၪ အီၪ၀ၬဖီၩ့လါနၫ့ဂ့ၩ, ဆၧဂ့ၩအဒုၪအဒၩနီၪမၩခံၭ (မၩဘျီၪ) ၦၡၩအမ့ၬတၭ, အ၀့ၫ၁ံၪယိထၪ့ကဆါယွၩနီၪလၧဆၧ၁ၭမဲၪ၁ၭဖျဲၩ့, ဒဲဆီၫ့မီၪ့၀့ၫ ယွၩနီၪ မွဲၦအကၪအဂဲၩလဂၩဒဲကွဲၪဖျါဆၧလ၁့ၪဘၪနီၪလီၫ. မုၪခီၩလဲးနီၪ၁ိၫ့ ၦၡၩလၧဆၧဆီၫ့မီၪ့ဘၪမၪယွၩ ဘဲၫၦအတခ့ၭအီၪလၧအ၁ၭနီၩ့ဒဲစ့ၩရၫ့ဆၧလၧအကၪအဆီၪ့နီၪလီၫ - ၦမိစံၭ၀့ၫလၧအဆၧတီၩနီၪ ဆီၪ့နၭလၨၪ, မိမၩန့အမံၩ့လၧ ၦမၩလၩ့ထံးဆၧ, ဒဲယိလၩ့ၦၡၩလၧအၪ့ဎၬဆၧမၪလၧအမိစ့ၩရၫ့၀့ၫဒၪအဂးနီၪ လီၫ. မွဲလၧဆၧဆီၫ့မီၪ့ဘၪမၪဆၧဘဲၫနီၪအကၠီၩ့ ကဆါဎရံၬဂဲၫလၩ့လၧဂၪ့ခိၪယီၩ ဘဲၫ၁ိၭမိနဲၪဖျီၪထဲၩ့ဖါကဆါယွၩအဆၧအဲၪ လၧထုၬ၀့ၫလန့ဘၪနီၪ, အ၀့ၫဂဲၫအီၪ လၧၦၡၩဆၨၩအ၁ိၭအကျၩနီၪလီၫ.” Ellen G. White, Steps to Christ, pp. 10, 11.