---
title:  ဆၧအဲၪဆၧကွံၩဒဲဆၧစ့ၩရၫ့တီၩဆၧ
date:   02/02/2025
---

လၧလံၬဆံၫ့ဎံၪထၧၫ့ဘံၪ့ယၫအဖၧၩ့, ဆၧအဲၪဆၧကွံၩဒဲဆၧစ့ၩရၫ့တီၩဆၧ နီၪ လ့ၩဎုၬဆၧလဖျီၩ့ဎးလီၫ. ဆၧအဲၪအတီၩနီၪ မိဘၪအီၪ၀့ၫလၧဆၧစ့ၩရၫ့တီၩ ဆၧ, ဒဲဆၧစ့ၩရၫ့တီၩဆၧနီၪ အီၪဂဲၫကဲၪထၪ့၀့ၫလၧဆၧအဲၪနီၪလီၫ. မွဲပမိဆီၫ့မီၪ့ ဆၧနံၫမံၩ့ယီၩ့လပိၩ့ဎးဘၪ, လါနၫ့မွဲလၧဆၧအဲၪဒဲဆၧတီၩယီၩ ဘၪဆၧအီၪက့ၪမၪ ဘျံၭဒၪ၀့ၫလၧ ၦၡၩဆၨၩလဖၪဒိၪဒိၪလ့ၬအကၠီၩ့နီၪလီၫ.

`ဖီ အၪ့အူၭ ၃၃း၅; အဲၫစ့ယၫ ၆၁း၈; ယ့ၫရမဲအၫ ၉း၂၄; အၪ့အူၭ ၈၅း၁၀; ဒဲ အၪ့အူၭ ၈၉း၁၄. လံၬဆံၫ့ဎံၪအဆၧၫ့လဖၪယီၩ ဖ့ၪလၫ့ဆၧဖၩ့လၧယွၩအဆၧတီၩအဂးဘဲၫ၁့ၪလဲၪ.`

လံၬဆံၫ့ဎံၪအဆၧၫ့လဖၪနီၪ ထုၭဖျီၪဆၧလၩ့ထံးလၩ့ဆ့ၬလၧကဆါယွၩအဲၪ ဆၧစ့ၩရၫ့တီၩဆၧနီၪလီၫ (အၪ့အူၭ ၃၃း၅; အဲၫစ့ယၫ ၆၁း၈). လၧလံၬဆံၫ့ဎံၪ အဖၧၩ့, ဆၧအဲၪဒဲဆၧစ့ၩရၫ့တီၩဆၧနီၪ အီၪစဲၩဘုၭလိၬ၁ၭနီၪလီၫ. ယွၩအဆၧအဲၪ ဒဲယွၩအဆၧတီၩဆၧလီၩ့နီၪ လ့ၩဎုၬဆၧလဖျီၩ့ဎး, ဒဲယွၩအ၁ၭဆီၪ့ဒိၪဒိၪလ့ၬ လၧဆၧအဲၪဆၧကွံၩဒဲဆၧစ့ၩရၫ့တီၩဆၧနီၪ မၩထုၬခွံၬဂၪ့ခိၪယီၩနီၪလီၫ.

ဆၧကြၨၭဆီၫ့မီၪ့လမံၩ့, လၧမီၪ၁ံၪလဖၪစံၭထၪ့ဒုၪဒၩဆၧလတီၩလလီၩ့၁ံၪ လဖၪထီးအလူၬ, ပၫထဲးဎုၬဆၧစ့ၩရၫ့ဆၧလတီၩဘၪ, ခံၫ့အၪ့လီၫဆၧလဖၪ, ဒဲဆၧစ့ၩရၫ့လတီၩလလီၩ့ဘၪ ဒဲဆၧမၩနၧၩ့မၩစၪၦၡၪ့ဖိၪယၬဖိၪ၁ံၪ ဒဲၦမုၪမဲၪ၁ံၪ ဒဲၦအဂဲးဆါလဂၩလါလါနီၪလီၫ. မွဲၦခမျၧး၁ံၪမၩအၧၩ့မၩ၁ၫ့ဆၧဒဲစ့ၩရၫ့ဆၧလတီၩဘၪအၪအၪလါနၫ့ဂ့ၩ, ကဆါယွၩလဂၩနီၪ “မၩဆၧအဲၪအခိးအတၩဒဲဆၧ စ့ၩရၫ့တီၩ, ဒဲဆၧတီၩဆၧလီၩ့လၧဂၪ့ခိၪချိၫ့” နီၪလီၫ (ယ့ၫရမဲအၫ ၉း၂၄). ဘဲၫနီၪ အ၁ိၭ, လၧလံၬဆံၫ့ဎံၪထၧၫ့ထီယၫနီၪ, ၦအီၪတီၩအီၪလီၩ့လၧကဆါယွၩလဖၪနီၪ ဒၪဘၪ၀့ၫကဆါယွၩအဆၧစ့ၩရၫ့ဆၧနီၪ ဘဲၫဆၧဂ့ၩဆၧဘွၩအ၁ိၭ မွဲလၧအဂဲၫ ဆိၬန့၀့ၫဆၧစ့ၩရၫ့လၧ ၦမၩအၧၩ့မၩ၁ၫ့ဆၧလဖၪ, ဒဲဂဲၫဆိၬန့ဆၧမၩဖီၩ့မၩဖျ့ၭ ၦဘၪဆၧစ့ၩရၫ့လတီၩဘၪဒဲ ၦဘၪဆၧမၩနၧၩ့မၩစၪဖိၪလဖၪအဂးနီၪလီၫ.

အၡါမၬနီၪဘိၩ, ဆၧတီၩဆၧလီၩ့ဒဲဆၧစ့ၩရၫ့တီၩဆၧနီၪ မွဲယွၩအဆၧပၧၩ့ ဆၧပြၭအဂဲးခၪ့ထံၭနီၪလီၫ. ယွၩအဆၧပၧၩ့လၧဆၧအဲၪနီၪ ကြၨၭဘၪ၀့ၫဒဲတီၩလီၩ့ ၀့ၫဒၪ, မွဲဆၧလၩ့ဆၫ့လိၬ၁ၭဖၭဒိၪလ့ၬလၧ ဂၪ့ခိၪအဆၧပၧၩ့လၩ့ဎီးလၩ့၁ွၫ့ယီၩ, လၧအစ့ၩရၫ့ဆၧလတီၩဘၪ လၧနၫ့ဆါအလၩအဖၩ့အဂးဒၪ၀့ၫနီၪလီၫ. အ့ၪမွဲလၧ ကဆါယွၩနီၪ, “ဆၧယၫ့၁ုၪ့ယၫ့၁ၭဒဲဆၧမွဲဆၧတီၩဘၪခီၩ့လိၬအ၁ၭ, ဆၧတီၩဆၧ လီၩ့ဒဲဆၧမုၬဆၧလၩအဲၪဂါလိၬအ၁ၭလီၫ” (အၪ့အူၭ ၈၅း၁၀).

ယွၩအဲၪဒိၭဆၧလၧပၧၩနီၪ ဖျီၪပျၩ့မၬလီၫ. “ၦၡၩဧ့, အ၀့ၫဒၪဒုၭနဲၪယူၭ နဆၧလၧယဂ့ၩလီၫ. အ့ၪလမွဲဘၪလၧအအၪ့မၧၫ့နမၩဆၧတီၩဆၧလီၩ့, ဒဲနအဲၪဆၧယၫ့ ၁ၭ, ဒဲနလ့ၩဆၧလၧနယွၩအ၁ိၭ လၧဆၧဆၪ့လၩ့အ၁ၭအဖၧၩ့နီၪ, မွဲယဟိ၀ၩ အၪ့မၧၫ့ဒံၭနၧၩလၧဆၧနီၪလမံၩ့လဲၪ” (မဲကၫ ၆း၈). အ့ၪမွဲဆၧအီၪဒံၭလမံၩ့မံၩ့ လၧပမိဘၪမၩဖၩ့ခ့ၬထဲၩ့ယွၩအတခ့ၭဖ၀ၭ (အလၩအဖၩ့) ဒံၭနီၪ, မွဲဒၪဆၧအဲၪလီၫ - မွဲဆၧတီၩဒဲဆၧယၫ့၁ၭ လၧအအီၪဂဲၫလၧအလၩအဖၩ့နီၪ - မိမွဲဆၧအ၁ၭခံလီၫ.

`ထီးအထီဘိၩ့ယီၩဒၪလ့ၬ ၦၡၩအဆၧဒီၩ့ဆၧထ့ၬလဖၪလၧ ဆၧစ့ၩရၫ့ ဆၧလတီၩလလီၩ့ဘၪနီၪ မွဲဆၧနီၪလဲၪ. ပကိၭထၪ့ကဆါယွၩအဆၧစ့ၩရၫ့ တီၩဆၧအလၧၫ့အဎွ့ၩလန့လၧၩ့ဘၪ မိအီၪ၀့ၫဒၪလၧမုလနံၩနီၪဘဲၫ၁့ၪလဲၪ.`