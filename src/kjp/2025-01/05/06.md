---
title:  ထုၭဖျီၪထၪ့ဆၧယၫ့၁ၭ
date:   30/01/2025
---

လၧကဆါယွၩအ၁ၭထၪ့ဆၧလၧ “အလၩ့၁ၭမဲၪ” အထီနီၪ, မွဲလၧ အတခ့ၭဖ၀ၭအၧၩ့၁ၫ့၀့ၫဒၪနီၪမွဲအ့ၬ. အ့ၪမွဲလခီၫ, ဆၧထိၪဎီၩ့လံၬအုၩ့လၩ့အလံၩ ဒဲအ၁ၫ့အဖၧၩ့နီၪ, ကဆါယွၩထုၭဖျီၪအ၁ၭဂဲၩထၪ့လၧဆၧအၧၩ့ဆၧ၁ၫ့အဖၫ့ခိၪနီၪ မွဲအဆၧအဲၪအကၠီၩ့လီၫ. ယွၩအ၁ၭထၪ့ဆၧနီၪ မွဲဆၧလၩ့၁ၭမဲၪ၁ၭဖျဲၩ့လမံၩ့ မွဲလၧ ဆၧအၧၩ့ဆၧ၁ၫ့အဆၧမၩနၭနုၬလၩ့မၩဘၪထံၭ ကဆါယွၩအဆၧဂ့ၩဆၧဘွၩဒိၪဒိၪ အၪအၪလ့ၬနီၪလီၫ.

လၧဆၧနီၪအဖၧၩ့, ဆၧအဲၪနီၪမွဲယွၩအလၩအဖၩ့, ဆၧ၁ၭထၪ့နီၪ မွဲယွၩ အတခ့ၭအ့ၬ. ဆၧအၧၩ့ဒဲဆၧလတီၩလလီၩ့အ့ၪလအီၪဘၪနီၪ ဆၧ၁ၭထၪ့အီၪအ့ၬ နီၪလီၫ. လၧအထုၬနီၪ, ကဆါယွၩအဆၧအဲၪဒိၪ အဆၧဂဲၩဆၧ၀ၭလၧအမၩလၩ့ မါခွံၬ ဆၧအၧၩ့ဆၧ၁ၫ့လၧမူၭ၀ၩ့ဒီၪ့ယီၩအဖၧၩ့နီၪ မိမၩလၩ့မါခွံၬ, မၩထုၬခွံၬ၀့ၫ ဆၧ၁ၭထၪ့ဒဲဆၧ၁ၭဂဲၫလူၬလူၬဆံၫ့ဆံၫ့နီၪလီၫ. ဆၧလတီၩလလီၩ့ဒဲဆၧအၧၩ့ဆၧ ၁ၫ့နီၪ မိအီၪလၧၩ့၀့ၫနးဆိၭလၧၩ့အ့ၬနီၪလီၫ. အဆိၩဆိၩအကၠၪကၠၪနီၪ, မိအီၪဒၪ န့ၫဆၧ၁ုၪ့ထိၬ၁ၭထိၬဒဲဆၧတီၩဆၧလီၩ့လၧ အီၪလၧၫ့ဎွ့ၩ၀့ၫဒဲဆၧအဲၪဆၧကွံၩ အဆၧဖံၭ၁ိၭလိၬ၁ၭလမံၩ့ဎးနီၪလီၫ. ဆၧ၁ၭထၪ့အတီၩအလီၩ့ မွဲမိအီၪ၀့ၫလၧၩ့အ့ၬ ဆ့လီၫ. မွဲဆၧလၩ့လိလၩ့လၭလမံၩ့နီၪလီၫ.

`ၦလနၩ့နၩ့အၪ့ယိၪဆၧလၧ ဆၧ၁ၭထၪ့အတီၩအလီၩ့နီၪ အမိကဲၪထၪ့ အခီၫပယီၫလၧ ပကဘၪမၩဆၧၫ့ထဲၩ့ဆၧကိၭမံၩ့လၧ ဆၧထၫ့ဒၩဆၧအဂး နီၪလီၫ. ဖီ ၅မိစ့ၭ ၃၂း၃၅; ဒီၩ့လၩ့ ၂၀း၂၂; ဒီၩ့လၩ့ ၂၄း၂၉; ရိမၫ ၁၂း၁၇-၂၁; ဒဲ ဟံဘြုၫ ၁၀း၃၀. လံၬဆံၫ့ဎံၪအဆၧၫ့လဖၪယီၩ ပဒၩ့ထၬ ၦၡၩအဆၧမၩကၪထဲၩ့ (မၩဆၧၫ့ထဲၩ့) ဆၧဘဲၫ၁့ၪလဲၪ.`

လံၬဆံၫ့ဎံၪစံၭ၀့ၫဒၪနီၪ, အီၪလၧအဆၧမၩပၧၩ့ (အခွ့းအီၪ) လၧဆၧစ့ၩရၫ့ ဆၧ, ဒဲအ၀့ၫမၩ၀့ၫဒၪနီၪ, မွဲလၧဆၧစ့ၩရၫ့တီၩဆၧ (ကြျအငခန) အဖၧၩ့ ကိၭအဆၧၫ့ အထီဒ့ၭလီၫ. ဆၧအီၪက့ၪထၬ၀ဲၩယွၩအဆၧမၩဆၧၫ့ထဲၩ့ဆၧ (အဆၧစ့ၩရၫ့တီၩ) နီၪ လၧလံၬဆံၫ့ဎံၪဆၧအုၩ့လၩ့ အလးလံၩဒဲအ၁ၫ့နံၫဖုၫလူၬအဖၧၩ့ဂ့ၩဂ့ၩဘၪဘၪ လီၫ. စပီလူၫကွ့ၭထၬ၀့ၫလၧ ရိမၫ ၁၂း၁၉ အဖၧၩ့စံၭ၀့ၫဒၪ, “ၦ၁ၭဘိၩ့၁ံၪဧ့, ထီးမၩဆၧၫ့ဆၧလၧန၁ံၪအဂးဒၪန၁ံၪ၀့ၫလဂ့ၩ, အ့ၪမွဲဖ့ၪလၫ့ (ယွၩ) ဆၧ၁ၭထၪ့ အလးဆံၭ. အဂဲးဘဲၫယီၩ ဆၧကွ့ၭအ၁ၭစံၭ၀့ၫဒၪ ‘ဆၧမၩဆၧၫ့နီၪအီၪလၧယၧၩ (ယွၩ) တၭ, ယ၀့ၫဒၪ (ယွၩ) မိဖ့ၪဆၧၫ့ထဲၩ့ဆၧလီၫ.’ ကဆါစံၭ၀့ၫဒၪ” (ဆၧကွ့ၭဒီၩ့လၧ ၅မိစ့ၭ ၃၂း၃၅) အဖၧၩ့လီၫ.

ထီးကဆါယွၩဂဲၫဆိၬန့ဆၧစ့ၩရၫ့ ထၫ့ဒၩဆၧလတီၩလလီၩ့ဒဲဆၧအၧၩ့ဆၧ ၁ၫ့လၧခဲၫ့ထုၬအထီနီၪ, ကဆါဎရံၬအီၪက့ၪ၀ဲၩဖၧၩ့၁ၭလၧ ၦဆူနဲၩအ၀့ၫကိၭဂၩဒ့ၭ အဂးနီၪလီၫ. မွဲတၡါ, “ယ့ၫရှူၬလၧအထုၭထၪ့န့ထဲၩ့ပၧၩ လၧဆၧ၁ၭထၪ့လၧ အမိဂဲၫအဖၧၩ့နီၪလီၫ” (၁၁့ၭ ၁း၁၀; ထိၪထဎီၩ့လၧ ရိမၫ ၅း၈, ၉ နီၪဆံၭ). ဒဲဆၧယီၩမွဲယွၩအဆၧ၁ုၭဆၧကျဲၩ့လမံၩ့လီၫ. “အဂဲးဘဲၫယီၩ ယွၩလအီၪက့ၪဘၪပၧၩ ဘဲၫပမိဘၪဆၧ၁ၭထၪ့အ၁ိၭ, အ့ၪမွဲဘဲၫ၁ိၭပမိထီၩ့လၧဆၧထိးထဲၩ့တၩ့ထဲၩ့ပၧၩအဂး, လၧပကဆါယ့ၫရှူၬဎရံၬအကၠီၩ့” (၁၁့ၭ ၅း၉) နီၪလီၫ. ကဆါယွၩအ၁ၭထၪ့ဆၧနီၪ မွဲမၩဂၭဂီၩ့ဆၧအခိးအတၩအ့ၬ, အ့ၪမွဲလခီၫ ၦလၧအဆူနဲၩကဆါနီၪ ကဖီၩ့ဖျ့ၭ ၀့ၫလၧဆၧ၁ၭထၪ့နီၪ လၧကဆါဎရံၬအဖၧၩ့နီၪလီၫ.

`ကဆါဎရံၬအဆၧမၩဘၪလိၬထဲၩ့ဆၧနီၪ အီၪက့ၪဂုးခၧၫ့ဆၧစ့ၩရၫ့ တီၩ, ဒဲမၩဖီၩ့ဖျ့ၭပၧၩလၧဆၧ၁ၭထၪ့နီၪ မွဲဘဲၫ၁့ၪလဲၪ. ဘဲၫန၁့ၪယၪဘၪ လၧယွၩအဆၧထံၫဆၧဒီၪ (ဆၧ၁ုၭကျဲၩ့) အီၪ၀ဲၩလၧနဂးနီၪ, နဆၧလၧၫ့ ဆၧဎွ့ၩလအီၪဘၪလါနၫ့ဂ့ၩနီၪ, နမိဘၪမၩခိးမၩတၩထဲၩ့ၦဂူၫဂၩကြၨၭ၀့ၫ ဆံၭဒိၪလဲၪ.`