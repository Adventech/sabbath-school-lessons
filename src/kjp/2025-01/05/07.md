---
title:  ဆီၫ့မီၪ့အၪထၪ့လၧယၫ
date:   31/01/2025
---

ဖီ Ellen G. White, "Idolatry at Sinai," pp. 315-330, in Patriarchs and Prophets.

ဘၪထွ့ၫလၧဆၧမၩမၪဆၧ ၦဘၩထၪ့ထီၫ့ချီဖိၪအဂၩ့နီၪ, Ellen G. White စံၭ၀့ၫဒၪ, “ၦအံၫစရ့လၭဖိၪ၁ံၪ အ၁ၭလတီၩဘၪလၧထံၫခးအဖၫ့ခိၪ, ဒဲထၫ့ဒုၪဒၩ အစဎွၩလဂၩ လၧအဖ့ၪလၫ့အ၀့ၫဆၧယိၭဎၧၫ့ဒဲအၪ့မၧၫ့အ၀့ၫ၁ံၪအဆၧအီၪတီၩ ၀့ၫလၧဆၧအခိးအတၩနီၪလီၫ. လၧဆၧနီၪအဂး ယွၩအဆၧပၧၩ့ဆၧပြၭ မိဘၪ အီၪက့ၪဆၧစ့ၩရၫ့တီၩလၧဆၧလအီၪတီၩဘၪ လၧထံၫခးအဖၫ့ခိၪနီၪလီၫ. လၧဆၧ မၩယီၩအဖၧၩ့ဒၪလ့ၬနီၪ ကဆါယွၩထုၭဖျီၪအဆၧယၫ့၁ုၪ့ယၫ့၁ၭနီၪလီၫ. လၧအ၀့ၫ အီၪက့ၪဂုးခၧၫ့အဆၧမၪလူၬအခၫနီၪ အ၀့ၫဖ့ၪလၫ့ဆၧပျီၩဖျ့ၭရွံအၪ့ထုၫ့န့ဆၧ အဂးဒဲဆၧနီၫ့ယါလၩ့ထဲၩ့၁ၭအဂးဆ့နီၪလီၫ. လၧဆၧလမံၩ့ဎးနီၪ မိမၩထုၬခွံၬဆၧ ပိၩ့ထၪ့ဆုးလီၩ့ဆၧခိၭမၬခိၭမၬနီၪလီၫ.

“ဆၧဒဲၩဘၭနီၪ မိဘၪဆၧစ့ၩရၫ့ခွံၬ၀့ၫတၡါ, ဘဲၫကဆါယွၩစ့ၩရၫ့ခွံၬဆၨၩ ဆၬအနဲၩ့အဎီၩ့မၩအၧၩ့မၩ၁ၫ့ဆၧလၧဆၧဂၩ့ဆၧဖၪ့လဖၪအ၁ိၭနီၪလီၫ. လၧဆၧ စ့ၩရၫ့တီၩဆၧလၧ ၦမၩဒဲၩဘၭဆၧအဖၫ့ခိၪနီၪ, စမိစ့ၭ, ဘဲၫၦမၩဆၧလၧကဆါယွၩ အလးလဂၩအ၁ိၭ, မိဘၪကွ့ၭနဲၪ့ထၬ ဆၧရၫ့လၧၡၩခမျၧး၁ံၪအဆၧထၪ့ဒၩဆၧ အဂဲးနီၪလီၫ.

“ဆၧအဲၪလၧလၡၩနဲၪ့ဘၪ ဆၧစ့ၩရၫ့တီၩဆၧလၧဆၧဒဲၩဘၭအဖၫ့ခိၪနီၪ အဲၪဒိၭ၀့ၫဒၪလၧဆၧဒဲၩဘၭစ့ၩရၫ့လၩ့ဒၪ၀့ၫအ၁ၭနီၪလီၫ. . . . အနီၪမွဲလၧ အလမိမၩဆၫဘၪၦထီးအလူၬနီၪ အ၀့ၫစ့ၩရၫ့ၦလၧအထီၫလဖၪ, မွဲဆၧအီၪပဒၩ့ ထၬထီးၦလၧအခွး (millions) လဖၪ ထီးအလဘၪဘၪဆၧစ့ၩရၫ့လဂ့ၩအဂးနီၪ လီၫ. ဘဲၫ၁ိၭအမိထိးထဲၩ့တၩ့ထဲၩ့ၦအၪအၪဂီဂီနီၪ, အ၀့ၫစ့ၩရၫ့ၦၡၩၡၩဖိၪနီၪလီၫ.” Ellen G. White, Patriarchs and Prophets, pp. 324, 325.