---
title:  ယွၩအဆၧအဲၪအဆၧ၁ၭထၪ့
date:   25/01/2025
---

### ဖီလနွ့ၫယီၩအဂးဆၧမၩလိၪ

အၪ့အူၭ ၇၈; ယိနၫ ၄း၁-၄; မၭ၁ုၫ ၁၀း၈; မၭ၁ုၫ ၂၁း၁၂, ၁၃; ယ့ၫရမဲအၫ ၅၁း၂၄, ၂၅; ရိမၫ ၁၂း၁၇-၂၁.

> <p>၁နိၫထီၫ့</p>
> “မွဲလါနၫ့ဘိၩယွၩအ၁ၭအီၪအ၀့ၫ၁ံၪ, ဖျါခွံၬအဆၧအၧၩ့တၭ, လမၩ ဂၭဂီၩ့ဘၪ၀့ၫနီၪ, ဘိၭကၠၪခွံၬအဆၧ၁ၭထၪ့အၪဖၧၫ့တၭ, ထိၪဂဲၩအ၁ၭ ခဲၩထၪ့ထီးအလူၬဆ့အ့ၬ” (အၪ့အူၭ ၇၈း၃၈).

ကဆါယွၩအဆၧအဲၪအဆၧယၫ့၁ၭနီၪ လၧၫ့ဎွ့ၩ၀့ၫအီၪဂုး၀့ၫကိၭအဆၧၫ့ အထီဒ့ၭလါနၫ့ဂ့ၩ ၦအၪဂၩဒၪ၀့ၫလၧဆၧ၁ၭထၪ့ဆၧနီၪ မွဲဆၧထံၬထၬလမံၩ့လီၫ. ကဆါယွၩအ့ၪမွဲကဲၪဆၧအဲၪဆၧကွံၩနီၪ ကြၨၭထုၭဖျီၪထၪ့အဆၧ၁ၭထၪ့ဆၧအ့ၬ. ဆၧဆီၫ့မီၪ့အီၪက့ၪ၁ၭနီၪ မိစံၭ၀့ၫအဘၪလါနၫ့ဂ့ၩ ဘၪအ့ၬဆ့လီၫ. အဆၧ၁ၭထၪ့ နီၪအီၪဂဲၫလၧအဆၧအဲၪတီၩတီၩလီၫ.

ၦလနၩ့နၩ့စံၭ၀့ၫဒၪ ယွၩလၧလံၬလးလံၩအထီနီၪ မွဲယွၩလၧအ၁ၭထၪ့, အ၁ၭ ခ့ၬဆၧလဂၩ ဒဲအ့ၪမွဲလၧဆၧအုၩ့လၩ့အ၁ၫ့အထီနီၪ မွဲယွၩလၧအအဲၪဆၧလဂၩနီၪ လီၫ. လါနၫ့ဂ့ၩကဆါယွၩအီၪလဂၩဎးလီၫ, ၦနဲၪဖျီၪအ၁ၭလၧဆၧအထီနံၫထီလူၬ မွဲကဆါယွၩယီၩလီၫ. ဆၧအဲၪဆၧကွံၩကဆါယွၩအ၁ၭထၪ့ဆၧနီၪ လၧဆၧအၧၩ့ ဆၧ၁ၫ့အဖၫ့ခိၪလီၫ. ယ့ၫရှူၬအနၫ့ဆါဒၪ၀့ၫထုၭဖျီၪအ၁ၭဂဲၫထၪ့လၧဆၧအၧၩ့ ဆၧ၁ၫ့အဖၫ့ခိၪ (ထၪ့ဒၩဆၧအၧၩ့ဆၧ၁ၫ့), ဒဲလၧလံၬဆံၫ့ဎံၪအ၁ၫ့ဖၧၩ့ဆ့ ဆၧ၁ီၪ့ ဆၧ၁ၫ့အီၪ၀့ၫဒၪလၧဆၧတီၩဆၧလီၩ့ ဒဲဆၧမၩခ့ၬဆၧဘဲၫယွၩမ့ၬလဲၩဆၧလတီၩ လလီၩ့ဘၪအ၁ိၭနီၪလီၫ.

ယွၩအ၁ၭထၪ့ဆၧကိၭအဆၧၫ့အထီနီၪ မွဲလၧအဆၧတီၩဆၧလီၩ့ဒဲဆၧအဲၪ ဆၧကွံၩအဆၧမၩဆၧၫ့ထဲၩ့ ဆၧအၧၩ့ဆၧ၁ၫ့ဒဲဆၧလတီၩလလီၩ့ဘၪလဖၪနီၪလီၫ. မွဲဆၧဂ့ၩဆၧဘွၩဆၧတီၩဆၧလီၩ့နီၪ လၩ့ထံးဂ့ၩဘၪအကၠီၩ့ ထိးဆၧၫ့ဆၧ အၧၩ့ဆၧ၁ၫ့ဒဲဆၧလတီၩလလီၩ့ဘၪန့အ့ၬလီၫ. ဆၧလၧဆၧအဲၪနီၪ အ၁ၭမုၬလၧ ၦဘၪထိးဆၧမၩအၧၩ့မၩ၁ၫ့အဖၧၩ့အ့ၬ. မွဲဆၧနီၪဆၧတီၩဆၧလီၩ့ဒဲဆၧအဲၪဆၧကွံၩ နီၪ အီၪပဒၩ့ဆၧအၧၩ့ဆၧ၁ၫ့ဒဲမိမၩလၩ့မါခွံၬ၀့ၫ, ပစံၭလၧဆၧစ့ၩရၫ့တီၩဆၧနီၪ လီၫ. ဆၧ၁ၭထၪ့အဆံၫ့အဎံၪနီၪ ထုၭဖျီၪထၪ့ဆၧအဲၪအဆံၫ့အဎံၪလီၫ.