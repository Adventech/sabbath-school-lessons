---
title:  ၁ုၪ့အုၭ၁ၭအုၭလၧဆၧအၧၩ့ဆၧ၁ၫ့အကၠီၩ့
date:   26/01/2025
---

ကဆါယွၩနီၪအဲၪဆၧတီၩဆၧလီၩ့ ဒဲမ့ၬလဲၩဆၧအၧၩ့ဆၧ၁ၫ့လီၫ. မွဲဆၧနီၪ, ဆၧဒဲၩဘၭဒဲဆၧအၧၩ့ဆၧ၁ၫ့နီၪ မၩဂဲၩ၀ၭကဆါယွၩအဆၧယၫ့၁ၭဆၧ ဒဲအဆၧယၫ့ ၁ုၪ့ယၫ့၁ၭဆၧနီၪ အ၁ၭထၪ့၁ၭခ့ၬဆၧအၧၩ့ဆၧ၁ၫ့ထီးနီၪလီၫ. ကဆါယွၩမ့ၬလဲၩ ဆၧအၧၩ့ဆၧ၁ၫ့နီၪ မွဲလၧဆၧအၧၩ့ဆၧ၁ၫ့မၩဆၫမၩနၭ ယွၩအဆၧဘၪတဲၩ့လဖၪ အကၠီၩ့နီၪလီၫ. လၧလံၬဆံၫ့ဎံၪအဆၧလီၩဖျီၪထၪ့ဆၧအဖၧၩ့ ကဆါယွၩအ၁ၭဘၪ ထံၭ (အ၁ၭဘၪဆၫ) ၀့ၫခိၭမၬခိၭမၬလၧၦၡၩအဆၧပိၩ့ထၪ့ဆၧအကၠီၩ့နီၪလီၫ. ပဒၪဘၪဆၧလ့ၩခၫ့ဖျီၫ့ဘဲၫယီၩလီၫး

- ၡၩခမျၧးပိၩ့ထၪ့ကဆါယွၩဒဲမၩဆၧအၧၩ့ဆၧ၁ၫ့, လၩ့၁ၭဘၪ၁ၭလိၪ, လၩ့၁ၭမဲၪ၁ၭဖျဲၩ့လၧဆၧမၩ၁အုၩ့၁ကၠၩ့ (ရက်စက်ယုတ်မာမၤ) ၁ံၪ, ထီးဒၪလ့ၬဆၧလုထၪ့ဖိၪ၁-လၧမ့ၪဒဲဆၧလၩ့၁ၭလိၬ၁ၭဖၧး အၧၩ့အၧၩ့ ၁ၫ့၁ၫ့လၧယွၩအမ့ၬ၁-ဖၧၩ့နီၪလီၫ.
- ယွၩဘၪ၁ုၭယဲၩ့ခွံၬအ၁ၭ လၧၦခမျၧး၁ံၪအဆၧရွံအၪ့ထုၫ့ဆၧနီၪလီၫ.
- အၡၩခမျၧး၁ံၪဘၪဆၧမၩနၧၩ့မၩစၪ, ဆၧမၩအၧၩ့မၩနၭ၀့ၫလၧၦလခီၫ ဘၩ့မုးဖိၪ၁ံၪ.
- အၡၩခမျၧး၁ံၪကိၭၡၭထၪ့ယွၩ လၧဆၧမၩဖီၩ့ဖျ့ၭအဂး.
- ကဆါယွၩမၩဖီၩ့ဖျ့ၭအၡၩခမျၧး၁ံၪ လၧအဆၧယၫ့၁ၭဆၧအဖၧၩ့.
- အၡၩခမျၧး၁ံၪပိၩ့ထၪ့ဆၧကဒီၭ, အၧၩ့၁ၫ့ခံၭပံၭအၪနဲၪ့အလးနီၪဒံၭ.
- လၧဆၧအၧၩ့၁ၫ့ခံၭပံၭဒဲဆၧတီၩလၩ့မါခွံၬ (ဆၧအဲၪဘိၩ့ဆၧ) အဖၧၩ့ လါနၫ့ဂ့ၩ, ကဆါယွၩဂဲၫဒၪထဲၩ့အၡၩခမျး၁ံၪ ခိၭမၬခိၭမၬလၧအဆၧတီၩ ဆၧလီၩ့လၧထုၬလန့ဘၪ, လၧဆၧအွံၪ၁ၭဆၧၩ့နၧၩ့ဆၧ, လၧအခိးအတၩ လၩ့လိလၩ့လၭ, ဒဲလၧဆၧအဲၪဆၧယၫ့၁ၭ အဒိၪအယိၬအဖၧၩ့နီၪလီၫ.

`ဖီ အၪ့အူၭ ၇၈. ဆၧထုၭဖျီၪထၪ့ယွၩအဆၧစံၭဆၧၫ့ထဲၩ့ အၡၩခမျၧး ၁ံၪအဆၧပိၩ့ထၪ့ဆၧထၧၫ့ထီယၫနီၪ မွဲဆၧနီၪလဲၪ.`

လံၬဆံၫ့ဎံၪလီၩဖျီၪ၀့ၫဒၪ, ဆၧအဲၪဒဲဆၧစ့ၩရၫ့တီၩဆၧနီၪ အီၪဆုးဘုၭ၁ၭ (ဘဲၩ့ဘီၩ့) လိၬ၁ၭနီၪလီၫ. ယွၩအ၁ၭထၪ့ဆၧနီၪ ကဲၪယုၩယါလၧအဆၧအဲၪ မၩဆၧၫ့ထဲၩ့ဆၧအၧၩ့ဆၧ၁ၫ့, မွဲဆၧအၧၩ့ဆၧ၁ၫ့မၩဘၪထံၭဆၫယွၩအဖိၪအလံၩ ၁ံၪကိၭအဆၧၫ့အထီဒ့ၭနီၪလီၫ. လံၬဆံၫ့ဎံၪထုၭဖျီၪလီၩဆၧလၧ ကဆါယွၩ အ၁ၭထၪ့, အ၁ၭကဲၪ့ကိၭအဆၧၫ့အထီ လၧဆၧလတီၩလလီၩ့ဘၪနီၪ နးဖၧၫ့နးကၠၪ အ့ၬ.

လၧအၡၩခမျၧး၁ံၪစဲၪ့ဒၪအ၀့ၫ ဒဲထုၭပဲၩခွံၬအ၁ၭခိၭမၬခိၭမၬလါနၫ့ဂ့ၩ, ယွၩဂဲၫထဲၩ့ယိထွ့ၫဆုးလီၩ့အ၀့ၫ၁ံၪထၧၫ့ထီယၫ လၧအဆၧအဲၪဆၧယၫ့၁ၭအဖၧၩ့ အၪနဲၪ့ဒံၭပဆိၫ့မုလါ၁့ၪဒံၭနီၪလီၫ (နံၫဟမဲအၫ ၉း၇-၃၃). အၡါမၬနီၪ, ဘဲၫ အၪ့အူၭ ၇၈း၃၈ စံၭ၀့ၫအ၁ိၭ, “မွဲလါနၫ့ဘိၩယွၩအ၁ၭအီၪအ၀့ၫ၁ံၪ, ဖျါခွံၬအဆၧ အၧၩ့တၭ, လမၩဂၭဂီၩ့ဘၪ၀့ၫနီၪ, ဘိၭကၠၪခွံၬအဆၧ၁ၭထၪ့အၪဖၧၫ့တၭ, ထိၪဂဲၩ အ၁ၭခဲၩထၪ့ထီးအလူၬဆ့အ့ၬ” နီၪလီၫ.

`မွဲတၡါ, န၁ၭထၪ့ဆၧလၧဆၧအၧၩ့ဆၧ၁ၫ့ မၩဘၪထံၭၦၡၩအ၁ၭနီၪ လီၫ. ၁ၭအဆၧဘၪထိး (emotion) ယီၩ ဒုၭနၪ၁့ၪအၪထၪ့ပၧၩလၧ ကဆါယွၩအ၁ၭထၪ့ဆၧလၧ ဆၧအၧၩ့ဆၧ၁ၫ့အဖၫ့ခိၪနီၪ ဘဲၫ၁့ၪလဲၪ.`