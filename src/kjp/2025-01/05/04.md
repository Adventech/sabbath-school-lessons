---
title:  ဆၧ၁ၭထၪ့ဆၧလၧအတီၩအလီၩ့
date:   28/01/2025
---

လၧဆၧ၁ၭထၪ့ဆၧအခံးအဂၩ့လဂ့ၩဘၪ, လကြၨၭဘၪအီၪအၪမံၩ့အကျၩနီၪ, လ့ၬဆံၫ့ဎံၪ၁ီၪ့လိၪ “ဆၧ၁ၭထၪ့ဆၧအတီၩအလီၩ့” ဆ့လီၫ.

ဆီၫ့မီၪ့ယိလၧမိလဂၩ ယိထွ့ၫအဖိၪမုၪအ၁ၭအီၪ၁ၧၫ့နံၪ့လဂၩကွ့ၩ (လိၬကွ့ၩ) လၧဆၧပျၩ့ဖၧၩ့တၭ, ဆၧကဲၪထၪ့ရှၤၭ၀့ၫလၧ ၦအခွၫလဂၩဂဲၫမၩဘၪထံၭအဖိၪမုၪ နီၪလီၫ. မိလဂၩနီၪ ကြၨၭအ၁ၭထၪ့၀့ၫအ့ၬဧၪ. မွဲတၡါလီၫ. ဆၧ၁ၭထၪ့ဆၧနီၪ မွဲဆၧအဲၪအဆၧမၩဆၧၫ့ထဲၩ့ဆၧကဲၪထၪ့အ၁ၭနီၪလီၫ. အနီၪမွဲဆၧအဒီၩ့အထ့ၬ လၧပမိနၪ၁့ၪကဆါယွၩ “အဆၧ၁ၭထၪ့ဆၧလၧအတီၩအလီၩ့” နီၪလီၫ.

`ဖီ မၭ၁ုၫ ၂၁း၁၂, ၁၃ ဒဲ ယီဟၫ့ ၂း၁၄, ၁၅. ကဆါယ့ၫရှူၬအဆၧမၩဆၧၫ့ထဲၩ့ဆၧလၧ ယွၩအဆၧလုဂံၪ့ဘၪဆၧမၩဘၪ၁ၭလိၪနီၪ လီၩဘၪ ပၧၩမွဲဆၧနီၪလၧ အ၁ၭထၪ့ဆၧအၧၩ့ဆၧ၁ၫ့အဂဲးနီၪလီၫ.`

လၧဆၧအဒီၩ့အထ့ၬဖၧၩ့ယီၩ, ယ့ၫရှူၬထုၭဖျီၪထၪ့ “ယွၩအဆၧ၁ၭအီၪဆၧ” လၧဆၧ၁ၭထၪ့အတီၩအလီၩ့ ထၫ့ဒုၪဒၩၦလၧမၩယွၩအဆၧလုဂံၪ့ဘဲၫ “ၦထမျၬ အဖၧၩ့” လၧအမၩနၧၩ့မၩစၪၦမုၪမဲၫ၁ံၪ, ၦဖိၪဎွ့ၪ၁ံၪ, ဒဲၦအၡၪ့ဖိၪ၁ံၪနီၪလီၫ (မၭ၁ုၫ ၂၁း၁၃; ထိၪဎီၩ့လၧ ယီဟၫ့ ၂း၁၆). ဆၧလုဂံၪ့အဆၧထံၫဆၧဒီၪ (ဆၧ၁ုၭဆၧ ကျဲၩ့) လၧအဘၪမွဲယွၩအဆၧကွဲၪဖျါဒဲအဆၧမၩဆံၫ့ၦဒဲၩဘၭဖိၪ၁ံၪနီၪ, ဘၪဆၧမၩကဲၪထၪ့ဆၧအၪ့လံၬအၪ့လီၫဆၧ ဒဲဆၧမၩနၧၩ့မၩစၪဆၧလၧၦဂဲးဆါဘၭဆါ၁ံၪ အဖၫ့ခိၪနီၪလီၫ. ယ့ၫရှူၬအ၁ၭထၪ့ဆၧလၧအလၩ့၁ၭဆၫဒဲအလၩ့၁ၭဘၪ၁ၭလိၪနီၪ ကြၨၭအ့ၬဧၪ.

မၫကၧၭ ၁၀း၁၃, ၁၄ ဒဲ ၃း၄, ၅ နီၪ ဖ့ၪလၫ့ဆၧဒီၩ့အၪထၪ့လၧယွၩအဆၧ ၁ၭထၪ့အတီၩအလီၩ့အဂဲးနီၪလီၫ. လၧၦဂဲၫဆိၬဖိၪ၁-ဆံၭ၁ံၪလၧယ့ၫရှူၬအအီၪဒဲ “အထံၩအဖျဲ၁ံၪအၪ့လၬ ၦလၧအဂဲၫဆိၬ၀့ၫလဖၪနီၪ,” “ယ့ၫရှူၬအ၁ၭဆၫ” “အ၁ၭထၪ့” ၀့ၫဒၪတၭစံၭ၀့ၫဒၪ, “ဖိၪ၁-ဆံၭလဖၪနီၪ ဖ့ၪလၫ့အဂဲၫလၧယအီၪတၭ, ထီးပဒၩ့အ၀့ၫ၁ံၪလဂ့ၩ” (မၫကၧၭ ၁၀း၁၃, ၁၄).

လၧဆၧလးအဂၩနီၪဒီၭ, ၦဖၫရစံၫဖိၪ၁ံၪခိၭယ့ၫရှူၬလၧ မိအီၪက့ၪဆၧမၪ လၧအမၩဘျၪထဲၩ့ၦအဆၫလၧမး၁ံၫနံၩအကၠီၩ့နီၪ, ယ့ၫရှူၬအၪ့စၪ့အ၀့ၫ၁ံၪ, “ဆၧလၧမး၁ံၫအနံၩနီၪ မွဲအကြၨၭမၩဆၧဂ့ၩ, မၩဆၧအၧၩ့လဲၪ. မွဲအကြၨၭထိးထဲၩ့တၩ့ ထဲၩ့၁ၭမၧၫ့နီၪ, မၩ၁ံၫ၁ၭမၧၫ့လဲၪ” (မၫကၧၭ ၃း၄). “မွဲအ၁ုၪ့အုၭအ၁ၭအုၭလၧ အ၀့ၫ၁ံၪအ၁ၭနီၩ့အကၠီၩ့တၭ, ယိဆၧ၀ၬ၀ၬလၧအ၁ၭခိထၪ့နီၪ” ဒဲမၩဘျၪထဲၩ့ ၦလဂၩနီၪအဆၧဆၫလီၫ (မၫကၧၭ ၃း၅). ကဆါဎရံၬအ၁ၭထၪ့ဆၧနီၪဘၪထွ့ၫ လၧဆၧ၁ုၪ့အုၭ၁ၭအုၭလၧအ၀့ၫ၁ံၪအ၁ၭနီၩ့ခိၪနီၩ့အကၠီၩ့, အနီၪမွဲဆၧ၁ၭထၪ့တီၩ လီၩ့, ဘဲၫဆၧထီးန့၀့ၫလၧ ယွၩအဆၧ၁ၭထၪ့အတီၩအလီၩ့လၧလံၬဆံၫ့ဎံၪအလး လံၩအထီအ၁ိၭနီၪလီၫ. ဆၧအၧၩ့ဆၧ၁ၫ့အဆၧမၩဘၪထံၭနီၪ လမၩခိမၩ၀ီၩဘၪ ဆၧအဲၪနီၪမိအီၪဧၪ, လၩ့ဆၫ့ဒၪဆၧထီးဆၧအၧၩ့ဆၧ၁ၫ့မၩဆၫၦလဂၩဂၩလၧ အအဲၪ၀့ၫနီၪ မိကဲၪဘဲၫ၁့ၪလဲၪ.

`ပဘၪအီၪထုၪ့၁ုၪ့ထုၪ့၁ၭ ထီးပအီၪက့ၪဆၧ၁ၭထၪ့လၧအလမွဲဘၪ ဆၧတီၩနီၪ, “ဘဲၫဆၧ၁ၭထၪ့အတီၩအလီၩ့” အ၁ိၭလဂ့ၩအဂးနီၪဘဲၫ၁့ၪ လဲၪ. ဘၪမွဲနီၪ မွဲဆၧမၩယီၫလၧပမိအီၪက့ၪပဒၩ့ပ၁ၭလၧ လဘၪဖၧၩ့၁ၭ ဘၪနီၪဘဲၫ၁့ၪလဲၪ.`