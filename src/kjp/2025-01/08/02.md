---
title:  ပစဎွၩကဆါယွၩ
date:   16/02/2025
---

“ကဆါယွၩမွဲပစဎွၩလီၫ,” ၁ၭဘၪ့ဆၧအီၪကီၪ့ဆရၫလဂၩ၁ီၪ့လိၪဆၧလၧ ဆၧမၩလိၪကၠီၩ့လီၫ. ဆရၫနီၪစံၭ၀့ၫဒံၭ, “ဆၧနီၪမွဲကဆါယွၩပၧၩ့ဆုးထၬဆၧကိၭမံၩ့လၧဆၧမၩအ၁ၭအဖၫ့ခိၪလီၫ.” ၁ၭဘၪ့လၧခမျၧးကျၩလဂၩစံၭဆၧၫ့၀့ၫဒၪ လၧဆၧအၪ့စၪ့, “အ့ၪမွဲယွၩပၧၩ့ဆုးထၬဆၧကိၭမံၩ့နီၪ, အ၀့ၫဆီၫ့မီၪ့ဆၧလၧ ယထွံၪဆ့ဧၪ. ဘၪမွဲနီၪကဆါယွၩမၩ၁ံၫယထွံၪလဲၪ” နီၪလီၫ.

ဆၧအီၪကီၪ့ဆရၫစံၭဆၧၫ့ထဲၩ့၀့ၫ, “ဆၧနီၪမွဲဘၪလီၩကၪလမံၩ့လီၫ. လါနၫ့ဂ့ၩဘၪလဖၧၫ့ဖၧၫ့နီၪ ကဆါယွၩပျဲၩဆၧကၪဆၧဂဲၩလၧပဘၪဒၪဆၧၫ့ယၫ ၀့ၫဆ့နီၪလီၫ. ယနၪ့ထၪ့ထဲၩ့အဆၧၫ့အထီ လၧယထွံၪ၁ံၫဒံၭဒၪအိၩ, မွဲဆၧကၪ ဆၧဂဲၩ့လၧယဂးဆ့လီၫ. လါနၫ့ဂ့ၩထီးမွဲယဖံၫဖံၫ၁ံၫအခၫနီၪ ယဘၪဒၪဆၧၫ့ယၫ ဆၧကၪဂဲၩနၭနဲၪ့အခၪ့ထံၭလဖၧၫ့ဒံၭနီၪလီၫ...”

ထီးနီၪလဖၧၫ့ဆၧအီၪထီလဆိဖိၪဂီၩ့နီၪ ၦလဂၩစံၭဆၧၫ့ထဲၩ့၀့ၫ, “အ့ၪမွဲဘဲၫ နီၪ ယွၩမၩ၁ံၫယထွံၪယီၩ ဘဲၫ၁ိၭယမိဘၪတဲၩ့၀ဲၩယ၁ၭလၧ, ယဖံၫဖံၫမိ၁ံၫအထီ ဧၪ.” ဆၧကွ့ၭဒီၩ့ဆၧယီၩ Divine Attributes: Knowing the Covenantal God of Scripture (Michigan: Baker Academic, 2021), p. 141.

ဘၪလဘျၩ့ဘျၩ့နီၪ ၦဆီၫ့မီၪ့ဆၧလၧကဆါယွၩမၩကဲၪထၪ့ဆၧမၩအ၁ၭ ကိၭမံၩ့ဒ့ၭလီၫ. ဘဲၫၦစံၭ၀့ၫအ၁ိၭ, ကဆါယွၩမွဲ၁့ၪဆၧလူၬတၭ, ကယဲမွဲဆၧကဲၪ ထၪ့အ၁ၭဆၧဂ့ၩ, ဆၧအၧၩ့ထီးအလူၬနီၪ, မွဲကဆါယွၩအဆၧဘၪအ၁ၭနီၪလီၫ. ဆၧဆီၫ့မီၪ့မၪဆၧ ကဲၪထၪ့လၧဆၧလးဎံၩ့စီၪ့လ့ၬနီၪလီၫ.

`ဖီ အၪ့အူၭ ၈၁း၁၁-၁၄; အဲၫစ့ယၫ ၃၀း၁၅, ၁၈; အဲၫစ့ယၫ ၆၆း၄; ဒဲ လုကၭ ၁၃း၃၄. ဆၧစံၭဆၧမွဲဆၧနီၪလၧ ကဆါမၩကဲၪထၪ့ဆၧအဂ့ၩ အအၧၩ့ထီးအလူၬနီၪလဲၪ.`

လၧဆၧမၩအ၁ၭအၪမံၩ့အကျၩ, ကဆါယွၩစံၭ၀့ၫပျၩ့ပျၩ့ထ့ၬထ့ၬလၧ လဘၪလၩ့ဎိၭဘၪလၧအ၀့ၫအ၁ၭဘၪအီၪအၪမၬလီၫ. အ၀့ၫမၩဆၧလနၩ့လၧအဆိၫ့ မုလါလၧအၡၩခမျၧး၁ံၪမိကဲၪထၪ့၀့ၫနီၪအီၪ၀့ၫဒၪ, လါနၫ့ဂ့ၩဘၪလနၩ့နၩ့နီၪ အ၀့ၫဂၪ့အုၩလၧအၡၩခမျၧး၁ံၪအဂးဆ့လီၫ. “မွဲလါနၫ့တၭယၡၩခမျၧးလခိၭနၪ ဘၪယလူယထၫတၭ, . . . ယၡၩခမျၧးအ့ၪခိၭနၪယလူ အံၫစရ့လၭအ့ၪဖိၬယဖၧၩ့ ၁ုၪ့ဖၧၩ့၁ၭတၭ, လၧလဆိဖိၪအထးဖၧၩ့နီၪ, ယမိဒုၭဆၪ့လၩ့အ၀့ၫ၁ံၪအဒုၪအဒၩ, ဒဲအီၪက့ၪထဲၩ့ဒီၭယစူၪလၧၦထၫ့ဒုၪဒၩအ၀့ၫ၁ံၪအလီၩ့လီၫ” (အၪ့အူၭ ၈၁း၁၁, ၁၃, ၁၄).

ဆီၫ့မီၪ့ထဲၩ့ဆၧနၪ၁့ၪလၧကဆါယွၩမၩကဲၪထၪ့ဆၧထီးအလူၬ ဒဲဘၪ န့၀့ၫအ၁ၭနီၪလါဆံၭ. ဆၧ၁ီၪ့ဆၧ၁ၫ့ဘဲၫနီၪ မိဒုၭကဲၪထၪ့ဆၧကၪဆၧဂဲၩ, လၩ့ဆၫ့ဒၪဆၧလၧအဘၪထွ့ၫလၧ ဆၧအၧၩ့ဆၧ၁ၫ့အဆၧမၩအ၁ၭနီၪလဲၪ.