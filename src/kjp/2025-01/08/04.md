---
title:  ဘၪအဲၪကဆါယွၩ
date:   18/02/2025
---

ကဆါယွၩလၧအ၁့ၪဆၧလူၬနီၪ မွဲစံၭ၀့ၫဒၪလၧ ဆၧအကျိၭလၧလကဲၪဘၪ (logically impossible) နီၪမၩ၀့ၫန့နီၪမွဲအ့ၬ. လၧဆၧကြၨၭဆၧဘၪအဖၧၩ့, ကဆါယွၩအီၪက့ၪလၩ့ဆၧလၧၦလဂၩဂၩ မိအဲၪအ၀့ၫဘၪထွ့ၫလိၬ၁ၭလါခီၫ လါခီၫ (causally) နီၪ မၩ၀့ၫအ့ၬ. အ့ၪအီၪက့ၪလၩ့၀ဲၩဆၧလမံၩ့မံၩ့ယူၭနီၪ မွဲဆၧပျီၩဖျ့ၭအ့ၬနီၪလီၫ. အ့ၪပစံၭလၧအဖၨၪနီၪ, ကဆါယွၩမၩဆီၪ့န့ (ထုၭဆီၪ့န့) လၧမိအဲၪအ၀့ၫအဂးမၩ၀့ၫန့အ့ၬ, မၩ၀့ၫအ့ၬ. အ့ၪမွဲလၧဆၧမၩန့ဆီၪ့နီၪ မွဲဆၧအဲၪ လၧၩ့အ့ၬနီၪလီၫ.

`ဖီ မၭ၁ုၫ ၂၂း၃၇ ဒဲ ၅မိစ့ၭ ၆း၄, ၅. ဆၧ၁ီၪ့လိၪပၧၩလၧဆၧပျီၩဖျ့ၭ အမွဲအဘၪနီၪ မွဲဆၧနီၪလဲၪ.`

ဆၧမၪလူၬအဒိၪထုၬ, ဘၪအဲၪကဆါယွၩ (ယဟိ၀ၩ), ဖ့ၪလၫ့ဆၧထိး၁ၭ လၧယွၩမၩ၀့ၫဒၪ, တၡါ, လၧၦကိၭဂၩမိအဲၪအ၀့ၫနီၪလီၫ. မွဲလါနၫ့ဘိၩ, မွဲၦကိၭဂၩ အဲၪကဆါယွၩအ့ၬ. ဘၪဆၧနီၪလဲၪအိၩ, ယွၩမၩဆၧလမံၩ့ဎးလၧၦကိၭဂၩမိအဲၪအ၀့ၫနီၪ မွဲအ့ၬဧၪ. စံၭကဒီၭလဖၧၫ့, မွဲလၧဆၧအဲၪ, မိဘၪအဲၪနီၪ, ဘၪအီၪလၧဆၧပျီၩဖျ့ၭနီၪလီၫ.

`ဖီ ဟံဘြုၫ ၆း၁၇, ၁၈ ဒဲ တဲတၧၭ ၁း၂. ဆၧ၁ီၪ့လိၪပၧၩ မွဲဆၧနီၪ လၧကဆါအဂဲးနီၪလဲၪ.`

၄မိစ့ၭ ၂၃း၁၉ စံၭ၀့ၫဒၪ, “ယွၩမွဲၦၡၩလၧအချဲၩ့ဘျံၭချဲၩ့ဘျၪဆၧအ့ၬ.” မွဲယွၩလၧအချဲၩ့ဆၧအဘျံၭအဘျၪလ၁့ၪဘၪလဂၩ (တဲတၧၭ ၁း၂), ယွၩအီၪက့ၪ ဂုးခၧၫ့အလူဒဲမၩလၩ့မါခွံၬအဆၧအုၩ့လၩ့ (ဆၧဆိၪလၩ့အ၁ၭ) နီၪနးဆိၭအ့ၬ (ဟံဘြုၫ ၆း၁၇, ၁၈). လၧဆၧကြၨၭဆၧဘၪဖၧၩ့, အ့ၪယွၩအုၩ့လၩ့ဆၧဒဲအီၪက့ၪ လၩ့အ၁ၭလၧဆၧလမံၩ့မံၩ့နီၪ, အ၀့ၫအဆၧထွ့ၫဆၧလၧယၫနီၪ မိအီၪက့ၪဆၧၫ့ စဲၪ (limited) ၀့ၫဒၪလၧအဆၧအုၩ့လၩ့နီၪလီၫ.

အၪနဲၪ့အနီၪ, ကဆါယွၩဖ့ၪလၫ့ဆၧပျီၩဖျ့ၭရွံန့ဆၧ လၧအဆၧဘၪတဲၩ့၁ံၪ အအီၪနီၪ မွဲကဆါယွၩအဲၪဒိၭ၀့ၫ, အ့ၪမွဲၦၡၩရွံအၪ့ထုၫ့ဆၧနီၪ မွဲကဆါယွၩအဆၧမၩအ့ၬလီၫ. အ့ၪမွဲကဆါယွၩဖ့ၪလၫ့အၭလၩ့အ၁ၭယူၭလၧ အဖ့ၪလၫ့အဆၧဘၪတဲၩ့၁ံၪလဖၪလၧဆၧပျီၩဖျ့ၭနီၪ, ၦၡၩန့ဘၪဆၧ၁့ၪဆၧဘၪ (ability) လၧအမိထၫ့ဒၩ ယွၩအဆၧဘၪ၁ၭနီၪ၁့ၪ၀့ၫဒၪဆ့လီၫ. ဆၧလၩ့၁ၭအုၭလမံၩ့နီၪ မွဲလၧၦၡၩမၩ၀့ၫ ဘဲၫနီၪအ၁ိၭအၪဒၪဆၧလီၫ. ဆၧအီၪအၪမံၩ့လဘၪဘၪယွၩအ၁ၭ လၧဆၧကဲၪထၪ့၁ၭလဖၪအကျၩနီၪတၭ, ပစံၭလၧဆၧကဲၪထၪ့၁ၭလဖၪနီၪ မွဲယွၩအဆၧမၩ မွဲအ့ၬနီၪလီၫ.

`နမၩဘၪမွဲဆၧနီၪလဲၪယူၭလဲၪ လၧယွၩလအဲၪဒိၭနမၩဘၪနီၪလဲၪ. ဆၧ၁ီၪ့လိၪပၧၩမွဲဆၧနီၪလမံၩ့လၧအမွဲအဘၪနီၪလဲ--မိကဲၪဆၧဖိၬထွ့ၫ ထၪ့အခဲၫ့လၧအလၩ့၁ၭမဲၪ၁့ၪ၀့ၫဒၪ-မွဲလၧဆၧပျီၩဖျ့ၭအကၠီၩ့နီၪလဲၪ.`