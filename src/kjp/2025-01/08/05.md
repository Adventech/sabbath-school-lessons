---
title:  ကဆါယွၩအဆၧနဲၪလိၪနဲၪဒီၩ့ဒဲအ၁ၭအီၪဆၧဎိၭဒီၪမၩဂ့ၩထၪ့ဆၧ
date:   19/02/2025
---

`ဖီ အ့ဖစၧၭ ၁း၉-၁၁. ဆၧစံၭပၧၩလၧဆၧဎိၭဒီၪဆိၫ၀ဲၩဆၧ (predestination) မွဲဆၧနီၪလမံၩ့လဲၪ. ၦလနၩ့နၩ့နီၪ ဘၪဆၧစ့ၩရၫ့ဆိၫ၀ဲၩ လၧဆၧမၧၫ့, လနၩ့နၩ့နီၪလၧဆၧ၁ံၫနီၪမွဲဆ့ဧၪ.`

ဂြံစၭအဆၧချဲၩ့ဖျိၪ့ (term) ကွ့ၭကျိၭ "predestination" လၧလံၬဆံၫ့ဎံၪ ဖၧၩ့ (prohorizo) နီၪ မွဲကဆါယွၩအီၪက့ၪဎိၭဒီၪဆိၫ၀ဲၩဆၧမိမၩအ၁ၭလဖၪ (history) နီၪမွဲအ့ၬ. အ့ၪမွဲဂြံစၭအဆၧချဲၩ့နီၪ အခီၫပယီၫအီၪလၧ “မိအီၪက့ၪ လၩ့၀ဲၩအ၁ၭ” နီၪလီၫ.

မွဲဘဲၫနီၪအ၁ိၭလီၫ, ၦလဂၩလါလါအီၪက့ၪ၀ဲၩအ၁ၭလၧ မိမၩဆၧလမံၩ့မံၩ့ လၧဆၧပျီၩဖျ့ၭအဖၧၩ့န့၀့ၫဒၪလီၫ. လံၬဆံၫ့ဎံၪစံၭ၀့ၫဒၪလၧ ယွၩမၩလၧခဲၫ့ခီၫလီၫ.

အဒီၩ့လၧ ရိမၫ ၈း၂၉, ၃၀ အဖၧၩ့, လံၬဖျိၪ့ “ဆၧဎိၭဒီၪ/စ့ၩရၫ့ဆိၫ၀ဲၩဆၧ” (predestination) နီၪ မွဲအချဲၩ့ဖ့ၪဒီၩ့၀့ၫ (refers) လၧကဆါယွၩကိၪ့ဆိၫ၀ဲၩ ဆၧ (plan) လၧယၫခီၫအဂး ထီးအ၀့ၫမၩန့မူၩဒၩလၧအဖ့ၪလၫ့ဆၧပျီၩဖျ့ၭ ၦအီၪက့ၪလၩ့၁ၭအဆၧဘၪတဲၩ့၁ံၪလဖၪနီၪလီၫ. ဘဲၫနီၪအ၁ိၭလီၫ, ယွၩယိထွ့ၫဆၧမၩ အ၁ၭလဖၪ လၧဆၧဎိၭဒီၪ၀ဲၩဆၧလၧယၫအဂးနီၪ အ၀့ၫအဲၪဒိၭဆၧထီးအလူၬ မိလ့ၩ၀့ၫ, မိထုၬ၀့ၫလၧဆၧဂ့ၩဆၧဘွၩအဖၧၩ့, လၧၦအီၪက့ၪဒိၪဆၧဖ့ၪလၫ့ဆၧ ပျီၩဖျ့ၭဒဲအီၪမၧၫ့၀့ၫလၧ ဆၧအဲၪအဆၧမၩဘၪထွ့ၫလိၬ၁ၭအကြၨၭအဘၪလဖၪနီၪ လီၫ.

အ့ဖစၧၭ ၁း၁၁ ထုၭဖျီၪလီၩ၀့ၫလၧ “ၦလၧအမၩဆၧထီးအလူၬ ထီးဒၪ အကိၪ့ထၪ့ဖၭလၩ့ဒၪ၀့ၫ ဘဲၫအဆၧကိၪ့၀ဲၩအ၁ိၭနီၪ, ပဘၪဆၧအီၪက့ၪ၀ဲၩပၧၩ, ဒဲပန့၁ၫဆၧလၧဎရံၬအဖၧၩ့နီၪလီၫ.” ဆၧနီၪမိစံၭ၀့ၫလၧ ကဆါယွၩအီၪက့ၪလၩ့ ဆၧကိၭမံၩ့လၧဆၧဘၪဒၪအ၁ၭလမံၩ့ဎးဧၪ . . . ဖီစဲၪလၧ အ့ဖစၧၭ ၁း၉-၁၁ နီၪ လၧဆၧယိထံၫလမံၩ့နီၪဆံၭ. မွဲဆၧကွ့ၭကျိၭဆၧယီၩ မိအီၪလၩ့ဆၫ့လိၬ၁ၭလၧ လံၬဆံၫ့ဎံၪအဆၧၫ့လဖၪလၧ အခၪ့ထံၭစံၭ၀့ၫလၧၦၡၩလထိးဆၧၫ့ဘၪ “ယွၩ အဆၧဘၪအ၁ၭ” (လုကၭ ၇း၃၀; ထိၪဎီၩ့လၧ လုကၭ ၁၃း၃၄; အၪ့အူၭ ၈၁း၁၁-၁၄). အ့ၪလံၬဆံၫ့ဎံၪလထၪ့ဒၩဘၪလိၬ၁ၭနီၪ, ပကြၨၭနၪ၁့ၪလံၬဆံၫ့ဎံၪအဆၧၫ့ လဖၪယီၩ အီၪၡီၩ့၀့ၫဒၪလဖျဲၩ့ဎးနီၪဘဲၫ၁့ၪလဲၪ.

လံၬလဆၧၫ့ယီၩဖ့ၪလၫ့ဆၧနၪ၁့ၪအလၧၫ့အဎွ့ၩလၧ ဆၧလၩ့ဆၫ့လိၬ၁ၭလၧ ကဆါယွၩ “၁ၭအီၪဆၧနဲၪလိၪနဲၪဒီၩ့” (ideal will) ဒဲကဆါယွၩ “၁ၭအီၪဆၧ ဎိၭဒီၪမၩဂ့ၩထၪ့ဆၧ” (remedial will) အဘိၩ့ဆၧၩ့နီၪ မွဲကဆါယွၩအဲၪဒိၭ ဒုၭအီၪထၪ့၀့ၫလၧ ၦကိၭဂၩမိဖိၬထွ့ၫယွၩအဆၧဆိၫ့မုလါ၀့ၫနီၪလီၫ. ကဆါယွၩ “၁ၭအီၪဆၧဎိၭဒီၪမၩဂ့ၩထၪ့ဆၧ” နီၪ ၦစံၭလၧ ယွၩအဆၧကိၪ့၀ဲၩဆၧဘၪထဲးဎုၬ လၧဆၧဖ့ၪလၫ့အဆၧဘၪတဲၩ့၁ံၪလၧ ဆၧပျီၩဖျ့ၭအီၪက့ၪလၩ့၁ၭအဂးဆ့နီၪလီၫ. (အ့ဖစၧၭ ၁း၁၁) ထုၭဖျီၪ၀့ၫဒၪ ယွၩ “၁ၭအီၪဎိၭဒီၪမၩဂ့ၩထၬဆၧ” (remedial will) နီၪလီၫ.

`ကဆါယွၩအဆၧ၁့ၪယၫ၀ဲၩဆၧလၧယၫခီၫ (foreknowledge) နီၪ အီၪလၧအစီၩ့အမၩ့ဒိၪမၬလီၫ. ယွၩအဆၧ၁့ၪယၫ၀ဲၩဆၧထီးဒၪလ့ၬ ဆၧရွံန့ဆၧ (choices) ထီးအလူၬ, ဘၪထဲးဎုၬလၧၦၡၩအဆၧရွံအၪ့ထုၫ့ လၧအလဂ့ၩဘၪလဖၪဆ့, “ဆၧထီးအလူၬမၩဂ့ၩဎုၬအ၁ၭ လၧအ၀့ၫ၁ံၪ အဂးလီၫ” (ရိမၫ ၈း၂၈). ဆၧဘၪမုၬန၁ၭလၧ ဆၧမွဲဆၧတီၩယီၩမွဲနီၪ လဲၪ.`