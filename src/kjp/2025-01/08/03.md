---
title:  ဆၧ၁ုၭမုခမျၧးအယွၩ (Pantokrator)
date:   17/02/2025
---

ယွၩအစီၩ့အမၩ့လၧအလၩ့လိလၩ့လၭနီၪ အီၪဖျီၪ၀့ၫဒၪလၧလံၬဆံၫ့ဎံၪအလး ဎံၩ့စီၪ့လ့ၬလီၫ. မွဲလါနၫ့ဘိၩ, ဆၧမၩအ၁ၭအၪမံၩ့လၧအ၀့ၫလဘၪန့ဘၪအ၁ၭ အီၪ၀့ၫဒၪဆ့နီၪလီၫ.

`ဖီ နဲၪဖျီၪ ၁၁း၁၇; ယ့ၫရမဲအၫ ၃၂း၁၇-၂၀; လုကၭ ၁း၃၇; ဒဲ မၭ၁ုၫ ၁၉း၂၆. ဆီၫ့မီၪ့ယိထံၫ ဟံဘြုၫ ၁း၃ ဆ့လါဆံၭ. ဆၧ၁ီၪ့လိၪလၧ ကဆါယွၩအစီၩ့အမၩ့ မွဲဆၧနီၪလဖၪလဲၪ.`

လံၬဆံၫ့ဎံၪအဆၧၫ့၁ံၪယီၩဒဲအဂူၫဂၩလဖၪ ၁ီၪ့လိၪ၀့ၫဒၪလၧ ကဆါယွၩ မွဲ၁ုၭမုခမျၧးအယွၩလၧအအီၪက့ၪဂုးခၧၫ့ဂၪ့ခိၪယီၩ လၧအ၀့ၫအစီၩ့အမၩ့နီၪလီၫ. မွဲတၡါ, လံၬနဲၪဖျီၪကွ့ၭဒီၩ့ဆၧဘဲၫ “ၦ၁့ၪဆၧလူၬ” (အဒီၩ့လၧ နဲၪဖျီၪ ၁၁း၁၇; ထိၪဒီၩ့လၧ ၂ကီရံၫ့ ၆း၁၈; နဲၪဖျီၪ ၁း၈; နဲၪဖျီၪ ၁၆း၁၄; နဲၪဖျီၪ ၁၉း၁၅; နဲၪဖျီၪ ၂၁း၂၂) ဒဲဆၧကွ့ၭကျိၭ၀့ၫလၧ “ၦ၁့ၪဆၧလူၬ” စံၭ၀့ၫလၧ “အစီၩ့အမၩ့အီၪဎံၩ့ စီၪ့” နီၪလီၫ. ဆၧမွဲဆၧတီၩလထံၪနီၪ မွဲန့ၫဆၧချဲၩ့လၩ့အၪ့အူၭအၪ့ဎၧၩ့လမံၩ့လီၫ အ့ၬ, မွဲလၧအဆၧမၩ မိမၩဖီၩ့ဖျ့ၭအၡၩခမျၧး ဒဲအနုၬလၩ့မၩဆၧလၧဂၪ့ခိၪယီၩအဂး ဆ့လီၫ.

ၦစံၭဆၧ, “၁့ၪဆၧလူၬ” နီၪ မွဲစံၭ၀့ၫဒၪလၧ ယွၩမၩကဲၪထၪ့ဆၧထီးအလူၬ နီၪမွဲအ့ၬ. လံၬဆံၫ့ဎံၪ၁ီၪ့လိၪ၀့ၫဒၪလၧ ကဆါယွၩမၩ၀့ၫလန့ဘၪနီၪ အီၪ၀့ၫဒၪ ဆ့လီၫ. ပစံၭအဒီၩ့လၧ ၂ထံ ၂း၁၃ ထုၭဖျီၪထၪ့၀့ၫဒၪ, ကဆါယွၩနီၪ “မီၪ့ဘံၭ လၩ့ဒၪအ၁ၭအ့ၬ” နီၪလီၫ.

လၧဆၧကြၨၭဆၧဘၪအဖၧၩ့, ဎရံၬဖိၪ၁ံၪနၪ၁့ၪ၀့ၫလၧ ကဆါယွၩမွဲ၁့ၪဆၧ လူၬဒဲအစီၩ့ဒိၪမၩ့ထီၫ (omnipotent), လဘၪထွ့ၫလၧဆၧထၪ့ဒၩလိၬ၁ၭဘၪ, ဆၧဘၪလၩ့ကျိၭလၧလးလးဒၪ၀့ၫ (လအၪ့လဲၩဘၪ) လၧကဆါယွၩအလုၫအလါ နီၪလီၫ. ဆၧလနၩ့နၩ့ကဲၪလ၁့ၪဘၪလၧကဆါယွၩနီၪ ဘဲၫဎရံၬအဆၧအၪ့ကံၩ့ ဘၩဆိၪဖၪဆၧလၧဂ့ၭ၁စ့မနံၫအဖၧၩ့နီၪလီၫ. လၧဎရံၬစံၭ၀့ၫလၩ့ထံးလၧ “အ့ၪမွဲယွၩနီၪ၁့ၪဆၧထီးအလူၬ” (မၭ၁ုၫ ၁၉း၂၆) ဘိၩ့ဒံၭနီၪ, အ၀့ၫအၪ့ကံၩ့ဘၩဆိၪဖၪလၧဖါကဆါအီၪ လၧအဘူၭမိဘၪထၪ့လၧထုၪ့စူၪယၫလီၩ့နီၪ, စံၭ၀့ၫဒၪ, “ယဖါဧ့, ဆၧလၧလိၫ့ယီၩအ့ၪ၁့ၪတၭ, မွဲဆၧဒုၭဖီၩ့ခွံၬယၧၩဆံၭ. မွဲလါနၫ့ဘိၩ ထီးဒၪယ၁ၭဒၪယ၀့ၫမွဲအ့ၬ, မွဲထီးဒၪန၁ၭဒၪန၀့ၫဆံၭ” (မၭ၁ုၫ ၂၆း၃၉).

ဘဲၫနီၪအ၁ိၭလီၫ, ဖါကဆါယွၩအီၪဒဲအစီၩ့အမၩ့ဖ့ၪလၫ့ဎရံၬဆၧဘၪထိး ဆၧလၧထုၪ့စူၪယၫလီၩ့နီၪ, မိမၩဆံၭလၩ့ၡၩလၩ့၀့ၫ၁့ၪလါနၫ့ဂ့ၩ, လထံၪဎးနီၪ ထိးထဲၩ့တၩ့ထဲၩ့ၦဒဲၩဘၭဖိၪ၁ံၪန့အ့ၬနီၪလီၫ. မိဘၪမၩ၀့ၫလမံၩ့မံၩ့, မွဲနံၫမံၩ့လူၬနီၪ မွဲအ့ၬလီၫ.

`လံၬဆံၫ့ဎံၪစံၭ၀့ၫဒၪဆ့ လၧကဆါယွၩအ၁ၭအီၪထိးထဲၩ့တၩ့ထဲၩ့ ၦကိၭဂၩဒ့ၭ (အဒီၩ့လၧ ၁ထံ ၂း၄-၆; တဲတၧၭ ၂း၁၁; ၂ပံ ၃း၉; ဇံၫ ၃၃း၁၁), လါနၫ့ဂ့ၩ မွဲၦန့ဘၪ၀့ၫကိၭဂၩဒ့ၭအ့ၬ. ဆၧပျီၩဖျ့ၭဒဲအစီၩ့ အမၩ့လၧအီၪက့ၪစဲၪ၀့ၫ (limits) လၧအဖ့ၪလၫ့၀့ၫဒၪနီၪမွဲဆၧနီၪလဲၪ.`