---
title:  ဆၧဘၪလၩ့ဎိၭအ၁နိၫလဖၪ
date:   01/03/2025
---

### ဖီလနွ့ၫယီၩအဂးဆၧမၩလိၪ

ဒၫ့ ၁၀း၁-၁၄; နဲၪ ၁၃း၁-၈; ဘၭ ၁း၁-၁၂; ဘၭ ၂း၁-၇; ယီ ၁၂း၃၁; ယီ ၁၄း၃၀; မၫ ၆း၅; မၫ ၉း၂၉.

> <p>၁နိၫထီၫ့</p>
> “ၦလၧအမၩဆၧဒဲၩဘၭနီၪ ဘၪဆဲၫ့လၧမုၪခီၩလဲးလီၫ. အဂဲးဘဲၫ ယီၩလၧဖျိၩ့လၧအ၁ၫ့လံၩလံၩနီၪ မုၪခီၩလဲးမၩဆၧဒဲၩဘၭလီၫ. တၭယွၩ အဖိၪခွၫအီၪဖျီၪ၀့ၫလၧဆၧယီၩအဂး, ဘဲၫ၁ိၭအမိမၩဂၭဂီၩ့ခွံၬမုၪခီၩလဲး အဆၧမၩလီၫ” (၁ယီ ၃း၈).

မူၭ၀ၩ့ဒီၪ့အဆၧဂဲးလိၬတ့ၭလိၬအလုၫအလါအခံးအဂၩ့နီၪ ပဒၪဘၪလၧ ၁စဎွၩ ၁၈း၁၉-၄၀, လၧစအံၫလဲယၫလၧခိၪလီၩ့ကၫမလၭး လၧကဆါယွၩ ဒုၭဖျီၪထၪ့ဆၧၦကိၭ၀့ၫလၧ “ကယဲၦအဆၨၩလဖၪအယွၩ၁ံၪ” နီၪလီၫ. အ၀့ၫ အယွၩလဖၪနီၪ မွဲန့ၫဆၧဆီၫ့မီၪ့န့ဆၧ (စိတ်ကူးသက်သက်), လၧအအီၪ၀ၬဖီၩ့ ၦအံၫစရ့လၭဖိၪ၁ံၪနီၪလီၫ.

“အ၀့ၫ၁ံၪလုထၪ့ဆၧလၧဆၧဂၩ့, မွဲလၧယွၩအ့ၬ, ယွၩလဖၪလၧအလ၁့ၪ ယၫဘၪ၀့ၫ, လၧဆၧ၁ၫ့လၧအဂဲၫထၪ့၁ၫ့, လၧန၁ံၪအဖါလဖၪလ၁ၭမဲၪဘၪ၀့ၫ,” (၅မိ ၃၂း၁၇). စပီလူၫလီၩအၪထၪ့၀့ၫဒၪ, “မွဲယစံၭလၧၦဆၨၩလဖၪနီၪ, လလုထၪ့ဘၪယွၩတၭ, မွဲအလုထၪ့ဆၧနၪ၁ံၪလီၫ. ယ၁ၭအီၪလၧန၁ံၪဖံၭ၁ိၭလိၬ န၁ံၪအ၁ၭလၧဆၧနၪအ့ၬ” (၁ကီ ၁၀း၂၀).

လၧၦအဆၨၩလဖၪ “အယွၩ၁ံၪ” အလးခဲၫ့နီၪ, ဆၧနၪ၁ံၪလဖၪလိၫထၪ့ အ၁ၭဘဲၫ၁ိၭယွၩအၡါမၬနီၪလီၫ. လံၬဆံၫ့ဎံၪအဆၧၫ့လဖၪနီၪ စံၭ၀့ၫဒၪလၧဆၧဂၩ့ ဆၧဖၪ့ဒဲထံၫခးဂၩအယွၩလဖၪနီၪ မွဲအဘၪထွ့ၫလၧ “မူၭ၀ၩ့ဒီၪ့အဆၧထၫ့ဒၩလိၬ ၁ၭ” နီၪလီၫ.

လၧဆၧအီၪ၀ဲၩအ၁ၭယီၩအဖၧၩ့, ၦနၪ၁့ၪအၪထၪ့မူၭ၀ၩ့ဒီၪ့အဆၧထၫ့ဒၩဆၧ အဂဲးလီၫ. ဒဲဆၧမွဲဆၧတီၩလမံၩ့ယီၩ ဒုၭကဲၪထၪ့ဆၧနၪ၁့ၪဒိၪဒိၪလ့ၬလၧ မူၭ၀ၩ့ဒီၪ့ အလုၫအလါ, အအၧၩ့အ၁ၫ့နီၪလီၫ.