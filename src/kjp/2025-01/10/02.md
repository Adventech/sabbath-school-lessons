---
title:  အ၁ီၫ့လဂၩအီၪယံၬနး၀့ၫ
date:   02/03/2025
---

ဘဲၫပဒၪဘၪအ၁ိၭ, ၦဆၨၩ၁ံၪအ “ယွၩလဖၪ” လၧအဘၪမၪယီၩ မွဲဆၧနၪ၁ံၪအဆၧလိၫထၪ့မၩန့အ၁ၭနီၪလီၫ. ဒဲပဒၪဘၪဆ့ဆၧနၪအအီၪလၧမူၭဖိၭဖၫ့အခိၪအနါလဖၪနီၪ, ဘၪလဖၧၫ့ဖၧၫ့အီၪလၧၦဂၪ့ခိၪအခိၪအနါလဖၪအလးခဲၫ့နီၪလီၫ. မူၭခိၪအ၁ီၫ့လၧ ကဆါယွၩပျဲၩလၩ့လဖၪဒၪလ့ၬနီၪ ဘၪဆၧမၩန့ဆီၪ့၀့ၫဒၪလၧ ဒုၪဒၩအဖုၫအဂီလဖၪဆ့နီၪလီၫ.

`ဖီ ဒၫ့နအ့လၭ ၁၀း၁-၁၄, လၧဆၧအီၪက့ၪ၁ၭအဆၧၫ့ဖိၪ ၁၂, ၁၃ နီၪလါဆံၭ. လံၬဆံၫ့ဎံၪအဆၧၫ့လဖၪယီၩ ၁ီၪ့လိၪပၧၩမွဲဆၧနီၪလၧ မူၭ၀ၩ့ဒီၪ့အဆၧဂဲးလိၬတ့ၭလိၬနီၪလဲၪ. ထီးယွၩအ၁ီၫ့အီၪယံၬအီၪနး၀့ၫ “နံၫဆံၫလနံၩ” နီၪ နမိမၩဆၧနီၪလဲၪ.`

အ၁ီၫ့လၧယွၩပျဲၩလၩ့လဂၩနီၪ “အီၪပဒၩ့” ၀့ၫ၁ၧၫ့နွ့ၫလ့ၬနီၪ မွဲဆၧဘဲၫ၁့ၪ လဲၪ. ၁့ၪဆၧလူၬကဆါယွၩ, အ့ၪမိစံၭဆၧၫ့ထဲၩ့စဒၫ့နအ့လၭလထံၪဎးန့၀့ၫဒၪနီၪ လီၫ. မွဲလါနၫ့ဘိၩ, “ပၧၡၫ (Persia) အဘၩ့အမုးအခိၪအနါလဂၩနီၪ “ပဒၩ့ထၬ” အ၁ီၫ့လၧကဆါယွၩပျဲၩလၩ့လဂၩနီၪ, မွဲန့ကဲၪဘဲၫ၁့ၪလဲၪ.

“လၧမု၁ၧၫ့နွ့ၫအလးဖၧၩ့ စဂၫဘြံၫလၭဘၪနီၫလိၬ၁ၭလၧဆၧခံၭအစီၩ့အမၩ့ လဖၪ, ဘဲၫ၁ိၭအမိပဒၩ့ဆၧၫ့ထဲၩ့စစဲရၧၭ (Cyrus) အ၁ၭနီၪ . . . ဆၧမၩအ၁ၭ လၧမူၭခိၪကဲၪထၪ့၀့ၫထီးအလူၬ လၧကဆါယွၩအၡၩခမျၧးအဂးနီၪလီၫ. မိမၩနၧၩ့ ဆၧလၧခဲၫ့ထုၬနီၪ, ၦဒုၪဒၩအဂဲးအဘၭလဖၪ ဘၪဆၧအၪ့ဎၬယိခွါ၀့ၫဒၪလၧ စစဲရၧၭအဆၧပၧၩ့ထၧၫ့ထီယၫ, ဒဲလၧအဖိၪခွၫ Cambyses အမုနံၩထၧၫ့ထီယၫ အဖၧၩ့ဆ့နီၪလီၫ.” Ellen G. White, Prophets and Kings, p. 572.

လၧဆၧနၪ၁့ၪဆၧထၫ့ဒုၪဒၩဆၧလမံၩ့အဂးနီၪ ကဆါယွၩမိဘၪ၁ိၩ့အစီၩ့ အမၩ့လိၫအၪအၪအ့ၬ. ဒုၪဒၩနီၪ မိဘၪထိးဆၧပျီၩဖျ့ၭအမွဲအတီၩဒဲဆၧအစီၩ့အမၩ့ အၪ့လဲၩ၁ၭလ၁့ၪဘၪနီၪလီၫ. လၧမူၭ၀ၩ့ဒီၪ့အဆၧဂဲးလိၬတ့ၭလိၬအဖၧၩ့နီၪ ဆၧအီၪ က့ၪစဲၪဆၧၫ့မိဘၪအီၪ၀့ၫဒၪ, လၧကဆါယွၩအ၁ီၫ့ဆံၫ့ဎံၪအဖၧၩ့ဒၪလ့ၬနီၪလီၫ. မိမၩအ၁ၭဘဲၫဆၧဘၪဒၪဆၧၫ့ယၫဆၧအ၁နိၫနီၪလီၫ.

ဘဲၫပစံၭ၀ဲၩအ၁ိၭ အ့ၪပနၪ၁့ၪကဆါယွၩမၩဆၧထီးအလူၬလၧဆၧအဲၪ, ဆၧအဲၪလၧဆၧမၩဆီၪ့မၩနီၩ့လအီၪဘၪနီၪ, မွဲအဆၧပၧၩ့ဆၧပြၭအလိးခၪ့ထံၭနီၪ ဆၧ ကၪဆၧဂဲၩအီၪလၧပဂးအ့ၬ, ဒဲပမိ၁့ၪယၫနၪ၁့ၪအၪထၪ့မူၭ၀ၩ့ဒီၪ့အဆၧဂဲးလိၬ တ့ၭလိၬနီၪဂ့ၩဂ့ၩဘၪဘၪလီၫ.

`နလ့ၩခၫ့ဖျီၫ့ဘၪဆၧအီၪက့ၪဆၧၫ့စဲၪ (limits) လၧဆၧအဲၪအ၁နိၫ လၧအလမၩဆီၪ့မၩနီၩဘၪဆၧဘၪနီၪဘဲၫ၁့ၪလဲၪ. နမၩလိၪဘၪမွဲဆၧလဲၪ လၧအဘၪထွ့ၫလၧ ဆၧအီၪက့ၪဆၧၫ့စဲၪအစီၩ့အမၩ့နီၪလဲၪ.`