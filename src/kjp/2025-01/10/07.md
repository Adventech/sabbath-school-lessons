---
title:  ဆီၫ့မီၪ့အၪထၪ့လၧယၫ
date:   07/03/2025
---

ဖီ Ellen G. White, "The Power of Satan," pp. 341-347, in Testimonies for the Church, vol. 1.

“ၦလၩ့ထ့ၬလၧဆၧဒဲၩဘၭဖၧၩ့လဖၪနီၪ မွဲစၫတၫ့အဎီးဘၪစၧၩ့ထၬလဖၪ လီၫ. ကဆါဎရံၬအဆၧဖံၭဆၧမၩနီၪ မွဲမိထုၭထၪ့ခွံၬအ၀့ၫ၁ံၪလၧစၫတၫ့အဆၧထၫ့ဒၩဖၭဒိၪအဖၧၩ့နီၪလီၫ. ၦၡၩအ၁ၭဆုးအၪဒၪဆၧလၧ မိဖိၬထွ့ၫစၫတၫ့အဆၧ ဖ့ၪကိၪ့လဖၪ, ဒဲမၩနၧၩ့ဆၧၫ့ထဲၩ့ဒုၪဒၩအၧၩ့၁ၫ့နီၪလန့ဘၪ. အ့ၪမွဲလၧဎရံၬနီၪ, ဆၧမၩနၧၩ့ဆၧအခိၪနီၪ, မိအီၪလၧအ၀့ၫအဖၧၩ့, မိနဲၪဖၧၩ့၁ၭလၧမိဘၪလ့ၩ၀့ၫ, ဒဲမိဖ့ၪလၫ့အ၀့ၫဆၧဂဲးဆၧဘၭလီၫ. ကဆါယွၩလဂၩဎးဒၪနီၪ အီၪက့ၪဆၧၫ့စဲၪစၫတၫ့ အစီၩ့အမၩ့န့၀့ၫဒၪနီၪလီၫ. စၫတၫ့မိလ့ၩ၀ံၩ့၀ၩ့ (ခ့ၬခိၬ) လၧဂၪ့ခိၪယီၩ, အဆၧၫ့ အထီအီၪထးၡၩခိၬ ဒဲ၁ၭမဲၪဆၧလၧလမၩဂၭဂီၩ့လၧၩ့ဘၪၦၡၩအ၁ၭမုလဖၪနီၪလီၫ. ဆၧယီၩအကၧၩ့ဒိၪမၬလၧ ယွၩအၡၩခမျၧး၁ံၪမိဘၪ၁့ၪယၫ၀့ၫဒၪ, ဘဲၫ၁ိၭအ၀့ၫ၁ံၪ မိဖီၩ့ဖျ့ၭလၧစၫတၫ့အဆၧဂၭဂီၩ့အဖၧၩ့နီၪလီၫ. စၫတၫ့အီၪက့ၪတဲၩ့၀ဲၩအဆၧအၪ့လံၬ အၪ့လီၫလဖၪလၧမုနံၩခဲၫ့ထုၬအဂး, ထီးယွၩအၡၩခမျၧး၁ံၪလၧမိ၁့ၪယၫဘၪ၀့ၫ လၧအ၀့ၫမွဲစၫတၫ့နီၪလီၫ. ၂ကီရံၫ့ ၁၁း၁၄ - ‘ဆၧထီၫမံၫထီၫမၪအလးလအီၪ ဘၪ, အဂဲးဘဲၫယီၩ မုၪခီၩလဲးအနၫ့ဆါဒၪလ့ၬ အၪ့လဲၩလၩ့အ၁ၭလၧဆၧဖၩ့အ၁ီၫ့ လီၫ.’ စၫတၫ့၁့ၪယၫဆၧဂ့ၩနဲၪ့ ယွၩအၡၩခမျၧး၁ံၪ၁့ၪယၫဆၧအစီၩ့အမၩ့လၧ ကဆါဎရံၬအအီၪနီၪဒံၭလီၫ. ၦအဂဲးဆါ (အၡၩထုၬ) လဂၩဒၪလ့ၬ, ထီးအ၀့ၫ ဒိၭနဲၩ့အ၁ၭလၧၦမၩနၧၩ့ဆၧလဂၩအအီၪတၡါနီၪ အ၀့ၫမိမၩနၧၩ့ခွံၬစၫတၫ့ဒဲအဖုၫ အဂီ၁ံၪလဖၪနီၪလီၫ. စၫတၫ့ဆ့မိဂဲၫ၀့ၫဒၪဒူၩဒူၩလ့ၬလၧအ၀့ၫအဆၧအၪ့လွ့ၫ လဖၪနီၪလီၫ. ဎရံၬဖိၪလၧအလၩ့ပွံၭဒဲမံၫခံၫ့လဖၪ မိနၪ့ဖျးထဲၩ့ဒဲဒိၭနဲၩ့ထဲၩ့အ၁ၭလၧ ကဆါယွၩအအီၪလီၫ. လါနၫ့ဂ့ၩစၫတၫ့မိဂဲၫ၀့ၫလၧၦလဆီၫ့မီၪ့ဘၪအထီ, မၩလၩ့ဆၫ့အလူဒဲလိၫထၪ့အ၁ၭဘဲၫဎရံၬအ၁ိၭ, မိမၩဆၧလၧဖိၪလံၩ၁ံၪကိၭလၩ့ အ၁ၭလၧယွၩအခမျၧး ဒဲဆၧခိၭနၪလအီၪဘၪလဖၪအကျၩနီၪလီၫ.” Ellen G. White, Testimonies for the Church, vol. 1, p. 341