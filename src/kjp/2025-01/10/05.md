---
title:  ၦပၧၩ့ဂၪ့ခိၪယီၩလဆိလလး
date:   05/03/2025
---

မုၪခီၩလဲးဒဲအဖုၫအဂီလဖၪနီၪ န့ဘၪဆၧစ့ၩရၫ့ပၧၩ့ဆၧလဆိလလးဖိၪ လၧဂၪ့ခိၪယီၩ, အီၪလၧဆၧအီၪက့ၪဆၧၫ့စဲၪအဖၧၩ့လီၫ.

ဆၧအီၪက့ၪဆၧၫ့စဲၪဆၧလၧဆၧဒၪဆၧၫ့ယၫလိၬ၁ၭနီၪ လမွဲန့ၫဒုၪဒၩ အဆၧမၩလမံၩ့ဎးအကၠီၩ့ဘၪ - မုၪခီၩလဲးဒဲအဖုၫအဂီ၁ံၪဆ့အီၪက့ၪဆၧၫ့စဲၪယွၩ အဆၧမၩလဖၪဆ့လီၫ. မွဲလၧကဆါယွၩနီၪ လမၩဂၭဂီၩ့ခွံၬအဆၧအုၩ့လၩ့ဘၪ အကၠီၩ့ အ၀့ၫပျဲၩဆၧဘၪဒၪဆၧၫ့ယၫဆၧလီၫ. မုၪခီၩလဲးအဆၧပၧၩ့ဆၧပြၭလဆိ လလး လၧဆၧအီၪက့ၪဆၧၫ့စဲၪအ၀့ၫမၩနၧၩ့ခွံၬ၀့ၫ လၧလမၩဆံၭလၩ့ၡၩလၩ့ဘၪ အစီၩ့အမံၩ့အလၩအဖၩ့နးဆံၭဘၪနီၪလီၫ.

`ဖီ ယီဟၫ့ ၁၂း၃၁; ယီဟၫ့ ၁၄း၃၀; ယီဟၫ့ ၁၆း၁၁; ၂ကီရံၫ့ ၄း၄; ဒဲ လုကၭ ၄း၆. လံၬဆံၫ့ဎံၪအဆၧၫ့လဖၪယီၩ ၁ီၪ့လိၪပၧၩလၧ ဒုၪဒၩအဆၧပၧၩ့ဆၧပြၭ မွဲဆၧနီၪလမံၩ့လၧဂၪ့ခိၪယီၩလဲၪ.`

လံၬဆံၫ့ဎံၪအ၁ၫ့အီၪက့ၪထၬဘၩ့မုး၁ံၪလဖၪအလး - ဆၧဖၩ့ဒဲဆၧခံၭ အဘၩ့မုးလဖၪ, ဒဲဆၧခံၭအီၪဂဲၫလၧမုၪခီၩလဲးဒဲလၧအဆၧပိၩ့ထၪ့ဆၧနီၪလီၫ. အ့ၪမွဲကဆါဎရံၬအဆၧဖံၭဆၧမၩနီၪ မိဘၪမၩနၧၩ့မၩစၪခွံၬမုၪခီၩလဲးအဘၩ့အမုးနီၪ လီၫ. “တၭယွၩအဖိၪခွၫအီၪဖျီၪ၀့ၫလၧဆၧယီၩအဂး, ဘဲၫ၁ိၭအမိမၩဂၭဂီၩ့ခွံၬ မုၪခီၩလဲးအဆၧမၩလီၫ” (၁ယီဟၫ့ ၃း၈).

လါနၫ့ဘိၩ, “၁နိၫ” ဆၧအီၪက့ၪဆၧၫ့စဲၪ လၧကဆါယွၩဘၪမၩ၀့ၫနီၪ မၩ၀့ၫ လၧဆၧအီၪက့ၪလၩ့ထးဆၧတီၩလၧ အဆၧ၁ီၪ့ဆၧ၁ၫ့လဖၪလၧအဆၧပၧၩ့ဆၧပြၭ နီၪလီၫ. ဆၧအီၪက့ၪဆၧၫ့စဲၪ (limits) လဖၪနီၪ ပၫဎုၬ၀့ၫဒၪ (၁) ဆၧဖ့ၪလၫ့ ၁ၭအဆၧပျီၩဖျ့ၭလၧဆၧဘၪတဲၩ့၁ံၪလဖၪအအီၪ (၂) ဆၧအုၩ့လၩ့အီၪလၩ့အ၁နိၫ ဘၪထွ့ၫလၧဆၧဘၪဒၪဆၧၫ့ယၫလိၬ၁ၭ, လပလ၁့ၪယၫဒံၭဘၪလၧ၁ၭဖျၩ့ထံးထံး ဘိၩ့ယီၩနီၪလီၫ. ဆၧဘၪထဲးဘၪထၬဒဲဆၧအီၪက့ၪဆၧၫ့စဲၪလၧဆၧဆံၫ့ဆၧဎံၪ အဆၧမၩနီၪ မွဲဆၧမၩလၧအဖျီၪထံၫကျၩလၧယွၩအတခ့ၭလၧအမိမၩလၩ့ၡၩဒဲ မိထုၭထၪ့ခွံၬ၀့ၫဆၧအၧၩ့ဆၧ၁ၫ့လၧ ဂၪ့ခိၪယီၩလထံၪဎးနီၪလီၫ. မွဲဘဲၫယီၩအ၁ိၭ နီၪ, ပဒၪဆၧအၧၩ့ဆၧ၁ၫ့ဒဲ ဆၧၡၪ့ဆၧနၭအီၪဆုး၀့ၫ, လၧအမၩဂံၩ့ဂၩ့ၦၡၩအ၁ၭ လၧဆၧအၪ့စၪ့ကဆါယွၩအီၪဆ့ဧၪ, ဒဲအဆၧဂ့ၩဆၧဘွၩဆ့နီၪလီၫ. လါနၫ့ဂ့ၩ, ထီးမွဲပနၪ၁့ၪဆၧဂဲးလိၬတ့ၭလိၬဖၭဒိၪယီၩ အခၪ့ထံၭခၪ့ဎၧၩ့နီၪ, ဒဲဆၧအီၪက့ၪ ဆၧၫ့စဲၪလဖၪလၧယွၩအီၪက့ၪ၀့ၫ လၧအမိမၩဘၪထွ့ၫလိၬ၁ၭ (မိမၩဂီၩ့ခွံၬအဆၧမၩ) လၧဆၧအၧၩ့ဆၧ၁ၫ့, အထိၪအဎၩ့လၧပနၪ၁့ၪယီၩ - ထီးကဆါယွၩမၩနၧၩ့ ခွံၬဆၧအၧၩ့ဆၧ၁ၫ့လၧခဲၫ့ထုၬနီၪလီၫ.

`ကဆါယ့ၫရှူၬကိၭစၫတၫ့လၧ “ၦပၧၩ့ဆၧ” (ခိၪနါ) လၧဂၪ့ခိၪယီၩ နီၪ မၩဆၧၩ့ပၧၩ, ပဆၧနၪ၁့ၪလၧဆၧအၧၩ့ဆၧ၁ၫ့အီၪလၧဂၪ့ခိၪဘိၩ့ယီၩ မွဲဘဲၫ၁့ၪလဲၪ. လၧပ၁့ၪယၫဘၪဆၧယီၩ, လၩ့ထံး, မွဲ၀့ၫဒၪ၁နိၫလဆိ လလးဖိၪလီၫနီၪ, မၩမုၬပ၁ၭဘဲၫ၁့ၪလဲၪ.`