---
title:  ဆၧထိစိၩဖီၫထုၪ့လၧအလုဒိၪဎွ့ၩဒိၪ
date:   16/01/2025
---

လၧယွၩအဆၧယၫ့၁ၭဒဲနုၬမၩဆၧအဖၫ့လၬနီၪ, ဆၧဘၪယွၩအ၁ၭလၧ ဆၧအဆံၭ (ပ့ၫ) ထုၬလၧပဖ့ၪဆၧၫ့ထဲၩ့အဆၧအဲၪနီၪလီၫ. မွဲလၧၦအီၪလဂၩဎး လၧအကြၨၭဒဲဆၧအဲၪဒဲနၫ့ဆါဒၪ၀့ၫမွဲဆၧတီၩဆၧလီၩ့အလၧၫ့အဎွ့ၩနီၪတၭ, ပ၀့ၫ၁ံၪကိၭဂၩဘၪဆၧအီၪက့ၪပၧၩလၧ ၦအတီၩအလီၩ့ဒဲယွၩအဆၧအဲၪမိအီၪမၧၫ့ ၀့ၫဒၪလၧပၧၩ ဒဲပမိမွဲယွၩအဆၧလၧၫ့ဆၧဎွ့ၩအဆိၩအကၠၪနီၪလီၫ. အယီၩမွဲ ဆၧယိလါဖၭဒိၪလၧဆၧထိးထဲၩ့တၩ့ထဲၩ့အဖၧၩ့, လၧအအီၪထဲးဎုၬလၧဎရံၬအဆၧဖံၭ ဆၧမၩလၧမူၭခိၪနီၪလီၫ.

တၭ, နမိထီၫမံၫထီၫမၪ ဒဲအၪ့အူၭအၪ့ဎၧၩ့ဆၧလၧနနၫ့ဆါဒၪလ့ၬ ထီၩ့ဎုၬ၀့ၫ လၧဆၧလးထီးနီၪလီၫ. အ့ၪယလတီၩလီၩ့ဘၪနီၪ မွဲဆၧမိမၩအ၁ၭဘဲၫ၁့ၪလဲၪ. အ့ၪယ၁ၭမဲၪ၁ၭဖျဲၩ့ဆၧလၧယဆၧနဲၩလထၪ့ဘၭဘၪနီၪ ဆၧမိမၩအ၁ၭဘဲၫ၁့ၪလဲၪ.

`ဖီ မၫကၧၭ ၉း၁၇-၂၉. ကဆါယွၩထိးဆၧၫ့ၦလဂၩနီၪလၧဆၧအဒီၩ့ အထ့ၬဖၧၩ့ဘဲၫ၁့ၪလဲၪ. ဆၧနဲၩအလၧၫ့အဎွ့ၩနီၪ မိဘၪအီၪဆံၭအၪလဲၪ.`

အထံၩအဖျဲ၁ံၪနၫ့ထၪ့ခွံၬဆၧနၪလန့ဘၪ. ဖျီၪလၧဆၧမုၫလါလၩ့မါခွံၬ၀့ၫ လီၫ. လါနၫ့ယ့ၫရှူၬစံၭဘၪၦ၀့ၫဒၪအဖါနီၪ, “နနဲၩဆၧအ့ၪ၁့ၪတၭ, ဆၧ၁့ၪဆၧလူၬလၧၦလၧအနဲၩဆၧအဂးလီၫ” (မၫကၧၭ ၉း၂၃). ဒဲဖါလဂၩနီၪ စံၭဆၧၫ့ထဲၩ့ ၀့ၫဒၪချဲၫ့မၬတၭ, “ယနဲၩဆၧကဆါဧ့, ယလနဲၩဘၪဆၧယီၩ မၩဆၧၩ့န၀့ၫဆံၭ” (မၫကၧၭ ၉း၂၄).

အီၪက့ၪနဲၪ့ဆၧယီၩ, ယ့ၫရှူၬစံၭဘၪၦ၀့ၫဒၪနီၪ, “ဂဲၫထဲၩ့လၧယအီၪထီး နဆၧနဲၩလၧၫ့ဎွ့ၩထၪ့ဘၭနီၪဆံၭ” နီၪမွဲအ့ၬ. အ့ၪမွဲၦလဂၩနီၪဆ့ ကိၭၡၭထၪ့၀့ၫ ဒၪ, “ယလနဲၩဘၪဆၧယီၩ မၩဆၧၩ့န၀့ၫဆံၭ” နီၪလၧၫ့ဎွ့ၩ၀့ၫဒၪလီၫ.

ဆၧနဲၩအ့ၪလအီၪဘၪနီၪ, ဘၪန့ယွၩအ၁ၭအ့ၬ (ဟံဘြုၫ ၁၁း၆). လါနၫ့ ဆၧနဲၩအဆံၭအၡၩထုၬဒၪလ့ၬနီၪ ယ့ၫရှူၬထိးဆၧၫ့၀့ၫဒၪ, ဒဲဆၧနဲၩ (ဎရံၬအဆၧမၩဘၪလိၬဆၧ) နီၪ, မၩမုၬမၩဘၪယွၩအ၁ၭလီၫ. ဘဲၫဖါလဂၩနီၪ အၪ့ယၫဆၧလၧအဖိၪအဂးအ၁ိၭ, ဎရံၬမၩဆၧလၧပဂးယူၭလီၫ. ဆၧလၩ့မါကဲၪထၩ့ဆၧလုဒိၪ ဎွ့ၩဒိၪ, ဆၧမၩအဆၧထိစိၩနီၪ အီၪလၧအလုအဎွ့ၩအဒိၪနီၪလီၫ.

မွဲဆၧနီၪတၭ, ပကြၨၭဖိၬထွ့ၫစပီလူၫအဆၧဖ့ၪကိၪ့လၧဆၧအီၪက့ၪထိစိၩ ဆၧ “မၩဆၧလၧအမိဘၪအ၀့ၫဒၪ (ယွၩ) အ၁ၭ” (၂ကီရၫ့ ၅း၉, ၁၀; ထိၪဎီၩ့လၧ ကလီစံၫ ၁း၁၀; ၁၁့ၭစလနဲၩကၫ ၄း၁; ဟံဘြုၫ ၁၁း၅). ဒဲပဘၪအၪ့ကံၩ့အၪ့ယၫ ယွၩ လၧအမိအၪ့လဲၩခွံၬပ၁ၭအဆုးလီၩ့ဆၧ ဘၪထဲးဎုၬလၧဆၧ၁ုၪ့အီၪ၁ၭအီၪဒဲ ဆၧအဲၪဘၪၦဂူၫဂၩဆ့နီၪလီၫ. “လၧထၧၫ့ဖု၀ဲအဲၪလိၬကွံၩလိၬ၁ၭအဖၧၩ့နီၪ, မွဲန၁ံၪမၩမုၬလၩလိၬန၁ံၪအ၁ၭဆုၬဆုၬတၭ, လၧယူၭယၪ့ဆၧအဖၧၩ့နီၪ, အီၪက့ၪဂူၫဂၩလၧ ယၫလခီၫဆံၭ. လၧဆၧအဎၭအဖၧၩ့နီၪ, ထီးကၠုၪ့လဂ့ၩ, လၧ၁ၭအဖၧၩ့နီၪ, ဂဲၩလိၬ ဆီၪ့န၁ံၪအ၁ၭတၭ, မၩယွၩအဆၧဆံၭ. ၁ၭထိၬလၧဆၧယိလါအဖၧၩ့ဆံၭ. အွံၪ၁ၭ ဆၧၩ့လၧဆၧၡၪ့ဆၧနၭအဖၧၩ့ဆံၭ. ဘၩဆိၪဖၪဆၧလၧ၁ၭဂုးခၧၫ့ဆံၭ. ၦဆံၫ့ဎံၪ လၧအဘၪဆၧၡၪ့ဆၧနၭနီၪ, ဖ့ၪလၫ့အၪ့နၩ့ဖၭဆၧလၧအ၀့ၫ၁ံၪဆံၭ. ၦမွံၩနီၪ လုအၪ့လုအီၩအ၀့ၫ၁ံၪဆံၭ” (ရိမၫ ၁၂း၁၀-၁၃).

ကဆါယွၩအ့ၪထိးဆၧၫ့ပၧၩလၧဎရံၬအကၠီၩ့နီၪတၭ, မွဲပကြၨၭထိး ဆၧၫ့လိၬပ၁ၭလၧၦဂူၫဂၩ၁ံၪဆံၭအၪလဲၪ. ဆၧမၪလူၬ ဘၪအဲၪၦဂူၫဂၩ ဘဲၫအဲၪလၩ့နၫ့ဆါအ၁ိၭ (၃မိစ့ၭ ၁၉း၁၈; မၭ၁ုၫ ၂၂း၃၉) အဆၧဖၩ့နီၪ ဖ့ၪလၫ့ၦဂူၫဂၩဆၧဆီၫ့မီၪ့ဆၧဘဲၫ၁့ၪလဲၪ.