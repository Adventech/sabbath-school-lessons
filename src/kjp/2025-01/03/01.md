---
title:  လၧဆၧမၩမုၬယွၩအ၁ၭ
date:   11/01/2025
---

### ဖီလနွ့ၫယီၩအဂးဆၧမၩလိၪ

လုကၭ ၁၅း၁၁-၃၂; ဇ့ၭဖနဲအၫ ၃း၁၇; အ့ဖစၧၭ ၅း၂၅-၂၈; အဲၫစ့ယၫ ၄၃း၄; ရိမၫ ၈း၁; ရိမၫ ၅း၈; မၫကၧၭ ၉း၁၇-၂၉.

> <p>၁နိၫထီၫ့</p>
> “ယဟိ၀ၩနယွၩအီၪလၧနကျၩနီၪ, ဆၧအဆီၪ့လၧအမိထိးထဲၩ့တၩ့ထဲၩ့ ဆၧလီၫ. မိ၁ုၪ့ဎွံၫ၁ၭယီၫလၧနဖၫ့ခိၪအီၪလၧအ၁ုၪ့ထိၬ၁ၭထိၬလီၫ. မိအီၪလၩ့ မါပံၭလၧအဆၧအဲၪအဖၧၩ့, ဒဲမိ၁ုၪ့ထိၬ၁ၭထိၬလၧနဖၫ့ခိၪ အီၪလၧဆၧ၁ံၫ ကျံၩလီၫ” (ဇ့ၭဖနဲအၫ ၃း၁၇).

ဆီၫ့မီၪ့ယိဆၧမၩအ၁ၭယီၩဆံၭ. ဖိၪ၁-အ၁ၭအီၪယဲနံၪ့လဂၩ ဂဲၫဆိၬန့ဆၧ ဖ့ၪလၫ့ (ါင်အ) လၧအဖါအီၪဖျဲၪ့အမုနံၩအဂဲၫထီၩ့၀့ၫနီၪ, အ၀့ၫဖ့ၪလၫ့အဖါလၧ ဆၧ၁ုၪ့ခိၭ၁ၭဂဲၩအဖၧၩ့လီၫ.

ဆီၫ့မီၪ့လၧအဖါလဂၩစံၭအ၀့ၫ, “ဖိၪခွၫဧ့, နဆၧဖ့ၪယီၩမၩဘၪယ၁ၭနးမံၩ့ အ့ၬ. ဆၧလမံၩ့လါလါလၧနဖ့ၪလၫ့ယၧၩနီၪ ယမၩန့ဒၪယနၫ့ဆါ၁့ၪလီၫ, ဒဲဆၧလၧနဖ့ၪလၫ့ယၧၩကိၭမံၩ့ဒ့ၭနီၪ နဘၪအၪ့ဎွ့ၩန့လၧယကျိၪယစ့ၩ အ့ၪလမွဲ မိမွဲဆၧ လၧယဘၪအၪ့ဎွ့ၩန့ဒဲမွဲဆၧဖိၪဆၧလံၩလၧယဖ့ၪလၫ့နၧၩနီၪလီၫ. ဆၧနီၪလိၪလၧ ယဂးအ့ၬ, မၩန့ထဲၩ့ဒၪန၀့ၫဆံၭ. လါနၫ့ဂ့ၩနီၪ ယအဲၪနၧၩဘ့ၭ, ဖိၪခွၫဧ့.

၀့ၩယလၩဧ့န

နဆီၫ့မီၪ့မွဲဆၧနီၪ လၧဖါလဂၩအဆၧစံၭဆၧၫ့ဆၧယီၩလဲၪ. ဆၧချဲၩ့လၧ “၁ၭလအီၪဘၪ,” ဒဲ “ဆၧချံၪ့ဆူၭချံၪ့ဘၩ့” လၧ၁ၭဖၧၩ့ ဆၧလထိးဘၪဆၧနးမံၩ့ဘၪနီၪလီၫ. ကဆါယွၩမိစံၭဆၧၫ့ဆၧလၧပၧၩဘဲၫနီၪအ၁ိၭဧၪ. မွဲပမၩမုၬ ယွၩအ၁ၭန့ဆ့ဧၪ. ပဘၪဆီၫ့မီၪကၪမၬ, ပမွဲၦဒဲၩဘၭဖိၪဂဲးဆါဘၭဆါလါနၫ့ဂ့ၩ ပမၩမုၬယွၩအ၁ၭ၁့ၪလီၫ. အ့ၪပစံၭလၧဆၧချဲၩ့အဂၩနီၪ, ကဆါယွၩဆီၫ့မီၪ့ဆံၭ (ပ့ၫ) ပၧၩအ့ၬ, ဒဲဆၧဖ့ၪလၫ့လၧပမိဂဲၫဆိၬန့လၧအ၀့ၫအဂးနီၪ ကဲၪဆၧအဆံၭ (ပ့ၫ) အၡၩလၧအ၀့ၫအဂးအ့ၬ. မွဲဘဲၫဖါလဂၩနီၪ အဆၧအီၪက့ၪ၁ုၪ့အီၪက့ၪ၁ၭ အ၁ိၭအ့ၬ, ပမၩမုၬယွၩအ၁ၭန့ လၧကဆါဎရံၬအဖၧၩ့လီၫ.