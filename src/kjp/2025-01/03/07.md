---
title:  ဆီၫ့မီၪ့အၪထၪ့လၧယၫ
date:   17/01/2025
---

ဖီ Ellen G. White, "Let Not Your Heart Be Troubled," pp. 662-680, in The Desire of Ages.

“ကဆါယွၩအ၁ၭဘၪထံၭ၀့ၫ ထီးၦခမျၧး၁ံၪစီၪဆံၭလၩ့အ၁ၭ (ဆီၫ့မီၪ့ပ့ၫလၩ့ အ၁ၭ) အခၫနီၪလီၫ. အ၀့ၫအဲၪဒိၭအဆၧရွံန့ၦန့၁ၫဆၧလဖၪ မိအီၪက့ၪလုဒိၪလၩ့ အ၁ၭ ဘဲၫယွၩအီၪက့ၪလုဒိၪအ၀့ၫ၁ံၪအ၁ိၭနီၪလီၫ. မွဲလၧကဆါယွၩအ၁ၭအီၪ အ၀့ၫ၁ံၪနီၪ, အ၀့ၫပျဲၩအဖိၪခွၫဂဲၫလၩ့ထိးထဲၩ့တၩ့ထဲၩ့အ၀့ၫ၁ံၪနီၪ, လမိမၩလၩ့ၡၩ အဆၧလုဒိၪဎွ့ၩဒိၪဘၪ ဒဲမိဆိၫ့ခွံၬ၀့ၫဒၪဘၪအ့ၬဆ့နီၪလီၫ. အ၀့ၫမိမၩန့အ၀့ၫ၁ံၪ လၧဆၧမၩလၩမၩဖၩ့အ၀့ၫအမံၩ့နီၪလီၫ. အ၀့ၫ၁ံၪမိယိလါဘၪဆၧအဒိၪအမုလၧ အ၀့ၫ၁ံၪအဆၧနဲၩလၧ အ၀့ၫအဆၧအုၩ့လၩ့လဖၪနီၪလီၫ.

“လါနၫ့ဂ့ၩ ဘၩဆိၪဖၪဆၧလၧဎရံၬအမံၩ့အခီၫပယီၫအီၪအၪမံၩ့လီၫ. လမံၩ့နီၪဘိၩ မွဲပထိးဆၧၫ့အ၀့ၫအတခ့ၭဖ၀ၭ, ထုၭဖျီၪအ၀့ၫအဆၧအီၪက့ၪ၁ၭ, ဒဲမၩဆၧလၧအ၀့ၫအဆၧမၩလဖၪနီၪလီၫ. ပကဆါအဆၧအုၩ့လၩ့နီၪ ဖ့ၪလၫ့၀့ၫ ဒၪလၧဆၧမၩအ၁ၭအဖၫ့ခိၪဒံၭလီၫ. ‘အ့ၪနအဲၪယၧၩနီၪ,’ အ၀့ၫစံၭ၀့ၫဒၪ, ‘ထီးန့ဖံၭထၬယဆၧမၪလူၬလဖၪနီၪဆံၭ.’ အ၀့ၫထိးထဲၩ့တၩ့ထဲၩ့ပၧၩ, မွဲလၧ ဆၧဒဲၩဘၭအဖၧၩ့အ့ၬ, အ့ၪမွဲလခီၫမိဒုၭဖီၩ့ဖျ့ၭပၧၩလၧဆၧဒဲၩဘၭနီၪလီၫ. ဒဲၦလၧ အဲၪအ၀့ၫဒၪနီၪ မိဖ့ၪနဲၪအ၀့ၫ၁ံၪအဆၧအဲၪလၧ ဆၧခိၭနၪဖိၬထွ့ၫအဆၧမၪလူၬလီၫ.

“ဆၧခိၭနၪနီၪ အီၪဂဲၫလၧ၁ၭခံဖၧၩ့လီၫ. မွဲ၁ၭအဆၧမၩလၧဎရံၬအဖၧၩ့လီၫ. အ့ၪပထိးဆၧၫ့အုၩ့လၩ့အဆၧမၩနီၪ, အ၀့ၫမိထုၭဖျီၪထၪ့၀့ၫအ၁ၭ လၧပဆၧဆီၫ့မီၪ့ ဒဲပဆၧထိမၩဆၧလဖၪအဖၧၩ့, ဒဲပ၁ၭလၧဆီၫ့မီၪ့နၪ၁့ၪဆၧလဖၪနီၪ မိဘၪဒီၩ့လၧ အ၀့ၫအ၁ၭ, မွဲဆၧခိၭနၪဖိၬထွ့ၫကဲၪထၪ့လၧပဆၧဆီၫ့မီၪ့ဒၪပ၀့ၫနီၪလီၫ. ဆၧ၁ုၪ့ အီၪ၁ၭအီၪနီၪ မိဂ့ၩထၪ့ဒဲဆံၫ့ထၪ့၀့ၫဒၪ, ဒဲမိဒိၭန့ဘၪဆၧမုၬလၩ၁ၭဎွံၫအဂ့ၩဒိၪထုၬ လၧမၩဘၪအဆၧမၩနီၪလီၫ. ထီးပ၁့ၪယၫယွၩဘဲၫဆၧထးဂ့ၩထီဘၪအ၁ိၭနီၪ, ပဆၧအီၪမၧၫ့အီၪဂဲၩ မိအီၪယုၩယါလၧဆၧခိၭနၪဆုးလီၩ့လဘီၩ့ယၫဎးလီၩ့နီၪလီၫ. လၧဆၧအီၪက့ၪလုဒိၪအၪ့အူၭကဆါဎရံၬအတခ့ၭဖ၀ၭအဖၧၩ့, လၧဆၧဆုးကျိၭ လိၬ၁ၭလၧကဆါယွၩအဖၧၩ့နီၪ, ဆၧဒဲၩဘၭ၁ံၪမိကဲၪထၪ့ ၁ၭအဆၧဘၪ၁လိၪဒဲ ဆၧမ့ၬလဲၩလၧပဂးနီၪလီၫ.” Ellen G. White, The Desire of Ages, p. 668.