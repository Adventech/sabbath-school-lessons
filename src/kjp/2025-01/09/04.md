---
title:  ဆၧဂဲးလိၬတ့ၭလိၬအခၪ့ထံၭလၧမူၭခိၪထၬ
date:   25/02/2025
---

န့ၫဒၪလၧ ၁မိစ့ၭ ၁-၃ အဖၧၩ့နီၪ ထုၭဖျီၪထၪ့ဆၧအၧၩ့ဆၧ၁ၫ့အီၪ၀ဲၩ၀့ၫလၧ စအၫဒၫ့ဒဲနးအံၫလချုၭမၩမၪဘၪဆၧဒံၭနီၪ ပဒၪဘၪ၁ံၪ့လထံၭလၧ “ဆၧ၁့ၪယၫ ဆၧဂ့ၩဒဲဆၧအၧၩ့” အီၪ၀ဲၩ၀့ၫယူၭနီၪလီၫ (၁မိစ့ၭ ၂း၉, ၁၇). ထီးနီၪမုၪခီၩလဲး စံၭန့၀့ၫလၧ ကဆါယွၩအၪ့လီၫဆၧနီၪလီၫ. ဂူနီၪဂဲၫအီၪထၪ့၀့ၫဒၪ (နဲၪ ၁၂း၉), အီၪထဲးဎုၬ၀့ၫလၧဆၧအၪ့လံၬအၪ့လီၫဆၧယီၩ ထုၭဖျီၪထၪ့ဆၧအၧၩ့ဆၧ၁ၫ့အီၪ ၀ဲၩ၀့ၫထီးနီၪလီၫ. မွဲဆၧနီၪ, ဆၧအၧၩ့ဆၧ၁ၫ့နီၪ ဂဲၫအီၪ၀ဲၩ၀့ၫလၧကျိၭအံဒံၫ့ အဖၧၩ့ လၧဆၧလၩ့ထ့ၬလချုၭကဲၪထၪ့ဒံၭဘၪနီၪလီၫ.

`ဖီ အဇံၫခအ့လၭ ၂၈း၁၂-၁၉ လၧနဆၧနၪ၁့ၪ ၂မိစ့ၭ ၂၅း၁၉, ၂၀ အဖၧၩ့နီၪဆံၭ. ၦၡၩလၩ့လၧဆၧမၪအလုၫအလါနီၪ မွဲဆၧနီၪလဲၪ.`

ဘဲၫလံၬဆံၫ့ဎံၪအဆၧၫ့ယီၩလီၩဖျီၪထၪ့၀့ၫအ၁ိၭ, ဆၧအၧၩ့ဆၧ၁ၫ့အခၪ့ထံၭ ဒဲဆၧဂဲးလိၬတ့ၭလိၬနီၪ ကဲၪထၪ့၀့ၫဒၪလၧမူၭခိၪနီၪလီၫ.

လချုၭမုၪခီၩလဲးလၩ့လၧဆၧမၪဒံၭဘၪနီၪ, အ၀့ၫမွဲခ့ၫရှူၬဒိၭဂုၪအ၁ၭလဒုၩ, အ၀့ၫမွဲ “လၧၫ့ထၪ့ဎွ့ၩထၪ့လၧဆၧအဎံၫအလၩအီၪစဲၩနဲၪ့ထၬ၀့ၫဒၪလီၫ,” ဒဲ အီၪ၀့ၫလၧ “အံဒံၫ့, ယွၩအကျိၭအဖၧၩ့” (ဇံၫ ၂၈း၁၂, ၁၃) နီၪလီၫ. ဆၧလမံၩ့လါလါ လၧအစံၭ၀့ၫဒၪနီၪ ဘၪထွ့ၫ၀့ၫလၧၦၡၩအစဎွၩလၧတဲအၫ (Tyre) အဂဲး ဒဲၦၡၩ လဂၩလါလါအဂဲးနီၪန့အ့ၬ, မွဲအ့ၬနီၪလီၫ. ခီၫလၧနီၪ, ပ၁့ၪယၫလၧကဆါယွၩ ဒုၭနၪ၁့ၪပၧၩလၧ မုၪခီၩလဲး (Lucifer) အဆၧလၩ့မၪအဂဲးနီၪလီၫ.

`ဖီ အဲၫစ့ယၫ ၁၄း၁၂-၁၅. ဆၧ၁့ၪယၫအၪထၪ့ဆၧလၧဆၧဂဲးလိၬ တ့ၭလိၬဖၭဒိၪအခၪ့ထံၭယီၩ မွဲဆၧနီၪလဲၪ.`

ဘဲၫအဲၫစ့ယၫ (၁၄) စံၭ၀့ၫအ၁ိၭ, မုၪခီၩလဲးအီၪက့ၪအ၁ၭလၧ မိထုၭထီၫထၪ့ အ၁ၭဒဲမၩကဲၪထၪ့အ၁ၭလၧကဆါယွၩနီၪလီၫ. ဆၧမၩအ၁ၭလၧ အဇံၫခအ့လၭ ၂၈ အဖၧၩ့, လၧ “အီၪက့ၪထၪ့ထီၫအ၁ၭ” နီၪလၧ “အဎံၫအလၩ” (ဇံၫ ၂၈း၁၇), လၧအမိဘၪဆိၬန့ယွၩအလၩအဖၩ့နီၪလီၫ. လါနၫ့ဂ့ၩလၧဆၧနီၪအလး, အ၀့ၫ အီၪက့ၪထၪ့ထီၫအ၁ၭဒၪ၀့ၫလီၫ. အၧၩ့နဲၪ့အနီၪ, လၧဆၧအီၪက့ၪထၪ့ထီၫအ၁ၭ အဖၧၩ့, အ၀့ၫကျ့ၭစၨၭမၩန့ကဆါယွၩအလး ဒဲချဲၩ့ဂၭဂီၩ့ကဆါယွၩအလၩအဖၩ့နီၪ လီၫ. ဟံဘြုၫအလံၬဖျိၪ့ (အလၨ) လၧအစံၭ၀့ၫ “ဆၧဖနံၬ” trading လၧ အဇံၫခအ့လၭ ၂၈း၁၆ အဖၧၩ့နီၪ အခီၫပယီၫအီၪ၀့ၫလၧ “ဆၧချဲၩ့ဂၭဂီၩ့ၦလဂၩဂၩ အလၩအဖၩ့” ဆ့နီၪ, မွဲမုၪခီၩလဲးမိထၫ့ဒုၪဒၩကဆါယွၩဒဲထၫ့ဒုၪဒၩပၧၩဆ့နီၪလီၫ.

`မွဲပနၪ၁့ၪမုၪခီၩလဲးလၧအလၩ့ဆၧမၪဖၧၩ့လဂၩ, အခၪ့ထံၭနီၪ မွဲ “ဆၧလၧၫ့ဆၧဎွ့ၩ . . . ခီၫလၧမုလနံၩ” လၧ “အီၪဖျီၪထၪ့ဆၧဒၪန့ဆၧဒဲၩဘၭ” လၧအဖၧၩ့နီၪ (ဇံၫ ၂၈း၁၅) ဘဲၫ၁့ၪလဲၪ. ဘၪမွဲနီၪလဲၪ လၧၦအလၧၫ့အဎွ့ၩလဂၩ, လၩ့လၧဆၧမၪဖၧၩ့န့၀့ၫဘဲၫ၁့ၪလဲၪ.`