---
title:  ဆီၫ့မီၪ့အၪထၪ့လၧယၫ
date:   28/02/2025
---

ဖီ Ellen G. White, "The Origin of Evil," pp. 492-504, in The Great Controversy.

“ဆၧမိ၁ီၪ့လိၪဆၧဖျီၪပျၩ့ဂ့ၩနဲၪ့လံၬဆံၫ့ဎံၪအဖၧၩ့လၧ ကဆါယွၩအမူၩဒၩ လအီၪဘၪလၧဆၧဒဲၩဘၭဂဲၫနုၬလၩ့၀့ၫဒၪအဂးနီၪ, ဆၧအဂူၫဂၩအီၪနးမံၩ့အ့ၬ. ကဆါယွၩအဆၧပၧၩ့ဆၧပြၭနီၪ လၩ့ဂီၫ့လၩ့ထး (deficiency) လၧမိဘၪဖ့ၪလၫ့ ဆၧမၩအ၁ၭလၧဆၧပိၩ့ထၪ့ဆၧအဂးနီၪအီၪအ့ၬလီၫ. ဆၧဒဲၩဘၭနီၪ ဂဲၫလၧဆၧ နုၬ၁ူၪ, မွဲလၧဆၧဖ့ၪလၫ့ဖၧၩ့၁ၭ (reason) အီၪနးမံၩ့အ့ၬ. အနီၪမွဲဆၧအီၪ၁ူၪ လၩ့မဲၩလၧၦဆီၫ့မီၪ့ထုၭထၪ့လဘၪဘၪလမံၩ့လီၫ. . . . စၫတၫ့အ့ၪဘၪဆၧမၩဂၭ ဂီၩ့ခွံၬ၀့ၫလထံၪဎးထီးနီၪ, ၦမူၭခိၪဖိၪ၁ံၪဒဲၦဂူၫဂၩလဖၪ မိဘၪခိၭနၪယွၩလၧဆၧ၁ၭမဲၪ၁ၭဖျဲၩ့အဖၧၩ့, လမွဲလၧၩ့လၧဆၧအဲၪဆၧကွံၩဘၪနီၪလီၫ. မုၪခီၩလဲးအစီၩ့ အမၩ့လၩ့ဘၪလဖၪနီၪ ဘၪဆၧမၩဂၭဂီၩ့ခွံၬလူၬလူၬဆံၫ့ဆံၫ့၁့ၪဒံၭအ့ၬ. ဆၧအၧၩ့ ဆၧ၁ၫ့မိဘၪအီၪ၀့ၫထီးအထၪ့ဘၭလၧအဒိၪထုၬကုၭဎွ့ၩနီၪလီၫ. လၧဆၧဘၪတဲၩ့ ထီးအလူၬအဆၧဂ့ၩဆၧဘွၩအဂး အဆၧၫ့အထီအီၪတဲၩ့၀ဲၩ၀့ၫအ၁ိၭနီၪ, မုၪခီၩလဲး (စၫတၫ့) မိဘၪမၩအၪထၪ့အဆၧ၁ီၪ့ဆၧ၁ၫ့လဖၪ လၧအအီၪက့ၪဆၧမၪထၫ့ဒၩ ယွၩအဆၧပၧၩ့ဆၧပြၭနီၪ, ၦအတီၩအလီၩ့ထီးအလူၬမိဒၪဘၪ၀့ၫလၧအဆၧနၪ၁့ၪ ဂ့ၩဂ့ၩပျၩ့ပျၩ့ထီးနီၪ, မွဲယွၩအဆၧစ့ၩရၫ့တီၩဒဲအဆၧယၫ့၁ၭလၧအၪ့လဲၩအ၁ၭ လအီၪဘၪဒဲအဆၧမၪလူၬနီၪ မိအီၪ၀့ၫဒၪလၧဆၧအၪ့စိၭအၪ့စၪ့ထီးအလူၬအမ့ၬ ယၫထီးနီၪလီၫ.” Ellen G. White, The Great Controversy, pp. 492, 493, 499.