---
title:  ဆၧဂဲးလိၬတ့ၭလိၬအခၪ့ထံၭလၧဂၪ့ခိၪယီၩ
date:   24/02/2025
---

ဆၧဘၪလၩ့ဎိၭလၧဆၧနဲၪဒီၩ့ဆၧအဖၧၩ့ - ဘၪထွ့ၫလၧဆၧအၪ့စၪ့ဆၧဘၪ မွဲနီၪ ဆၧချံၫအအၧၩ့ဘၪဂဲၫကဲၪထၪ့၀့ၫလၧဆံၬအကဆါဎွံၪလၩ့၀့ၫန့ၫဆၧချံၫ အဂ့ၩနီၪလဲၪ. မွဲဆၧအၪ့စၪ့အဂၩလမံၩ့, အ့ၪမွဲယွၩတဲၩ့လၩ့ဂၪ့ခိၪထၧၫ့ဘံၪ့ယၫ ယီၩန့ၫဆၧအဂ့ၩနီၪ, ဆၧအၧၩ့ဆၧ၁ၫ့ဂဲၫကဲၪထၪ့၀့ၫဘဲၫ၁့ၪလဲၪ.

`ဖီ ၁မိစ့ၭ ၁း၃၁. ကဆါယွၩအဆၧချဲၩ့မွဲဆၧနီၪထုၭဖျီၪထၪ့အဆၧတဲၩ့လၩ့ဂီၩ့၁ၫ့အထီနီၪလဲၪ, ဒဲဘၪမွဲနီၪ ဆၧစံၭဆၧၫ့ဆၧယီၩအကၧၩ့ဒိၪ၀့ၫ ဒၪလဲၪ.`

ဘဲၫ ၁မိစ့ၭ ၁း၃၁ စံၭ၀့ၫအ၁ိၭ, လၧကဆါယွၩတဲၩ့လၩ့ဂၪ့ခိၪယီၩဂီၩ့အထီ နီၪ, စံၭ၀့ၫဒၪ “ဂ့ၩမၬလီၫ.” လၧ ၁မိစ့ၭ ၁ အဖၧၩ့နီၪ, ကဆါယွၩအဆၧတဲၩ့လၩ့ ဂၪ့ခိၪယီၩ ဆဲၩဘုၭအ၁ၭလၧဆၧအၧၩ့ဆၧ၁ၫ့အီၪနးမံၩ့အ့ၬလီၫ. အ့ၪမွဲဘိၩ့ယီၩ, ဘၪမွဲနီၪၦဂၪ့ခိၪဖိၪ၁ံၪဘၪလ့ၩခၫ့ဖျီၫ့ဆၧအၧၩ့ဆၧ၁ၫ့လဲၪ.

`ဖီ ၁မိစ့ၭ ၃း၁-၇. ဆၧလီၩနဲၪပၧၩ မွဲဆၧနီၪလၧဆၧအၧၩ့ဆၧ၁ၫ့ ဂဲၫထီၩ့လၧဂၪ့ခိၪယီၩနီၪလဲၪ. ဆၧနဲၪဖျီၪမူၭ၀ၩ့ဒီၪ့အဆၧဂဲးလိၬတ့ၭလိၬ အလုၫအလါမွဲဆၧနီၪလမံၩ့ထီးယီၩလဲၪ. (ယိလၧ နဲၪဖျီၪ ၁၂း၇-၉ နီၪဆံၭ).`

လၧဆၧမၩအ၁ၭထီးယီၩအဖၧၩ့, ပဒၪဘၪဂူအဆၧအၪ့လံၬအၪ့လီၫဆၧဘၪ ထွ့ၫကဆါယွၩအတခ့ၭဖ၀ၭ, ဘဲၫမုၪခီၩလဲးထုၭဖျီၪထၪ့အ၁ၭအ၁ိၭ (မွဲ “ဂူလးလံၩ လၧဖျိၩ့လဘီၩ့”) လၧ နဲၪဖျီၪ ၁၂း၇-၉ အဖၧၩ့နီၪလီၫ. ဂူအၪ့စၪ့ဆၧအခၪ့ထံၭ လထံၪနီၪ မၩဂံၩ့ဂၩ့ၦၡၩအ၁ၭလၧကဆါယွၩအဆၧမၪလူၬအဖၫ့ခိၪ, ထီးမၩဘျံၭ ဒၪခွံၬယွၩအဆၧချဲၩ့နီၪလီၫ. ထီးနီၪလထံၪဎးထၪ့ဒုၪဒၩယွၩအဆၧမၪလူၬပျၩ့ပျၩ့, စံၭဘၪနးအံၫနီၪ, “န၁ံၪမိ၁ံၫတၡါအ့ၬ” (၁မိစ့ၭ ၃း၄) နီၪလီၫ.

မွဲပလၫအဆၧချဲၩ့နီၪ အမွဲအတီၩလဲၪ. နးအံၫဘၪရွံအၪ့ထုၫ့န့၀့ၫဒၪလီၫ. လၧလံၬဆံၫ့ဎံၪအဖၧၩ့ထီးယီၩ, ဆၧဂဲးလိၬတ့ၭလိၬအဂဲးမိၡါနီၪ ဘၪထွ့ၫလၧဆၧ ဘိၪ့ဆၧဘၩလီၫ. မွဲၦမိနဲၩ၀့ၫမပၫလဲၪ, ဒဲမွဲဆၧနီၪလဲၪနီၪလီၫ.

နမိဘၪဆီၫ့မီၪ့ၦလၧနခိၭနၪအလူနီၪ မွဲနနဲၩန့ဘၪ၁့ၪဧၪ၁့ၪအ့ၬဧၪနီၪလီၫ.

`ဖီ ၁မိစ့ၭ ၃း၁၅. ကဆါယွၩအဆၧချဲၩ့လၧဂူဒဲၦမုၪအချံၫအ၁ၪနီၪ, မွဲဆၧနဲၪဒီၩ့မစဲအၫမိဆံဖိၫဂူအခိၪနီၪ ၦ၁့ၪယၫ၀့ၫလၧဆၧ၁ၭထိၬအပရၫ့ (protoevangelism) လၧလံၬဆံၫ့ဎံၪအဖၧၩ့လီၫ. ဆၧဂဲးနီၪဖ့ၪဆီၪ့ထၪ့ ပၧၩဒဲဖ့ၪလၫ့ပၧၩဆၧယိလါလၧ ဆၧဂဲးလိၬတ့ၭလိၬအကျၩနီၪ၁့ၪဆ့ဧၪ.`