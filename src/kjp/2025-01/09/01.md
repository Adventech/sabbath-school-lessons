---
title:  မူၭ၀ၩ့ဒီၪ့အဆၧထၫ့ဒၩလိၬ၁ၭ
date:   22/02/2025
---

### ဖီလနွ့ၫယီၩအဂးဆၧမၩလိၪ

မၭ၁ုၫ ၁၃း၂၄-၂၇; ၁မိ ၁း၃၁; ဇံၫ ၂၈း၁၂-၁၉; အဲၫ ၁၄း၁၂-၁၅; မၭ၁ုၫ ၄း၁-၁၁; ယီဟၫ့ ၈း၄၄, ၄၅.

> <p>၁နိၫထီၫ့</p>
> “တၭယမိဒုၭထၫ့ဒုၪဒၩနၧၩလၧၦမုၪ, ဒဲနချံၫန၁-လၧၦမုၪအချံၫ အ၁ၪနီၪလီၫ. အ၀့ၫနီၪမိဒိၪဆ့ဖိၫနခိၪတၭ, နမိဒိၪဆ့ဖိၫအ၀့ၫဒၪအခၪ့ နိးခဲၫ့လီၫ” (၁မိစ့ၭ ၃း၁၅).

ဆၧဂဲးမိထုၪ့လၧလံၬဆံၫ့ဎံၪဘၪထွ့ၫဆၧဘိၪ့ဆၧဘၩနီၪ မွဲ၀့ၫဒၪမူၭ၀ၩ့ဒီၪ့ အဆၧထၫ့ဒၩလိၬ၁ၭလၧကဆါဎရံၬဒဲမုၪခီၩလဲးအဘိၩ့ဆၧၩ့နီၪလီၫ. ဆၧမၩအ၁ၭ ဖၭဒိၪယီၩ ဖျီၪကျၩဒိၪဒိၪလ့ၬလၧလံၬဆံၫ့ဎံၪဖၧၩ့ (မၭ ၁၃း၂၄-၃၀, ၃၇-၃၉; နဲၪ ၁၂း၇-၁၀) နီၪ ပြံၩပြၩလၩ့စိၩ၀့ၫဎံၩ့လးလၧ ဎရံၬဖိၪ၁ံၪအဆၧဘိၪ့ဆၧဘၩအလုၫ အလါဖၧၩ့လါနၫ့ဂ့ၩ, ဎရံၬဖိၪ၁ံၪအၪဂၩနီၪ ထိးဆၧၫ့၀့ၫအ့ၬ, ပဲၩခွံၬ၀့ၫဒၪဆၧ၁့ၪယၫနၪ၁့ၪလမံၩ့ယီၩ လူၬလူၬဆံၫ့ဆံၫ့နီၪလီၫ.

မွဲလါနၫ့ဂ့ၩ, လၧလံၬဆံၫ့ဎံၪအဆၧနၪ၁့ၪဖၧၩ့နီၪ, မူၭ၀ၩ့ဒီၪ့အဆၧဂဲးမိထုၪ့, မွဲမုၪခီၩလဲးဒဲအဖုၫအဂီ၁ံၪထၫ့ဒၩကဆါယွၩအဘၩ့အမုး ပဘၪလီၩအလးအီၪအ့ၬ. ဆၧမၩအ၁ၭနီၪ အခံးအဂၩ့ဖျီၪဂ့ၩလၧဆၧ၁ၭထိၬအပရၧၫ့လမံၩ့ဎးအဖၧၩ့လီၫ.

ပမိအၪ့ဎၬဆၧလနွ့ၫယီၩ လၧဆၧအၪ့စၪ့နံၫမံၩ့အဆၧစံၭဆၧၫ့လၧလံၬဆံၫ့ ဎံၪဖၧၩ့ မိအီၪ၀့ၫဘဲၫ၁့ၪလဲၪဘဲၫ၁့ၪလဲၪနီၪလီၫ.

၁. လံၬဆံၫ့ဎံၪ၁ီၪ့လိၪ၀့ၫလၧဆၧထၫ့ဒၩလိၬ၁ၭ လၧကဆါယွၩဒဲ မုၪခီၩလဲးအဘိၩ့ဆၧၩ့နီၪ မွဲအီၪအလးခီၫခီၫလဲၪ.
၂. ဘဲၫလံၬဆံၫ့ဎံၪအဆၧလီၩဖျီၪထၪ့၀့ၫအ၁ိၭ, ဆၧထၫ့ဒၩလိၬ၁ၭအခံး အဂၩ့နီၪ မွဲဆၧနီၪလဲၪ.