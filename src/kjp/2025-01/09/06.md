---
title:  မူၭ၀ၩ့ဒီၪ့အဆၧထၪ့ဒၩလိၬ၁ၭအလုၫအလါ
date:   27/02/2025
---

ပဒၪ၀ဲၩဘၪလံၬဆံၫ့ဎံၪအဆၧၫ့လဖၪလၧ အ၁ီၪ့လိၬပၧၩလၧမူၭ၀ၩ့ဒီၪ့အဆၧ ဂဲးလိၬတ့ၭလိၬလၧ ကဆါယွၩဒဲမုၪခီၩလဲးအဘိၩ့ဆၧၩ့နီၪလီၫ. လါနၫ့ဂ့ၩဆၧမၩ အ၁ၭနီၪ ကဲၪထၪ့၀့ၫဒၪယီၫယီၫဘဲၫ၁့ၪလဲၪ. ကဆါယွၩလၧအစီၩ့ဒိၪမၩ့ဒိၪလၧ ဆၧထီးအလူၬအဖၫ့ခိၪလဂၩနီၪ, ၦၡၩထၫ့ဒၩအ၀့ၫန့ဘဲၫ၁့ၪလဲၪ. ဆၧမၩလၩ့ဆၫ့ မိအီၪ၀့ၫဒၪလမံၩ့မံၩ့လီၫ. အၡါမၬနီၪ, လံၬဆံၫ့ဎံၪလီၩဖျီၪ၀့ၫလၧ ဆၧထၫ့ဒၩ ကဆါယွၩအတခ့ၭဖ၀ၭ - ဆၧထၫ့ဒၩလၧအမၩဂၭဂီၩ့ယွၩအလၩအဖၩ့လၧ မုၪခီၩလဲးအဆၧမၩ (လၧဆၧဂူၫဂၩအကျၩ) စံၭ၀့ၫဒၪယွၩနီၪ အီၪလၧဆၧဂ့ၩဆၧဘွၩဒဲဆၧအဲၪဆၧကွံၩအ့ၬ. ဆၧစံၭန့ဆီၪ့ဆၧဘဲၫယီၩနီၪ မၩနၧၩ့ခွံၬဆၧ၁့ၪအ့ၬ, ဆၧမၩနၧၩ့ဆၧနီၪ မိဘၪအီၪလၧဆၧထိၪထဎီၩ့ယိဆၧနံၫမံၩ့အတခ့ၭဖ၀ၭနီၪလီၫ.

“လၧကဆါယွၩအဆၧမၩဘၪထွ့ၫလိၬ၁ၭလၧဆၧဒဲၩဘၭအဖၧၩ့နီၪ, ကဆါယွၩဆိၫ့ကၩ၀့ၫဒၪ ဆၧတီၩဆၧလီၩ့ဒဲဆၧမွဲဆၧတီၩ (righteousness and truth) လီၫ. မုၪခီၩလဲးမၩဆၧန့လၧ ကဆါယွၩမၩလန့ဘၪနီၪ မွဲဆၧချဲၩ့ အၪ့အူၭလၩ့၁ၭဒဲဆၧအၪ့လံၬအၪ့လီၫနီၪလီၫ. မုၪခီၩလဲးအၪ့ဎၬစံၭချဲၩ့ဘၪမၪယွၩ အဆၧပၧၩ့ဆၧပြၭ အဆၧကိၪ့ဆိၫဆၧလၧအ၁ီၫ့၁ံၪလဖၪအမ့ၬယၫ, ဒဲလီၩ၀့ၫလၧ ကဆါယွၩအဆၧ၁ီၪ့ဆၧ၁ၫ့လၧအီၪက့ၪလၩ့၀့ၫနီၪလတီၩလလီၩ့ဘၪ, ဒဲအၪ့မၧၫ့ ဆီၪ့န့ၦမိဘၪခိၭနၪဖိၬထွ့ၫအ၀့ၫအလူလၧ အ၀့ၫအလၩအဖၩ့အဂးဒၪ၀့ၫနီၪလီၫ. မွဲဆၧနီၪအကၠီၩ့, ဆၧမိဘၪဒုၭ၁့ၪယၫဆၧမၩအ၁ၭယီၩ လၧၦမူၭခိၪဖိၪ၁ံၪအမ့ၬယၫ ထဲးဎုၬလၧၦဂၪ့ခိၪဖိၪ၁ံၪအမ့ၬယၫဆ့နီၪလီၫ. မုၪခီၩလဲးထုၭဖျီၪအ၁ၭလၧ မိမၩဂ့ၩ ထၪ့ဆၧလၧမူၭ၀ၩ့ဒီၪ့အဖၧၩ့နီၪလီၫ. ၦအၪ့ဂူၬဆီၪ့န့ဆၧလဂၩအတခ့ၭဖ၀ၭဒဲ အဆၧကိၪ့လဖၪနီၪ အီၪဖျီၪထၪ့၀့ၫဒၪလၧအဆၧမၩအၧၩ့မၩ၁ၫ့ဆၧလဖၪအဖၧၩ့ ဒၪနီၪလီၫ.” Ellen G. White, The Great Controversy, p. 498.

`ဖီ ယီဟၫ့ ၈း၄၄, ၄၅ လၧနဆၧနၪ၁့ၪ နဲၪဖျီၪ ၁၂း၇-၉ အဖၧၩ့နီၪ ဆံၭ. လံၬဆံၫ့ဎံၪအဆၧၫ့လဖၪယီၩ ထုၭဖျီၪထၪ့မုၪခီၩလဲးအတခ့ၭဖ၀ၭဒဲ အဆၧကိၪ့ထၪ့ဖၭလၩ့မွဲဆၧနီၪလဲၪ.`

မုၪခီၩလဲးအဆၧကိၪ့ခီၫလၧအခၪ့ထံၭနီၪ ကျ့ၭစၨၭၦနဲၩဆၧလၧကဆါယွၩ လမွဲဆၧအဲၪဆၧကွံၩဘၪဒဲလတီၩလလီၩ့ဘၪ ဒဲအဆၧ၁ီၪ့ဆၧ၁ၫ့နီၪ မၩဆၫမၩနၭ ဆၧနီၪလီၫ. မွဲဆၧနီၪယ့ၫရှူၬကိၭမုၪခီၩလဲးနီၪလၧ “ၦလၧအချဲၩ့ဆၧအဘျံၭ အဘျၪတၭ, မွဲဆၧချဲၩ့ဘျံၭချဲၩဘျၪဆၧအဖါ” (ယီဟၫ့ ၈း၄၄) နီၪ ပဘၪထီၫမံၫ ထီၫမၪအလးအီၪအ့ၬလီၫ. အ့ၪမွဲယ့ၫရှူၬနီၪဂဲၫလၩ့၀့ၫ “ထိးအ၁ၭလၧဆၧမွဲဆၧ တီၩ” (ယီဟၫ့ ၁၈း၃၇), ဒဲဆၧၫ့ယၫမုၪခီၩလဲးဘဲၫ၁ိၭအမိမၩဂၭဂီၩ့ခွံၬအဆၧမၩ လဖၪနီၪလီၫ (၁ယီဟၫ့ ၃း၈; ဟံဘြုၫ ၂း၁၄).

နဲၪဖျီၪ ၁၂း၉, ၁၀ နီၪ ထုၭဖျီၪထၪ့မုၪခီၩလဲးဘဲၫ၁ိၭ (၁) “ဂူလးလံၩလၧဖျိၩ့” (၂) အီၪလၧမူၭခိၪဒဲၦလၧအအီၪက့ၪဆၧမၪလၧပထၧၫ့ဖု၀ဲ၁ံၪအလီၩ့လဂၩ, ဒဲ (၃) ၡီၩ့ဖၭဒိၪလၧအအၪ့လီၫန့ၦဂၪ့ခိၪဖိၪကိၭဂၩဒ့ၭနီၫလီၫ. ဂြံစံၭအလၨ “မုၪခီၩလဲး -devil” နီၪ အခီၫပယီၫအီၪလၧ “ၦချဲၩ့ဂၭဂီၩ့ဆၧအလၩအဖၩ့” နီၪ လီၩဖျီၪထၪ့ဒီၭ ဆၧဂဲးလိၬတ့ၭလိၬဆၧအလုၫအလါလၧဆၧနဲၩအဖၫ့ခိၪ, ထဲးဎုၬလၧယွၩအလၩ အဖၩ့ (အတခ့ၭဖ၀ၭ) နီၪလီၫ.