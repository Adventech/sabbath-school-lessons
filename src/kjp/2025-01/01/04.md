---
title:  ဆၧအဲၪနီၪဖ့ၪလၫ့ပျီၩဆၧလီၫ
date:   31/12/2024
---

ကဆါယွၩမၩဂ့ၩထၪ့ထဲၩ့ဆီးလီၩ့ၦအံၫစရ့လၭဖိၪ၁ံၪနီၪ, မွဲယိမ့ၬအ၀့ၫ၁ံၪ အဆၧပိၩ့ထၪ့ဆၧအ့ၬ, အ၀့ၫပၧၩ့ဆုးထၭအဆၧအဲၪလၧနၧၩယၧၩ, ပဖၫ့ခိၪ, ထီးပမွဲၦဒဲၩဘၭဖိၪဒၪလ့ၬနီၪလီၫ. ပဆၧကြၨၭဆၧဘၪအီၪလၧအ၀့ၫအဆၧအဲၪ အီၪအ့ၬ, ဒဲပမိဖ့ၪဆၧၫ့ထဲၩ့ဆၧအခိးအတၩနီၪ န့၁့ၪနးဆိၭအ့ၬလီၫ. အ့ၪပစံၭလၧ ဆၧချဲၩ့အဂူၫဂၩလမံၩ့နီၪဘိၩ, ကဆါယွၩနီၪ လိၪဘၪပဆၧဖ့ၪလၫ့နးမံၩ့အ့ၬနီၪ လီၫ. ဘဲၫဆၧစံၭ၀့ၫဒၪလၧ (မၩဆၧ ၁၇း၂၅) ဖၧၩ့အ၁ိၭနီၪလီၫ. ကဆါအဆၧ အဲၪလၧနဂးလၧယဂး လၧၦထီးလူၬအဂးနီၪ မွဲဒၪန့ၫအ၀့ၫအဆၧ၁ုၪ့အီၪ၁ၭအီၪ ဒၪ၀့ၫနီၪလီၫ.

`ထိၪဎီၩ့ နဲၪဖျီၪ ၄း၁၁ ဒဲ အၪ့အူၭ ၃၃း၆ နီၪဆံၭ. ဆၧလီၩထဲၩ့ဘၪ နၧၩမွဲဆၧနီၪလဲၪ လၧအဘၪထွ့ၫလၧအဆၧဖ့ၪလၫ့ပျီၩဆၧနီၪလၧအဆၧ တဲၩ့လၩ့ဆၧနီၪလဲၪ.`

ယွၩတဲၩ့လၩ့ဆၧလၧဆၧဖ့ၪပျီၩအဖၧၩ့လီၫ. မွဲဆၧနီၪ, ယွၩကြၨၭ၀့ၫဒၪလၧ ဆၧမၩလၩမၩဖၩ့, ဆၧယူၭယၫ့, ဒဲဆၧအစီၩ့အမၩ့နီၪလီၫ. ကဆါယွၩမိဘၪတဲၩ့လၩ့ ထဲၩ့ဂၪ့ခိၪအဂူၫဂၩလဖျိၪ့ဖျိၪ့ လၧဆၧဒဲၩဘၭလအီၪဘၪနီၪအ့ၬ, အ၀့ၫဘၪန့၀ဲၩ အ၁ၭယူၭလၧ အဆၧအဲၪမၩထံၩမၩ၁ိၭပၧၩ ဘဲၫအအီၪ၀့ၫလၧကဆါယွၩ၁ၧၫ့ဂၩ လဂၩအဖၧၩ့အ၁ိၭနီၪလီၫ.

`ဖီ ယီဟၫ့ ၁၇း၂၄. ဆၧလီၩထဲၩ့ဘၪပၧၩလၧယွၩအဆၧအဲၪခီၫလၧ လချုၭဂၪ့ခိၪယီၩကဲၪထၪ့ဒံၭဘၪအခၪ့ထံၭအိၩယူၭနီၪအဂဲး မွဲဆၧနီၪလဲၪ.`

ယွၩလိၪဘၪအဆၧတဲၩ့လၩ့ဆၧ၁ံၪ ဘဲၫဆၧအဒီၩ့အထ့ၬလၧအဆၧအဲၪအဂးအ့ၬ. မွဲ၀့ၫဒၪလၧဆၧအဲၪနီၪ မွဲအ၀့ၫအတခ့ၭဖ၀ၭအကၠီၩ့နီၪ, အ၀့ၫရွံအၪ့ထုၫ့ တဲၩ့လၩ့ဂၪ့ခိၪယီၩဒဲမၩဘူၭမၩထံးအ၁ၭလၧ ဆၧဘၪတဲၩ့လဖၪယီၩနီၪလီၫ.

ထီးဂၪ့ခိၪယီၩလၩ့ထ့ၬလၧဆၧဒဲၩဘၭအဖၧၩ့ဒၪလ့ၬနီၪ အ၀့ၫအဲၪပျီၩဆုးလီၩ့ ၦဂၪ့ခိၪဖိၪ၁ံၪယီၩဒ့ၭနီၪလီၫ.

လၧဆၧလၩ့ထ့ၬလၧကျိၭအံဒံၫ့အဖၧၩ့အလးခဲၫ့နီၪ, စအၫဒၫ့ဒဲနးအံၫ၁ံၪ အထးအလၩအီၪလၧမိမၧၫ့၀့ၫဒဲဒိၭန့ဘၪယွၩအဆၧအဲၪနီၪ အီၪလၧၩ့အ့ၬလီၫ. လါနၫ့ဂ့ၩယွၩနီၪ, အီၪက့ၪဂုးခၧၫ့ဆၧဒဲ “ဆိၬန့ကယဲဆၧလမံၩ့လါလါလၧအလူဘၪဆဲၫ့လၧဆၧအစီၩ့အမၩ့” (ဟံဘြုၫ ၁း၃) နီၪ, လၧအဆၧအဲၪ, အဆၧ ယၫ့၁ၭ, ဒဲအခိးအတၩဒိၪ၀့ၫအဖၧၩ့ အီၪက့ၪပၧၩ့ထၬအ၀့ၫ၁ံၪအ၁ၭမၧၫ့ဒဲမၩဘၪ လိၬအိၭလိၬထဲၩ့အ၁ၭလၧဆၧအဲၪအဖၧၩ့နီၪလီၫ. ဆၧမၩဘၪလိၬအိၭလိၬထဲၩ့ ဆၧနီၪ ဘၪထဲးဎုၬ၀့ၫဒၪလၧပၧၩဆ့နီၪလီၫ.

ဆၧဂဲးဆၧဖးမွဲဆၧနီၪ လၧယွၩအီၪက့ၪဂုးခၧၫ့ဆုးလီၩ့အဆၧအဲၪလၧ ဂၪ့ခိၪယီၩ, မွဲလၧအလၩ့မါဒဲအအၧၩ့အ၁ၫ့လါနၫ့ဂ့ၩ, လီၩအ့ၪဘၪပၧၩ အဆၧအဲၪဒဲအတခ့ၭဖ၀ၭနီၪလဲၪ. ဆၧမွဲဆၧတီၩယီၩ ထုၭန့ပၧၩလၧ ကအဲၪ ဆၧၫ့ထဲၩ့အ၀့ၫနီၪဘဲၫ၁့ၪလဲၪ.