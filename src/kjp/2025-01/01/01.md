---
title:  ကဆါယွၩအဲၪပျီၩဖျ့ၭ၀့ၫလီၫ
date:   28/12/2024
---

### ဖီလနွ့ၫယီၩအဂးဆၧမၩလိၪ

၂မိ ၃၃း၁၅-၂၂; ဟိၫစံအၫ ၁၄း၁-၄; နဲၪ ၄း၁၁; ယီ ၁၇း၂၄; မၭ ၂၂း၁-၁၄; ယီ ၁၀း၁၇, ၁၈.

> <p>၁နိၫထီၫ့</p>
> “ယမိမၩဘျၪထဲၩ့အ၀့ၫ၁ံၪအ၁ၭဂၭဂီၩ့နီၪလီၫ. ယမိအဲၪထဲၩ့ကွံၩထဲၩ့ ဒၪအ၀့ၫ၁ံၪလီၫ. အဂဲးဘဲၫယီၩ ယ၁ၭထၪ့ကၠၪခွံၬယူၭအ၁ၭ လၧအ၀့ၫ၁ံၪ အအီၪလီၫ” (ဟိၫစံအၫ ၁၄း၄).

စပံတၧၫမီၪ့ဘံၭယ့ၫရှူၬ၁ၧၫ့ဘျၩ့, ဘဲၫယ့ၫရှူၬစံၭ၀ဲၩ၀့ၫအ၁ိၭနီၪ (မၭ၁ုၫ ၂၆း၃၄) လါနၫ့ဂ့ၩ, ဆၧမၩအ၁ၭနီၪ မွဲဆၧအထုၬဒံၭအ့ၬ. လၧယ့ၫရှူၬဂဲထုၪ့မၧၫ့ ထၪ့ထဲၩ့၀့ၫဒၪအလးခဲၫ့နီၪ ယ့ၫရှူၬအၪ့စၪ့စပံတၧၫ, “မွဲနအဲၪယၧၩအၪနဲၪ့အ၀့ၫ၁ံၪ နီၪဆ့ဧၪ.” ဒဲစပံတၧၫစံၭဆၧၫ့၀့ၫဒၪ, “မွဲယူၭ, ကဆါဧ့, န၁့ၪယၫလၧယအဲၪနၧၩ လီၫ.” ဒဲယ့ၫရှူၬစံၭ၀့ၫဒၪ, “လုအၪ့လုအီၩယ၁ိၪဖိၪ၁ံၪဆံၭ.” တၭယ့ၫရှူၬအၪ့စၪ့ ၀့ၫဒီၭ, “မွဲနအဲၪယၧၩဧၪ.” ဒဲစပံတၧၫစံၭဆၧၫ့ထဲၩ့၀့ၫဒၪ, “မွဲယူၭကဆါဧ့, န၁့ၪယၫလၧယအဲၪနၧၩလီၫ.” ဒဲယ့ၫရှူၬစံၭ၀့ၫဒၪ, “ယိထဲၩ့ခွါထဲၩ့ယ၁ိၪလဖၪဆံၭ.” ထီးနီၪလဖၧၫ့, ယ့ၫရှူၬအၪ့စၪ့စပံတၧၫ၁ၧၫ့ဘျၩ့လဘျၩ့နီၪ, “မွဲနအဲၪယၧၩဧၪ.” နီၪစပံတၧၫအ၁ၭလမုၬဘၪတၭ, စံၭအ၀့ၫဒၪ, “ကဆါဧ့, န၁့ၪယၫဆၧထီးအလူၬ နီၪ, န၁့ၪယၫလၧယအဲၪနၧၩလီၫ.” ဒဲယ့ၫရှူၬစံၭ၀့ၫဒၪ, “လုအၪ့လုအီၩယ၁ိၪလဖၪ ဆံၭ” နီၪလီၫ (ယီဟၫ့ ၂၁း၁၅-၁၇). ဘဲၫစပံတၧၫမီၪ့ဘံၭယ့ၫရှူၬ၁ၧၫ့ဘျၩ့အ၁ိၭ, ယ့ၫရှူၬအၪ့စၪ့ထဲၩ့စပံတၧၫလၧဆၧချဲၩ့အကၧၩ့ဒိၪ၀့ၫနၭမၬ “နအဲၪယၧၩဧၪ” မၩဆီၪ့ထၪ့ထဲၩ့စပံတၧၫ၁ၧၫ့ဘျၩ့နီၪလီၫ.

ဆၧမၩအ၁ၭမိလၩ့ဆၫ့လိၬ၁ၭလၧ စပံတၧၫအဆၧလ့ၩခၫ့ဖျီၫ့လါနၫ့ဂ့ၩ, ၁နိၫအတခ့ၭနီၪ မွဲဆၧလမံၩ့ဎးလီၫ. ဆၧချဲၩ့လၧယ့ၫရှူၬအၪ့စၪ့စပံတၧၫနီၪ မွဲဆၧချဲၩ့ (ဆၧအၪ့စၪ့) လမံၩ့ဎးလၧပဂးလၧပထီယီၩ, မွဲ၀့ၫဒၪ- “နအဲၪယၧၩဧၪ” နီၪ လီၫ.

ဆၧကိၭမံၩ့ဒ့ၭနီၪ အီၪဒိၭနဲၩ့အ၁ၭလၧပဆၧစံၭဆၧၫ့ဆၧအၪ့စၪ့ယီၩအဖၧၩ့ လီၫ.