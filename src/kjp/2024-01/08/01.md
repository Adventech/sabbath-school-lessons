---
title:  ဆၧ၁့ၪယၫကိၪ့၁့ၪလၧဆၧအီၪမၧၫ့တီၩလီၩ့အဂး
date:   17/02/2024
---

### ဖီလနွ့ၫယီၩအဂးဆၧမၩလိၪ
အၪ့အူၭ ၁၁၉း၁-၁၆; အၪ့အူၭ ၉၀; ယီဟၫ့ ၃း၁၆; အၪ့အူၭ ၉၅း၇-၁၁; အၪ့အူၭ ၁၄၁; အၪ့အူၭ ၁၂၈.

> <p>၁နိၫထီၫ့</p>
> “၁ီၪ့လိၪလါပၧၩဘဲၫ၁ိၭ ပမိ၀ံထၪ့နၬထၪ့ပမုနံၩလဖၪတၭ, န့ဘၪပ၁ၭလၧအကိၪ့ဆၧ၁့ၪအ၁ိၭနီၪဆံၭ” (အၪ့အူ ၉၀း၁၂).

ဘဲၫပ၁့ၪယၫထဲၩ့ယွၩအဆၧယၫ့၁ၭ ဖျါၦဆၧမၪဒဲ ဖ့ၪလၫ့ထဲၩ့၁ၭအ၁ၫ့လၧ ၦဆူနဲၩဖိၪ၁ံၪအဂးနီၪလီၫ.

ယွၩအလူ၁ီၪ့ထဲၩ့ပၧၩ လၧဆၧအီၪမၧၫ့တီၩလီၩ့အဂးနီၪဆ့လီၫ (အၪ့အူၭ ၁၁၉း၉-၁၆). ဆၧခိၭနၪထဲၩ့ယွၩအဆၧမၪလူၬနီၪ မွဲ၁ၭမၧၫ့ကလၧၫ့ဎွ့ၩလၧ ယွၩအခိးအတၩနီၪလီၫ (အၪ့အူၭ ၁၁၉း၁, ၂; အၪ့အူၭ ၁၂၈).

လါနၫ့ဂ့ၩ ၦတီၩလီၩ့ဖိၪလဖၪဘၪဆၧအၪ့လွ့ၫဆ့လီၫ. လကၠၪလဘျၩ့ ၦတီၩလီၩ့ဖိၪလဖၪ ဘၪဆၧအၪ့လံၩ့အၪ့လီၫ လၧဆၧဒဲၩဘၭအကၠီၩ့နီၪဆ့လီၫ (အၪ့အူၭ ၁၄၁း၂-၄). လကၠၪလဘျၩ့ အ၀့ၫ၁ံၪလၩ့ထ့ၭလၧဆၧကျဲၩ့ဖစီၩ့အဖၧၩ့ န့ဆ့လီၫ. လကၠၪလဘျၩ့ဆၧနီၪမွဲယွၩအဆၧမၩခွါမပၩလူတီၩလၧအ၀့ၫအဖၧၩ့ နီၪဂၪနီၪလီၫ. ယွၩကမၩဆံၫ့ထၪ့ပၧၩဒဲကဖ့ၪဂဲးထၪ့ထဲၩ့ပၧၩလၧဆၧ၁့ၪယၫကိၪ့၁့ၪ ယီၩ မွဲအဒုၭပိၩ့ထၪ့ၦကိၭဂၩ လၧဆၧမၪဒဲဆၧအၪ့ထၩဘၪဆဲၫ့လၧယွၩ, ယွၩအဆၧ ယၫ့၁ၭဒဲဘဲၫၦကမၩလၩမၩဖၩ့ထဲၩ့ ကဆါယွၩအဆၧအဲၪဆၧကွံၩနီၪလီၫ.