---
title:  ၦအီၪမၧၫ့တီၩလီၩ့လဖၪအဂးဆၧဆိၪဂ့ၩဆိၪဘွၩ
date:   22/02/2024
---

`ဖီထဲၩ့ အၪ့အူၭ ၁း၁-၃ အၪ့အူၭ ၁၁၂း၁-၉ ဒဲ အၪ့အူၭ ၁၂၈. ၦလၧ အယူၭယၪ့ထဲၩ့ယွၩလဖၪအဂး အခိးမွဲဘဲၫ၁့ၪလဲၪ.`

ၦလၧအယူၭယၪ့ယွၩလဖၪအဂး ယွၩအဆၧအုၩ့လၩ့နီၪမွဲ၀့ၫဒၪ ဆၧဘၪလိၬ အိၭလိၬနီၪလီၫ. ၦလၧအတီၩလီၩ့ယီၩ ဘၪဆၧဒီၩ့၀့ၫလၧ၁ံၪ့ဘၪဆၧ၁ုၪ့လၩ့ ၀့ၫလၧထံၫနဲၩ့တၭ အ၀့ၫအလၪလလၩ့ဎွံၪလန့ဘၪအဂဲးနီၪလီၫ (အၪ့အူၭ ၁း၃; ယ့ၫ

ဲအၫ ၁၇း၇, ၈; အဇံၫခအ့လၭ ၄၇း၁၂). ဆၧနီၪမွဲ၀့ၫဒၪ ဆၧဆိၪဂ့ၩလဖၪ လၧၦလၧအီၪမၧၫ့လၧဆၧဘၪအ၁ၭလဖၪအဂးနီၪလီၫ. မွဲလၧ၁ၭမၧၫ့ဘဲၫ ယီၩအဂး အခိးအတၩအီၪလကၭဒံၭဘၪ ၁ၭမၧၫ့လၧယၫအဆိၩအကၠၪအဆၧအခိး အတၩဘၪအီၪ၀့ၫလၧအ၀့ၫ၁ံၪအဂးနီၪလီၫ...

လၧ အၪ့အူၭ ၁၂၈း၂, ၃. ဎရံၬအဆၧတီၩအဖၧၩ့နီၪ ၦဒၪဘၪဎရံၬလၧ အတီၩ့ထဲၩ့နီၪလီၫ. ဆၧဆိၪဂ့ၩလၩ့ဘၪဒိၩ့ယရှုစလံၫ့ (အၪ့အူၭ ၁၂၂း၆-၈; အၪ့အူၭ ၁၂၈း၅, ၆) ယီၩ ဒုၭဖျီၪထၪ့ဒဲဒုၭဂုးခၧၫ့ထဲၩ့ဆၧဂဲးဘၪဆဲၫ့လၧ မစဲအၫကဂဲၫလၩ့ဒဲမၩနၧၩ့ခွံၬဆၧအၧၩ့ဒဲ ကမၩကဲၪထၪ့ထဲၩ့ဆၧအ၁ၫ့ထီးအလူၬ လၧဂၪ့ခိၪချိၫ့ဖၧၩ့ယီၩအဂဲးနီၪလီၫ.

“လၧလံၬဆံၫ့ဎံၪဖၧၩ့ ၦထိးထဲၩ့တၩ့ထဲၩ့ဖိၪ၁ံၪကဒိၭန့ထဲၩ့ဘၪဆၧနီၪ မွဲ၀့ၫဒၪ “ထံၫခး” (ဟံဘြုၫ ၁၁း၁၄-၁၆) ၦယူၬ၁ိၪဖိၪယီၩ ၁ိၫ့ထဲၩ့ပၧၩလၧထံၫမၧၫ့နီၪလီၫ. ဆၧလးနီၪ၁ံၪ့မၧၫ့ယီၩဖ့ၪထဲၩ့အ၁ၪကိၭလၩဒ့ၭနီၪလီၫ. ၁ံၪ့လၪလဖၪယီၩ မိမၩဘျၪထဲၩ့ၦၡၩကိၭဂၩဒ့ၭနီၪလီၫ. လၧဆၧလးနီၪထံၫမၧၫ့ယီၩ ယွၩလၩ့လၧယွၩအလးဆီၩ့ဆီ ထီၩ့လၧထံၫခးထၧၫ့ဘံၪ့ယၫအီၪ၀့ၫဒၪဎံၫပလၧၫ့နီၪလီၫ. လၧဆၧလးဎံၫလၩဒဲမုၬ၀့ၫဒၪလၧယွၩအမ့ၬယၫ ၦဆံၫ့ဎံၪ၁ံၪလဖၪ ကလ့ၩဘၪဆၧလၧယွၩ, ကအၪ့ဘၪ၁ံၪ့မၧၫ့အ၁ၪ, ကအီၩဘၪထံၫမၧၫ့ဒဲအ၀့ၫ၁ံၪကအီၪဘၪလၧဆၧလးနီၪ လၩ့ဆိၩလၩ့ကၠၪနီၪလီၫ.” Ellen G. White, The Great Controversy, p. 675.

လံၬဆံၫ့ဎံၪအ၁ၫ့ဖၧၩ့ ဒုၭ၁့ၪယၫထဲၩ့ပၧၩဆၧအုၩ့လၩ့လဖၪနီၪ ကလၧၫ့ဎွ့ၩ ထၪ့ထီးအလူၬ ထီးဎရံၬဂဲၫလၩ့နံၫဖၧၫ့လဖၧၫ့အထီနီၪလီၫ (မၭ၁ုၫ ၂၆း၂၉; နဲၪဖျီၪ ၂၁). ဆၧနီၪကၠီၩ့တၭ, ၦဆံၫ့ဎံၪတီၩလီၩ့လဖၪအဂး ယွၩအီၪတဲၩ့၀ဲၩထၭဆၧလဖၪယီၩ ၦဆီၫ့မီၪ့ထဲၩ့ဘဲၫလဘၪဘၪနီၪလီၫ.

`ဆၧအုၩ့လၩ့, ယွၩအခိးအတၩဒဲဆၧထိးထဲၩ့တၩ့ထဲၩ့လဖၪယီၩ မွဲဘၪနီၪ ဘၪအီၪဂုးခၧၫ့လၧထုၪ့စူၪယၫအကၠီၩ့နီၪလဲၪ. မုလနံၩယီၩအဂး ၦကဒိၭန့ဘၪဆၧထိးထဲၩ့တၩ့ထဲၩ့ကန့ဘဲၫ၁့ၪလဲၪ.`