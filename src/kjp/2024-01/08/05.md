---
title:  ဆၧအၧၩ့ဆၧ၁ၫ့အဆၧကဘျံၭကဘျၪ
date:   21/02/2024
---

`ဖီထဲၩ့ အၪ့အူၭ ၁၄၁. ၦကွ့ၭထဲၩ့လံၬအၪ့အူၭလဂၩယီၩ ဘၩဆိၪဖၪထဲၩ့လၧဆၧနီၪအဂးနီၪလဲၪ.`

အၪ့အူၭ ၁၄၁ ယီၩ မွဲ၀့ၫဒၪဆၧအၪ့ကံၩ့ဘၩဆိၪဖၪလၧ ဆၧပဒၩ့ထၬပၧၩလၧ ဆၧဒဲၩဘၭအီၪဂဲၫလၧၦ၁ၭဖၧၩ့လဖၪဒဲ အီၪဂဲၫလၧအချိၫ့လဖၪအဂးနီၪလီၫ. လၧအၪ့အူၭ ၁၄၁း၉, ၁၀ အဖၧၩ့ ဆၧအၧၩ့ယီၩလၧပဂး မွဲဘဲၫဖျုၩခွၩ့လၧအဆဲၩပၧၩနီၪ လီၫ. ၦကဘၪ၁့ၪယၫထဲၩ့ဆၧဂဲးဆါအခၪ့ထံၭနီၪ မွဲဆၧချဲၩ့အၧၩ့ဆၧထီးလၩ့၁ၭ လအီၪဘၪလၧဆၧချဲၩ့အဖၧၩ့နီၪလီၫ. ဆၧနီၪအကၠီၩ့ ၦကွ့ၭလံၬအၪ့အူၭယီၩ ဘၩဆိၪဖၪထဲၩ့ဆၧ ဘဲၫယွၩကအီၪက့ၪၦခိၭဆၧလၧအ၀့ၫအနိၭအမ့ၬယၫအဂးနီၪ လီၫ (အၪ့အူၭ ၁၄၁း၃).

“ဆၧကျဲၩ့ဖးစီၩ့လဖၪအကျၩ ဘဲၫယွၩကဘိၭကၠၪအ၀့ၫအ၁ၭလၧဆၧအၧၩ့ လမံၩ့လါလါ ဘဲၫ၁ိၭအ၀့ၫလမၩအၧၩ့ဘၪဆၧနးမံၩ့အဂးနီၪလီၫ (အၪ့အူၭ ၁၄၁း၄, ၅). ၦကွ့ၭလံၬယီၩ၁့ၪယၫထဲၩ့၀့ၫဒၪ ဆၧဒဲၩဘၭအခၪ့ထံၭနီၪ မွဲအီၪဂဲၫကဲၪထၪ့လၧပ၁ၭဖၧၩ့ဒဲ ဆၧဒုၭလၧဆၧဂ့ၩဒဲဆၧအၧၩ့အကျၩနီၪ အီၪကဲၪထၪ့လၧ ၦ၁ၭခံဖၧၩ့နီၪလီၫ. ဆၧနီၪကၠီၩ့ဆၧဘၩဆိၪဖၪဆီၪ့ဆီၪ့လ့ၬ လိၫဘၪလၧ ပကမၩနၧၩ့ ထဲၩ့ဆၧအၧၩ့ကန့အဂးနီၪလီၫ (အၪ့အူၭ ၁၄၁း၂).

`ဖီထဲၩ့ အၪ့အူၭ ၁း၁ ဒဲ အၪ့အူၭ ၁၄၁း၄. ဆၧဒဲၩဘၭအီၪကဲၪထၪ့ဘဲၫ ၁့ၪလဲၪ.`

လၧ အၪ့အူၭ ၁၄၁း၄ ဖၧၩ့ ဆၧအၧၩ့အလုၫအလါနီၪအီၪဘဲၫနီၪ၁ိၭ, အခၪ့ထံၭ၁ၭယီၩအဲၪဒိၭမၩထဲၩ့ဆၧအၧၩ့, နံၫထံၫလထံၫမိၡါယီၩ မၩထဲၩ့ဆၧအၧၩ့ အဆၧမၩ, ၁ၧၫ့မံၩ့လမံၩ့ယီၩ ၦ၁ၭယီၩအဲၪဒိၭမၩဒဲမုၬလၩ့ထဲၩ့လၧဆၧအၧၩ့အဖၧၩ့ နီၪလီၫ.

ဘဲၫနီၪအ၁ိၭ အၪ့အူၭ ၁း၁ ဆၧကျဲၩ့ဖစီၩ့ဂဲၫလၧယွၩအဖိၪအီၪဘဲၫအ၀့ၫ၁ံၪ ကကၠၪခွံၬအ၁ၭလၧ ယွၩအဖၧၩ့၁ၭဒဲကလ့ၩဆၧလၧၦအၧၩ့လဖၪ, ကအီၪလၧ ၦအၧၩ့လဖၪ, ကဆၧၫ့ထုၪ့လၧဆၧအၧၩ့အဖၧၩ့၁ၭဒဲ ကဆၧၫ့နၩ့လၧၦမၩဆၧအၧၩ့ အကျၩအဂးနီၪလီၫ. ဆၧဒဲၩဘၭဖိၪ, ၦအၧၩ့ဖိၪ, ၦကြၩ့ထမးဆၧလဖၪယီၩ ၁ိၫ့ထဲၩ့ ပၧၩဘဲၫပကလ့ၩယဲၩ့ထၪ့လၧယွၩအဂးနီၪလီၫ.

ၦကွ့ၭလံၬယီၩ ဒုၭဖျီၪထၪ့ထဲၩ့ဆၧဒဲၩဘၭ, ဆၧအၧၩ့အဂုထၪ့အၪထၪ့၁့ၪ အဂဲးအဖးဒဲ ဘဲၫပကဖီၩ့ဖျ့ၭလၧဆၧဒဲၩဘၭကန့အဂး ပကဘၪအီၪဒိၭနဲၩ့ယူၭပ၁ၭ လၧယွၩတၡါၡါနီၪလီၫ. ၦလၧအချဲၩ့အၧၩ့ဆၧ, ခိၭနၪထဲၩ့ဆၧအၧၩ့အဆၧချဲၩ့ လဖၪအဂး လၩ့၁ၭမဲၪဒိၪမၬလီၫ. ၦအၧၩ့ဒဲၦတီၩလီၩ့နံၫဂၩလူၬအဖၧၩ့၁ၭထုၬယီၩ ဒုၭ၁့ၪယၫထဲၩ့ပၧၩ ပကဘၪအၪ့ဎၬဆၧကိၪ့၁့ၪလၧယွၩအီၪနီၪလီၫ (အၪ့အူၭ ၁း၄-၆; အၪ့အူၭ ၁၄၁း၈-၁၀). လၧလံၬအၪ့အူၭဖၧၩ့မုနံၩခဲၫ့ထုၬယွၩအခ့ၫအၡၩ ကအီၪလၩ့ထးလၧယွၩအဆၧတီၩဆၧလီၩ့အဖၧၩ့နီၪလီၫ. ဆၧနီၪမွဲအ၁ီၪ့လိၪထဲၩ့ပၧၩဘဲၫ ၦကအွံၪ၁ၭဆၧၩ့ဒဲခိၭထဲၩ့ယွၩအဂးနီၪလီၫ.