---
title:  မၩလိၪအၪထၪ့အဂး.
date:   05/01/2024
---

ဖီ E. G. White, "The Temple and Its Dedication," pp. 35-50, in Prophets and Kings; "The Benefits of Music," pp. 291, 292, in Messages to Young People

လံၬစံၭထၪ့အၪ့အူၭဆၧနီၪအဆၧၫ့အီၪ ၁၅၀, ဒဲစူၭကီၪ့အ၁ၭလံၬယဲဘံၪ့ အဖၧၩ့လီၫ. လံၬ ၁ (အၪ့အူၭ ၁-၄၁), လံၬ ၂ (အၪ့အူၭ ၄၂-၇၂), လံၬ ၃ (အၪ့အူၭ ၇၃-၈၉), လံၬ ၄ (အၪ့အူၭ ၉၀-၁၀၆), လံၬ ၅ (အၪ့အူၭ ၁၀၇-၁၅၀). လံၬအၪ့နၩ့ဖၭအဆၧၫ့ယဲဘံၪ့မွဲလံၬဆၧ၁ၭအွံၪ (Psalter) နီၪ အီၪ၀ဲ၀့ၫလၧ ၦယုဒၫဖိၪအခၪ့ထံၭလဖၪအလုၫအလါဖၧၩ့ မွဲလံၬယဲဘံၪ့ဆၧၫ့ကိၭ၀့ၫ Pentateuch (GK), Torah (Heb) နီၪလီၫ.

လံၬအၪ့အူၭယီၩအဖၧၩ့ ပဒၪဘၪဆၧကွ့ၭဒိၭနဲၩ့အ၁ၭလၧ လံၬစူၭကီၪ့အီၪ၀ဲ လနၩ့နီၪထီးယီၩၪ စကိရၫအဖိၪခွၫ၁ံၪအဆၧ၁ီၪ့/Korahite collections (အၪ့အူၭ ၄၂-၄၉, ၈၄, ၈၅, ၈၇, ၈၈), စအၫစဖၭအထၭခိၪ/ Asaphite collection (အၪ့အူၭ ၇၃-၈၃), ၦမွံၩလ့ၩဆၧအဆၧ၁ံၫကျံၩ/the Ascents (အၪ့အူၭ ၁၂၀-၁၃၄), ဒဲဆၧစံၭထၪ့အၪ့အူၭယွၩ/ the Hallelujah Psalms (အၪ့အူၭ ၁၁၁-၁၁၈, ၁၄၆-၁၅၀). အၪ့အူၭ ၇၂း၂၀ ထိးအ၁ၭလၧ စဒၫ၀ံၭအဆၧစူၭကီၪ့ဖိၪလဖုၫဆ့လီၫ.

ဘဲၫလံၬအၪ့အူၭဆၧလဖၪဘၪထွ့ၫလိၬ၁ၭလၧ စဎွၩစဒၫ၀ံၭဒဲ စဎွၩလဖၪ လၧယၫအိၩ (tenth century B.C.) အ၁ိၭ, လံၬအၪ့အူၭစူၭကီၪ့အဖုၫလဖၪ ကဲၪထၪ့အၪထၪ့၀့ၫဒၪဒံၭလၧ ယၩနံၪ့ (centuries) အဖိၬထွ့ၫလဖၪနီၪလီၫ - ဆၧအၪ့နၩ့ဖၭၦဘိၪ့ၦဎွၩအထူၫအရှူၫအထီ, ဘၪဆၧနၫ့စဲၪ့ထၪ့လၧထံၫခံးဖၧၩ့အထီ, ဒဲဖျီးထၪ့ဆၧစၧၩ့ထၭအထီလဖၪနီၪလီၫ. ပဆီၫ့မီၪ့၁့ၪလၧစအ့ဇရၫဒဲၦဟံဘြုၫ ကွ့ၭလံၬဖိၪလဖၪ အီၪက့ၪကီၪ့အၪ့အူၭအဆၧၫ့အဖၨၪလဖၪလၧ အ၀့ၫ၁ံၪ၁ုၪ့ထၪ့ ထဲၩ့ဆၧလုဂံၪ့အ၁ၫ့အထီနီၪလီၫ.

ၦကွ့ၭလံၬလဖၪမၩဂုးမၩခၧၫ့အၪ့အူၭအထၭခိၪလဖၪလၧ အ၀့ၫ၁ံၪအဆၧဘိၪ့ ဆၧဘၩအဆၧဂဲၩဆၧ၀ၭဖၧၩ့လီၫ. ၦကွ့ၭလံၬဖိၪ, ဘဲၫၦကွ့ၭထၩလဖၪအ၁ိၭ, မွဲယွၩအခ့ၫအၡၩအတီၩလဖၪ လၧမၩအဆၧမၩလၧယွၩအဆၧဖ့ၪနဲၪမၩဂၧၩ့နီၪလီၫ (အ့ဇရၫ ၇း၆, ၁၀). ယွၩၪ ၦၡၩအတခ့ၭဖျီၪလၧအၪ့အူၭအဖၧၩ့နီၪ ဘၪဒီၩ့လၧ ကဆါယ့ၫရှူၬမၩန့ထၪ့ၦၡၩအခံးအဂၩ့နီၪလီၫ. “လါနၫ့ဂ့ၩလံၬဆံၫ့ဎံၪယီၩ, ထုၭဖျီၪထၪ့ယွၩအဆၧမွဲဆၧတီၩလဖၪ လၧၦၡၩဆၨၩအလၨ, ဖ့ၪနဲၪလၩ့ယွၩဒဲၦၡၩအဆၧမၩလၩ့ဎိၭနီၪလီၫ. ဆၧအီၪၡီၩ့ဘဲၫနီၪ အီၪ၀့ၫဒၪလၧကဆါဎရံၬအတခ့ၭဖၧၩ့, မွဲယွၩအဖိၪခွၫဒဲၦၡၩအဖိၪခွၫဆ့လီၫ. အနီၪမွဲဆၧတီၩလၧလံၬဆံၫ့ဎံၪ, လၧကဆါ ဎရံၬ, မွဲ ‘ဆၧအလူနီၪကဲၪထၪ့လၧဆၧယၪတၭ, အီၪလၧပကျၩယီၩ’ နီၪလီၫ.” Ellen G. White, The Great Controversy, p. 8.