---
title:  ဆၧဘၩဆိၪဖၪအဒုၭကဲၪထၪ့ဆၧထိၪဂုထိၪဂဲၩ
date:   03/01/2024
---

`ဖီ ၂စၫမုၫ ၂၃း၁, ၂ ဒဲ ရိမၫ ၈း၂၆, ၂၇. ဆၧ၁ီၪ့လိၪပၧၩလၧဆၧဘၩဆိၪဖၪမွဲဆၧနီၪလဲၪ.`

လံၬအၪ့အူၭလဖၪနီၪ ထိၪဂုထိၪဂဲၩထၪ့ၦအံၫစရ့လၭဖိၪ၁ံၪအဆၧအၪ့အူၭ လဖၪ, မွဲဆၧနီၪဆၧလူလၧယွၩလဲၩမွံၩ (ရောယSက်) ၀့ၫလၧအၡၩခမျၧးလီၫ. ၦစံၭ၀့ၫအၪ့အူၭနီၪ မွဲဆၧဂဲးဆီၪ့ဘၭဆီၪ့လၧအမၩဘၪထွ့ၫလိၬ၁ၭလၧ ကဆါယွၩ အထံၫအကျၩနီၪလီၫ.

ၦကွ့ၭထၩ ကိၭထၪ့ကဆါယွၩလၧနၫ့ဆါဒၪ၀့ၫ “ယယွၩ,” “ကဆါဧ့,” ဒဲ “ယစဎွၩ” လီၫ (အၪ့ ၅း၂; ၈၄း၃). အၪဒၪဆၧၦကွ့ၭထၩလဖၪအၪ့ကံၩ့အၪ့ယၫ ကဆါယွၩလၧ “ဒိၭနါ” ါငလန နၠမ (အၪ့ ၅း၁), “ခိၭနၪယဆၧဘၩဆိၪဖၪ” (အၪ့ ၃၉း၁၂), “ယိထၪ့” (အၪ့ ၂၅း၁၈), “စံၭဆၧၫ့ယၧၩ” (အၪ့ ၁၀၂း၂), ဒဲ “မၩဖီၩ့ဖျ့ၭ ယၧၩ” (အၪ့ ၆း၄). မွဲဖျီၪကျၩဂ့ၩမၬ လၧဆၧဖ့ၪနဲၪလၩ့ၦလဂၩဂၩ အၪ့ကံၩ့ ဘၩဆိၪဖၪဆၧလၧကဆါယွၩလီၫ.

ဆၧကြၨၭထီးနဲၪ့အၪ့အူၭအဆၧဎံၫဆၧလၩ ဒဲထုၭန့ၦအ၁ၭဘဲၫဆၧဘၩ ဆိၪဖၪဒဲဆၧစံၭထၪ့အၪ့အူၭနီၪ အီၪက့ၪလၩ့အ၁ၭလၧ အၪ့အူၭမွဲကဆါယွၩအလူ အထၫ ကၧၩ့ထၪ့အ၁ၭလၧ ၦဘၩယွၩလဖၪဒဲၦ၁ံၪကျံၩထၪ့ယွၩအဆၧမၩအ၁ၭ, အခံးအဂၩ့နီၪလီၫ. မွဲဆၧဘဲၫနီၪ, အၪ့အူၭဖ့ၪလၫ့ယွၩအဖိၪလဖၪလၧ ဆၧမၩဘူၭထံးလိၬ၁ၭလၧယွၩနီၪလီၫ (ရိမၫ ၈း၂၆, ၂၇), “မွဲဆၧဘဲၫနီၪအ၁ိၭ, ၁ၭမုဆံၫ့ဎံၪနီၪ မွဲၦမၩဆၧၩ့ပဆၧဂဲးဆါဘၭဆါလဖၪနီၪလီၫ. ပကဘၪအၪ့ကံၩ့ ဘၩဆိၪဖၪဆၧဘဲၫ၁့ၪလဲၪနီၪ ပလ၁့ၪယၫဘၪတၭ, အ့ၪမွဲ၁ၭမုအနၫ့ဆါဒၪ၀့ၫ အၪ့ကံၩ့န့ပဂး လၧပဂၪ့အုၩ့ဂၪ့ထိၬ ထီးပလီၩလ၁့ၪဘၪလီၫ. ၦလၧအအၪ့ဎၬ၁့ၪယၫၦ၁ၭနီၪ, မွဲအ၁့ၪယၫ၁ၭမုအဆၧဆီၫ့မီၪ့၀့ၫလီၫ. အဂဲးဘဲၫယီၩ မွဲအအၪ့ ကံၩ့န့၀့ၫလၧၦဆံၫ့ဎံၪအဂး ထီးဒၪယွၩအ၁ၭလီၫ.”

ကဆါယ့ၫရှူၬဆ့, မၩန့ဆၧဒိၭနဲၩ့၁ၭလၧလံၬအၪ့အူၭလဖၪ, ဘဲၫအမွဲလၧ လုကၭ ၂၀း၄၂, ၄၃ အဖၧၩ့, အ၀့ၫမၩန့၀့ၫဒၪလၧ အၪ့အူၭ ၁၁၀း၁ - “စဒၫ၀ံၭ အနၫ့ဆါဒၪလ့ၬ လၧလံၬစံၭထၪ့အၪ့အူၭဆၧအဖၧၩ့နီၪ/ “ယွၩစံၭယကဆါ,/ ဆၧၫ့နၩ့လၧယစူၪထွ့ၪ,/ ထီးယအီၪက့ၪလၩ့နဒုၪနဒၩ၁ံၪ လၧနခၪ့ယဲးလၩ့အလး ဆံၭ.”

မွဲလံၬအၪ့အူၭလနၩ့နၩ့အီၪကဲၪထၪ့, အ့ၪလမွဲဒိၭနဲၩ့အ၁ၭလၧ, ဆၧမၩအ၁ၭ လၩ့ထံးလမံၩ့မံၩ့ဒဲဆၧလ့ၩခၫ့ဖျီၫ့လၧ ၦကွ့ၭထၩလဖၪဒၪ၀့ၫနီၪ, ဘဲၫ၁ိၭ ၦအံၫစရ့လၭဖိၪ၁ံၪလ့ၩခၫ့ဖျီၫ့ဘၪ၀့ၫ ဘဲၫထံၫခးလဘံၪ့အ၁ိၭ, အၪ့အူၭအနး၁ၭ အလယၧးလီၩဖျီၪထၪ့ဆၧအီၪမၧၫ့အီၪဂဲၩလၩ့ဆၫ့လိၬ၁ၭအမံၩ့မံၩ့လဖၪ ဒဲလ့ၩခၫ့ ဂၬဘၪဆၧအလုၫအလါလဖၪ, ဆၧဘိၪ့ဆၧဘၩလဖၪ, ဆၧအဆၨၩအဆၬဒဲ မုၪခွၫအဆၧအီၪပဒၩ့လဖၪထီးအလူၬလီၫ. အ့ၪပလီၩလၧဆၧချဲၩ့အဂၩလမံၩ့တၭ, ထီးနဖီဘၪအၪ့အူၭလဖၪနီၪတၭ, နမိဒၪန့ဘၪဆၧယိလါ, ဆၧအၪ့အူၭ, ဆၧ၁ၭမဲၪ, ဆၧ၁ၭထၪ့, ဆၧ၁ၭအုၭဒဲဆၧမ့ၬမဲလဖၪ, လၧၦကိၭအဂၩ, လၧအ၁ၭကိၭအထီ, ဒဲလၧဆၧလးကိၭစီၪ့ဒ့ၭနီၪလီၫ. အ၀့ၫ၁ံၪလီၩထဲၩ့အ့ၪပၧၩဆၧထီးအလူၬ, လၧဆၧချဲၩ့အလၨလၧ ပနၫ့ဆါပဆၧလ့ၩခၫ့ဖျီၫ့ဒၪပ၀့ၫအဖၧၩ့လီၫ.

`အ့ၪမွဲလၧပဆၧဆူဆၧနဲၩဒၪပ၀့ၫ ပဆၧလ့ၩခၫ့ဖျီၫ့ဖၧၩ့အဂးနီၪ, ကဆါယ့ၫရှူၬမိမၩန့ဒိၭနဲၩ့ အၪ့အူၭဆၧနီၪလမံၩ့လဲၪ.`