### ဆၧစံၭထၪ့အၪ့အူၭဆၧ - ကဆါယွၩဒဲ ၦၡၩခမျၧးဒၪခီၩ့လိၬ၁ၭလၧ၁ၭခီၫ၁ၭ

ဆၧစံၭထၪ့အၪ့အူၭဆၧလဖၪနီၪ မွဲ၀့ၫဒၪဆၧအၪ့ကံၩ့ဘၩဆိၪဖၪဒဲဆၧ၁ၭ အွံၪလဖၪလၧလံၬဆံၫ့ဎံၪဖၧၩ့ လၧအဂ့ၩဒိၪထုၬလမံၩ့လီၫ. ဒုၭဖျီၪထၪ့ဆၧအၪ့အူၭ, ဆၧ၁ၭထိၬ, ဆၧ၁ၭအုၭ, ဒဲဆၧ၁ၭဂၭဂီၩ့နီၪ လၧဆၧလူဆၧချဲၩ့ဖၧၩ့ (အ့ၪ) လၧဆၧ၁ၭအွံၪ, အီၪလၩ့ဆၫ့လဂၩဒၪမွဲဂ့ၩ, လၧခမျၧးကျၩမွဲဂ့ၩ, ဘၪၦမၩ၀့ၫလၧၦလမွဲဘၪ ၦကိၪ့၁့ၪ (ၦယိၩယိၩ), ဒဲစဎွၩလဖၪ, ၦကွ့ၭထၩလဖၪ, ဒဲၦလုဆၧ (ဆၧအီၪကီၪ့ ဆရၫ) လဖၪနီၪ, ဂဲၫကဲၪထၪ့၀့ၫဒၪလၧၦအတီၩလီၩ့လဖၪ ဒဲၦဒဲၩဘၭဖိၪလၧ အနီၫ့ယါလၩ့ထဲၩ့အ၁ၭလဖၪနံၫမံၩ့လူၬ အဆၧဘၩဆိၪဖၪဒဲအဆၧ၁ၭအွံၪလၧ ၦဆူနဲၩဆၧဖိၪ၁ံၪလဖၪအဂးလီၫ.

ဆၧစံၭထၪ့အၪ့အူၭဆၧ အတၩလၫ့လၩ့ဆၫ့အီၪဘဲၫလံၬဆံၫ့ဎံၪလီၩဆၧလၧ ပၧၩအ၁ိၭ, အ၀့ၫလီၩဆၧလၧပဂး ဒဲအီၪထဲးဎုၬလၧပၧၩဆ့လီၫ. ဆၧစံၭထၪ့အၪ့အူၭ ဆၧနီၪ မွဲဆၧဆိၪဂ့ၩ, ဆၧယိလါ, ဒဲဆၧမၩမၧၫ့ထၪ့ဂဲၩထၪ့ထဲၩ့ဆၧအခၪ့ထံၭခၪ့ ဎၧၩ့, ဒဲမွဲဆၧဒုၭနဲၪဖျီၪထဲၩ့နၫ့ဆါအ၁ၭဒဲဆၧဒုၭနဲၪဖျီၪထၪ့ယွၩအဆၧမၩလၩ့လၭ ဒိၪယိၬလဖၪ ဒဲမွဲဆၧအုၩ့လၩ့ဖ့ၪလၫ့ထဲၩ့၁ၭလၧကဆါယွၩအအီၪဆ့နီၪလီၫ. မွဲဆၧနီၪၦအၪဂၩအီၪက့ၪလံၬလဘံၪ့ယီၩ ဘဲၫအ၀့ၫ၁ံၪနၫ့ဆါဒၪ၀့ၫအဆၧအၪ့ကံၩ့ ဘၩဆိၪဖၪအ၁ိၭ မွဲလၧဆၧဘၪလၩ့ဎိၭလၧအ၀့ၫ၁ံၪအ၁ၭ ဆၧမၩအ၁ၭဒဲအ၀့ၫ၁ံၪ အဆၧလ့ၩခၫ့ဖျီၫ့နီၪလီၫ. လူၩ၁ၧၫ့ (Luther) ဆ့ချဲၩ့ထၪ့ဆၧစံၭထၪ့အၪ့အူၭဆၧ ယီၩလၧဆၧမၩဘၪထံၭထုၭန့ဘၪအ၀့ၫအ၁ၭဘဲၫယီၩလီၫ. “ဆၧချဲၩ့လၧချဲၩ့ဒိၪ ယွၩအလၩအဖၩ့လၩ့ယူၭလၩ့ယၪ့ လၧအနဲၪဖျီၪထၪ့ဆၧ၁ၭထိၬဂ့ၩနဲၪ့ဎံၫနဲၪ့ လံၬအၪ့အူၭဆၧယီၩမိအီၪဒံၭခလဲၪ, မိအီၪဒံၭဧၪ. လၧဆၧနီၪလဖၪအဖၧၩ့ နမိဒၪန့ဘၪၦဆံၫ့ဎံၪဖိၪ၁ံၪအဆၧအီၪက့ၪ၁ုၪ့အီၪက့ၪ၁ၭလဖၪ လၩ့အဲၪလၩ့ကွံၩ၀့ၫဘဲၫ လၧမူၭခိၪအဆၧမုၬဆၧလၩအ၁ိၭနီၪလီၫ. . . ဒဲၦလဂၩဂၩမိဒၪန့ဘၪဆၧ၁့ၪယၫ နၪ၁့ၪလၩ့၁ၭ, ဆၧနီၫ့ယါလၩ့ထဲၩ့၁ၭ, ဒဲဆၧချဲၩ့လီၩဖျီၪထၪ့အဆၧ၁ၭအုၭလၩ့ထဲၩ့ အဆၧမၪထံၫကျၩဂ့ၩဘၪဘဲၫလံၬအၪ့အူၭဆၧယီၩ မိအီၪဒံၭဆ့ဧၪ. ဆၧကွ့ၭလဖၪ အဖၧၩ့, နမိဒၪဘၪ ၦဆံၫ့ဎံၪ၁ံၪလဖၪအ၁ၭခံဖၧၩ့အဆၧမၩအ၁ၭနီၪ, ဘဲၫ၁ိၭ အ၀့ၫ၁ံၪ ဒၪဘၪဆၧ၁ံၫဒဲယိထၪ့စိၩရၬအဆၧလၩ့၁ၭမဲၪ အဆၧခံၭယိၬ၀့ၫခၫ့ဖျီၫ့လၧ အဆၧဒၪလၩ့ထဲၩ့နၫ့ဆါအဆၧဒဲၩဘၭ, ဒဲမၩအ၁ၭဘဲၫကဆါယွၩအဆၧ၁ၭထၪ့လၧ လၧအအၪ့လဲၩခွံၬထဲၩ့ၦၡၩအဆၧအီၪမၧၫ့အီၪဂဲၩနီၪ . . . မွဲဆၧနီၪပ၁့ၪယၫဘၪ လၧလံၬအၪ့အူၭထၪ့ဆၧယီၩ မွဲဘၪၦဆံၫ့ဎံၪလဖၪအ၁ၭအဂ့ၩဒိၪထုၬနီၪလီၫ. မွဲၦကိၭဂၩလၧဆၧဂဲးကိၭမံၩ့ဒ့ၭအဖၫ့ခိၪ ဒၪလၩ့ထဲၩ့အဆၧလိၫဘၪဒဲ အဆၧမၩ အ၁ၭဘၪလၩ့ဎိၭ၀့ၫလၧလံၬအၪ့အူၭအဆၧကွ့ၭအဖၧၩ့နီၪဆ့လီၫ. ဆၧချဲၩ့လၧ အလၩ့ဂၬလၧလံၬအဖၧၩ့နီၪ, ဒဲအဂ့ၩနဲၪ့လံၬနီၪ အီၪလၧၩ့အ့ၬ.” Martin Luther, Martin Luther: Selections From His Writings, ed. John Dillenberger (New York: Anchor Books, 1962), pp. 39, 40.

ဘဲၫ၁ၭမၧၫ့မိလ့ၩခၫ့ဖျီၫ့ဘၪ လံၬအၪ့အူၭအဆၧဂ့ၩဒဲအဂဲးအဘၭ လၧအၪ့လဲၩ ခွံၬၦၡၩအ၁ၭလၧ ဆၧအမွဲအဘၪလခီၫနီၪအဖၧၩ့, ပဘၪဆၧထုၭန့ပၧၩဘဲၫ၁ိၭ ပမၩဘၪလၧၦဆူနဲၩဆၧဖိၪ အဆိၩဆိၩလဖၪမၩ၀့ၫအ၁ိၭနီၪဆ့, ဘဲၫဆၧ၁ိၫ့ထၪ့ ဆၧအၪ့အူၭလဖၪ, ဆၧအၪ့ကံၩ့အၪ့ယၫလဖၪ, ဆၧလီၩဖျီၪအုၩ့လၩ့ဆၧမၪလဖၪ, ဆၧဂၪ့ဆၧယၧၩ့ဆၧလဖၪ, ဒဲဆၧစံၭခိးစံၭတၩထဲၩ့ဆၧလဖၪ လၧကဆါယွၩ အဆၧမၩခိးမၩတၩဒဲအဆၧစ့ၩရၫ့တီၩလီၩ့ဆၧလဖၪအဂးလီၫ.

မွဲဘိၩ့နီၪတၭ, ပဘၪအၪ့ဎၬနၪ၁့ၪလံၬအၪ့အူၭဆၧနီၪဒံၭဧၪ . . . ဘဲၫဆၧကွ့ၭအဂူၫဂၩလၧလံၬဆံၫ့ဎံၪအဖၧၩ့အ၁ိၭ, လံၬအၪ့အူၭအဆၧကွ့ၭယီၩအီၪ၀့ၫဒၪလၧ ဖးဖီၩ့ဆၧလ့ၩခၫ့ဖျီၫ့အဆၧကွ့ၭထၬ၀့ၫ (historical), ဆၧဆီၫ့မီၪ့ဘၪထွ့ၫဆၧဘိၪ့ဆၧဘၩကဆါယွၩ (historical), ဒဲ လံၬလဲ၁ံၪအဆၧဘၪထွ့ၫလဖၪ (literary contexts) နီၪလီၫ. ဆၧအၪ့ဎၬနၪ၁့ၪလံၬအၪ့အူၭနီၪ ဒုၭဆူးဘူၭၦၡၩအီၪ မၧၫ့မုလနံၩယီၩအ၁ၭလၧ လံၬဒဲထၩအဆၧအီၪက့ၪ၁ၭလၧ မုနံၩထီးနီၪအခၫနီၪ လီၫ. ပဘၪ၁့ၪယၫလၧလံၬအၪ့အူၭအဆၧကွ့ၭလဖၪနီၪ မွဲကဆါယွၩအၡၩခမျၧး ၁ံၪအဆၧဘၩဆိၪဖၪဆၧနီၪတၭ, ဒဲကဆါယ့ၫရှူၬဆ့ ဘဲၫအဂဲၫကဲၪထၪ့ၦၡၩလဂၩ အၪ့ကံၩ့ဘၩဆိၪဖၪ၀့ၫနီၪတၭ, လံၬအၪ့အူၭအဆၧကွ့ၭလဖၪနီၪ မွဲဆၧအၪ့ကံၩ့ဘၩ ဆိၪဖၪလၧယ့ၫရှူၬအဂဲးနီၪလီၫ. အနီၪမွဲကဆါယွၩအဆၧနဲၪဖျီၪထၪ့ဆၧလၧ ၦၡၩဆၨၩ၁ံၪအအီၪလီၫ. ဆၧအဂူၫဂၩလမံၩ့လၧဆၧအၪ့ဎၬနၪ၁့ၪလံၬစံၭထၪ့ အၪ့အူၭဆၧနီၪ မွဲဆၧထီးအလူၬ လၧကဆါယွၩမၩ၀ဲၩ၀့ၫ, မၩ၀့ၫဘိၩ့ယီၩ, ဒဲမိမၩ ၀့ၫလၧယၫခီၫ ခၫ့ဖျီၫ့လၧကဆါယ့ၫရှူၬဎရံၬနီၪလီၫ.

လံၬအၪ့အူၭနီၪ မွဲဒၪဆၧစူၭကီၪ့ထၬထၩ (poem) အဆၧၫ့ဖၭဒိၪ (၁၅၀) လီၫလါနၫ့ဂ့ၩ, အဆၧဒီၪအ၁ၭနီၪ အီၪယံၩအီၪဎၩ့၀့ၫဒၪလီၫ. လံၬအၪ့အူၭယီၩ ထိးအ၁ၭလၧယွၩအဖိၪအလံၩ၁ံၪအၪဂၩ အနး၁ၭအဆၧလ့ၩခၫ့ဖျီၫ့လီၫ. ဆၧလ့ၩ ခၫ့ဖျီၫ့ဆၧနီၪ အီၪထၪ့၁ၫ့၀့ၫလၧဆၧဆူဆၧနဲၩအဂုးအခၧၫ့လၧ ကဆါယွၩအဆၧ ပၧၩ့ဆၧပြၭ, ဒဲအဆၧစ့ၩရၫ့တီၩလၧၦအဂ့ၩဒိၭန့အခိးအတၩဒဲၦအအၧၩ့ဒိၭန့ဆၧဖ့ၪ ကၪအအၧၩ့နီၪလီၫ. ထီးပလ့ၩလၧပဆၧမၩလိၪယီၩလဆၫ့ဘၪလဆၫ့နီၪ, ပမိ ဒၪဘၪဆၧမၩအ၁ၭလဖၪလၧ ဆၧအၧၩ့ဆၧ၁ၫ့မၩဘၪထံၭ ဆၧဆူဆၧနဲၩအဆၧဒီၪ အ၁ၭအဂ့ၩအဘၪလဖၪနီၪဆ့လီၫ. ထီးပမိအၪ့စၪ့မွဲကဆါယွၩပၧၩ့ဆၧဘိၩ့ဒံၭဧၪ. ၦဆူနဲၩဆၧဖိၪလဖၪ မိ၁ၭအွံၪထၪ့ကဆါယွၩဘဲၫ၁့ၪလဲၪ, လၧဆၧမၩအ၁ၭလဘၪ လးဘၪစၩဘၪယီၩအဖၧၩ့နီၪလဲၪ.

ပဆိၫ့မုၫလါဆၧဒဲဆၧဘၩဆိၪဖၪဆၧလဖၪလၧ လံၬအၪ့အူၭယီၩ မိဖ့ၪဆီၪ့ထၪ့ပဂဲးဘၭ လၧပ၁ၭမၧၫ့အဆၧလ့ၩဖၧၩ့၁ၭယီၩအဖၧၩ့, ဒဲမိဒၪလိၬဘၪ၁ၭလၧ ကဆါယွၩကိၭမုနံၩ, လၧ၁ၭဒဲ၁ၭလခီၫ, ထီးမုလနံၩလၧပမိဒၪဘၪလိၬ၁ၭလၧ ကဆါဎရံၬ လၧမ့ၬခီၫမ့ၬအထီနီၪလီၫ.