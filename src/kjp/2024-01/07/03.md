---
title:  မၩထဲၩ့ယ၁ုၪ့ဆံၫ့ယ၁ၭဎံၪဆံၭ
date:   12/02/2024
---

`ဖီ အၪ့အူၭ ၅၁း၁-၅. ဘၪမွဲနီၪၦကွ့ၭလံၬအၪ့အူၭ အၪ့ကံၩ့အၪ့ယၫ ဆၧလၧယွၩအဆၧယၫ့၁ုၪ့ယၫ့၁ၭနီၪလဲၪ.`

စဎွၩဒၫ၀ံၭလူၫလၩ့အ၁ၭ လၧကဆါယွၩအမ့ၬယၫ, အၪ့ကံၩ့အၪ့ယၫဆၧဖျါခွံၬအဆၧဒဲၩဘၭ လၧနး၁ၭအဆၧခံၭလၧအဆၧအီၪမၧၫ့အီၪဂဲၩအဖၧၩ့နီၪလီၫ (၂စၫမုၫအ့လၭ ၁၂). ဆၧကွဲၪဖျါနီၪ မွဲယွၩအခိးအတၩအဆၧဖ့ၪလၫ့လၩ့ဆၫ့, မွဲလၧ “အယၫ့၁ၭဆၧအၪအၪလ့ၬ” နီၪလီၫ (အၪ့ ၅၁း၁). စဎွၩစဒၫ၀ံၭကိၭထၪ့ ယွၩလၧမိဒၪဆၧၫ့ယၫဘၪလိၬ၁ၭ, လမွဲဘၪလၧဆၧကြၨၭဆၧဘၪလၧအဆၧ ဒဲၩဘၭအဂးဘၪ (အၪ့ ၁၀၃း၁၀) လါနၫ့ဂ့ၩမွဲဒၪလၧကဆါယွၩအတခ့ၭဖ၀ၭ, မွဲအဆၧယၫ့၁ၭ, အဆၧတီၩ, ဒဲအဆၧအဲၪမၩကြၨၭမၩဘၪ၀့ၫဒၪနီၪလီၫ (အၪ့ ၅၁း၁; ၂မိ ၃၄း၆, ၇).

`ဖီ အၪ့အူၭ ၅၁း၆-၁၉. ဆၧထုၭဖျီၪထၪ့ဆၧကွဲၪဖျါဆၧဒဲၩဘၭအခံး အဂၩ့ဘဲၫ၁့ၪလဲၪ. ကဆါယွၩအဆၧကွဲၪဖျါအဆၧထိနီၪ မွဲဆၧနီၪလဲၪ.`

ကဆါယွၩအဆၧကွဲၪဖျါနီၪ ဂ့ၩဒိၪနဲၪ့ၦအတီၩအလီၩ့လဂၩအဆၧမၩယုၩယါ အ၁ၭနီၪဒံၭလီၫ. အ၀့ၫဖ့ၪလၫ့ဆၧအၪ့လဲၩ၁ၭအဂ့ၩထုၬဒဲအဆၧ၁့ၪယၫထီၩ့စိၩလၧ ဆၧအီၪ၁ူၪလးဆ့လီၫ (အၪ့ ၅၁း၆; ဟံ ၄း၁၂). ဂဲၫဆိၬန့ဆၧအီၪမၧၫ့အ၁ၫ့ (အၪ့ ၅၁း၁၀; ယီ ၃း၃-၈). မွဲကဆါယွၩကဂၩဒၪလီၫ မၩကဲၪထၪ့ဆၧအ၁ၫ့ (Heb. bara, "creat" “တဲၩ့လၩ့”) နဲၪဖျီၪဆၧအစီၩ့အမၩ့လၧတဲၩ့လၩ့ဆၧ (၁မိ ၁း၁). အ၀့ၫလဂၩဒၪလီၫ ဒုၭကဲၪထၪ့ၦနီၫ့ယါထဲၩ့အ၁ၭလဂၩအ၁ုၪ့အ၁ၭလီၫ (၂ကီ ၄း၆).

စဒၫ၀ံၭအၪ့ယၫဆၧဆံၫ့ဎံၪအဂးလၧဟံစိၭလီၫ (၃မိ ၁၄း၂-၈; အၪ့ ၅၁း၇). အ၀့ၫထိးဘၪ၀့ၫအဆၧဒဲၩဘၭထုၭယဲၩ့အ၀့ၫလၧကဆါအအီၪ, ဘဲၫနီၪအ၁ိၭ ဘဲၫဆၧခံၫထူၬဆၧအၧၩ့ ဘၪအီၪယဲၩ့လၧၦၡၩအီၪလး၀ၩ့အ၁ိၭဆ့လီၫ (အၪ့ ၅၁း၁၁). အ၀့ၫဒၪ၁ၭမဲၪလၩ့အ၁ၭလၧဆၧဒဲၩဘၭ လၧဆၧလုထၪ့ဆၧမၩဖီၩ့ဖျ့ၭ၀့ၫ လန့ဘၪနီၪ, ဘဲၫဆၧမၩမၪမုၪမၩမၪခွၫဒဲဆၧမၩ၁ံၫဆၧအ၁ိၭနီၪဆ့လီၫ (၂မိ ၂၁း၁၄; ၃မိ ၂၀း၁၀).

မွဲကဆါယွၩအခိးအတၩလၧ လယိမ့ၬဘၪဆၧနးမံၩ့နီၪလီၫ. ထိးဆၧၫ့ စဒၫ၀ံၭ “အ၁ုၪ့ခါ၁ၭလၩ့ဒဲဆၧနီၫ့ယါလၩ့ထဲၩ့အ၁ၭ” နီၪ မၩဂ့ၩမၩဘၪထဲၩ့ဒဲမၩဘၪ လိၬထဲၩ့ဆၧလၧယွၩနီၪလီၫ (အၪ့ ၅၁း၁၆, ၁၇). အ၀့ၫအၪ့ကံၩ့ဆၧမၩဆံၫ့ထဲၩ့ လၧဟံစိၭနီၪ, မွဲလၧအ၀့ၫမိဂဲၫထဲၩ့ထဲၩ့လၧ ကဆါယွၩအမ့ၬယၫနီၪလီၫ.

`အ့ၪကဆါယွၩကွဲၪဖျါစဒၫ၀ံၭအဆၧမၩမၪမုၪမၩမၪခွၫ, အဆၧအၪ့လံၬ အၪ့လီၫ, ဒဲဆၧမၩ၁ံၫဆၧဘဲၫနီၪနီၪ, ဆၧယိလါမွဲနီၪအီၪလၧနဂးဆ့လဲၪ.`