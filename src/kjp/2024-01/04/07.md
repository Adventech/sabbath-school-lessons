---
title:  မၩလိၪအၪထၪ့အဂး.
date:   26/01/2024
---

ဖီ Ellen G. White, "The Night of Wrestling," pp. 195-203, in Patriarchs and Prophets. ပမၩလိၪဘၪစယၫကူၭအဆၧလ့ၩခၫ့ဖျီၫ့ဘၪထွ့ၫ လၧ ဆၧဘၩဆိၪဖၪဆီၪ့ ထီးအကဲၪထၪ့ဆၧဘၪထံၬထၬ (importunate) ဒဲ ဆၧဒိၭနဲၩ့၁ၭလၧယွၩလူၬလူၬဆံၫ့ဆံၫ့အဂဲးမွဲဆၧနီၪလဲၪ.

လံၬစံၭထၪ့အၪ့အူၭဆၧနီၪ ဖ့ၪဆီၪ့ထၪ့ပဂဲးဘၭလၧယွၩ မွဲၦဆၧအီၪဒုၩလး လၧကယဲၦဖ့ၪလၫ့အ၁ၭလၧ အ၀့ၫအစူၪဖၧၩ့ကိၭဂၩဒ့ၭအဂးနီၪလီၫ. “ကဆါယွၩ မိမၩဆၧဒိၪဒိၪမုမု လၧၦဆူနဲၩအ၀့ၫလဖၪအဂးလီၫ. ဘၪမွဲနီၪလဲၪ့နီၪ, လၧအ၀့ၫ၁ံၪ အဆၧဂဲးဆါဘၭဆါအဖၧၩ့ ဒိၭနဲၩ့လၩ့ဒၪအ၀့ၫ၁ံၪအဆၧကိၪ့၁့ၪအကၠီၩ့ ထိးအ၁ၭ လၧယွၩအလၩအဖၩ့လန့ဘၪနီၪလီၫ. အ့ၪမွဲယွၩအၡၩခမျၧးလဖၪ ဖ့ၪလၫ့အ၁ၭလၧ ကဆါအစူၪဖၧၩ့လူၬလူၬဆံၫ့ဆံၫ့နီၪ အ၀့ၫမိမၩဆၧၩ့အ၀့ၫ၁ံၪလၧ အ၀့ၫ၁ံၪအဆၧခိဆၧဂီၩအဆၧၫ့အထီဖၧၩ့ဒၪလ့ၬနီၪလီၫ.” Ellen G. White, Patriarchs and Prophets, p. 493.
မွဲလါနၫ့ဘိၩ, ဆၧအုၩ့လၩ့လၧ လံၬအၪ့အူၭဆၧအဖၧၩ့လနၩ့နၩ့နီၪ မၩအ၁ၭ ဘဲၫဆၧအၪ့ထၩဆီၪ့ (serious challenge), ဒဲလမိဘၪလၩ့ဎိၭဘၪလၧ ဆၧမၩ အ၁ၭလၧပဆၧၫ့ထီဘိၩ့ယီၩဘၪ. အ့ၪမွဲဘဲၫနီၪတၭ, ပဘၪအၪ့ဎၬဒၪဆၧနဲၩန့ ဒိၭနဲၩ့ပ၁ၭလၧယွၩအဆၧမၩဂ့ၩ, အစီၩ့အမၩ့ဒိၪထုၬလၧအနဲၪဖျီၪထၪ့၀့ၫဒၪလၧ ထုၪ့စူၪယၫအလီၩ့နီၪလီၫ.

ဒဲလနၩ့နၩ့ဆၧအၪ့ဎၬမၩန့ဘၪမၪလံၬအၪ့အူၭနီၪ လၧဆၧယိလါလၧဘၪလၩ့ဎိၭဘၪ (လဘၪအလးဘၪ) နီၪ၁့ၪဆ့လီၫ. ယ့ၫရှူၬစံၭဆၧၫ့ထဲၩ့ စၫတၫ့ (မုၪခီၩလဲး) အဆၧမၩန့ဘၪမၪဆၧလၧ အၪ့အူၭ ၉၁း၁၁, ၁၂ နီၪဖ့ၪနဲၪ ဆၧနဲၩန့ဒိၭနဲၩ့၁ၭ လၧယွၩယီၩ ထီးဆၧဆီၫ့မီၪ့ဘၪမၪ၀့ၫဒဲအကဲၪထၪ့ဘၪဆၧကျဲၩ့ဖစီၩ့ကဆါယွၩ (မၭ ၄း၅-၇) လဂ့ၩနီၪလီၫ.

“ဆၧမၩနၧၩ့ဆၧအဒိၪထုၬလဖၪ လၧဎရံၬအဆၧအီၪကီၪ့ ဒဲလၧၦဎရံၬဖိၪ လဂၩဘၪလဂၩအဖၧၩ့နီၪ မွဲလၧအဆၧ၁့ၪဆၧဘၪဒဲအဆၧကိၪ့ဘၪကိၪ့၁့ၪအကၠီၩ့ နီၪအ့ၬ, မွဲအဆၧထူၭဆၧလၧၫ့အကၠီၩ့နီၪဆ့အ့ၬ, မွဲၦၡၩအဆၧဘၪန့အ၁ၭနီၪဆ့ အ့ၬ. ဆၧမၩနၧၩ့ဆၧလဖၪနီၪ မွဲဒၪလၧမၩဘူၭမၩထံးလိၬ၁ၭလၧယွၩ, ဒဲဆၧဆူ ဆၧနဲၩကၧၩ့ထၪ့လိၬ၁ၭလၧယွၩအစူၪ အဂဲးအဘၭဖၧၩ့နီၪလီၫ.” Ellen G. White, Patriarchs and Prophets, p. 203.