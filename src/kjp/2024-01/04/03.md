---
title:  ကဆါယွၩအဆၧယိထွ့ၫခွါထွ့ၫအလၩ့ထံး
date:   22/01/2024
---

`ဖီ အၪ့အူၭ ၄၀း၁-၃; အၪ့အူၭ ၅၀း၁၅; အၪ့အူၭ ၅၅း၂၂; ဒဲ အၪ့အူၭ ၁၂၁. ကဆါယွၩအ၁ၭအီၪဆၧလၧ ပဆၧအီၪမၧၫ့အီၪဂဲၩအဖၧၩ့ ဘဲၫ၁့ၪလဲၪ.`

ကဆါယွၩထုၭဖျီၪထၪ့အ၁ၭလၧလံၬဆံၫ့ဎံၪအဖၧၩ့ ဘဲၫမွဲယွၩအအီၪမၧၫ့၀့ၫ လဂၩ လၧဂဲၩ၀ၭမၩဆၧလၧၦကိၭထၪ့အ၀့ၫအမံၩ့ကိၭဂၩဒ့ၭအဂးနီၪလီၫ. အ့ၪမွဲ ၦကွ့ၭလံၬအၪ့အူၭနီၪစံၭ၀့ၫ, “ယအီၪက့ၪယဟိ၀ၩလၧယမ့ၬယၫလထံၪဎး” (အၪ့ ၁၆း၈) လီၫ. မွဲဆၧနီၪ, အ၀့ၫဒိၭနဲၩ့အ၁ၭလၧယွၩလီၫ (အၪ့ ၇း၁; အၪ့ ၉း၁၀). ယွၩကခိၭနၪအ၀့ၫလၧအ၀့ၫကိၭၡၭထၪ့ယွၩလၧ “ဆၧယိၬအဖၧၩ့” ဒၪလ့ၬနီၪ (အၪ့ ၁၃၀း၁, ၂), ဒဲ၁ိၫ့လၩ့ဆၧပရၧၫ့လၧကယဲ၁ၭမၧၫ့၁ၭၡီၩ့လဖၪ ဖီၩ့ဖျ့ၭလၧ ယွၩအဆၧပၧၩ့ဆၧပြၭလန့ဘၪနီၪလီၫ. မွဲဆၧဘဲၫနီၪတၭ, ၦကွ့ၭလံၬစံၭထၪ့ အၪ့အူၭအဆၧကိၭၡၭဆၧလဖၪနီၪ, အဆၧယိလါလၩ့မါဘၪနးကၠၪ (နးဘျၩ့) အ့ၬလီၫ.

အၪ့အူၭ ၁၂၁ နီၪ, မၩလၩမၩဖၩ့ဆၧဘၪတဲၩ့ဆၧအကဆါ လၧလဂၩဘၪလဂၩအဆၧအီၪမၧၫ့တီၩလီၩ့အဖၧၩ့နီၪလီၫ. ဆၧဖိၬထွ့ၫအစီၩ့အမၩ့လဖၪနီၪ မွဲ၀့ၫဒၪဘဲၫယီၩအ၁ိၭလီၫ.

(၁) “အ၀့ၫဖ့ၪလၫ့နခၪ့ဖျၬအ့ၬ” (အၪ့ ၁၂၁း၃). ဆၧလၧ “ခၪ့” နီၪ ထုၭဖျီၪလီၩၦၡၩအဆၧလ့ၩဆၧအဂဲးလီၫ (အၪ့ ၆၆း၉; ၁၁၉း၁၀၅; ဒီၩ့လၩ့ ၃း၂၃). ၦဟံဘြုၫအဆၧချဲၩ့ "ာသလန" “ခၪ့ဖျၬအ့ၬ” နီၪ မွဲဆၧအီၪ၁ူၪဖီၩ့ဖျ့ၭလၩ့ထံးလၧ ယွၩဖ့ၪလၫ့ဂၪ့ခိၪယီၩ (အၪ့ ၉၃း၁) ဒဲလၧခိၪလီၩ့ဇံအိၫ့နီၪလီၫ (အၪ့ ၁၂၅း၁).

(၂) ထုၭဖျီၪယွၩအခံးအဂၩ့ ဘဲၫၦယိထွ့ၫအံၫစရ့လၭလဂၩ လမံၫခံၫ့မံၫမၪ ဘၪနီၪ မွဲယွၩလၧအီၪခိၭတဲၩ့၀ဲၩ့အ၁ၭ လၧအဖိၪအလံၩ၁ံၪအဂးလီၫ (အၪ့ ၁၂၁း၃, ၄).

(၃) ယဟိ၀ၩမွဲ “နဆၧလၩရှူၪ” (အၪ့ ၁၂၁း၅, ၆), ဒုၭနၪ့ထၪ့ထဲၩ့ဆၧအုၪ့ အထုၪ့လၧၦအံၫစရ့လၭဖိၪ၁ံၪစဲၪ့ထၪ့အထီနီၪ (၂မိ ၁၃း၂၁, ၂၂). ဘဲၫနီၪအ၁ိၭ, ကဆါယွၩတဲၩ့၀ဲၩနးခီၫ့ဒဲနး၁ၭဆၧအီၪဒုၩအလး လၧအခ့ၫအၡၩ၁ံၪအဂးလီၫ.

(၄) ကဆါယွၩအီၪလၧအ၀့ၫ၁ံၪအစူၪထွ့ၫလခီၫ (အၪ့ ၁၂၁း၅). စူၪထွ့ၫ နီၪဆၧနဲၪ့လၧၦလဂၩအဂဲးအဘၭ, စူၪလၧအဂဲၩ၀ၭ၀့ၫနီၪလီၫ (အၪ့ ၇၄း၁၁; အၪ့ ၈၉း၁၃). အယီၩမွဲယွၩဖ့ၪနဲၪလၩ့အဆၧ၁ုၪ့အီၪ၁ၭအီၪ ဒဲအဆၧမၩဘူၭမၩထံးနီၪလီၫ (အၪ့ ၁၆း၈; ၁၀၉း၃၁; ၁၁၀း၅).

(၅) ကဆါယွၩအဆၧအီၪပဒၩ့ထၬအၡၩခမျၧးနီၪ ဂုးခၧၫ့လၩ့ထံး၀့ၫလၧ အၪ့အူၭ ၁၂၁း၆-၈ အဖၧၩ့နီၪလီၫ. ကဆါယွၩကဒုၭမၧၫ့ဒုၭဂဲၩဖီၩ့ဖျ့ၭအဖိၪ၁ံၪ လၧဆၧအၧၩ့ဆၧ၁ၫ့အဖၧၩ့လီၫ. လၧမုမွဲဂ့ၩ, လၧလၩမွဲဂ့ၩ ဆၧမၩဘၪထံၬဘၪ၀့ၫ အ့ၬလီၫ. ကဆါယွၩမိယိထဲၩ့ခွါထဲၩ့အ၀့ၫ၁ံၪ အ၀့ၫ၁ံၪအ “ဆၧလ့ၩထၪ့ဆၧ” ဒဲ “ဆၧဂဲၫထဲၩ့” နီၪလီၫ. ထၩစံၭထၪ့အၪ့အူၭဆၧယီၩ မွဲဆၧအီၪက့ၪနဲၪ့ယွၩအဆၧ ၁့ၪယၫနၪ၁့ၪဆၧဒဲ အဆၧယိထဲၩ့ခွါထဲၩ့လၧထုၬလန့ဘၪနီၪလီၫ.

`ၦကွ့ၭထၩယီၩအခၪ့ထံၭခၪ့ဎၧၩ့နီၪ မွဲဆၧဒိၭနဲၩ့အ၁ၭလၧယွၩအဆၧအဲၪယိထွ့ၫပၧၩ့ထၬဆၧနီၪလီၫ. မွဲဆၧနီၪ, ပ၀့ၫ၁ံၪ, ပဘၪမၩဘဲၫနီၪအ၁ိၭဆ့လီၫ.`

ဆၧမၩထွ့ၫလၧနကလ့ၩခၫ့ဖျီၫ့ဘၪ ယွၩအဆၧယိထွ့ၫအဂ့ၩနဲၪ့နီၪ မွဲဆၧနီၪလဲၪ. နမိမၩဘိၭမၩဆၧၩ့ဆၧလၧယွၩ ဘဲၫ၁ိၭအ၀့ၫမိမၩဆၧလၧ နဖၧၩ့ လၧနဂးမိန့ဘဲၫ၁့ၪလဲၪ.