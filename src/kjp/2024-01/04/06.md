---
title:  ဆၧမၩဆၧၩ့လၧဆၧလုဂံၪ့အဖၧၩ့
date:   25/01/2024
---

`ဖီ အၪ့အူၭ ၃း၄; ၁၄း၇; ၂၀း၁-၃; ၂၇း၅; ၃၆း၈; ၆၁း၄ ဒဲ ၆၈း၅, ၃၅. ဆၧမၩဆၧၩ့အီၪဂဲၫခီၫခီၫလဲၪ (အီၪဂဲၫခလဲၪ).`

နးခီၫ့ဒဲနး၁ၭအဆၧအီၪ၁ူၪလးဒဲအဆၧမၩဆၧၩ့လးနီၪ လၩ့ဆၫ့ဒၪဆၧအီၪဂဲၫလၧဆၧလုဆၧအဆၧမၩဖၧၩ့လီၫ. ဆၧလုဂံၪ့နီၪ မွဲဆၧလးလၧဆၧမၩဆၧၩ့, ဆၧအီၪ၁ူၪအီၪဘံၪ့, ဒဲဆၧထိးထဲၩ့တၩ့ထဲၩ့အလးလစီၪ့လီၫ. ဆၧလုဂံၪ့နီၪဖ့ၪလၫ့ ဆၧအီၪဒုၩအလးလၧ ၦဘၪကၪဘၪဂဲၩအဂးလီၫ. ကဆါယွၩယိထွ့ၫၦဖိၪဎွ့ၪ ဒဲၦမုၪမဲၫလဖၪဒဲဖ့ၪလၫ့အၡၩခမျၧးအဂဲးအဘၭ လၧအဆၧလုဂံၪ့နီၪလီၫ. “လၧ ဇံအိၫ့ဆၧဎံၫထုၬလၩထုၬအဖၧၩ့နီၪ ယွၩဖၩ့ထၪ့၀့ၫလီၫ” (အၪ့ ၅၀း၂). ယွၩအဆၧ စ့ၩရၫ့တီၩလဖၪ ဘၪဆၧထုၭထၪ့လီၩ၀့ၫဒၪ, ဒဲယွၩအဆၧဆိၪဂၩဖိၬထွ့ၫ၀့ၫဒၪလီၫ (အၪ့ ၈၄း၄; ၁၂၈း၅; ၁၃၄း၃).

ဆၧဖလ့ၬအလးလၧဆၧလုဂံၪ့ဖၧၩ့နီၪ ဂ့ၩနဲၪ့ဒိၪနဲၪ့လၧ ၦၡၩအဆၧမၩဂုး မၩခၧၫ့လၧဂၪ့ခိၪချိၫ့ယီၩလဖၪဒံၭလီၫ, မွဲလၧကဆါယွၩအနၫ့ဆါဒၪ၀့ၫ အီၪ၀့ၫဒၪ လၧဆၧလုဂံၪ့ဖၧၩ့နီၪလီၫ. ကဆါယွၩအီၪ၀့ၫဒၪထီးနီၪ, မွဲန့ၫဂံၪ့လၧဘၪဆၧ၁ုၪ့ ထၪ့ building အဂုးခၧၫ့လမံၩ့လီၫအ့ၬ, မွဲဖ့ၪလၫ့၀့ၫဆၧဒူၩဆၧယး (safety) နီၪလီၫ. မွဲဘဲၫနီၪအ၁ိၭ, ခိၪလီၩ့လၧကဆါယွၩအီၪ၀့ၫအလး, ဇံအိၫ့ခိၪလီၩ့နီၪ ထီၫထၪ့ဒၪအကြၨၭအဘၪလါနၫ့ဂ့ၩ, ဘဲၫစံၭ၀့ၫအ၁ိၭ ဆၧအီၪက့ၪဒိၪနဲၪ့ထီၫနဲၪ့ ခိၪလီၩ့အဂူၫဂၩလဖၪဒံၭနီၪလီၫ (အၪ့ ၆၈း၁၅, ၁၆; အဲၫ ၂း၂).

> <p></p>
> “အဂဲးဘဲၫယီၩ ၦအီၪလၧၦလုဆၧအခိၪ, လၧအယၫ့၁ၭပဂဲးဆါ ဘၭဆါလ၁့ၪဘၪနီၪလမွဲဘၪ, မွဲအဘၪဆၧကျဲၩ့ဖစီၩ့ကိၭအမံၩ့ဒ့ၭ ဘဲၫပ၀့ၫအ၁ိၭလါနၫ့ဘိၩ, အဆၧဒဲၩဘၭအီၪအ့ၬ. မၩအ၁ၭဘဲၫနီၪတၭ, ဘဲၫ၁ိၭပမိန့ဘၪအဆၧယၫ့၁ၭ ဒဲဒၪန့ဆၧအခိးအတၩ လၧအမၩဘိၭမၩဆၧၩ့ ဆၧလၧအထီအဂ့ၩအဘၪအဖၧၩ့တၭ, မွဲပ၁ုၭဘူၭပ၁ၭလၧပ၁ၭဒူၩ လၧဆၧ အခိးအတၩ အလးဆီၩ့ဆီအအီၪနီၪဆံၭ” (ဟံဘြုၫ ၄း၁၅, ၁၆).

`လံၬဆံၫ့ဎံၪအဆၧၫ့ယီၩ လီၩဘၪလၩ့ဎိၭဆၧဘဲၫ ၦကွ့ၭထၩအၪ့အူၭဆၧလၧဆၧလုဂံၪ့အဂဲးနီၪဘဲၫ၁့ၪလဲၪ.`

ယွၩအဆၧလုဂံၪ့အဆၧဆံၫ့ဆၧဎံၪနီၪ ဒုၭနၪ၁့ၪၦကွ့ၭထၩအၪ့အူၭအဆၧ ၁့ၪယၫထိးဆၧၫ့ဆၧ မွဲၦၡၩခမျၧးထီးလူၬနီၪ မွဲၦဒဲၩဘၭဖိၪ၁ံၪလၧလကြၨၭဘၪလၧ ယွၩအဆၧ၁ုၪ့အီၪ၁ၭအီၪဘၪ, ဒဲအ၀့ၫစံၭလၧဆၧမၩဖီၩ့မၩဖျ့ၭနီၪ မွဲလၧကဆါယွၩ အဆၧတီၩဆၧလီၩ့ဒဲအဆၧယၫ့၁ုၪ့ယၫ့၁ၭလမံၩ့ဒၪနီၪလီၫ (အၪ့ ၁၄၃း၂, ၉-၁၂). ဆၧလၧအအီၪလၧပဖၧၩ့လဖၪနီၪ ဖ့ၪလၫ့ပၧၩဆၧမၩဂ့ၩလၧယွၩအမ့ၬယၫနးမံၩ့ အ့ၬ. အနီၪမွဲဒၪ ထီးၦၡၩခမျၧးအီၪဆၧၫ့ထုၪ့လၧယွၩအမ့ၬယၫလၧဆၧနီၫ့ယါလၩ့ ထဲၩ့၁ၭ ဒဲဆၧထိးဆၧၫ့ယွၩအဆၧကွဲၪဖျါဒဲအဆၧယၫ့၁ုၪ့ယၫ့၁ၭ လၧအ၀့ၫ၁ံၪ အဆၧအၪ့ကံၩ့အၪ့ယၫဆၧလဖၪနီၪလီၫ. ဆၧလုဂံၪ့အဆၧမၩလဖၪနီၪ မွဲဆၧအီၪက့ၪနဲၪ့ထၬ ဆၧထိးထဲၩ့တၩ့ထဲၩ့လၧကဆါယ့ၫရှူၬအဖၧၩ့နီၪလီၫ.