---
title:  ယမိဂဲထုၪ့လီၫ
date:   03/02/2024
---

### ဖီလနွ့ၫယီၩအဂးဆၧမၩလိၪ. 
အၪ့အူၭ ၁၈း၃-၁၈; အၪ့အူၭ ၄၁း၁-၃; ၅မိ ၁၅း၇-၁၁; အၪ့အူၭ ၈၂; အၪ့အူၭ ၉၆း၆-၁၀; အၪ့ ၉၉း၁-၄; ရိ ၈း၃၄.

> <p>၁နိၫထီၫ့</p>
> “‘လၧၦၡၪ့ဖိၪယၬဖိၪ ဘၪဆၧမၩနၧၩ့မၩစၪ၀့ၫအကၠီၩ့, ဒဲလၧၦၡၪ့ဖိၪ ယၬဖိၪ အဂၪ့အုၩဂၪ့ထိၬဆၧအကၠီၩ့နီၪ, ဘိၩ့နဲၪ့ယီၩယမိဂဲထုၪ့,’ ယဟိ၀ၩ စံၭ၀့ၫဒၪ, ‘တၭၦလၧအဘၪထိးဆၧဒုၪဒွ့ၪနီၪ, မိဒုၭဖီၩ့ဖျ့ၭ၀့ၫလီၫ’” (အၪ့အူၭ ၁၂း၅).

ပဆၧၫ့ထီဘိၩ့ယီၩ လမွဲန့ၫဆၧၫ့ထီလၧအအၧၩ့အ၁ၫ့ဘၪ, ဆၧလတီၩ လလီၩ့, ဒဲဆၧမၩနၧၩ့မၩစၪဂဲထုၪ့၀့ၫဆ့လီၫ. ၦကွ့ၭလံၬအၪ့အူၭဆၧယီၩ အီၪမၧၫ့ ၀့ၫလၧဆၧအဆၧၫ့အထီဘဲၫနီၪအ၁ိၭဆ့လီၫ. မွဲဆၧနီၪတၭ, လံၬစံၭထၪ့အၪ့အူၭ ဆၧယီၩ မွဲဆၧအီၪပဒၩ့ထၬဆၧမၩကြၩ့ထမး ဒဲဆၧမၩနၧၩ့မၩစၪဆၧလၧဂၪ့ခိၪယီၩ လီၫ.

မွဲ, ကဆါယွၩမွဲအွံၪ၁ၭဆၧၩ့နၧၩ့ဆၧဒဲအီၪထီအ၁ၭလၧအဆၧထိးဆၧၫ့ဖၭဒိၪ အဖၧၩ့, လၧအလအဲၪဒိၭၦထီၩ့လၧဆၧဂၭဂီၩ့အဖၧၩ့နးဂၩဘၪ ဒဲဘၪအ၁ၭလၧ ၦကိၭဂၩဒ့ၭမိန့ဘၪဆၧနီၫ့ယါလၩ့ထဲၩ့အ၁ၭနီၪလီၫ (၂ပံ ၃း၉-၁၅). ယွၩအဆၧမၩလဖၧၫ့ဖၧၫ့လၧအနုၬလၩ့မၩဆၧနီၪ လဘၪဆုးဘၪလၧၦၡၩအဆၧယိလါ လဖၪကိၭဘျၩ့ဒ့ၭဘၪလါနၫ့ဂ့ၩ, ကဆါယွၩအဆၧစ့ၩရၫ့မုနံၩနီၪ မိဂဲၫထီၩ့၀့ၫဒၪလီၫ (အၪ့ ၉၆း၁၃; ၉၈း၉). ဆၧကြၨၭလၧပဘၪမၩနီၪ မွဲ၀့ၫဒၪန့ၫဆၧဒိၭနဲၩ့၁ၭလၧ အ၀့ၫဒၪ, ဒဲလၧအဆၧအုၩ့လၩ့လဖၪနီၪ, ထီးမုနံၩမု၁ၫ့နီၪ ဂဲၫထီၩ့၀့ၫဒၪနီၪလီၫ.

ၦတဲၩ့လၩ့ဆၧလဂၩဒၪနီၪလီၫ, အလးဆီၩ့ဆီအီၪဂုး၀့ၫဒၪလၧဆၧတီၩဆၧ လီၩ့နီၪလီၫ (အၪ့ ၈၉း၁၄; အၪ့ ၉၇း၂), ဖ့ၪလၫ့မၩဆၧၩ့ဆၧ, လၧအ၀့ၫအဆၧ စ့ၩရၫ့, အဆၧဂုးဆၧခၧၫ့ဒဲအဆၧလ့ၩထၪ့လ့ၩထီၫလၧဂၪ့ခိၪယီၩအဂးလီၫ. ဆၧအခံးအဂၩ့အီၪဖျီၪ၀့ၫဒၪနံၫမံၩ့လၧယွၩအဆၧစ့ၩရၫ့တီၩနီၪ မွဲဆၧမၩဖီၩ့ဖျ့ၭၦဘၪ ဆၧမၩနၧၩ့မၩစၪလဖၪဒဲဆၧမၩဂၭဂီၩ့ခွံၬၦအၧၩ့ၦ၁ၫ့လဖၪလီၫ (အၪ့ ၇း၆-၁၇).

ဆၧယီၩမွဲဆၧအုၩ့လၩ့ထၬပၧၩ, ဒဲဆၧယီၩ, မွဲဆၧမိမၩ့၀့ၫအ၁ၭတၡါ, မုလနံၩ နီၪမိဂဲၫထီၩ့၀့ၫဒၪ - လၧကဆါယွၩအဆၧၫ့အထီဖၧၩ့, မွဲလၧပၧၩအ့ၬ, မွဲဒၪလၧ ကဆါယွၩ ဘဲၫၦကွ့ၭလံၬဖိၪအီၪက့ၪဒိၪ၀့ၫအ၁ိၭလီၫ.