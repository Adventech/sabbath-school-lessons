---
title:  ယွၩအဆၧစ့ၩရၫ့ဒဲအဆၧလုဂံၪ့
date:   08/02/2024
---

`ဖီ အၪ့အူၭ ၉၆း၆-၁၀; အၪ့အူၭ ၉၉း၁-၄; ဒဲ အၪ့အူၭ ၁၃၂း၇-၉, ၁၃-၁၈. ယွၩအဆၧစ့ၩရၫ့မိအီၪ၀့ၫခီၫခီၫလဲၪ, ဒဲဆၧဖ့ၪကိၪ့ဆၧလၧ ဆၧစံၭဆၧၫ့ဆၧလၧပဂးလဖၪနီၪ မွဲဆၧနီၪလဲၪ. ဆၧလုဂံၪ့နီၪ ဒုၭနၪ၁့ၪ ပၧၩလၧ ယွၩမိမၩဂီၩ့ခွံၬဆၧအၧၩ့ဆၧ၁ၫ့နီၪ ဘဲၫ၁့ၪလဲၪ.`

ကဆါယွၩအဆၧစ့ၩရၫ့ဆၧနီၪ ဘၪထွ့ၫဘူၭထံးလိၬ၁ၭလၧဆၧလုဂံၪ့အဆၧ မၩလီၫ. ဆၧလုဂံၪ့နီၪ မွဲဆၧလး၀ၩ့လၧၦကွ့ၭလံၬအၪ့အူၭဆၧလဖၪ၁့ၪယၫနၪ၁့ၪ ဘၪဆၧကၪဆၧဂဲၩ (ဆၧမၩအ၁ၭ) လၧ ဆၧအၧၩ့ဆၧ၁ၫ့အၪ့လဲၩခွံၬအ၁ၭနီၪလီၫ (အၪ့ ၇၃း၁၇-၂၀). လၧဆၧလုဂံၪ့အဖၧၩ့ ပဒၪဘၪယွၩအဆၧစ့ၩရၫ့နီၪအီၪက့ၪနဲၪ့၀့ၫဒၪလၧယုရံၫ့ဒဲ၁ုၪ့မံၫ့ (၄မိ ၂၇း၂၁) ဒဲအီၪလၧဆၧလုဆၧအခိၪအ၁ၭနၫပဒၩ့ အလီၩ့နီၪလီၫ (၂မိ ၂၈း၁၅, ၂၈-၃၀). လၧအထီဘၪထီဘၪနီၪ, လံၬအၪ့အူၭဆၧ ဖ့ၪနဲၪယွၩအအီၪလၧအစီၩ့နီၩ့ခိၪ လၧဆၧလုဂံၪ့ဖၧၩ့အီၪတဲၩ့၀ဲၩ၁ၭလၧမိစ့ၩရၫ့ဂၪ့ခိၪ ယီၩ လၧအဆၧဒဲၩဘၭဒဲအဆၧအၧၩ့ဆၧ၁ၫ့အဂးလီၫ.

လၧဆၧလုဂံၪ့နီၪ ဆၧထိးထဲၩ့တၩ့ထဲၩ့အဆၧကိၪ့ဆၧမၩအီၪ၀့ၫဒၪလီၫ. အ့ၪမွဲၦလခီၫဘၩ့မုးနီၪ, စံၭ၀့ၫဆၧဒဲၩဘၭနီၪ နၪ၀့ၫ၁့ၪလၧနးခီၪ့အဆၧဘၪ၁ၭလိၪ, ဒဲဘၪဆၧထုၭထၪ့ခွံၬ၀့ၫလၧ ၦလီးဆၧအဆၧလုဆၧဖၬ (magic rites) လဖၪနီၪ လီၫ. လၩ့ဆၫ့လိၬ၁ၭလၧအနီၪ, လံၬဆံၫ့ဎံၪဖ့ၪနဲၪဒီၩ့ဆၧဒဲၩဘၭနီၪ မွဲဆၧလၨၪ ခၫ့ဖၬကဆါယွၩအဆၧမၪလူၬလီၫ. ကဆါယွၩအဆၧဆံၫ့ဆၧဎံၪမွဲအ၀့ၫဒၪ အဲၪစ့ၩရၫ့တီၩဆၧဒဲအဆၧတီၩဆၧလီၩ့နီၪလီၫ. မွဲဘဲၫနီၪအ၁ိၭ, ယွၩအၡၩခမျၧး မိဘၪထုၭန့ဆၧမွဲဆၧတီၩဒဲဆၧတီၩဆၧလီၩ့, ဒဲမိဘၪဘိၪ့ထၪ့ဘၩထၪ့ယွၩလၧအဆၧဆံၫ့ ဆၧဎံၪအဖၧၩ့လီၫ. လၧဆၧနီၪအဂး အ၀့ၫ၁ံၪမိဘၪထီးန့ဖံၭထၬယွၩအဆၧမၪလူၬ, မွဲဆၧနဲၪဖျီၪအဆၧဆံၫ့ဆၧဎံၪနီၪလီၫ.

မွဲဘဲၫနီၪအ၁ိၭ, ဆၧလုဂံၪ့နီၪ မွဲဆၧလးလၧဆၧကွဲၪဖျါဆၧဒဲၩဘၭဒဲ ဆၧမၩဂ့ၩထၪ့ထဲၩ့ဆၧတီၩဆၧလီၩ့ ဘဲၫအီၪက့ၪနဲၪ့၀့ၫလၧဆၧယၫ့၁ၭအလး (mercy seat) လၧယွၩအလးဆီၩ့ဆီ ဒဲ “ဆၧလုထၪ့ဆၧတီၩအဆၧလု” "sacrifices of righteousness" နီၪလီၫ (၅မိ ၃၃း၁၉; အၪ့ ၄း၅).

မွဲလါနၫ့ဂ့ၩ, “ယွၩၪလၧၪအဖျါခွံၬဆၧမၪ” (God-Who-Forgives) နီၪ မၩဆၧၫ့ထဲၩ့ဆၧအၧၩ့လၧအ၀့ၫ၁ံၪအဆၧမၪအကၠီၩ့လီၫ (အၪ့ ၉၉း၈). ဆၧမၩ ဖိၬထွ့ၫအလၩ့ထံးလၧဆၧလုဂံၪ့နီၪ မွဲယွၩအဆၧစ့ၩရၫ့တီၩအလး လၧၦ၁့ၪယၪဘၪ ယွၩအဆၧဆံၫ့ဆၧဎံၪကိၭအဆၧၫ့အထီဒ့ၭ ဒဲအၪ့ကံၩ့ထၪ့ဆၧအီၪမၧၫ့တီၩလီၩ့ ဘဲၫယွၩအဆၧအုၩ့လၩ့ကိၭထၪ့၀့ၫအ၁ိၭလီၫ.

ကဆါယွၩအဆၧစ့ၩရၫ့လၧဇံအိၫ့နီၪ ကဲၪထၪ့ၦတီၩလီၩ့လဖၪအလး ဒဲမၩနၧၩ့ မၩစၪခွံၬၦအၧၩ့၁ၫ့လဖၪလီၫ (အၪ့ ၁၃၂း၁၃-၁၈). ဆၧလုဂံၪ့နီၪ ကဲၪထၪ့ဆၧယိလါကဆါအဆၧဂဲၫလၩ့ဘဲၫၦစ့ၩရၫ့ဆၧ, လၩ့ဆၫ့ဒၪဆၧလၧ “ဘိၪ့ဆၧဖျါ ဆၧဒဲၩဘၭအမုနံၩ” (Day of Atonement) နီၪလီၫ. ဘဲၫနီၪအ၁ိၭဆ့, လံၬအၪ့အူၭမၩဂုးခၧၫ့လၩ့ထံး ဆၧစ့ၩရၫ့တီၩကဆါ မိဂဲၫလၩ့အနံၩအ၁ၫ့ဘူၭထၪ့၀့ၫ ယူၭနီၪလီၫ (အၪ့ ၉၆း၁၃; အၪ့ ၉၈း၉), အ့ၪပကိၭလၧအမံၩ့နီၪ, မွဲယ့ၫရှူၬဎရံၬ အီၪလၧမူၭခိၪအဆၧလုဂံၪ့နီၪလီၫ (နဲၪ ၁၁း၁၅-၁၉).

`ဖီ ရိမၫ ၈း၃၄. ဆၧဖ့ၪနဲၪပၧၩဆၧလၧကဆါဎရံၬမၩဆၧလၧ မူၭခိၪ အဆၧလုဂံၪ့ဖၧၩ့နီၪ မွဲဆၧပရၫ့အမုၬလၧအၡၩခမျၧး၁ံၪအဂးဘဲၫ၁့ၪလဲၪ.`