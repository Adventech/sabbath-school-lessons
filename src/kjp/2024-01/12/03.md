---
title:  ၁ံၫကျံၩထၪ့ယွၩလၧဆၧ၁ၭအွံၪအ၁ၫ့
date:   18/03/2024
---

`ဖီထဲၩ့ အၪ့အူၭ ၃၃း၃; ၄၀း၃; ၉၆း၁; ၉၈း၁; ၁၄၄း၉; ဒဲ ၁၄၉း၁ လဖၪနီၪဆံၭ. ဆၧလၩ့ဆၫ့လိၬ၁ၭလဖၪနီၪ မွဲဆၧနီၪလဖၪလဲၪ.`

လံၬအၪ့အူၭစံၭ၀့ၫဒၪ ဘဲၫၦကစံၭထၪ့အၪ့အူၭယွၩလၧ “ဆၧ၁ၭအွံၪအ၁ၫ့” အခီၫပယီၫမွဲ၀့ၫဒၪ ဆၧ၁့ၪယၫလၩ့ထဲၩ့ယွၩအစီၩ့အမၩ့, အခိးအတၩ, အဆၧထံၫ လၩ့ဒီၪလၩ့ဆၧလၧပဂးအကၠီၩ့ ဘဲၫၦကစံၭထၪ့အၪ့အူၭအ၀့ၫအဂး ပ၁ၭဂဲၩ၀ၭထၪ့ အကၠီၩ့နီၪလီၫ. ဆၧ၁ၭအွံၪဂူၫဂၩလဖၪယီၩ မွဲဆၧအစံၭထၪ့အၪ့အူၭယွၩလါနၫ့ဂ့ၩ “ဆၧ၁ၭအွံၪအ၁ၫ့” ယီၩ မွဲဆၧ၁့ၪယၫထဲၩ့ယွၩအခိးအတၩ လၩ့ဘၪပၧၩကိၭနံၩဒ့ၭ ဒဲၦ၁ၭယီၩဂဲၩ၀ၭထၪ့ကိၭအဆၧၫ့အထီဒ့ၭအကၠီၩ့ ၦ၁ၭအွံၪထၪ့ဆၧလၧယွၩနီၪလီၫ.

`ဖီထဲၩ့ အဲၫစ့ယၫ ၄၂း၁၀-၁၂; နဲၪဖျီၪ ၅း၉ ဒဲ နဲၪဖျီၪ ၁၄း၃. “ဘၪဆဲၫ့ထဲၩ့လၧဆၧ၁ၭအွံၪအ၁ၫ့” ၦကထိၪနဲၪဎီၩ့ဒဲနၪ၁့ၪထဲၩ့ဘဲၫ၁့ၪလဲၪ.`

ယွၩအခ့ၫအၡၩၦအံၫစရ့လၭဖိၪလဖၪယီၩ မွဲ၀့ၫဒၪ “ၦအဆၨၩဘူၭလၧ အ၀့ၫ” (အၪ့အူၭ ၁၄၈း၁၄) ဒဲအ၀့ၫ၁ံၪယီၩ ကစံၭထၪ့အၪ့အူၭယွၩအဂး ဘၪဆၧရွံန့၀့ၫဒၪအခွ့ၫအယၫအီၪ၀့ၫဒၪလၧအ၀့ၫ၁ံၪအဂးနီၪလီၫ. လၧဆၧဂဲးဖးဖီၩ့ ကိၭထီဒ့ၭ ၦဒၪဘၪလံၬဆံၩ့ဎံၪဖၧၩ့အကိၭဖံၭ၁ိၭထဲၩ့ၦဆၨၩလဖၪ ဘဲၫကစံၭထၪ့ အၪ့အူၭယွၩလၧ အထိးထဲၩ့တၩ့ထဲၩ့အ၀့ၫ၁ံၪလၧ၁ိၪဖိၪအ၁ွံၪနီၪလီၫ. ဆၧစံၭထၪ့ အၪ့အူၭယွၩလၧဆၧ၁ၭအွံၪအ၁ၫ့ယီၩ မွဲ၀့ၫဒၪဆၧ၁ၭအွံၪလၧ ၦလနါဂၧၫ့၀ဲၩဒံၭဘၪ နးကၠၪ ဘၪဆဲၫ့လၧယွၩအဆၧမၩဂ့ၩလဖၪအကၠီၩ့နီၪလီၫ. ဆၧဘိၪ့ထၪ့ဘၩထၪ့ယွၩ နီၪ မွဲဒၪလၧဆၧလုဆၧဒဲဆၧမၩဘိၪ့မၩထးလဖၪလီၫအ့ၬ. မွဲဆၧဒုၭဖျီၪထၪ့ထဲၩ့ ယွၩအဆၧမၩဂ့ၩလၧ ၦ၁ၭမၧၫ့ဆၧအီၪမၧၫ့အီၪဂဲၩအဖၧၩ့နီၪလီၫ. ဆၧယီၩမွဲၦစံၭခိး စံၭတၩယွၩတၡါၡါနီၪလီၫ.

`အီၪမၧၫ့ဂုးခၧၫ့လၧယွၩ အဆၧဆိၪဂ့ၩလဖၪအဖၧၩ့နီၪဆံၭ. အ့ၪမွဲ နက၁ံၫကျံၩအၪ့အူၭထၪ့ယွၩတၭ နဆၧ၁ၭအွံၪနီၪ ကမွဲဒၪဆၧနီၪလဲၪ.`