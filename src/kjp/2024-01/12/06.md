---
title:  ဆၧလုထၪ့ဆၧလၧ ယွၩလဘၪဘၪအ၁ၭလဖၪအထီ
date:   21/03/2024
---

`ဖီထဲၩ့ အၪ့အူၭ ၄၀း၆-၈; ၅၀း၇-၂၃ ဒဲ ၅၁း၁၆-၁၉ နီၪဆံၭ. ဆၧဂဲးလၩ့ဆၫ့အီၪ၀့ၫဘဲၫ၁့ၪလဲၪ. ဆၧလုဆၧလၧ ယွၩလၧဘၪဘၪအ၁ၭ လဖၪ ဘၪဆၧကွ့ၭဖျီၪထၪ့ထၭဘဲၫ၁့ၪလဲၪ (၂မိစ့ၭ ၂၀း၂၄).`

ဘဲၫမီၪလဖၪအ၁ိၭ ၦကွ့ၭလံၬအၪ့အူၭဒုၭဖျီၪထၪ့ဆၧဘိၪ့ထၪ့ဘၩထၪ့လၧ အဘၪမၪလဖၪအဂဲး မွဲဆၧဘိၪ့ဆၧဘၩလၧနးခီၫ့ဒဲနး၁ၭယီၩ ယဲၩ့ထဲၩ့လၧယွၩနီၪ လီၫ.

ယဟိ၀ၩလမီၪ့ဘံၭဘၪအ၀့ၫ၁ံၪ အဆၧလုဆၧလါနၫ့ဂ့ၩ ယွၩပဒၩ့ထဲၩ့အ၀့ၫ ၁ံၪဒဲအဲၪ့လိၬထဲၩ့အ၀့ၫ၁ံၪ လၧအ၀့ၫ၁ံၪမၩဆၧလတီၩလလီၩ့ဘၪဒဲ ဆၧအၧၩ့ဆၧ၁ၫ့ လဖၪအကၠီၩ့နီၪလီၫ (အၪ့အူၭ ၅၀း၈, ၁၇-၂၁). လံၬအၪ့အူၭယီၩ မွဲအချဲၩ့ပဒၩ့ထဲၩ့ ဆၧဘိၪ့ဆၧဘၩ, ဆၧလုထၪ့ဆၧလဖၪနီၪအ့ၬ. လါနၫ့ဂ့ၩ၁ၭလထံးလၩ့ထီၩ့လၩ့ ဘၪ, အ၁ၭလတီၩလီၩ့ဘၪလဖၪနီၪ ယွၩအဲၪ့လိၬထဲၩ့နီၪလီၫ.

ဆၧဘိၪ့ထၪ့ဘၩထၪ့ယီၩ ကဘၪမွဲနးခီၫ့ဒဲနး၁ၭနံၫမံၩ့လူၬကဘၪမွဲလပိၩ့ဎး နီၪလီၫ. ဆၧနီၪမွဲ၀့ၫဒၪဆၧအီၪက့ၪထၪ့ထီၫယွၩ ဒဲအီၪက့ၪပဲၩခွံၬပ၁ၭပနၫ့ဆါ အကၠီၩ့ ကဲၪထၪ့လၧဆၧဘိၪ့ထၪ့ဘၩထၪ့ အတီၩလီၩ့လၧအဘၪယွၩအ၁ၭနီၪလီၫ.

`ဖီထဲၩ့ ယီဟၫ့ ၄း၂၃, ၂၄. ယ့ၫရှူၬဒုၭ၁့ၪယၫထဲၩ့ပၧၩ ဘဲၫလံၬအၪ့အူၭ ဖၧၩ့ဒုၭဖ့ၪထုၪ့၁ၭပၧၩလဖၪနီၪ မွဲဆၧနီၪလဖၪလဲၪ.`

ဆၧလုထၪ့ဆၧလမံၩ့ဒၪနီၪ လၧၫ့ဎွ့ၩအ့ၬ. ပ၁ၭလနီၫ့ယါလၩ့ထဲၩ့ဘၪအ၁ၭ, ဆၧနဲၩလအီၪဘၪ, ဆၭ၁ုၪ့ခိ၁ၭဂီၩလၧဆၧဒဲၩဘၭအဂး လၧပ၁ၭခံဖၧၩ့လအီၪဘၪ ၦလုထၪ့ဆၧယီၩ, ပမၩဘိၪ့မၩထးဆၧယီၩ အခီၫပယီၫအီၪနးမံၩ့အ့ၬ. ဆၧနီၫ့ယါဒဲ ဆၧစံၭထၪ့အၪ့အူၭယွၩအဖၧၩ့ ဆၧဘိၪ့ဆၧဘၩယီၩ ဘၪယွၩအ၁ၭ၁့ၪနီၪလီၫ. ဆၧနီၪမွဲ၀့ၫဒၪ “ဆၧလုတီၩ” (အၪ့အူၭ ၅၁း၁၄, ၁၉) နီၪလီၫ. ယ့ၫရှူၬမၩန့ထဲၩ့ဆၧချဲၩ့လၧ အဲၫစ့ယၫအဖၧၩ့ “ၦလဆၨၩယီၩ၁ုၭဘူၭအ၁ၭလၧယၧၩလၧအနိၭ, ဒဲယူၭယၪ့ယၧၩလၧအနိၭဖျံၩနီၪ, အ့ၪမွဲအ၀့ၫ၁ံၪအ၁ၭယဲၩ့လၧယၧၩလီၫ” (မၭ၁ုၫ ၁၅း၈). လၧလံၬအၪ့အူၭအထီမွဲဂ့ၩ လၧလံၬမၭ၁ုၫအထီ, လၧဎရံၬအထီ ၦဘဲၫနီၪ လဖၪအီၪ၀့ၫဒၪဒဲ ပဆၧၫ့ပထီယီၩ ၦဘဲၫနီၪမွဲအီၪဆံၭအၪလဲၪ. ပကဲၪဘဲၫနီၪ၁ိၭ ဆ့ဧၪ.

`ၦမွဲၦမုနွ့ၫနံၩဖိၪအကၠီၩ့ လၧပဒိၭန့ထဲၩ့ဘၪယွၩအဆၧဖၩ့, ဆၧ၁့ၪယၫ နၪ၁့ၪလဖၪအီၪအ၁ိၭ ထီးလၩ့ထ့ၭလၧ ဆၧကျဲၩ့ဖစီၩ့, ဆၧဒဲၩဘၭဘဲၫနီၪ၁ိၭအဖၧၩ့နီၪလဂ့ၩ. မၩဆၧလၧအဘၪယွၩအ၁ၭလဖၪနီၪဆံၭ.`