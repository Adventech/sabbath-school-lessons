---
title:  ယွၩလၧကအီၪလၧနလုဆၧအလး (ဆၧဘိၪ့ထၪ့ဘၩထၪ့အလး)
date:   19/03/2024
---

`ဖီထဲၩ့ အၪ့အူၭ ၁၅ နီၪဆံၭ. ၦလၧကဘိၪ့ထၪ့ဘၩထၪ့ယွၩလၧ ယွၩအမ့ၬယၫလဖၪနီၪ မွဲပလၫလဲၪနီၪလဖၪလဲၪ.`

လံၬဆံၫ့ဎံၪဖ့ၪလၫ့ထဲၩ့ပၧၩဆၧစံၭဆၧၫ့အီၪ၀့ၫဒၪ ၦလၧ “မၩဆၧတီၩဆၧလီၩ့” “အ၁ၭဆံၫ့ဎံၪ” “တခ့ၭဖ၀ၭဂ့ၩ” လဖၪနီၪ မွဲမၩလၩဖၩ့ထဲၩ့ယွၩနီၪလီၫ (၅မိစ့ၭ ၆း၅; မဲကၫ ၆း၆-၈). ဆၧလုလးဒဲဆၧလၧအအီၪလၧဆၧလုလးဖၧၩ့လဖၪ မွဲဂ့ၩ, ၦလုဆၧလဖၪမွဲဂ့ၩ အီၪဆံၫ့ဎံၪ၀့ၫဒၪဆ့လီၫ. ဆၧနီၪကၠီၩ့ဆၧဆံၫ့ဎံၪယီၩ မွဲဆၧအလိၫ၀့ၫဒၪဘဲၫပကနုၬလၧယွၩအမ့ၬယၫကန့အဂးနီၪလီၫ. ဆၧအီၪမၧၫ့ အီၪဂဲၩဖၧၩ့, ဆၧအီၪက့ၪ၁ၭအဖၧၩ့, ဆၧမၩထဲၩ့ဆၧမၩဆံၫ့ဎံၪယီၩ အရ့ၩဒိၪလၧယွၩ အဂးနီၪလီၫ. ၦလုဆၧလဖၪ ဆံၫ့ဎံၪလၧယွၩအမ့ၬယၫအ၁ိၭ ၦလၧကမၩယွၩ အဆၧမၩဒဲ ကမၩလၧၫ့ထၪ့ဎွ့ၩထၪ့ဆၧအုၩ့လၩ့လၧယွၩလဖၪ, ၦလၧက၁ိၫ့ထဲၩ့ ဆၧဆိၪဂ့ၩလၧဂၪ့ခိၪထၧၫ့ဘံၪ့ယၫလဖၪ အ၁ၭမၧၫ့ကဘၪဆံၫ့ဎံၪနီၪလီၫ.

`ဖီထဲၩ့ အၪ့အူၭ ၂၄း၃-၆ ဒဲ ၁၀၁း၁-၃. ဆၧဆံၫ့ဎံၪနီၪ အခီၫပယီၫ အီၪဘဲၫ၁့ၪလဲၪ.`

ၦလၧအဘိၪ့ထၪ့ဘၩထၪ့ယွၩအလိၫဘၪဆၧလမံၩ့နီၪ မွဲ၀့ၫဒၪ “၁ၭလၧ အလၧၫ့၀့ၫဎွ့ၩ၀့ၫ” နီၪလီၫ. ထီးကဆါစံၭ၀့ၫ “စဘံၭမုအဂ့ၩ (လၧၫ့၀့ၫဎွ့ၩ၀့ၫ) နီၪ “မွဲ၀့ၫဒၪအထံၭထၧၫ့ထံၭယၫအဆၫ, အဂၭဂီၩ့, လအီၪဘၪနီၪလီၫ” (အဇံၫခအ့လၭ ၁၅း၅). ဆၧဖိၪဆၧဎါလၧၦဖ့ၪလၫ့လုထၪ့ဆၧယီၩ ကဘၪ “ဂ့ၩ၀့ၫ, (လၧၫ့၀့ၫဎွ့ၩ၀့ၫ)” နီၪလီၫ (၃မိစ့ၭ ၂၂း၂၁-၂၄). ဆၧချဲၩ့လၧအဂ့ၩ (လၧၫ့ ၀့ၫဎွ့ၩ၀့ၫ) နီၪ ကဘၪမွဲတီၩလီၩ့ထီးအလူၬနီၪလီၫ (ယိဘၭ ၃၆း၄), “၁ၭလၧ အဂ့ၩ (လၧၫ့ဎွ့ၩယီၩ) ကဘၪဆံၫ့ဎံၪဆ့လီၫ (အၪ့အူၭ ၂၄း၄). ၁ၭလၧအဆံၫ့ဎံၪယီၩဆ့ ကဘၪလ့ၩဆၧလၧၫ့လၧၫ့ဎွ့ၩဎွ့ၩဒဲ မၩဆၧတီၩဆၧလီၩ့တၭ, ချဲၩ့ဆၧမွဲဆၧတီၩလၧအ၁ၭခံဖၧၩ့နီၪလီၫ (အၪ့အူၭ ၁၅း၂). ၁ၭဘဲၫနီၪမွဲအၪ့ဎၬယွၩနီၪလီၫ (အၪ့အူၭ ၂၄း၆). ၁ၭအနီၪဘၪဆၧမၩကဲၪထၪ့ထဲၩ့အ၁ၫ့ ခၫ့ဖျီၫ့လၧယွၩအဆၧဖျါခွံၬ ဆၧဒဲၩဘၭနီၪလီၫ (အၪ့အူၭ ၅၁း၂-၁၀). ၁ၭလၧၦအီၪက့ၪဆၧဒဲၩဘၭလန့ဘၪနီၪ မွဲ၀့ၫဒၪ၁ၭမၧၫ့လၧအ၁့ၪယၫထဲၩ့ယွၩ အဆၧယၫ့၁ၭဒဲအဆၧတီၩဆၧလီၩ့နီၪလီၫ. ၦလၧအ၁့ၪယၫထဲၩ့ယွၩအဆၧယၫ့၁ၭဒဲ ယွၩအဆၧတီၩဆၧလီၩ့ယီၩ အ၀့ၫ၁ံၪ အ၁ၭမၧၫ့ထၧၫ့ထီယၫ ကစံၭထၪ့အၪ့အူၭထဲၩ့ယွၩကိၭအဆၧၫ့အထီဒ့ၭနီၪလီၫ. အ၀့ၫ၁ံၪကကၠၪခွံၬအ၁ၭလၧ ဆၧလတီၩလလီၩ့ဘၪဒဲ ဆၧလၧအထုၭယဲၩ့ထၪ့ခွံၬပၧၩ လၧယွၩနီၪလီၫ (အၪ့အူၭ ၁၅း၃-၅).

`ပကကၠၪခွံၬပ၁ၭလၧအထုၭယဲၩ့ထၪ့ခွံၬပၧၩလၧယွၩလဖၪ ကန့က၁့ၪ ဘဲၫ၁့ၪလဲၪ. ဆၧလဖၪနီၪ မွဲဆၧနီၪလဖၪလဲၪ. ပကကၠၪထဲၩ့ပ၁ၭဘဲၫ၁့ၪ လဲၪ.`