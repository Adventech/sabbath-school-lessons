---
title:  ဆၧဘိၪ့ထၪ့ဘၩထၪ့လၧထုၬလန့ဘၪ
date:   16/03/2024
---

### ဖီလနွ့ၫယီၩအဂးဆၧမၩလိၪ
အၪ့အူၭ ၁၃၄; အဲၫစ့ယၫ ၄၂း၁၀-၁၂; နဲၪဖျီၪ ၁၄း၃; အၪ့အူၭ ၁၅; အၪ့ ၁၀၁း၁-၃; အၪ့အူၭ ၉၆; နဲၪဖျီၪ ၁၄း၆-၁၂; ယီဟၫ့ ၄း၂၃, ၂၄.

> <p>၁နိၫထီၫ့</p>
> “ယ၁ၭမၧၫ့ဒံၭအဘိၩ့ဘၭတၭ, ယမိစ့ၭထၪ့အၪ့အူၭယဟိ၀ၩ, ယအီၪဒံၭအဘိၩ့ဘၭတၭ, ယမိ၁ံၫကျံၩအၪ့အူၭထၪ့ဆၧလၧယယွၩလီၫ” (အၪ့အူၭ ၁၀၄း၃၃).

အ့ၪမွဲပ၁့ၪယၫအၪထၪ့ထဲၩ့ ယွၩအဆၧယၫ့၁ၭဒဲအစီၩ့အမၩ့အၪအၪတၭ, ၦကအၪ့စၪ့ထဲၩ့ဘဲၫစဒၫ၀ံၭ “တၭယမိဖ့ၪထဲၩ့ယဟိ၀ၩ လၧအမၩဂ့ၩယၧၩလၧဆၧထီးအလူၬအကၠီၩ့နီၪ လၧဆၧနီၪလမံၩ့လဲၪ” (အၪ့အူၭ ၁၁၆း၁၂).

လၧ အၪ့အူၭဖၧၩ့ ၦအံၫစရ့လၭဖိၪလဖၪယီၩ မွဲဆၨၩဆၬအဒိၪအမုလဆၨၩ နီၪလီၫ (အၪ့အူၭ ၂၂း၂၂, ၂၅; ၃၅း၁၈). ယွၩကိၭထဲၩ့အ၀့ၫ၁ံၪဘဲၫကထိးအ၁ၭ လၧယဟိ၀ၩအဂး လၧၦဆၨၩဂူၫဂၩလဖၪအမ့ၬယၫနီၪလီၫ. ယွၩအခ့ၫအၡၩလဖၪ ယီၩ ပ၁့ၪယၫထဲၩ့ဘၪခၫ့ဖျီၫ့လၧဆၧတီၩဆၧလီၩ့, ဆၧဘိၪ့ထၪ့ဘၩထၪ့ယွၩ, ဒဲအ၀့ၫ၁ံၪအဆၧယိလါလၧယွၩဒဲ အဆၧအဲၪအဖၧၩ့လဖၪနီၪလီၫ.

ဆၧစံၭထၪ့အၪ့အူၭယွၩလၧ ၦခမျၧးအကျၩနီၪ မွဲဆၧဘိၪ့ထၪ့ဘၩထၪ့ဆၧ အဆၧန့၁-ဒဲအ၁ၭနီၪလီၫ. ဆၧစံၭထၪ့အၪ့အူၭယွၩလၧ ခမျၧးနီၪ မွဲဆၧဘိၪ့ထၪ့ ဘၩထၪ့ယွၩအ၁ိၭ, ပအီၪလဂၩဒၪဒဲဆၧဘၪဆိၪဖၪအဖၧၩ့, ဆၧစံၭထၪ့အၪ့အူၭ အဖၧၩ့ယီၩဆ့ၭ မွဲအမၩလၩ့ဘူၭထဲၩ့ပၧၩလၧယွၩဆ့နီၪလီၫ (အၪ့အူၭ ၂၂း၂၂, ၂၅). ၦလၧအဘိၪ့ထၪ့ဘၩထၪ့ယွၩလဖၪယီၩဆ့ မွဲဘၪဆၧကိၭ၀့ၫဒၪ “ၦလၧအတီၩလီၩ့ လဖၪအဆၧအီၪကိၩ့အီၪကီၪ့” နီၪလီၫ (အၪ့အူၭ ၁၁၁း၁). ၦလၧအတီၩအလီၩ့ယီၩ ၁့ၪယၫထဲၩ့ယွၩ (အၪ့အူၭ ၃၆း၁၀) ဒဲယွၩဆ့၁့ၪယၫထဲၩ့အ၀့ၫဆ့လီၫ (အၪ့အူၭ ၃၇း၁၈) ဒဲဆၧဒၪခီၩ့လဖၪယီၩ ကဲၪထၪ့အခီၫပယီၫလၧ ပဆၧအီၪမၧၫ့အဖၧၩ့နီၪ လီၫ.