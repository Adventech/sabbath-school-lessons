---
title:  အဆၧအုၩ့လၩ့ဆၧနီၪ လလၧၩ့ထၪ့ဎွ့ၩထၪ့ဘၪထၧၫ့ထီယၫဆ့ဧၪ
date:   31/01/2024
---

`ဖီ အၪ့အူၭ ၇၇. ၦကွ့ၭလံၬယီၩ လ့ၩခၫ့ဖျီၫ့ဆၧလၧဆၧမၩအ၁ၭဆၧ နီၪလမံၩ့လဲၪ.`

အၪ့အူၭ ၇၇ အၪ့ယၫဆၧလၧကဆါယွၩအဆၧမၩဆၧၩ့အဂးနီၪ အီၪဎွ့ၩဒဲ ဆၧဂၪ့အုၩဒဲဆၧဘၪထိးဆၫ လၧအနၪ့ထၪ့ထဲၩ့ဆၧလၧအလးခဲၫ့လဖၪလီၫ (အၪ့ ၇၇း၁-၆). ၦကွ့ၭလံၬအၪ့အူၭဆၧယီၩအဆၧအီၪမၧၫ့အီၪဂဲၩနီၪ မွဲဆၧအီၪမၧၫ့ ဂဲၫထဲၩ့ထဲၩ့လၧကဆါယွၩအီၪလၧအ၁ုၪ့ခါအ၁ၭလၩ့ထၧၫ့ထီယၫလီၫ. အ၀့ၫဂၭဎ့ၬ ဆၧမၩမုၬအ၁ၭလၧအလမွဲဘၪလၧ ကဆါယွၩအအီၪလဖၪနီၪလီၫ.

လါနၫ့ဂ့ၩ, လၧဆၧနၪ့ထၪ့ထဲၩ့ကဆါယွၩနီၪ မၩအ၁ၭဘဲၫအဆၧ၁ုၪ့ခိ၁ၭဂီၩ ဒိၪထၪ့အၪထၪ့နီၪလီၫ. “ယနၪ့ထၪ့ထဲၩ့ယွၩတၭ, ယကိၭထၪ့ဆၧနီၪ, ယယၧၩ့ဘၪဆၧတၭ, ယ၁ၭလၩ့ဘဲၩ့၀့ၫလီၫ” (အၪ့ ၇၇း၃). ဟံဘြုၫအဆၧချဲၩ့ hamah, "moan" နီၪအၪဒၪဆၧထုၭဖျီၪထၪ့ဆၧမၩအ၁ၭ ဘဲၫထံၫဂဲၫထၪ့အလူ၁ီၫဧီၫဧီၫနီၪ လီၫ. မိစံၭ၀့ၫၦကွ့ၭထၩအဆၧမၩ၁ၭနီၪ ကဲၪဘဲၫအီၪပွံၭလချုၭဘၪနီၪလီၫ.

ဆၧနၪ့ထၪ့ထဲၩ့ကဆါယွၩနီၪ ဒုၭအၪထၪ့ဆၧခိဆၧ၀ီၩမွဲဘဲၫ၁့ၪလဲၪ. ဆၧအၪ့စၪ့အကၪအဂဲၩအီၪထၪ့ လၧဆၧၡၪ့ဆၧနၭအဖၧၩ့ (အၪ့ ၇၇း၇-၉). မွဲကဆါယွၩအၪ့လဲၩခွံၬအ၁ၭယူၭဧၪ. ကဆါယွၩအဆၧချဲၩ့၀ဲၩဆၧနီၪဂၭဂီၩ့ခွံၬဘဲၫ နီၪ၁့ၪဧၪ.

ဆၧထိၪဎီၩ့ကဆါယွၩအဆၧမၩဆၧၩ့လၧအဖီၩ့ခွံၬအိၩဒဲ လၧဆၧမၩအ၁ၭဘိၩ့ ယီၩအဆၧၩ့နီၪ ကဲၪ၀့ၫဘဲၫ၁ိၭကဆါယွၩနီၪခွံၬၡိၬထးအ၀့ၫဒၪအ၁ိၭလီၫ. အ့ၪမွဲ ကဆါယွၩအၪ့လဲၩခွံၬအ၁ၭနီၪ, ဆၧယိလါအီၪလၧၩ့အ့ၬလီၫ.

လၧအဆၧၫ့အထီနီၪ, ၦကွ့ၭထၩနီၪမံၫလန့ဘၪ လၧကဆါယွၩဖီၪ့ထၬအ၀့ၫ အမ့ၬ၁-နီၪလီၫ (အၪ့ ၇၇း၄). ဆၧမၩအ၁ၭယီၩ ဒုၭနၪ့ထၪ့ထဲၩ့ၦလၧအဖီၩ့ခွံၬ၁ံၪ လဖၪအဆၧလ့ၩခၫ့ဖျီၫ့လၧကဆါယွၩအီၪက့ၪအ၀့ၫ၁ံၪလၧ အဆၧကိၪ့ဆိၫထိစိၩ လဖၪအဂးနီၪလီၫ (၁မိ ၄၁း၁-၈; တၧၫ့ ၆း၁; ဒၫ့ ၂း၁-၃). ဆၧမံၫလန့ဘၪ အၪနၩနီၪ ဒုၭနၪ့ထၪ့ထဲၩ့ကဆါယွၩအဆၧမၩဖီၩ့ဖျ့ၭလၧ မုနံၩအဖီၩ့ခွံၬလဖၪအိၩနီၪ လၧဆၧ၁့ၪယၫနၪ၁့ၪအ၁ၫ့လမံၩ့အဖၧၩ့လီၫ (အၪ့ ၇၇း၅, ၁၀).

ဆၧအုၩ့လၩ့အလၩ့ထံးလၧၦကွ့ၭထၩဒိၭန့ဘၪလၧကဆါယွၩအီၪနီၪ မွဲကဲၪထၪ့လၧအ၀့ၫဒၪအနၫ့ဆါအဆၧမၩအ၁ၭအဖၧၩ့အ့ၬ, မွဲဒၪလၧကဆါယွၩမၩဂုး မၩခၧၫ့အဆၧတီၩဆၧလီၩ့ဒဲအဆၧအီၪက့ၪ၁ၭ လၧပနဲၩ့န့ဒိၭနဲၩ၁ၭ၁့ၪနီၪလီၫ (ဘဲၫ စယိဘၭအ၁ိၭ). ၦကွ့ၭထၩယီၩဒိၭန့ဘၪဆၧဖ့ၪဂဲးဖ့ၪဘၭအ၀့ၫလၧ မိအီၪခိၭယွၩ လၧဆၧဆူဆၧနဲၩအဖၧၩ့, လၧအ၁့ၪယၫ၀့ၫဒၪလၧ အနီၪမွဲကဆါယွၩလဂၩဎးလၧ အမၩဆၧလၩ့လိလၩ့လၭ လၧၦအံၫစရ့လၭဖိၪ၁ံၪလၧအလ့ၩဖီၩ့ခွံၬလဖၪအီၩလီၫ (အၪ့ ၇၇း၁၁-၁၈). အ၀့ၫဒၪနၪ၁့ၪဆ့လၧ “နခၪ့လး၁ံၪၦ၁့ၪယၫ၀့ၫဆ့အ့ၬ” (အၪ့ ၇၇း၁၉), နၪ၁့ၪဘၪယွၩအဆၧယိထွ့ၫ, ထီးဒၪလ့ၬကဲၪဘဲၫဆၧအီၪ၁ူၪအ၁ၭလၧ ၦၡၩအမ့ၬ၁-လဖၪအထီဆ့နီၪလီၫ. ၦကွ့ၭထၩနၪ၁့ၪ၀့ၫဒၪဆ့လၧ ကဆါယွၩ နဲၪဖျီၪအ၁ၭဒဲလထံၪဎးနီၪ အ၁ူၪ၀့ၫအ၁ၭဆ့နီၪ, ဒဲအ၀့ၫစံၭထၪ့အၪ့အူၭ ယွၩအဆၧ မၩလၩ့လၭဒဲအဆၧပၧၩ့ဘဲၫနီၪလဖၪအဂးဆ့လီၫ.

`ဆီၫ့မီၪ့ယိကဆါယွၩမၩဆၧလၧနဂး လၧဆၧၫ့ထီအဖီၩ့ခွံၬလဖၪနီၪ ဆံၭ. ဆၧမွဲဆၧလဖၪနီၪ ကဲၪထၪ့ဆၧမၩဆၧၩ့လၧ နဘၪဒၪဆၧၫ့ယၫဆၧ ဘိၩ့ယီၩအဂးဘဲၫ၁့ၪလဲၪ.`