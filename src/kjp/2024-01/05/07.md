---
title:  မၩလိၪအၪထၪ့အဂး.
date:   02/02/2024
---

ဖီ အၪ့အူၭ ၅၆; Johannes Bugenhagen, Reformation Commentary on Scripture (Downers Grove, IL: InterVarsity Press, 2018), p. 11.

ဘဲၫၦကွ့ၭလံၬအၪ့အူၭဆၧအ၁ိၭ, ယွၩအၡၩခမျၧးလဖၪဆ့ လၧဆၧကၪဆၧ ဂဲၩအထီဖၧၩ့ အၪ့ဎၬဆၧမိဘၪ၁ၭအွံၪထၪ့ဆၧလၧယွၩ “လၧၦလခီၫဘၩ့မုးအထံၫ ခးဖၧၩ့” ဘဲၫ၁့ၪလဲၪနီၪလီၫ. ပဆၧနဲၩလၧယွၩအဆၧပၧၩ့နီၪ ဘၪၦအၪ့ထၩ၀့ၫဒိၪမၬ လၧဆၧၫ့ထီအၡၪ့အနၭအၪလၨၪနီၪ, ပဘၪဆီၫ့မီၪ့ထၪ့ဆၧလဆၫ့ဘၪလဆၫ့ ထီးကဆါယွၩဖီၪ့ဂုးထၬဆၧၡါမၬ ဒဲဆၧမၩဂ့ၩဘဲၫလံၬဆံၫ့ဎံၪလီၩ၀့ၫအ၁ိၭလီၫ.

ဆၧဆူဆၧနဲၩလၧလံၬဆံၫ့ဎံၪအဆၧလီၩအၪဒၪဆၧ ဘၪထွ့ၫလၧဆၧလလၩ့ ထံးဘၪဒဲလၧဆၧၡၪ့ဆၧနၭလဆိဖိၪနီၪ မွဲဆၧအီၪထီလမံၩ့လီၫ. ဘၪလဘျၩ့ဘျၩ့ ဆၧလလၩ့ထံးဘၪဒဲဆၧအီၪထီ, လၩ့ဆၫ့ဒၪဆၧထီးဘၪဒၪဆၧၫ့ယၫဆၧအၧၩ့ ဆၧ၁ၫ့ ဒဲဖျီၪဘဲၫယွၩအီၪ၁ူၪအမ့ၬနီၪ, ဆၧမၩအ၁ၭထီးၦထိးဆၧၫ့အီၪဂုးခၧၫ့ လမိန့ဘၪလီၫ. လါနၫ့ဂ့ၩ, ဆၧလလၩ့ထံးဘၪနီၪ မွဲယွၩအဆၧအဲၪ, အတခ့ၭဖ၀ၭ အတီၩအလီၩ့ဒဲဆၧလၧပနဲၩန့ဒိၭနဲၩ့အလးအ့ၬ. ၦကွ့ၭထၩဖိၪလဖၪ အဆၧလ့ၩလၧယၫနီၪ လမိလၩ့ထံးဘၪ (uncertain) လါနၫ့ဂ့ၩ, အ၀့ၫ၁ံၪအၪ့ကံၩ့အၪ့ယၫဆၧအၪဒၪဆၧလၧယွၩအဆၧအဲၪလၧအအီၪဂုးအီၪခၧၫ့ဒဲအဆၧအီၪတီၩလၧအလူနီၪလီၫ (အၪ့ ၃၆း၅-၁၀; အၪ့ ၈၉း၂, ၈).
ဘဲၫနီၪအ၁ိၭ, ပဘၪဖိၬထွ့ၫဆၧအဒီၩ့အထ့ၬနီၪလီၫ. “ကိၭထၪ့မၩန့ဆၧ အစီၩ့အမၩ့လၧနဂးနီၪ, မွဲလၧနလၩ့ထ့ၬလၧဆၧကၪဆၧဂဲၩဖၧၩ့အဂးလဂ့ၩ, တၭနဂဲးနဘၭမိလၩ့ဆါ၀့ၫလၧၩ့အ့ၬ. ထီးနီၪလဖၧၫ့ နမိဒၪဘၪယ့ၫရှူၬအီၪ၀့ၫဒၪ လၧဆၧအုၪ့အလးခဲၫ့နီၪ, မိယူၬစိၩအစူၪလၧဆၧမၩဆၧၩ့နၧၩအဂးလီၫ. ဒဲဆၧထီး အလူၬလၧနကဘၪမၩနီၪ မွဲနမိဘၪ (နကဘၪ) ဖ့ၪလၫ့နစူၪလၧအ၀့ၫအစူၪလၧဆၧဆူဆၧနဲၩအတီၩဒဲပျဲၩအ၀့ၫမိ၁ိၫ့ဘၪနၧၩအဂးနီၪလီၫ. ထီးမွဲနကဲၪထၪ့ၦလၧ အနဲၩန့ဆၧလဖၧၫ့နီၪ နမိလ့ၩခၫ့ဖျီၫ့လၧဆၧနဲၩယ့ၫရှူၬအဖၧၩ့, ဒဲအီၪလၧဆၧယိလါဆ့နီၪလီၫ.” Ellen G. White, Testimonies for the Church, vol. 5, pp. 578, 579.

ထီးမွဲကဆါယွၩ “အီၪက့ၪ၁ူၪအ၁ၭ” အထီလဖၪနီၪ, ထီးမၩလၩ့ၡၩဘၪ နဆၧဘၩဆိၪဖၪလဂ့ၩ, အ့ၪမွဲလခီၫ, ဆၧမၩအ၁ၭယီၩ ဒုၭဆီၫ့မီၪ့ထံၫဆၭလၩ့ထဲၩ့ ၦကွ့ၭထၩလဖၪနၫ့ဆါဒၪ၀့ၫအ၁ၭ, အီၪနၪ့ထၪ့ထဲၩ့ယွၩအဆၧဆၧၩ့လၧအဖီၩ့ခွံၬ လဖၪ, ဒဲအၪ့ဎၬထဲၩ့ယွၩလၧဆၧအၪ့ကံၩ့အၪ့ယၫဆၧလၧဆၧဆၪ့လၩ့၁ုၪ့ဆၪ့လၩ့ ၁ၭနီၪလီၫ (အၪ့ ၇၇း၁၀-၁၂; အၪ့ ၈၉း၄၆-၅၂). “ဆၧဆူဆၧနဲၩဂဲၫဆီၪထၪ့ လၧဆၧမၩထံၬထၬလၧဆၧ၁ၭဂံၩ့ဂၩ့ ဒဲလၧဆၧလထိးဆၧၫ့ဘၪယွၩအစီၩ့အမၩ့ လဖၪအကျၩလီၫ. ဆၧလ့ၩခၫ့ဖျီၫ့လၧၦဒိၭန့ဘၪ၀့ၫလၧ ဆၧကၪဆၧဂဲၩလဖၪယီၩ အဖၧၩ့နီၪ အလုဒိၪဎွ့ၩဒိၪ၀့ၫဂ့ၩနဲၪ့ဒံၭထၫ့မျါဎၧၩ့ဎီ (jနတနူျ) လၧအလုဎွ့ၩဒိၪထုၬ နီၪဒံၭလီၫ.” Ellen G. White, Testimonies for the Church, vol. 3, p. 555.