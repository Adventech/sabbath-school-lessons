---
title:  ကဆါယွၩအီၪခီၫခီၫလဲၪ
date:   30/01/2024
---

`ဖီ အၪ့အူၭ ၄၂း၁-၃; အၪ့အူၭ ၆၃း၁; အၪ့အူၭ ၆၉း၁-၃; ဒဲ အၪ့အူၭ ၁၀၂း၁-၇. မွဲဆၧနီၪဒုၭကဲၪထၪ့ ဆၧဘၪထိးဆၫဖၭဒိၪလၧ ၦကွ့ၭလံၬ အၪ့အူၭဆၧအဂးနီၪလဲၪ.`

လမွဲဘၪန့ၫနၫ့ဆါဒဲၦအၪဂၩအဆၧၡၪ့ဆၧနၭနီၪ မၩဘၪထံၬၦကွ့ၭလံၬဖိၪ အ၁ၭဘၪ, ကဆါယွၩဆ့အ၁ၭဘၪထံၬလၧအခ့ၫအၡၩ၁ံၪအဂးနီၪလီၫ. ကဆါယွၩ အ့ၪလအီၪဘၪလၧအ၀့ၫ၁ံၪအ၁ိၭနီၪ, မၩအ၁ၭဘဲၫၦဆၧ၁ူၫအ၁ၭလၧထံၫ လၧဆၧ လးဎဲၫ့ထၭအဖၧၩ့နီၪလီၫ (အၪ့ ၄၂း၁-၃; အၪ့ ၆၃း၁) ဒဲ ၦ၁ံၫ၁့ၪလဂၩအဆၧ၁ုၪ့ခိ၁ၭ၀ီၩနီၪလီၫ (အၪ့ ၁၀၂း၂-၄). ၦကွ့ၭလံၬနီၪဘၪထိး၀့ၫ ဆၧဘၪအီၪယဲၩ့လၧ ယွၩနီၪ လၩ့ဂၬဘဲၫထိၪလၧအီၪယူ၀့ၫအ၁ိၭလီၫ. စံၭ၀့ၫဒၪ “ယလၩ့ဂၬဘဲၫစၭက၀ၭ လၧမံၩ့လၬကျၩ, ယလၩ့ဂၬဘဲၫထိၪပဂူၪလၧဆၧအီၪယူ၀့ၫအလးအ၁ိၭနီၪလီၫ. ယအီၪခိၭတၭ, ယမၩယ၁ၭဘဲၫထိၪဎွံၭ အီၪလဘံၪ့ဎးလၧဂံၪ့ခိၪအ၁ိၭနီၪလီၫ” (အၪ့ ၁၀၂း၆, ၇).
ဆၧလီၩဖျီၪထၪ့မံၩ့လၬအဂဲးနီၪ မွဲဆၧဒုၭနၪ၁့ၪပၧၩလၧဆၧအီၪယူအီၪယဲၩ့ လၧကဆါယွၩနီၪလီၫ. ထိၪလဘံၪ့ “အီၪလဘံၪ့ဎးလၧဂံၪ့ခိၪ” နီၪ မွဲဆၧအီၪယဲၩ့ လၧအ၁ူၭဒဲအဆၧအီၪပွံၭလးနီၪလီၫ. ၦကွ့ၭလံၬနီၪ ကိၭၡၭထၪ့လၧယွၩ “လၧဆၧ ယိၬအဆၧလၩ့လၧၩ့အဖၧၩ့,” ဘဲၫအဂဲၫနုၬလၧထံၫယိၬအကျၩဒဲထံၫလုၬဘံၭ အဆၧမၩလၩ့ဘၧၩ့၀့ၫလီၫ (အၪ့အူၭ ၆၉း၁-၃; အၪ့ ၁၃၀း၁). ဆၧအခံးအဂၩ့ ဖျီၪလၧ ဆၧဆၪ့လၩ့ဘၧၩ့၀့ၫထီးဆၧဖီၩ့ဖျ့ၭလမိအီၪဘၪ, အ့ၪလမွဲလၧကဆါယွၩ အဆၧနုၬလၩ့မၩဆၧနီၪလီၫ.

`ဖီ အၪ့အူၭ ၁၀း၁၂; ၂၂း၁; ၂၇း၉; ဒဲ ၃၉း၁၂. ၦကွ့ၭလံၬအၪ့အူၭဆၧနီၪ စံၭဆၧၫ့ထဲၩ့ကဆါယွၩအဆၧအီၪထီကစုၩယၫနီၪဘဲၫ၁့ၪလဲၪ.`

ကြၨၭပထီးနဲၪ့ဆၧလၩ့ဆၫ့လမံၩ့လၧ ၦကွ့ၭထၩယီၩ လအီၪကယုကစုၩယၫ ဘၪလၧအဘၪဒၪဆၧၫ့ယၫ ယွၩအဆၧအီၪထီ၀့ၫဒၪနီၪလီၫ. ၦကွ့ၭထၩနီၪ နဲၩဆၧလၧဆၧဘၩဆိၪဖၪဆၧဖၧၩ့တၡါလ့ၬလီၫ, မွဲလၧဆၧဘၩဆိၪဖၪဆၧနီၪလ့ၩထီၩ့ လၧကဆါယွၩလၧအအီၪ၀့ၫဒၪထီးနီၪ, ထီးဒၪလ့ၬဖျီၪဘဲၫယွၩလမိခိၭနၪဘၪဆၧ နီၪလီၫ. အ၀့ၫဒၪမွဲကဆါယွၩလဂၩဎး လၧအအီၪလၧမုနံၩအဖီၩ့ခွံၬနီၪ, ဒဲမွဲဆၧနီၪ အ၀့ၫ၁ံၪနဲၩလၧကဆါယွၩမိခိၭနၪအ၀့ၫ၁ံၪဘိၩ့ယီၩဆ့လီၫ.

လၧဆၧမၩအ၁ၭကဆါယွၩအီၪကစုၩယၫနီၪ ဒုၭဆီၫ့မီၪ့လၩ့ထဲၩ့အ၀့ၫ၁ံၪ အဆၧအီၪက့ၪ၁ၭဒဲအၪ့ဎၬထဲၩ့ကဆါယွၩ, ဒဲဂဲၫထဲၩ့လၧဆၧဆၫ့လၩ့၁ၭဒဲဆၧအၪ့ ကံၩ့အၪ့ယၫဆၧလီၫ. အ၀့ၫ၁ံၪ၁့ၪယၫ၀့ၫလၧ ကဆါယွၩလအီၪကယူကစုၩထၧၫ့ ထီယၫဘၪနီၪလီၫ. လံၬစံၭထၪ့အၪ့အူၭဆၧယီၩ မွဲဆၧထုၭဖျီၪထၪ့ဆၧဆုးကျိၭ လိၬ၁ၭလၧယွၩ လၧယၫခီၫအီၪ၀့ၫဒၪဒံၭ, ထီးဆၧမိမၩအ၁ၭလၧဆၧအီၪမၧၫ့ အီၪဂဲၩဖၧၩ့ဘဲၫ၁့ၪလဲၪဆ့နီၪလီၫ.

`ပမၩန့ဆၧမၩလိၪမွဲဆၧနီၪလၧ ၦကွ့ၭထၩအၪ့အူၭစံၭဆၧၫ့ယွၩအဆၧ အီၪထီနီၪလဲၪ. နမိစံၭဆၧၫ့ဆၧလၧဆၧမၩအ၁ၭလၧဆၧၫ့ထီဘဲၫနီၪဘဲၫ ၁့ၪလဲၪ. ဆၧလၧအဖီၪ့ဂုးထၬနဆၧဆူဆၧနဲၩနီၪ မွဲဆၧနီၪလဲၪ.`