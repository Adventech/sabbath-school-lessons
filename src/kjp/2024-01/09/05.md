---
title:  ၦပၧၩ့ဆၧစဎွၩအဆိၩအကၠၪလဂၩ
date:   28/02/2024
---

`ဖီထဲၩ့ အၪ့အူၭ ၂; အၪ့အူၭ ၁၁၀း၁-၃; အၪ့အူၭ ၈၉း၄, ၁၃-၁၇; ဒဲ အၪ့အူၭ ၁၁၀း၁, ၂, ၅, ၆. ဎရံၬမွဲကဆါစဎွၩအဂဲးနီၪ လံၬဆံၫ့ဎံၪအဆၧၫ့လဖၪယီၩ လီၩဖျီၪထၪ့၀့ၫဒၪဘဲၫ၁့ၪလဲၪ.`

ဆၧကွ့ၭဖျီၪထၪ့ဆၧဘၪဆဲၫ့ ယွၩဘဲၫ၁ိၭမစဲအၫအဖါကဆါအ၁ိၭနီၪတၭ, ဆၧယီၩမွဲလၧဆၧအုၩ့လၩ့အီၪလၩ့၀ဲၩ၀့ၫဒၪ အ၀့ၫမွဲစဎွၩလၩ့ဆိၩလၩ့ကၠၪအဂဲးနီၪ လီၫ (အၪ့အူၭ ၂း၇; ၈၉း၂၆-၂၈). လၧအၪ့အူၭ ၂း၇ အဖၧၩ့လီၩဖျီၪထၪ့ ဎရံၬ အဆၧဂဲထုၪ့မၧၫ့ထၪ့ထဲၩ့ဒဲဘၪဆၧဆိၬထၪ့ထီၫထဲၩ့လၧ ၦလုဆၧအခိၪလၩ့ဆိၩ လၩ့ကၠၪလဂၩနီၪလီၫ (မၩဆၧ ၁၃း၃၃-၃၉; ဟံဘြုၫ ၁း၅; ၅း၅). မစဲအၫ ပၧၩ့လးဆၧၫ့နၩ့လၧယွၩအစူၪထွ့ၫလခီၫတၭ, ဆၧယီၩမွဲအ၀့ၫကြၨၭန့ဘၪထဲၩ့ ဆၧအစီၩ့အမၩ့တၡါၡါနီၪလီၫ (အၪ့အူၭ ၁၁၀း၁; မၩဆၧ ၇း၅၅, ၅၆). “လကၭဒံၭ ဘၪကဆါလဂၩဒဲဘၪဆၧဂုၪလဂၩယီၩ မွဲ၀့ၫဒၪမစဲအၫလၧအီၪဂဲၫ၀့ၫဒၪစဒၫ၀ံၭ အဆၧလီၩဆိၫ၀ဲၩအဖၧၩ့မွဲ ကဆါဒဲမစဲၫအၫလဂၩအဂဲးနီၪလီၫ (အၪ့အူၭ ၁၁၀း၁, ၅). Jacques Doukhan, On the Way to Emmaus, (Clarksville, MD: Leader Books, 2012), pp. 26-27).	အလးခဲၫ့ထုၬဎရံၬကမၩနၧၩ့ခွံၬအဒုၪအဒၩထီးအလူၬနီၪလီၫ. အ၀့ၫကအီၪ က့ၪလၩ့အဒုၪအဒၪလၧ အ၀့ၫအခၪ့ယဲးလၩ့အလးယီၩ မွဲအခီၫပယီၫအီၪ၀့ၫဒၪ စဎွၩလၧအီၪမၧၫ့လၧစဒၫ၀ံၭအထီ အ၀့ၫ၁ံၪအ့ၪမၩနၧၩ့ဒုၪဒၩနီၪတၭ အ၀့ၫ၁ံၪ အီၪက့ၪထံၭလၫ့အ၀့ၫ၁ံၪအခၪ့လၧ အဒုၪအဒၩအခိၬဘီၩ့လီၩ့ မွဲအဒုၭဖျီၪထၪ့ထဲၩ့ဆၧမၩနၧၩ့လူၬဆံၫ့အဂဲးနီၪလီၫ (အၪ့အူၭ ၂း၉; ၁၁၀း၂).

လံၬဆံၫ့ဎံၪဖၧၩ့ “နိၪထိၭ” ယီၩ မွဲ၀့ၫဒၪဆၨၩဆၬခိၪနါဖီၪ့ထၭ၀့ၫဒၪ ဘဲၫဆၧ နဲၪ့လၧဆၨၩအဂးနီၪလီၫ (၄မိစ့ၭ ၁၇း၂-၁၀). ဎရံၬအနိၪထိၭ (ၦပၧၩ့ဆၧအဆၧနဲၪ့) ယီၩအီၪဂဲၫ၀့ၫလၧဇံအိၫ့ မွဲလၧအ၀့ၫဒုၭဖျီၪအ၁ၭလၧဆၧလးနီၪအကၠီၩ့လီၫ. အ၀့ၫအနိၪထိၭယီၩ မွဲဒုၭဖျီၪထၪ့အ၀့ၫအဆၧစ့ၩရၫ့တီၩဆၧ, အ၀့ၫကပၧၩ့ထဲၩ့ဆၧ အၧၩ့ဆၧ၁ၫ့ ဘဲၫကမၩထုၬခွံၬဆၧလဂ့ၩဘၪထီးအလူၬဒဲ အ၀့ၫကပၧၩ့ထဲၩ့ဆၧ လၩ့ဆိၩလၩ့ကၠၪနီၪလီၫ (ဒၫ့နအ့လၭ ၇း၂၇).

အဆၧၫ့အထီဘိၩ့နဲၪ့ယီၩ ထီးဒၪစဎွၩအအၧၩ့လါနၫ့ဂ့ၩ ယွၩဖ့ၪလၫ့အခွ့ၫ အယၫဘဲၫကနီၫ့ယါလၩ့ထဲၩ့အ၁ၭနီၪလီၫ. အ၀့ၫ၁ံၪကခိၭနၪဒဲဖ့ၪလၫ့အ၁ၭလၧ မစဲအၫအအီၪအဂး ယွၩဖ့ၪလၫ့ထဲၩ့အခံၫ့အခၫနီၪလီၫ (အၪ့အူၭ ၂း၁၀-၁၂). လယံၭလၧၩ့ဘၪဎရံၬက၁ုၪ့ထၪ့အ၀့ၫအဘၩ့မုးအကၠီၩ့ ၦလၧအအုၩ့လၩ့ဒဲဆူနဲၩထဲၩ့ ယွၩအဖိၪကဆါယီၩအဂး ကနုၬဘၪလၧဎရံၬအဘၩ့မုးဖၧၩ့နီၪလီၫ (အၪ့အူၭ ၂း၁၂; ၈၉း၁၅-၁၇).

`မုနံၩခဲၫ့ထုၬဆၧဂ့ၩနီၪ ကမၩနၧၩ့ခွံၬဆၧအၧၩ့ၦ၁့ၪယၫဘၪအကၠီၩ့တၭ, ပဂးမွဲဆၧမုၬလၩ၁ၭဎွံၫဒိၪဒိၪလ့ၬနီၪလီၫ. ဆၧတီၩဆၧလီၩ့ကပၧၩ့ထဲၩ့ဆၧ, ဆၧ၁ံၫဆၧဆၫလဖၪကဒံၩခွံၬထီးအလူၬနီၪလီၫ. ဆၧတီၩဆၧလီၩ့အယီၩ မွဲကဖ့ၪလၫ့ဒၪပၧၩ ဆၧမံၫ့၁ုၪ့မံၫ့၁ၭထီးဒၪဆၧအၧၩ့အီၪ၀ၭဖီၩ့ထၭပၧၩ လါနၫ့နီၪလီၫ.`