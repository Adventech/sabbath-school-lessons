---
title:  မၩလိၪအၪထၪ့အဂး.
date:   01/03/2024
---

ဖီထဲၩ့ Ellen G. White, "God With Us," pp. 19-26 in The Desire of Ages.

ဎရံၬအဆၧအၪ့ကံၩ့ဘၩဆိၪဖၪ ဒဲဆၧဘၩဆိၪဖၪဘၪဆဲၫ့လၧဎရံၬနံၫမံၩ့လူၬ အဂဲး စဒၫ၀ံၭလီၩဖျီၪထၪ့ဎရံၬဘဲၫ (ယွၩအီၪလၧပ၁ိၭပကျၩ) (မၭ၁ုၫ ၁း၂၃) လဂၩနီၪလီၫ. ဎရံၬအီၪလၧပၧၩ ထီးၦဘၪဒၪဆၧၫ့ယၫထဲၩ့ဆၧကၪဆၧဂဲၩဒဲလၧဆၧအၪ့ကံၩ့ဘၩဆိၪဖၪအဖၧၩ့နီၪလီၫ. အ၀့ၫအီၪလၧပ၁ိၭ ထီးပဘၪကိၭထၪ့ ဆၧစ့ၩရၫ့တီၩဆၧဒဲဆၧဖီၩ့ဖျ့ၭအဂးနီၪလီၫ. လၧၦဆၧဒဲၩဘၭဒဲဆၧဂဲးဆါဘၭဆါ အကၠီၩ့ အ၀့ၫခွံၬၡိၬခွံၬပၧၩအ့ၬ. အ၀့ၫဖ့ၪနဲၪအဆၧယၫ့၁ၭလၩ့ဆိၩလၩ့ကၠၪနီၪလီၫ. အ၀့ၫကဲၪထၪ့ၦလုဆၧအခိၪလၧပဂး ဘဲၫၦကဒိၭန့ဘၪဆၧထိးထဲၩ့တၩ့ထဲၩ့အဂး နီၪလီၫ (၂ကီရံၫ့ ၁း၂၀).

Ellen G. White ကွ့ၭဖျီၪထၪ့ဎရံၬယီၩ မွဲမၩန့ထဲၩ့ဂၪ့ခိၪဖိၪအခံးအဂၩ လူၬလူၬဆံၫ့ဆံၫ့အဂဲးနီၪလီၫ. “လၧအ၀့ၫမွဲဂၪ့ခိၪဖိၪအကၠီၩ့ ထိၭထဲၩ့ဂၪ့ခိၪဖိၪအ၁ၭ, အ၀့ၫမွဲယွၩဆ့အကၠီၩ့ မၩန့ထၪ့ဆၧလးဆီၩ့ဆီနီၪဆ့လီၫ. အ၀့ၫမွဲၦၡၩအဖိၪခွၫ အကၠီၩ့ ဖ့ၪလၫ့ထဲၩ့ပၧၩဆၧခိၭနၪအဆၧနဲၪ့ ဘဲၫယွၩအဖိၪခွၫအ၁ိၭ အ၀့ၫဖ့ၪလၫ့ထဲၩ့ ဂဲးဘၭ ဘဲၫပကခိၭနၪထဲၩ့ယွၩအဆၧချဲၩ့ကန့အဂးနီၪလီၫ. ယွၩယီၩမွဲယွၩလၧအချဲၩ့ ဒၧၫ့စမိစ့ၭလၧၡိၭပိၩ့ဖၧၩ့လၧခိၪလီၩ့ဟီရၧၭစံၭ၀့ၫဒၪ ‘ယမွဲဆၧအီၪ...နဘၪလီၩဘၪ ၦအံၫစရ့လၭဖိၪ၁ံၪဘဲၫယီၩ, ယအီၪအၪ့မၧၫ့လၩ့ယၧၩလၧန၁ံၪအအီၪလီၫ’ (၂မိစ့ၭ ၃း၁၄). ဆၧယီၩမွဲလၧၦအံၫစရ့လၭဖိၪ၁ံၪကဖီၩ့ဖျ့ၭထၪ့လၧဎီးအဂးနီၪလီၫ. အ၀့ၫဂဲၫလၩ့မၩန့ထဲၩ့ၦၡၩအခံးအဂၩ့, အ၀့ၫလီၩလၩ့အ၁ၭ ‘ယမွဲဆၧအီၪ’ နီၪလီၫ. ဆၧထိးထဲၩ့ကဆါလၧဆၫ့လၩ့၁ၭ, အ၀့ၫမွဲယွၩလၧဒုၭဖျီၪထၪ့အ၁ၭလၧ ဂၪ့ခိၪဖိၪအ၁ွံၫအယၫ (၁ထံမ၁ံၫ ၃း၁၆) လၧပဂးအ၀့ၫမွဲၦယူၬ၁ိၪဖိၪ, အ၀့ၫမွဲကိၪမၧၫ့, အ၀့ၫမွဲဖၧၩ့၁ၭ, ဆၧတီၩဆၧလီၩ့, ဒဲဆၧဖၩ့နီၪလီၫ. အ၀့ၫဒိၭန့ထဲၩ့ဘၪ ဆၧစ့ၩရၫ့ပၧၩ့ဆၧလဂၩ လၧမူၭခိၪဒဲဂၪ့ခိၪအဖၫ့ခိၪနီၪလီၫ (ယီဟၫ့ ၁၀း၁၁; ၆း၅၁; ၁၄း၆; မၭ၁ုၫ ၂၈း၁၈). ဎရံၬစံၭ၀့ၫဒၪ ယၧၩမွဲယကမၩဆၧၩ့ၦၡၩမွဲန့ လၧကလီၩ့ခိၭနၪယွၩအဆၧချဲၩ့ဒဲ ယွၩဆ့အလူကတီၩလၧအ၀့ၫအဆၧအုၩ့လၩ့ လဖၪအဖၧၩ့နီၪလီၫ. ‘ယအီၪ’ ထီး၁ုၪ့မဲၪ၁ၭဖျဲၩ့ဆၧနးမံၩ့လဂ့ၩ.” The Desire of Ages, pp. 24, 25.