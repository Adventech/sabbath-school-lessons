---
title:  ယွၩလုထၪ့အ၁ၭဘဲၫၦယူၬ၁ိၪဖိၪလဂၩ
date:   25/02/2024
---

`ဖီထဲၩ့ အၪ့အူၭ ၂၃; ၂၈း၉; ၈၀း၁; ၇၈း၅၂, ၅၃; ၇၉း၁၃ ဒဲ ၁၀၀း၃; ယွၩဒဲအခ့ၫအၡၩလဖၪဆုးဘူၭအ၁ၭဘဲၫ၁့ၪလဲၪ.`

ကဆါမွဲဘဲၫၦယူၬ၁ိၪဖိၪဒဲအခ့ၫအၡၩလဖၪ မွဲဘဲၫ၁ိၪဖိၪလဖၪ အခီၫပယီၫ မွဲ၀့ၫဎရံၬအီၪပၧၩ့ပၧၩဒဲ၁ိၫ့ပၧၩလၧဆၧလးမုၬ, အခ့ၫအၡၩလဖၪဆ့ဒိၭနဲၩ့အ၁ၭလၧ အ၀့ၫအအီၪ ဘဲၫကဒိၭန့ဘၪဆၧလိၫဘၪဆၧလမံၩ့လါလါအဂးနီၪလီၫ. ဆၧယီၩ မွဲဒုၭဖျီၪထၪ့ယွၩအီၪဘူၭလၧအခ့ၫအၡၩ၁ံၪဘဲၫ ၦယူၬ၁ိၪဖိၪလဖၪအီၪလၧ၁ိၪအဘူၭ အထံးအ၁ိၭနီၪလီၫ. ယွၩမွဲတဲၩ့လၩ့ပၧၩဒဲယိထွ့ၫထဲၩ့ပၧၩဘဲၫအ၀့ၫအဆၧအဲၪ လၧၫ့ဎွ့ၩ၀့ၫအကၠီၩ့နီၪလီၫ (အၪ့အူၭ ၉၅း၆, ၇; ၁၀၀း၃) ဒဲ (အၪ့အူၭ ၂၈း၉; ဟံဘြုၫ ၁၃း၂၀).

ယွၩမွဲဘဲၫၦယူၬ၁ိၪလဂၩယီၩ ၁ိၫ့ထဲၩ့စယိ၁ၭဘဲၫ၁ိၪဖိၪအ၁ိၭ (အၪ့အူၭ ၈၀း၁). ဘဲၫစယၫကူၭအၪ့ကံၩ့အၪ့ယၫထဲၩ့စယိ၁ၭဘဲၫ၁ိၪဖိၪအ၁ိၭ (အၪ့အူၭ ၈၀း၁) ဘဲၫစယၫကူၭအၪ့ကံၩ့အၪ့ယၫထဲၩ့စယိ၁ၭ ၦဒၪဘၪယွၩမွဲၦလၧအ၁ိၫ့ဆၧလၧ ၦအံၫစရ့လၭဖိၪအဂး ဘဲၫၦယူၬ၁ိၪဖိၪလဂၩအ၁ိၭနီၪလီၫ. အ၀့ၫဖ့ၪလၫ့ထဲၩ့ဆၧဆိၪဂ့ၩဒဲဆၧအုၩ့လၩ့နီၪလီၫ (၁မိစ့ၭ ၄၉း၂၄).

လၧလံၬဆံၫ့ဎံၪဖၧၩ့ စဎွၩလဖၪနီၪ ဘၪဆၧဆီၫ့မီၪ့ဘဲၫၦယူၬ၁ိၪဖိၪလဖၪနီၪ လီၫ (၂စၫမုၫအ့လၭ ၅း၂). လါနၫ့ဂ့ၩယွၩလဂၩဒၪကြၨၭန့ဘၪထဲၩ့ဆၧချဲၩ့ဒီၩ့ဘဲၫနီၪ အ၁ိၭလီၫ. ယ့ၫရှူၬလဂၩဒၪစံၭ၀့ၫဒၪ မွဲၦယူၬ၁ိၪဖိၪအဂ့ၩလဂၩနီၪလီၫ.

`ဖီထဲၩ့ ယီဟၫ့ ၁၀း၁၁-၁၅. ယ့ၫရှူၬစံၭ၀့ၫဒၪ အနၫ့ဆါမွဲဘဲၫၦယူၬ၁ိၪ အဂ့ၩလဂၩဘဲၫ၁့ၪလဲၪ.`

၁ိၪဖိၪလဖၪဆ့ ၁့ၪယၫထဲၩ့အကဆါအလူနီၪလီၫ (ယီဟၫ့ ၁၀း၄, ၂၇). မုဆၫလနံၩယီၩ အၪဒၪဆၧၦလၧအယူၬ၁ိၪဖိၪလဖၪ ကိၭထဲၩ့အ၀့ၫ၁ံၪအ၁ိၪဒဲ ၁ိၪလၧအနါဂၧၫ့ဒဲ၁့ၪယၫထဲၩ့အကဆါအလူလဖၪ ဖိၬထၪ့အ၀့ၫအခဲၫ့နီၪလီၫ.

၁ိၪဖိၪလဖၪဘၪၡၪ့ဘၪယၬ အ့ၪမွဲၦယူၬ၁ိၪစဲၪ့ဒၪခွံၬအ၀့ၫ၁ံၪအခၫနီၪလီၫ. လါနၫ့ဂ့ၩ ၦယူၬ၁ိၪအဂ့ၩလဂၩယီၩ စဲၪ့ဒၪခွံၬအ၁ိၪဖိၪလဖၪ နးဆိၭအ့ၬနီၪလီၫ. လကၭဒံၭဘၪအ၀့ၫ၁ံၪကအၪ့ဎၬထဲၩ့၁ိၪဖိၪဒဲ ကထိးထဲၩ့တၩ့ထဲၩ့၀့ၫဒၪလၧဆၧၡၪ့ ဆၧနၭအဖၧၩ့နီၪလီၫ. ယွၩနီၪအဲၪပၧၩမွဲဘဲၫနီၪ၁ိၭ ဖ့ၪလၫ့အ၁ၭလၧပဂးနီၪလီၫ (ယီဟၫ့ ၁၀း၁၁, ၁၅). ဎရံၬဆ့ကဲၪထၪ့၁ိၪလၧဘၪဆၧလုထၪ့ခွံၬလၧၦဆၧဒဲၩဘၭ ဘဲၫအ၀့ၫကဖျါဆၧမၪကန့အဂးနီၪလီၫ (၁ယီဟၫ့ ၁း၂၉). လယံၬလမီၭဘၪ ဎရံၬကကိၭထၪ့ထဲၩ့အ၁ိၪဖိၪလဖၪဂီၩ့ ကစူၭကီၪ့ထဲၩ့၀့ၫလၧဖီၩ့ဖၧၩ့နီၪလီၫ (ယီဟၫ့ ၁၀း၁၆).

`ဘဲၫၦဒိၭန့ဘၪယွၩအဆၧအုၩ့လၩ့ မွဲယ့ၫရှူၬၦယူၬ၁ိၪဖိၪလၧပဂး အကၠီၩ့တၭ အခိးအီၪလၧပဂးဘဲၫ၁့ၪလဲၪ.`