---
title:  ဂုးခၧၫ့ဘဲၫခိၪလီၩ့ဇံအိၫ့
date:   14/03/2024
---

`ဖီထဲၩ့ အၪ့အူၭ ၁၂၅း၁, ၂ နီၪဆံၭ. ၦလၧအဒိၭနဲၩ့အ၁ၭယွၩနီၪ အီၪဂုးခၧၫ့ဘဲၫ၁့ၪလဲၪ.`

ၦလၧအဒိၭနဲၩ့အ၁ၭလၧယွၩနီၪ ဘၪဆၧဒီၩ့လၩ့၀့ၫလၧခိၪလီၩ့ဇံအိၫ့ဂုးခၧၫ့ ၀့ၫဒၪအကၠီၩ့နီၪလီၫ. ထီးမွဲၦကွ့ၭလံၬအၪ့အူၭယီၩဒၪထဲၩ့ဒိၩ့ယရှုစလံၫ့ယီၩ ဘၪဆၧ၀ၭဖီၩ့ထၭလၧခိၪလီၩ့အကၠီၩ့ အ၀့ၫနၪ့ထၪ့ထဲၩ့ယွၩအဆၧ၀ၭဖီၩ့ထၭ အခ့ၫအၡၩ လဖၪနီၪလီၫ (အၪ့အူၭ ၅း၁၂; ၃၂း၇, ၁၀). ခိၪလီၩ့ယီၩဘၪဆၧ၀ၭဖီၩ့၀့ၫလၧ ဒုၪဒၩလါနၫ့, ဘၪဆၧဆိၬထၪ့ခွံၬလၧမၫဆမံၭအ၁ၭခံဖၧၩ့လါနၫ့ ဘၪ၁ၭမဲၪဆၧအလးအီၪနးမံၩ့အ့ၬ (အၪ့အူၭ ၄၆း၂). ဆၧအၧၩ့ဆၧ၁ၫ့အီၪ၀ၭဖီၩ့ပၧၩလါနၫ့ဂ့ၩ ဆၧယိလါအီၪလၧယွၩအကၠီၩ့ ပ၁ုၪ့ဒူၩ၁ၭဒူၩလၧဆၧဒၪဆၧၫ့ယၫထဲၩ့ ဆၧအၧၩ့ နၬခၬ၁ံၫလဖၪနီၪလီၫ.

`ဖီထဲၩ့ အၪ့အူၭ ၁၂၅း၃-၅ နီၪဆံၭ. ၦတီၩလီၩ့လဖၪဘၪဆၧကျဲၩ့ ဖစီၩ့ဘဲၫ၁့ၪလဲၪ. လၧပဂးဆၧမၩလိၪအီၪဘဲၫ၁့ၪလဲ.`

ၦတီၩလီၩ့လဖၪဘၪဆၧကျဲၩ့ဖစီၩ့ထဲၩ့ခၫ့ဖျီၫ့လၧၦအၧၩ့၁ံၪလဖၪ မၩနၧၩ့ဆၧ အကၠီၩ့နီၪလီၫ. လကၠၪလဘျၩ့ပဘၪဆၧအၪ့လွ့ၫ ဘဲၫပကလီၩ့ဖိၬထွ့ၫၦအၧၩ့ လဖၪအဖၧၩ့၁ၭနီၪလီၫ (အၪ့အူၭ ၇၃း၂-၁၃; ၉၄း၃). ဇံအိၫ့ယီၩ အီၪ၀ၭ ဖီၩ့ထဲၩ့ၦလၧအစဲၪ့ထၪ့ခွံၬလၧ အ၀့ၫအလၩဒုၩဖၧၩ့ယီၩလန့ဘၪအကၠီၩ့ ယွၩဖ့ၪလၫ့ထဲၩ့အခ့ၫအၡၩဘဲၫအ၀့ၫ၁ံၪ “မိယူၬထၪ့ဘၪခိၬအစူၪမၩ ဆၧအၧၩ့ဆၧ၁ၫ့ဆ့ လီၫ” (အၪ့အူၭ ၁၂၅း၃), “မိကၠၪထဲၩ့အ၁ၭလၧဖၧၩ့၁ၭအဘၪမၪလဖၪ” (အၪ့အူၭ ၁၂၅း၅) နီၪလီၫ. မုနံၩထုၬယွၩကစ့ၩရၫ့တီၩဆၧလၧ ၦအပိၩ့ထၪ့ဆၧဎုၬလၧဆၧ ဒဲၩဘၭဖိၪလနီၫ့ယါလၩ့ထဲၩ့ဘၪအ၁ၭလဖၪနီၪလီၫ.

ယွၩဖ့ၪဂဲးထဲၩ့အၡၩလဖၪ ဘဲၫကအီၪဂုးခၧၫ့လၧဆၧနဲၩအဖၧၩ့, ဒိၭနဲၩ့အ၁ၭ လၧယွၩ, ဘဲၫဇံအိၫ့ယီၩဆၧဖီၩ့ဖျ့ၭလးအ၁ိၭနီၪလီၫ. ပဆၧနၪဆၧလ၁့ၪလလၧၫ့ ဎွ့ၩဘၪလါနၫ့ ၦဒိၭနဲၩ့ပ၁ၭလၧယွၩအဆၧမၩဂ့ၩအဖၧၩ့န့၀့ၫဒၪနီၪလီၫ.

“ဆၧဒဲၩဘၭနုၬလၩ့ထဲၩ့လၧဂၪ့ခိၪချိၫ့, ဎရံၬအဆၧမၩန့ထဲၩ့ၦၡၩအခံးအဂၩ့, ဆၧမၩဂ့ၩထၪ့ဆၧ, ဆၧဂဲထုၪ့မၧၫ့ထၪ့ထဲၩ့, ဒဲဆၧဂူၪဂၩဘၪဆၧဒုၭဖျီၪထၪ့လၧ လံၬဆံၫ့ဎံၪဖၧၩ့လဖၪယီၩ ၦနၪ၁့ၪထဲၩ့ထီးအလူၬအ့ၬ. လါနၫ့ဂ့ၩ ၁ၭဂံၩ့ဂၩ့လၧ ယွၩအဆၧဎိၭထံၫဎိၭဒီၪအဖၧၩ့နီၪလဂ့ၩ. ၦဆၧ၁့ၪယၫနၪ၁့ၪဆၧယီၩၡၩအၪမၬနီၪ လီၫ. ဆၧနီၪအကၠီၩ့ ၁ၭဂံၩ့ဂၩ့လၧယွၩအဆၧမၩလဖၪ လၧနနၪလ၁့ၪဘၪလဖၪနီၪ ဆံၭ.” Ellen G. White, Steps to Christ, pp. 106, 107.