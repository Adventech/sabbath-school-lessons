---
title:  မၩလိၪအၪထၪ့အဂး.
date:   15/03/2024
---

ထိၪနဲၪဎီၩ့ထဲၩ့ အဲၫစ့ယၫ ၄၀ ဒဲ အဲၫစ့ယၫ ၅၁း၁-၁၆ နီၪဆံၭ.

ဇံအိၫ့အထၭခိၪလဖၪဒုၭဖျီၪထၪ့ထဲၩ့ ဆၧယိလါလၧယွၩအဆၧပၧၩ့အဖၫ့ခိၪ နီၪလီၫ. ယွၩအဆၧဆိၪဂ့ၩဎွ့ၩလၩ့၀့ၫလၧၦ၁ၭမၧၫ့ယီၩ လါနၫ့ဂ့ၩၦယိလါထဲၩ့ ဆၧဂ့ၩလၧယွၩကမၩထဲၩ့ဆၧလၧၫ့ဆၧဎွ့ၩလၧမုနံၩထုၬ လၧဇံအိၫ့နီၪလီၫ. “ယွၩ အခ့ၫအၡၩအၪမၬ ယိလါထဲၩ့ဇံအိၫ့လၧမူၭခိၪဘၩ့မုးလၧမ့ၬထံၫမ့ၬနီၪ့နီၪလီၫ” (အၪ့အူၭ ၁၃၇း၁). ၦကဘၪနၪ့ထၪ့ထဲၩ့ဇံအိၫ့ယီၩ မွဲဒၪဆၧဆီၫ့မီၪ့ဆီၫ့မၬ လၧၦ၁ၭဖၧၩ့ဒဲၦဆၧစီၪအဖၧၩ့နီၪလီၫအ့ၬ. ဆၧနီၪကဘၪမွဲ၀့ၫဒၪ ဆၧလၧပကဘၪ အုၩ့လၩ့ပ၁ၭဘဲၫၦကအီၪမၧၫ့ထဲၩ့ဘဲၫ၁ိၭ ၦနၪ့ထၪ့ထဲၩ့ဆၧဂဲးဖီၩ့ခွံၬလဖၪဒဲ ဘဲၫ ကဆါယွၩအဆၧဘၪအ၁ၭနီၪလီၫ (၂မိစ့ၭ ၁၃း၁၃; ၂၀း၈).

ဆၧ၁ံၪကျံၩထၪ့ဇံအိၫ့အထၭခိၪယီၩ မွဲဆၧဒုၭနၪ့ထၪ့ထဲၩ့ပၧၩယွၩကတဲၩ့ထဲၩ့ ဆၧအ၁ၫ့လဖၪနီၪလီၫ (နဲၪဖျီၪ ၂၁း၁-၅). “၁ၭလၧ၁ံၫလန့ဘၪ, ဆၧဆီၫ့မီၪ့လၧ ထုၬလန့ဘၪ ကမုၬလၩထဲၩ့လၧယွၩအစီၩ့အမၩ့လၩ့မဲၩ, ဆၧထိးထဲၩ့တၩ့ထဲၩ့အလၩ့ မဲၩ, ဆၧအဲၪဆၧကွံၩအလၩ့ဆၫ့လၩ့မဲၩလဖၪနီၪလီၫ. ဆၧလၧကမၩဂံၩ့ဂၩ့ယွၩအ၁ၭ ဆၧအီၪနးမၩ့အ့ၬ. ဆၧကိၪ့ထၪ့ဖၭလၩ့လဖၪကအၪထၪ့, ဆၧလၩ့လၭလဖၪ ကဖျီၪထၪ့, လါနၫ့ဂ့ၩဆၧတီၩဆၧလီၩ့လၧအလၩ့ဆၫ့လၩ့မဲၩ, ဆၧစီၩ့ဆၧမၩလၧ လၧကလၩ့မဲၩလၧကဖ့ၪဂဲးထၪ့ၦနးခီၫ့ဒဲနး၁ၭအဂဲးဘၭယီၩ ကအီၪထၪ့ကိၭအဆၧၫ့ အထီဒ့ၭနီၪလီၫ.” Ellen G. White, The Great Controversy, p. 677.

ဆၧနီၪကၠီၩ့ယွၩအၡၩခမျၧးလဖၪ ထီး၁ၭနၫ့ခွံၬဇံအိၫ့လဂ့ၩအဂး ဘၪအုၩ့လၩ့ အ၁ၭနီၪလီၫ. ဂၪ့ခိၪချိၫ့ယီၩ မွဲၦဂံၪ့လၩ့ဆိၩလၩ့ကၠၪအ့ၬ. အ၀့ၫ၁ံၪကဘၪအီၪခိၭ ထဲၩ့မူၭခိၪဒဲဂၪ့ခိၪအ၁ၫ့နီၪလီၫ.

ၦဆူနဲၩဖိၪလဖၪ ကအီၪထဲၩ့ဘၪလၧ လၧဒိၩ့ယရှုစလံၫ့နီၪလီၫ (နဲၪဖျီၪ ၃း၁၂). ဇံအိၫ့အထၭခိၪနီၪ ဖ့ၪဂဲးထၪ့ပၧၩ ဘဲၫပကယိလါထဲၩ့ဂၪ့ခိၪအ၁ၫ့ကလ့ၩ လယၫ ဒဲၦကကဲၪမ့ၪဒိၩ့ဆၧဖၩ့ဒဲ ဒီၩ့ဂ့ၩထ့ၬဘၪလၧဂၪ့ခိၪချိၫ့ပအီၪဘဲၫနဲၪယီၩဆ့ လီၫ.