---
title:  ပနၪ့ထၪ့ထဲၩ့ကဆါယွၩလၧဇံအိၫ့နီၪ
date:   09/03/2024
---

### ဖီလနွ့ၫယီၩအဂးဆၧမၩလိၪ
အၪ့အူၭ ၈၄; နဲၪဖျီၪ ၂၁း၃; အၪ့အူၭ ၁၂၂; အၪ့အူၭ ၈၇; ဂလ့ၡၫ ၃း၂၈, ၂၉; မၭ၁ုၫ ၂၈း၁၈-၂၀; အၪ့အူၭ ၄၆; အၪ့အူၭ ၁၂၅.

> <p>၁နိၫထီၫ့</p>
> “တၭယဆိၫ့လၧယမိန့ဘၪယဟိ၀ၩအနီးအ၀ၩ့လဖၪနီၪ ထီးယ၁ၭ လၩ့ဘဲၩမၬလီၫ. ယ၁ၭဒဲယဖံၭယယၪကိၭထၪ့ယွၩလၧ အမၧၫ့၀့ၫလဂၩနီၪ လီၫ” (အၪ့အူၭ ၈၄း၂).

ဆၧ၁ံၫကျံၩထၪ့ဆၧ၁ၭအွံၪလၧဇံအိၫ့ယီၩ မွဲဆၧမုၬလၩ၁ၭဎွံၫလၧယဟိ၀ၩ မွဲပၧၩ့ဆၧထီးလူၬ, ဒဲဆၧလးဇံအိၫ့ယီၩ မွဲဆၧလးလၧအမုၬတၡါနီၪလီၫ. အၪဒၪ ဆၧလံၬဆၧစံၭထၪ့အၪ့အူၭလဖၪယီၩ ဘၪဆၧကွ့ၭ၀့ၫလၧစကိရံၫအဖိၪခွၫလဖၪနီၪလီၫ. အ၀့ၫ၁ံၪဖံၭထဲၩ့မၩထဲၩ့ဆၧလၧ၁ရိၬအဖၧၩ့အကၠီၩ့ အ၀့ၫ၁ံၪ၁့ၪယၫ၁ံၪကျံၩ ထၪ့ယွၩလၧ ဆၧ၁ၭအွံၪ၁ၭဆၧၫ့ (၁ကွ့ၭနဲၪ့ဆၧ ၆း၃၁-၃၈) ဒဲအ၀့ၫ၁ံၪဘၪအီၪ ခိၭထဲၩ့၁ရိၬအတရၫ့လၧ ယဟိ၀ၩအဆၧမၩလၧ “၁ရိၬဖၧၩ့အကၠီၩ့နီၪလီၫ” (၁ကွ့ၭနဲၪ ၉း၁၉).

ဇံအိၫ့ဆၧလးယီၩ မွဲဆၧလးလၧၫ့ဎွ့ၩလၧ ဆၧမုၬဆၧလၩဒဲဆၧယိလါ, လကၭဒံၭဘၪခိၪလီၩ့ဇံအိၫ့ယီၩ မွဲအဒုၭဖျီၪထၪ့ယွၩအီၪလၧအခ့ၫအၡၩအ၁ိၭလဖၪ နီၪလီၫ (၅မိစ့ၭ ၇း၆). ခီၪလီၩ့ဇံအိၫ့ယီၩ မွဲယွၩရွံန့ (အၪ့အူၭ ၇၈း၆၈; ၈၇း၂). အ၀့ၫပၧၩ့ဆၧလၧဇံအိၫ့အလီၩ (အၪ့အူၭ ၉၉း၁, ၂) ဒဲလကၭဒံၭဘၪ၁ရိၬဆံၫ့ဎံၪယီၩဘၪဆၧ၁ုၫ့ထၪ့လၧခိၪလီၩ့ဇံအိၫ့အလီၩ့နီၪလီၫ (အၪ့အူၭ ၈၇း၁). ဆၧနီၪကၠီၩ့ ဇံအိၫယီၩမွဲဆၧလးဆံၫ့ဎံၪ, ဘၪဆိၪဂ့ၩ၀့ၫဒဲ ဆၧအီၪ၁ူၪ၁ၭအလးနီၪလီၫ. ဇံအိၫ့ယီၩဘၪဆၧဒီၩ့လၩ့၀့ၫလၧဒိၩ့ယရှုစလံၫ့ဒဲဆၧလုလးဆံၫ့ဎံၪ, ယွၩအဆၧ ထိးထဲၩ့တၩ့ထဲၩ့ဆၧမၩလဖၪအတိၩ့၁ၭ လၧအဖီၩ့ခွံၬအခံၫ့အိၩနီၪလီၫ.

ဆၧဆိၪဂ့ၩလၩ့လၧဇံအိၫ့ယီၩ ထီၩ့စိၩလၧဂၪ့ခိၪထၧၫ့ဘံၫ့ယၫ မွဲ၀့ၫဒၪယွၩ အဆၧအဲၪယီၩ မွဲလၧဎွ့ၩလၧမူၭ၀ၩ့ဒီၪ့ထၧၫ့ဘံၪ့ယၫအကၠီၩ့နီၪလီၫ (အၪ့အူၭ ၄၈း၂).