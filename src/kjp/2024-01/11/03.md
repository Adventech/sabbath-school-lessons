---
title:  အၪ့ကံၩ့ဘၩဆိၪဖၪထဲၩ့ဒိၩ့ယရှုစလံၫ့အဂး
date:   11/03/2024
---

`ဖီထဲၩ့ အၪ့အူၭ ၁၂၂း၁-၅ နီၪဆံၭ. ၦလၧအလ့ၩဘိၪ့ထၪ့ဘၩထၪ့ ဆၧလၧဒိၩ့ယရှုစလံၫ့လဖၪ အ၀့ၫ၁ံၪဆီၫ့မီၪ့ထဲၩ့ဆၧဘဲၫ၁့ၪလဲၪ. အ၀့ၫ၁ံၪ အဲၪဒိၭဒၪခီၩ့ထဲၩ့ဆၧလၧ ဒိၩ့ယရှုစလံၫ့နီၪ မွဲဆၧနီၪလဖၪလဲၪ.`

ၦလၧအလ့ၩဘိၪ့ထၪ့ဘၩထၪ့ဆၧလၧ ဒိၩ့ယရှုစလံၫ့ဖၧၩ့လဖၪ အ၀့ၫ၁ံၪ ၁ုၪ့ဎွံၫ၁ၭယီၫဒိၪမၬလီၫ (၅မိစ့ၭ ၁၆း၁၆). ယရှုစလံၫ့ယီၩ မွဲဆၨၩဆၬအဆၧန့၁- အတိၩ့၁ၭဒဲလၧဆၧလးနီၪ ၦဒၪထဲၩ့ဘၪစဒၫ၀ံၭစံၭ၀့ၫဒၪ “ယရှုစလံၫ့နီၪ ဆၧမၩကဲၪထၪ့ဘဲၫဒိၩ့လၧဆၧအီၪထံးလိၬအ၁ၭအ၁ိၭနီၪလီၫ. ၦအဒီၪ့၁ံၪ, ယွၩအဒီၪ့၁ံၪ လ့ၩထၪ့ထီၩ့နီၪ ဘဲၫဆၧမၪလူၬအံၫစရ့လၭအ၁ိၭ ဘဲၫ၁ိၭအမိစံၭထၪ့အၪ့အူၭ ယဟိ၀ၩအမံၩ့နီၪလီၫ. အဂဲးဘဲၫယီၩ ဆၧစ့ၩရၫ့အလးဆီၩ့ဆီ၁ံၪ, စဒၫ၀ံၭအဂံၪ့ အလးဆီၩ့ဆီ၁ံၪအီၪ၀့ၫထီးနီၪလီၫ” (အၪ့အူၭ ၁၂၂း၃-၅). လကၭဒံၭဘၪလၧ ဒိၩ့ယရှုစလံၫ့ဖၧၩ့ၦဒၪထဲၩ့ဘၪ “ဆၧဘၪဆဲၫ့လၧတဲၩဆံၫ့ဎံၪလဖၪ” (၄မိစ့ၭ ၁း၅၀), “ယွၩအဆၧအုၩ့လၩ့တလၫ” (၂မိစ့ၭ ၂၅း၂၂), စဒၫ၀ံၭအဆၧစ့ၩရၫ့တီၩ ဆၧလီၩ့” (၂စၫမုၫအ့လၭ ၈း၁၅). လဖၪ အီၪ၀့ၫဒၪအကၠီၩ့နီၪလီၫ. လၧဆၧလး လဖၪယီၩအဖၧၩ့ ပဒၪဒဲ၁့ၪယၫထဲၩ့ဘၪၦလၧဂဲၫထဲၩ့အီၪတီၩအီၪလီၩ့လၧ ယဟိ၀ၩ အဖၧၩ့လဖၪ အ၀့ၫ၁ံၪဆ့စ့ၩရၫ့တီၩဆၧလၧၦဂူၫဂၩလဖၪအဖၫ့ခိၪဆ့လီၫ.

`ဖီထဲၩ့ အၪ့အူၭ ၁၂၂း၆-၉ နီၪဆံၭ. ယွၩအခ့ၫအၡၩလဖၪ အၪ့ကံၩ့ ဘၩဆိၪဖၪဆၧလၩ့ဆၫ့လမံၩ့နီၪ မွဲဆၧနီၪလဲၪ.`

အ၀့ၫ၁ံၪဘၩဆိၪဖၪထဲၩ့ ဘဲၫဒိၩ့ယရှုစလံၫ့ယီၩ ဘဲၫကလၧၫ့ဎွ့ၩလၧဆၧဘၪ လိၬအိၭလိၬလၧထၧၫ့ဖု၀ဲအကျၩနီၪလီၫ (အၪ့အူၭ ၁၂၂း၈). ဒိၩ့ယရှုစလံၫ့လါနၫ့ဂ့ၩ ကဲၪထၪ့ဒိၩ့လၧဆၧဘၪလိၬအိၭလိၬန့၁့ၪ၀့ၫဒၪ ခၫ့ဖျီၫ့လၧယဟိ၀ၩဒဲအခ့ၫအၡၩ လဖၪဒဲထၧၫ့ဖု၀ဲအကျၩလဖၪ ဆၧဘၪလိၬအိၭလိၬလအီၪဘၪတၭ, မွဲအခီၫပယီၫ အီၪ၁့ၪနးမံၩ့အ့ၬ, ဆၧနီၪကၠီၩ့ဆၧအၪ့ကံၩ့ဘၩဆိၪဖၪလၧ ဆၧဘၪလိၬအိၭလိၬ ကအီၪလၧဒိၩ့ယရှုစလံၫ့ယီၩ အကၧၩ့ဒိၪအၪမၬလီၫ (အၪ့အူၭ ၁၄၇း၁၂-၁၄).

ယွၩအၡၩခမျၧးအဆၧအၪ့ကံၩ့ဘၩဆိၪဖၪနီၪဆ့ ကဘၪလၧၫ့ဎွ့ၩ၀့ၫလၧ ထၧၫ့ဖု၀ဲၦဆူနဲၩဖိၪ၁ံၪအဂးဆ့နီၪလီၫ. ဆၧဘၪလိၬအိၭလိၬအ့ၪလအီၪဘၪ ၦမၩထဲၩ့ယွၩအဆၧထိးထဲၩ့တၩ့ထဲၩ့ အဆၧမၩလန့ဘၪနီၪလီၫ (ယီဟၫ့ ၁၃း၃၄, ၃၅).

ဆၧအၪ့ကံၩ့ဘၩဆိၪဖၪ ဘဲၫဆၧဘၪလိၬအိၭလိၬကအီၪလၧ ၦ၁ိၭၦကျၩ အရ့ၩဒိၪအၪမၬ မွဲဘဲၫဎရံၬကဂဲၫလၩ့နံၫဖၧၫ့လဖၧၫ့အခံၫ့လၩ့ဘူၭနၭယူၬအကၠီၩ့နီၪ လီၫ (အဲၫစ့ယၫ ၅၂း၇; ၆၆း၁၂, ၁၃; နဲၪဖျီၪ ၂၁, ၂၂).

`ပမွဲပဂီမုဖိၪအ၁ိၭ, ဆၧမၩလၧပကဘၪဒုၭအီၪထၪ့ဆၧယံၩဆၧၡီၩ့ က၁့ၪအဂးနီၪ မွဲဆၧနီၪလဲၪ.`