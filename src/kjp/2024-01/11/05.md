---
title:  ဆၧဖီၩ့ဖျ့ၭဒဲဆၧဘၪလိၬအိၭလိၬလၧဇံအိၫ့
date:   13/03/2024
---

`ဖီထဲၩ့ အၪ့အူၭ ၄၆း၁-၇ နီၪဆံၭ. ဆၧဒုၭဖျီၪထၪ့ဂၪ့ခိၪချိၫ့အဂဲးဘဲၫ ၁့ၪလဲၪ.`

လံၬအၪ့အူၭဖၧၩ့လီၩဖျီၪထၪ့ထၭ ဂၪ့ခိၪတုၩ့ထၪ့တုၩ့လၩ့ခၫ့ဖျီၫ့လၧဆၧကဲၪထၪ့လၧဂၪ့ခိၪချိၫ့ဖၧၩ့လဖၪ လါနၫ့ဂ့ၩပဘၪ၁ၭမဲၪဆၧအလးအီၪနးမံၩ့အ့ၬအဂဲးနီၪ လီၫ (အၪ့အူၭ ၄၆း၂, ၃). ထံၫလဖၪ၁ီၫထၪ့ဧီၫဧီၫဒဲအပၠူၭထၪ့နီၪ ဘၪဆၧဒီၩ့လၩ့ ၀့ၫလၧၦဆၨၩလဖၪပိၩ့ထၪ့ဆၧ ဒဲဆၧကၪဆၧဂဲၩဆၧဘံၫဘူၪစၭဎၬကဲၪထၪ့အဂဲး နီၪလီၫ (အၪ့အူၭ ၉၃း၃, ၄; အၪ့အူၭ ၁၂၄း၂-၅). ဘဲၫနီၪအ၁ိၭ အၪ့အူၭ ၄၆း၆ ဖၧၩ့ဒုၭ၁့ၪယၫထဲၩ့ဆၧဒုၭဆၧခၭဒဲဆၧဂၭဂီၩ့အဂဲး အီၪထၪ့လၧဂၪ့ခိၪချိၫ့ဖၧၩ့နီၪလီၫ.

ဆၧယီၩမွဲ၀့ၫဒၪယွၩလအီၪဘၪလၧပ၁ိၭပကျၩအကၠီၩ့နီၪလီၫ. မွဲဘၪနီၪလဲၪ နီၪလၧယွၩအီၪအလး ဆၧဘၪလိၬအိၭလိၬအီၪ၀့ၫဒၪနီၪလီၫ (အၪ့အူၭ ၄၆း၄, ၅). ဂၪ့ခိၪချိၫ့ယီၩမီၪ့ဘံၭယဟိ၀ၩလါနၫ့ဂ့ၩ အ၀့ၫကၠၪခွံၬအ၁ၭလၧဂၪ့ခိၪချိၫ့ယီၩအ့ၬ. ယွၩအီၪ၀့ၫလၧအၡၩခမျၧးအ၁ိၭအကျၩကိၭအဆၧၫ့အထီဒ့ၭနီၪလီၫ. ဆၧကၪ ဆၧဂဲၩ, ဆၧၡၪ့ဆၧနၭ, ဒဲဆၧဒုၭဆၧကဲၪထၪ့လါနၫ့ဂ့ၩ ယွၩအီၪ၀့ၫဒၪလၧပ၁ိၭ ဒဲဆၧပၧၩ့ဆၧထီၫထုၭယီၩ မွဲ၀့ၫဒၪဆၧပဒၩ့လၧပဂးနီၪလီၫ. ဆၧယိလါအီၪ၀့ၫဒၪ လၧပ၁့ၪယၫထဲၩ့ဆၧတီၩဆၧလီၩ့ယီၩအကၠီၩ့နီၪလီၫ.

ယွၩမွဲဆၧဖီၩ့ဖျ့ၭအလးနီၪလီၫ. ဂၪ့ခိၪချိၫ့တုၩ့ထၪ့တုၩ့လၩ့လါနၫ့ဂ့ၩ ယွၩအခ့ၫ အၡၩလဖၪဖီၩ့ဖျ့ၭထဲၩ့နီၪလီၫ. ဆၧယီၩဒုၭ၁့ၪယၫထဲၩ့ပၧၩဆၧဖီၩ့ဖျ့ၭဒဲဆၧဘၪလိၬ အိၭလိၬနီၪ မွဲလၧကဆါအီၪလၧပ၁ိၭ လၧဆၧကၪဆၧဂဲၩဒဲဆၧတုၩ့ထၪ့တုၩ့လၩ့ ကဲၪထၪ့အထီအဘိၩ့ဘၭနီၪလီၫ (မၭ၁ုၫ ၈း၂၃-၂၇).

`ဖီထဲၩ့ အၪ့အူၭ ၄၆း၆-၁၁ နီၪဆံၭ. ဂၪ့ခိၪဆၧဘံၪဘူၪစၭဎၬအကျၩ, ဒဲဆၧဂၭဂီၩ့ဂၭစၪအကျၩ ယွၩမၩဆၧၫ့ထဲၩ့ဘဲၫ၁့ၪလဲၪ.`

ဆၧကဲၪထၪ့ဘဲၫနီၪလဖၪအကျၩ ယွၩကမၩဆၧၫ့ထဲၩ့ဆၧယီၩလၩ့၁ၭမဲၪ ဒိၪမၬလီၫ. ထီးယွၩမၩဆၧၫ့ဆၧတၭ ဂၪ့ခိၪအတုၩ့ထၪ့တုၩ့လၩ့, ၦဆၨၩလဖၪ ကတုၩ့ထၪ့တုၩ့လၩ့ဒဲဘၩ့မုး၁ံၪ၀ၭ၀့ၫလီၫ. အ၀့ၫအလူ၁ီၫထၪ့နီၪ ဂၪ့ခိၪဖံထၪ့၀့ၫဒၪ လီၫ. ဆၧယီၩမွဲကမၩဆံၫ့ထၪ့ဆၧဒဲၩဘၭလၧဂၪ့ခိၪချိၫ့ဖၧၩ့ယီၩနီၪလီၫ (အၪ့အူၭ ၄၆း၉). ဆၧယီၩမွဲဎရံၬဖိၪလဖၪအဂး ဆၧယိလါဖါဒိၪ လၧဎရံၬဂဲၫလၩ့ထဲၩ့ နံၫဖၧၫ့လဖၧၫ့အထီနီၪလီၫ.

`လၧဂၪ့ခိၪတုၩ့ထၪ့တုၩ့လၩ့အကျၩ ဘဲၫဆၧဖီၩ့ဖျ့ၭကန့အဂး, ၦကဘၪဒိၭနဲၩ့ပ၁ၭလၧယွၩဘဲၫ၁့ၪလဲၪ.`