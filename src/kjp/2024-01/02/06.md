---
title:  ယွၩဧ့, မၩဂ့ၩထၪ့ထဲၩ့ပၧၩလဘျၩ့ဒီၭဆံၭ
date:   11/01/2024
---

`ဖီ အၪ့အူၭ ၆၀း၁-၅. နဆီၫ့မီၪ့လၧစံၭထၪ့အၪ့အူၭဆၧလထံၪယီၩ/ မိကြၨၭ၀့ၫဘၪ၀့ၫလၧဆၧအဆၧၫ့အထီထၧၫ့ခီၫလဲၪ. စံၭထၪ့အၪ့အူၭလၧ ဂၪ့ဆၧယၧၩ့ဆၧယီၩ န့ခိးန့တၩလၧဆၧ၁ုၪ့ဎွံၫ၁ၭထိၬအထီလၧပဆၧအီၪ မၧၫ့အီၪဂဲၩဖၧၩ့ဘဲၫ၁့ၪလဲၪ.`

လံၬအၪ့အူၭဂၪ့ဆၧယၧၩ့ဆၧယီၩအၪဒၪဆၧ ၦ၁့ၪယၫနၪ၁့ၪ၀့ၫဒၪဘဲၫ ၡၩခမျၧးအဆၧဘၩဆိၪဖၪ လၧဆၧကၪဆၧဂဲၩလၩ့ဘၪလၧနးခီၫ့မွဲဂ့ၩ, လၧ၁ၭ အဆၧဘၪထိးမွဲဂ့ၩ, ဒဲလၧနး၁ၭမွဲဂ့ၩ, ဒီၭလၧဆၧ၁ၧၫ့မံၩ့လူၬနီၪမွဲဂ့ၩဆ့လီၫ.

လါနၫ့ဂ့ၩ, ဆၧယီၩမွဲစံၭ၀့ၫလၧ ပကဘၪဂၭဎ့ၭဆၧ၁ံၪလဖၪယီၩအ့ၬ. ဘၪလဖၧၫ့ဖၧၫ့နီၪ ၦဘိၪ့ထၪ့ဘၩထၪ့ဆၧလဖၪ အဆၧလ့ၩခၫ့ဖျီၫ့နီၪ ဘၪလၩ့ဎိၭလိၬ၁ၭ လၧလံၬအၪ့အူၭဆၧအဆၧချဲၩ့အ့ၬ. ဆၧယီၩမွဲ၀့ၫလံၬအၪ့အူၭဂၪ့ဆၧယၧၩ့ဆၧဘၪ ခိးဘၪတၩ၀့ၫလၧ ၦဘိၪ့ထၪ့ဘၩထၪ့ယွၩလၧဆၧ၁ုၪ့ဂၭဂီၩ့၁ၭဂၭဂီၩ့လအီၪဘၪလဖၪအဂးလီၫ.

လၧၫ့, ဆၧနီၪဒုၭ၁့ၪယၫနၪ့ထၪ့ပၧၩ လၧဆၧၡၪ့ဆၧနၭနီၪ မွဲဆၧအကဲၪ ယုၫယါလၧၦကိၭဂၩအဆၧလ့ၩခၫ့ဖျီၫ့ဖၧၩ့, လၧၦအတီၩအလီၩ့မွဲဂ့ၩ ဒဲလၧ ၦအအၧၩ့အ၁ၫ့လဖၪမွဲဂ့ၩနီၪလီၫ. လံၬစံၭထၪ့အၪ့အူၭဆၧ မၩလၩ့ထံးဆၧလၧ ယွၩနီၪ ပၧၩ့ထၬဆၧဒဲဖ့ၪဂဲးဖ့ၪဘၭဆၧဒဲမၩဂ့ၩမၩဘၪထဲၩ့ဆၧ လၧဆၧကၪဆၧဂဲၩ အထီနီၪလီၫ. လၧဆၧကၪဆၧဂဲၩအတိၩ့၁ၭဖၧၩ့ဒၪလ့ၬ (“နမၩ၀ၭၡီၩ့ၡိၭယူၭဂၪ့ခိၪ,” အၪ့အူၭ ၆၀း၂), ၦကွ့ၭဆၧဖ့ၪနဲၪလၩ့အ၀့ၫအဆၧယိလါအဒိၪထုၬ လၧယွၩအဆၧ မၩဖီၩ့ဖျ့ၭဖၧၩ့လီၫ.

နံၫ, လံၬအၪ့အူၭဂၪ့ဆၧယၧၩ့ဆၧယီၩ ၁ီၪ့လိၪပၧၩလၧ ပဘၪယၫ့၁ၭၦဘၪၡၪ့ ဘၪနၭလဖၪလီၫ. လၧပထုၭဖျီၪထၪ့ပဆၧ၁ၭထိၬဒဲပစံၭခိးစံၭတၩယွၩအခၫနီၪ, လၩ့ဆၫ့ဒၪဆၧလၧခမျၧးအကျၩနီၪ, ပဘၪဆီၫ့မီၪ့ဆၧလၧၦအဘိၪ့အထးၡၩနဲၪ့ ပၧၩ (ၦဘၪကၪဘၪဂဲၩ) အဂးလီၫ. မွဲမၬ, ပဘၪဆၧအမုၬဘိၩ့ယီၩ, လါနၫ့ ၦလၧ ပနဲၩ့ပဎီၩ့ဘၪၡၪ့ဘၪနၭအၪအၪလဖၪနီၪ မိကဲၪဘဲၫ၁့ၪလဲၪ...အၪ့အူၭဘၩဆိၪဖၪ ဆၧဘဲၫအ၁ိၭနီၪ လီၩနၪ့ထၪ့ပၧၩလၧပလဘၪ၁ၭနၪ့ဘၪ ၦအီၪလၧဆၧကၪဆၧဂဲၩ အထီဖၧၩ့လဖၪဘၪနီၪလီၫ. ပမိဘၪမၩဆၧလၧအ၀့ၫ၁ံၪအဂး ဘဲၫကဆါဎရံၬ မၩ၀့ၫအ၁ိၭနီၪလီၫ.
“ဂၪ့ခိၪယီၩမွဲဂံၪ့လဖျိၪ့လၧ အီၪဎွ့ၩဒဲဆၧစူၭဆၧဆၫအအၧၩ့အ၁ၫ့, လါနၫ့ ကဆါဎရံၬဂဲၫမၩဘျၪထဲၩ့ဆၧစူၭဆၧဆၫလဖၪ, ဂဲၫတရါလၩ့ဆၧပရၧၫ့မၩဖီၩ့ဖျ့ၭ ၦအအီၪလၧမုၪခီၩလဲးအဆၧစၧၩ့ထၬနီၪလီၫ. အ၀့ၫဖ့ၪလၫ့အဆၧၫ့အထီလၧ ၦဘၪစူၭဘၪဆၫအဂး, ၦဘၪဆၧဖူၫဆၧနၪဖီၪ့ဆုးထၬ၁ံၪလဖၪအဂးလီၫ. အ၀့ၫ နၫ့ထဲၩ့ခွံၬၦအဒိၭနဲၩ့အ၁ၭလၧအ၀့ၫလၧ အမိန့ဘၪဆၧမၩဘျၪထဲၩ့ဆၧနီၪနးဂၩအ့ၬ. အ၀့ၫ၁့ၪယၫၦအၪ့ကံၩ့အၪ့ယၫဆၧဖိၪ၁ံၪလဖၪ အဆၧလိၫဘၪ၁ံၪဒဲလမၩဘျၪ ထဲၩ့ဘၪ၀့ၫနီၪအီၪနးဂၩအ့ၬ. ထီးကဆါဎရံၬအဆၧဂ့ၩဆၧဘွၩနုၬလၩ့လၧၦၡၪ့ဖိၪ ၁ံၪအ၁ၭမုဖၧၩ့တၭ, အ၀့ၫ၁ံၪ၁့ၪယၫလၩ့ထဲၩ့အဆၧဒဲၩဘၭ, ဒဲနး၁ၭအဆၧဆၫ လဖၪဘျၪခွံၬ၀့ၫ, ထဲးဎုၬလၧအ၀့ၫ၁ံၪအနးခီၫ့အဆၧဘၪထံၭ၁ံၪလဖၪဆ့လီၫ. ဆၧ၁ၭထိၬအပရၧၫ့နီၪ အီၪလၧဆၧအစီၩ့အမၩ့လမံၩ့ဎးနီၪ ဘိၩ့နဲၪ့ယီၩဒံၭ, ဒဲဘၪ မွဲနီၪပ၀့ၫ၁ံၪလၧမုလနံၩယီၩ လထိးဆၧၫ့ဒိၭန့ဘၪဆၧအစီၩ့အမၩ့ဘဲၫနီၪအ၁ိၭ လဲၪ.” Ellen G. White, Welfare Ministry, pp. 24, 25.

`ၦလၧန၁့ၪယၫ, လိၫဘၪနဆၧမၩဆၧၩ့ဘိၩ့ယီၩ, လမွဲဘၪန့ၫနဆၧဘၩ ဆိၪဖၪဘၪဒဲ လိၫဘၪနဆၧမၩဘိၭမၩဆၧၩ့လၧနစူၪဆ့နီၪအီၪဧၪ.`