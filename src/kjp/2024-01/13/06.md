---
title:  လဂီၩ့လခီၫဆၧ၁ုၪ့ဎွံၫ၁ၭယီၫအီၪထၪ့၀့ၫဒၪလီၫ
date:   28/03/2024
---

`ဖီထဲၩ့ အၪ့အူၭ ၅း၃; ၃၀း၅; ၄၉း၁၄; ၅၉း၁၆; ၉၂း၂; ၁၁၉း၁၄၇; ၂ပံတၧၫ ၁း၁၉; ဒဲ နဲၪဖျီၪ ၂၂း၁၆. မုဆၫအခံၫ့ဘၪဆၧဒီၩ့လၩ့၀့ၫလၧ ယွၩအဆၧရွံအၪ့ထုၫ့အခံၫ့ဘဲၫ၁့ၪလဲၪ. မွဲဘၪနီၪလဲၪ.`

လၧလံၬအၪ့အူၭဖၧၩ့လဂီၩခီၫယီၩအခံၫ့နီၪ မွဲအဒုၭဖျီၪထၪ့ယွၩအဆၧထိးထဲၩ့ တၩ့ထဲၩ့နီၪလီၫ. လဂီၫခီၫယီၩ မွဲယွၩအဆၧန့၁-, ဆၧအဲၪအီၪ၀့ၫဒၪ ဆၧကၪဆၧ ဂဲၩအမုနၩအထုၬအခံၫ့လီၫ (အၪ့အူၭ ၁၃၀း၅, ၆). လၧအၪ့အူၭ ၁၄၃ အဖၧၩ့ ယွၩ အဆၧမၩဖီၩ့ဖျ့ၭယီၩကအၪ့လဲၩထၪ့ခွံၬဆၧ၁ံၫအဆၧခံၭ (အၪ့အူၭ ၁၄၃း၃) လၧ လဂီၩအဆၧဖၩ့လခီၫလီၫ (အၪ့အူၭ ၁၄၃း၈). လၧဆၧလၩ့ထ့ၬလၧဆၧဖၧၩ့ (ဆၧ၁ံၫ) အလး (အၪ့အူၭ ၁၄၃း၇), ကကဲၪထၪ့လၧ “ခးဒၩ” အလးလီၫ (အၪ့အူၭ ၁၄၃း၁၀).

`ဖီထဲၩ့ မၫကၧၭ ၁၆း၁-၈ နီၪဆံၭ. လဂီၩအခံၫ့နီၪ ဆၧနီၪကဲၪထၪ့ လဲၪ. ဆၧယီၩမွဲဘၪနီၪအကၧၩ့ဒိၪမၬနီၪလဲၪ.`

ယ့ၫရှူၬအဆၧဂဲးထုၪ့မၧၫ့ထၪ့ထဲၩ့လဂီၩအခံၫ့နီၪ ၀ဲထၪ့ထဲၩ့ဖၧၩ့၁ၭလၧ ၦအဆူနဲၩအ၀့ၫအမံၩ့လဖၪအဂး ၁ၭမၧၫ့အဆိၩအကၠၪအဖၧၩ့၁ၭနီၪလီၫ. ယ့ၫရှူၬ အထံၩအဖျဲလဖၪဒိၭန့ထဲၩ့ဘၪဆၧအုၩ့လၩ့အဆၧန့၁-လၧ လံၬအၪ့အူၭ ၃၀း၅ အဖၧၩ့နီၪလီၫ. “လၧမုနၩလခီၫနီၪ မ့ၬထံၫလၩ့၁ၫ့နၩချီၩ့, အ့ၪမွဲလဂီၩလခီၫဆၧ၁ုၪ့ ဎွံၫ၁ၭယီၫအီၪထၪ့၀့ၫဒၪလီၫ” ထီးအ၀့ၫ၁ံၪဒၪခီၩ့ဘၪလိၬအ၁ၭလၧကဆါလၧ အဂဲထုၪ့မၧၫ့ထၪ့ထဲၩ့အထီနီၪလီၫ. ဆၧယီၩမွဲယွၩအဆၧအဲၪလူၬလန့ဘၪအကၠီၩ့ မ့ၬထံၫကဲၪထၪ့ထဲၩ့ဆၧ၁ုၪ့ဎွံၫ၁ၭယီၫနီၪလီၫ.

ထီးပဒၪထဲၩ့ဘၪမုနံၩအ၁ၫ့လနံၩအ၁ိၭ ယွၩအဖိၪ၁ံၪလဖၪအဂး ဆၧယိလါ လၧ၁ၭမၧၫ့အဆိၩအကၠၪအဂး ဆၧနဲၩဒိၪထၪ့လနံၩနီၪလီၫ (၂ပံတၧၫ ၁း၁၉). ယ့ၫရှူၬယီၩဘၪဆၧကိၭ၀့ၫဆၧဖၩ့ဒဲၡၪထူဂီၩနီၪလီၫ (နဲၪဖျီၪ ၂၂း၁၆). အ၀့ၫ ခိၭယိလါထဲၩ့အခံၫ့အခၫ ဘဲၫအ၀့ၫက၁ုၪ့ထၪ့ထဲၩ့ထံၫခးလၧဆၧအၧၩ့ဆၧ၁ၫ့, ဆၧ၁ံၫဆၧဆၫ, ဒဲဆၧခံၭလအီၪဘၪအလးနီၪလီၫ (နဲၪဖျီၪ ၂၁း၁-၈, ၂၅). ဆၧယီၩမွဲၦဆၧယိလါအထီၫထုၬဒဲၦဘၪအီၪခိၭအဂးကြၨၭ၀့ၫဘၪ၀့ၫတၡါၡါနီၪလီၫ.

“လၧစယိ၁ၭအ၁ွၫခိၪအဖၫ့ခိၪ ဎရံၬကိၭၡါထၪ့ယမွဲဆၧဂဲထုၪ့မၧၫ့ထၪ့ထဲၩ့, ဒဲဆၧမၧၫ့လီၫ. ဆၧယီၩမွဲယွၩအဆၧချဲၩ့နီၪလီၫ. ဆၧဘၪတဲၩ့ထီးအလူၬအီၪမၧၫ့ ဒၪ၀့ၫလၧယွၩအဆၧဘၪအ၁ၭနီၪလီၫ. အ၀့ၫဘၪဒိၭနဲၩ့အ၁ၭလၧယွၩနီၪလီၫ. ဆၧအဒိၪအထီၫမွဲဂ့ၩ, ဆၧလၧအဆံၭထုၬဆၧဖိၪဆၧဎါမွဲဂ့ၩ ဘၪဒိၭနဲၩ့အ၁ၭလၧ ယွၩနီၪလီၫ. ဎရံၬစံၭထဲၩ့ယဖ့ၪလၫ့ယ၁ၭဒဲယမၩန့ထဲၩ့ယ၁ၭအကၠီၩ့ ယမၩနၧၩ့ထဲၩ့ ဆၧ၁ံၫနီၪလီၫ.” Ellen G. White, The Desire of Ages, p. 785.