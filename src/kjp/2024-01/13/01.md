---
title:  တၢ်မၤလိ
date:   23/03/2024
---

### ဖီလနွ့ၫယီၩအဂးဆၧမၩလိၪ
အၪ့အူၭ ၂၇း၁၄; ရိမၫ ၈း၁၈-၂၅; အၪ့အူၭ ၁၃၁; မၭ၁ုၫ ၁၈း၃; အၪ့အူၭ ၁၂၆; အၪ့အူၭ ၉၂; မၫကၧၭ ၁၆း၁-၈; ၂ပံတၧၫ ၁း၁၉.

> <p>၁နိၫထီၫ့</p>
> “ယိလါဆၧလၧယဟိ၀ၩဆံၭ. အီၪက့ၪဒူၩန၁ၭ, ဒဲမၩဆီၪ့ထၪ့န၁ၭ အဂဲးအဘၭဆံၭ. တၭယိလါဆၧလၧယဟိ၀ၩဆံၭ” (အၪ့အူၭ ၂၇း၁၄).

ပဂဲၫထဲၩ့အၪ့ဎၬမၩလိၪထဲၩ့လံၬဆံၫ့ဎံၪဆၧမၩလိၪလဖၪ ထီၩ့၀့ၫဒၪအလး ခဲၫ့ထုၬဆၧမၩလိၪယူၭနီၪလီၫ. ပနး၁ၭအဆၧလ့ၩဆၧ လၧဆၧမုၬလၩ၁ၭဎွံၫ, လၧယွၩကဆါ, စဎွၩဒဲ ၦစ့ၩရၫ့တီၩဆၧ ဆၧတဲၩ့အကဆါလဂၩအမ့ၬယၫနီၪလီၫ. လၧအ၀့ၫအဆၧယၫ့၁ၭအကၠီၩ့ ပဒိၭန့ထဲၩ့ဘၪဆၧပျီၩဖျ့ၭ, ဆၧဖျါခွံၬဆၧဒဲၩဘၭဒဲဆၧ ထိးထဲၩ့တၩ့ထဲၩ့ခၫ့ဖျီၫ့လၧပဆၧနီၫ့ယါလၩ့ထဲၩ့၁ၭ ဒဲပဖ့ၪလၫ့ၦဆၧ၁ုၪ့ခိ၁ၭဂီၩ, လၧမ့ၬထံၫမ့ၬနီၪ့အကျၩတၭ, ယွၩလၧဎွ့ၩလၧအစီၩ့အမၩ့ဒဲအဆၧအုၩ့လၩ့အီၪ၀့ၫဒၪ အကၠီၩ့ အ၀့ၫကအီၪလၧပ၁ိၭပကျၩလၩ့ဆိၩလၩ့ကၠၪ, အ၀့ၫဆ့ကြၨၭလၧၦဆၧဘိၪ့ ထၪ့လၩ့ဆိၩလၩ့ကၠၪနီၪလီၫ.

ပဆၧယိလါအီၪလၧ ယွၩကဂဲၫလၩ့နံၫဖၧၫ့လဖၧၫ့အကၠီၩ့ ပနး၁ၭအဆၧလ့ၩ ဆၧယီၩ ကအီၪထီးဎရံၬဂဲၫလၩ့ထဲၩ့လဖၧၫ့ဒီၭနီၪလီၫ. ဆၧနီၪကၠီၩ့ အ့ၪမွဲပလီၩထဲၩ့ လၧဆၧချဲၩ့ ပကဘၪ “ယိလါဆၧလၧယွၩ” နီၪလီၫ.

ဆၧအီၪခိၭ “ယိလါဆၧလၧယွၩ” ယီၩ မွဲၦအီၪပျီၩအီၪခီၫအ့ၬ. ၦကဘၪ ခိၭယိလါဆၧဒဲမၩယွၩဆၧမၩလၧဆၧဒိၭနဲၩ့၁ၭ, ဆၧဆူဆၧနဲၩလၧအဖျီၪထၪ့လၧ ၦဆၧအီၪမၧၫ့ဒဲဆၧဖံၭဆၧမၩအဖၧၩ့နီၪလီၫ. ဆၧ “ယိလါဆၧလၧယွၩ” ယီၩ မွဲအအၪ့လဲၩထၪ့ခွံၬလၧဂၪအဆၧခံၭလၧမုဆၫအဆၧဖၩ့နီၪလီၫ (အၪ့အူၭ ၃၀း၅; အၪ့အူၭ ၁၄၃း၈). ဆၧယီၩမၩဆီၪ့ထၪ့ပ၁ၭ လၧဆၧယိလါဒဲဆၧဘၪလိၬအိၭလိၬ အ၁ၫ့နီၪလီၫ. ဆၧယီၩဖ့ၪဂဲးဖၪ့ဘၭထဲၩ့ပၧၩဘဲၫပကမၩဆၧဖံၭဆၧမၩဆီၪ့ဆီၪ့လၧဆၧကျ့ၭစၨၭထဲၩ့ ဘဲၫၦကစူၭကီၪ့ထဲၩ့ဘူၪလၧၫ့ လၧဆၧမၩလးနီၪလီၫ (အၪ့အူၭ ၁၂၆း၆; မၭ၁ုၫ ၉း၃၆-၃၈). ပဆၧယိလါဆၧလၧယွၩယီၩ မွဲဆၧမ့ၬမဲလၧပဂးအ့ၬ. ဆၧဖ့ၪဆၧၫ့အီၪ၀့ၫဒၪဒိၪဒိၪအၪအၪလ့ၬလီၫ. မွဲဘၪလဲၪနီၪ ပယွၩယီၩ အလူတီၩ၀့ၫဒၪလၧ အဆၧအုၩ့လၩ့ထီးအလူၬ ကိၭထီဒ့ၭနီၪလီၫ (အၪ့အူၭ ၃၇း၇-၁၁, ၁၈, ၃၄; အၪ့အူၭ ၇၁း၁; အၪ့အူၭ ၁၁၉း၁၃၇, ၁၃၈).