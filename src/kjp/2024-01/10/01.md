---
title:  ဆၧမၩလိၪလဖၪလၧအဖီၩ့ခွံၬ၀့ၫ
date:   02/03/2024
---

### ဖီလနွ့ၫယီၩအဂးဆၧမၩလိၪ
အၪ့အူၭ ၇၈; ၁၀၅; ဂလ့ၡၫ ၃း၂၉; အၪ့အူၭ ၁၀၆; အၪ့အူၭ ၈၀; ၄မိစ့ၭ ၆း၂၂-၂၇; အၪ့အူၭ ၁၃၅.

> <p>၁နိၫထီၫ့</p>
> “လၧပနါဂၧၫ့ယူၭဒဲ၁့ၪယၫတၭ, ပဖါ၁ံၪလီၩဘၪပၧၩလီၫ. ပမိအီၪက့ၪ၁ူၪခွံၬ၀့ၫလၧအ၀့ၫ၁ံၪအဖိၪလဖၪဆ့အ့ၬ. ပမိလီၩလၩ့လၬလၩ့ၦအဆိၩ လၧခဲၫ့လဖၪ လၧယဟိ၀ၩအဆၧစံၭထၪ့အၪ့အူၭ, ဒဲအဂဲးအဘၭ, ဒဲအဆၧမၩလၩ့လၭလၧအမၩ၀့ၫလဖၪနီၪလီၫ” (အၪ့အူၭ ၇၈း၃, ၄).

လၧလံၬအၪ့အူၭအဖၧၩ့ ဘၪဆဲၫ့ထဲၩ့လၧယွၩအဆၧထိးထဲၩ့တၩ့ထဲၩ့အဂဲး အဖးနီၪ ဆၧစံၭထၪ့အၪ့အူၭအီၪ၀့ၫဒၪအၪမၬလီၫ. ဆၧယီၩမွဲလၧဆၧထိးထဲၩ့တၩ့ ထဲၩ့အဆၧအဂဲးဖးဖီၩ့ ဘဲၫယွၩအခ့ၫအၡၩလဖၪ ကမၩလိၪ၁့ၪယၫထဲၩ့၀့ၫဒၪအဂး လီၫ. ဘၪဆဲၫ့ထဲၩ့အ၀့ၫ၁ံၪအဆၧဘၪမၪဒဲ မိဖါဖံၫဖူၫလၧအ၀့ၫ၁ံၪအဆၧမၪ အဖၧၩ့ ၦကမၩလိၪထဲၩ့ဆၧကန့အဂးလီၫ. လၧဆၧဂဲးဖီၩ့ခွံၬအထီ ယွၩအစီၩ့အမၩ့ လၧအမၩဖီၩ့မၩဖျ့ၭထဲၩ့ ၦၡၩလၧအဒိၭနဲၩ့ယူၭအ၁ၭလၧ ယွၩလဖၪၦဒၪဘၪအ၀့ၫ၁ံၪ အဂဲးနီၪလီၫ.

ဘဲၫယွၩ၁ိၫ့ထဲၩ့ၦလၧအဖီၩ့ခွံၬလဖၪအ၁ိၭ အ၀့ၫက၁ိၫ့ထဲၩ့ပၧၩလၧမုဆၫ လနံၩယီၩဆ့လီၫ. ဘဲၫပဘၪထိးအၪ့လုဖိၪလၧယွၩအဂံၪ့ဒီၪ့ဖၧၩ့အကၠီၩ့ (ရိမၫ ၈း၁၅; ၉း၂၄-၂၆; ဂလ့ၡၫ ၄း၆, ၇) ဆၧန့၁-လဖၪ ၦကဒိၭန့ဘၪလၧနး၁ၭအဂး နီၪလီၫ. ဆၧနီၪကၠီၩ့ၦကြၨၭအၪ့ဎၬထဲၩ့ၦလၧဖျိၩ့၁ံၪအိၩ အ၀့ၫ၁ံၪဂဲၫထဲၩ့အီၪမၧၫ့ ထဲၩ့ဘဲၫ၁့ၪလဲၪဒဲ ပကဘၪအၪ့န့ဆၧမၩလိၪလၧ အ၀့ၫ၁ံၪအ၁ၭမၧၫ့ဖၧၩ့နီၪလီၫ.

အလးခဲၫ့ထုၬၦကဘၪ၁့ၪယၫထဲၩ့ ယွၩအခ့ၫအၡၩလဖၪ အၪမွဲဂ့ၩ, ၡၩမွဲဂ့ၩ ဘၪအီၪဂုးခၧၫ့လၧဆၧဂဲးလိၬတ့ၭလိၬဖၭဒိၪအဖၧၩ့လၧဆၧထိစိၩလၧယွၩအီၪနီၪ လီၫ.