---
title:  မၩလိၪအၪထၪ့အဂး.
date:   08/03/2024
---

ဖီထဲၩ့ မၩဆၧ ၇ ဒဲ ဟံဘြုၫ ၁၁ နီၪလါဆံၭ. လံၬဆံၫ့ဎံၪအ၁ၫ့အဖၧၩ့ လီၩဖျီၪထၪ့ယွၩအဆၧလူတီၩ, အဆၧပၧၩ့ဆၧ, အဒိၪအမုအဂဲးနီၪဘဲၫ၁့ၪလဲၪ.

လံၬအၪ့အူၭယီၩ မွဲလံၬလၧအစီၩ့အမၩ့ဎိၩ၀့ၫဒၪဘၪဆဲၫ့လၧ အဆၧဒုၭဖျီၪထၪ့ယွၩအဆၧမၩလၧ အၡၩခမျၧးအဂးအကၠီၩ့နီၪလီၫ. လၧဆၧဂဲးဖးဖီၩ့ဖၧၩ့ ယွၩအမၩဆၧလၧအၡၩခမျၧးအဂးလမံၩ့လါလါနီၪ မွဲအဒုၭနဲၪစိၩပၧၩလၧယွၩ ကမၩထဲၩ့ဆၧလၧပဂး လၧမုနံၩထုၬအခံၫ့နီၪလီၫ. ဆၧကၪဆၧဂဲၩ, ဆၧၡၪ့ဆၧနၭလၧအမၩဂံၩ့ဂၩ့ၦ၁ၭလဖၪယီၩဆ့ အီၪလၧယွၩအစူၪဖၧၩ့ယီၩနီၪလီၫ. လံၬအၪ့အူၭ ဖၧၩ့ပဒၪဘၪ ယွၩအလူတီၩလၧအၡၩခမျၧးလၧအီၪခိၭအဆၧအုၩ့လၩ့လၧ ယွၩနီၪ လီၫ. လါနၫ့ဂ့ၩ ၦလၧလနီၫ့ယါလၩ့ထဲၩ့ဘၪအ၁ၭလဖၪနီၪ ဒိၭန့ထဲၩ့ဘၪယွၩ အဆၧဆိၪဂ့ၩအ့ၬ. ယွၩဖ့ၪထုၪ့၁ၭအ၀့ၫ၁ံၪလါနၫ့ဂ့ၩ အခိၪနီၩ့အကၠီၩ့ အ၀့ၫ၁ံၪဘၪဒၪဆၧၫ့ယၫယွၩအဆၧစ့ၩရၫ့နီၪလီၫ. ၦကွ့ၩလံၬအၪ့အူၭလဂၩ ဖ့ၪဂဲးထၭပၧၩ ဘဲၫၦကအီၪခိၭယိလါယွၩဒဲ ဒိၭနဲၩ့ယူၭပ၁ၭလၧအ၀့ၫနီၪလီၫ. “လၧအဖီၩ့ခွံၬအခံၫ့ အခၫအိၩ ယွၩအဆၧ၁ိၫ့ထဲၩ့ပၧၩနီၪ အ့ၪပလ၁ၭနၪ့ဘၪတၭ လၧၦ၁ၭမၧၫ့လၧယၫ အဂး ၦဘၪစီၪခိစီၪ၀ီၩအလးအီၪနးမံၩ့အ့ၬ.” Ellen G. White, Life Sketches of Ellen G. White, p. 196.

ယွၩအခ့ၫအၡၩလဖၪ ကဘၪလ့ၩဆၧလၧယၫဒူၩဒူၩနီၪလီၫ. ဘဲၫအ၀့ၫ၁ံၪ၁့ၪယၫထဲၩ့ယွၩအဆၧဖံၭဆၧမၩလၧ အဖီၩ့ခွံၬအခံၫ့အိၩအ၁ိၭ အ၀့ၫကမၩလၧၫ့ဎွ့ၩထၪ့ လၧမုဆၫလနံၩယီၩဆ့လီၫ. Ellen G. White ဖ့ၪဂဲးပၧၩ ဘဲၫပကဖီထဲၩ့ အၪ့အူၭ ၁၀၅ ဒဲ ၁၀၆ အၡၩထုၬကနွ့ၫကဘျၩ့နီၪလီၫ.” Testimonies to Ministers and Gospel Workers, p. 98.

ယွၩအခ့ၫအၡၩလဖၪ ကဘၪ၁့ၪယၫထဲၩ့ယဟိ၀ၩယီၩ ကမၩလၧၫ့ဎွ့ၩထၪ့ အဆၧအုၩ့လၩ့ထီးအလူၬနီၪလီၫ. ဆၧနီၪမွဲဆၧအုၩ့လၩ့လၧမုလနံၩယီၩအဂး ဒဲဎရံၬကဂဲၫလၩ့နံၫဖၧၫ့လဖၧၫ့အဂးနီၪလီၫ. ဆၧနီၪကမွဲ၀့ၫဒၪ ယွၩအဆၧမၩ ကဲၪထၪ့၁ုၪ့ထၪ့ထဲၩ့အဘၩ့အမုးလၧဂၪ့ခိၪဒဲမူၭခိၪအ၁ၫ့အဖၧၩ့နီၪလီၫ.