---
title:  ဆၧချဲၩ့ဒီၩ့လၩ့ဘၪဆဲၫ့လၧယွၩအစဘံၭအမုအဘီၩ့
date:   06/03/2024
---

`ဖီထဲၩ့ အၪ့အူၭ ၈၀. ယွၩအခ့ၫအၡၩလဖၪ ဘၪဆၧဒုၭဖျီၪထၪ့လၧ လံၬဆံၫ့ဎံၪအဆၧၫ့ယီၩအဖၧၩ့ဘဲၫ၁့ၪလဲၪ. အ၀့ၫ၁ံၪယိလါထဲၩ့ဆၧယိလါ ဖၭဒိၪနီၪ မွဲဆၧနီၪလဲၪ.`

ၦအံၫစရ့လၭဖိၪလဖၪယီၩ ဘၪဆၧဒီၩ့လၩ့၀့ၫဘဲၫစဘံၭမုဘၪဆၧထ့ၭထၪ့ ခွံၬလၧခးအံဇံၭ ဒဲဘၪဆၧ၁ုၪ့လၩ့၀့ၫလၧဖံၬလးယွၩဆိၪလၩ့၀ဲၩအ၁ၭလၧ ကဖ့ၪလၫ့ ထဲၩ့အ၀့ၫ၁ံၪခးကၫနအၫ့အလးနီၪလီၫ. စဘံၭမုယီၩ မွဲအဒုၭဖျီၪထၪ့ယွၩအဆၧရွံဒဲ ယိထွ့ၫခိၭထၬအ၀့ၫ၁ံၪအဂဲးနီၪလီၫ (၁မိစ့ၭ ၄၉း၁၁, ၁၂, ၂၂; ၅မိစ့ၭ ၇း၇-၁၁).

လါနၫ့ဂ့ၩ လၧအၪ့အူၭ ၈၀ အဖၧၩ့ ၦဒၪဘၪယွၩအစဘံၭမုယီၩ ဘၪဆၧၫ့ယၫ ယွၩအဆၧ၁ၭထၪ့ (အၪ့အူၭ ၈၀း၁၂) မီၪလဖၪလီၩဆိၫ၀ဲၩစဘံၭမုယီၩဘၪဆၧဂၭဂီၩ့ မွဲကဒုၭဖျီၪထၪ့ယွၩအဆၧစ့ၩရၫ့မွဲဘၪနီၪလဲၪနီၪ စဘံၭမုယီၩအၧၩ့ထၪ့ဂၭဂီၩ့ထၪ့ အကၠီၩ့နီၪလီၫ (အဲၫစ့ယၫ ၅း၁-၇; ယ့

ဲအၫ ၂း၂၁).

လါနၫ့ဂ့ၩ အၪ့အူၭ ၈၀ ယီၩ မွဲအဒုၭဖျီၪထၪ့ယွၩအဆၧစ့ၩရၫ့ဆီၪ့ဆီၪ့အ့ၬ. အ၀့ၫဒုၭဖျီၪထၪ့ယွၩအဆၧယၫ့၁ၭဆ့နီၪလီၫ. ဆၧစ့ၩရၫ့ဒဲဆၧယၫ့၁ၭ, ဆၧဖျါခွံၬ နံၫခီၫလါဘၩလါနၫ့ဂ့ၩ အ့ၪမွဲအခ့ၫအၡၩလဖၪယီၩ ဆၧခိၭနၪလအီၪဘၪယွၩအဆၧ ၁ၭထၪ့ဒဲဆၧစ့ၩရၫ့ကဖျီၪထၪ့ဒဲကမၩဂၭဂီၩ့ခွံၬၦၡၩထီးအလူၬ ၦကွ့ၭလံၬအၪ့အူၭယီၩ အ၁ၭခိအၪအၪလ့ၬလီၫ (အၪ့အူၭ ၈၀း၁၆).

`ဖီထဲၩ့ ၄မိစ့ၭ ၆း၂၂-၂၇. ဆၧဆိၪဂ့ၩလဖၪ ဘၪဆၧ၁ိၩ့၀့ၫလၧ လံၬအၪ့အူၭ ၈၀ အဖၧၩ့ဘဲၫ၁့ၪလဲၪ.`

လံၬအၪ့အူၭဒုၭဖျီၪထၪ့ စအၫရၧၫ့အဆၧအုၩ့လၩ့ဘၪဆဲၫ့လၧယွၩအဆၧယၪ့၁ၭဒဲအဆၧဆိၪဂ့ၩလၧ အခ့ၫအၡၩလဖၪအဂးနီၪလီၫ (၄မိစ့ၭ ၆း၂၂-၂၇). လကၭဒံၭဘၪၦဒၪထဲၩ့ဘၪဆၧယိလါလၧ ၦဘၪကၪဘၪဂဲၩလဖၪအဂးနီၪလီၫ. “ယွၩဧ့, ဒုၭဂဲၫထဲၩ့ပၧၩတၭဒုၭဖၩ့ထၪ့နမ့ၬဆံၭ, တၭပမိထီၩ့လၧဆၧထိးထဲၩ့တၩ့ထဲၩ့ ပၧၩအလးလီၫ” (အၪ့အူၭ ၈၀း၃; အၪ့အူၭ ၈၀း၇, ၁၉).

ဟံဘြုၫအဆၧချဲၩ့ (မနျအသမန) အခီၫပယီၫမွဲ “ဒုၭဂဲၫထဲၩ့” ဆၧနီၪလီၫ. လၧလံၬဆံၫ့ဎံၪဖၧၩ့ ၦဒၪထဲၩ့ဘၪယွၩအကိၭထဲၩ့အခ့ၫအၡၩလၧ အဘၪစဲၪ့ဂၭ၀ံၩ့၀ၩ့ လဖၪ ဘဲၫကဂဲၫထဲၩ့ထဲၩ့လၧယွၩအီၪကန့အဂးနီၪလီၫ. ဆၧနီၪမွဲအဂဲးဘၪဆုးလိၬ အ၁ၭလၧ ဆၧနီၫ့ယါလၩ့ထဲၩ့၁ၭလၧဆၧဒဲၩဘၭအကၠီၩ့နီၪလီၫ. “ယမိဖ့ၪလၫ့ အ၀့ၫ၁ံၪအ၁ၭလၧ အမိ၁့ၪယၫယၧၩ, လၧယမွဲယဟိ၀ၩလီၫ. တၭအ၀့ၫ၁ံၪမိကဲၪထၪ့ ယၡၩခမျၧးတၭ, ယ၀့ၫဒၪယီၩ ယမိကဲၪထၪ့အ၀့ၫ၁ံၪအယွၩလီၫ. အဂဲး ဘဲၫယီၩ အ၀့ၫ၁ံၪမိဂဲၫထဲၩ့ထဲၩ့ လၧယအီၪလၧအ၁ၭထၧၫ့ဖျိၪ့ယၫလီၫ” (မဲအၫ ၂၄း၇).

`ဆၧနီၫ့ယါလၩ့ထဲၩ့၁ၭနီၪ မွဲလၧဆၧဂဲၫထဲၩ့ထဲၩ့လၧယွၩအီၪအကၠီၩ့ နဆၧဒၪခီၩ့အီၪဘဲၫ၁့ၪလဲၪ.`