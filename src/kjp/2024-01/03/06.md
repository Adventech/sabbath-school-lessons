---
title:  နဆၧထိးအ၁ၭလဖၪလၩ့ထံးလၧၫ့ဎွ့ၩမၬလီၫ
date:   18/01/2024
---

`ဖီ အၪ့ ၁၉း၇; အၪ့ ၉၃း၅; အၪ့ ၁၁၉း၁၆၅; အၪ့ ၁း၂, ၆; အၪ့ ၁၈း၃၀; ဒဲ အၪ့ ၂၅း၁၀. ဆၧထီးအလူၬလဖၪယီၩ ဘၪထွ့ၫလိၬ၁ၭဘဲၫ ၁့ၪလဲၪ.`

ယွၩအဆၧဒိၪထုၬထီၫထုၬလၧဂၪ့ခိၪယီၩ ဘဲၫၦတဲၩ့လၩ့ဆၧအဆၧပၧၩ့, စဎွၩ, ဒဲၦစ့ၩရၫ့ဆၧလဂၩနီၪ အီၪလၧဆၧဘိၪ့ဆၧဘၩအဆၧဘၪထွ့ၫလၧ အ၀့ၫ အဆၧထိးအ၁ၭ (testimonies) လဖၪလီၫ. ဆၧထိးအ၁ၭလဖၪ (Hebrew "edut" "decree" "law" - ဆၧ၁ီၪ့ဆၧ၁ၫ့) ယီၩ, မွဲဆၧဘၪထွ့ၫလၧဆၧ၁ီၪ့ဆၧ၁ၫ့လဖၪဒဲ၁နိၫလဖၪ လၧကဆါယွၩပၧၩ့အၡၩခမျၧး လၧဆၧဘိၪ့ဆၧဘၩဒဲဆၧဖံၭ ထံၩဖံၭ၁ိၭလိၬ၁ၭ အဆၧအီၪမၧၫ့အီၪဂဲၩအဖၧၩ့လီၫ (၂မိ ၃၂း၁၅). ဆၧလဖၪနီၪ မွဲဆၧထိးအ၁ၭ “ဆၧတီၩလၩ့ထံး” (အၪ့ ၉၃း၅), ထုၭဖျီၪထၪ့ယွၩအဆၧဂုးဆၧ ခၧၫ့လၧအလးဆီၩ့ဆီဒဲဂၪ့ခိၪလၧအတဲၩ့လၩ့၀့ၫဒဲယိထွ့ၫပၧၩ့ထၬ၀့ၫနီၪလီၫ (အၪ့ ၉၃း၁, ၂). ဟံဘြုၫအဆၧချဲၩ့ကွ့ၭကျိၭထဲၩ့၀့ၫဘဲၫ "sure," “လၩ့ထံးလၩ့ဆ့ၭ” (ခိၪလၩဘွၩအဆၧချဲၩ့ amen အီၪဂဲၫလၧနီၪ) ဖ့ၪလၫ့ဆၧ၁့ၪယၫနၪ၁့ၪလၧ ပဆၧနဲၩန့အလး, ဆၧတီၩဆၧလီၩ့, ဒဲဆၧဂုးဆၧခၧၫ့နီၪလီၫ (၂စၫ ၇း၁၆; ၁ကွ့ၭ ၁၇း၂၃). ကဆါယွၩအဆၧ၁ီၪ့ဆၧ၁ၫ့လဖၪနီၪ လအၪ့လဲၩထဲၩ့ဘၪအ၁ၭဒဲဂၭဂီၩ့ လန့ဘၪနီၪလီၫ.

ကဆါယွၩထိးအ၁ၭလၧအဆၧအုၩ့လၩ့အလၩအဖၩ့ဒဲအလူအထၫနီၪလီၫ. ကဆါယွၩအဆၧအီၪတီၩနီၪ မွဲဆၧလၩ့ထံးလၩ့ဆ့ၭလၧ အတခ့ၭဖ၀ၭလအၪ့လဲၩ ဘၪအ၁ၭဒဲအဆၧပၧၩ့ဆၧပြၭအီၪဂုးအီၪခၧၫ့လၧအၡၩခမျၧးလဖၪ ထိးဆၧၫ့ဖိၬ ထွ့ၫ၀့ၫန့နီၪလီၫ.

လထံၪဎးနီၪ, ဆၧတီၩလအီၪဘၪလၧဂၪ့ခိၪယီၩ ၀ၭၡီၩ့ၡိၬ၀့ၫဒၪလီၫ (အၪ့ ၁၈း၇; အဲၫ ၂၄း၁၈-၂၁). ယွၩအဆၧမၪလူၬ၁ီၪ့၁ၫ့ၦၡၩ၁ံၪလၧဆၧအီၪမၧၫ့ အီၪဂဲၩအတီၩအလီၩ့လၧ အအီၪဂုးခၧၫ့ဆၧၫ့ထုၪ့လၧယွၩအဆၧစ့ၩရၫ့အမ့ၬယၫ န့၀့ၫနီၪလီၫ. ၦအတီၩအလီၩ့လဖၪ, လဂဲၩလ၀ၭဘၪ၀့ၫ, မွလၧအ၀့ၫ၁ံၪအီၪက့ၪ ဂုးခၧၫ့အ၁ၭလၧယွၩအဆၧမၪလူၬ, လၧအမၩဂုးမၩခၧၫ့ၦၡၩအ၁ၭနီၪ (ဟံဘြုၫ အလၨ kun နီၪ မွဲ "be firm" “ဂုးခၧၫ့ဒၪ၀့ၫဆံၭ,” "ဘန ျနခကမန" “အီၪမုၬအီရှူၪ ဒၪ၀့ၫဆံၭ”) လီၫ (အၪ့ ၁၁၂း၁, ၆, ၇). ဆၧမၩဘၪထံၭဘၪၦအီၪခိၭယွၩအဆၧ မၪလူၬလဖၪ လၧဆၧနးမံၩ့အ့ၬ (အၪ့ ၁၁၉း၁၆၅). မွဲလၧကဆါယွၩအီၪက့ၪနဲၪ့ထၬ အ၀့ၫ၁ံၪဒဲယိထွ့ၫခွါထွ့ၫအ၀့ၫ၁ံၪနီၪလီၫ (အၪ့ ၁း၂, ၃, ၆).

ယွၩအလူအထၫနီၪ ဆၧဒုၭဖျီၪထၪ့၀့ၫဘဲၫမ့ၪဒိၩ့လၧအ၀့ၫ၁ံၪအခၪ့ထံၭ, ဒဲအီၪပဒၩ့အ၀့ၫလၧဒုၪဒၩ၁ံၪအဆၧမၩ၁ူၪလဖၪနီၪလီၫ (အၪ့ ၁၁၉း၁၀၅, ၁၁၀). ၦလၧအဲၪယွၩလူယွၩထၫလဖၪနီၪ အီၪလၧဆၧမုၬဆၧလၩအၪမၬ (အၪ့ ၁၁၉း၁၆၅), လၧဆၧကၪဆၧဂဲၩအီၪ၀့ၫဒၪဒံၭအဖၧၩ့ဒၪလ့ၬနီၪလီၫ (အၪ့ ၁၁၉း၁၆၁). ဆၧနီၪအီၪဂဲၫလၧဆၧဒိၭနဲၩ့၁ၭလၧယွၩဒဲလၧဆၧမၩဘူၭမၩထံးလိၬ၁ၭ လၧယွၩ လၧၫ့လၧၫ့ဎွ့ၩဎွ့ၩနီၪလီၫ.

`ဆၧလၧအမၩဆၧၩ့နၧၩ လၧနဆၧအီၪမၧၫ့အီၪဂဲၩဖၧၩ့ မွဲလၧနအီၪက့ၪဖိၬထွ့ၫယွၩအဆၧမၪလူၬဒဲအဆၧ၁ီၪ့ဆၧ၁ၫ့လဖၪနီၪ မွဲဆၧနီၪလဲၪ. အ့ၪမွဲလခီၫ, မွဲလၧနလၨၪခၫ့ဖၬယွၩအဆၧမၪလူၬလဖၪတၭ နဘၪထိး ဆၧၡၪ့ဆၧနၭဆၧနီၪလဲၪ.`