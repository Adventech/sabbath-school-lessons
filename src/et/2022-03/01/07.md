---
title: Toetav Mõte  
date: 01/07/2022  
---

Toetav mõte: Loe Ellen G. White’i raamatust „Tunnistused kogudusele“ 4. kd peatükki „Misjonärid kodus“, lk 143, ja raamatust „Ajastute igatsus“ peatükki „Hea Karjane“, orig lk 476–484.

„Neil, kes on lõpuks võidukad, saab usuelus olema kohutava kimbatuse ja katsumuste aegu, kuid nad ei tohi ära heita usaldust, sest kõik see on osa nende kasvatusest Kristuse koolis ning on vajalik kogu räbu kõrvaldamiseks. Jumala sulane peab kindlalt välja kannatama vaenlase rünnakud, tema kibedad mõnitused ja ületama takistused, mida Saatan ta teele püstitab…

Kui sa aga vaatad jätkuvalt ülespoole, ja mitte allapoole oma raskustele, ei nõrke sa teel; näed varsti, kuidas Jeesus sirutab käe, et sind aidata, ning sul tuleb usalduslikult ulatada Talle oma käsi ja lasta Tal sind juhtida. Kui hakkad usaldama, muutud lootusrikkaks…

Sa leiad Kristuses abi, kuidas vormida tugevat, tasakaalustatud, kaunist iseloomu. Saatan ei saa hävitada sellisest iseloomust särava valguse mõju… Jumal on meile andnud oma parima anni, oma ainusündinud Poja, et meid üles tõsta, õilistada ja muuta kohaseks kodu jaoks Tema kuningriigis, kattes meid oma iseloomu täiuslikkusega.“ – Ellen G. White, „Kuulutus noortele“, lk 63, 64.

**Küsimused aruteluks:**

1. Mil määral tajud, et „kohutav kimbatus ja katsumused“, mis su ellu tulevad, on tegelikult osaks su „kasvatusest Kristuse koolis“?

2. Kuidas võib meie abi, lohutus ja julgustus olla orus kõndivate inimeste jaoks üheks Karjase viisiks viia nad kriisidest läbi? Mida saate kogudusena teha, et Issand kasutaks teid paremini hädasolijate aitamiseks?

3. Rääkigu iga inimene klassis sellest, kuidas headus ja heldus on teda „jälitanud“. Mida saate kaasinimeste kogemustest õppida?

4. Mõtle Kristuse elu viimastele tundidele tulekuumuses. Mida saad Piibli ja Ellen G. White’i kirjutatu (põhiallikaks „Ajastute igatsus“) põhjal esile tuua selle kohta, kuidas Jeesus suutis oma inimlikkuses vastu pidada? Mida võtta enda jaoks üle Tema eeskujust, kui tulekuumusse satume?

---
  
Annetus >> kohalik kogudus [toeta.advent.ee](https://toeta.advent.ee/)
  
Päikeseloojang 22.32