---
title: Karjase sulatustiigel  
date: 25/06/2022 
---

### Selle nädala õppeaine

Ps 23; Rm 12:18–21.

> <p>Juhtsalm</p>
> „… tema kosutab mu hinge. Ta juhib mind õiguse rööbastesse oma nime pärast“ (Ps 23:3).

Sophie nõjatus vastu magamistoa ust ja vajus põrandale. Pisarad tungisid silmi ja kõigest hetk hiljem hakkas ta nuuksuma. „Kuidas ta võis? Kuidas?“ Sophie oli just saanud südantlõhestava sõnumi. Keegi, keda ta pidas oma sõbraks, keda ta austas ja usaldas, levitas tema kohta kohutavat laimu selleks, et rikkuda tema maine ja töö, mida ta tegi. Naine haaras voodilt Piibli ja märkas järsku, et talle vaatavad vastu väga tuttavad sõnad: „… tema kosutab mu hinge. Ta juhib mind õiguse rööbastesse oma nime pärast. Ka kui ma kõnniksin pimedas orus, ei karda ma kurja, sest sina oled minuga; su karjasekepp ja su sau, need trööstivad mind“ (Ps 23:3, 4).

„Ei saa olla!“ pahvatas ta endamisi. Aga loogika tundus olevat möödapääsmatu. Selle psalmi Karjane juhtis oma lambaid õiguse radu pidi, kuid needsamad rajad looklesid ju ka pimedusevarjudes orgu. Kas oli võimalik, et Jumal kasutas tema sõbra valusat reetmist, seda pimedat orgu, et teda õigluses õpetada?

Pilk nädalale: Millistel aegadel oled vaimulikult rohkem kasvanud – kas kergetel või rasketel aegadel?

_Selle nädala õppetükki õppides_ _valmistud hingamispäevaks, 2. juuliks._
