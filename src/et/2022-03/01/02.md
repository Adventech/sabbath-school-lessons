---
title: Teejuhiks on Karjane  
date: 26/06/2022  
---

„Issand on mu karjane, mul pole millestki puudust“ (Ps 23:1).

Lastel paluti joonistada pilt Jumalast. Eranditult kõik joonistasid pildile kuhugi südame. Kui küsiti, miks, vastasid nad ühehäälselt, et Jumal on armastus. Nii lihtne see oligi.

Lihtne on olla Jumalast ja Tema eesmärkidest heal arvamusel siis, kui kõik läheb hästi. Kui saame aga vanemaks ning elu muutub raskemaks ja keerukamaks, teiseneb pahatihti meie arvamus Jumalast. Muidugimõista ei muutu Jumal (Hb 13:8; Jk 1:17), vaid meie.

Kuna Vana Testamendi aegsed inimesed tegelesid palju karjakasvatusega, kirjeldatakse 23. psalmis karjase kujundi kaudu seda, kuidas Jumal meie eest hoolitseb. Karjase sümboli abil viidatakse Jumalale nii Vanas kui ka Uues Testamendis. See on suurepärane kuvand, mis pole ajas kuigi palju muutunud. Enne 23. psalmi uurimist heidame pilgu sellele, kuidas Piibli erinevad kirjutajad mõtestavad Karjase tööd ja iseloomu.

`Mida saad Karjase kohta teada alljärgnevatest salmidest?`

`Js 40:11`

`Jr 23:3, 4`

`Hs 34:12`

`Jh 10:14–16`

`1Pt 2:25`

Nüüd avame 23. psalmi. Kuidas kannab Karjane oma lammaste eest hoolt?

`Ps 23:2`

`Ps 23:3`

`Ps 23:4`

`Ps 23:5`

`Ps 23:6`

`Mida tähendab sinu jaoks teadmine, et on Keegi, kes kannab sinu eest niimoodi hoolt? Kuidas kasutad seda kujutluspilti kellegi julgustamiseks, kelle oma pilt Jumalast on tema enda mistahes võitluste tõttu jäänud ähmaseks?`