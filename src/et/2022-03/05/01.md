---
title: Äärmuslik kuumus
date: 23/07/2022
---

### Selle nädala õppeaine
1Ms 22. ptk; Ho 1:10 – 2:14; Ii 1:6 – 2:10; 2Kr 11:23–29; Js 43:1–7.

> <p>Juhtsalm</p>
> „Issand arvas heaks teda rõhuda; ta on andnud talle südame­valu. Kui sa tood ta hinge patuohvriks, siis saab ta näha oma sugu, ta pikendab oma päevi ja Issandale meelepärane läheb tema käes korda“ (Js 53:10, NKJV).

Kui kuulsa kristliku kirjaniku C. S. Lewise naine oli suremas, kirjutas Lewis: „Mitte et mind ohustaks (ma arvan) usu kaotamine Jumalasse. Tõeline oht on selles, et ma hakkan uskuma igasuguseid hirmsaid asju Tema kohta. Järeldus, mida ma kardan, ei ole „Jumalat pole siis ikkagi olemas“, vaid „Selline siis ongi Jumal tegelikult“.“ – „A Grief Observed“ (New York: HarperCollins Publishers, Inc., 1961), lk 6, 7.

Kui olukord muutub väga piinarikkaks, loobub osa inimesi Jumalast täiesti. Teistel, nagu Lewisel, on kiusatus muuta oma nägemust Jumalast ja kujutada Temast ette igasugust halba. Tekib küsimus, kui kuumaks võib veel minna. Kui suure kuumusega on Jumal nõus oma rahva puhul riskima, et kujundada meid „saama tema Poja näo sarnaseks“ (Rm 8:29)?

Pilk nädalale: Mida sa arvad, miks on Jumal valmis riskima sellega, et Teda mõistavad valesti need, kellest Ta soovib, et nad Teda tunneksid ja armastaksid? Kui palju on Jumal sinu meelest valmis olema valesti mõistetud selleks, et vormida meid „tema Poja näo sarnaseks“?

_Selle nädala õppetükki õppides valmistud hingamispäevaks, 30. juuliks._