---
title: Toetav Mõte
date: 26/08/2022
---

Loe Ellen G. White’i raamatust „Prohvetid ja kuningad“ peatükki „Joosafat“, orig lk 190–203, ja raamatust „Patriarhid ja prohvetid“ peatükki „Jeeriko vallutamine“, orig lk 487–498.

„Õpetagem siis oma südant ja huuli kiitma Jumalat Tema võrratu armastuse eest. Õpetagem oma hinge olema lootusrikas ning viibima valguses, mis paistab Kolgata ristilt. Me ei tohi iial unustada, et oleme taevase Kuninga lapsed, vägede Issanda pojad ja tütred. Meie eesõigus on hoida vaikset rahu Jumalas.“ – Ellen G. White, „Tervise teenistuses“, orig lk 253.

„Ning Teda kiites ja ülistades soovin, et ülistaksite koos minuga. Kiitke Issandat isegi siis, kui kukute pimedusse. Kiitke Teda isegi kiusatuses. „Olge ikka rõõmsad Issandas!“ ütleb apostel. „Taas ma ütlen: Olge rõõmsad!“ Kas see toob teie perre sünguse ja pimeduse? Ei, kindlasti mitte. See toob päikesekiire. Nii kogute autroonilt paistva igavese valguse kiiri ja puistate neid enda ümber. Laske end õhutada sellele tööle, levitama seda valgust ja elu enda ümber, mitte üksnes enda teel, vaid ka nende teel, kellega suhtlete. Olgu teie eesmärk muuta teid ümbritsevaid inimesi paremaks, ülendada neid, näidata neile taevast ja auhiilgust ning panna neid otsima kõigist maistest asjadest enam igavest varandust, surematut pärandit, rikkust, mis ei kao.“ – Ellen G. White, „Tunnistused kogudusele“ 2. kd, orig lk 593, 594.

**Küsimused aruteluks:**

1. Millist osa täidab kristlase elus koguduse tänu ja kiitus? Kuidas kirjeldad tänamist ja kiitmist oma hingamispäevastel jumalateenistustel? On see meeliülendav? Kas see julgustab koguduseliikmeid püsima keset katsumusi ja valu ustavana? Kui mitte, siis mida ette võtta?

2. Mida tähendab „kiita Issandat isegi siis, kui kukute pimedusse“ või „kiita Teda isegi kiusatuses“? Kuidas aitab ülistamine meil sellistest olukordadest läbi minna?

3. Toogu koguduseliikmed tunnistusi selle kohta, kuidas on tänamine nende elu mõjutanud. Mida saate üksteise kogemustest õppida?

4. Valige klassis välja üks kiitusepsalm ja võtke aega seda lugeda. Mida õpetab see Jumala kiitmisest? Kuidas mõjutab Jumalale tänu toomine su usku?

---

Annetus >> kohalik kogudus [toeta.advent.ee](https://toeta.advent.ee/)

Päikeseloojang 20.37
