---
title: Imetlust väljendav elu
date: 20/08/2022
---

### Selle nädala õppeaine

Fl 4:4–7; Jos 5:13–6:20, Ps 145; Ap 16:16–34; 2Aj 20:1–30.

> <p>Juhtsalm</p>
> „Olge ikka rõõmsad Issandas! Taas ma ütlen: Olge rõõmsad!“ (Fl 4:4).

Alati on kerge hüüda rõõmust Issanda poole siis, kui tunneme rõõmu. Aga seda ei ole kerge teha siis, kui asjalood on täbarad, kui oleme halvimas võimalikus olukorras, kui tulekuumus meid kõrvetab. Ometi vajame just siis – võib-olla rohkem kui üldse kunagi – Jumala imetlemist ja tänamist, sest tänu on vahend, mis aitab meil säilitada usku.

Tõepoolest muudab Jumala tänamine meie süngeimaidki olukordi. Võib-olla mitte selles mõttes, et muutuksid meie ümber olevad tõsiasjad, vaid selles mõttes, et tänamine muudab meid ja meie ümber olijaid ning aitab meil raskustega rinda pista.

Jumala tänamine on tegutsev usk. See ei pruugi olla meie jaoks alati loomulik, aga siis, kui harjutame tänulikkust, kuni see saab meie elu loomulikuks osaks, on sellel jõud nii sündmuste käiku pöörata kui ka raskustest võitu saada.

`Pilk nädalale: Mis on Jumala imetlemine ja tänamine? Kuidas on taevale tänu toomine rasketes olukordades väga võimsaks vaimulikuks relvaks? Kuidas muudab Jumala austamine meid ja meie ümbruskonda?`

_Selle nädala õppetükki õppides valmistud hingamispäevaks, 27. augustiks._
