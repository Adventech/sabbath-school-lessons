---
title: Toetav Mõte
date: 09/09/2022
---

Toetav mõte: Loe Ellen G. White’i raamatust „Patriarhid ja prohvetid“ peatükki „Taavet võitakse kuningaks“, orig lk 637–642.

Jumala plaan meie jaoks võib tähendada rohket ootamist ja see võib meile tunduda päris tulikuum. Sel ajal saame kannatlikkust _õppida_ siis, kui koondame tähelepanu Jumala isikule ja usaldame, et Tema tegutseb meie heaks. Ootamiseks on palju põhjuseid, aga ootamine on tähtis, et täituksid Jumala plaanid meie ja Tema riigi hüveks. Kaotame palju juhul, kui tormame Jumalast ette, aga võidame palju, kui säilitame usaldava hoiaku ja rõõmu Temast.

Issand kaalub ja mõõdab iga katsumust. „Ma ei suuda oma viletsuses välja lugeda Jumala eesmärki, aga Tema teab, mis on parim ning ma usaldan oma hinge, ihu ja vaimu Tema kui minu ustava Looja hooleks. „Sest ma tean, kellesse ma olen uskuma hakanud ja olen veendunud, et tema on vägev hoidma minu hoolde usaldatut oma päevani“ (2Tm 1:12). Ma tean, et kui kasvatame ja harjutame oma hinge rohkem uskuma, rohkem armastama, kannatlikum olema ja täielikumalt oma taevast Isa usaldama, siis on meil päevhaaval selle elu vastuoludest läbi minnes rohkem rahu ja õnnelikkust.

Issandal ei ole hea meel, kui ärritume ja muretseme end Jeesuse käte vahelt välja. Rohkem läheb vaja rahulikku ootamist ja vaatamist. Meie meelest pole me õigel teel, kui meil pole tunnet ja otsime pidevalt enda seest mõnd märki, mis selle sündmuse kasuks räägiks; aga otsustus ei käi tunde, vaid usu järgi.“ – Ellen G. White, „Valitud kuulutused“, 2. raamat, lk 242.

**Küsimused aruteluks:**

`1. Mida tähendab, et Jeesus „kaalub ja mõõdab iga katsumust“? Kuidas aitab see teadmine oodata?`

`2. Palu klassis olevatel inimestel rääkida omaenda kannatlikult ootamise kogemusest. Millised olid nende hirmud ja rõõmud? Kuidas nad toime tulid? Mida õppisid? Milliste tõotuste külge klammerdusid?`

`3. Mida saate kogudusena või klassina teha selleks, et aidata kaasinimesi, kes ootavad tulekuumuses Jumala aega millegi toimumiseks?`

`4. Millist osa täidab kannatlikkuse arendamise juures palve? Kas on kedagi, kelle pärast saad palvetada, et Vaim arendaks tema elus kannatlikkust?`

---

Annetus >> Peakonverents / Maailmamisjon [toeta.advent.ee](https://toeta.advent.ee/)

Päikeseloojang 19.56