---
title: Ootamine sulatustiiglis
date: 03/09/2022
---

### Selle nädala õppeaine
Rm 15:4, 5; Rm 5:3–5; 1Sm 26. ptk; Ps 37:1–11.

> <p>Juhtsalm</p>
> „Aga Vaimu vili on… pikk meel“ (Gl 5:22).

Teadlased tegid katse nelja-aastaste lastega ja vahukommidega. Teadlane selgitas igale lapsele, et too saab ühe vahukommi. Juhul kui laps ootas kommi söömisega, kuni teadlane ära käis ja tagasi tuli, pidi ta saama veel teise kommi. Osa lapsi pistis vahukommi suhu kohe, kui teadlane lahkus, teised ootasid. Erinevused märgiti üles.

Teadlased jälgisid neidsamu lapsi kuni teismeikka jõudmiseni. Tuli välja, et need, kes olid oodanud, kohanesid paremini, õppisid paremini ja olid endas kindlamad kui need, kes polnud oodanud. Paistis, et kannatlikkus näitas inimloomuses midagi suuremat, midagi tähtsamat. Pole siis ime, et Issand palub meil seda juurutada.

Sellel nädalal vaatame, mis võib olla ühe kõige keerukama tiigli – ootamise tiigli – taga.

Pilk nädalale: Miks peab mõnikord nii kaua midagi ootama? Mida õpime kannatlikkuse kohta tulekuumuses?

_Selle nädala õppetükki õppides valmistud hingamispäevaks, 10. septembriks._