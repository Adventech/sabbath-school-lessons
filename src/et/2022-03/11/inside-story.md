---
title: Misjonilugu
date: 09/09/2022
---

#### Viimane rünnak

_Kirja pannud Andrew McChesney._

Kaks nädalat enne isa ristimist vihastas ta reede õhtul seletamatul kombel pärast seda, kui väikese piibliuurimisgrupi moodustanud külalised olid lahkunud ta kodust Manaus, Brasiilias. Ta teatas, et magab elutoas.

Öö oli tavapärasest pimedam. Ümbruskonnas oli elekter ära ning majad ja tänavad olid pilkases pimeduses.

Umbes kell üks öösel ärkas Junior hääle peale, mis kriiskas, et isa ei lasta ristimisele.

Junior oli hirmul ega teadnud, mida teha. Ta püsis oma toas, et näha, mis saab edasi.

See hääl kriiskas jälle ja ütles, et isa ei lasta ristimisele.

Junior ootas.

Ta kuulis kedagi oma tuppa tulevat.

„Palun, poeg, palveta koos minuga,“ ütles isa. „Vaenlane ründab jälle.“

Rääkima hakkas teine hääl. „Mida te teete?“ Küsijaks oli ema. Kui ta elutoast kiljatusi kuulis, oli ta langenud põlvedele ja hakanud palvetama. Nüüd tegi ta isale ja Juniorile üleskutse koos temaga anuda, et Jeesus kihutaks kurjad vaimud minema.

Pärast mõnd palves oldud minutit pani ema ette astuda majast välja, kus nad võiksid sumedas kuuvalguses üksteist näha.

Õues ütles isa, et tal on janu. Junior läks hea meelega majja tagasi, et tuua klaasitäis vett. Köögis märkas ta põrandal salapärast tumedat laiku. Kutsunud ema, osutas ta laigule ja küsis: „Mis see on?“ Ema kummardus põrandale vaatama. „Need on juuksed!“ ütles ta.

Nad läksid õue tagasi ning Junior ja ema vaatasid isa terasemalt. Tal oli peas mitu salku juukseid puudu. Justkui oleks keegi võtnud käärid ja lõiganud suvaliselt tema juukseid.

Isa puudutas kätega pealage ja võpatas.

„Mul tuleb oma pead raseerida,“ ütles ta. „Sellest pole midagi, kui ma kiilas olen.“

Kui päike hingamispäeva hommikul tõusis, tundis isa kohutavat väsimust. Ta oli kurjade vaimude öise rünnaku järel ebatavaliselt nõrk, justkui oleks ta tugevasti peksa saanud. Ta otsustas kirikusse minemise asemel kodus palvetada.

Pärast seda, kui ema ja Junior läksid, palvetas ta: „Jeesus, ära luba neil mu keha üle võimust saada. Palun ole mulle väga lähedal. Ma ei taha enam nende valduses olla.“

Ta avas oma Piibli ja luges Psalmi 37:5: „Anna oma tee Issanda hooleks ja usalda Teda ja Tema viib sind sellest läbi“ (NKJV).

Isa sai aru, et Jeesus käskis tal mitte karta. Jeesus ise saadab teda ristimisele. Ja tõepoolest ei võtnud kurjad vaimud pärast seda reede ööd enam kunagi isa oma valdusesse. Aga ta kuulis neid ikka veel.

_Sinu kolmeteistkümnenda hingamispäeva annetus aitab Lõuna-Ameerika divisjonis avada kaheksa kogudust, neli neist Brasiilias, kus elab isa (Eduardo Ferreira dos Santos) oma perega._