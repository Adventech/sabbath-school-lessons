---
title: Jumala määratud ajal
date: 05/09/2022
---

`Loe Rm 5:6 ja Gl 4:4. Mida räägitakse siin Jumala ajastusest?`

Paulus ütleb neis salmides, et Jeesus suri meie eest määratud ajal. Aga Paulus ei ütle meile, _miks määrati_ just selline aeg. Väga lihtne on neid salme lugeda ja imestada, _miks ootas Jeesus tuhandeid_ _aastaid, enne kui Ta tuli maa peale patuga lõpparvet tegema –_ _eks saanud universum juba ammu enne seda aru, et patt_ _oli väga paha?_ Võime ka küsida, miks ootab Jeesus oma teise tulekuga. Samuti võime küsida, miks ootab Issand nii pikalt mu palvele vastamisega.

`Mõtle näiteks 70 prohvetlikust nädalast rääkivale ettekuulutusele Tn 9:24–27, mis osutab Jeesusele kui Messiale (kui vaja, loe see uuesti läbi). Kui pikk see ajalõik oli? Mida räägib see vajadusest õppida Jumala ajaarvestusega leppima, isegi kui midagi tundub meie meelest palju aega võtvat?`

Sellel, miks peame mõnikord ootama, on mitu tähtsat vaimulikku põhjust. Esiteks, võib ootamine pöörata meie tähelepanu ära „sündmustelt“ ning tuua taas fookusse Jumala. Teiseks võimaldab ootamine saada meil selgema pildi oma motiividest ja soovidest. Kolmandaks kasvatab ootamine sihikindlust – vaimset vastupidavust. Neljandaks avab ootamine ukse paljude vaimsete tugevuste arendamiseks, nagu näiteks usk ja usaldus. Viiendaks võimaldab ootamine panna Jumalal kokku suurema pildi. Kuuendaks ei pruugi me ootamise põhjust isegi teada, seega õpime elama usust. Kas oskad lisada veel mõne ootamise põhjuse?

`Milliseid näiteid leiad Piiblist Jumala tegutsemise kohta Temale sobival ajal, mis aitavad sul õppida usaldama, et Ta teeb sinugi jaoks parima just õigel ajal? (Mõtle näiteks Aabrahamile ja Saarale ning tõotatud pojale.) Küsi endalt samas: „Võib-olla lükkan ma mõne oma tegevusega edasi vastust palvele, mis võinuks saada vastuse juba tükk aega tagasi?“`