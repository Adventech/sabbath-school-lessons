---
title: Tasadus sulatustiiglis
date: 27/08/2022
---

### Selle nädala õppeaine
Hs 24:15–27, 2Ms 32:1–14, Mt 5:43–48; 1Pt 2:18–25; Ps 62:2–9.

> <p>Juhtsalm</p>
> „Õndsad on tasased, sest nemad pärivad maa“ (Mt 5:5).

Kuuleme sõna _tasane_ üsna harva, välja arvatud ehk siis, kui loeme Moosesest või õpime õndsakskiitmisi. Pole raske ära arvata, miks. Ühe selgituse järgi on tasadus „vigastuste talumine kannatlikult ja ilma pahameeleta“. Pole ime, et me sellest eriti midagi ei kuule; see on iseloomujoon, millest praegusaja kultuuris vaevalt lugu peetakse. Mõnikord tõlgitakse Piiblis seda sõna kui „alandlik“. Paraku pole ka alandlikkus enamikus kultuurides ihaldusväärne iseloomujoon.

Aga tasadus, vigastuste talumine kannatlikult ja ilma pahameeleta, on üks Jeesuse ja Tema järelkäijate jõulisim iseloomujoon. Ometi pole see iseenesest lõppeesmärk: tasane meelsus on võimas relv nende käes, kes on valu ja kannatuste keskel. Sulatustiigel on tõesti väga hea koht südame tasaduse õppimiseks, sest oma tasaduse ja valu kaudu võime võimsalt tunnistada Jumalast.

Pilk nädalale: Kuidas on omavahel seotud kannatus ja tasadus? Kuidas on meie tasadus ja valu kaasinimestele tunnistuseks? Kuidas saab tasadus olla kristlase jaoks tõeline tugevus, mitte nõrkus?

_Selle nädala õppetükki õppides valmistud hingamispäevaks, 3. septembriks._