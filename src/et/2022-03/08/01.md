---
title: Nähes nähtamatut
date: 13/08/2022
---

### Selle nädala õppeaine

Rm 8:28–39; Jh 14:1–14; Ef 1:18–23; Js 40:27–31.

> <p>Juhtsalm</p>
> „Usus jättis ta maha Egiptuse, kartmata kuninga raevu, sest otsekui nähes nähtamatut, püsis ta vaprana“ (Hb 11:27).

Usu mõiste on heebrealastele kirjutatud kirjas päris sisutihe. „Usk on loodetava tõelisus, nähtamatute asjade tõendus“ (Hb 11:1). / „Usk on kindlustunne selles, mida me loodame, ja veendumus selles, mida me ei näe“ (NIV). Kuidas olla kindlad milleski, mida me ei näe? Sellepärast ongi juhtsalmiks Moosese näide: „Ta püsis vaprana, sest ta nägi Teda, kes on nähtamatu“ (Hb 11:27, NIV).

Veelgi keerulisem on hakkama saada teadmisega, et lisaks üleskutsele näha headel aegadel Teda, kutsutakse meid nägema „nähtamatut“ just siis, kui kõik on korrast ära. Vajame selleks usku, Kristuse-sarnast usku, mille kujundab tõde Jumalast ja Jumala riigist. Meie Isa headus, Jeesuse nime vägi, ülestõusmise vägi ja Jumala kaastunne on väga olulised tõed, mis võimaldavad meil vankumatuks jääda, kui oleme tulekuumuses ja võime olla kiusatud kõiges kahtlema.

Pilk nädalale: Millised Jumala kohta käivad tõed aitavad meil välja kannatada kõige hullemadki olukorrad?

_Selle nädala õppetükki õppides valmistud hingamispäevaks, 20. augustiks._
