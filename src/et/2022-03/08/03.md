---
title: Jeesuse nimel  
date: 15/08/2022  
---

„Kui te midagi minult palute minu nimel, siis ma teen seda“ (Jh 14:14).

Jeesuse aeg jüngritega oli otsa lõppemas. Tema, kes oli neid toetanud ja julgustanud, läks taevasse ning jüngrid olid segaduses ja jõuetud. Aga kuigi nad ei saanud Teda enam füüsiliselt näha, andis Jeesus neile tähelepanuväärse tõotuse.

`Loe Jh 14:1–14. 13. ja 14. salmis tõotab Jeesus teha meile „kõike“, mida Tema nimel palume. Sellepärast lisame peaaegu alati oma palve lõppu fraasi „Jeesuse nimel, aamen“.`

`Kui me nii ütleme, siis mida me tavaliselt sellega mõtleme? Mida pidas Jeesus silmas, kui Ta julgustas meid sedasi palvetama? Millised vihjed neis salmides aitavad meil mõista, mida Ta mõtles?`

Kui meie palve on „Jeesuse nimel“, võime olla kindlad, et kogu taevane masinavärk töötab meie heaks. Me ei pruugi näha ingleid kõikjal enda ümber tegutsemas. Aga nad tegutsevad, saadetuna Jeesuse nimel taevaselt troonilt, et täita meie palutut.

Mõnikord, kui palvetame Jeesuse nimel, avame silmad ja ootame, et kõik meie ümber oleks teisiti, aga kõik on ikka vanaviisi. Jumala vägi võib avalduda küll vapustavalt, nagu siis, kui Jeesus vaigistas tormi, kuid see võib tulla ka vaikselt, märkamatult, nagu siis, kui Jumala vägi andis Jeesusele jõudu Ketsemanis. Midagi vapustavat ei pruugi järsku juhtuda, kuid see ei tähenda, et Jumal ei tegutseks meie heaks.

`Loe veelkord Jh 14:1–14. Kui loed, kujuta ette, et Jeesus ütleb seda otse sulle, näost näkku. Millist lootust ja julgustust need tõotused pakuvad? Samas küsi endalt: „Mis võib mu elus takistada nende tõotuste täitumist minu jaoks? Milliseid muutusi pean oma südames tegema?“`