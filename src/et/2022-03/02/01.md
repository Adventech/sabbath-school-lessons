---
title: Tulekuumuses  
date: 02/07/2022  
---

### Selle nädala õppeaine

1Pt 4:12–19; 1Pt 5:8–11; Rm 1:21–32; Jr 9:6–15; 2Kr 12:7–10.

> <p>Juhtsalm</p>
> „Armsad, ärge võõrastage enestes tulekuumust, millega teid pannakse proovile, nii nagu sünniks teile midagi võõrast, vaid rõõmustage, et nii nagu te olete Kristuse kannatuste osalised, võite rõõmuga hõisata ka tema kirkuse ilmumisel“ (1Pt 4:12, 13).

Keemialaborites pannakse tihtilugu erinevaid aineid väikestesse anumatesse ja kuumutatakse äärmuslike temperatuurideni. Sedamööda, kuidas anum kuumeneb, need ained – olenevalt koostisest – kas sulavad, susisevad, pragisevad või põlevad heleda leegiga.

Sõnaraamatu järgi on „sulatustiigel“ (1) nõu ainete sulatamiseks, mille tarvis läheb vaja väga suurt kuumust; (2) raske läbikatsumine; (3) koht või olukord, mille puhul koondatud jõudude vastastikune toime põhjustab muutuse või arengu.

Need definitsioonid aitavad meil heita pilku sellele, mis toimub meie vaimulikus elus. Käesoleval nädalal suuname valgusvihu nii mõnelegi põhjusele, miks leiame end äkitselt surve alt ja sellistest katsumustest, mis muudavad, arendavad ning kasvatavad meie iseloomu. See aitab mõista, mida teeb Jumal meie elus, nii et kui satume sulatustiiglisse, on meil ettekujutus, kuidas reageerida.

Pilk nädalale: Millistel põhjustel kogeme elu jooksul raskeid aegu?

_Selle nädala õppetükki õppides valmistud hingamispäevaks, 9. juuliks._