---
title: Toetav Mõte  
date: 08/07/2022  
---

Loe artiklit Ellen G. White, „Effectual Prayer“, 18. nov 1903 „Signs of the Times“; „Piibli kommentaarid, SPA poolt välja antud“, 4. kd, lk 1182 Ellen G. White’i kommentaarid; „My Life Today“ peatükki „God Permits Trial and Affliction to Purify Me“, lk 92.

„Tema, kes näeb inimsüdameid, tunneb nende iseloomu paremini kui nad ise. Ta näeb, et mõnel on võimeid ja vastuvõtlikkust, mida õigesti suunatuna saaks kasutada Tema töö edendamiseks. Ta seab oma ettenägelikkuses need inimesed erinevatele positsioonidele ja mitmetesse olukordadesse, et nad võiksid avastada oma iseloomupuudused, mis on nende eest varjatud olnud. Ta annab neile võimaluse neid puudusi parandada ja muuta end Tema teenimise jaoks sobilikuks. Sageli lubab Ta kannatuste tulel neid rünnata, et nad võiksid puhtaks saada.“ – Ellen G. White, „Tervise teenistuses“, orig lk 471.

**Küsimused aruteluks:**

1. Tõepoolest on raske oma patu tagajärgi lõigata. „Kas ma saan veel kunagi suhted Jumalaga korda?“ küsime siis. Milliste tõotustega julgustab Jumal meid sellistel aegadel vastu pidama ja mitte alla andma? (Vaata, mida kirjutab Paulus hiljem Rm 5:1–11.) Mida ütled kellelegi, kes sinult niimoodi küsib?

2. Mida peab Ellen G. White silmas „[Jumala] ettenägelikkuse“ all? Kuidas see toimib? Kuidas tead, et miski toimub Jumala ettenägevusel? Millised Jumala „ettenägevuse“ teod on toonud su ellu katsumusi? Arutlege klassis, mida te sel korral õppisite. Kuidas aidata kedagi, kes mõtleb, kas mõni sündmus on tõepoolest „Jumala ettenägevus“?

3. Kui tead kedagi, kes on just praegu sulatustiiglis, kas on (või peaks olema) siis tähtsust sellel, mis ta tulekuumusesse viis? Kuidas tuleb sul sellesse inimesse ja tema kannatustesse suhtuda, olenemata tiiglisse sattumise põhjusest?

4. Üks kristlasest noormees Lõuna-Ameerikast läbis kibeda katsumuse. Kui see oli möödas, kolis ta Euroopasse ja teatas hiljem: „Jätsin oma surnukeha Lõuna-Ameerikasse.“ Mida see tähendab? Miks peame kõik teatavas mõttes jätma oma surnukeha kuhugi maha? Millist osa etendavad selles protsessis katsumused?

5. Plaanige klassis külastada haiglat või mõnd muud kohta, kus saate olla abiks, lohutuseks ja rõõmustuseks neile, kes on mis tahes põhjusel sulatustiiglis.

---
  
Annetus >> Peakonverents - maailmamisjon [toeta.advent.ee](https://toeta.advent.ee/)
  
Päikeseloojang 22.26