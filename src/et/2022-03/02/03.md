---
title: Saatana tiiglid
date: 04/07/2022
---

„Olge kained, valvake! Teie süüdistaja, kurat, käib ringi nagu möirgav lõvi, otsides, keda neelata“ (1Pt 5:8).

`Loe seda salmi. Millise sõnumi siit saame? Küsi endalt: „Kui tõsiselt ma neid sõnu võtan?“ Mida sa oma elus teed, mis näitab, kas võtad neid sõnu tõsiselt?`

Oled sa kunagi jälginud näljast lõvi? See on hirmuäratav, sest sa tead, et ta võib kinni püüda ja ära süüa, mida iganes tahab. Peetrus ütleb, et Saatan luusib ringi sarnasel viisil. Vaata ringi ja sa näed tema tapaiha tagajärgi. Kõikjal on surm, kannatused ning moraali ja väärtushinnangute väänamine. Saatana töö nägemise eest ei saa põgeneda.

`Loe 1Pt 5:8–11. Kuidas tuleb kristlastel Saatana ringiluusimisele reageerida?`

`Mida lubab Jumal kannatajate heaks teha? 1Pt 5:10.`

Peetruse sõnade taustaks on Saatana rünnakud kristliku usu vastu. Aga, nagu oleme maininud, tegutseb Saatan mitmel moel. Ning kuigi peame olema teadlikud oma vaenlase olemasolust ja jõust, ei tohiks see meid iial araks muuta, sest meil tuleb alati meeles pidada, et Jeesus on Saatana võitnud. Saatan on võidetud vaenlane ning seni, kuni oleme ühenduses Jeesusega ja klammerdume usus Tema külge, ei saa Saatan meid kunagi võita. Risti tõttu on Kristuse võit meie võit.

`Mõtle, mil viisil Saatan veel valu tekitab. Kuidas aitab 1Pt 5:8–11 lugemine meil toime tulla ängiga, mida kogeme seetõttu, et elame Saatana laastatud patuses maailmas?`