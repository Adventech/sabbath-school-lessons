---
title: Jumal ja inimene käsikäes
date: 01/08/2022
---

Mis on sinu suurim saavutus? Ükskõik, mis see on, ei teinud sa seda ilmselt ära lihtsalt hommikul voodist välja ukerdades. Kui tahame elus midagi väärtuslikku korda saata, kulub selleks aega ja jõupingutusi. Teisiti pole ka Kristuse jüngriks olemisega.

`Loe Kl 1:28, 29. Paulus räägib küll, et Jumal tegutseb temas, aga mil viisil tõstab ta esile inimese jõupingutused? Vaata ka 5Ms 4:4; Lk 13:24; 1Kr 9:25; Hb 12:4.`

Kl 1:29 on kirjas väga huvitav arusaam sellest, kuidas Paulus näeb koostööd Jumalaga. Ta ütleb, et ta võitleb – aga Jumala väega.

Siin kasutatakse väljendit „teen tööd“ (1926) ehk „näen vaeva“ (1997), mis tähendab „töötan väsimuseni“. Seda sõna kasutati eelkõige treeniva atleedi kohta. Järgmisena esineval sõnal „võitlen“ on mõnes keeles tähendusvarjund „pingutan piinarikkalt“. Niimoodi maalitakse sõnadega pilt atleedist, kes võidu nimel kõigiti pingutab. Siis aga pöörab Paulus oma mõtte ümber; Pauluski ei pinguta iseenesest, vaid ta pingutab kõigega, mida Jumal talle annab. Saame Pauluse misjonitöö kohta teha lihtsa järelduse – ta tegi oma tööd ühtaegu nii Jumala väega kui ka suure isikliku jõupingutuse ja distsipliiniga. Täpselt samamoodi saab Kristuse iseloom kujuneda välja meis.

Pidagem seda meeles, sest elame maailmas, kus tahame saada üha rohkem aina vähema vaevaga. Selline mõttekäik on hiilinud ka kristlusesse. Osa kristlikke evangeliste lubab, on vaja ainult uskuda ning Püha Vaim langeb inimese peale hämmastava üleloomuliku väega ja teeb suuri imetegusid. Kuid see on ohtlik pooltõde, sest juhib inimesed järeldama, et meil on vaja mugavalt oma kohal istudes ainult oodata Jumala väe tulekut!

`Milline on sinu kogemus pingutusega, millest Paulus siin räägib? Mida on pannud Jumal su südamele, et selle kallal võidelda? Kuidas õpid alluma Jumala tahtele?`