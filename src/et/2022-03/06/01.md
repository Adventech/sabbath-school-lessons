---
title: Võideldes täiest jõust
date: 30/07/2022
---

### Selle nädala õppeaine
Jh 16:5–15; Kl 1:28, 29; 1Pt 1:13; Mt 5:29; 1Ms 32. ptk.

> <p>Juhtsalm</p>
> „Selle nimel näen visalt vaeva, võideldes täiest jõust, millega Kristus minu sees vägevasti tööd teeb“ (Kl 1:29).

Ühes jutusaates olid koos mees ja naine. Mõlemad teadsid oma kogemusest, mis tunne on, kui su laps mõrvatakse. Naise poeg oli tapetud 20 aastat tagasi ning ema viha ja kibedus oli jätkuvalt sama suur nagu enne. Mees oli täielik vastand. Mõni aasta tagasi olid terroristid mõrvanud tema tütre. Ta rääkis sellest, kuidas ta tapjatele andestas ja kuidas Jumal oli tema valu ümber kujundanud. Kuigi valu oli hirmus, oli mehest saanud näide selle kohta, kuidas Jumal võib tuua paranemise meie elu kõige süngematesse hetkedesse.

Kuidas reageerisid kaks inimest nii erinevalt? Kuidas vaimulik muutus kristlase elus ilmneb ning mismoodi võimaldab see elu sulatustiiglites pigem küpsemaks saada, mitte masenduda?

Pilk nädalale: Milline osa võitluses enese mina ja patuga on meie tahtmistel ja tahtejõul? Kuidas hoiduda veast lasta oma tunnetel valitseda otsuste üle, mida langetame? Miks tuleb meil tulekuumuses visalt jätkata ja mitte alla anda?

_Selle nädala õppetükki õppides valmistud hingamispäevaks, 6. augustiks._