---
title: Sureb nagu seeme
date: 10/09/2022
---

### Selle nädala õppeaine
Fl 2:5–9; Rm 12:1, 2; 1Sm 2:12–3:18; 1Sm 13:1–14; Sk 4:1–14.

> <p>Juhtsalm</p>
> „Tõesti, tõesti, ma ütlen teile, kui nisuiva ei lange maasse ega sure, siis see jääb üksi, aga kui see sureb, siis see kannab palju vilja“ (Jh 12:24).

Jeesuse võrdpilt nisuiva suremisest kujutab omanäoliselt meie allumist Jumala tahtele. Esiteks räägitakse langemisest. Nisukõrre küljest langev iva ei kontrolli vähimatki, kuhu või kuidas see pinnasesse langeb. Ival puudub võime kontrollida, millisesse pinnasesse langeda ja kuidas sinna tungida.

Teiseks räägitakse ootamisest. Mullas lamav iva ei tegele tulevikuga. Ival „pole aimugi“, milline näeb välja tulevik, sest tegu on pelgalt nisuivaga.

Kolmandaks räägitakse suremisest. Ivast saab nisukõrs ainult siis, kui lakkab turvaline ja mugav ivaks olemine. Iva peab „surema“; senine olek peab lakkama, et sellest saaks seeme, millest võrsub viljakandev taim.

Pilk nädalale: Miks on meil Jumala tahet väga raske omaks võtta, kuigi teame, et see on meie jaoks parim? Missuguse alistumise eeskuju jättis meile Kristus? Kuidas rakendub võrdlus nisuivaga sinu elus?

_Selle nädala õppetükki õppides valmistud hingamispäevaks, 17. septembriks._