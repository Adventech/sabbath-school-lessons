---
title: Alistuda, et teenida
date: 11/09/2022
---

`Loe Fl 2:5–9. Milline tähtis sõnum on neis salmides meie jaoks?`

Tänapäeva kultuur õhutab meid nõudlikud olema ja oma õigusi maksma panema. Kõik see on hea ja sageli peabki nii olema. Aga nagu Jeesuse puhul, võib Jumala tahe paluda ka meil loobuda vabatahtlikult oma õigustest, et teenida Isa viisil, millel on Jumala riigis igavene mõju. Oma õigustest loobumise protsess võib olla keeruline ja ebamugav ning see tekitab tulekuumuse.

Vaata, kuidas Jeesus nii tegi (Fl 2:5–8). Need salmid räägivad kolmest sammust, mida Ta astus, kui Ta Isa tahtele alistus. Ja alustuseks paneb Paulus meie südames kripeldama sõnad: „Mõtelge iseenestes sedasama, mida Kristuses Jeesuses“ (Fl 2:5).

Selleks, et Jeesus saaks meid päästa, loobus Ta võrdsusest Isaga ning tuli maa peale inimkujul ja vastavate kitsendustega (Fl 2:6, 7)

Jeesus ei tulnud kuulsa ega silmapaistva inimesena, vaid teiste inimeste sulasena (Fl 2:7).

Inimeste teenijana ei elanud Jeesus rahulikku ega pikaealist elu, vaid sai „kuulekaks surmani“. Tema surmgi ei olnud üllas ega hiilgav. Jah, Ta oli „kuulekas surmani, pealegi ristisurmani“ (Fl 2:8).

Millistes eluvaldkondades on Jeesus meile eeskujuks? Kui õigused ja võrdsus on head ja vajavad kaitsmist, siis kuidas seletad loogikat, et mõnikord on vaja neist loobuda? Loe nüüd Fl 2:9. Mismoodi aitab see salm meil aru saada Isa tahtele alistumise loogikast?

`Palu tarkust Pühalt Vaimult, küsides: „Millistest õigustest pean ma just praegu kinni, mis tegelikult takistavad mul alistumast Jeesuse tahtele, et teenida oma perekonda, kogudust ja ümberkaudseid inimesi? Mil määral olen valmis taluma ebamugavusi, et kaasinimesi veel mõjusamalt teenida?“`
