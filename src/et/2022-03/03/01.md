---
title: Linnupuur
date: 09/07/2022
---

### Selle nädala õppeaine
2Ms 14. ptk; 2Ms 15:22–27; 2Ms 17:1–7; Õp 3. ptk; Lk 4:1–13; 1Pt 1:6–9.

> <p>Juhtsalm</p>
> „Sellest päästest te rõõmustate üliväga, ehkki praegu peate mõnda aega kurvastama mitmesugustes kiusatustes“ (1Pt 1:6).

„Päevavalguses ja teisi muusikahelisid kuulates ei laula puurilind laulu, mida isand talle õpetada püüab. Ta laulab katke siit, jupikese sealt, kuid mitte kunagi eraldi tervet meloodiat. Isand katab puuri kinni ja paneb selle kuhugi, kus lind kuuleb ainult seda ühte laulu, mida ta peab laulma. Pimedas püüab ta üha uuesti laulda laulu, kuni see on selge, ning ta toob kuuldavale täiusliku meloodia. Seejärel tuuakse lind välja ja sellest ajast peale suudab ta ka valguse käes seda laulu laulda. Samamoodi käitub Jumal oma lastega. Tal on meile õpetada üks laul ning kui me oleme selle kannatusevarjude keskel ära õppinud, suudame seda sestpeale laulda kogu aeg.“ – Ellen G. White, „Tervise teenistuses“, orig lk 472.

Pööra tähelepanu tõsiasjale, et isand ise viib linnu pimedasse.

Kerge on mõista, et Saatan põhjustab valu, kuid kas Jumal paneb meid aktiivselt sulatustiiglitesse, kus tunneme segadust või valu?

**Pilk nädalale**: Milliseid näiteid saad Piiblist tuua, kus Jumal juhtis oma rahva kogemusse, millega kaasnesid Tema teadmist mööda kannatused? Mida sa arvad, millist uut laulu tahtis Ta neile õpetada?

_Selle nädala õppetükki õppides valmistud hingamispäevaks, 16. juuliks._
