---
title: Toetav Mõte
date: 15/07/2022
---

Loe Ellen G. White’i raamatust „Patriarhid ja prohvetid“ peatükke „Egiptusest väljaminek“, orig lk 281–290, ja „Punase mere kaldalt Siinai mäeni“, orig lk 291–302; raamatust „Ajastute igatsus“ peatükki „Kiusatus“, orig lk 114–123.

„Aga vanasti viis Issand oma rahva Refidimi ja Tema valikul võib Ta ka meid sinna juhtida, et meie ustavus proovile panna. Ta ei too meid alati meeldivatesse kohtadesse. Kui Ta seda teeks, unustaksime oma sõltumise Temast kui meie aitajast. Ta igatseb ennast meile avaldada ja ilmutada meie käsutuses olevaid rohkeid varusid ning Ta lubab katsumusel ja pettumusel tulla, et tajuksime oma abitust ja õpiksime hüüdma abi pärast Tema poole. Tema saab panna värskendavad veed voolama kivikõvast kaljust. Enne, kui vaatame Jumalat palgest palgesse, kui näeme nii, nagu meid nähakse, ja tunnetame, nagu meid tunnetatakse, ei tea me iial, kui palju koormaid on Ta meie eest kandnud ja kui palju koormaid oleks Ta heal meelel kandnud juhul, kui oleksime lapselikus usus toonud need Tema kätte.“ – Ellen G. White, „Refidim“, ajakirjast „Advent Review and Sabbath Herald“, 7. apr, 1903.

**Küsimused aruteluks:**

`1. Räägime kiusatusest sageli kui millestki isiklikust. Ühest küljest on niisugune lähenemine õige. Samas, kas on ka ühiseid kiusatusi, mille vastu tuleb meil end kogudusena või kohaliku koguduse perena ühiselt kaitsta? Kui jah, siis milliseid?`

`2. Palu neil, kes on valmis rääkima, jutustada mõnest „ebameeldivast kohast“, kuhu nad toodi. Miks oli see koht ebameeldiv? Kui neil tuleks täna taas midagi sellist kogeda, kas nad näeksid olukorda teisiti?`

`3. Saame kõik aru sellest põhimõttest, et Jumal lubab katsumustel meid puhastada ja täiustada. Kuidas aga mõista katsumusi, mis näivad täiesti tarbetud – näiteks saab keegi autoavariis surma? Püüdke klassis läbi arutada võimalikud vastused.`

`4. Võtke klassis aega üksteise eest palvetamiseks, et igaüks võiks saada julguse taluda katsumusi ja jääda ustavaks.`

`5. Kas su klass tunneb kedagi, kes on katsumuste tõttu teelt eksinud? Kui jah, siis mida saate koos päriselt teha, et aidata sel inimesel tagasi tulla?`

---

Annetus >> Kohalik kogudus [toeta.advent.ee](https://toeta.advent.ee/)

Päikeseloojang 22.16
