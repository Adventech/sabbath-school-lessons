---
title: Jeesuse viimased sõnad
date: 19/07/2022
---

Jeesus oli Jeruusalemmas ja Tema surmani polnud palju aega jäänud. Matteuse evangeeliumi järgi olid Jeesuse viimasteks õpetusteks enne paasapüha tähendamissõnad, mida Ta jüngritele rääkis. Nende hulgas olid ka lood kümnest neitsist ning lammastest ja sikkudest. Need tähendamissõnad juhendavad, kuidas elada Jeesuse tulekut oodates. Seepärast on need tänapäeval – mil näeme Jeesuse peatse tuleku märke kõikjal enda ümber – kohasemad kui iial varem.

Kümne neitsi tähendamissõna puhul (Mt 25:1–12) toovad paljud kommentaatorid esile, et õli sümboliseerib Püha Vaimu. Ellen G. White on sama meelt, kuid ütleb ühtlasi, et õli sümboliseerib iseloomu ja seda ei saa keegi teine meie jaoks hankida.

`Loe tähendamissõna läbi. Kuidas muutub loo mõte olenevalt sellest, kas näed õli Püha Vaimu või iseloomu sümbolina? Milline on selle loo tähendus sinu jaoks siis, kui õli kujutab Püha Vaimu, ja milline siis, kui õli kujutab Kristuse-sarnast iseloomu?`

`Püha Vaim:`

`Iseloom:`

`Loe Mt 25:31–46 tähendamissõna lammastest ja sikkudest. Mille alusel eraldatakse lambad sikkudest?`

Märkad, et kuningas eraldab lambad sikkudest nende tegevuse, nende iseloomu põhjal. Jeesus ei õpeta sellega pääsemist tegude kaudu, küll aga näeme, millise tähtsusega on lunastusplaanis iseloomu arendamine ning kuidas peegeldub pääste nende elus ja iseloomus, keda Kristus tõesti päästab.

`Öeldakse, et „iseloomu näitab see, milline on inimene pimedas“. Mis laadi inimene oled sa siis, kui sa pole kellegi silma all? Mida räägib vastus sulle muutustest, mida teha tuleb?`