---
title: Toetav Mõte
date: 12/08/2022
---

Toetav mõte: Loe Ellen G. White’i raamatust „Kasvatus“ peatükki „Tulevase maailma kool“, lk 301–309; raamatust „Tervise teenistuses“ peatükki „Abi argipäevaks“, orig lk 470, 471.

„Iga inimese elus tuleb ette kibeda pettumuse ja äärmise julgusetuse aegu – päevi, mil meid täidab mure ning näib raske uskuda, et Jumal on ikka veel oma maiste laste helde Heategija; päevi, mil raskused pigistavad hinge ning surm tundub elust paremana. Siis lõdvendavad paljud klammerdumist Jumalasse ning langevad kahtluste vangistusse ja uskmatuse ahelaisse. Kui me suudaksime sellistel aegadel märgata Jumala ettenägevust, näeksime ingleid, kes püüavad meid päästa meie eneste käest ning asetada meie jalgu iidsetest mägedest kindlamale alusele. Siis voolaks meisse uus usk ja elu.“ – Ellen G. White, „Prohvetid ja kuningad“, orig lk 162.

**Küsimused aruteluks:**

1. Ellen G. White ütleb, et „kõik“ meist kogevad „kibeda pettumuse ja äärmise julgusetuse aegu“. Kui hästi märkame sellisel ajal üksteist? Kuidas õpime selliste kibedate kogemuste keskel olema üksteise jaoks paremad lootusesaadikud?

2. Vaadake klassis üle vastused neljapäevase osa viimasele küsimusele. Mis oli su elus teistmoodi, kui hoidsid kogu aeg meeles Jumala läheduse tegelikkust?

3. Lugege klassis kõva häälega ette Iiobi raamatu 38.–41. peatükk. Millise pildi Jumalast see lõik esitab? Mida saad siit teada, mis pakub lootust ja julgust? Kuidas sobitub sellesse pilti hingamispäev? Kuidas aitab hingamispäev meil silme ees hoida Jumala olemust ja iseloomu?

4. Meie elu muutev lootus pärineb taevast. Seega võime palvetada, et meie igaühe ellu tuleks lootus. Võta aega palvetada nende pärast, kes on viimasel ajal kõikuma löönud, et nende lootus uueneks. Mida saad veel teha kaasinimeste heaks, kes on lootusele käega löömas?

5. Küsi, kas keegi tahab meenutada mõnd aega oma elus, mil meeleheide ja katsumused hakkasid lootust ja usku röövima. Mis tõi ellu pöördepunkti? Mida saame üksteisega jagada, mis aitab siis, kui oleme ise kahtlustes ja meeleheites?

---

Annetus >> Eesti liidu ehitusfond [toeta.advent.ee](https://toeta.advent.ee/)

Päikeseloojang 21.15
