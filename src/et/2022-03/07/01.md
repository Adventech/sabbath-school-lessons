---
title: Hävimatu lootus
date: 06/08/2022
---

### Selle nädala õppeaine
Ha 1:1–4; Ii 38.–41. ptk; Js 41:8–14; Jr 29:1–10; Hb 12:1–13.

> <p>Juhtsalm</p>
> „Aga lootus ei jäta häbisse, sest Jumala armastus on välja valatud meie südamesse Püha Vaimu läbi, kes meile on antud“ (Rm 5:5).

Kirikus naeratavatest inimestest ümbritsetuna on kerge rääkida ja laulda lootusest. Aga kui leiame end sulatustiiglist, ei tule lootmine enam sugugi kergelt. Olukordade survel hakkame kahtlema kõiges, iseäranis Jumala tarkuses.

Ühes oma raamatus kirjutab C. S. Lewis väljamõeldud lõvist. Keegi raamatutegelane tahab selle lõviga kohtuda ja küsib, kas lõvi on taltsas. Talle öeldakse, et lõvi ei ole taltsas, „aga ta on hea“.

Kuigi me ei saa Jumalast alati aru ja Ta näib toimivat ettearvamatult, ei ole Jumal seepärast veel meie vastu. Me ei näe lihtsalt tervikpilti. Küll aga valmistab meile raskusi eeldus, et rahu, kindlustunde ja lootuse tagab see, kui Jumal on arusaadav ja ettearvatav. Meie meelest peab Ta olema „taltsas“. Sellega aga häälestame end pettuma.

`Pilk nädalale: Kuidas aitab Jumala iseloomu tundmine säilitada lootust tulekuumuses?`

_Selle nädala õppetükki õppides valmistud hingamispäevaks, 13. augustiks._