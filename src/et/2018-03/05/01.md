---
title: Hingamispäeva pärastlõuna
date: 28/07/2018
---

### Selle nädala õppeaine
Ap 26:9–11; 5Ms 21:23, Ap 9:1–20, 1Kr 9:1, Gl 1:1; Ap 9:20–30

> <p>Juhtsalm:</p>
> „Mine, sest tema on mul valitud tööriist minu nime kandma rahvaste ja kuningate ja Iisraeli laste ette“ (Ap 9:15).

Tarsosest pärit Sauluse (kellest sai Paulus) uskutulek oli üks märkimisväärseim sündmus apostelliku koguduse ajaloos. Pauluse tähtsus aga on kaugelt suurem kui uskutulek, sest Paulus pole kindlasti ainus koguduse vaenlane, kellest sai ehtne kristlane. Kõnekus on hoopis selles, mis evangeeliumi nimel edasi toimus. Paulus oli olnud esimeste usklike parandamatu vastane ning kahju, mida ta suutis vastsele kogudusele teha, oli tohutu. Tal olid mõlemad: otsustavus ja ametlik toetus kogudus hävitada. Ometi vastas ta ustavalt Jumala kutsele Damaskuse teel ja sai üheks suurimaks apostliks. „Kõige kibedamast ja järeleandmatumast Kristuse koguduse tagakiusajast kasvas välja evangeeliumi kõige suutlikum kaitsja ja edukaim kuulutaja.“ – Ellen G. White, _Sketches from the Life of Paul_, lk 9.

Pauluse eelnev tegevus varakristliku koguduse tagakiusamisel andis talle tema enda väärtusetuse sügava tundmise, kuigi ta võis ikkagi sügava tänutundega öelda, et Jumala arm tema suhtes pole olnud asjatu. Pauluse uskutulekuga muutus kristlus jäädavalt.

_Selle nädala õppetükki õppides valmistud hingamispäevaks, 4. augustiks._
