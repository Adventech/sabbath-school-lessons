---
title: Misjonilugu
date: 03/08/2018
---

#### Evangeliseerimine Facebooki kaudu

Lõunakorealased on kõige hoolsamad seitsmenda päeva adventistidevangeeliumitöölised. Külasta Lähis-Ida ning sa kohtad ustavaid korealasi Türgis ja Liibanonis. Korealasi elab Aafrikas ja Lõuna-Ameerikas. Isegi Bangladeshi ja India kõrvalistes piirkondades on korealased aktiivselt kohal.

Kuid vaatamata sellisele misjonimeelsusele on paljudel noortel Lõuna-Koreas võitlemist, ütlevad kohalikud kogudusejuhid. Probleem on seotud kultuurilõhega eri põlvkondade vahel ja tööalaste väljakutsetega riigis, kus laupäev on tööpäev. Haiget teeb ka see, et teised kristlased hurjutavad neid üsna üksmeelselt. Kuigi rohkem kui veerand Lõuna-Korea 51miljonilisest elanikkonnast on kristlased, on adventiste pisike vähemus. Adventkirikut peetakse sektiks, selle liikmeid kutsutakse pilkavalt „sdadeks“; see sõna tuleneb koguduse inglisekeelsest lühendist SDA.

Kuus adventülikooli üliõpilast otsustasid, et kõike seda on juba nähtud küll. Nad lõid Facebooki grupi ja interneti raadiojaama selleks, et kanda hoolt noorte kaasadventistide eest.

„Meie eesmärk on jõuda noorteni, kes tunnevad, et nad ei kuulu adventismi pealiini,“ ütles projekti kaasasutaja, 27aastane Hansu Hyun, kes õpib graafilist kujundust kogudusele kuuluvas Sahmyooki Ülikoolis Lõuna-Korea pealinnas Soulis.

Noored adventistid on toimuvat märganud. Facebooki grupil, mis avati 2014. aastal, on umbes 900 jälgijat; see on Lõuna-Korea adventkoguduse jaoks tähelepanuväärne arv. Grupp pakub taimetoiduretseptide ja tunnistuste meeme. Tunnistuste jaoks küsitlevad administraatorid noori koguduseliikmeid ning mõnikord ka riiklikult tunnustatud lauljat või artisti, kes on adventist, ning saadud tunnistust levitatakse viie või enama meemi. Suureks hitiks sai meemide seeria, mis valgustab ajaloolisi tõsiasju adventistist sõjakangelase Desmond Dossi elust mängufilmi „Hacksaw Ridge’i“ linastumise ajal.

„Oleme leidnud, et seesuguse teabega sisu on noorel inimesel kerge omaks võtta,“ ütles projekti kaasasutaja, 25aastane Taegyun Bong, kes on teoloogiatudeng Sahmyooki Ülikoolis. „Noored adventistid, kes on kogudusest ära läinud, on meile rääkinud, et meie tegevus parandab neid. Oleme selle üle väga rõõmsad!“

„Oleme leidnud, et seesuguse teabega sisu on noorel inimesel kerge omaks võtta,“ ütles projekti kaasasutaja, 25aastane Taegyun Bong, kes on teoloogiatudeng Sahmyooki Ülikoolis. „Noored adventistid, kes on kogudusest ära läinud, on meile rääkinud, et meie tegevus parandab neid. Oleme selle üle väga rõõmsad!“

Igal nädalal seadistab end programmi kuulama 700–2000 inimest, ütles 27aastane kaasasutaja Hyunho Kim, kes õpib ülikoolis inglise kirjandust.

„Kogu meie projekti saab kirjeldada ühe sõnaga: tahtlikkus,“ ütles ta. „Kerge on muutuda kristlikus elus passiivseks, kuid me oleme noored inimesed, kes tahavad tegutseda adventkogukonna kasuks.“
