---
title: Hingamispäeva pärastlõuna
date: 04/08/2018
---

### Selle nädala õppeaine:
Ap 9:32–43; Ap 10:9–16; Ef 2:11–19; Ap 11:1–26; Ap 12:1–18.

> <p>Juhtsalm:</p>
> „Nüüd avas Peetrus oma suu ja ütles: „Tõepoolest, nüüd ma mõistan, et Jumal ei ole erapoolik, vaid talle on vastuvõetav iga rahva hulgast see, kes teda kardab ja teeb õigust“ (Ap 10:34, 35).

Kui Paulus sõidab ära Tarsosesse, saab Peetrus jälle peategelaseks Luuka jutustuses kristliku koguduse alguspäevist. Peetrust kujutatakse Juudamaal ja ümberkaudsetes piirkondades ringi reisiva evangeeliumitöölisena. Apostlite teod jutustavad kaks lühikest imelugu, Ainease tervistamise ja Tabiita (Gaselli) surnust ülesäratamise, millele 10. peatükis järgneb Korneeliuse lugu.

Paganate uskutulek oli vaieldavaim teema apostellikus koguduses. Kuigi need väitlused, mis järgnesid Korneeliuse ristimisele, olid kaugel sellest, et kõik keerukused lahendada, aitas Vaimu väljavalamine – meeldetuletus sellest, mis toimus nelipühal – veenda Peetrust ja vendi Jeruusalemmas, et evangeeliumi õnnistus ei piirdunud juutidega. Vahepeal oli Antiookia koguduski võtnud suuna paganatele.

Selle nädala õppetükk puudutab veel ühe lühikese tagakiusamise esiletulekut – sel korral kuningas Heroodese käe läbi – ning selle mõju apostlitele, keda Pauluse korraldatud tagakiusamine oli säästnud.

_Selle nädala õppetükki õppides valmistud hingamispäevaks, 11. augustiks._
