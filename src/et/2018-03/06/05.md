---
title: Kogudus Antiookias
date: 08/08/2018
---

Korneeliuse uskutulekust ajendatuna katkestab Luukas põgusalt kirjapaneku Peetruse tegevusest, et näidata evangeeliumi esialgset edu paganate hulgas.

`Loe Ap 11:19–26. Mis juhtus, kui osa Jeruusalemma põgenikke tuli Antiookiasse?`

mõningad hellenistlikud usklikud, kes Jeruusalmmast lahkuma sunniti, evangeeliumi Juudamaa piiridest kaugemal.

Luukas pöörab erilist tähelepanu suurlinnale Süürias, Antiookiale, kus põgenikud hakkasid kuulutama oma kaasjuutidele ja hellenitele ning paljud neist võtsid usu omaks. Seega realiseerus nende hellenistlike juutkristlaste pingutuste tõttu Jeesuse korraldus Ap 1:8. Nemad olid tegelikult paganate hulgas tehtavale misjonitööle alusepanijad.

Kuna kogudus Antiookias oli edukas, otsustasid Jeruusalemmas olevad apostlid saata Barnabase olukorda hindama. Märgates suuri võimalusi evangeeliumi edendamiseks, kutsus Barnabas Tarsosest kohale Pauluse, kuna tundis, et temast saab hädavajalik abiline.

Barnabasel oli õigus. Aasta aega töötas ta koos Paulusega ning suur hulk rahvast, enamasti paganlikku päritolu, sai evangeeliumi kuulda. Õhin, millega nad Jeesusest Kristusest rääkisid, tegi sealsed usklikud esmakordselt tuntuks „kristlaste“ nime all (Ap 11:26). Tõsiasi, et neid „hakati nimetama“ kristlasteks, näitab, et selle sõna mõtlesid välja kogudusest väljaspool olijad, tõenäoliselt pilkliku vormina, sest usklikud eelistasid viidata üksteisele kui „vendadele“ (Ap 1:16), „jüngritele“ (Ap 6:1) või ka „pühadele“ (Ap 9:13). Ajaks, mil Apostlite teod kirjutati, oli „kristlane“ saanud üldiseks nimetuseks (Ap 26:28) ja näib, et Luukas kiidab selle heaks. „Kristlane“ tähendab Kristuse järelkäijat või järgijat.

`Mida sinu jaoks tähendab, kui sinu kohta öeldakse „kristlane“? Kas sinu elu on tõeliselt kristlik? See tähendab, kui teistmoodi elad sa mittekristlastega võrreldes läbi kõike seda, mis on tõesti oluline?`
