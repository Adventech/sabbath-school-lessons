---
title: Hingamispäeva pärastlõuna
date: 25/08/2018
---

### Selle nädala õppeaine:
Ap 16. ptk; Rm 3:28; Gl 2:16; Ap 17. ptk; 1Kr 1:23; Ap 18:1–10.

> <p>Juhtsalm:</p>
> „Ära karda, vaid räägi, ja ära ole vait! Sest mina olen sinuga ja keegi ei tule sinu kallale sulle kurja tegema, sest mul on palju rahvast siin linnas“ (Ap 18:9, 10).

Taas Antiookias olles kasvatasid Paulus ja Barnabas kogudust ning tegelesid evangeelse tööga edasi. Näib, et see oli viimane kord, kui nad koos töötasid, sest teravad erimeelsused viisid nad lahku. Pauluse ja Barnabase erimeelsuse põhjuseks oli Barnabase õepoeg Markus (Kl 4:10). Kui Paulus kutsus Barnabast uuesti minema paikadesse, kus nad eelmise misjonireisi ajal olid kuulutustööd teinud, tahtis Barnabas oma õepoja kaasa võtta, kuid Paulus oli vastu, sest Markus oli kord juba tagasi astunud (Ap 13:13).

Pauluse ja Barnabase irdumisest tuli aga õnnistus, sest oma pingutusi lahku viies suutsid nad käia laiemal alal, kui algselt kavandatud. Barnabas võttis Markuse ja läks tagasi oma kodumaale Küprosele (Ap 4:36). Samas läks Paulus, kutsunud endaga kaasa Siilase, läbi Süüria ja Kiliikia ning kinnitas sealseid kogudusi. Enne esimest korda Antiookiasse tulekut oli Paulus veetnud mõne aasta Tarsoses (Ap 9:30; 11:25, 26). Nüüd oli tal võimalus külastada jälle kogudusi, mida ta sinna oli rajanud. Igatahes oli Jumala plaan Pauluse suhtes palju suurem, kui Paulus algul mõistis.

_Selle nädala õppetükki õppides valmistud hingamispäevaks, 1. septembriks._
