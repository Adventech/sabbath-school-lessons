---
title: Filippi
date: 27/08/2018
---

Kord juba Makedoonias, rändasid Paulus ja ta kaaslased Filippisse, kuhu nad rajasid esimese kristliku koguduse Euroopas.

`Loe Ap 16:11–24. Kuhu misjonärid hingamispäeval läksid ja miks? Mis nendega seal lõpuks juhtus?`

Iga kord, kui Paulus mõnda linna saabus, oli tal kombeks külastada hingamispäeval kohalikku sünagoogi selleks, et juutidele tunnistada (Ap 13:14, 42, 44: 17:1, 2; 18:4). Filippis läksid tema ja ta salgake jõe äärde palvetama – koos naistega, kellest osa olid juudi-, osa paganasoost jumalakummardajad –, mis tõenäoliselt tähendas, et selles linnas ei olnud sünagoogi. Tähtis on niisugune asjaolu sellepärast, et Paulus käis juutide sünagoogides hingamispäeviti mitte ainult evangeelsel eesmärgil, vaid see oli ka tema jumalateenimise päev.

`Loe Ap 16:25–34. Vaata veelkord vangivalvuri uskutulemise lugu. Mida tal tuli teha selleks, et saada päästetud?`

Pauluse ja Siilase vastus vangivalvuri küsimusele on täielikus kooskõlas evangeeliumiga, kuna pääste tuleb täielikult usu kaudu Jeesusesse (Rm 3:28; Gl 2:16). Sellest juhtumist ei saa me aga tuletada üht: uskumine Jeesusesse on kõik, mida ristimise jaoks vaja on, ning see toimib põhjaliku õpetuslikus ja praktilises vallas juhendamise arvelt.

Mida me vangivalvuri kohta teame? Kas ta oli juut või juudist proselüüt? Mõlemal juhul oli tal vaja uskuda, et Jeesus on tema Issand ja Päästja. Mis siis, kui ta oli pagan, kes juba tundis ja kummardas Jumalat, nagu Korneelius, Lüüdia (Ap 16:14) ja paljud teised tegelased Apostlite tegude raamatus? Mis siis, kui ta oli eelnevalt käinud Pauluse evangeelsetel koosolekutel selles linnas? Ükskõik, millised tõsiasjad tema kohta käivad, ei saa kirja pandu lakoonilisusega vabandada kiirustades ristimist.

**Loe Ap 16:31–34. Mida õpetab loetu meile selle kohta, kui lõplik ja täielik oli meie eest toodud Kristuse ohver? Kuidas õppida päevast päeva toetuma kinnitusele, et Kristuse õigus katab sind ja on sinu ainus lootus päästetud saada?**
