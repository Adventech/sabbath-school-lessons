---
title: Toetav mõte
date: 31/08/2018
---

„Need, kes tänapäeval õpetavad ebapopulaarseid tõdesid, ei tarvitse kaotada julgust, kui ka nemad mõnikord sugugi soodsamat vastuvõttu ei leia – isegi kristlastelt – kui leidsid Paulus ja tema kaastöölised rahvalt, kelle seas nad töötasid. Risti kuulutajad peavad relvastuma valvamise ja palvega; nad peavad edasi liikuma usu ja julgusega, tehes alati kõike Jeesuse nimel.“ – Ellen G. White, _Apostlite teod_, lk 230.

„Kui praegu – selle maailma ajaloo lõppsündmuste ajal need, kellele kuulutatakse meie aja tõdesid, järgiksid beroialaste eeskuju ning uuriksid Pühakirja iga päev, võrreldes neile esitatud kuulutust Jumala Sõnaga, siis seal, kus praegu on Jumala käsule ustavaid vaid vähe, oleks neid palju rohkem…

Kõigi üle mõistetakse kohut vastavalt neile paistnud valgusele. Issand saadab oma saadikud välja õnnistuse sõnumiga; need aga, kes seda kuulevad, on vastutavad selle eest, kuidas nad Tema sulaste sõnu vastu võtavad. Kes tõde siiralt otsivad, uurivad alati neile esitatud õpetusi Jumala Sõna valgel hoolikalt järele.“ – Lehekülg 232.

**Küsimused aruteluks:**

1 Esmaspäevase osa viimase lõigu kontekstis arutlege klassis järgmise väljavõtte tähenduse üle: „Ristitavate osas on tarvis teha põhjalikumat ettevalmistust… Kristliku elu põhimõtted tuleb selgeks teha neile, kes on äsja tõe juurde tulnud.“ – Ellen G. White, _Tunnistused kogudusele_, 6. kd, lk 91, 92.

`2 Peatu pikemalt kolmapäevase osa viimasel küsimusel. Kuidas saame kogudusena ilmutada Paulusele omast mõistmist kultuuriliste erinevuste suhtes ning samasugust valmidust kohata inimesi seal, kus nad on, ilma et läheksime kompromissile evangeeliumi ja oma usulise identiteediga?`

3 Loe Ap 17:32–34. Mida õpime kolmest reageeringust, mis Pauluse sõnumile Ateenas osaks said? „(1) Osa pilkas. Neile tegi nalja kummalise juudi kirglik innukus. Elu pilada on võimalik; kuid need, kes nii teevad, leiavad, et see, mis algas komöödiana, lõppeb tragöödiana. (2) Osa lükkas oma otsustuse edasi. Kõigist päevadest ohtlikem on päev, mil inimene leiab, et ta räägib homsest väga kergelt. (3) Osa uskus. Tark inimene teab, et ainult rumal hülgab Jumala pakkumise.“ – William Barclay, _The Acts of the Apostles_, täiendatud trükk. (Philadelphia: Westminster, 1976), lk 133.

`4 Paulus tsiteeris paganlikku autorit (Ap 17:28) selleks, et oma seisukohta ateenlastele selgitada. Mida peaks tema tegevus meile ütlema selle kohta, kuidas võib niisuguste allikate kasutamisel olla väärtust? Millised ohud siin ühtlasi peituvad?`
