---
title: Toetav mõte
date: 28/09/2018
---

„Kristus on andnud oma kogudusele pühaliku ülesande. Iga koguduseliige peaks olema kanaliks, mille kaudu Jumal saab anda maailmale edasi oma armu rikkusi, Kristuse ammendamatuid aardeid. Õnnistegija soovib kõige rohkem seda, et Tema tööriistad esitaksid maailmale Tema Vaimu ja Tema iseloomu. Maailm vajab kõige enam Õnnistegija armastuse ilmutust inimeste kaudu. Kogu taevas ootab, et näha inimesi, kelle kaudu võib Jumal ilmutada kristluse väge.“ – Ellen G. White, _Apostlite teod_, lk 600.

„Jumal on kaua oodanud, et teenimisvaim haaraks tervet kogudust niivõrd, et igaüks töötaks vastavalt oma võimetele. Kui Jumala koguduse liikmed teostavad neile määratud töö abivajavatel põldudel nii kodu- kui ka välismaal, vastavalt Kristuse korraldusele, siis on varsti hoiatatud terve maailm ning Issand Jeesus pöördub tagasi väes ja suures aus.“ – Lehekülg 111.

**Küsimused aruteluks:**

`1. Kuidas kujutab Luukas Pauluse usku Jumalasse kogu reisi jooksul Rooma? Kuidas mõjutas kaaslasi selline tingimusteta usk?`

`2. Vaatamata kõigele, mida Paulus läbi elas, ei löönud ta iial käega oma ülesandele. Roomas jätkas ta vabadusepiirangust hoolimata jutlustamist. Mida teeme meie, kui oleme kiusatud käega lööma kellelegi evangeeliumi kuulutamisele?`

`3. Loe Rm 1:14, 15. Miks tundis Paulus end olevat kohustatud – ehk olevat võlgu – kõikidele evangeeliumi kuulutama? Kas meie oleme temast vähem kohustatud? Mõtle sellistele sõnadele: „Hingede päästmine peaks olema iga Kristuse nime tunnistava inimese elutöö. Võlgneme maailmale Jumalast meile antud armu ja meile paistnud valguse ning avastatud tõe ilu ja väe.“ – Ellen G. White, Tunnistused kogudusele, 4. kd, lk 53.`

`4. Loe veelkord seda lõiku Jesaja raamatust, mida Paulus kasutas. Kuidas käib see mõttekäik meie kohta? Jah, meile on antud väga palju tõde, kuid kui me paadutame ennast tõe suhtes või tõe nende osade suhtes, mis meie oma tahtmiste ja soovidega vastuollu lähevad, siis milline oht meid vaimulikult varitseb?`

`5. Kujutle ennast Pauluse külge aheldatud sõdurina. Mida sa arvad, mida ta nägi mehe juures, kellega ta lähedalt seotud oli?`
