---
title: Hingamispäeva pärastlõuna
date: 22/09/2018
---

### Selle nädala õppeaine:
Ap 27. ja 28. ptk; Rm 1:18–20.

> <p>Juhtsalm:</p>
> „Ära karda, Paulus! Sa pead jõudma keisri ette“ (Ap 27:24).

Kaua oli Paulus soovinud külastada Roomat, kuid tema vahistamine Jeruusalemmas muutis kõik. Alludes Jeruusalemma koguduse juhtide käsumeelsele survele, jõudis ta lõpuks Rooma järelvalve alla ja oli seal umbes viis aastat; siia hulka on arvatud aeg mereretkel Itaaliasse. See muutus kujutas tõsist lööki tema misjoniplaanidele.

Tagasilöögile vaatamata tõotas Jeesus ise, et apostel saab Temast Roomas tunnistada (Ap 23:11). Isegi siis, kui me Jumalat petame, võib Ta meile anda veel ühe võimaluse, ehkki Ta ei säästa meid alati meie tegude tagajärgede eest. Paulus viidi vangina Rooma, seda küll, kuid pole ainsatki piibelliku tõendit selle kohta, et ta kunagi Hispaanias käis, nagu ta teha lootis (Rm 15:24). Pärast seda, kui Paulus vabastati sellest, mida tunneme esimese vangistusena Roomas, arreteeriti ta veelkord ja see viis märtrisurma (2Tm 4:6–8) Nero käe läbi aastal 67 pKr.

Jah, Paulus jõudis Rooma ja oma koduarestis keisri kohut oodates rääkis ta ahelatele vaatamata (Ef 6:20; Fl 1:13) takistamata igaühele, kes tema juurde tuli (Ap 28:30, 31) sealhulgas keisri koja tähtsatele isikutele (Fl 4:22).

_Selle nädala õppetükki õppides valmistud hingamispäevaks, 29. septembriks._
