---
title: Hingamispäeva pärastlõuna
date: 11/08/2018
---

### Selle nädala õppeaine:
Ap 13. ptk; 2Kr 4:7–10; Rm 10:1–4; Rm 3:19; Ap 14:1–26; Rm 9.–11. ptk.

> <p>Juhtsalm:</p>
> „Seepärast, mu sõbrad, soovin teile teada anda, et Jeesuse kaudu kuulutatakse teile pattude andeksandmist. Tema kaudu saab patust vabaks igaüks, kes usub; saabub õigeksmõistmine, mida te ei suutnud leida Moosese seaduses“ (Ap 13:38, 39 NIV).

Päris kindlasti tuli evangeelium viia paganate juurde samamoodi, nagu juutide juurde. See oli sõnum, mida esimesed juutkristlased aeglaselt, aga kindlalt hoomama hakkasid.

Meie jaoks on esimeseks selgesõnaliseks teadaandeks sellest, et paganaid arvukalt usku tuli, Antiookiaga seotu. Teisisõnu, Antiookias rajati esimene paganatest usklike kogudus, kuid ka seal oli juba oluline hulk juutidest usklikke (Gl 2:11–13). Selle asutajate innuka misjonitöö pärast ja uue hoo tõttu, mida Barnabase ja Pauluse saabumine esile tõi, kasvas kogudus kiiresti ning sellest sai esimene tähtis kristlik keskus väljaspool Juudamaad. Mõnes mõttes see isegi ületas Jeruusalemma kogudust.

Apostlid asetsesid ikka Jeruusalemmas, kuid Antiookiast sai kristliku misjonitöö sünnikoht. Just siit – ja kohalike usklike esialgsel toetusel – läks Paulus oma kolmele misjonireisile. Just nende inimeste pühendumise tõttu sai kristlus selliseks, nagu Jeesus oli mõelnud: maailmareligiooniks, usuks, mis levitas evangeeliumi „kõigile paganahõimudele ja suguharudele ja keeltele ja rahvastele“ (Ilm 14:6).

_Selle nädala õppetükki õppides valmistud hingamispäevaks, 18. augustiks._
