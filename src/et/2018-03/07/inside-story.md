---
title: Misjonilugu
date: 17/08/2018
---

#### Pornograafia versus evangeelium

_Loo on kirjutanud Takahashi Toru_

Päev oli pikk ja pettumusttoov, kui astusin ukselt uksele juurde, et müüa Lõuna-Jaapanis Shizuoka suurlinnas adventraamatuid. Mitte keegi ei tahtnud raamatut osta.

Päeva lõpu eel leidsin ennast järsku ühelt kummaliselt hämaralt tänavalt. Murelikult astusin lähima maja juurde. Üle õue olid laiali puistatud pornograafilised ajakirjad. Ajakirjade virnad olid kuhjatud esiukse juurde. Ajakirju oli kõikjal.

Taganesin. Mind kammitses hirm ja tahtsin jooksma hakata. Siis haaras mind ärevus.

Tere, mu nimi on Takahashi Toru!“ hüüdsin ma majale. „Olen seitsmenda päeva adventistide kirikust ja mul on mõni raamat, mis võiks teie elu muuta!“

Need sõnad pärinesid jutust, mida oli meile õpetatud üliõpilaste kirjandusevangelismi programmis Youth Rusk. Kuna olin ärevuses, hakkasin puterdama.

Maja esiuks avanes ja kõvasti rasvunud mees astus sealt välja.

Ikka veel juttu vuristades küsisin: „Kas tahaksite terviseraamatut?“

Ootasin, et mees ütleks; „Ei!“ ja olin valmis minema jooksma.

Kuid mees vastas sügava kuriseva bassihäälega: „Jah, ma tahan terviseraamatut.“

Sirutasin närviliselt ette väikese misjoniraamatu. Mees võttis selle enda kätte ja avas huvitatult.

„Jah, ma tahan selle endale saada,“ ütles ta, tõmmates välja mõne rahatähe.

Pärast müüki ma põgenesin. Kartsin ja tahtsin siit kaugele minna. Jooksu pealt palvetasin mehe pärast ja tänasin Jumalat kaitse eest.

Siis peatusin. Mind tabas selgus. Mu süda oli sama räpane, nagu selle mehe õu. Ometi oli Jeesus astunud mu südamesse ja pakkunud lootuse. Jeesus ütles: „Ma annan teile uue südame ja panen teie sisse uue vaimu“ (Hs 36:26).

Seisin seal tänaval ja mind valdas tänumeel. Tundsin sellist tänutunnet, et Jeesus oli julgenud astuda mu südamesse. Sellise äsjaleitud mõistmisega marssisin lähima majani ja müüsin otsekohe raamatu.

_21aastane Takahashi Toru on meediavaldkonna üliõpilane, kes sai Youth Rushi väljaõppe Tokyo Setagaya Koguduses, kus õpetatakse adventnoori jagama evangeeliumi sõnumit kõikjal Jaapanis. Osa selle kolmeteistkümnenda hingamispäeva annetusest aitab kogudusel seda tööd laiendada._
