---
title: Rahva ees
date: 11/09/2018
---

Ap 21:37–40 räägib sellest, mis edasi sai. Kui Paulus viidi ülekuulamiseks Rooma kindlusesse, palus ta pealikult luba öelda midagi rahvale, kes ikka veel meeletuses valjuhäälselt tema surma nõudis.

Kui Paulus pealiku poole kreeka keeles pöördus, mõtles pealik, et ta on ehk üks juut Egiptusest, kes oli umbes kolm aastat tagasi õhutanud Jeruusalemmas mässu Rooma okupatsiooni vastu. Rooma relvajõud olid mässu maha surunud; paljud tema järelkäijad tapeti või võeti vangi, egiptlane aga põgenes.

Olles öelnud, et ta pärines Tarsosest, mitte Egiptusest, anti Paulusele luba rääkida. Oma kõnega ei pakkunud ta üksikasjalikku vastust enda vastu tõstetud süüdistustele (Ap 21:28), vaid jutustas neile oma uskutuleku loo, tõstis esile oma pühendumise judaismile, mis viis lausa Jeesusesse uskujate tagakiusamiseni. Kui Paulus seisis silmitsi terve rea Issandalt pärit ilmutustega, oli ainus valik neid järgida. See selgitas täieliku pööret tema elus ning tema kutset jutlustada paganatele. Laskumata teoloogilistesse aruteludesse, jutustas Paulus neile oma kogemuse, mis selgitas, miks ta tegi seda, mida tegi.

`Loe Ap 22:22–29. Kuidas reageeris jõuk Pauluse teatele, et ta oli paganate apostel?`

Otsusest lasta Paulusel rääkida ei tulnud eriti midagi välja. Viidates sellele, et ta panustab paganatele, näis Paulus kinnitavat enda vastu tõstatatud süüdistuste tõepära (Ap 21:28) ning rahvahulk ärritus jälle.

Rooma pealik ei pruukinud kõigest aru saada, mida Paulus ütles; nii otsustas ta Paulust peksuga läbi proovida. Lisaks aga sellele, et Paulus oli puhtavereline juut (Fl 3:5), oli tal ka Rooma kodakondsus, ja kui ta seda nimetas, tõmbus pealik tagasi. Rooma kodanikuna ei tohtinud Paulust niimoodi piinata.

`Loe Pauluse kõnet (Ap 22:1–21). Millist tõendit näed selle kohta, et lisaks enda kaitsmisele kuulutas Paulus kaasjuutidele ka evangeeliumi? Miks ta oma uskutuleku lugu rääkis? Miks on pöördumislood vägagi võimsad?`
