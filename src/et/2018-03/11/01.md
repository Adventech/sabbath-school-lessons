---
title: Hingamispäeva pärastlõuna
date: 08/09/2018
---

### Selle nädala õppeaine:
Ap 21. ptk; Rm 2:28, 29; Gl 5:6; Ap 22. ptk; Ap 23:1–30; Mt 22:23–32.

> <p>Juhtsalm:</p>
> „Aga järgmisel ööl seisis Issand ta juures ning ütles: „Ole julge! Nagu sa minust oled tunnistanud Jeruusalemmas, nõnda pead sa tunnistama ka Roomas!““ (Ap 23:11).

Peagi pärast Pauluse esimest misjonireisi sai selgeks, et koguduses oli põhimõtteline lahkarvamus selle suhtes, kuidas lubada paganaid usku tulla (Ap 15:1–5). Võib-olla kavandas Paulus kasvavat konflikti tajudes plaani koguduse ühtsuse soodustamiseks. Kuna nõupidamisel paluti tal mõelda vaeste peale (Gl 2:10), otsustas ta kutsuda paganate kogudusi üles panema kokku raha Juudamaa vendade abistamiseks, „korjandust pühade jaoks“ (1Kr 16:1). Ehk lootis ta, et see aitab ehitada silda kahe rühma vahele.

See selgitaks Pauluse otsustavust oma kolmanda misjonireisi lõpul Jeruusalemma minna, riskile vaatamata. Ühest küljest armastas ta siiralt oma kaasjuute (Rm 9:1–5); teisest küljest igatses ta ühtse koguduse järele (Gl 3:28; 5:6). Kuna juudid ja paganad pääsesid ühtmoodi usu kaudu, mitte seaduse tegude kaudu (Rm 3:28–30), oli igasuguse nendevahelise ühiskondliku võõrandumise alus seaduse tseremoniaalsed nõuded ja see käis vastu evangeeliumi kõiki kaasavale olemusele (Ef 2:11–22).

Järgnegem Paulusele, kes astub oma elu ja elutöö uude etappi.

_Selle nädala õppetükki õppides valmistud hingamispäevaks, 15. septembriks._
