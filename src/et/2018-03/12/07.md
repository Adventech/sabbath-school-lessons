---
title: Toetav mõte
date: 21/09/2018
---

„Kas Agrippa mõte nende sõnade juures pöördus oma perekonna möödaniku juurde ning nende viljatute jõupingutuste juurde Tema vastu, kellest Paulus jutlustas? Kas ta mõtles oma vanavanaisale Heroodesele ja süütute laste veresaunale Petlemmas? Või oma vanaonule Antipasele ja Ristija Johannese mõrvamisele? Või oma isale, Agrippa I-le, ja apostel Jaakobuse hukkamisele? Kas ta nägi hävingus, mis kiiresti neid kuningaid tabas, märki Jumala meelepahast Tema sulaste vastu suunatud kuritegude eest? Kas selle päeva pidulikkus ja väline hiilgus meenutas Agrippale aega, mil tema oma isa, temast võimsam ainuvalitseja, seisis selles samas linnas, ehitud sädeleva rüüga, kui inimesed karjusid, et tema oligi jumal? Kas ta oli unustanud, kuidas veel enne vaimustushüüete vaibumist tabas kiire ja kohutav kättemaks auahnet kuningat? Midagi kõigest sellest vilksatas läbi Agrippa mälust; kuid tema silme ees olev sädelev pilt kõditas tema edevust ning uhkus ja enda tähtsaks pidamine tõrjusid välja kõik üllad mõtted.“ – _Piibli kommentaarid, SPA poolt välja antud_, 6. kd, Ellen G. White’i märked, lk 1066, 1067.

**Küsimused aruteluks:**

1 Arutlege klassis Pauluse otsuse üle kaevata edasi keisrile. Mida see otsus paremaks tegi (võrdle Ap 25:25; 26:31, 32)? Mis ulatuses saame seaduslikult teha strateegilisi otsuseid ennast kaitsta, selle asemel, et täielikult toetuda Jumala hoolitsusele?

2 Mõtisklege Pauluse sõnade üle Agrippale: „Selle tõttu, kuningas Agrippa, ma ei ole olnud sõnakuulmatu taevase nägemuse vastu“ (Ap 26:19). Mida see meile Paulusest räägib? Kui ustavad oleme meie kristlastena oma misjonäriks olemise kutsumusele (1Pt 2:9, 10)?

`3. Paulus oli kirega inimeste poolt – mitte numbrite pärast, vaid inimeste pärast. Oma viimasel ülekuulamisel Kaisareas ütles ta enda kuulajaskonnale, et tema südamesoov oli, et nemad oleksid sellised nagu tema; see tähendab, Jumala armust päästetud (Ap 26:29). Ta ei soovinud esmajärjekorras endale vabadust ja õigust, vaid tahtis, et nemad kogeksid Jumala päästet. Mida saame tema siinsest eeskujust õppida? Kui palju oleme valmis ohverdama selleks, et näha evangeeliumi levimas?`

`4. Agrippal oli võimalus kuulda evangeeliumi Pauluse enda suust. Ja ometi lõi ta sellele käega. Kuidas olla hoolsad, et meie ei laseks käest suuri võimalusi, kui need otse meie ette tulevad? See tähendab, kuidas olla kursis tegelikkusega meie ümber?`
