---
title: Agrippa ees
date: 18/09/2018
---

Festus nõustus hea seisma Pauluse palve eest, et ta saadetaks Rooma (Ap 25:12). Vahepeal kasutas maavalitseja võimalust kuningas Agrippa II riigivisiidi näol temaga Pauluse asjus nõu pidada, eriti selles osas, millist infot peaks ta ametlikus aruandes imperaatorile saatma. Festus polnud juudi asjaajamistega veel piisavalt tuttav ning uskus, et Agrippa aitab teda kindlasti (Ap 26:2, 3).

`Loe Ap 25:13–22. Mida Festus Agrippale Paulusest rääkis ja kuidas kuningas vastas?`

Viimane Heroodestest, Agrippa II, tuli Kaisareasse oma õe Berenikega uut maavalitsejat tervitama.

Pauluse juhtumit kirjeldades avaldas Festus imestust, et tema vastu tõstatatud süüdistused ei olnud seotud ühegi süüteoga, ei poliitilise ega kriminaalsega. See-eest oli neil tegemist juudi religiooni puudutavate küsimustega, eriti „kellegi surnud Jeesuse suhtes, kelle Paulus väitis elavat“ (Ap 25:19). Paulus oli juba Suurkohtu ees öelnud, et ta oli kohtu all selle tõttu, et uskus Jeesuse ülestõusmist, ja nüüd ütles Festus selgelt, et see oligi asja tegelik põhjus.

`Loe Ap 25:23–27. Kuidas kirjeldab Luukas tseremooniat, mismoodi Paulus Agrippa ette ilmus?`

„Ja nüüd seisis selle seltskonna ees Paulus, ikka veel ahelais. Milline kontrast! Agrippal ja Berenikel oli võim ja positsioon, sellepärast pidas maailm neist lugu. Kuid neil polnud iseloomuomadusi, mida hindab Jumal. Nad olid Tema käsust üleastujad, rikutud südame ja elu poolest. Taeva silmis äratas nende elu jälestust.“ – Ellen G. White, _Apostlite teod_, lk 434.

`Mida peaks see lugu meile õpetama selle kohta, kuidas väljanägemine, mis võib küll inimsilmale meeldida, on sageli petlik; välise taga olev tegelikkus on teine? Mida öelda meie endi kohta? Kui palju erineb väline tegelikkusest?`
