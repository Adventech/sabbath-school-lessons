---
title: Hingamispäeva pärastlõuna
date: 15/09/2018
---

### Selle nädala õppeaine:
Ap 24. ptk; Ap 25. ptk; Ap 26. ptk; 1Kr 1:23.

> <p>Juhtsalm:</p>
> „Paluksin küll Jumalat, olgu siis vaja pisut või palju, et mitte ainult sina, vaid ka teie kõik, kes te mind täna kuulete, saaksite niisuguseks, nagu mina olen, ainult ilma nende ahelateta“ (Ap 26:29).

Pauluse ümberpaigutamisega Kaisareasse algas kaheaastane vangistusaeg selles linnas (Ap 24:27), täpsemalt Heroodese peavahis (Ap 23:25), mis oli Rooma maavalitseja ametlik residents. Nende aastate jooksul kuulati teda mitmel korral üle, mistõttu tuli tal ilmuda Rooma kahe maavalitseja (Feeliksi ja Festuse) ning kuninga (Agrippa II) ette; nii **täitis ta jätkuvalt ülesannet, mille Jumal talle andis** (Ap 9.15).

Kõikidel ärakuulamistel väideti Paulus olevat süütu, tuginedes tõsiasjale, et ühtki süüdistust ei saanud tema vastu tõsta, nagu tunnistajate puudumine näitas. Tegelikult on kogu loost näha seda, et Paulus polnud teinud midagi, mis väärinuks vahistamist, ning ta võinuks vabaks lasta, kui ta poleks pöördunud palvekirjaga keisri poole (Ap 26:32). Need ärakuulamised aga pakkusid talle võimaluse tunnistada Jeesusest ja sellest suurest lootusest, mida ülestõusmise tõotus sisaldab.

Ometi olid need ühtaegu nii sügava ahastuse kui ka tüütu vangistuse aastad, mil näis, et apostlil polnud mingit toetust Jeruusalemma koguduselt, kelle juhtidel „ikka veel oli südames tunne, et just Paulus ise on olemasolevate eelarvamuste eest suurel määral vastutav“. – Ellen G. White, _Apostlite teod_, lk 403.

_Selle nädala õppetükki õppides valmistud hingamispäevaks, 22. septembriks._
