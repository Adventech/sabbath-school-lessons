---
title: Paulus juhtide ees
date: 20/09/2018
---

Ehkki Paulus rääkis Agrippale, reageeris esimesena Festus, nagu on näha Ap 26:24. Festusel poleks olnud probleemiks, kui Paulus oleks rääkinud hinge surematusest, kuid juba antiikaja kreeklased-roomlased teadsid, et mõlemad mõisted – surematus ja ülestõusmine – ei käi teineteisega kokku. Seega võtsid nad omaks esimese ja hülgasid teise. Just seetõttu ütles Paulus siin ja seal, et evangeelium oli paganatele narrus (1Kr 1:23).

Lugupidavalt kaitses Paulus om mõtete mõistlikkust ja pöördus Agrippa poole, juudi poole, kes pidanuks teda mõistma, kuid veel enam – pidanuks ka kinnitama, et tema öeldu oli kooskõlas heebrea prohvetite öelduga (Ap 26:25, 26).

`Loe Ap 26:27, 28. Kuidas reageeris Agrippa Pauluse tungivale küsimusele?`

Pauluse küsimus seadis Agrippa keerulisse olukorda. Juudina ei saanud ta kuidagi salata oma usku Pühakirja; teisest küljest aga ei oleks tal kinnitavat vastust andes jäänud muud valikut kui Jeesus Messiana vastu võtta. Tema vastus oli osav põgenemine loogikalõksust, milles ta oli: „Kas sa nii kiiresti veenad mind kristlaseks hakkama?“ (Ap 26:28, NRSV) – see on kreeka teksti suhtes parem tõlge kui traditsiooniline: „Pisut veel, ja sa veenad mu koguni kristlaseks!“

Pauluse vastus paljastab muljetavaldava evangeeliumile pühendumise: „Kas kiiresti või mitte, ma palun Jumalat, et mitte ainult sina, vaid ka kõik need, kes mind täna kuulavad võiksid saada selliseks nagu mina olen – ainult ilma nende ahelateta“ (Ap 26:29, NRSV). Ülekuulamise viimaste sõnadega ei anu apostel vabadust, selliselt vaba olemist, nagu olid tema kuulajad. Ta soovis hoopis, et nemad võiksid olla nagu tema, ainult ilma ahelateta kätel. Pauluse misjonäri innukus ületas vägagi hoole oma turvalisuse pärast.

`Loe Ap 26:30–32. Kuidas väljendas Agrippa veendumust, et Paulus oli süütu?`

Festus vajas Agrippa abi ainult selleks, et täita ära aruanne (Ap 25:25–27). Pauluse palve keisrile oli vormiliselt juba tagatud (Ap 25:12). See vang ei olnud enam maavalitseja kohtualluvuses.

**Loe Ap 26:24–28. Millele Paulus lõplikult toetus ja mida peaks see meile rääkima meie lõplikust autoriteedist usuasjades?**
