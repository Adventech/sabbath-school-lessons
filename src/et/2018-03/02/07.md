---
title: Toetav mõte
date: 13/07/2018
---

Püha Vaimu väljavalamine nelipühal paljastas olulise tõe selle kohta, mis toimus taevas ja kuidas Jumal Isa võttis vastu Kristuse ohvri maailma pattude eest. Vaimu väljavalamine näitas sedagi, et Kristuse töö taevas meie heaks (mis põhineb Tema maa peal toodud ohvril) oli nüüd pidulikult vastu võetud. Need üllatavad sündmused on veel ühed imelise tõe avaldumised; tõe, et taevas ja maa on ühendatud viisil, mida me praegu ette kujutada ei suuda.

Kristuse taevaminek oli signaaliks Tema järelkäijaile tõotatud õnnistuse saamiseks… Kui Kristus sisenes taevastesse õuedesse, tõsteti Ta keset juubeldavaid ingleid troonile. Niipea, kui see tseremoonia oli lõpule viidud, langes Püha Vaim rikkalike voogudena jüngritele ning Kristus sai tõepoolest austatud – sellesama auga, mis Tal oli olnud Isaga igavesest ajast peale. Püha Vaimu väljavalamine nelipühil oli taeva märguanne, et Lunastaja kroonimine uude ametisse oli lõpule viidud. Vastavalt oma tõotusele oli Ta saatnud taevast Püha Vaimu oma järelkäijatele märgiks, et Ta oli Preestri ja Kuningana vastu võtnud kogu meelevalla taevas ja maa peal ning oli nüüd võitud Valitsejaks oma rahva üle.“ – Ellen G. White, _Apostlite teod_, lk 38, 39.

**Küsimused aruteluks**

`1. Mida nelipühadega seonduvast saab kogudus oma elus tänapäeval kogeda? Millised varasemad sündmused on korratavad ja millised mitte?`

`2. Mõtiskle veel tõsiasja üle, et Peetrus tegi Jeesuse ülestõusmise nii tähtsaks osaks oma nelipüha sõnumist. Ülestõusmise muutis veel hämmastavamaks see, et ükskõik, millised ootused juutidel Messia kohta tol ajal ka olid, ei oodanud mitte keegi seda, et Messias surnust üles tõuseb. Kellegi vaimulikul radaril ei kajastunud midagi sellist; seda ei oodanud ka need, kes olid aimanud Messia tulekut. Millise õppetunni saame siit enda jaoks vajaduse kohta teada, mida Piibel õpetab, kuigi see võib olla vastupidine käesolevatele populaarsetele õpetustele?`

`3. Ap 2:38 rääkis ristimise vajalikkusest. Kas see tähendab, et igaüks, kes uskus Jeesusesse, kuid suri enne ristitud saamist, läheb kaotsi? Põhjenda oma vastust.`
