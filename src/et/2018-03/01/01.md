---
title:  Teie olete minu tunnistajad
date:   30/06/2018
---

### Selle nädala õppeaine
Ap 1:6–8; Lk 24:25; Lk 24:44–48; 5Ms 19:15; Ap 1:9–26; Õp 16:33.

> <p>Juhtsalm</p>
> „Te saate väe Pühalt Vaimult, kes tuleb teie üle, ja te peate olema minu tunnistajad Jeruusalemmas ja kogu Juuda- ja Samaariamaal ning ilmamaa äärteni“ (Ap 1:8).

Jeesuse missioon maa peal oli lõppenud. Jumal pidi kohe saatma Püha Vaimu, kelle ülesandeks oli jüngritele jõudu anda, kinnitades nende pingutusi paljude märkide ja imedega, ning juhtida neid missioonile, mis pidi ulatuma ilmamaa äärteni. Jeesus inimesena poleks saanud pidevalt jüngritega jääda. Tema inimeseks saamine seadis Talle ülemaailmse missiooni mõttes füüsilise piirangu, ent Tema taevasse minek ja ülendamine taevas olid vajalikud selleks, et tuleks Vaim. Kuni Jeesuse surnust ülestõusmiseni ei taibanud tema jüngrid seda kõike kuigi selgelt. Kui nad loobusid kõigest, et Teda järgida, uskusid nad, et Ta oli poliitiline vabastaja, kes ajab ühel päeval roomlased maalt minema, ennistab Taaveti dünastia ning taastab Iisraeli endise hiilguse. Neil ei olnud teistsuguseid mõtteid lihtne mõelda.

Selline on viimaste juhiste põhiteema, mida Jeesus jüngritele Apostlite tegude 1. peatükis andis. See on Vaimu tuleku tõotuse kontekst. See peatükk kirjeldab ka Jeesuse tagasitulekut taevast ja seda, kuidas varakristlik kogudus ennast nelipühaks ette valmistas.

_Selle nädala õppetükki õppides valmistud hingamispäevaks, 7. juuliks._
