---
title:  Toetav mõte
date:   06/07/2018
---

„Kogu nelipüha ja Jeesuse teise tuleku vahelise perioodi (ükskõik, kui lühike või pikk) peab Vaimu väega varustatud kogudus täitma üleilmse ülesandega. Kristuse järelkäijad pidid tegema mõlemat: nii teada andma seda, mida Ta oli oma esimese tulekuga saavutanud, kui ka inimesi üles kutsuma meelt parandama ja uskuma, et tuleb valmistuda Tema teiseks tulekuks. Neil tuli olla Tema tunnistajad „ilmamaa äärteni“ (Ap 1:8) ja kuni ajaloo lõpuni… Meile pole jäetud vabadust peatuda enne, kui on jõutud mõlema otsani.“ – John R. W. Stott, _The Message of Acts: The Spirit, the Church& the World_ (Downers Grove: InterVarsity, 1990), lk 44.

„Kristuse ülesanne jüngritele hõlmab kõik usklikud ajastute lõpuni. Saatuslik viga on uskuda, et hingede päästmise töö sõltub ainult sisseõnnistatud jutlustajast. Kõigile, kes on saanud taevase kutse, on usaldatud evangeeliumitöö. Kõigile, kes võtavad vastu Kristuse elu, on määratud töö kaasinimeste päästmiseks. Seda tööd silmas pidades kogudus üldse asutatigi ning kõik, kes teevad kogudusse astudes tõotuse Jumalaga, peavad olema Kristuse kaastöölised.“ – Ellen G. White, _Ajastute igatsus_, lk 822.

**Küsimused aruteluks**

`1. Ap 1:7 meenutab Mk 13:32: „Seda päeva või tundi ei tea aga keegi, ei inglidki taevas ega Poeg, ainult Isa üksi.“ Ellen G. White ütleb: „Mitte kunagi enam ei saa Jumala rahva jaoks olema sõnumit, mis põhineb ajal. Me ei tea Püha Vaimu väljavalamise või Kristuse tuleku kindlat aega.“ – _Valitud kuulutused_, 1. kd, lk 188. Ta lisab: „Igaüks, kes hakkab kuulutama sõnumit, öeldes välja Kristuse ilmumise tunni, päeva või aasta, rõhutab ennast ning kuulutab sõnumit, mida Issand ei ole eales talle andnud.“ – _Adventist Review and Sabbath Herald_, 12. sept 1893. Kuidas käivad need väljavõtted täna meie kohta?`

`2. Keegi ütles kord: „Jumal vajab tunnistajaid rohkem kui käsutundjaid.“ Mida sa sellest ütlemisest arvad?`

`3. Milline osa oli palvel varakristlikus koguduses? Kas on kokkusattumus, et peaaegu iga elu otsustava hetke jaoks leiame viite palvele (Ap 1:24; 8:14–17; 9:11, 12; 10:4, 9, 30; 13:2, 3)? Milline osa on palvel sinu elus?`
