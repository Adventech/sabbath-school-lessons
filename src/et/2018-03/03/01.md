---
title: Hingamispäeva pärastlõuna
date: 14/07/2018
---

### Selle nädala õppeaine
Ap 2:42–46; Ap 4:34, 35; Ap 3:1–26; Ap 4:1–18; Ap 5:1–11; Ap 5:34–39.

> <p>Juhtsalm:</p>
> „Nad viibisid päevast päeva ühel meelel pühakojas, murdsid leiba kodudes ja võtsid rooga juubeldades ning siira südamega, kiites Jumalat ja leides armu kogu rahva silmis“ (Ap 2:46, 47).

Varakristliku koguduse kiireloomulisus poleks saanud olla suurem. Jeesus oli vastanud Messia riigi kohta käivale küsimusele, kuid jätnud lahtiseks aja teema (Ap 1:6–8) ja seda võis mõista tähenduses, et kõik sõltus Vaimu tulekust ning apostelliku missiooni täitmisest. Kui nelipüha saabus, uskusid varase perioodi usklikud, et kõik oli täitunud: nad olid saanud Vaimu ja jaganud evangeeliumi kogu maailmale. Mitte apostlid ei lahkunud Jeruusalemmast ega läinud laia
maailma, vaid lai maailm tuli nende juurde (Ap 2:5–11).

Järgmisena juhtus see, et kogudus eraldus materiaalsest. Tajudes aja lühidust, müüsid nad maha kõik, mis neil oli, ning pühendusid õppimisele ja vendlusele, jätkates samas Jeesusest tunnistamist, kuid ainult Jeruusalemmas. Nende kogukondlik elu, kuigi vaeste aitamise suhtes tõhus, muutus peagi probleemiks ning Jumalal tuli sekkuda selleks, et kogudust ühtsena hoida. Samuti hakkasid nad sel ajal leidma end silmitsi vastasseisuga. Ometi jäi nende usk kõige selle keskel vankumatuks.

_Selle nädala õppetükki õppides valmistud hingamispäevaks, 21. juuliks._
