---
title: Toetav mõte
date: 20/07/2018
---

„Oleme majapidajad, kellele meie eemalviibiv Issand usaldas hoolekandmise Tema majapidamise ja Tema huvide eest, keda Ta tuli siia maailma teenima. Ta on tagasi läinud taevasse, jätnud meid vastutama ning loodab, et me valvame ja ootame Tema ilmumist. Olgem ustavad meie kätte usaldatus, et Ta ootamatult tulles ei leiaks meid magamas.“ – Ellen G. White, _Tunnistused kogudusele_, 8. kd, lk 37.

„Inimestele peab avaldama muljet nende poolt Jumalale antud tõotuste ja lubaduste pühalikkus. Selliseid lubadusi ei peeta üldiselt sama kohustavateks kui inimeste vahelist võlakirja. Kuid kas sellepärast on tõotus vähem püha ja kohustav, et see antakse Jumalale? Kas sellepärast, et puudu jäävad mõned tehnilised tingimused ja seda ei saa seadusega jõustada, eiravad kristlased kohustust, mille kohta Ta oma sõna on andnud? Ükski ametlik märgukiri või võlatäht ei ole kohustavam kui seda on Jumalale antud lubadus.“ – _Piibli kommentaarid, SPA poolt välja antud_, 6. kd, Ellen G. White’i märked, lk 1056.

**Küsimused aruteluks**

`1. Kõige muu hulgas jättis Jeesus jüngritele kaks pärandit: Tema peatse tagasituleku ootuse ja üleilmse ülesande. Kuidas peaksid need kaks tegurit mõjutama meie missioonitaju ja kutsumist jutlustada evangeeliumi maailmale?`

`2. Keegi ütles kord: „Peaksime olema valmis nii, nagu Jeesus tuleks täna, kuid jätkama koguduse tööd nii, nagu Tal kuluks tulekuni veel sada aastat.“ Milline tarkus selles ütlemises leidub ja kuidas sobitub see meie elu kutsumusse?`

`3. Miks peavad Jeesuse elu, surm, ülestõusmine ja tagasitulek olema kesksel kohal kõiges selles, mida jutlustame? Või küsi selle nurga alt: mida head me ilma nende sündmusteta üldse kuulutame?`

`4. Mida õpetab Hananiase ja Safiira lugu selle kohta, kui keeruline on meil tunda kaasinimese südant, olgu hea või kurja suhtes?`

`5. Kes on mõni sinule teadaolev kaasaja Gamaliel? Või on ehk sinu osa täita seda kohta teiste jaoks? Nii või naa, võtke klassis aega, et rääkida näidetest, kuidas te andsite või saite tarka nõu, mis tegi head. Millise õppetunni sellistest ülestähendustest
saame?`
