---
title: Toetav mõte
date: 24/08/2018
---

„Juudisoost pöördunud ei liikunud üldiselt edasi nii kiiresti, nagu Jumal oma ettenägevuses neid juhtis. Apostlite töö tulemusena paganate hulgas oli ilmne, et paganatest pöördunute arv ületab suuresti juudisoost kristlaste arvu. Juudid kartsid, et kui nende käsuõpetuse piirangud ja tseremooniad ei tehta paganatele kogudusse kuulumise tingimuseks, siis juutide rahvuslikud iseärasused, mis seni olid hoidnud neid lahus kõigist teistest rahvastest, kaovad evangeeliumisõnumi vastuvõtnute hulgast peagi täiesti.“ – Ellen G. White, _Apostlite teod_, lk 189.

„Juudakristlasel, kes elas templi vahetus läheduses, oli loomulik lasta oma meeli köita juutide kui rahvuse erilistel eesõigustel. Kui nad nägid, et kristlik kogudus judaismi tseremooniatest ja traditsioonidest eemaldus, ning mõistsid, et see eriline pühadus, mis juuda kommetele oli omistatud, kaob uue usu valgel peaaegu täiesti, said paljud pahaseks Pauluse kui mehe peale, kes suurel määral selle muudatuse põhjustajaks oli. Isegi jüngrid ei olnud kõik valmis nõukogu otsust heameelega vastu võtma. Mõned olid väga innukad tseremoniaalkäsu pidajad ning vaatasid Paulusele viltu, kuna arvasid, et tema põhimõtted juuda käsuõpetuse nõuete suhtes on liiga lõdvad.“ – Lk 197.

**Küsimused aruteluks:**

`1. Minge klassis tagasi esmaspäevase osa viimase küsimuse juurde. Kuidas saad aru tõsiasjast, et kuulumine „õigesse“ kogudusse ei taga päästet? Näiteks oli vana-aja Iisrael kindlasti „õige kogudus“, kuid see ei tähenda, et igaüks selles sai päästetud. Juhul kui õigesse kogudusse kuulumine päästmist ei taga, siis mis kasu on kogudusse kuulumisel?`

`2. Varakristliku koguduse ees seisev tähtsaim administratiivne teema oli ümberlõikamata paganate võtmine usukogukonda. Millised teemad võivad meie tänapäeva koguduses olla sellega võrdväärsed ja mida õpetab Ap 15. ptk meile selle kohta, kuidas neid käsitleda?`

`3. Tehke klassis nii, et osa inimesi asub juutide seisukohale, kes nõudsid, et paganadpeavad saama juudi proselüütideks enne, kui kogudusega ühinevad – selles nägid nad õigusega Iisraelile antud lepingu tõotuste lisa. Millised on nende väited ja kuidas sa vastad? Kuidas saab selline väitlus meile näidata, miks näivad tänapäeval nii selgena paistvad teemad teistsugusel ajal palju keerulisemad kui praegu?`
