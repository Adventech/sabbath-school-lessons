---
title: Hingamispäeva pärastlõuna
date: 18/08/2018
---

### Selle nädala õppeaine:
Ap 15. ptk; Gl 2:11–13; 2Ms 12:43–49; Rm 3:30; 3Ms 18:30; Ilm 2:14, 20.

> <p>Juhtsalm:</p>
> „Ent meie usume end päästetud olevat Issanda Jeesuse armu läbi samal kombel nagu nemadki“ (Ap 15:11).

Möödus rohkem kui kaks aastat, kui Paulus ja Barnabas tulid tagasi Süüria Antiookiasse. Kuna terve sealne kogudus oli olnud tegev nende misjonäridena teele saatmises, siis oli loomulik, et nad andsid kogudusele aru. Aruande rõhk polnud aga sellel, mida nemad olid korda saatnud, vaid mida Jumal oli nende kaudu teinud.

Aruande eesmärk oli mõistagi misjonitöö edu paganate hulgas, kuigi ka paljud juudid olid usku tulnud. Korneeliuse loost alates oli ümberlõikamata paganate uskutulek saanud kõneaineks (Ap 11:1–18); nüüd aga oli neist suur hulk võetud vastu koguduse liikmeteks ning asjaolud muutusid eriti keeruliseks. Paljud usklikud Jeruusalemmas ei olnud õnnelikud. Nende jaoks pidid paganad saama kõigepealt ümber lõigatud, see tähendab, saama juudi proselüütideks, selleks et saada Jumala rahva osaks ja olla nendega osaduses.

Ap 15. ptk räägibki sellest, et paganate probleem jõudis kriitilisse seisu ning kogudus tegutses ühiselt lahenduse leidmiseks. Jeruusalemma nõupidamine oli pöördepunkt apostelliku koguduse ajaloos maailmamisjoni mõttes.

_Selle nädala õppetükki õppides valmistud hingamispäevaks, 25. augustiks._
