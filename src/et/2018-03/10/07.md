---
title: Toetav mõte
date: 07/09/2018
---

„Evangeeliumi kuulutamisega kaasnev edu oli nüüd juutide viha uuesti äratanud. Kõikjalt tuli teateid uue õpetuse leviku kohta, mis vabastas juudid tseremoniaalkäsu riituste täitmisest ning andis paganaile juutide kui Aabrahami lastega ühesugused eesõigused… Tema [Pauluse] rõhutatud väidet, et „ei ole enam kreeklast ega juuti, ei ümberlõigatut ega ümberlõikamatut“ (Kl 3:11) pidasid tema vaenlased jultunud jumalateotuseks ning nad otsustasid, et tema hääl tuleb vaikima panna.“ – Ellen G. White, _Apostlite teod_, lk 390.

„Ta ei saanud arvestada isegi oma usuvendade kaastunde ja toetusega. Pöördumata juudid, kes olid tema kannul käinud, olid olnud agarad tema ja ta töö kohta Jeruusalemmas äärmiselt ebasoodsaid kuuldusi levitama, nii isiklikult kui ka kirja teel. Mõned – isegi apostlite ja vanemate hulgast – olid neid kuuldusi tõena võtnud, püüdmata neile vastu astuda, ning ei ilmutanud nüüd mingit soovi temaga ühist keelt leida.“ – Lehekülg 398.

**Küsimused aruteluks:**

`1. Kaksteist jüngrit, keda Paulus Efesoses kohtas, olid Ristija Johannese endised järelkäijad, kellest juba olid saanud Jeesuse jüngrid (Ap 19:1–7). Miks võib sinu arvates olla õige kasutada seda lõiku, nõudmaks kristlaste uuestiristimist – teistest uskkondadest inimeste ümberristimist, kes ühinevad adventkogudusega, aga on juba vee alla vajutamise teel ristitud? Kas on mingit tähtsust tõsiasjal, et Apollost ei ristitud uuesti?`

`2. Mõtle Pauluse olukorrale. Tema kaasmaalased, kes Jeesusesse ei uskunud, hülgasid ta. Isegi juudid, kes uskusid Jeesusesse, vaatasid Paulust vägagi kahtlustavalt, lausa umbusuga, sest nad arvasid, et ta väänab „rajamärke“. Paljud paganad vihkasid evangeeliumi, mida ta kuulutas. Ja ikkagi – miks? Miks läks Paulus edasi, kogu vastuseisust hoolimata? Ehkki meie pole Paulus, mida saame enda jaoks tema loost õppida?`

`3. Mõtle veel mõnele vastuväitele, mida inimesed kasutavad siis, kui püüavad tõestada kas seda, et hingamispäev muudeti pühapäevaks, või seda, et hingamispäeva ei pea enam pidama. Kuidas me niisugustele väidetele vastame? Mismoodi näidata seeläbi, et kuulekus hingamispäevale ei ole kuidagi rohkem käsumeelsus kui kuulekus ükskõik millisele muule käsule ülejäänud üheksast? Kuidas anda mõista, et oleme hingamispäeva pidades ikka sõnakuulelikud usu läbi ja saame aru, millel meie ainus päästelootus põhineb?`
