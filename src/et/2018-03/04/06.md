---
title: Evangeeliumi levitamine
date: 26/07/2018
---

Stefanose üle võidu saamine sütitas suure tagakiusamise Jeruusalemmas olevate usklike vastu. Kahtlemata õhutas tagakiusu tagant seesama vastaste rühm. Selle rühma juhiks oli Saulus, kes tõi kogudusele palju hävingut (Ap 8:3; 26:10). Tagakiusamine aga tõi esile ka hea mõju.

Tõepoolest, Juuda- ja Samaariamaale laiali puistatud usklikud läksid ja kuulutasid evangeeliumi. Siis täitus korraldus kuulutada neis piirkondades (Ap 1:8).

`Loe Ap 8:4–25. Milline õppetund sellest aruandest nähtub?`

Samaarlased olid pool-iisraellased, koguni religioosselt seisukohalt. Nad olid monoteistid, kes tunnistasid Moosese viit raamatut (Pentateuhi), praktiseerisid ümberlõikamist ja ootasid Messiat. Juutide meelest oli samaarlaste usk aga rikutud, mis tähendab, et samaarlased ei pidanud osa saama mingitestki Iisraeli lepingu heldustest.

Samaarlaste ootamatu uskutulek hämmastas Jeruusalemma kogudust nii, et apostlid saatsid Peetruse ja Johannese olukorda hindama. Tõsiasi, et Jumal hoidis Vaimu tagasi kuni Peetruse ja Johannese kohaletulekuni (Ap 8:14–17), oli arvatavasti mõeldud apostlite veenmiseks, et samaarlased tuli võtta vastu usukogukonna täisliikmeteks (vaata Ap 11:1–18).

Lugu ei lõppenud veel siin. Ap 8:26–39 on kirjas lugu Filippusest ja etiooplasest, eunuhhist, kes pärast Piibli uurimist palus ristimist. „Ja nad mõlemad, Filippus ja eunuhh, astusid vette, ja Filippus ristis tema“ (Ap 8:38).

Kõigepealt samaarlased, siis etiooplane – võõramaalane, kes oli tulnud Jeruusalemma jumalateenistusele ja oli nüüd teel koju. Evangeelium ületas Iisraeli piirid ja jõudis maailma, nagu ette kuulutatud. Kõik see oli aga alles algus, sest need esimesed juutidest usklikud pidid varsti rändama üle tuntud maailma ning jutlustama suurepäraseid sõnumeid Jeesuse surmast, kes tasus nende pattude eest karistuse ja pakkus igaühele kõikjal pääsemise lootust.

`Peetrus ütles Siimonale, et Siimon on „täis kibedat sappi ja ülekohtu köidikuis“ (Ap 8:23). Milline lahendus oli tema probleemile ja igaühe omale, kes on sarnases olukorras?`
