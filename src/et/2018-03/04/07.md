---
title: Toetav mõte
date: 27/07/2018
---

„Jeruusalemma koguduse tagakiusamise tagajärjeks oli tegelikult suur edasiminek armuõpetusetöös. Kuna sõna kuulutamist selles paigas oli saatnud edu, oli tekkinud oht, et jüngrid jäävad siia liiga kauaks, meenutamata oma Õnnistegijalt saadud ülesannet minna kõike maailma. Unustades, et jõudu kurjusele vastu panna saab kõige paremini aktiivse tegutsemisega, hakkasid nad mõtlema, et miski pole nende töös tähtsam kui kaitsta Jeruualemma kogudust vaenlase rünnaku eest. Selle asemel, et õpetada vastpöördunuid viima evangeeliumi nendele, kes seda veel ei olnud kuulnud, oli neil oht võtta seisukoht, mis võis mõjutada kõiki rahulduma saavutatuga. Et hajutada oma esindajaid, nii et nad võiksid töötada ka teiste heaks, lubas Jumal nüüd tulla tagakiusamise. Jeruusalemmast ära aetuna „käisid hajaliolevad mööda maad ja kuulutasid evangeeliumi sõna“.“ – Ellen G. White, _Apostlite teod_, lk 105.

**Küsimused aruteluks:**

`1. Loe mõttega läbi ülaltoodud Ellen G. White’i tsitaat koguduse alguspäevade ohtude kohta, millega seisti silmitsi seetõttu, et oldi rahul endaga ja sellega, mida oldi tehtud. Esiteks tähendab see – vastupidiselt populaarsetele mõtetele – et paljud juudid võtsid Jeesuse tõepoolest vastu Messiana. Kuid veel tähtsam: millise hoiatuse peaksime meie rahvana sellest tänapäeval saama? Kuidas olla kindlad, et me ei takerdu liigselt selle kaitsmisse, mis meil juba on, ega astu vastu sellele, mida tegelikult tegema peame – maailma misjoneerimisele?`

`2. Apostlite ajaks olid juutide ja samaarlaste vahelised suhted olnud juba sajandeid metsikult vaenulikud. Mida õpime tõsiasjast, et Filippus, kes oli tõenäoliselt juut, andis Jeesusest tunnistust Samaarias? Seitsmenda päeva adventistidenagi ei ole me immuunsed kultuuriliste ega etniliste eelarvamuste suhtes. Mida õpetab rist meile sellest, kuidas me kõik oleme Jumala ees ühesugused? Mida veel peaks Kristuse surma kõiki kaasav olemus meile iga inimese otsatust väärtusest õpetama?`

`3. Kuidas Filippus etiooplasele lähenes (8:27–30)? Kuidas olla avatum võimalustele rääkida kaasinimestele evangeeliumi?`

`4. Mida oleme õppinud Ap 6.–8. peatükist, mis aitab meil koguduse ülesannet veel edukamalt täita?`
