---
title: Loomine
date: 28/03/2022
---

`Loe 1Ms 1:4, 10, 12, 18, 21, 25, 31 ja 1Ms 2:1–3. Mida tähendab loomise esimeses ettekandes kordus „see oli hea“? Millisele õppetunnile viidatakse loomise kokkuvõttes (1Ms 2:1–3)?`

Jumal annab igale sammule loomisloos hinnangu, et Tema töö on _tov_, „hea“. Üldise arusaama kohaselt näitab see omadussõna siin, et Jumala loomistöö oli edukas ning Jumala tähelepanek „see oli hea“ tähendab, et kõik „toimis“. Valgus valgustas (1Ms 1:4). Taimed kandsid vilja (1Ms 1:12) ja nii edasi.

Ent see ütlus tähendab tõhusast toimimisest midagi enamat. Heebreakeelset sõna _tov_ kasutatakse Piiblis ka selleks, et tunnustada midagi esteetiliselt kaunist (1Ms 24:16). Samuti kasutatakse seda vastandina (1Ms 2:9) kurjusele, mis on seotud surmaga (1Ms 2:17).

Ütlus „see oli hea“ tähendab, et Jumala looming toimis kenasti, oli ilus ja täiuslik ning selles ei olnud midagi kurja. See maailm „ei olnud veel“ meile tuntud maailma, patust ja surmast mõjutatud maailma moodi, millest leiame mõttevälgatuse loomisloo teise ettekande sissejuhatuses (vaata 1Ms 2:5).

Loomise seesugune kirjeldamine on karjuvas vastuolus evolutsiooniteooriaga, mis kuulutab kitsarinnaliselt, et maailm kujundas ennast järk-järgult juhuslike sündmuste jadana halvemast seisundist paremuse poole.

Piibli autor kinnitab vastupidist: Jumal lõi selle maailma sihipäraselt ja aega viitmata (1Ms 1:1). Mitte miski polnud iseeneslik ega ettenägematu. Maailm hakkas olemas olema alles Jumala tahte ja sõna peale (1Ms 1:3), mitte kuidagi iseenesest. Tegusõna _bara’,_ mida 1Ms 1. peatükis tõlgitakse kui „looma“ – alguses „lõi“ Jumal taeva ja maa –, esineb ainult koos alusega „Jumal“ ja märgib viivitamatust: _Jumal ütles ja nii oli._

Loomislugu annab meile teada, et viimaks sai „kõik“ tehtud (1Ms 1:31) ning Looja ise otsustas, et kõik oli „väga hea“ (1Ms 1:31). 1Ms 1:1 nendib toimuvat, taeva ja maa loomist, ning 1Ms 2:1 annab teada, et toimuv lõpetati. Ja kõik saigi valmis, sealhulgas hingamispäev nädala seitsmendal päeval.

`Miks teeb idee miljardeid aastaid kestnud arenemisest täielikult tühjaks Moosese esimese raamatu loomisloo? Miks on need kaks maailmavaadet igal viisil vastandlikud?`