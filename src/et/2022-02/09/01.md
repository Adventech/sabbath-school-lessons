---
title: Väljatõrjuja Jaakob  
date: 21/05/2022  
---

### Selle nädala õppeaine
1Ms 25:21–34; 1Ms 28:10–22; 1Ms 11:1–9; 1Ms 29:1–30; 1Ms 30:25–32.

> <p>Juhtsalm</p>
> „Ja [Eesav] ütles: „Eks ole temale nimeks pandud Jaakob? Juba teist korda on ta mind petnud: ta võttis mu esmasünniõiguse, ja vaata, nüüd ta võttis ka mu õnnistuse!“ Ja ta küsis: „Kas sul pole hoitud õnnistust eraldi minu jaoks?““ (1Ms 27:36).

Nüüd algab Iisaki, imelapse ja tõotatud soo esimese esivanema perekonna lugu. Paraku ei alga see eriti hästi. Iisaki poja Jaakobi puudulik iseloom avaldub kahe venna vahelises rivaalitsemises esmasünniõiguse pärast (1Ms 25:27–34) ja sellest tuleneva õiguse pärast saada endale Iisaki õnnistus (1Ms 27. ptk).

Kuna Jaakob petab isa ja varastab oma vanemalt vennalt õnnistuse, tuleb tal elu nimel põgeneda. Pagemise käigus kohtab ta Peetelis Jumalat (1Ms 28:10–22). Edaspidi saab Jaakob, petja, oma nahal tunda petmist. Raaheli asemel, keda Jaakob armastab (1Ms 29. ptk), antakse talle naiseks vanem tütar Lea ning ta peab 14 aastat tööd tegema, et oma naised välja teenida.

Kuid Jaakob kogeb ka Jumala õnnistust, sest pagenduses saab ta 11 poja isaks ning Jumal suurendab ta jõukust.

Kõige muu selles loos leiduva keskel näeme seega ka seda, kuidas Jumal täidab mitmel moel oma lepingutõotused, hoolimata Tema rahva läbikukkumistest.

_Selle nädala õppetükki õppides valmistud hingamispäevaks, 28. juuniks._