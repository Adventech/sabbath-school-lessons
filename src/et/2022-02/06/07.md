---
title: Toetav Mõte  
date: 06/05/2022  
---

Loe Ellen G. White’i raamatust „Patriarhid ja prohvetid“ peatükki „Aabram Kaananis“, orig lk 134–136.

„Kristuse kogudus on mõeldud olema õnnistus ja selle liikmed saavad õnnistatud, kui nad õnnistavad kaasinimesi. Jumal ei eelistanud kogu maailmas üht rahvast mitte ainult sellepärast, et lapsendada neid oma poegadeks ja tütardeks, vaid ka selleks, et nende kaudu suunata maailma pilk jumaliku valguse paremusele. Issand valis Aabrami, et ta oleks nii Jumala eriline sõber kui ka hinnaliste ja eriliste eesõiguste vahendaja, mida Issand igatses rahvastele anda. Ta pidi olema valguseks keset ümbritsevat moraalset pimedust.

Alati, kui Jumal õnnistab oma lapsi valguse ja tõega, ei anna Ta igavese elu andi ainult neile endale, vaid ka selleks, et nende ümber olijad saaksid vaimulikult valgustatud… „Teie olete maa sool.“ Ja kui Jumal teeb oma lapsed soolaks, siis mitte üksnes nende endi säilimise pärast, vaid selleks, et nad säilitaksid kaasinimesi…

Kas oled poleeritud elavaks kiviks Jumala hoones?... Meie religioon ei ole ehtne, kui selle mõju ei avaldu igas äritehingus. Me peame oma elutöösse põimima praktilise jumalakartuse. Meie südames peab olema Kristuse muutev arm. On vaja, et meis oleks palju rohkem Jeesust ja palju vähem ennast.“ – Ellen G. White, „Reflecting Christ“, lk 205.

**Küsimused aruteluks:**

`1. Mida tähendab Aabrahami õnnistamise valgel õnnistatud olemine? „Ma… õnnistan sind…, et sa oleksid õnnistuseks“ (1Ms 12:2). Kuidas saame olla kaasinimestele õnnistuseks rahvana, kes teenib Aabramiga sama Jumalat?`

`2. Mis oli viga Aabrami poolvalel oma naise kohta, kes oli ühtlasi ta õde? Kumb on halvem, kas valetada või rääkida osaliselt tõtt ja samal ajal tegelikult valetada?`

`3. Loe veel kord 1Ms 14:21–23, Aabrami vastust Soodoma kuninga pakkumisele. Miks ta niimoodi vastas ja mida olulist sellest loost õpime? Kas Aabramil poleks mitte olnud õigus võtta kuninga pakutu vastu?`

---

Annetus >> kohalik kogudus [toeta.advent.ee](https://toeta.advent.ee/)

Päikeseloojang 21.22
