---
title: Jaakob-Iisrael  
date: 28/05/2022  
---

### Selle nädala õppeaine
1Ms 32:23–32; Ho 12:4, 5; Jr 30:5–7; 1Ms 33. ptk; 1Ms 34:30 – 35:29.

> <p>Juhtsalm</p>
> „Seepeale ütles tema: „Su nimi ärgu olgu enam Jaakob, vaid olgu Iisrael, sest sa oled võidelnud Jumala ja inimestega ja oled võitnud“ (1Ms 32:29 ).

Jaakobi perekonnasaaga jätkub ning sealt tuleb nii head kui ka halba. Ometi näeme läbivalt Jumala kätt ja Tema ustavust lepingutõotustele.

Sel nädalal jälgime peaasjalikult Jaakobit, kes on nüüd lahkunud Laabani juurest, on tagasiteel koju ja peab silmitsi seisma Eesaviga, oma reetlikkuse ohvriga. Mida võib nüüd korda saata ta vend, kellele ta nii rängalt ülekohut tegi?

Jaakobi õnneks ilmub talle enne eelseisvat hirmutavat kohtumist taas Issand, tema isade Jumal. Sellest kohtumisest saab eeltähendus ajale, mida hiljem hakatakse tundma „Jaakobi ahastuse“ nime all (vaata Jr 30:5–7). Ja sel ööl saab Jaakobist, väljatõrjujast, „Iisrael“; uus nimi uue alguse jaoks, mis päädib lõpuks tema järgi nime saanud rahva loomisega.

Teisisõnu, kõigele toimunule vaatamata räägitakse Pühakirjas usuisade ja nende perekonna lugu selleks, et näidata meile, kuidas Jumal viib oma tõotused ustavalt ellu. Ta teeb nii vaatamata sellele, nagu teeks Tema rahvas kohati kõik endast oleneva, et tõotuste täitumist pidurdada.

_Selle nädala õppetükki õppides valmistud hingamispäevaks, 4. juuniks._