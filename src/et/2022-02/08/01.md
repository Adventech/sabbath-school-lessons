---
title: Tõotus  
date: 14/05/2022  
---

### Selle nädala õppeaine
1Ms 22. ptk; Hb 11:17; 3Ms 18:21; Jh 1:1–3; Rm 5:6–8; 1Ms 23.–25. ptk; Rm 4:1–12.

> <p>Juhtsalm</p>
> „Kui Aabraham oli vana ja elatanud ning Issand oli Aabrahami kõigiti õnnistanud“ (1Ms 24:1).

Lõpuks, nagu Jumal oli lubanud, sünnitas Saara Aabrahamile poja „ta vanas eas“ (1Ms 21:2) ja Aabraham pani lapsukesele nimeks Iisak (vaata 1Ms 21:1–5). Kuid Aabrahami lugu pole sugugi veel läbi, vaid jõuab haripunkti siis, kui ta viib Iisaki Morija mäele, et oma poeg seal ohverdada. Aga Iisaki asemel saab ohvriks jäär (1Ms 22:13), mis tõendab seda, et Jumal kohustub õnnistama rahvaid Aabrahami „soo“ kaudu (1Ms 22:17, 18). See sugu on muidugi Jeesus (Ap 13:23). Järelikult avaldab see jahmatav (ja mõnes mõttes häiriv) lugu veel ühe tahu lunastusplaanist.

Vaimuliku õppetunni sügavusele vaatamata pidi juhtunu Aabrahami pereliikmeid sellegipoolest vapustama ning Aabrahami tulevik ei ole selge. Saara sureb mõni aeg pärast ohverdamise lugu Morija mäel (1Ms 23. ptk) ja Iisak on veel vallaline.

Aabraham asub siis hoolitsema selle eest, et tema tulevik oleks „õige“. Ta korraldab oma poja abielu Rebekaga (1Ms 24. ptk), kes sünnitab kaks poega (1Ms 25:21–23). Aabraham ise abiellub Ketuuraga, kellega saab mitu last (1Ms 25:1–6). Sellel nädalal astume Aabrahami kannul tema elu lõpuni (1Ms 25:7–11).

_Selle nädala õppetükki õppides valmistud hingamispäevaks, 21. maiks._