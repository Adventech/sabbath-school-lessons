---
title: Aabrahamiga sõlmitud leping  
date: 07/05/2022  
---

### Selle nädala õppeaine
1Ms 15. ptk – 19:29; Rm 4:3, 4, 9, 22; Gl 4:21–31; Rm 4:11; Rm 9:9; Am 4:11.

> <p>Juhtsalm</p>
> „Aga Aabram ütles: „Issand Jumal! Mida sa mulle saad anda? Mina ju lähen ära lastetuna ja mu koja valitsejaks on Elieser Damaskusest!“ (1Ms 15:2).

1Ms 15. peatükk toob meid pöördepunkti, kus Jumal vormistab oma lepingu Aabrahamiga. Leping Aabrahamiga on teine leping Noaga sõlmitud lepingu järel.

Noa lepingu sarnaselt on ka Aabrahamiga sõlmitud lepingusse kaasatud teised rahvad, sest leping Aabrahamiga on ju osa igavesest evangeeliumist, mida pakutakse kogu inimkonnale (1Ms 17:7; Hb 13:20).

See aeg Aabrahami elus on täis hirmu ja naeru. Aabram kardab (1Ms 15:1), just nagu Saara (1Ms 18:15) ja Haagar (1Ms 21:17). Aabram naerab (1Ms 17:17); Saara (1Ms 18:12) ja Ismael samuti (1Ms 21:9, ESV ja 1926). Neist peatükkidest kajab vastu inimlik tundlikkus ja soojus. Aabram soovib innukalt päästa õelaid soodomlasi, hoolitseb Saara, Haagari ja Loti eest ning on külalislahke kolme võõra vastu (1Ms 18:2–6).

Just selles kontekstis muudetakse Aabrami nimi, mis viitab üllale päritolule ja auväärsusele, Aabrahamiks, mis tähendab „paljude rahvaste isa“ (1Ms 17:5). Niisiis näeme siin veel vihjeid, mis avavad Aabrahamiga sõlmitud lepingu kaudu Jumala plaanide kõikihaarava olemuse.

_Selle nädala õppetükki õppides valmistud hingamispäevaks, 14 . maiks._