---
title: Toetav Mõte  
date: 17/06/2022  
---

Ellen G. White’i raamatus „Patriarhid ja prohvetid“ peatükkides „Joosep Egiptuses“, orig lk 213–223, ja „Joosep ja tema vennad“, orig lk 224–232.

„Kolm päeva vangistuses olid Jaakobi poegade jaoks kibeda kurbuse päevad. Nad mõtlesid järele oma möödunud kurja teguviisi üle, eriti oma õelutsemise üle Joosepiga. Nad teadsid, et juhul, kui nad saavad süüdistuse salakuulajaks olemises ega suuda oma süütust selgelt tõendada, võidakse neid kõiki tappa või orjastada. Oli kaheldav, et keegi neist võinuks ükskõik millise jõupingutusega panna isa nõustuma Benjamini enda juurest ära saatma, eriti pärast seda julma surma, mis tema meelest Joosepile osaks sai. Nad müüsid Joosepi orjaks ja kartsid nüüd, et Jumal kavatses neid omakorda orjusega karistada. Joosep aga arvestab sellega, et tema isa ja vendade perekonnad võisid tunda toidupuudust, ning ta on veendunud, et vennad on tema õelat kohtlemist kahetsenud ega kohtle Benjamini üldsegi nii, nagu nad kohtlesid teda.“ – Ellen G. White, „Spiritual Gifts“, 3. raamat, lk 155, 156.

„Joosep oli rahul. Ta oli vennad proovile pannud ning näinud neis tõelise patukahetsuse vilju.“ – Ellen G. White, „Spiritual Gifts“, 3. raamat, lk 165.

**Küsimused aruteluks:**

`1. Peatuge klassis neljapäevase osa lõpus oleva küsimuse juures. Mida sa arvad, kas Joosep oleks oma vendadega olnud nii armuline siis, kui olukord poleks tema jaoks nii soodsaks kujunenud? Me ei tea küll midagi kindlat, aga millised vihjed Joosepi loos võiksid meile näidata, missuguse iseloomuga Joosep oli, ja aidata tema armulisust selgitada?`

`2. Milles näeme Joosepit prototüübina Kristusest ja sellest, mida Kristus läbi elas?`

`3. Joosep on oma vennad proovile pannud. Millisel sarnasel moel Jumal meid proovile paneb?`

`4. Isegi pärast kõiki aastaid meenus vendadele nende süü Joosepi vastu. Mida õpetab niisugune asjaolu meile selle kohta, kui võimas võib süütunne olla? Me võime küll andeks saada ja võtta vastu Jumala andestuse, aga kuidas õppida iseendale andestama, ükskõik kui vähe me seda andestust väärime?`

---

Annetus >> kohalik kogudus [toeta.advent.ee](https://toeta.advent.ee/)

Päikeseloojang 22.33