---
title: Pattulangemine  
date: 02/04/2022  
---

### Selle nädala õppeaine
1Ms 3. ptk; 2Kr 11:3; Ilm 12:7–9; Jh 8:44; Rm 16:20; Hb 2:14; 1Tm 2:14, 15.Selle nädala õppetükki õppides valmistud hingamispäevaks, 9. aprilliks.

> <p>Juhtsalm</p>
> „Ja ma tõstan vihavaenu sinu ja naise vahele, sinu seemne ja tema seemne vahele, kes purustab su pea, aga kelle kanda sa salvad“ (1Ms 3:15).

Kõige selle juures, mida Jumal meie esimestele esivanematele Eedenis andis, said nad hoiatuse: „Kõigist aia puudest sa võid küll süüa, aga hea ja kurja tundmise puust sa ei tohi süüa, sest päeval, mil sa sellest sööd, pead sa surma surema“ (1Ms 2:16, 17). Hoiatus hea ja kurja tundmise puust mitte süüa näitab meile, et kuigi inimesed tundsid hästi head, ei tundnud nad kurja.

Küllap me mõistame, miks see nii oli, eks ole?

Ning hoiatusele mitte kuuletumisega käis kaasas surmaoht (1Ms 2:17), mis kord täitubki: inimesed surevad (1Ms 3:19). Keeld puudutas enamat kui puust söömist – nad saadeti ka Eedeni aiast välja (1Ms 3:24) ega saanud seega enam ligi sellele, mis võinuks anda neile patustena igavese elu (1Ms 3:22).

Ent selle tragöödia keskele ilmub lootus, mis on kirjas 1Ms 3:15 ja mida nimetatakse protoevangeeliumiks ehk „esimeseks evangeeliumi tõotuseks“. Jah, selles salmis on Piibli esimene evangeeliumist rääkiv tõotus; inimestele öeldakse esimest korda, et pattulangemise kiuste on Jumal valmistanud meile kõigile pääsetee.

_Selle nädala õppetükki õppides valmistud hingamispäevaks, 9. aprilliks._