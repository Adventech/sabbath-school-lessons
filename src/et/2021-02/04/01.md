---
title: 'Igavene leping'
date: 17/04/2021
---

### Selle nädala õppeaine
2Ms 3:14; 1Ms 17:1–6; 1Ms 41:45; Tn 1:7; 1Ms 15:7–18; 1Ms 17:1–14; Ilm 14:6, 7.

> <p>Juhtsalm</p>
> „Ma [Jumal] teen lepingu enese ja sinu vahel, ja sinu soo vahel pärast sind, igaveseks lepinguks sugupõlvedele, et ma olen Jumalaks sinule ja su soole pärast sind“ (1Ms 17:7).

Kui paljud mäletavad oma lapsepõlvest selgelt mõnd haigust, näiteks kopsupõletikku, mis oli päris tõsine ja mille puhul võis karta halvimat? Pikkadel palavikuöödel ärkasid poolunest ning nägid öölambi mahedas valguses voodi kõrval toolil istuvat ema või isa.

Ülekantud tähenduses, inimliku taju mõttes istus Jumal just niimoodi patuhaige maailma kõrval, kui kõlbeline pimedus veeuputusejärgsetel sajanditel süvenes. Sel põhjusel kutsus Ta Aabrami ning kavatses oma ustava sulase abil rajada rahva, kelle kätte usaldada teadmine Temast ja kelle kaudu jagada päästet.

Seega sõlmis Jumal Aabrami ja tema järeltulijatega lepingu, mis üksikasjalikumalt rõhutas jumalikku plaani päästa inimkond patu tagajärgedest. Issand ei kavatsenud sellises tohutus hädavajaduses jätta maailma järelevalveta. Sel nädalal vaatleme järgmiste lepingutõotuste avaldumist.

`Pilk nädalale: Mis on Jumala nimi? Mida see tähendab? Milline tähendus on nimel, millega Jumal ennast Aabramile esitles? Milliseid nimesid Ta enda tutvustamiseks kasutas? Miks muutis Jumal Aabrami nime Aabrahamiks? Mis tähtsust on nimedel? Millised olid siin lepingu tingimused ja kohustused?`

_Selle nädala õppetükki õppides valmistud hingamispäevaks, 24. aprilliks._