---
title: 'Toetav Mõte'
date: 23/04/2021
---

Loe Ellen G. White’i raamatust „Patriarhid ja prohvetid“ peatükki „Aabrahami kutsumine“, lk 125–131, ja raamatust „Apostlite teod“ peatükki „Juudid ja paganad“, lk 188–200.

Vikerkaar on Noaga tehtud Jumala lepingu tähis. Loe 1Ms 17:10 ja sa leiad, mis tähistas Jumala lepingut Aabrahamiga. Ümberlõikamine „oli mõeldud: (1) eristama Aabrahami sugu paganatest (Ef 2:11), (2) jäädvustama Jehoova lepingu mäletamist (1Ms 17:11), (3) soodustama moraalse puhtuse viljelemist (5Ms 10:16), (4) esindama õigust usu läbi (Rm 4:11), (5) sümboliseerima südame ümberlõikamist (Rm 2:29) ning (6) looma pilti kristlikust ristimistalitusest (Kl 2:11, 12).“ – „Piibli kommentaarid, SPA poolt välja antud“, 1. kd, lk 322, 323.

Vikerkaar jääb Jumala tõotuse tähiseks maailma ajaloo lõpuni, kuid ümberlõikamine mitte. Apostel Pauluse sõnade kohaselt sai Aabraham ümberlõikamise märgiks õigusest, mille ta Jumalasse uskumise tõttu oli saanud (Rm 4:11). Sajandite jooksul aga hakkas ümberlõikamine tähistama pääsemist käsule kuulekas olemise kaudu. Uue Testamendi päeviks oli ümberlõikamine oma tähenduse minetanud. Selle asemel on oluline uskuda Jeesusesse Kristusesse, mis viib sõnakuulmiseni, muutunud eluni. Loe Gl 5:6; Gl 6:15 ja 1Kr 7:18, 19.

**Küsimused aruteluks:**

`1. Arutlege usu ja tegude vahelise suhte üle. Kas saab olla üht ilma teiseta? Kui ei, siis miks?`

`2. „Paljud inimesed pannakse Aabrahami sarnaselt proovile. Nad ei kuule Jumala häält lausa taevast kõnelemaas, kuid Ta kutsub neid oma Sõna õpetuste kaudu ja sündmuste kaudu, mida Tema juhtimine esile toob. Võib-olla tuleb neil loobuda paljutõotavast ametist, meelepärasest ja tulutoovast sõpruskonnast ning lahkuda sugulastest, et astuda teele, mis näib pakkuvat ainult enesesalgamist, raskusi ja ohvreid. Jumal on andnud neile töö; kerge elu ning sõprade ja sugulaste mõju takistaksid just selliste iseloomuomaduste arenemist, mis aitaksid neil seda tööd teha. Jumal kutsub neid eemalduma inimlikest mõjudest ja inimlikust abist ning lootma ainult Temale, et Tema saaks ennast neile avada. Kes on valmis jumaliku ettenägevuse kutsel loobuma meeldivatest plaanidest ja lähedastest sõpradest?“ – Ellen G. White, „Patriarhid ja prohvetid“, lk 126, 127. Rääkige mõnest tänapäevasest näitest, inimestest, kes panid teadaolevalt tähele sama kutset.`

**Kokkuvõte:** Jumal kutsus Aabrahami erilisse suhtesse Temaga, mis tooks maailma jaoks esile lunastusplaani.

---

Annetus >> kohalik kogudus [toeta.advent.ee](https://toeta.advent.ee/)  

Päikeseloojang 20.52
