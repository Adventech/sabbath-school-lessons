---
title: Toetav Mõte  
date:  21/05/2021  
---

Loe Ellen G. White’i raamatust „Ajastute igatsus“ peatükki „Vaidlused“, lk 607, 608, ning raamatust „Patriarhid ja prohvetid“ peatükki „Käsk ja seaduselepingud“, lk 363–373.

Kuidas aitab Mt 22:34–40 meil paremini aru saada (1) Jumala käsu kohast ja tähendusest Tema lepingus ning (2) mõttekäigust, et leping ja suhe tähendavad üht ja sedasama?

„Südames peab olema armastus enne, kui inimene saab Kristuse jõu ja armu läbi hakata täitma Jumala käsu eeskirju (vt Rm 8:3, 4). Ilma armastuseta on kuulekus võimatu ja väärtusetu. Kuid armastuse olemasolul asub inimene automaatselt seadma oma elu kooskõlla Jumala tahtega, mida Tema korraldused väljendavad.“ – „Piibli kommentaarid, SPA poolt välja antud“, 5. kd, lk 484.

„Oma püha käsu eeskirjades on Jumal andnud inimestele täiuslikud juhised eluks. Ta on öelnud, et see käsk, milles ei ole muudetud ühtki tähekest ega märgikest, säilitab oma kehtivuse ajastute lõpuni. Kristus tuli tegema käsku suureks ja võimsaks. Ta näitas, et selle aluseks on armastus Jumala ja inimeste vastu ning et kuulekuses käsu nõuetele seisnebki inimese kohustus. Oma eluga andis Ta eeskuju kuulekusest Jumala käsule. Mäejutluses näitas Ta, kuidas selle nõuded ulatuvad palju kaugemale välistest teguritest ning haaravad südame salajasi mõtteid ja motiive.“ – Ellen G. White, „Apostlite teod“, lk 505.

**Küsimused aruteluks:**

`1. Miks avaldab armastuse side inimeste Jumala juurde toomisel tugevamat tõmmet kui hirmu nöör?`

`2. Miks on korraldus armastada „Issandat, oma Jumalat, kogu oma südamega ja kogu oma hingega ja kogu oma mõistusega“ (Mt 22:37) esimene ja suurim käsk?`

`3. Simone Weil kirjutas kunagi, et „kord on kõige esimene vajadus.“ (Russell Kirki tsiteeritud raamatus „The Roots of American Order“ [Washington, D.C.: Regnery GAteway, 1992], lk 3.) Kuidas mõistad tema öeldut selle nädala õppetüki valgel, eriti käsu mõistega seoses?`

**Kokkuvõte:** Jumala käsk oli lepingu lahutamatu osa. Ometi oli tegu tõepoolest armulepinguga. Arm aga ei tühista iialgi vajadust käsu järele. Sootuks mitte, sest seadus on vahend, mille kaudu arm ilmneb ja väljendub nende elus, kes selle vastu võtavad.

---

Annetus >> kohalik kogudus toeta.advent.ee  

Päikeseloojang 21.56