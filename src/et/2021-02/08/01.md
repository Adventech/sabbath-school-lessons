---
title: Lepingureegel
date: 15/05/2021
---

### Selle nädala õppeaine
2Ms 19:6; Js 56:7; Hb 2:9; 5Ms 4:13; 5Ms 10:13; Am 3:3; 1Ms 18:19.

> <p>Juhtsalm</p>
> „Ja tea, et Issand, su Jumal, on Jumal, ustav Jumal, kes lepingut peab ja heldust osutab tuhandenda põlveni neile, kes teda armastavad ja tema käske peavad“ (5Ms 7:9).

Üks oluline lause 23. psalmis näitab, _kuhu_ tahab Jumal meid juhtida. „Ta juhib mind _õiguse rööbastesse_ oma nime pärast,“ teatab Taavet 3. salmis (kaldkiri lisatud). Oma moraalse õigsuse tõttu ei vii Jumal meid iialgi eksiteele. Kogu elu kannab Ta hoolt, et meie vaimulik teekond kulgeks kindlat teed mööda.

Mis on kindlad „õiguse rööpad“? Ühes teises psalmis vastab kirjutaja sellele küsimusele palvevormis: „Lase mind käia _sinu käskude_ _jalgrajal,_ sest see meeldib mulle“ (Ps 119:35, kaldkiri lisatud). „Kõik su käsud on õigus“ (Ps 119:172). Jumala seadus on kindel, ohutu rada läbi inimelu õõtsiku.

Oma sellenädalases õppetükis heidame valgust Jumala seadusele ja selle kohale Siinai lepingus.

`Pilk nädalale: Mida tähendas Iisraeli valimine? Kuidas saab Iisraeli kutsumist võrrelda meie enda omaga? Milline tähtsus oli selles lepingus seadusel? Kas leping tuleb ilma tingimusteta? Miks on sõnakuulmine lepingusuhte lahutamatu osa?`

_Selle nädala õppetükki õppides valmistud hingamispäevaks, 22. maiks._