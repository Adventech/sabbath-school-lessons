---
title: 'Toetuda tõotustele'
date: 17/06/2021
---

Kuulsast kardinal Bellarminest, suurest katoliku apologeedist, kes võitles kogu oma elu sõnumi eest, et õigeksmõistmine tuleb üksnes arvele pandud õiguse läbi, räägitakse järgmist lugu. Kui ta lebas surivoodil, toodi tema juurde krutsifiksid ja pühakute teened, et need aitaksid teda enne surma kinnitada. Kuid Bellarmine ütles: „Viige need ära. Minu meelest on kindlam usaldada Kristuse teeneid.“

Paljud inimesed, kes liginevad oma elu lõpule, vaatavad elule tagasi ja näevad, kui tühised, kui mõttetud, kui kasutud on nende tegemised ja tööd selleks, et teenida pühalt Jumalalt pääste, ning kui väga vajavad nad Kristuse õigust.

Hea uudis on aga see, et me ei pea ootama surma lähenemist, kui soovime olevikus olla turvaliselt Issandas. Leping tervikuna põhineb Jumala kindlatel tõotustel olevikus, meie jaoks praegu kehtivatel tõotustel, mis teevad meie elu praegu paremaks.

`Otsi üles järgmised salmid ja vasta küsimusele, mida leiad iga salmi juures sinu ja Jumala vahelise lepingusuhte arenguks, hoidmiseks ja tugevdamiseks:`

`Ps 34:9 (Kuidas saad Jumala headust maitsta?)`

`Mt 11:30 (Mida on Kristus meie heaks teinud, mis teeb selle koorma kergeks?)`

`Rm 5:1 (Mis on õigeksmõistmisel tegemist rahuga?)`

`Fl 2:7, 8 (Mida oled Kristuse läbielamisest saanud?)`

Analüüsi palvemeeles oma elu ja küsi endalt, mida sa teed, mis tugevdab su sidet Jumalaga, ning mis seda kahjustab. Millised muudatused tuleb ette võtta?