---
title: 'Mõtisklused Kolgatast'
date: 13/06/2021
---

Vana Testamendi päästmisviis mooseselikus lepingus ei erine Uue Testamendi päästmisviisist uues lepingus. Nii Vanas kui ka Uues Testamendis, nii vanas kui ka uues lepingus päästetakse üksnes usust. Kui see toimuks millegi muu tõttu, näiteks tegudest, võiksime pääste ise ära teenida ja see oleks midagi, mida Looja on kohustatud meile andma. Üksnes need, kes ei saa aru patu tõsidusest, võivad uskuda, et Jumal oli kuidagi kohustatud meid päästma. Vastupidi, oli vaid see kohustus, mille me oma käsuvastasusega ära teenisime. Loomulikult ei saanud meie seda kohustust täita, kuid õnneks tegi Jeesus seda meie eest.

„Kui mehed ja naised suudavad täielikumalt mõista selle tohutu ohvri suurust, mille tõi taeva Valitseja inimese eest surres, siis muutuks lunastusplaani nägemine suuremaks ning mõtisklused Kolgatast ärataks kristlase südames õrnu, pühi ja elavaid tundeid. Nende südames oleks kiitus Jumalale ja Tallele ning see tuleks üle nende huulte. Uhkus ja kõrge enesehinnang ei õilmitse südames, milles Kolgata mälestuspildid on värsked… Kogu maailma rikkus pole piisav kaaluma üle ühe hukkuva hinge päästmist. Kes suudaks mõõta armastust, mida Kristus tundis kadunud maailma suhtes siis, kui Ta rippus ristil ja kannatas süüdiolevate inimeste pattude pärast? See armastus oli mõõtmatu, piiritu.

Kristus on näidanud, et Tema armastus oli surmast tugevam. Ta viis täide inimese lunastamise; ja ehkki Ta oli kardetavaimas vastasseisus pimeduse jõududega, lausa kõige selle keskel, muutus Tema armastus järjest tugevamaks. Ta talus oma Isa palge peitmist seni, kuni oma hingekibeduses hüüdis: „Mu Jumal, mu Jumal, miks Sa oled mind maha jätnud?“ Tema käsivars tõi lunastuse. Sai makstud hind inimese vabaks ostmiseks, kui Ta viimase hingetõmbega hüüdis õnnistatud sõnad: „See on lõpetatud.“

Kolgata vaatepildid kutsuvad esile sügavaimad tunded. Kui teid valdab vaimustus, siis siinkohal on see kohane. Meie mõtted ja kujutlused ei suuda kunagi täielikult haarata tõsiasja, et eeskujulikem, süütuim Kristus pidi kannatama surmavalu, kui Ta kandis maailma pattude koormat. Me ei suuda mõista sellise armastuse pikkust, laiust, kõrgust ega sügavust. Päästja armastuse lõputute sügavuste üle mõtisklemine peaks täitma meie mõtted, puudutama ja sulatama hinge, puhastama ja õilistama kiindumuse ning täielikult ümber muutma iseloomu.“ – Ellen G. White, „Tunnistused kogudusele“, 2. kd, lk 212, 213.

`Palveta selle pärast, mida Ellen G. White siin kirjutas. Neid lauseid meeles pidades loe Gl 6:14 ning küsi siis endalt, mil moel saan mina Kristuse risti ausse tõsta?`