---
title: Toetav Mõte  
date:  18/06/2021  
---

„Ainus viis, kuidas ta [patune] õigeksmõistmise saavutab, on usu kaudu. Usu läbi saab ta Jumalale esitada Kristuse teened ning Issand paneb Tema Poja sõnakuulmise patuse arvele. Inimese luhtumise asemel võetakse vastu Kristuse õigus ning Jumal võtab vastu, andestab, mõistab õigeks kahetseva, uskuva inimhinge, kohtleb teda nii, nagu oleks ta õige, ja armastab teda nii, nagu Ta armastab oma Poega. Just nii arvestatakse usk õiguseks.“ – Ellen G. White, „Valitud kuulutused“, 1. raamat, lk 367.

„Kui me meeleparanduse ja usu kaudu võtame Kristuse vastu oma Päästjaks, annab Issand meie patud andeks ning vabastab seaduse rikkumise eest määratud karistusest. Siis seisab patune Jumala ees nagu õige inimene; tal on Taeva poolehoid ning Vaimu abil on tal osadus Isa ja Pojaga.

Siis tuleb teha veel üks järk-järgult edenev töö. Tõde peab hakkama inimhinge pühitsema. Ja seegi teostub usu läbi. Sest iseloom muutub üksnes Kristuse armust, mille me usu läbi saame.“ – Ellen G. White, „Valitud kuulutused“, 3. raamat, lk 191.

**Küsimused aruteluks:**

`1. Kuidas teha vahet elava ja surnud usu vahel? (Jk 2:17, 18). Kuidas Paulus elavat usku kirjeldab? (Rm 16:26). Milline võtmesõna aitab avada usuga kaasneva?`

`2. Kuidas vastata väitele (mis kaasneb teatud loogilise järjepidevusena), et kui meid päästetakse üksnes meie arvele pandud õiguse tõttu, mitte aga meis endis oleva õiguse tõttu, siis on ju ükskõik, mida me teeme või kuidas käitume?`

`3. „Meie Jumala poolt vastuvõtmine on kindel ainult Tema armastatud Poja tõttu ning head teod on Tema patte andestava armastuse tegevuse tagajärg. Need ei too meile au ja meile ei arvestata meie heade tegude tõttu mitte midagi, millele võime oma hinge päästmiseks osutada… Ta [usklik] ei saa esitada oma häid tegusid, õigustamaks oma hingeõnnistust.“ – Ellen G. White, „Valitud kuulutused“, 3. raamat, lk 199. Mõeldes sellele tsitaadile, küsime, miks siis on headel tegudel oluline osa kristlikus kogemuses?`

**Kokkuvõte:** Vana leping, uus leping: Jeesus maksis käsule võlgu olemise, et me võiksime olla Jumala silmis õiged.

---

Annetus >> kohalik kogudus [toeta.advent.ee](https://toeta.advent.ee/)  

Päikeseloojang 22.34
