---
title: 'Lepingu usk'
date: 12/06/2021
---

### Selle nädala õppeaine
Gl 6:14; Rm 6:23; 1Jh 5:11, 13; Rm 4:1–7; Ms 7:18; Ms 17:1–4; Rm 5:1.

> <p>Juhtsalm</p>
> „Et aga seaduse kaudu ei saa ükski õigeks Jumala ees, on ilmne, sest usust õige jääb elama“ (Gl 3:11).

Umbes seitse sajandit enne Kristust kirjutas poeet Homeros eepose „Odüsseus“, suure sõjakangelase Odüsseuse loo, kes pärast Trooja sõjas Trooja vallutamist alustas kümneaastast rännakut, et naasta kodusesse Ithakasse. Merereis kestis nii kaua sellepärast, et ta seisis silmitsi laevahukkkude, mässude, tormide, koletiste ja muude takistustega, mis kerkisid eesmärgi saavutamise teele. Lõpuks, olles otsustanud, et Odüsseus on juba küllalt kannatanud, leppisid jumalad kokku, et lasevad kurnatud kangelasel jõuda tagasi oma koju ja pere juurde. Jumalad nõustusid, et tema katsumused lepitasid ta vead.

Teatud mõttes oleme nagu Odüsseus – pikal koduteel. Väga oluline erinevus on aga selles, et erinevalt Odüsseusest ei saa me iial „piisavalt palju kannatada“, et tagasitee ära teenida. Vahemaa taeva ja maa vahel on liiga suur, et meie vead niimoodi lepitatud saaks. Kui jõuame koju, on see üksnes Jumala armust.

`Pilk nädalale: Miks peab pääste olema kingitus? Miks sai ainult Jumalaga võrdne Isik meie hinge lunastada? Mis teeb Aabrahamist inimese, kes esindab nii hästi usku? Mida tähendab, et õigus „arvatakse osaks“ ehk „pannakse meie arvele“? Kuidas muuta ristilt leitud tõotused ja lootus enda omaks?`

_Selle nädala õppetükki õppides valmistud hingamispäevaks, 19. juuniks._