---
title: Uue lepingu pühamu  
date:  05/06/2021  
---

### Selle nädala õppeaine
2Ms 25:8; Js 53:4–12; Hb 10:4; Hb 9:14; Hb 8:1–6, 1Tm 2:5, 6.

> <p>Juhtsalm</p>
> „Seepärast ongi tema uue lepingu vahemees selleks, et kutsutud – kui tema surm oli saanud lunastuseks esimese lepingu aegsetest üleastumistest – saaksid kätte igavese pärandi tõotuse“ (Hb 9:15).

Kuuvalguseta hilisõhtul on taevas tintmust. Frank on tühje linnatänavaid pidi sammudes varjudesse kadunud. Hetke pärast kuuleb ta selja taga samme; keegi järgneb talle pimeduses. Siis jõuab inimene talle järele ja küsib: „Trükkal Frank?“

„Jah, see ma olen. Aga kust te mind tunnete?“

„Noh,“ vastab võõras, „ma ei tunne teid. Aga ma tunnen väga hästi teie venda ja isegi pimedas meenutasid teie liigutused, teie kõnnak, teie kehakuju nii väga teda, et ma eeldasin, et olete tema vend, sest ta rääkis mulle, et tal on vend.“

See lugu ilmestab võimsalt tõde iisraellaste pühamuteenistuse kohta. Piibel ütleb, et see oli tegelikkuse vari, kujutis, peegelpilt. Ometi andis see vari ja peegelpilt selge ettekuulutuse ja avaldas tõed, mida tuli esile tuua Kristuse surma ja Tema ülempreesterliku teenistuse kohta taevases pühamus.

`Pilk nädalale: Miks Jumal tahtis, et iisraellased ehitaksid pühamu? Mida õpetab pühamu meile Kristuse kui meie Asemiku kohta? Mida teeb Jeesus taevas meie Esindajana?`

_Selle nädala õppetükki õppides valmistud hingamispäevaks, 12. juuniks._