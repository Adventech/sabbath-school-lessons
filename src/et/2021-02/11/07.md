---
title: Toetav Mõte  
date:  11/06/2021  
---

„Kõige ülemal inglil taevas poleks olnud väge tasuda hukkuva hinge lunahinda. Keerubitel ja seeravitel on ainult see au, mille neile kui loodolevustele tagab Looja, ning inimese ja Jumala leppimise sai teostada üksnes vahendaja, kes oli Jumalaga võrdne, kellel on väärikad tunnused ning kes kuulutatakse vääriliseks tegutsema lõpmatu Jumalaga koos inimese heaks ja kes ühtlasi esindab Jumalat langenud maailmale. Inimese asetäitjal ja käemehel peab olema inimloomus, side inimperekonnaga, keda ta esindab, ja Jumala saadikuna peab tal olema jumalik loomus, ta peab olema seotud Lõpmatuga ning olema vahendaja Jumala ja inimese vahel.“ – Ellen G. White, „Valitud kuulutused“, 1. raamat, lk 257.

„Jeesus jätkab: „Kui te mind tunnistate inimeste ees, siis tunnistan ka mina teid Jumala ja pühade inglite ees.“ Te peate olema minu tunnistajad maa peal, kanalid, mille kaudu minu arm saab voolata maailma. Mina olen teie esindaja taevas. Isa ei vaata teie puudulikule iseloomule, vaid Ta näeb teid kaetuna minu täiuslikkusega. Mina olen Vahemees, kelle kaudu taevased õnnistused jõuavad teieni. Ja igaüht, kes tunnistab mind ohvrimeelselt, tunnistab Jumal kord lunastatute au ja rõõmu osaliseks.“ – Ellen G. White, „Ajastute igatsus“, lk 357.

**Küsimused aruteluks:**

`1. Loe Rm 5:2; Ef 2:18 ja Ef 3:12. Kuidas aitab neis öeldu mõista meie juurdepääsu Isale Jeesuse kaudu?`

`2. Vaata siinset teist tsitaati Ellen G. White’i sulest. Pööra tähelepanu sellele, kuidas ta vahendaja ülesannet selgitab. Kui Isa meid vaatab, ei näe Ta meie puudulikku iseloomu, vaid hoopis Kristuse täiuslikkust. Mõtle, mida see tähendab, ja arutlege selle üle klassis.`

`3. Vaata, mida oleme sellel nädalal õppinud, ning küsi endalt, kuidas vastaksid küsimusele: „Hästi, Kristus on siis taevases pühamus. Ja mis sellest? Mis tähtsust on sel igapäevase praktilise elu jaoks?“`

**Kokkuvõte:** Vana lepingu ohverdamissüsteemi asemele tuli uus; maapealses pühamus patuse preestri abil ohverdatud loomade asemel on meil nüüd Jeesus, meie täiuslik Ohver. Tema esindab meid Isa ees taevases pühamus – ja see on uue lepingu ning selle tõotuste alus.

---

Annetus >> Eesti liidu ehitusfond [toeta.advent.ee](https://toeta.advent.ee/)   

Päikeseloojang 22.29
