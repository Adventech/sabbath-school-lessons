---
title: '„Igavesteks põlvedeks“'
date: 10/04/2021
---

### Selle nädala õppeaine
1Ms 3:6; 1Ms 6:5, 11; 1Ms 6:18; 1Ms 9:12–17; Js 4:3; Ilm 12:17.

> <p>Juhtsalm</p>
> „Aga Noa leidis armu Issanda silmis“ (1Ms 6:8).

Bakterid on organismid, mis on liiga väikesed, et neid ilma mikroskoobita näha. Üks tavaline kerakujuline bakter pole pliiatsitäpist suurem ka pärast 1000kordset suurendamist. Kui bakteritele anda soodsad kasvutingimused – piisavalt soojust, niiskust ja toitu – paljunevad nad äärmiselt kiiresti. Näiteks paljuneb osa baktereid pooldumise teel: küps rakk lihtsalt lõheneb kaheks tütarrakuks. Kui selline pooldumine toimub kord tunnis, võib üks bakter toota 24 tunniga rohkem kui 16 000 000 uut bakterit. 48 tunni lõpuks kubiseb miljardeist baktereist.

See looduse mikroskoopiline nähtus kujutab ilmekalt kurjuse kiiret kasvu pärast pattulangemist. Tohutu mõistusejõu, tugeva tervise ja pikaealisusega pärjatud mehine inimsugu hülgas Jumala ja pillas oma haruldast jõudu kõikvõimalikule ülekohtule. Baktereid saab hävitada päikesevalguse, kemikaalide või kõrge temperatuuriga, kuid Jumal valis ohjeldamatut mässu pidurdama ülemaailmse veeuputuse.

`Pilk nädalale: Mida tegi patt Jumala loominguga? Millised tunnused iseloomustasid Noad? Millised sätted paigutati Noaga tehtud lepingusse? Mil viisil ilmnes Jumala arm enne veeuputust Noaga tehtud lepingus? Millise lepingu tegi Jumal inimkonnaga pärast veeuputust, mis õpetab meile, kui kõikehõlmavalt Ta meid armastab?`

_Selle nädala õppetükki õppides valmistud hingamispäevaks, 17. aprilliks._