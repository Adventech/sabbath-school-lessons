---
title: '„Järele jäid ainult Noa ja…“'
date: 15/04/2021
---

**„Nõnda hävitati kõik olendid, kes maa peal olid; niihästi inimesed kui loomad ja roomajad, ja linnud taeva all hävitati maa pealt, järele jäid ainult Noa ja need, kes temaga laevas olid“ (1Ms 7:23).**

Siinne piiblisalm nimetab Pühakirjas esimest korda mõistet „järele jääjad“/„jääk“. Sõna, mida tõlgitakse „jäid järele“, tuleb Vanas Testamendis palju kordi kasutatud sõnatüvest, millest tuleneb ka mõiste „jääk“.

„Seepärast Jumal läkitas mind teie eele kindlustama teile _järeltulijaid_ maa peal ja hoidma teid elus, pääsemiseks paljudele“ (1Ms 45:7; kaldkiri lisatud).„Ja kes Siionis _alles jääb_ ning Jeruusalemmas _järele jääb_, seda hüütakse pühaks, igaühte, kes Jeruusalemmas on eluks kirja pandud“ (Js 4:3; kaldkiri lisatud).

„Ja sel päeval sirutab Issand veel teist korda käe, et lunastada oma rahva _jääki__, kes on_ _järele jäänud_…“ (Js 11:11; kaldkiri lisatud).

Kõigil neil juhtudel on kaldkirjas sõnad tuletised 1Ms 7:23 esinevast sõnast „jäid järele“.

`Vaata 1Ms 7:23 ja teisi näiteid. Kuidas saad aru siinsest jäägi mõistest? Millised ümbritsevad olud viisid jäägini? Kuidas sobib leping kokku mõistega „järele jäänud“?`

Veeuputuse ajal sai maailma Loojast maailma Kohtumõistja. Lähenev üleilmne karistus tõstatas küsimuse, kas kogu elu maa peal – ka inimesed – hävitatakse. Kui mitte, siis kes jäävad ellu? Kellest saab jääk?

Antud juhul olid selleks Noa ja tema pereliikmed. Aga Noa pääste oli seotud lepinguga, mida Jumal talle pakkus (1Ms 6:18) – lepinguga, mille algatas ja viis täide Jumala halastus ja arm. Nad jäid ellu ainult selle pärast, mida Jumal nende heaks tegi, olgugi nende koostöö oluline. Ükskõik, millised olid Noa lepingukohustused, ja ükskõik, kui ustavalt ta neid täitis, oli tema ainus lootus Jumala arm.

`Millised paralleelid Noa looga on meie arusaama järgi viimaste päevade sündmustel, sealhulgas ajal, mil Jumalal on jääk (vaata Ilm 12:17), ning kuidas aitab Noa lugu meil järelejäämiseks valmistuda? Mismoodi mõjutavad meie iga päev langetatud otsused seda, kus me sel ajal lõpuks seisame?`