---
title: 'Patu põhiosa'
date: 11/04/2021
---

Jumal nentis loomise lõpul, et kõik oli „väga hea“ (1Ms 1:31). Siis tuli patt ja vormistik muutus. Asjaolud polnud enam „väga head“. Patt ja kõik selle vastikud tagajärjed rikkusid Jumala korraliku kätetöö. Noa ajaks jõudis vastuhakk kohutavate mõõtmeteni; kurjus hävitas inimkonda. Ehkki Piibel ei räägi meile sellest kuigi üksikasjalikult (vaata lisaks Ellen G. White, „Patriarhid ja prohvetid“, lk 90–92), ei saanud armastav, kannatlik ja andestav Jumal ilmselgelt sallida ülekohut ega vastuhakku.

`Kuidas said asjaolud nii lühikese ajaga nii halvaks minna? Vastust pole kuigi raske leida. Kui palju on inimesi, kes küsivad tänapäeval omaenda patte vaadates samuti: Kuidas sai olukord nii lühikese ajaga nii halvaks minna?`

`Otsi üles järgmised piiblisalmid. Kirjuta välja neis olev peamine mõte. Pööra tähelepanu patu pidevale süvenemisele:`

`1Ms 3:6`

`1Ms 3:11–13`

`1Ms 4:5`

`1Ms 4:8`

`1Ms 4:19`

`1Ms 4:23`

`1Ms 6:2`

`1Ms 6:5, 11`

1Ms 6:5 ja 11 ei alanud tühjalt kohalt. Neile eelnes ajalugu. Sellel kohutaval tagajärjel oli põhjus. Patt muutus üha hullemaks. Patul on niisugune kalduvus. See ei ole nagu vigastus või haav, mille tervendab teatav iseeneslik loomupärane kulg. Sootuks mitte; patt, mida ei ohjata, paljuneb ega rahuldu kunagi enne, kui viib hävingusse ja surma. Selle põhimõtte toimimise nägemiseks ei pea ette kujutama elu enne veeuputust. Tänapäeval näeme seda kõikjal enda ümber.

Pole ime, et Jumal vihkab pattu; pole ime, et varem või hiljem patt kaotatakse. Õige, armastav Jumal ei saa patuga midagi muud teha.

Küll aga on hea uudis see, et kuigi Jumal tahab patust lahti saada, tahab Ta patust inimest päästa. Seda kõike leping tähendabki.