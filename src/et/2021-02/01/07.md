---
title: 'Toetav Mõte'
date: 02/04/2021
---

Piiblitekstid voolavad üle kutsetest patustele ja tagasilangejatele. Võrdle Ps 95:7, 8; Js 55:1, 2, 6, 7; Lk 15:3–7; Lk 19:10. Milliseid kirjakohti veel leiad?

Loe Ellen G. White’i raamatust „Patriarhid ja prohvetid“ peatükke „Loomine“, lk 44–51; „Kiusatus ja pattulangemine“, lk 52–62, ning „Lunastusplaan“, lk 63–70.

„Need kolm Jumala lausutud sõna – „Kus sa oled?“ – olid minu meelest evangeelne jutlus, kui need tungisid tihniku tihedaimasse ossa ja kandusid põgenejate kumisevatesse kõrvadesse. Teie Jumal ei taha teid kaotada; Ta tuleb ise teid otsima, nagu Ta peagi mõtleb tulla Tema Poja isikus – vähe sellest, et otsima, vaid ka päästma kaotsiläinut.“ – Charles Haddon Spurgeon, „The Treasury of the Bible“ (Grand Rapids, MI: Zondervan Publishing House, 1962), Vana Testament, 1. kd, lk 11.

**Küsimused aruteluks:**

`1. Kuna inimkonda otsib selline lahke ja hooliv Jumal, siis kuidas Isa ja Jeesuse Kristuse seesugusele armastusväljendusele just praegu vastata? Missugust vastust Issand ootab?`

`2. Kõrvuta piibellikku pilti Jumala loomistöös kõrgel kohal oleva inimkonna langemisest ja lunastamise vajadusest arenemisõpetuse teooriaga. Kumb pakub rohkem lootust ja miks?`

`3. Kui elutähtsad on inimese õnne jaoks armastavad suhted? Miks on selliste suhete jaoks vaja olla heas ühenduses Jumalaga? Arutlege tervete inimsuhete mõju üle lapsevanema ja lapse, sõprade, abielumehe ja -naise, tööandja ja töövõtja jne vahelistes suhetes.`

**Kokkuvõte:** Jumal lõi meid oma näo järgi nii, et Tema ja meie vahel oleks armastav side. Kuigi sissetunginud patt algse sideme purustas, püüab Jumal selle lunastusplaani kaudu taastada. Sõltuvate olevustena saab elu tõelise mõtte ja selguse alles siis, kui astume ühendusse oma Loojaga.

---

Annetus >> kohalik kogudus [toeta.advent.ee](https://toeta.advent.ee/)  

Päikeseloojang 20.03
