---
title: Mis juhtus?  
date:  27/03/2021  
---

### Selle nädala õppeaine
Ps 100:3; Ap 17:26; 1Ms 2:7, 18–25; 1Ms 1:28, 29; 1Ms 3:15.

> <p>Juhtsalm</p>
> „Ja Jumal ütles: „Tehkem inimesed oma näo järgi, meie sarnaseks…“ Ja Jumal lõi inimese oma näo järgi, Jumala näo järgi lõi ta tema, ta lõi tema meheks ja naiseks“ (1Ms 1:26, 27).

Inimese loomise kohta Piiblisse kirjapandu on täis lootust, õnne ja täiuslikkust. Iga loomispäeva lõpul kuulutas Jumal, et tehtu oli „hea“. Kahtlemata ei kuulunud sellesse taifuunid, maavärinad, nälg ega haigused.

Mis juhtus?

Kuuenda loomispäeva lõpul kuulutas Jumal, et tehtu oli „väga hea“. Seda sellepärast, et Issand lõi olevused Tema näo järgi: inimesed. Midagi sellist ei olnud Ta loomisloo põhjal kellegi teisega teinud. Loomulikult olid need olevused igati täiuslikud; nad pidid olema. Olid nad ju loodud Jumala näo järgi. Seega on selge, et nende hulgas ei olnud mõrvareid, röövleid, vargaid, kelme ega alatuid. Mis juhtus?

Käesoleva nädala õppetükk heidab pilgu Jumala loodule ja sellele, mis täiusliku looduga juhtus. Lõpuks puudutatakse põgusalt veerandaasta teemat: mida teeb Jumal selleks, et kõik jälle korda saaks.

`Pilk nädalale: Mida õpetab Piibel alguse kohta? Mismoodi tahtis Jumal inimkonnaga suhelda? Mis oli hea ja kurja tundmise puu eesmärk? Milline lootus anti Aadamale ja Eevale kohe pärast pattulangemist?`

_Selle nädala õppetükki õppides valmistud hingamispäevaks, 3. aprilliks._