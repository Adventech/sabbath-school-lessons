---
title: 'Leping Siinail'
date: 08/05/2021
---

### Selle nädala õppeaine
5Ms 1:29–31; Ho 11:1; Ilm 5:9; 5Ms 29:9–14; 2Ms 19:5,6; Rm 6:1, 2; Ilm 14:12; Rm 10:3.

> <p>Juhtsalm</p>
> „Te olete näinud, mida ma olen teinud egiptlastele, kuidas ma teid olen kandnud kotka tiibadel ja kuidas ma teid olen toonud enese juurde“ (2Ms 19:4).

„Üks poisike seitsmelapselisest perest sattus õnnetusse ja viidi haiglasse. Kodus oli tal harva kõike piisavalt. Ta ei saanud kunagi piimaklaasigi tühjaks juua. Kui laual oli klaas piima, jagasid kaks last selle omavahel ära ja esimesena jooja pidi vaatama, et ta liiga palju ei jooks. Pärast seda, kui väikemees oli haiglas mugavalt paika pandud, tõi medõde talle suure klaasitäie piima. Poisike vaatas seda hetke igatsevalt ja, meenutades siis kodust korraldust, küsis: „Kuhumaani ma võin juua?“ Medõde vastas, silmad läikimas ja klomp kurgus: „Joo see kõik ära, lapsuke, joo see kõik ära!“ – H. M. S. Richards, „Free Grace; Voice of Prophecy News“, 1950. a juuni, lk 4.

Selle poisikese sarnaselt oli muistse Iisraeli eesõigus, täpselt nagu meie omagi, juua päästekaevust põhjani. Iisraeli vabastamine sajanditepikkusest orjapõlvest ja rõhumisest oli jumaliku armu imeline ilming. Samamoodi on meie patust vabastamise taga Jumalik arm.

`Pilk nädalale: Milliste kujunditega kirjeldab Issand Tema ja Iisraeli vahelist suhet? Mille poolest saab Egiptusest vabastamise lugu ja Siinai lugu võrrelda isikliku päästmisega? Milline osa oli Seadusel Siinai lepingus?`

_Selle nädala õppetükki õppides valmistud hingamispäevaks, 15. maiks._