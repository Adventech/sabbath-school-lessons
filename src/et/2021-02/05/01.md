---
title: 'Tõotuse lapsed'
date: 24/04/2021
---

### Selle nädala õppeaine
1Ms 15:1–3; Js 25:8; 1Kr 2:9; Ilm 22:1–5; 1Pt 2:9; 1Ms 11:4; 1Ms 12:2.

> <p>Juhtsalm</p>
> „Ja vaata, mina olen iga päev teie juures ajastu lõpuni“ (Mt 28:20).

Üks isa ja tema kümneaastane tütar olid ookeani ääres puhkusel. Ühel päeval läksid nad ookeani ujuma, kuid ehkki mõlemad olid head ujujad, hakkasid nad kaldast juba kaugemal olles teineteisest lahku triivima. Isa, kes taipas, et mõõnavesi kannab nad kaldast kaugele, hüüdis lapsele: „Meeri, ma lähen kaldalt abi otsima. Kui sa väsid, pööra selili. Sa võid niiviisi kogu päeva ulpida. Ma tulen su juurde tagasi.“

„Üsna pea suundusid paljud otsijad ja paadid veteväljale tüdrukukest otsima. Sajad kaldalolevad inimesed olid uudist kuulnud ja ootasid ärevalt. Möödus neli tundi enne, kui nad tüdruku kaugelt leidsid, aga tüdruk kõikus lainetel selili ega olnud sugugi hirmul. Kaldal tervitati päästjaid rõõmuhüüete ja -pisarate ning kergendustundega, kui nad oma hinnalise lastiga tagasi jõudsid, kuid laps võttis kõike rahulikult. Tema meelest käitusid suured inimesed kummaliselt. Ta ütles: „Isa ütles, et ma võin kogu päeva selili ulpida ja et ta tuleb mulle järele, nii ma lihtsalt ujusin ja ulpisin lainetel, sest ma teadsin, et ta tuleb.“ – H. M. S. Richards, „When Jesus Comes Back,“ „Prohvetikuulutamise Hääle sõnum“, 1949. aasta märts, lk 5.

`Pilk nädalale: Miks viitab Issand endale kui Aabrami kilbile? Kuidas pidid „kõik suguvõsad maa peal“ saama Aabrahami kaudu õnnistatud? Milline tõotus lepingutõotustest on suurim?`

_Selle nädala õppetükki õppides valmistud hingamispäevaks, 1. maiks._