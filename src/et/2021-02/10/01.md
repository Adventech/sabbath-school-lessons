---
title: 'Uus leping'
date: 29/05/2021
---

### Selle nädala õppeaine
Jr 31:31–34; Mt 5:17–28; Ho 2:20–22, Js 56:6, 7; Hb 8:7, 8; Hb 10:4; Mt 27:51.

> <p>Juhtsalm</p>
> „Vaata, päevad tulevad, ütleb Issand, mil ma teen Iisraeli sooga ja Juuda sooga uue lepingu“ (Jr 31:31).

Aastaid tagasi oli ühes ajakirjas pilapilt ärijuhist, kes seisis kabinetis rühma teiste ärijuhtide ees. Ta näitas neile pesupulbri pakki enda käes. Uhkusega osutas ta pakendil suurte punaste tähtedega seisvale sõnale _Uus_, mis andis mõista, et tegemist oli uue tootega. Ärijuht sõnas: „Kiri „Uus“ paki peal ongi uus.“ Teisisõnu, see, mis oli muutunud, mis oli uus, oli lihtsalt pakendil olev sõna „Uus“. Kõik muu jäi samaks.

Teatud mõttes võib öelda, et uus leping on seesugune. Alus, millest leping lähtub, peamine lootus, mida see meile pakub, selle põhisätted on samad, mis vanaski lepingus. See on alati olnud Jumala armu ja halastuse leping, inimeste nõrkuste ja kaotuste ülene armastusel põhinev leping.

`Pilk nädalale: Milliseid paralleele näed uue ja vana vahel? Millist osa etendab selles lepingus käsk? Kelle vahel see leping sõlmiti? Mida peab kiri heebrealastele silmas sõnaühendi all „parem leping“ (Hb 8:6)? Kuidas on seotud omavahel leping ja taevane pühamu?`

_Selle nädala õppetükki õppides valmistud hingamispäevaks, 5. juuniks._