---
title: 'Vaata, päevad tulevad…'
date: 30/05/2021
---

`Loe Jr 31:31–34 ja vasta järgmistele küsimustele:`

`1. Kes lepingu algatab?`

`2. Kelle seadusest siin kirjutatakse? Mis seadus see on?`

`3. Missugused salmid rõhutavad lepingusuhet, mida Jumal oma rahvaga tahab luua?`

`4. Milline Jumala tegu Tema rahva heaks paneb lepingusuhtele aluse?`

On selge, et _uus leping_ ei erine väga Iisraeliga Siinai mäel sõlmitud _vanast lepingust_. Siinai lepingu probleem polnud tõepoolest selles, nagu oleks see vanaks või aegunud. Probleem oli hoopis selles, et lepingust taganeti (vaata Jr 31:32).

Neljas salmis olevad vastused äsja esitatud küsimustele kinnitavad, et paljud „vana lepingu“ jooned on olemas ka uues. Teatud mõttes on „uus leping“ „uuesti elustatud, korratud leping“. See on esimese lepingu lõpuleviimine ehk täidesaatmine.

`Kinnita pilk Jr 31:34 viimasele osale, kus Issand ütleb, et Tema annab andeks oma rahva süü ja patu. Kuigi Issand ütleb, et Ta kirjutab seaduse meie südamesse ja paneb selle meie sisse, rõhutab Ta ikka, et annab andeks meie patu ja süü, mis rikub meie südamesse kirjutatud seaduse. Kas näed selliste mõtete vahel mingit vastuolu või pinget? Kui ei, siis miks? Mida tähendab, nagu on kirjas Rm 2:15, et seadus on kirjutatud meie südamesse? (Mt 5:17–28).`

`Kuidas võib tänaseid piiblisalme kasutada vastuseks väitele, et kümme käsku (või eriti hingamispäev) on nüüd uue lepingu ajal kehtetu? Kas neis salmides on midagi, mis sellist mõtet kinnitab? Või, vastupidi, kuidas kasutada neid piiblisalme käsu igikestvuse kinnitamiseks?`