---
title: 'Toetav Mõte'
date: 04/06/2021
---

„Võttes koos jüngritega osa leivast ja viinast, kinnitas Kristus, et Ta on nende Lunastaja. Ta andis neile uue lepingu, mille kaudu kõik, kes Teda vastu võtavad, saavad Jumala lasteks ja Kristuse kaaspärijaiks. Selle lepingu alusel kuuluvad neile kõik õnnistused, mida taevas võib anda nii selles kui igaveses elus. Selle lepingu pidi kinnitama Kristuse veri. Püha-õhtusöömaaja teenistus pidi jüngritele alati meelde tuletama seda lõpmatut ohvrit, mis on toodud iga inimese eest.“ – Ellen G. White, „Ajastute igatsus“, lk 659.

„Selle rahulepingu silmatorkavaim omadus on patusele väljendatud armuandva halastuse ülevoolav rikkus juhul, kui patune kahetseb ja oma patule selja pöörab. Püha Vaim nimetab evangeeliumi päästeks meie Jumala õrna halastuse tõttu. „Ma olen armuline nende ülekohtuste tegude vastu,“ annab Jumal teada kahetsejatele, „ja ei tuleta enam meelde nende patte“ (Hb 8:12). Kas Jumal jätab õigluse sinnapaika, et ilmutada patusele halastust? Ei! Jumal ei saa häbistada oma seadust ning taluda sellest karistamatult üleastumist. Uues lepingus on elu tingimuseks täielik sõnakuulmine. Kui patune kahetseb ja oma patud tunnistab, saab ta andeks. Tema heaks toodud Kristuse ohver tagab talle andestuse. Kristus on iga kahetseva, uskuva patuse eest rahuldanud käsu nõuded.“ – Ellen G. White, „God’s Amazing Grace“, lk 138.

**Küsimused aruteluks:**

`1. Milline eelis on südamesse kirjutatud käsul üksnes kivilaudadel oleva käsuga võrreldes? Mida on kergem unustada, kas kivisse või südamesse kirjutatud seadust?`

`2. Inimsoo pattulangemisest alates on pääste olnud üksnes Jeesuses, kuigi see tõde avaldus ajaloo erinevatel järkudel eri moodi. Eks toimi lepingud samal viisil?`

`3. Vaata tänases osas olevat Ellen G. White’i teist tsitaati. Mida mõtleb ta mõiste all „täielik sõnakuulmine“, mis on lepingusuhte säte? Kes on Ainus, kes on „täielikult sõnakuulelik“ olnud? Kuidas vastab see kuulekus meie eest seaduse nõudmistele?`

**Kokkuvõte:** Uus leping on lunastusplaani võimsam, täielikum ja parem avaldumine. Me saame sellest osa usu läbi; usu läbi, mida on näha kuuletumises meie südamesse kirjutatud käsule.

---

Annetus >> kohalik kogudus [toeta.advent.ee](https://toeta.advent.ee/)  

Päikeseloojang 22.20
