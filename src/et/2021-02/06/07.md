---
title: Toetav Mõte  
date:  07/05/2021  
---

Loe Ellen G. White’i raamatust „Prohvetid ja kuningad“ peatükke „Issanda viinamägi“, lk 15–22; „Lootus paganatele“, lk 367–378, ja „Iisraeli sugu“, lk 703–721.

„Jumal ei tee vahet rahvuse, rassi ega seisuse vahel. Tema on kogu inimkonna Looja. Kõik inimesed on loomise ja lunastuse põhjal üks perekond. Kristus tuli maha kiskuma iga vaheseina ja avama sissepääsu templi igasse osakonda, et iga inimhing saaks vabalt tulla Jumala juurde. Tema armastus on nii lai, nii sügav, nii rikkalik, et see tungib kõikjale. See vabastab Saatana mõju alt need, keda Saatan oma pettustega on eksiteele juhtinud. Jumala armastus toob nad Jumala trooni juurde, mida ümbritseb tõotuse vikerkaar. Kristuses ei ole juuti ega kreeklast, sulast ega vaba.“ – Ellen G. White, „Prohvetid ja kuningad“, lk 369, 370.

Loe 1Pt 2:9, 10, et leida üles neli nimetust, mida Peetrus koguduse kohta kasutab. Põhimõtteliselt on samad nimetused kirjas Vana Testamendi salmides, mis osutavad Iisraelile: 2Ms 19:6 ja Js 43:20. Millist koguduse ja Jumala vahelise suhte külge iga selline nimetus rõhutab? (Näiteks rõhutab nimetus „valitud sugu“ tõsiasja, et Jumal valis koguduse ja Temal on selle jaoks eriotstarve.)

**Küsimused aruteluks:**

`1. Muistses Iisraelis tõid preestrid loomohvreid ja osutasid Messiale. Milliseid „ohvreid“ tuleb tuua kuningliku preesterkonna osaks olevatel koguduseliikmetel? (1Pt 2:5).`

`2. Jumal eraldas Iisraeli maailmast, et see oleks püha rahvas. Neil tuli jagada maailmale pääsemise tõdesid. Sama kehtib tänapäeva koguduse kohta. Kuidas on võimalik olla ühtaegu maailmast eraldatud ja jagada maailmale evangeeliumi? Kuidas aitavad meil sellele küsimusele vastata Iisraeli kogemus ja Jeesuse eeskuju?`

`3. Jumal säilitas muistses Iisraelis igal ajal järelejäänud. Mõtle Eelijale ja tema ajal olnud järelejäänutele (1Kn 19. ptk; pööra eriliselt tähelepanu salmile 18). Miks on sageli kergem olla Jumalale ustav ilmalike inimeste keskel kui oma koguduseperes halbade kommete juurde tagasi pöörduvate liikmete hulgas?`

**Kokkuvõte:** Jumala tõeline Iisrael (olgu ajal enne või pärast risti) on usu-Iisrael, inimesed, kelle lepingusuhe Temaga ulatub sügavale sisemaailma. Nad tegutsevad Tema esindajatena ja hoiavad maailmas alal Tema päästva armu evangeeliumi.

---

Annetus >> Divisjon, ADRA [toeta.advent.ee](https://toeta.advent.ee/)  

Päikeseloojang 21.25
