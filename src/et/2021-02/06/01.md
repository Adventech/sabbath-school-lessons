---
title: Aabrahami sugu  
date:  01/05/2021  
---

### Selle nädala õppeaine
Hs 16:8; 5Ms 28:1, 15; Jr 11:8; 1Ms 6:5; Jh 10:27, 28; Gl 3:26–29; Rm 4:16, 17.

> <p>Juhtsalm</p>
> „Teie olete aga „valitud sugu, kuninglik preesterkond, püha rahvas, omandrahvas, et te kuulutaksite tema kiidetavust“, kes teid on kutsunud pimedusest oma imelisse valgusse“ (1Pt 2:9).

„Ühes väikelinnas jäi kell juveeliäri vaateaknal seisma veerand üheksa hommikul. Paljud linnakodanikud sõltusid oma aja arvestamisel selle kella näidust. Sel hommikul heitsid töömehed ja -naised pilgu vaateaknale ning märkasid, et kell oli alles veerand üheksa; kooliteel olevaid lapsi üllatas, et neil oli veel küllalt aega lonkida. Sellel hommikul jäid paljud hiljaks, sest kellake juveeliäri aknal oli seisma jäänud.“ – C. L. Paddock, „God’s Minutes“ (Nashville, IN: Southern Publishing Association, 1965), lk 244, lühendatult.

Vägagi kohane näide muistse Iisraeli läbikukkumisest. Issand pani Iisraeli „paganate keskele [rahvaste keskele – NKJV] (Hs 5:5) kolme maailmajao (Aafrika, Euroopa ja Aasia) vahele sillapeaks. Neil tuli olla maailmale vaimulikuks „kellaks“.

Iisrael jäi teatavas mõttes aga seisma nagu kell juveeliäri aknal. Kuid see polnud täielik läbikukkumine; sest tollal, nagu nüüdki, oli Jumalal Temale ustav jääk. Meie selle nädala uurimine pöörab valgusvihu Jumala tõelise Iisraeli eneseteadvusele ja ülesandele kõikidel ajastutel, sealhulgas meie ajal.

`Pilk nädalale: Millised lepingutõotused sõlmis Issand Iisraeliga? Millised tingimused nendega kaasnesid? Kui hästi rahvas neist tõotustest kinni pidas? Mis juhtus siis, kui nad polnud sõnakuulelikud?`

_Selle nädala õppetükki õppides valmistud hingamispäevaks, 8. maiks._