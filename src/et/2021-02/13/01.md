---
title: 'Elu uues lepingus'
date: 19/06/2021
---

### Selle nädala õppeaine
1Jh 1:4; Jh 5:24; Rm 3:24, 25; 2Kr 5:21; 1Jh 4:16; Ilm 2:11; Ilm 20:6, 14, Ilm 21:8.

> <p>Juhtsalm</p>
> „Mina olen tulnud, et neil oleks elu, ja oleks seda ülirohkesti“ (Jh 10:10).

Sellel veerandaastal oleme tundma õppinud lepingut, mis (kõige lihtsamas, puhtamas vormis) on põhimõtteliselt Jumala ütlus: _Niimoodi päästan ma su patust. Punkt._

Kuigi lepingutõotuse suureks finaaliks on loomulikult igavene elu uueks loodud maailmas, pole meil vaja selle ajani oodata, vaid võime juba tänapäeval lepingutõotustest rõõmu tunda. Issand hoolib sellest, kuidas elame _praegu_; Ta tahab meie jaoks parimat _praegu._ Leping pole mingi tehing, mille puhul teeme seda ja teist ja kolmandat ning saame siis kaua aja pärast oma tasu. Tasust, kingitustest – õnnistustest neile, kes usu läbi lepingusuhtesse astuvad – saab rõõmu tunda siin ja nüüd.

Selle nädala õppetükk, meie lepinguseerias viimane, vaatleb mõningaid vahetuid õnnistusi ja lubadusi, mis tulevad meie südamesse pandud Jumala armust, kuna oleme Tema koputust kuuldes ukse avanud. Loomulikult on õnnistusi rohkem kui need, mida sellel nädalal puudutame. Kuid teeme lihtsalt algust millelegi, millel pole tõepoolest iial lõppu.

`Pilk nädalale: Miks võime rõõmu tunda? Mille alusel seda tõotust taotleda? Milline lepingu osa meid süükoormast vabastab? Mida tähendab saada uus süda?`

_Selle nädala õppetükki õppides valmistud hingamispäevaks, 26. juuniks._