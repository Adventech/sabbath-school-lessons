---
title: Uus leping ja misjonitöö  
date:  24/06/2021  
---

**„Minge siis, tehke jüngriteks kõik rahvad, ristides neid Isa ja Poja ja Püha Vaimu nimesse ja õpetades neid pidama kõike, mida mina olen teil käskinud! Ja vaata, mina olen iga päev teie juures ajastu lõpuni“ (Mt 28:19, 20).**

Üle kogu maailma on inimesed sageli hädas sellega, mida Lõuna-Aafrika kirjanik Laurens Van Der Post nimetas „mõttetuse koormaks“. Inimesed leiavad, et neile on kingitud elu, kuid nad ei tea, mida sellega ette võtta, ei tea, mis eesmärgil see on kingitud, ega tea, kuidas seda kasutada. Sama hästi võiks kinkida haruldasi raamatuid sisaldava raamatukogu inimesele, kes neid ei loe, vaid kasutab tule süütamiseks. Millegi väärtusliku kohutav raiskamine!

Uue lepingu kristlased ei pea aga selle probleemiga maadlema. Vastupidi, need, kes tunnevad (ja on isiklikult kogenud) imelisi sõnumeid ristilöödud ja ülestõusnud Päästjast, kes suri kõikjal elavate inimeste pattude eest, et neil võiks olla igavene elu, teavad, mis on rõõm. Pidades silmas Mt 28:19, 20 ühemõttelist üleskutset on sellesse uskujal elus kindlasti ülesanne ja eesmärk: levitada maailmas imelist tõde, mida ta isiklikult Kristuses Jeesuses on kogenud. Milline eesõigus! Peaaegu kõik muu, mida siin maailmas teeme, lõpeb koos selle maailma lõppemisega. Kuid evangeeliumi levitamine kaasinimestele on töö, mille jälg on igavene. Rääkige missioonist ja eesmärgist!

`Jaga tänased salmid osadeks. Mis on see, mida Jeesus meil teha käsib, ja mida iga tegu hõlmab? Milline tõotus käib meie kohta, mis peaks andma usku ja julgust täita Kristuse käsku?`

`Uue lepingu kristlastena on Issand ise andnud meile selge volituse. Ükskõik, kes me oleme, milline on meie koht elus ja mis meid piirab, meil kõigil on oma osa täita. Kas sa teed midagi? Kas saad teha rohkem? Mida saab teie klass ühiselt teha, et sellesse töösse rohkem panustada?`