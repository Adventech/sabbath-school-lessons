---
title: 'Toetav Mõte'
date: 25/06/2021
---

Loe Ellen G. White’i raamatust „Suur võitlus“ peatükki „Jumala rahva vabastamine“, lk 635–645, ja raamatust „Tee Kristuse juurde“ peatükki „Rõõm Issandas“, lk 115–126.

„Pühal Jumala Pojal endal polnud patte ega nurjumisi: Tema kandis teiste nurjumisi, sest Temale asetati meie kõigi ülekohus. Jumaliku kaastunde kaudu seob Ta ennast inimesega ning inimsoo esindajana laseb ennast kohelda õigusrikkujana. Ta vaatab meie pattude pärast meile avanenud hädade kuristikku ning pakub ennast sillutama lõhet, mis lahutab inimese Jumalast.“ – Ellen G. White, „Bible Echo and Signs of The Times“, 1. aug. 1892.

„Tule, mu vend, tule sellisena, nagu oled, patuse ja saastununa. Heida oma süükoorem Jeesusele ning võta usu läbi omaks Tema teened. Tule nüüd, mil halastust veel on; tule patukahetsusega, tule rusutud hingega ning Jumal annab ohtralt andeks. Ära julge käest lasta veel üht võimalust. Kuula armulikku häält, mis anub sul nüüd tõusta surmast, et Kristus saaks sind valgustada. Tundub, et iga praegune hetk on otseselt ühenduses nähtamatu maailma saatusega. Ära siis lase oma uhkusel või uskmatusel panna sind edasi lükkama armupakkumist. Kui sa seda teed, pead lõpuks halama: „Lõikus on lõppenud, suvi on möödunud, aga meid pole päästetud!“ .“ – Ellen G. White, „Tunnistused kogudusele“, 5. kd, lk 353.

**Küsimused aruteluks:**

`1. „Näeme enda seotust kosmosega,“ kirjutas Francisco José Moreno, „ning saame aru oma võihiklikkusest ja täielikust jõuetusest; sellest ka meie ebakindlus. Tagajärjeks on hirm.“ – „Between Faith and Reason: Basic Fear and the Human Condition“ (New York: Harper and Row, Publishers, 1977), lk 7.

Võrdle seda väljavõtet sellel nädalal Ef 3:17–19 õpituga. Arutlege kahe väljavõtte erinevuse üle.`

`2. Jumal tõotab meile, Jeesusesse uskujaile, rõõmu. Kas rõõm on sama, mis õnn? Kas peame alati olema õnnelikud? Kui ei, siis kas meie kristliku kogemusega on midagi viltu? Mida näeme Jeesuse elust, mis aitab meil mõista vastuseid nendele küsimustele?`

`3. Arutlege veel mõtte üle olla „täidetud Jumala kogu täiusega“ (Ef 3:19). Mida see tähendab? Kuidas seda oma elus kogeda?`

**Kokkuvõte:** Leping pole lihtsalt mingisugune süvateoloogiline idee; see määratleb hoopiski, kui suur on meie päästev suhe Kristusega; suhe, mis annab meile imelised hüved praegu ja Tema tulekul.

---

Annetus >> kohalik kogudus [toeta.advent.ee](https://toeta.advent.ee/)  

Päikeseloojang 22.35
