---
title: Toetav Mõte  
date:  28/05/2021  
---

Loe teosest „Piibli kommentaarid, SPA poolt välja antud“, 7. kd, Ellen G. White’i kommentaare lk 968–970; raamatust „Tunnistused kogudusele“, 6. kd, peatükki „Hingamispäeva pidamine“, lk 349–351, ja raamatust „Patriarhid ja prohvetid“ peatükki „Punase mere kaldalt Siinai mäeni“, lk 295–297.

Kümme käsku määratlevad põhjalikult ja igakülgselt inimese suhted Jumala ja kaasinimestega. Kümne käsu keskpaigas on hingamispäeva käsk. See näitab erilisel moel, kes on hingamispäeva Isand, ning paneb paika Tema mõjuvõimu ja omandiõiguse piirid. Pööra tähelepanu kahele tunnusjoonele: (1) Jumala isik: Jahve (Issand), kes on Looja (2Ms 20:11; 2Ms 31:17) ning seega ainulaadne; (2) Tema omandiõiguse ja mõjuvõimu ulatus – „taevas ja maa, meri ja kõik, mis neis on“ (2Ms 20:11; võrdle 2Ms 31:17). Nende kahe tunnusjoone näol on hingamispäeva käsus olemas muistsete Lähis-Ida rahvusvaheliste lepingudokumentide pitseri iseloomulikud tunnused. On tüüpiline, et sellised pitserid on lepingudokumentide keskpaigas ning neist on näha (1) jumaluse (tavaliselt paganliku jumala) isik ning (2) tema omanikuõigus ja mõjupiirkond (tavaliselt teatud geograafiline piirkond).

„Vaimu pühitsemine annab märku, kellel on Jumala pitser, ja eristab need, kes peavad võltsi puhkepäeva.

Kui tuleb läbikatsumine, saab selgelt ilmsiks, mis on metsalise märk. See on pühapäeva pidamine…

Jumal on kavandanud oma hingamispäevaks seitsmenda päeva [tsiteeritud on 2Ms 31:13, 17, 16].

Nõnda tehakse vahe ustavate ja mitteustavate vahele. Neil, kes igatsevad oma laubale saada Jumala pitserit, tuleb pidada neljanda käsu hingamispäeva.“ – „Piibli kommentaarid, SPA poolt välja antud“, 7. kd, Ellen G. White’i kommentaarid, lk 980, 981.

**Küsimused aruteluks:**

`1. Loe 3Ms 19:30. Pane tähele, kuidas seob see salm omavahel pühamu ja hingamispäeva. Miks on sellel seosel nii suurt tähendus, arvestades seni õpitut hingamispäevast kui tähisest?`

`2. Küsi endalt: Kas hingamispäeva pidamine on aidanud tugevdada Issandaga koos käimist? Kui mitte, siis mida tuleb muuta?`

**Kokkuvõte:** Hingamispäev on lepingu tähis, ulatudes edasi aega, mil päästmisplaan täidetakse. See osutab tagasi loomisele ning näitab armulepingu tähisena meile lõplikku taastamist, hingamist, kui Jumal teeb kõik uueks.

---

Annetus >> Eesti liidu misjonifond toeta.advent.ee  

Päikeseloojang 22.09