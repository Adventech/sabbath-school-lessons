---
title: Lepingu tähis  
date:  22/05/2021  
---

### Selle nädala õppeaine
1Ms 2:2, 3; 2Ms 20:11; 2Ms 16. ptk; Hb 4:1–4; 2Ms 31:12–17; 5Ms 5:14.

> <p>Juhtsalm</p>
> „Ja Iisraeli lapsed pidagu hingamispäeva nõnda, et nad teeksid hingamispäeva igaveseks seaduseks oma sugupõlvedele“ (2Ms 31:16).

Seitsmenda päeva hingamispäev on nagu nael, mis – kõmdi! – toob meid muutumatu regulaarsusega iga nädal tagasi kõige selle aluspõhja juurde, kes me oleme ja olema peame. Oleme väga hõivatud, lippame siia ja sinna, kulutame raha, teenime raha, läheme sinna, läheme tänna, läheme kõikjale, ja siis – kõmdi! – tuleb hingamispäev ning kinnitab meid uuesti alusele, kõige järgneva alguspunkti, sest kõik, mis meie jaoks midagi tähendab, on niisugune ainult seetõttu, et Jumal lõi esialgu selle ja meid.

Lakkamatu regulaarsusega ja eranditeta ruttab hingamispäev vaikselt silmapiiri tagant kohale, meie elu igasse prakku ja nurka. See tuletab meile meelde, et iga pragu ja nurk kuulub meie Meistrile, Temale, kes meid siia pani, Temale, kes „alguses“ lõi taeva ja maa. Loomistegu on kogu kristliku usu vääramatu alus ning seega on seitsmenda päeva hingamispäev – kõmdi! – vääramatu, pealetükkimatu ja järeleandmatu tähis.

Sellel nädalal vaatleme seda tähist Siinai lepingu kontekstis.

`Pilk nädalale: Kust hingamispäev pärineb? Mis tõendab, et hingamispäev oli olemas enne Siinaid? Mis teeb hingamispäevast väga kohase lepingutähise?`

_Selle nädala õppetükki õppides valmistud hingamispäevaks, 29. juuniks._