---
title: 'Pea meeles hingamispäeva'
date: 27/05/2021
---

**„Pea meeles, et sa pead hingamispäeva pühitsema“ (2Ms 20:8).**

Hingamispäev oli ja on tähis, mida inimene peab „meeles pidama“. Sõnaühendit _pea meeles_ saab kasutada mitmeti. Esiteks viitab millegi _meeles pidamine_ seljataha vaatamisele, minevikku vaatamisele. Sel juhul suunab hingamispäev meid loomise juurde, mis tipnes hingamispäeva kui iganädalase puhkepäeva ja Jumalaga eriliselt koos olemise päeva asutamisega.

Korraldus _pea meeles_ haarab ka oleviku. Vähe sellest, et meil tuleb hingamispäeva „meeles pidada“ (2Ms 20:8), tuleb meil seda „pidada“ ja „pühitseda“ (vaata 5Ms 5:12). Niisiis mõjutab hingamispäev meid oluliselt ka praegu, olevikus.

Lõpuks suunab hingamispäeva _meeles pidamine_ meie pilgu tulevikku. Inimesel, kes hoiab meeles hingamispäeva pidamist, on paljutõotav, külluslik ja sisukas tulevik koos hingamispäeva Isandaga. Selline inimene jääb lepingusuhtesse, sest ta jääb Issandasse. Taas, kui mõistame, et leping on Jumala ja inimkonna vaheline suhe, omandab erilise tähtsuse hingamispäev, mis sellele suhtele kaasa aitab aitab ja seda tugevdab.

On tõsi, et loomist ja Loojat meeles pidades peab Jumala rahvas ühtlasi meeles Jumala armulisi päästmisi (vaata 5Ms 5:14, mille kontekstis nähakse hingamispäeva Egiptusest vabastamise tähisena ning mis sümboliseerib Jumalas leitud lõplikku lunastust). Loomine ja taasloomine kuuluvad kokku. Esimene teeb võimalikuks teise. Hingamispäev tähisena edastab sõnumi, et Jumal on maailma Looja ja meie lunastuse Looja.

„Tema hingamispäeva pühaks pidades näitame, et oleme Tema rahvas. Tema Sõna kohaselt on hingamispäev tähis, mille abil Ta eristab käske pidava rahva… Need, kes Jumala käske peavad, on taevas Saatana ja Jumala vahel alanud suures võitluses Jumalaga ühel poolel.“ – Ellen G. White, „Valitud kuulutused“, 2. raamat, lk 160.

`Vaata Issanda sulase öeldut. Mis teeb just hingamispäeva käsust – ehk isegi rohkem kui teistest käskudest – selle, mis eristab meid „käske pidava rahvana“?`