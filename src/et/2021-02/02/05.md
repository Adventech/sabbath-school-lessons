---
title: Leping Moosesega  
date:  07/04/2021  
---

**Loe 2Ms 6:1–8 ja vasta järgnevatele küsimustele:**

`1. Millisest lepingust Jumal räägib? Vaata 1Ms 12:1–3.`

`2. Kuidas oli Egiptusest väljatoomine Jumala-poolne lepingutõotuste täitmine?`

Pärast Egiptusest väljatoomist said iisraellased Siinail orjusest vabastamise kontekstis antud lepingu (2Ms 20:2), millesse Jumal lisas ohvriteenistuse sätted pattude lepitamiseks ja andestamiseks. Nagu kõik Jumala lepingud, oli seegi armu leping, Jumala pakutud arm oma rahvale.

See leping kordas mitmeti üle Aabrahamiga tehtud lepingu rõhuasetused.

1. Jumala rahva eriline suhe Jumalaga (võrdle 1Ms 17:7, 8 koos 2Ms 19:5, 6ga).

2. Neist pidi saama suur rahvas (võrdle 1Ms 12:2 2Ms 19:6ga).

3. Nõutav oli sõnakuulmine (võrdle 1Ms 17:9–14; 1Ms 22:16–18 2Ms 19:5ga).

„Pööra tähelepanu järgnevusele: kõigepealt Issand _vabastab_ Iisraeli, siis annab neile _täitmiseks_ oma seaduse. Sama järjekord on tegelikult evangeeliumil. Kõigepealt vabastab Kristus meid patust (vaata Jh 1:29; 1Kr 15:3; Gl 1:4), siis paneb Ta oma seaduse meie sees toimima (Gl 2:20; Rm 4:25; 8:1–3; 1Pt 2:24).“ – „Piibli kommentaarid, SPA poolt välja antud“, 1. kd, lk 602.

`Loe 2Ms 6:7. Mis torkab silma salmi esimeses osas, kus Issand ütleb, et nemad on Tema rahvas ja Tema nende Jumal? Pööra tähelepanu siinsele arengule. Nemad on kellekski Jumalale ja Jumal on kellekski neile. Vähe sellest, et Jumal tahab nendega eriliselt suhelda, tahab Ta, et nemadki Temaga eriliselt suhtleksid. Eks otsi Issand samasugust suhet meiega tänapäeval? Kas 2Ms 6:7 esimene pool peegeldab sinu suhet Issandaga või oled sa lihtsalt nimi koguduse kirjades? Kui su vastus küsimuse esimesele poolele on jaatav, siis põhjenda, miks.`