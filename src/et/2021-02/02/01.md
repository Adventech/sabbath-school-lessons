---
title: 'Lepingu aabits'
date: 03/04/2021
---

### Selle nädala õppeaine
1Ms 9:15; Js 54:9; 1Ms 12:1–3; Gl 3:6–9, 29; 2Ms 6:1–8; Jr 31:33, 34.

> <p>Juhtsalm</p>
> „Ja kui te nüüd tõesti kuulate minu häält ja peate minu lepingut, siis te olete minu omand kõigi rahvaste hulgast, sest minu päralt on kogu maailm“ (2Ms 19:5).

Möödunud nädalal jäime pooleli inimkonna pattulangemise loo juurde, mis oli meie esivanemate patu tagajärg. Sel nädalal teeme kiire ülevaate kogu veerandaastast, kuna võtame iga päev vaatluse alla esimesed lepingud, mis olid kõik omal moel tõelise lepingu käesoleva tõe avaldumisvormid. Tõelise lepingu jõustas Jeesus oma verega Kolgatal ning see on ainus, mille me kristlastena oma Issandaga sõlmime.

Alustame Jumala lepingust Noaga – Jumal säästab Noa ja ta pere hävingust. Siirdume Aabrahamiga tehtud lepingu juurde, mis on meie kõigi jaoks sügavmõtteline ja paljulubav. Seejärel käsitleme Siinail tehtud lepingut ja seal kuulutatu tähtsust ning lõpuks vaatleme uut lepingut – seda, millele kõik teised osutasid. Loomulikult õpime neid kõiki järgmiste nädalate jooksul sügavamalt tundma. Sel nädalal vaatame need lihtsalt üle.

`Pilk nädalale: Mida tähendab sõna „leping“ ? Millised osad moodustavad lepingu? Millise lepingu tegi Jumal Noaga? Millise lootuse sätestas Aabrahamiga tehtud leping? Milline koht lepingu inimesepoolses osas on usul ja tegudel? Kas leping on lihtsalt tehing või hõlmab see ka suhteid? Mis on „uue lepingu“ tuum?`

_Selle nädala õppetükki õppides valmistud hingamispäevaks, 10. aprilliks._