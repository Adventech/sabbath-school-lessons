---
title:  Hingamispäeva pärastlõuna
date:   05/01/2019
---

### Selle nädala õppeaine
Ilm 1:9–18; Ap 7:54–60; Mt 12:8; 2Ms 20:11; Tn 10:5, 6; Ilm 1:20; Ilm 2:1–7.

> <p>Juhtsalm</p>
> „Kellel kõrv on, see kuulgu, mida Vaim ütleb kogudustele“ (Ilm 2:7).

Psalmis 73 kirjeldab psalmist hämmastust, kui ta vaatles jumalatute uhkeldavat toredust. Nad elasid külluses ja hõlpsalt, vastandina õigete kannatustele. Selline ebaõiglus tegi väga ärevaks psalmisti (Ps 73:2–16), kes läks oma kimbatuses pühamusse (Ps 73:16, 17). Seal, Jumala läheduses, sai ta olukorrast sügavamalt aru.

Sajandeid hiljem leidis eakas apostel ennast oma ustava tunnistamistöö pärast kaljuselt vanglasaarelt. Oma viletsuses sai ta sõnumeid, et tema hoolealused kogudused kannatasid. Sellel kriitilisel hetkel aga anti talle nägemus surnuist ülestõusnud Kristusest taevases pühamus. Just nagu toona psalmistile, ilmutas Issand ka Johannesele saladusi siinsest elust ja võitlustest, mida see toob. Vaatepilt pühamust kinnitas apostlile, et Kristus on kohal ja hoolib – see kinnitus tuli tal edastada nii oma kaasaegsetele kogudustele kui ka järgnevatele kristlaste põlvkondadele sajandite jooksul kuni selle maailma ajaloo lõpuni.

Sellel nädalal tutvume Kristuse tegevusega taevases pühamus ning lisaks sellele vaatame esimest seitsmest erilisest sõnumist Tema kogudusele. Kollektiivselt saadeti need küll Aasia seitsmele kogudusele, kuid neil on tähendus tänapäeval meiegi jaoks. Järgmisel nädalal uurime Jumala sõnumeid ülejäänud kuuele kogudusele.

_Selle nädala õppetükki õppides valmistud hingamispäevaks, 11. jaanuariks._
