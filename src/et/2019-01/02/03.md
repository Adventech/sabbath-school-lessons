---
title:  Issanda päeval
date:   07/01/2019
---

`Loe Ilm 1:10 koos 2Ms 31:13ga, Js 58;13ga ja Mt 12:8ga. Milline päev nende on piiblisalmide põhjal ilmselgelt Issanda päev? Kuivõrd palju pidi see päev Johannese jaoks tema kannatuste keskel tähendama?`

„See oli hingamispäev, kui au Issand ilmus pagendatud apostlile. Johannes pidas hingamispäeva niisama pühaks Patmosel nagu ka siis, kui ta tegi kuulutustööd Juudamaa linnades ja külades. Ta haaras kinni kallitest tõotustest, mis olid antud seoses selle päevaga.“ – Ellen G. White, _Apostlite teod_, lk 581.

Ilm 1:10 annab selgesti mõista, et apostel Johannes sai nägemuse seitsmenda päeva hingamispäeval. Ehkki tulevasi sündmusi oodates ja uurides näeme, et Kristuse teist tulemist (võrdle Ilm 1:7) tuntakse samuti „Issanda päevana“ (Js 13:6–13, 2Pt 3:10), rääkis Johannes siiski ajast, mil tema sai nägemuse tulevastest sündmustest, ja see päev oli hingamispäev, „Issanda päev“.

Pole kahtlustki, et keset oma kannatusi sai see nägemusest täidetud hingamispäev Johannesele kannatustest vaba elu eelmaitseks, millest tema ja kõigi aegade ustavad pärast Kristuse teist tulekut osa saavad. Tõsi ta on, juutlikus mõtteviisis peetakse hingamispäeva _olam haba_, „tulevase maailma“ eelmaitseks.

„Hingamispäev, mille Jumal oli Eedenis sisse seadnud, oli… Johannesele sellel üksildasel saarel kallihinnaline… Oo, milline hingamispäev oli see üksildasele pagendatule, kes oli alati Kristuse silmis kallis, kuid nüüd ülendatud rohkem kui kunagi varem! Iial enne polnud ta Jeesusest nii palju teada saanud. Iial varem polnud ta kuulnud selliseid aulisi tõdesid.“ – _Piibli kommentaarid, SPA poolt välja antud_, 7. kd, Ellen G. White’i märked lk 955.

Võrdle kümne käsu neljanda käsu kahte esinemisvormi – 2Ms 20:11 ja 5Ms 5:15. Need piiblisalmid osutavad seitsmenda päeva hingamispäevale kui mälestusmärgile loomisest ja vabastamisest ning meenutavad meile, et Jumal on meid nii loonud kui ka lunastanud. Kuidas saame igal hingamispäeval hoida paremini silme ees reaalsust, et Jumal on meie Looja ja Lunastaja? Mõtle ka sellele: Mida head tuleks sellest, kui Jumal oleks _küll meie Looja, kuid_ mitte meie Lunastaja?
