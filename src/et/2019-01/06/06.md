---
title:  Õnnistus meie Jumalale ja Tallele
date:   07/02/2019
---

`Loe Ilm 14:5 koos 2Pt 3:14ga ja Jd 24, 25ga. Ilmutusraamat kirjeldab Jumala lõpuaja rahvast „laitmatutena“. Kuidas on selline seis saavutatav?`

144 000 viimane iseloomustav joon on see, et „nende suust ei ole leitud valet, nad on laitmatud Jumala trooni ees“ (Ilm 14:5, KJV). Ajal, mil enamik inimestest maailmas valib uskuda Saatana valesid, võtab Jumala lõpuaja rahvas, kelle kõne või käitumine ei ole petlik, vastu tõearmastuse, et pääseda (2Ts 2:10, 11).

„Laitmatu“ (kreeka keeles _amōmos_, „veatu“) osutab, et 144 000 on Kristusele truuks jäänud. Piiblis nimetatakse Jumala rahvast pühaks (3Ms 19:2; 1Pt 2:9). Aabraham (1Ms 17:1) ja Iiob (Ii 1:1) olid laitmatud. Kristlasi nimetatakse pühadeks ja laitmatuteks Jumala ees (Ef 5:27; Fl 2:15).

`Loe Rm 3:19–23. Miks tuleb meil seda otsustavat tõde alati silme ees hoida?`

Selle maailma ajaloo lõpupäevil peegeldavad 144 000 võimsalt Kristuse iseloomu. Nende pääste kajastab seda, mida Kristus on nende heaks teinud, mitte aga nende oma pühadust või oma tegusid (vaata Ef 2:8, 9). 144 000 on pesnud oma rüüd „ja teinud need valgeks Talle veres“ (Il 7:14), ning sellistena leitakse Jumala silmis olevat „veatud ja laitmatud“ (2Pt 3:14).

„On vaja, et meid selitataks, puhastataks kõigest maailmalikkusest, kuni me peegeldame oma Päästja kuju ning saame „osa jumalikust loomusest“…

Kui selle elu vastukäivus lõppeb, kui sõjariistad pannakse maha Jeesuse jalge ette, kui Jumala pühi austatakse, siis, ja ainult siis, on ohutu väita, et oleme päästetud ja patuta.“ – Ellen G. White, _Valitud kuulutused_, 3. raamat, lk 355, 356. Kuidas elada pühitsuselu aktiivses valmistumises igavikuks ning ometi langemata perfektsionismi ja fanaatilise pühaduse lõksudesse? 
