---
title:  Need, kes järgivad Talle
date:   06/02/2019
---

`Loe Ilm 14:1–5. Mis on 144 000 püha kolm peamist iseloomustavat joont? Kuidas on need omadused seotud Ilm 14:12 kirjeldatud lõpuaja pühade omaga?`

Ilm 14:4, 5 kirjeldab 144 000, mis seostub Jumala lõpuaja rahvaga, kes peavad Jumala käske ja Jeesuse usku (Ilm 14:12). Kuigi nad kogesid lõpukriisis Saatana täit viha, on nad jäänud kindlaks sellepärast, et on lähedalt seotud Jeesusega.

`Mis mõttes ei ole 144 000 endid rüvetanud naistega – Ilm 17:5 valgel? Kuidas on nende iseloomu puhtus seotud tõsiasjaga, et nad on lunastatud inimestest „esmaanniks Jumalale“ (Ilm 14:4)?`

Seksuaalne kõlblusetus sümboliseerib truudusetust Jumalale. Ilm 17:5 räägib lõpuaja prostituudist Baabülonist ja tema tütardest, kellega on hooranud kõik maailma rahvad (vaata ka Ilm 18:3).

Kuid 144 000 jäävad truuks Kristusele ja löövad tagasi neitsilikkust teotavad suhted Baabüloni ja ärataganenud religioonidega. 144 000 „järgivad Talle, kuhu ta iganes läheb“ (14:4).

144 000 kirjeldatakse veel nendena, kes on „inimeste seast ostetud esmaanniks Jumalale ja Tallele“ (14:4). Vana-aja Iisraelis oli esmaanniks parim vili saagist, mis ohverdati Jumalale (4Ms 18:12). Sõna _esmaand_ võib viidata Jumala päästetud rahvale kui maailma inimestest erinevale (Jk 1:18), kuid Ilmutusraamatus on 144 000 selgelt eriline hulk, sest nad muudetakse surma nägemata (1Kr 15:50–52). Seega on nad esmaanniks kõikide ajastute päästetute laiemast lõikusest (vaata Ilm 14:14–16).

`Mil moel võime, isegi teadmatult, olla vaimuliku abielurikkumise ohus? Miks petame ennast, kui mõtleme, et meil sellist ohtu pole?`