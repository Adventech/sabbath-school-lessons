---
title:  Hingamispäeva pärastlõuna
date:   02/02/2019
---

### Selle nädala õppeaine:
Ilm 7. ptk; 2Pt 3:9–14; 5Ms 8:11–17; Ilm 14:4, 5, 12; Ilm 17:5; Rm 3:19–23.

> <p>Juhtsalm:</p>
> „Need on need, kes tulevad suurest viletsusest ning on pesnud oma rüüd ja teinud need valgeks Talle veres” (Ilm 7:14).

Seitsme pitseri avamine näitab, et iga isik, kes väidab end uskuvat Kristusesse, on ustavuse korral silmitsi õnnistustega ja ustavusetuse korral needustega. Neli esimest pitserit kirjeldavad Jumala korrahoidmisvahendeid, mille abil tõsta oma rahvas välja vaimulikust tardumusest ja teha nad võidukaks. Kuid Jumala rahvas tunneb evangeeliumile vaenulikus maailmas oma nahal ka ebaõiglust ja rõhumist. Kuuenda pitseri avamisega on Jumal valmis tegelema nendega, kes tegid halba Tema rahvale.

Seitsmes peatükk on kiiluna lükitud kuuenda ja seitsmenda pitseri vahele. Kuues pitser toob meid Kristuse teise tulekuni. Siis, kui õelad seisavad silmitsi kohtuotsusega, vastab Ilm 7. ptk nende küsimusele, kes jääb seisma Kristuse tulekul: need, keda on pitseeritud, 144 000. Ilm 14:15 esitab veel 144 000 iseloomustavaid tunnusjooni.

On veel üks vahelepõige ning see on lükitud kuuenda ja seitsmenda pasuna vahele (Ilm 10:1 – 11:14). See vahelepõige, mis algab teise suure ärkamisega ja adventliikumise sünniga, langeb kokku sama ajaperioodiga, millest räägib 7. ptk algus ning mis kirjeldab Jumala lõpuaja rahva kogemust ja tööülesannet.

_Selle nädala õppetükki õppides valmistud hingamispäevaks, 9. veebruariks._