---
title: Misjonilugu
date: 08/02/2019
---

#### Abikaasa kontroll-leht

_Loo on kirja pannud Andrew McChesney._

Lena Engel tegi pärast seda, kui ta oma esimesest poiss-sõbrast lahku läks, nimekirja omadustest, mida ta oma tulevaselt abikaasalt ootab.

Tema nimekirja esimene punkt oli: usklik inimene. Mees peab olema korralik, vastutustundlik ja juhiomadustega. Ühtlasi tahtis neiu kedagi, kellel oleksid temaga sarnased hobid, nagu kehaline liikumine ja loodus. Lena ema raputas pead.

„Su läheb raskeks sellist meest leida,“ ütles ta.

Saksa päritolu Lena kohtus oma esimese poiss-sõbraga keskkoolis. Pärast kooli lõpetamist jättis ta poisi Euroopasse ning läks aastaks misjonär-õpetajana tööle Lõuna-Ameerika riiki Guyanasse. Seal džunglis mõtiskles ta oma poiss-sõbrast ja mõistis, et ta oli taotlenud suhet tunnete põhjal.

Saksamaale tagasi tulnud, lõpetas Lena selle suhte ja koostas omaduste nimekirja, mida ta enda emale näitas.

Möödusid kuud ja Lena sukeldus ülikooliõpingutesse; tal polnud enam aega abiellumiseks ega huvi selle vastu. Ühel hommikul isikliku pühendushetke ajal tundis ta, et peab lugema Ellen G. White’i kirjutist „Kirjad noortele armastajatele“ ja tegema uue nimekirja.

Kui leht valmis sai, oli nimekiri 75 protsendi ulatuses uus. Kultuurist ja tunnetest oli mindud läbi, otse suhte südamikku (loe nimekirja aadressil bit.ly/lenas-list). Nimekirja käes hoides nägi Lena võimalust oma elu parandada. Ta arutles endamisi, kas ta leiab sellistele tingimustele vastava mehe.

Kohe meenus talle Gerson.

Lena oli kohtunud Gersoniga, sakslasest kaasmisjonäriga, Guyanas ja nad olid õpetanud samas keskkoolis mitu kuud. Saksamaal jäid nad sõpradeks.

Kuigi Lenale oli õpetatud, et mees peab tegema esimese sammu, näitas ta Gersonile selgelt välja oma huvi järgmisel korral, kui nad koguduse üritusel kohtusid.

Gerson oli naise tähelepanu üle rõõmus, kuid otsustas otsida Jumala heakskiitu enne, kui oma tunded avab. Kolm kuud luges ta Piiblit, „Adventkodu“ ja „Kirju noortele armastajatele“, et saada paremini aru Jumala tahtest abielu kohta. Lõpuks ta mõistis, et tema ja Lena jagasid samu põhimõtteid, ning saanud oma vanematelt ja vanavanematelt õnnistuse, sirutas ta käe Lena poole.

Täna on Lena ja Gerson Engel õnnelikus abielus ning õpetavad seitsmenda päeva adventistidele kuuluvas Bogenhofeni internaatkoolis Austrias.

„Ellen White annab suurepärast nõu, kuidas leida õige abikaasa,“ ütles Lena. „Loe ja ela läbi seda, mida ta ütleb, ning sa saad rikkalikult õnnistatud.“