---
title:  Hingamispäeva pärastlõuna
date:   09/02/2019
---

### Selle nädala õppeaine:
Ilm 8:1–13; 4Ms 10:8–10; Hs 10:2; Ilm 10:1–11; Tn 12:6, 7; Ilm 11:1–13; 3Ms 16. ptk.

> <p>Juhtsalm:</p>
> „Vaid seitsmenda ingli hääle päevil, kui ta hakkab pasunat puhuma, siis on läinud täide Jumala saladus, nagu ta seda rõõmusõnumit on kuulutanud prohvetitele, oma sulastele“ (Ilm 10:7).

Viienda pitseri sündmustikus näeme, et Jumala rõhutud rahva hüüust kajab vastu kõigi aegade ustavate hüüd. Neid ustavaid kujutati hingedena altari all, hüüdmas Jumala poole õiguse ja õigluse pärast sõnadega: „Kui kaua, oh Issand!“ (Ilm 6:10). Hääl taevast soovitas neil oodata, sest saabub päev, mil Jumal mõistab kohut neile kahju teinud inimeste üle. Ilm 6:15–17 maalib pildi Jeesuse tagasitulekust siia maale ja kohtuotsuse toomise neile, kes tegid kurja Tema ustavatele järelkäijatele.

Viienda pitseri sündmustik kujutab Jumala kannatava rahva kogemust ajaloo käigus, Aabeli ajast kuni ajani, mil Jumal mõistab lõplikult kohut ja maksab kätte „oma sulaste vere“ eest (Ilm 19:2). Jumala kannatav rahvas peab jääma kindlaks ja uskuma, et Jumal kuuleb oma rahva palveid.

Nägemus seitsmest pasunast näitab, et ajaloo jooksul on Jumal juba sekkunud oma rõhutud rahva heaks ning on karistanud neid kannatama pannud inimesi. Seitsme pasuna eesmärk on kinnitada Jumala rahvale, et taevas ei ole ükskõikne nende kannatuste suhtes.

_Selle nädala õppetükki õppides valmistud hingamispäevaks, 16. veebruariks._
