---
title:  Hingamispäeva pärastlõuna
date:   12/01/2019
---

### Selle nädala õppeaine
Ilm 2:8–11; 2:12–17; 2:18–29; 3:1–6; 3:7–13; 3:14–22; Js 61:10.

> <p>Juhtsalm</p>
> „Kes võidab, sellel ma lasen istuda koos minuga mu troonile, nagu minagi olen võitnud ning istunud oma Isaga tema troonile” (Ilm 3:21).

Patmoselt saatis Jeesus Johannese abil oma rahvale kirja seitsme sõnumiga. Kuigi need sõnumid puudutasid algselt kogudusi Aasias Johannese eluajal, kujutavad need prohvetlikes sümbolites koguduse olukorda kogu ajaloo jooksul.

Nende sõnumite külg külje kõrval uurimine näitab, et nende ülesehitus on kuuel korral sama. Igaüks neist algab sellega, et Jeesus pöördub nimeliselt vastava koguduse poole. Teine osa algab fraasiga: „Nõnda ütleb see…“, milles Jeesus tutvustab ennast igale kogudusele, kasutades enda kohta 1. peatükis leiduvaid kirjeldusi ja sümboleid. Jeesuse kirjeldused sobisid iga koguduse eriliste vajadustega. Sellega osutas Jeesus oma suutlikkusele suhtuda osavõtlikult nende võitlustesse ja mitmesugustesse olukordadesse. Edasi annab Jeesus kogudusele hinnangu ja seejärel nõuande, kuidas kogudus saaks tulla oma hädaohtlikust seisukorrast välja. Iga sõnum lõppeb üleskutsega kuulata Vaimu ja tõotusega võitjatele.

Nagu märkasime möödunud nädalal esimese koguduse, Efesose analüüsimisel ning nagu näeme sellel nädalal ülejäänud kuut sõnumit tundma õppides, pakub Jeesus lootust ja lahendusi iga koguduse vajadustele igas olukorras. Seega on Ta kindlasti suuteline täitma ka meie vajadusi tänapäeval.

_Selle nädala õppetükki õppides valmistud hingamispäevaks, 19. jaanuariks._
