---
title:  Toetav mõte
date:   18/01/2019
---

Loe Ellen G. White’i raamatust Apostlite teod peatükki „Ilmutus“, lk 578–592.

Seitse sõnumit kogudustele näitavad vaimulikkuse vähenemist seitsmes koguduses. Efesose kogudus oli küll ustav, ent oli kaotanud oma esimese armastuse. Kogudused Smürnas ja Filadelfias olid suuresti ustavad. Pergamon ja Tüatiira tegid järjest rohkem kompromisse, kuni enamik usklikke nendes kogudustes taganesid täiesti ära apostlite puhtast usust. Sardese kogudus oli väga murettekitavas olukorras. Valdav osa kristlasi selles koguduses ei elanud evangeeliumiga kooskõlas; Filadelfia esindas ustavat vähemust. Kogudus Laodikeias oli sellises vaimuliku unisuse ja enesega rahulolu olukorras, et nende kohta ei olnud midagi head öelda.

Igat sõnumit kokku võttes esitab Jeesus tõotused nende koguduste liikmetele, kes Tema nõuande vastu võtavad. Võib aga täheldada, et ilmse vaimuliku langusega võrdeliselt kasvab antud tõotuste hulk. Esimesena Jeesuselt sõnumi saanud Efesos saab vaid ühe tõotuse. Iga järgnev kogudus, kes suundus vaimulikult allapoole, saab rohkem tõotusi kui eelmine. Lõpuks antakse Laodikeia kogudusele küll ainult üks tõotuse, kuid suurim: istuda koos Jeesusega troonil (Ilm 3:21).

**Küsimused aruteluks:**

`1. Kuidas peegeldab tõotuste kasv koguduste vaimulikkuse kahanemise juures ütlust, et siis, kui patt suureneb, saab arm veel suuremaks (Rm 5:20)? Mõtle sellele tsitaadi valgel: „Kogudus, nii nõrk ja puudulik kui see ka on, on ainus sihtmärk maa peal, kellele saab osaks [Kristuse] ülim hoolitsus. Ta jälgib kogudust pidevalt hoolitsevalt ning tugevdab oma Püha Vaimu läbi.“ – Ellen G. White, _Valitud kuulutused_, 2. raamat, lk 396.` 

`2. Kristlased ütlevad sageli, et raske on olla kristlane tööstuslinnades, kaubanduslinnades ja metropolides. Mida saab õppida tõsiasjast, et Aasia majanduslikult õitsvates linnades oli kristlasi, kes jäid truuks evangeeliumile ja kõigutamatuks kogu paganliku keskkonna mõju all? Mõtle nendele kristlastele Aasias Jh 17:15–19 kirjas oleva Jeesuse palve valguses. Kuidas kehtib tänapäeva kristlaste jaoks, eriti nende jaoks, kes elavad suurlinnades, mõttekäik: olla maailmas, kuid mitte maailmast?`

`3. Kuidas saame adventistidena paremini kuulda võtta meile Laodikeia kuulutuses antud sõnu?`
