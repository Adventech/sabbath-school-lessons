---
title:  Hingamispäeva pärastlõuna
date:   19/01/2019
---

### Selle nädala õppeaine
Ilm 4. ptk; Hs 1:5–14; Ilm 5. ptk; Ef 1:20–23; Hb 10:12; Ap 2:32–36.

> <p>Juhtsalm</p>
> „Ära nuta! Ennäe, lõvi Juuda suguharust, Taaveti juur, tema on võitnud, tema võib avada raamatu ja selle seitse pitserit“ (Ilm 5:5).

Möödunud nädalal vaatasime Kristuse sõnumeid Tema rahvale maa peal. Nüüd muudab Johannese nägemus asukohta: see liigub maa pealt taevasse ja keskendub sellele, „mis peab sündima pärast seda“ (Ilm 4:1) – tulevikule.

4nda ja 5nda peatüki nägemus leiab aset taevases troonisaalis. 4. ja 5. peatüki vaatepilt kujutab sümbolites Jumala kontrolli ajaloo ja lunastusplaani üle. Enne, kui avatakse tulevik, lastakse meil aga pilku heita Kristuse peamisele ülempreesterlikule tegevusele taevas, Tema kõrgemale võimule Maa asjaajamiste üle ja Tema lunastustööle inimsoo heaks. Sel moel asetavad 4. ja 5. peatükk perspektiivi ülejäänud raamatusse kirja pandud tulevaste sündmuste mõtte.

Võib märkida, et kuigi sõnumid seitsmele kogudusele kirjutati mõnevõrra otseütlevas väljendusviisis, kasutab raamat nüüdsest sümboolsemat väljendusviisi, mida pole alati kerge tõlgendada. Selline väljendusviis võetakse Jumala rahva ajaloost, mida talletab Vana Testament. Ilmutusraamatu korrektne tõlgendamine nõuab siinse kujundliku keele õiget mõistmist Vana Testamendi valgel.

_Selle nädala õppetükki õppides valmistud hingamispäevaks, 26. jaanuariks._
