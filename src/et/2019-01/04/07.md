---
title:  Toetav mõte
date:   25/01/2019
---

Loe Ellen G. White’i raamatust _Ajastute igatsus_ peatükki „Oma Isa ja teie Isa juurde“, lk 829–835 ja raamatust _Apostlite teod_ peatükki „Vaimu and“, lk 47–56.

Ilm 4. ja 5. peatüki sõnum on eriti tähtis maailma ajaloo lõpul elavale Jumala rahvale. Püha Vaimu tulek nelipühal tähistas evangeeliumi kuulutamise algust kogu maailmale; kesksel kohal oli sõnum Jeesusest, kes sai ülendatud Kuningaks ja Preestriks taevasel troonil. See tõde Jeesusest oli varakristliku uskumuse tuum (Hb 8:1) ja nende kuulutustöö nurgakivi (Ap 2:32–36; 5:30, 31). See tõde motiveeris neid ning sellest lähtus nende usk ja julgus seista silmitsi tagakiusamisega ning raskete olukordadega (Ap 7:55, 56; Rm 8:34). Tulemuseks oli paljude inimeste kuuletumine nende kuulutatule. Sellest ajast alates avaldas ennast Jumala riik, ning teeb seda jätkuvalt Püha Vaimu teenimistöö kaudu.

Me ei tohi iial unustada, et ainult head sõnumid päästest Kristuses on need, mis jõuavad inimsüdameteni ja muudavad neid ning panevad inimesed vastama igavese evangeeliumi kutsele karta Jumalat, anda Talle au ja kummardada Teda (Ilm 14:7). Meie ainus lootus on meie Päästja, kes on meie Kuningas ja Preester taevases pühamus. Tema on oma rahvaga ning Ta saab alati olema lõpuni välja (Mt 28:20). Tema kätes on tulevik.

Ärgem siis iial unustagem, et evangeeliumi sisulise olemuse silmas pidamine toob kadumaläinud ja kannatavale inimkonnale viimast sõnumit kuulutades tõelise edu. Mitte miski muu, mida kuulutame, ei ole nii tähtis kui rist ja see, mida rist meile Jumalast õpetab.

**Küsimused aruteluks:**

`1. Ühel päeval oleme taevas ja ülistame ning kummardame Issandat Tema headuse, väe ja eriliselt Tema armu eest. Mil moel saame juba nüüd harjutada selleks suureks päevaks? See tähendab, kuidas saame tänuliku südamega teenida ja ülistada Jumalat praegu kõige selle eest, mida Ta on teinud ja veel teeb?`

`2. Loe Ilm 4:11 ja 5:9. Milliseid osi täidavad siin Isa ja Poeg ning kuidas on mõlema osa keskne nii lunastusplaanis kui ka selles, miks väärib Issand meie kummardamist? Kuidas väljendavad hingamispäev ja õpetused, mida sellest saame, neid kaht imelist tõsiasja Jumala kohta?`