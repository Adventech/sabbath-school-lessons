---
title:  Hingamispäeva pärastlõuna
date:   16/02/2019
---

### Selle nädala õppeaine:
Ilm 12. ptk; 1Ms 3:15; Js 14:12–15; Tn 7:23–25; 2Ts 2:8–12; Ilm 13:13, 14; Ilm 19:20.

> <p>Juhtsalm:</p>
> „Nemad on ta ära võitnud Talle vere läbi ning oma tunnistuse sõna läbi ega ole oma elu armastanud surmani“ (Ilm 12:11).

Ilmutusraamatu peatükid 12–14 valmistavad meid ette selle raamatu lõpuaja sündmusi käsitleva poole jaoks (Ilm 15:1–22:21). Kui raamatu esimene pool (Ilm 1:1–11:19) kirjeldab koguduse vaimulikke heitlusi vaenulikus maailmas kristlikul ajajärgul, siis teine pool keskendub sündmustele, mis viivad Kristuse teise tuleku ja Jumala riigini.

Ilm 12. peatüki eesmärgiks on anda meile avar vaade maailma ajaloo lõpukriiside tagapõhjast. See näitab ajaloo jooksul kulgevaid Kristuse ja Saatana vahelise suure võitluse arenguid.

Ilmutusraamatus on Saatan Jumala ja Tema rahva peavaenlane. Tema olemasolu on reaalsus ning tema seisab universumis oleva kogu kurjuse ja vastuhaku taga. Ta teab, et tema viimane võimalus olla Jumala vastu edukas on võita Harmagedooni lahing. Nii keskendab ta kõik oma jõupingutused selleks sündmuseks valmistumisele.

Ilm 12. peatüki nägemus on mõeldud pakkuma Jumala rahvale kindlustunnet, et Saatan on lüüasaanud vaenlane. Ühtlasi on see hoiatus, et Saatan on otsustav, ta paneb Jumala lõpuaja ülejäänute kogudusega võideldes kõik välja ning koguduse ainus lootus ja jõud võita on Kristuses.

_Selle nädala õppetükki õppides valmistud hingamispäevaks, 23. veebruariks._
