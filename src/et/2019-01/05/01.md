---
title:  Hingamispäeva pärastlõuna
date:   26/01/2019
---

### Selle nädala õppeaine
Ilm 6:1–17, 4Ms 26:21–26; Hs 4:16; 5Ms 32:43; 2Ts 1:7–10.

> <p>Juhtsalm: </p>
> „Sina oled väärt võtma raamatu ning avama selle pitserid, sest sina olid tapetud ning sina oled ostnud Jumalale oma verega inimesi kõigist suguharudest ja keeltest ja rahvastest ja paganahõimudest ning oled nad teinud kuningriigiks ja preestreiks meie Jumalale ning nad hakkavad valitsema kuningatena üle ilmamaa” (Ilm 5:9, 10).

Ilm 6. peatükk jätkab 4. ja 5. peatüki sündmustikku, mis kirjeldab Kristust väärilisena avama rullraamatut, kuna Ta sai oma võiduka elu ja surma tõttu tagasi selle, mis läks Aadama kaudu kaduma. Nüüd on Ta valmis avama rullraamatu pitsereid ning viima lunastusplaani lõpliku täideminekuni.

Nelipüha tähistas evangeeliumi levitamise algust, mille abil Kristus oma riiki laiendab. Seega osutab pitserite avamine evangeeliumi kuulutamisele ja selle hülgamise tagajärgedele. Seitsmenda ja ühtlasi viimase pitseri avamine toob meid selle maa ajaloo lõpp-punktini.

Ilm 3:21 annab meile võtme seitsme pitseri tähenduse avamiseks: „Kes võidab, sellel ma lasen istuda koos minuga mu troonil, nagu minagi olen võitnud ning istunud oma Isaga tema troonile.“ Peatükid 4 ja 5 räägivad meile Kristuse võidust ning sellest, et Ta on Kolgatal toodud ohvri tõttu väärt olema meie taevane Ülempreester ja avama rullraamatut. 7. peatüki viimased salmid räägivad Kristuse trooni ees olevatest võitjatest. Seega on 6. peatükis juttu Jumala rahvast võitmise protsessis, nii et nad võiksid istuda koos Jeesusega troonil.

_Selle nädala õppetükki õppides valmistud hingamispäevaks, 2. veebruariks._
