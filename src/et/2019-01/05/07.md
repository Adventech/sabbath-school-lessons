---
title:  Toetav mõte
date:   01/02/2019
---

Loe Ellen G. White’i raamatust _Testimonies to Ministers and Gospel Workers_ peatükki „Maailma vajadus“, lk 457–460.

Nägemus seitsme pitseri avamisest osutab sümboolselt Jumala hoolekandele oma maa peal oleva rahva eest ja nende distsiplineerimisele. Kenneth A. Strand on esitanud sellise mõtte:

„Pühakirjas annab kindlustunde, et Jumal on alati hoolitsenud oma rahva eest; et ajaloos on Tema ju olnud alati kohal, et neile jõudu anda, ning suurtes eshatoloogilistes lõpusündmustes peseb Ta nende nime täiesti puhtaks ja annab hoomamatult helde tasu igaveses elus. Ilmutusraamat leiab üles ja laiendab ilusti seda sama teemat, ja nii ei ole Ilmutusraamat mitte mingil juhul mingisugune pentsik apokalüpsis, mis vajub muu Piiblisse kirjapandu suhtes viisist ära; siin on piibelliku sõnumi süda ja sisu. Tõepoolest tõstab Ilmutusraamat selgelt esile, et „Elav“ – Tema, kes võidab surma ja haua (1:18) – ei jäta iial Temale ustavaid järelkäijaid ja et isegi siis, kui nad märtritena kannatavad, on nad võitjad (12:11) ning neid ootab „elupärg“ (vaata 2:10; 21:1–4 ja 22:4).“ – Kenneth A. Strandi artikkel „The Seven Heads: Do They Represent Roman Emperors?“ koguteosest _Symposium on Revelation_ , 2. raamat, Daniel and Revelation Committee Series (Silver Spring, Md.: Biblical Research Institute, 1992, 7. kd, lk 206).

**Küsimused aruteluks:**

1. Millised väärtuslikud õppetunnid oled saanud seitsme pitseri avamise näitelavalt? Kuidas peaks see sulle näitama, et olgugi asjalood maa peal nii halvad kui tahes, on Jumalal ikkagi ülemvõim ning lõpuks täituvad kõik tõotused, mis meil Kristuses on?

2. Mõtiskle järgneva tsitaadi üle: „Kogudus on Jumalast määratud tööriist inimeste päästmiseks. Kogudus organiseeriti teenimiseks ning selle missiooniks on viia maailmale evangeeliumi.“ – Ellen G. White, _Apostlite teod_, lk 9. Mõtle oma kohalikule kogudusele. Kuidas saab see olla veel ustavam, jõudmaks evangeeliumi sõnumiga inimesteni?

3. Jaga klassiga oma vastust neljapäevase osa viimasele küsimusele. Kes suudab seisma jääda Tema tuleku päeval ja miks nad suudavad seisma jääda? Arutlege enda vastuse järelduste üle selle nurga alt, kuidas elada täna nii, et olla Tema tulekuks valmis.
