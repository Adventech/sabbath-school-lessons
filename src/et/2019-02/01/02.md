---
title:  Alguses
date:   31/03/2019
---

Piibel algab algusega ning just seepärast on seal sõna: „Alguses…“ (1Ms 1:1). Kogu esimese peatüki tähelepanu on ju Maa muutmisel „tühjast ja paljast“ (1Ms 1:2) maailmaks, mille kohta Jumal ise kuuendal päeval ütles, et see oli „väga hea“ (1Ms 1:31). Nii et siinne algus on meie maailma algus.

`Loe läbi 1Ms 1. peatükk. Kuigi toimub nii palju, küsi endalt: Kas siin on ainsatki vihjet juhuslikkusele või mutatsioonile või tehakse kõike väga kindla korra järgi, õigel ajal ja õiges kohas? Mida räägib su vastus Jumala iseloomu kohta?`

Ellen G. White kirjutas, et „taeva esimene seadus on kord“ (Signs of the Times, 8. juuni 1908); ilmselgelt on maa peal samuti. Ehkki patt on loodusesse vahele seganud, on kord, rütm ja regulaarsus teatud määral ikkagi olemas.

`Loe 1Ms 8:22. Kuidas näeme siin korda?`

Isegi pärast pattulangemist tulevad ja lähevad aastaajad üldiselt korrapäraselt. Niisiis, koos taevas olevate valgustega, see tähendab päikese ja kuuga, mis „eraldavad päeva ööst“ ja tähistavad „seatud aegu, päevi ja aastaid“ (1Ms 1:14), on olemas aastaajad, osana Jumala loodud maailma loomulikest rütmidest. Ja ehkki me nüüd ainult vilksamisi näeme, annab Js 66:23 mõista, et ka uues taevas ja uuel maal on oma rütmitaju.

`Mõtle sellele, kuidas hingamispäev oma võimsal korrapärasel moel mõjutab sinu elu, eriti perekonnaelu, ükskõik mis vormis see olemas on. Millised selged eelised tulenevad mitte ainult hingamispäevast, vaid ka regulaarsusest, millega see igal nädalal saabub?` 
