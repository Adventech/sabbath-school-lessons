---
title:  Toetav mõte
date:   05/04/2019
---

Mõtle muutustele, mis ilmnesid Kristuse jüngrite elus siis, kui nad viibisid koos Temaga. Enamik neist polnud kuigi haritud; nad olid lihtsad inimesed, harjunud oma juudiusu õpetuste ja traditsioonidega, kuid nüüd esitas neile väljakutse Galilea Õpetaja. Nad tundsid kadedust (Mt 20:20–24) ja vastasseisu (Jh 3:25); tundus, et neil puudus usk (Mk 9:28, 29), nad jätsid Jeesuse lausa maha (Mt 26:56) ja salgasid Ta ära (Mt 26:69–74). Samal ajal kasvasid nad vaimulikult nii, et inimesed tajusid seda, kui Peetrus oli olnud koos Jeesusega (Mt 26:73), ning isegi Suurkohtu liikmed imestasid, kui nad said teada, et Peetrus ja Johannes olid „õppimata ja lihtsad mehed… Nad tundsid ära, et need mehed olid olnud Jeesuse kaaslased“ (Ap 4:13).

Mõtle ka uskumatult suurele mõjule, mis meil saab oma peres olla, elades nii, et teised pereliikmed tunneksid meid nähes ära, kui „oleme olnud Jeesusega“.

Mida ütlevad need Ellen G. White’i sulest pärinevad sõnad mõju kohta kodus? „Kodu võib olla lihtne, kuid alati saab see olla koht, kus räägitakse elurõõmsaid sõnu ja tehakse lahkeid tegusid, kus viisakus ja armastus on alalised külalised.“ – _Adventkodu_, lk 18.

Küsimused aruteluks:
1. `Loe Kg 3:1–8. Mida need salmid ütlevad ning kuidas rakendad selle põhimõtte oma ellu ja kogemusse?`

2. `Rääkige klassis mõnest elumuutvast kogemusest, mille olete läbi teinud. Vestelge sellest saadud õppetundidest, ning, kui on sobiv, siis õppetundidest, mida te pidanuks õppima, aga ei õppinud. Mida õppisid kogemustest sellist, mida sa varem ei teadnud? Rääkige ka sellest, kuidas need elumuutvad kogemused teie perekonda mõjutasid. Mida te ka nendest õppetundidest teada saite?`

3. `Mil viisil elaksid sa praegu siis, kui Kristus ei oleks su ellu tulnud? Kas see oleks praegusest teravalt erinev? Mida peaks see rääkima Kristuse väest meid muuta?`
