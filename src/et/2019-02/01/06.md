---
title:  Koostoime
date:   04/04/2019
---

Piibel on raamat suhetest. Jumal lõi meid, et oleksime suhetes teistega. Tõepoolest elavad väga vähesed meist täielikus isolatsioonis. Esiteks pole keegi meist ilma teisteta ellu astunud. Ka pärast sündimist vajasime kaasinimesi, et nad meie eest hoolitseksid – vähemasti teatud vanuseni, millest alates saame teoreetiliselt oma käe peal hakkama. Aga isegi siis, kui tuleme täiesti ise toime, kes seda tahaks? Enamik meist vajab ja ihkab kaaslast ning teiste inimeste seltsi. Kuigi lemmikloomad, nagu näiteks koerad, võivad olla vaimustavad kaaslased, avaldavad lõpuks kõige sügavamat, mõtestatumat ja elumuutvamat mõju kaasinimesed. Pole siis ime, et perekond ja perekonnasuhted on meie olemasolu jaoks nii olulised.

Kuna enamik meist suhtleb kaasinimestega, sageli kogu aeg, võivad need koostoimed mõjutada ja sageli mõjutavadki meie elu muutusi ning rütme. Koostoime töötab kahte moodi: teised avaldavad meiega suheldes meie elule mõju. Samas võime meie teistega suheldes avaldada nende elule mõju. Ja kas me seda tajume või mitte (paljudel kordadel ei taju), võivad need vastastikused mõjutamised kummaski suunas olla nii head kui ka halvad. Seega on väga oluline hoolitseda juba eelnevalt selle eest, et meie paratamatu mõju kaasinimestele oleks alati hea; eriti neile, kellega oleme lähedasimad, tavaliselt oma pereliikmetele.

`Loe järgmisi kirjakohti. Mida räägivad need meie ja kaasinimeste vastastikusest mõjust? Rm 15:7; Ef 4:2, 32; 1Ts 3:12; Jk 5:16.`

Siin toodud põhimõte on mitmeti lihtne. Kui meie käitume kaasinimestega kenasti, sõbralikult ja kaastundlikult, siis avaldame neile positiivset mõju, lausa hetkeni, kus me saame nende elu muuta väga positiivses suunas. Meie jaoks on tohutu eesõigus teha kaasinimeste jaoks midagi sarnast nagu Jeesus, kes muudab inimeste elu väga positiivsel viisil. Tuletagem veelkord meelde: meie mõju saab kas või peenelt olla nii heaks kui ka halvaks. Ja kus mujal väljendub see mõju – peenelt või mitte – rohkem kui meie perekonnas.

`Vaata Jeesuse kahte sõnumit: Lk 11:34 ja Mk 4:24, 25. Mida ütlevad need selle kohta, kui tähtis on, mismoodi suhtleme kaasinimestega?`
