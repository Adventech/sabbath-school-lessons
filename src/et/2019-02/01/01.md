---
title:  Elurütmid
date:   30/03/2019
---

## Hingamispäeva pärastlõuna

### Selle nädala õppeaine
1Ms 1. ptk; 1Ms 8:22; 9:10; Ii 1:13–19; Ap 9:1–22,  Fl 1:6; Rm 8:1.

> <p>Juhtsalm</p>
> „Igale asjale on määratud aeg, ja aeg on igal tegevusel taeva all“ (Kg 3:1).

Üks ilusaim luule, mis kirja pandud, tuli kuningas Saalomoni sulest: „Igale asjale on määratud aeg, ja aeg on igal tegevusel taeva all: aeg sündida ja aeg surra, aeg istutada ja aeg istutatut kitkuda; aeg tappa ja aeg terveks teha, aeg maha kiskuda ja aeg üles ehitada; aeg nutta ja aeg naerda, aeg leinata ja aeg tantsida; aeg kive pilduda ja aeg kive koguda, aeg kaelustada ja aeg kaelustamisest hoiduda; aeg otsida ja aeg kaotada, aeg hoida ja aeg ära visata; aeg rebida ja aeg õmmelda, aeg vaikida ja aeg rääkida; aeg armastada ja aeg vihata, aeg sõjal ja aeg rahul“ (Kg 3:1–8).

Neis sõnades sisaldub väga palju inimeseks olemist – elujärgud, meie elu rütmid. Jah, meie elu liigub läbi järkude, läbi muutuste ja see läbimine algab meie sünnihetkest. Mõnikord on muutused head, mõnikord mitte; mõnikord me kontrollime neid, mõnikord mitte. Vaatleme sellel nädalal rütme oma elus, mis mõjutavad eriti meid ja ka meie perekonda.


_Selle nädala õppetükki õppides valmistud hingamispäevaks, 6. aprilliks._
