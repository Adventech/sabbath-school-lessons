---
title:  Kas elu on katusenurgas parem?
date:   01/05/2019
---

`Mismoodi puistab Õpetussõnade raamat mõne koduse elu ärritava külje suhtes huumorit? Õp 21:9, 19; 27:15, 16. Milline mõju sellisel huumoril on?`

Terve rida õpetussõnu puudutab seda, kuidas me üksteist lähisuhetes kohtleme. Need annavad oma mõtte edasi leebelt ja vaimuvälgatusega, nagu näiteks see, mis räägib tuimast sõbrast, kes „laulab laule kurvale südamele“ (Õp 25:20), ja vara üles tõusnud pereliikmest, kes „õnnistab“ magajaid „valju häälega“ (Õp 27:14). Abielunaised, kes loevad salme riiakatest naistest, tahaksid lisada mõne „õpetussõna“ meeste kohta! Nad võivad vastulöögiks öelda, et sellised ütlused jäädvustavad õpetussõnaga tõstatatud probleemi ainult naistepoolsena, samas kui abielumehed, kes jagavad koduse õhkkonna loomise vastutust, suudavad olla samaväärselt riiuhimulised. (Kujuta ette, mismoodi võis näha elu välja Kaifase või Annase kodus!)

_Rõõmus süda aitab._ Naljasoon perekonna elus on hea. Huumor õlitab elu masinavärki, aitab alandada pinget ja kurnatust. „Rõõmus süda toob head tervenemist, aga rõhutud vaim kuivatab luudki“ (Õp 17:22). Õpetussõnade autor tarvitab raamatu jooksul ka ise oma ravimit ning annab meile loa naeru kõkutada mõne käitumisviisi üle, mis häirib ja ärritab. Võib-olla, kui oleme algul naeratanud (või natuke kõrvetada saanud, kui nali meie pihta käib), on meil parem hakata rääkima harjumustest või käitumisest, mis meid ärritavad või häirivad. Teisalt ei tohi huumorit kasutada selleks, et vähendada möödapääsmatuid küsimusi, millele on vaja pöörata tõsist tähelepanu.

Mõnekraadine palavik võib olla kroonilise infektsiooni tunnus. Tülitsemine, irisemine ja kurtmine võivad tähendada seda, et ühel või mitmel pereliikmel on varjatud viha, mis on võib-olla seotud vastastikuste suhtlemisraskustega. Kaeblev partner püüab korvata teise tajutavat võimutsemist, kontrollimist ja vastumeelsust. Kui infektsioon on välja selgitatud, siis sümptomid kaovad. Perekondades – selle asemel, et vältida probleeme või üksteist – toetuvad pereliikmed Issandalt saadavale armastusele ja kohustusele üksteise suhtes, et rääkida oma vajadustest ja tunnetest, jõuda välja viha juureni ning see ära selgitada.

`Miks on naermine kodus niivõrd tähtis? Kuidas saab seda kasutada heal otstarbel või kuidas see moondub ja on kasutusel kurjasti? Rääkige oma vastusest klassis.`
