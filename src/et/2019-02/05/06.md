---
title:  Tõeliselt rikas elu
date:   02/05/2019
---

`Õpetussõnade raamat lõppeb üllaloomulise naise kirjeldamisega. Too esile jooni ja omadusi, mida kiidetakse. Õp 31:10–31.`

Kirjeldatud naine on eriline ja seda on ka luule. Õp 31:10 peale algab iga värss erineva tähega heebrea tähestiku 22 tähest. Niimoodi ühe väärika naise heaks panustamine annab mõista, et isegi kogu tähestik annab vaevalt sobivad vahendid tema korralikult ülistamiseks!

Õpetussõnade rõhuasetus heale partnerile kajastub rabide õpetuses: „Ühe mehe kodu on tema naine.“ „Tubli naine on oma mehe kroon, aga häbitu on otsekui mädanik tema luudes“ (Õp 12:4). Õpetussõnade raamatu lõpus luuakse ideaalne portree kellestki, kel on paljud oskused: rõivatootmine, kinnisvara ostmine, põllumajandus, kodu- ja finantsjuhtimine. Samas kannab ta head hoolt oma perekonna eest. Pereliikmed armastavad ja tänavad teda.

Ei tule oodata, et sellised igakülgsed talendid oleksid igal naisel, samuti pole siin tegu tollipulgaga, millega abielumehed peaksid oma naisi mõõtma. Lugu on hoopis selles, et tubliduse ja vooruste kirjeldamise kaudu väljendab Õpetussõnade raamat seda, mis on naiste, aga samuti ka meeste juures kõige tähtsam ja kõigi jaoks asjakohane: usaldusväärsus, kaastunne, tõeväärtus, truudus, headus ja usinus. Sellise elu saladuseks on Õp 31:30 kohaselt see, et ta „Issandat kardab“.

Sõna, mida Õp 31:10 tõlgitakse „tubli“ või „ülla iseloomuga“, tähendab ka „tugevust“, „võimsust“ või „rikkust“. Ps 62:11 tõlgitakse see „rikkuseks“ ja sama sõnaga kirjeldatakse „võitlusvõimelisi mehi“ (Jos 1:14). Boas kasutab Ruti kohta sõna „tubli“ (Rt 3:11). Õp 31:10 on mõttemäng sõnaga „rikkus“. Tõeline rikkus peitub iseloomus, ausameelsuses ja Issanda kartuses. See ületab tunduvalt kalliskivide väärtuse.

`Kes on mõni vapper ja tubli naine, kes on mõjutanud sinu elu? Millega laiendaksid jumalakartliku naise iseloomuomaduste ja võimete loetelu?`
