---
title: Misjonilugu
date:  03/05/2019
---

#### Laps on tulekul!

_Loo on kirja pannud Andrew McChesney._

Üks arst palvetas pärast seda, kui ta oli kuulnud hingamispäevast jutlust misjonitöö kohta suurlinnades, et Jumal teda kasutaks, ja võttis siis ootamatult vastu sünnituse Seitsmenda Päeva Adventistide Ülemaailmse Koguduse peakorteri parklas USAs.

Dr Yvette C. Ross Hebron oli abiks, kui terve poisslaps oma vanemate autos sündis; vanemad olid olnud teel haiglasse, kuid eksisid teelt ja peatusid kiriku parklas Silver Springis, Marylandis.

Yvette sõnul usub ta, et Jumal korraldas sündmused nii.

„Issand korraldas kõige imelisema võimaluse vastuseks meie palvetele,“ ütles ta.

Yvette hakkas palvetama, kuidas veel rohkem Jumalat teenida, pärast seda, kui ta kuulis adventkoguduse esimehe Ted N. C. Wilsoni jutlust 2017. aastal aastakonverentsi töökoosolekul koguduse Peakonverentsi peakorteris. Koguduse juht oli esitanud üleskutse uuesti jõudu pingutada, et teenida suurlinnades olevaid inimesi, ning rääkis vajadusest, et arstid ja teised terviseasjatundjad jõuaksid suurlinna elanikeni.

Viis päeva pärast jutlust sõitsid Yvette ja ta abikaasa koguduse peamajast mööda, kui nägid ühte autot parklasse sisse keeramas, meest autost metsikult välja kargamas ja ümber auto jooksmas. Akent alla keerates kuulis Yvette meest nuuksudes ja kisades hüüdmas: „Laps tuleb!“ Siis kuulis ta autost sünnitava ema kriiskeid.

„Mu abikaasa ja mina sõitsime kohe parklasse,“ ütles Yvette.

Mõni hetk hiljem laps sündis. Samal ajal, kui Harold parameedikutele helistas, vallandas värske isa oma jooksukinga paela ja leidis autost käärid. Yvette’i juhiseid järgides sidus ta nabanööri kinni ja lõikas selle läbi.

Yvette mähkis tita oma autost võetud linasse ning vaatas järgijärele et laps ennast hästi tunneks ja ilusti hingaks. Vanemate rahustamiseks tuli kohale ka Peakonverentsi turvamees. Lühikese aja pärast viisid parameedikud terve ja tasakaaluka ema ja lapse haiglasse.

Hiljem, samal päeval, külastas Yvette haiglas ema ja võttis veelkord lapse oma kätele. Ema rääkis õhinal õdedele, kuidas Jumal saatis ingli teda parklas aitama. „Ma ei tea, kust ta tuli,“ ütles ema. „Ma lihtsalt vaatasin üles ja seal ta oli.“

Yvette ütleb, et tal polnud kahtlustki, et parklas toimunu oli vastus tema palvele. „Minu abikaasa ja minu jaoks on see kõik osa Jumala plaanist,“ ütles ta.
