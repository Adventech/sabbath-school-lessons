---
title:  Üleskutse isadele
date:   29/04/2019
---

**Pööra tähelepanu Õpetussõnade raamatus esitatud isade iseloomuomadustele, millel võivad laste jaoks olla pikaaegsed tagajärjed:**

`Õp 13:22; 27:23, 24`

`Õp 14:26`

`Õp 15:1, 18; 16:32`

`Õp 15:27`

`Õp 29:17`

Isa iseloomul on otsene mõju oma lastele ja nad pärivad selle, mida neile edasi antakse. Lapsed vaatavad oma isa poole tuge, pühendunud kiindumust, suunamist ja eeskuju otsides. Õpetussõnad kiidavad selliseid isasid, kes varustavad perekonda ressurssidega usaldusväärselt ja korraldavad elu targalt. Mõte „kes ahnitseb kasu, jätab oma koja hooletusse“ (Õp 15:27) kehtib mitmel moel; isa peab olema tähelepanelik, et ta ei eelistaks tööd perekonnale. Jumalakartlikud isad püüavad olla kannatlikud ja ohjata oma emotsioone. Nad hindavad lugupidavalt tõsiasja, et nende lapsed sõltuvad neist. Nad distsiplineerivad oma lapsi, kuid on hoolikad mitte kuritarvitama oma autoriteeti. Tähtsaim on aga see, et pühendunud isad tahavad järgida Jumalat, lasta ennast kontrollida Tema armastusel ja Tema Sõna õpetustel, et nad saaksid juhtida oma laste jalad õigele teele.

Lõpuks on kõige olulisem, mida isa oma laste heaks teha saab, armastada laste ema. Isa truudus ja jätkuv kiindumus emasse – või selle puudumine – avaldab märkimisväärset mõju laste heaolule ka täiskasvanueas.

Õpetussõnades on üksikisiku ja kogukonna elu peateemadena esil ustavus Jumalale, pühendumine abielule ja perekonnale ning ausus. Edu neis sõltub iga indiviidi südame seisukorrast. Patu ahvatlusi – olgu selleks seks, laiskus, rikkus või võim – on külluses, kuid tark abikaasa ja isa ootab abi Jumalalt, et langetada pidevalt õigeid otsuseid.

`Mille poolest on siin väljendatud moraalipõhimõtted tähtsad igaühe jaoks, olgu ta isa või mitte? Kuidas on sinu tegevus, heas või halvas, mõjutanud kaasinimesi, eriti lapsi? Mismoodi pead olema veel hoolikam?`
