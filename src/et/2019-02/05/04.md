---
title:  Armastusega suunamine
date:   30/04/2019
---

`Mida õpetab Õpetussõnade raamat lapse distsiplineerimise ja tema kõveruste kõrvaldamise kohta? Õp 10.17; 23:13, 14; 29:1; 29:15.`

Lapsevanemad distsiplineerivad mõnikord oma lapsi selleks, et rõhutada neile, milline on ühiskondlikult vastuvõetamatu käitumine, et karistada sõnakuulmatuse pärast või et väljendada oma meelepaha, kui neil on piinlik. Kuid mida peab Jumal silmas, kui Ta räägib oma perekonna noorte liikmete distsiplineerimisest? Õpetussõnade raamat paneb distsiplineerimise tulevikulootuse konteksti (Õp 19:18). Jumalakartlikud lapsevanemad teavad, et nende laste loomus on patune. Ainult üks vägi saab neid aidata ja selleks on Kristuse vägi (vaata Ellen G. White, _Kasvatus_, lk 29.) Kristlikuks lapsevanemaks olemise ülesanne, sealhulgas distsiplineerimise ülesanne, on juhtida lapsed Jumala juurde.

Õrna taime toetamine. Kristuse pilgu läbi vaadates ei ole distsiplineerimine karistamine ega mõjuvõimu näitamine, vaid lunastav kõveruste kõrvaldamine. Jumala plaan on, et armastavad lapsevanemad – teades patu tugevust – juhiksid oma lapsed Kristuse jälgedesse. Hoolivad lapsevanemad suunavad lahkelt ja kindlalt, pidurdades ja juhtides lapsi õrnas eas üsna samamoodi, nagu aednik toestab äsjaistutatud puud, kuni ilmneb enesekontroll ja nooruk hakkab usaldama Jumalat ning asub koostööle jumaliku plaaniga saada päästetud, kasvada ja küpseda.

`Milline sõnum lapsevanematele leidub Õp 13:24; 23:13, 14?`

Kokkuvõtteks mainivad vaid vähesed salmid laste distsiplineerimise kontekstis „vitsa“ (heebrea keeles _shebet_). Populaarses kristlike lapsevanemate jaoks mõeldud kirjanduses mõistetakse nii, et vitsa kasutamine lapsevanemate poolt käigu samamoodi, nagu taevane Karjane kasutab seda oma karja juhtimisel (Ps 23:4).

Mujal viitab Pühakiri kannatlikule õpetamisele, järjekindlale eeskujule, heale suhtlemisele ja lähedasele suhtele, et kutsuda lapses esile muutus (5Ms 11:18, 19). Kui soovitakse, et distsiplineerimisel oleks soovitud korrigeeriv ja lunastav toime, siis on ülimalt vajalik, et laps tunneks end vanemate poolt armastatuna (Õp 12:24).

`Kuidas saavad lapsevanemad oma lastega asjad sirgeks ajada sel juhul, kui distsipliin on kas liigse karmuse või vääritimõistmise tõttu kaotanud oma kavatsetud eesmärgi?`
