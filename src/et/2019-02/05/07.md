---
title:  Toetav mõte
date:   03/05/2019
---

_Hoides südames taevast._ „Kristlased peavad olema hoolikad hoidma südant suure hoolega. Nad peavad harrastama armastust mõtisklemise vastu ja pidama kalliks vaimus pühendumust. Paistab, et paljud annavad kitsilt aega vaimulikule mõtisklusele ning Pühakirja uurimisele ja palvele, justkui oleks selliselt kulutatud aeg asjatu. Ma soovin, et te kõik näeksite neid asju selles valguses, kuidas Jumal teid näeb; sest siis peaksite taevariiki kõige tähtsamaks. Kui hoiate oma südames taevast, siis annab see jõu kõikidele teie meeldivatele joontele ning toob elu kõikidesse teie kohustustesse. Distsiplineerides meelt mõtisklema taevastest asjadest, tuleb kõikidesse meie püüdlustesse elu ja tõsidus… Vaimsetes saavutustes oleme kääbused [Ef 4:13].“ – _Piibli kommentaarid, SPA poolt välja antud_, 3. kd, Ellen G.White’i märked, lk 1157.

**Küsimused aruteluks:**

1. `Paljude kristlaste meelest on toetusgrupist abi siis, kui nad püüavad „oma südant valvata“ kiusatuse suhtes. Mil viisil suurendab see palvetamist, Piibli uurimist ja Pühale Vaimule toetumist? Miks on mõnel juhul hea otsida asjatundja abi, kui keegi võitleb tõsiselt kiusatustega, mis tõmbavad teda patu poole, ja ta ei näi suutvat piiri pidada?`

2. `Lugege valjusti ette oma vastused kolmapäevase osa viimasele küsimusele. Arutlege oma erinevate vastuste kaasmõtete üle. Kuidas saab naeru ja naljaga minna eksiteele – nii nagu palju muu imelisega, mida Jumal meile on andnud – ja pöörata see millekski päris kahjulikuks?`

3. `Milliseid omadusi kaldub kaasaegne kultuur naises ülistama – vastandina Õp 31. peatükis esitatule? Kuidas saame end isiklikult kaitsta samasuguse väärikust riivava suhtumise omandamise eest?`

4. `Milline on mõni üldine kultuurist tulenev hoiak perekonnaelu suhtes meie ühiskonnas, mis läheb otse vastuollu pereelu piibellike põhimõtetega? Teisalt, kas on selliseid kultuurist tulenevaid hoiakuid, mis on piibellike põhimõtetega kooskõlas? Kui jah, siis millised neist ja kuidas saab kasutada meie perekondade tugevdamiseks?`

---
_Annetus >> kohalik kogudus_

_Päikeseloojang 21:14_
