---
title:  Toetav mõte
date:   21/06/2019
---

Ellen G. White’ raamatust _Adventkodu_, peatükid „Võimas kristlik tunnistus“, lk 35–39 ja „Suhtumine mitteusklikkusse kaaslasesse“, lk 348–352; raamatust _Tervise teenistuses_ peatükk „Kodune teenimistöö“, lk 349–355; raamatust _Prohvetid ja kuningad_ peatükk „saadikud Babülooniast“, lk 340–348.

_Kodu jõud evangelismis._ „Õige kodu mõju inimsüdametele ja -eludele on palju võimsam kui ükski jutlus, mida on võimalik pidada.

Meie mõjusfäär võib tunduda kitsas, meie võimekus väike, võimalused napid, teadmised ja oskused piiratud, kuid ometi on meil oma kodu soodsate juhuste ustava kasutamisega imelised võimalused.“ – Ellen G. White, _Tervise teenistuses_, lk 352, 355.

**Küsimused aruteluks:**

1. `Küsi klassis kelleltki, kas kellegi kodu mõju oli see, mis aitas tal langetada otsuse Kristuse poolt. Vestelge sellest, mis niisuguse mõjutuse andis. Mida saab klass sellest kogemusest õppida?`

2. `Kuidas saate klassina praktiliselt teenida uskmatu abikaasaga perekonda?`

3. `Rääkige klassis mõnest kitsaskohast kodus, mis töötab usule vastu. Pange paberile kirja mõni selline kitsaskoht, siis aga kirjutage teisele poole 'võimalikud lahendused'.`

4. `Kristlaste eraelu on vahend, millega tunnistada lastele, uskmatule abikaasale, teistele sugulastele ja külalistele. Kuigi kodus jagatav usk ei ole alati nii täiuslik, nagu tahaks, ega tule alati kõneaineks sugulaste ja külalistega, püüdku ebatäiuslikud pereliikmed juhtida tähelepanu täiuslikule Päästjale. Päästja nimel väljendatud helde külalislahkuse kaudu võimaldavad nad armul päriselt puudutada kõikide elu, kes nendega kokku puutuvad. Mõtle, millist mõju avaldab sinu kodu neile, kes külla tulevad. Mida saad teha, et muuta see paremaks tunnistuseks usust kõigi jaoks, kes üles su ukseläve astuvad?`

---
_Annetus >> kohalik kogudus_

_Päikeseloojang 22:34_
