---
title:  Mida nad on sinu kojas näinud?
date:   15/06/2019
---

## Hingamispäeva pärastlõuna

### Selle nädala õppeaine
Js 38. ptk; 39. ptk; 1Kr 7:12–15; 1Pt 3:1, 2; Hb 6:12; 13:7; 3Jh 11. ptk; Js 58:6, 7, 10, 12.

> <p>Juhtsalm</p>
> „Teie aga olete „valitud sugu, kuninglik preesterkond, püha rahvas, omandrahvas, et te kuulutaksite tema kiidetavust“, kes teid on kutsunud pimedusest oma imelisse valgusesse“ (1Pt 2:9).

Võib-olla oleme saavutanud taseme, kus, tänu Issandale, meie elu (vähemalt praegu) läheb hästi: perekond on tore, töö on hea, tervis ja rahaline seis samuti. Aga võib-olla mitte? Ehk on su kodus praegu mure, rahutus? Nii või naa, kui keegi tuleks su koju külla – nagu Babüloonia saadikud külastasid kuningas Hiskijat –, siis millise vastuse saad anda küsimusele, mille prohvet Jesaja hiljem kuningale esitas: „Mida nad su kojas nägid?“ (Js 39:4).

Mida on inimesed sinu kodus näinud? Mida on taevainglid näinud? Missugune meelsus levib meie eluasemes? Kas võib „haista“ palve lõhna? Kas seal on headus, heldus, armastus või hoopis pinge, viha, ärevus, kibedus ja lahkheli? Kas keegi, kes sealt välja astub, mõtleb, et Jeesus elab selles kodus?

Need on olulised küsimused, mida me kõik peame endalt küsima seoses sellega, missuguse kodu oleme loonud. Sellel nädalal vaatleme mõnda teemat, mis teevad koduse elu imeliseks, hoolimata paratamatutest pingetest ja heitlemistest, millega tänapäeva kodu silmitsi seisab.

_Selle nädala õppetükki õppides valmistud hingamispäevaks, 22. juuniks._
