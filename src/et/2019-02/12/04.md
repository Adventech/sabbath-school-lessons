---
title:  Rahu, mis võidab
date:   18/06/2019
---

`Millist nõu annab Uus Testament abielude jaoks, mida lõhestab religioon? 1Kr 7:12–15; 1Pt 3:1, 2.`

Õnnistus on olla kristlik partner. Esimeses kirjas korintlastele vastab Paulus uskutulnute murele, kas uskmatu abikaasaga abiellu jäämine pole mitte Jumala jaoks solvav ega rüveta neid endid ja nende lapsi. Ei, ei, ütleb Paulus. Abielu püha suhe ja selle intiimsus peab pärast partneri uskutulekut jätkuma. Ühe kristliku poole olemasolu „pühitseb“ teist partnerit ja abielupaari lapsi. Sõna „pühitsema“ tuleb mõista tähenduses, et uskmatu abikaasa puutub kokku armu õnnistustega, kuna ta elab kristliku partneriga.

Nii südantlõhestav, kui see ka on, võib uskmatu partner otsustada abielust loobuda. Kuigi tagajärg on tõsine, on meie Jumala armulised sõnad – kes alati pooldab inimese vaba valikut – „siis lahkugu pealegi“. Usklik ei ole „sellistel juhtudel… orjastatud“ (1Kr 7:15).

_Kutsutud elama rahus._ Jumala Sõna selge eelistuse põhjal tuleb vaatamata vaimulikult jagunenud kodu väljakutsetele leida tee, et Kristuse rahu seal valitseks. On lootus hoida abielu puutumatuna, anda tõend evangeeliumi võidukusest raskuste keskel ning hoolitseda partneri heaolu eest, kellega usklik on üks liha, ehkki kaasa on uskmatu.

`Millised on abikaasa kohustuste piirid uskmatu partneri suhtes?`

Helde armastus, vankumatu truudus, alandlik teenimisvalmidus ja kütkestav tunnistus uskliku poolt loob suurima tõenäosuse mittekristliku abikaasa võitmiseks. Allaheitlikkus kristlikus abielus johtub Kristuse austamisest (võrdle Ef 5:21). Kuigi abikaasa suhtub uskmatusse partnerisse kristliku allaheitlikkusega, kuulub esimene truudus alati Kristusele. Ustavus Jumala nõudmistele kellegi elus ei nõua seda, et abikaasa peaks taluma vägivaldse partneri väärkohtlemist.

`Kas kellelgi teie koguduses on heitlemist uskmatu abikaasaga? Kui nii, siis millisel praktilisel viisil on ehk võimalik aidata? `
