---
title:  Õigete valikute tegemine
date:   08/04/2019
---

Me kõik teame väga hästi oma valikute tähtsust. Ja teame kõik sedagi, kuidas valed valikud võivad väga negatiivselt mõjutada meie ning kaasinimeste elu. Küsimus on: Kuidas teada, mismoodi langetada õiged valikud?

**Järgmised salmid näitavad meile kätte mõne peamise sammu, mis on abiks meie püüdlustes õigeid otsuseid teha. Millised need sammud on?**

1. `1Ts 5:17; Jk 1:5`

2. `Js 1:19; Mt 7:24, 25`

3. `Ps 119:105; 2Tm 3:16`

4. `Õp 3:5, 6; Js 58:11`

5. `Õp 15:22; 24:6`

Iga tähtsa otsuse puhul, mida teeme, on väga oluline, et läheksime palves Issanda ette, tegemaks kindlaks, kas meie valik ei vii meid mingil kombel Jumala seadusest või Tema Sõna põhimõtetest üleastumiseni. Tähtis on usaldada Jumalat ja allutada oma valik Temale; seega tuleb meil palvetada, et valikud, mida langetame, austaksid Teda ja et oleksime valmis loobuma oma soovidest, juhul kui need lähevad vastuollu Jumala plaaniga meie elu jaoks. Valikuid teha püüdes on paljudel kordadel abi ka tarkadest nõuandjatest. Lõpuks annab meile suure kindluse teadmine, et Jumal armastab meid ja tahab meie jaoks parimat ning juhul, kui me allutame oma elu usus ja alandlikkuses Temale, võime usus astuda edasi valikutesse, mida teeme.

`Kuidas saad langetada oma elus suuri valikuid? Milliseid, kui üldse mingeid vaimulikke samme astud siis, kui püüad neid valikuid teha?`
