---
title:  Kristus keskmes
date:   12/05/2019
---

`Millist näidet kasutab Paulus Kristuses olevate inimeste vahelise uue liidu kirjeldamisel? Kuidas on Kristus teinud „kahest“ „ühe“? Ef 2:11–22; vaata ka Gl 3:28.`

Kristuse rist kõrvaldab takistused, mis eraldavad inimesi üksteisest. Juutide templis eraldasid seinad jumalakummardajaid; mehi naistest ja juute mittejuutidest. Kui Paulus kirjeldas juutide ja paganate ühtsust Kristuses, siis kasutas ta sõnu, mis käisid võrdselt ka muude lõhede kohta rahvaste, inimgruppide, sotsiaalsete kihtide ja sugude vahel. „Et luua eneses need kaks üheksainsaks uueks inimeseks, tehes rahu“ (Ef 2:15). See on hea sõnum, mis aitab abielupaaridel abielus tõeliselt tunda „ühe liha“ liitu. Kristusesse uskumise tõttu saavad ka kaua lõhenenud perekonnad lepitatud.

`Üks asi on tsiteerida Piibli salme üksolemisest Kristuses; täiesti teine aga on seda tegelikult kogeda. Millised praktilised muutused toob meie ellu Kristus – muutused, mis võimaldavad kogeda seda üksmeelt ja ühtsust, mida meile on tõotatud? Vaata näiteks Rm 6:4–7; 2Kr 5:17; Ef 4:24–32.`

Joonista suur ringjoon, mille servadest jooksevad paljud jooned keskmesse. Mida lähemale need jooned keskpaigale jõuavad, seda lähemal on need üksteisele…

„Mida lähemale tuleme Kristusele, seda ligemal hakkame olema üksteisele.“ – Ellen G. White, _Adventkodu_, lk 179.

„Isa ja poja, abielumehe ja -naise vahel seisab Kristus, Vahendaja, ükskõik, kas nad suudavad Teda ära tunda või mitte. Me saame luua otsekontakti endast väljapoole ainuüksi tema tõttu, tema sõnade tõttu ja selle tõttu, et me tema järel käime.“ – Dietrich Bonhoeffer, _The Cost of Discipleship_ (New York: The MacMillan Publishing Co., 1979), lk 108.

`Kui lähedal on sinu perekond või kogudusepere selle ringjoone keskmele? Mis veel peab toimuma, et suhted oleksid sellised, nagu need olema peavad?`
