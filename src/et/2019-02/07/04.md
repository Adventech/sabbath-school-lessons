---
title:  Egoism - perekonna lõhkuja
date:   14/05/2019
---

**„Kui uhkus ja isekus jäeti kõrvale, said viie minutiga kõik raskused kõrvaldatud.“ – Ellen G. White, _Varased kirjutised_, lk 119.**

Inimestena on meie olemust räsinud patt. Ja selle laastustöö suurimaks näiteks on ehk isekuse needus. Me tundume olevat sündinud isekaks; võime selle tõelisust näha väikeses lapses, kelle põhiolemuseks on oma tahtmise saamine. „Mulle, mulle, mulle…“ Täiskasvanuikka jõudmise ajaks võib see joon avaldada ennast mitmel üsna kohutaval moel, eriti kodus.

Muidugi tuli Jeesus seda muutma (Ef 4:24). Tema Sõna tõotab meile, et Tema abil ei pea see hävitav iseloomujoon meis valitsema. Kogu Tema elu on täiuslik eeskuju sellest, mida tähendab elada isetult; sel määral, kui palju me Tema elu jäljendame (1Jh 2:6), võidame kalduvuse elada ainult endale.

**Vaata üle järgmised kirjakohad. Mida räägivad need meile omakasupüüdmatult elamise kohta?**

`Fl 2:3–5`

`1Jh 3:16–18`

Nagu Ellen G. White eespool kirjutas, kui uhkus ja isekus kõrvale jäeti, lahenesid paljud probleemid väga kiiresti, ammu enne seda, kui need käärima ja pruulima hakkasid ning neist lõpuks midagi vastikut välja tuli. Perekonna kõik liikmed, eriti lapsevanemad, peavad risti jalamil sellest patust puhtaks saama (Õp 16:6) – rist on omakasupüüdmatuse suurim näide kogu universumis – isegi juhul, kui see tähendab pidevalt risti alla tagasi tulemist ning palves, usus, pisarais ja alistumises põlvitamist.

`Kui palju aega veedad sina risti juures, võideldes mis tahes isekuse ilmingutega oma elus? Kuidas aitab see salm (Mt 7:16) sul näha, kas sa viibid seal küllaldaselt?`
