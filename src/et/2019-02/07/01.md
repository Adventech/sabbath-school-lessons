---
title:  Perekonna ühtsuse põhimõtted
date:   11/05/2019
---

## Hingamispäeva pärastlõuna

### Selle nädala õppeaine
1Ms 33:12–14; Rt 1:16–18; Jh 17:21–26; Gl 3:28; Ef 2:11–22; 5:21 – 6:9.

> <p>Juhtsalm</p>
> „Et kõik oleksid üks, nii nagu sina, Isa, minus ja mina sinus, et nemadki oleksid meis, et maailm usuks, et sina oled minu läkitanud“ (Jh 17:21).

Perekonnaelu kujutab erinevate inimeste jaoks erinevaid eluetappe. Ema ja isa jaoks on laste ilmaletulek nende elu põhimuutus, selline, mis kestab kogu eluea. Järeltulijate jaoks on üleminek olematusest olemisse ju tõepoolest põhimuutus. Seejärel teevad lapsed kasvades läbi elu erinevad etapid, kuni nad kodust lahkuvad ja tõesti juba endale lapsed saavad.

Ometi, ükskõik kas lapsevanemana või lapsena, maadleme kõik samade probleemidega ning meie pattulangenud loomus on see, mis võib teha perekonna ühtsuse elus pehmelt öeldes vägagi katsumusterohkeks.

Jah, Jeesuse Kristuse ihus on kogu inimkond ristil lepitatud Jumalaga ja üksteisega (Ef 2:13–16; Kl 1:21–23), kuid igapäevasel praktilisel tasandil peame enda jaoks kohandama Kristuse armu, mis saab ainsana teha perekonna ühtsuse elavaks kogemuseks kõigi jaoks, kes selle poole usus püüdlevad. See peab olema meie elu igapäevane kogemus. Õnneks on see Kristuse armu läbi saavutatav.

_Selle nädala õppetükki õppides valmistud hingamispäevaks, 28. maiks._
