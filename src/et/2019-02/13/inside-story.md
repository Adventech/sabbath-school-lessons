---
title: Misjonilugu
date: 28/06/2019
---

#### Minu kolm soovi

_Kirja pannud Lu Shen-Xiong._

Aasta pärast oma ristimist asusin uuele tööle veoautojuhina, sest eelmises töökohas tulid hingamispäeva pärast vastuolud.

Tööküsitluse käigus andsin teada, et mul on kolm taotlust:

1. Ma ei tööta hingamispäeval.

2. Ma soovin, et kompanii toidukarbis poleks sealiha.

3. Ma tahaksin saada laenuks 50 000 Taiwani dollarit.

Ülemus oli mu julguse pärast sõnatu. Kuid ta ütles: „Mine täna tööle ja me räägime neist asjust pärastpoole.“ Ta tahtis näha, kuidas ma töötan.

Pärast tööpäeva lõppu kutsus ülemus mu välja.

„Sa võid laupäeva asemel töötada pühapäeval, aga miks sa sealiha ei söö?“ küsis ta.

Tema kompanii, nagu paljud Taiwani kompaniid, annavad töötajatele iga päev toidukarbi.

„Sealiha on odavam kui kana- või loomaliha, nii et miks sa seda ei söö?“ küsis ta.

„See on minu usuline veendumus,“ vastasin ma.

Ülemus mõtles hetke.

„Hästi,“ ütles ta. „Ma ei anna sulle sealiha süüa. Aga milleks 50 000 Taiwani dollariline laen?“

Selgitasin talle, et olin hiljaaegu autoõnnetuses vigastada saanud ja mul polnud pärast seda raha haigla-arveid maksta ega uut autot osta.

„Kui ma annan sulle 50 000, siis kuidas sa selle tagasi maksad?“ küsis ülemus. „Kas sa annad mulle iga kuu 10 000 või võib-olla 20 000 kuu kohta?“

„Ei, ütlesin ma, „annan sulle 1 000 dollarit kuus.“

Ülemus ei suutnud oma kõrvu uskuda. Igakuine tagasimakse 1 000 Taiwani dollari ulatuses tähendanuks laenu tagasi maksmist rohkem kui nelja aasta jooksul.

Kuid miski – või Keegi – mõjutas ülemust mulle võimalust andma ning ta nõustus selle viimase taotlusega.

Kui olin olnud kuus kuud uues töökohas, kutsus ülemus mu välja.

„Kustutan su võla, sest sa oled nii hea tööline,“ ütles ta.

Nüüd ei suutnud mina oma kõrvu uskuda. Jumala jaoks töötada on hea!

Enne töövestlust olin palvetanud Jumala poole nii: „Ma tahan seda uut tööd, kuid Sina tead, et mul on need kolm soovi. Palun sekku.“ Jumal vastas mu palvele. Kui teeme evangeeliumitööd, siis ei seisa miski teel ees.

_Sellest ajast on möödunud ligi 20 aastat. 60aastane Lu Shen-Xiong jätkab täiskohaga veoautojuhina. Samuti on ta osutunud Taiwanil üheks kõige tagajärjekamaks kogudusejuhiks, ning on kolmest hääbuvast kogudusest moodustanud ühe jõulise koguduse. [Loe rohkem aadressil bit.ly/taiwan-truck-driver. (inglise keeles)](http://bit.ly/taiwan-truck-driver "Truck Driver Leads Dozens to Christ in Taiwan")_
