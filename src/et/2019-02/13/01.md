---
title:  Südamete pööramine lõpuajal
date:   22/06/2019
---

## Hingamispäeva pärastlõuna

### Selle nädala õppeaine
Ml 3:23, 24; Mt 11:14, 15; 17:10, 1Kn 16:29 – 1Kn 18:20–45; Mt 3:2.

> <p>Juhtsalm</p>
> „Vaata, ma läkitan teile prohvet Eelija, enne kui tuleb Issanda päev, suur ja kardetav. Ja tema pöörab vanemate südamed jälle laste poole ja laste südamed vanemate poole, et ma ei peaks tulema ja lööma maad needusega“ (Ml 3:23, 24).

Elame oma elu etappidena. Mõnikord lähevad need etapid hästi, mõnikord mitte. Mõnikord on perekonnad terved ja tugevad, vahel on need rabedad või lausa purunenud.

Mis tahes faasis ollakse, mis tahes etapp käes on, ükskõik, millises olukorras oleme hetkel ise või on meie perekond, saame elada ja peame elama Jumala tõotuste valguses, klammerduda nende külge kogu südamest, hingest ja jõust, sest lõpuks on need meie ainus lootus. Kuid see-eest on need tohutu lootus. Jumala Sõnast õhkub tõotusi – tõotusi, millest saame kinni haarata nii meie ise, meie armsad, perekond kui ka kogudus, vaatamata sellele, millises etapis oleme ise või on meie pere.

Selle veerandaasta viimases õppetükis vaatame mõningaid erineva taustaga piiblilugusid, tõotusi ja kogemusi. Seda tehes püüame otsida õppetunde enda jaoks praegu, ükskõik, milline ka meie taust olema juhtub. Vägagi tõenäoliselt on sul – vaatamata sellele, kes sa oled, kus sa oled ja milline on su elujärk – võitlusi, hirme ja muretsemist. Õnneks teenime Jumalat, kes teab, millega me silmitsi seisame, ning teab lisaks (võime kindlad olla) juba kõike ette.

_Selle nädala õppetükki õppides valmistud hingamispäevaks, 29. juuniks._
