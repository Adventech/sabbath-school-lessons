---
title:  Hoida pere koos muutuste aegadel
date:   11/06/2019
---

Muutus on möödapääsmatu, häiriv üksikjuhtum perekonnas, vaatamata sellele, millises kultuuris elatakse. Mõni muutus on elukäigu etteaimatav kulg. Sageli on muutus etteaimamatu, nagu näiteks surmajuhtum, õnnetused, sõjad, haigused, perekonna kolimised või tööalane ebaõnn. Paljud perekonnad vaatavad otsa majanduslikele või sotsiaalsetele muutustele oma ühiskonnas või riigis. Teised muutused on otseselt seotud kultuuriga.

**Allpool on mõni näide suurtest, lausa traumeerivatest muutustest, millega inimesed silmitsi seisid. Oma kujutlusvõimet kasutades pane ennast nendesse olukordadesse. Kuidas need muutused perekonnaelu mõjutasid? Milliseid viise kasutaksid sina, kui peaksid neil inimestel aitama toime tulla? Milles oleksid sa reageerinud teisiti?**

`Aabraham, Saara ja Lott (1Ms 12:1–5)`

`Hadassa (Est 2:7–9)`

`Taaniel, Hananja, Miisael, Asarja (Tn 1. ptk)`

Muutusega koos tuleb kaotus ning ebakindlus oma lähituleviku suhtes. Sõltuvalt perekonna suutlikkusest muutustega kohaneda võivad sellised kogemused kas lennutada inimesed kasvamise uutele tasanditele ja panna nad hindama vaimulikke väärtusi või põhjustada ärevust ja pinget. Saatan kasutab ära muutuste tekitatud häireolukorra, lootes tuua sisse kahtlused Jumala suhtes ja röövida usaldus Jumalasse. Jumala Sõna tõotused, perekonna ressursid ja sõbrad ning kinnitus, et nende elu oli Jumala kätes, aitasid paljusid usukangelasi ja -kangelannasid edukalt elu kaalukate murrangutega toime tulla.

`Kui sa tead mõnd inimest (või isegi tervet perekonda), kes on silmitsi traumeeriva muutusega, tee midagi praktilist, et neile lootust anda ja neid julgustada.`
