---
title:  Esimese põlvkonna usu suunas
date:   12/06/2019
---

`Esimese põlvkonna usu suunasMissugused usukriisid arenesid Iisraelis pärast Joosua ja tema eakaaslaste surma? Km 2:7–13.`

Uuringud selle kohta, kuidas mitmesuguste organisatsioonide, näiteks kirikute väärtushinnanguid ja uskumusi edastatakse järgnevatele põlvkondadele, näitavad, et asutajate pühendumistase uskumustele oli väga kõrge. Nemad ju võitlesid oma uskumuste eest esimest korda. Põlvkonna või kahe jooksul kaotavad paljud silmist selliste väärtushinnangute taga olevad põhimõtted. Nad võivad organisatsiooniga kaasa liikuda, kuid sageli harjumusest. Järeltulevates põlvkondades kipuvad harjumused tarduma traditsioonideks. Asutajate kirge ei ole enam.

`On öeldud, et Jumalal ei ole lapselapsi, ainult lapsed. Mida see ütlus sinu arvates tähendab? Vaata ka Jh 1:12, 13; 3:7, 1Jh 5:1.`

Üleüldine moodus väärtushinnangute edasiandmiseks kristluses paljude põlvkondade jooksul on olnud see, et vanemad inimesed lihtsalt räägivad noortele, mida nemad usuvad. Kuid selle teadmine, mida su ema ja isa usuvad või mida kogudus usub, ei tähenda veel isiklikku usku. Kristlane olla on midagi rohkemat kui kuuluda ajaloo ja kindlate õpetustega organisatsiooni. Tõeline usk ei ole seotud geenidega, pole midagi, mida antakse edasi loomulikuna ühelt põlvkonnalt teisele. Igaühel on tarvis tunda Kristust iseenda jaoks. Lapsevanemad ei saa kõike ära teha. Kogudus tervikuna ja eriti lapsevanemad peaksid igati töötama sellise keskkonna loomiseks, mis paneks noorsoo tahtma õiget valikut langetada, kuid lõpuks pääseb või läheb evangeeliumile kaduma põlvkond ikka üksikisikute haaval.

`Jumala eitamisest usku pöördunud Joe ühines seitsmenda päeva adventistide kogudusega täiskasvanuna pärast võimsat pöördumiskogemust. Ta abiellus adventistist naisega ja neil oli kaks last, keda nad mõistagi usus kasvatasid. Ühel päeval ütles ta oma laste vaimulikule olukorrale mõeldes sellised sõnad: „Oh oleks mu lastel ometi selline kogemus nagu oli minul!“ Kui sa olnuksid tema juures, siis mida sina talle öelnud oleksid?`
