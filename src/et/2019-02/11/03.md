---
title:  Kultuuri jõud perekonnas
date:   10/06/2019
---

„Sest ma tean temast, et ta käsib oma poegi ja järeltulevat sugu hoida Issanda teed ning teha, mis õige ja kohus, et Issand võiks anda Aabrahamile, mis ta temale on tõotanud“ (1Ms 18:19).

Kuigi perekonnad võivad olla erinevad, on need ühiskonna ehituskivid; seega on erinevate ühiskondade paljud kultuurilised jooned seotud otseselt perekonnaga. Näiteks peeti ühes muistses kultuuris mehe kohustuseks süüa oma surnud vanemate laipu; ühes teises kultuuris tuli mehel, kes tahtis endale pruuti, tuua neiu isale kaasavaraks rivaalitseva suguharu liikmete kuivatatud pead. Ka kaasajal erinevad lastega, kosimisega, abielulahutusega, abieluga, isa-emaga jms seotud ideed päris palju. Kui edastame erinevates kultuurides oma sõnumit, peame teadma, mismoodi suhelda inimestega sel viisil, et me – minemata kompromissile oma uskumustega – ei põhjustaks tarbetuid probleeme. Samas tuleb meil enda puhul teadvustada, missugused kultuurilised aspektid meie perekonda mõjutavad.

**Mismoodi avaldas kultuur mõju perekonnaelule järgmiste näidete puhul? Milliseid põhimõtteid neist näidetest õppida saame?**

`1Ms 16:1–3`

`1Ms 35:1–4`

`Esr 10. ptk`

`1Kn 11:1`

Mitte keegi meist ei ela vaakumis; nii kõiki meid kui ka meie perekondi mõjutab kultuur, milles elame. Meie kohustus kristlastena on elada oma kultuuri sees nii hästi, kui saame, hoides kinni sellest, mis on meie usuga kooskõlas, ja vältides, nii palju, kui võimalik, sellega vastuollu minekut.

`Mis aitab sinu kultuuris kaasa perekonnaelule ja kooskõlale Piibliga? Mis mitte? Kuidas sobitada oma usk paremini enda kultuuri ilma elutähtsate tõdedega kompromissile minemata?`
