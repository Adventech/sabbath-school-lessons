---
title:  Toetav mõte
date:   07/06/2019
---

„Liiga sageli pole lapsevanemad oma perekonna juhtimises üksmeelel. Isa, kes on oma lastega ainult pisut aega ega tunne nende meelelaadi ja temperamendi iseärasusi, on karmikäeline ja vali. Ta ei kontrolli oma ärrituvust, vaid ajab asja sirgeks ägedalt. Laps teab seda ning selle asemel, et tagasi tõmbuda, täidab karistamine teda vihaga. Ema laseb läbi väärteod, mille eest ta teine kord karistab karmilt. Lapsed ei tea kunagi, mida oodata, ning on kiusatud katsetama, kui palju nad võivad karistamatult üle astuda. Niimoodi külvatakse kurjuse seemned, mis võrsuvad ja kannavad vilja.“ – Ellen G. White, _Adventkodu_, lk 314, 315.

„Kodu on puhtaima ja kõige suurema kiindumuse paik. Kodus peaks iga päev sihikindlalt armastatama rahu, kooskõla, kiindumust ja õnne, kuni selline kallisvara elab seda perekonda moodustavate inimeste südames. Armastuse taime tuleb hoolikalt toita, muidu see sureb. Tuleb armastada igat head põhimõtet, et see me hinges edeneks. Välja tuleb juurida see, mida Saatan südamesse istutab – kadedus, armukadedus, kurjad kahtlustused, halvasti rääkimine, kannatamatus, eelarvamused, omakasupüüdlikkus, himustamine ja tühisus. Kui sellistel pahedel lubatakse hinge jääda, kannavad need vilja, millest paljud rüvetuvad. Oh kui paljud kasvatavad mürgiseid taimi, mis surmavad kallihinnalised armastuse viljad ja rüvetavad hinge!“ – Leheküljed 195, 196.

**Küsimused aruteluks:**

1. `Loe abielu kohta kirjutatud artiklist selline väljavõte. „Sest meil pole niisugune ülempreester, kes ei suuda kaasa tunda meie nõrkustele, vaid selline, kes on olnud kõigiti kiusatud nagu meie, ja siiski ilma patuta“ (Hb 4:15). Just nii, nagu Kristus pani ennast meie olukorda, et olla meiega parimal viisil seotud, nii peame tegema oma abielupartneriga. Püüa vaadata iga olukorda või murrangupunkti mitte üksnes enda vaatenurgast, vaid ka abikaasa omast. Vaata, kuidas tema näeb seda olukorda, kuidas see talle mõju avaldab ja miks ta tunneb sellega seoses nii, nagu tunneb. Selline põhimõte leevendab paljud karmid olukorrad. Mismoodi saame me seda põhimõtet rakendada kõikvõimalikes vastasseisudes kaasinimestega?`

2. `Vastake klassis küsimusele: „Kas pahameel on alati patt?“ Kaitse oma seisukohta.`

---
_Annetus >> kohalik kogudus_

_Päikeseloojang 22:24_
