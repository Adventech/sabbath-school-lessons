---
title:  Kaitsta Looja andi
date:   09/05/2019
---

Jumal lõi inimkonna meesteks ja naisteks erilise eesmärgiga (1Ms 1:26–28). Kumbki kannab ju Tema nägu ja nii peegeldab kahe sugupoole liitumine abielus „üheks lihaks“ erilisel viisil Jumala ühtsust. Mehe ja naise ühendus annab võimaluse ka uue elu paljunemiseks, originaalseks Jumala näo järgi olemise väljenduseks.

`Millisel seisukohal on Pühakiri seksuaalsete tavade suhtes, mis ei järgi Looja plaani? 3Ms 20:7–21; Rm 1:24–27; 1Kr 6:9–20.`

Pühakiri paneb pahaks kõike, mis muudab või hävitab Jumala kuju inimkonnas. Teatud seksuaalsete tavade keelu alla panemisega juhib Jumal oma rahvast seksuaalsuse õige eesmärgi poole. Kui inimese kogemus vastandub Jumala ettekirjutustele, on inimhing süüdi patus.

`Milline juhis antakse kristlastest usklikele nende ja pattulangenud maailmas olevate kaasinimeste seksuaalsuse kohta? Rm 8:1–14; 1Kr 6:15–20; 2Kr 10:5; Gl 5:24; Kl 3:3–10; 1Ts 5:23, 24.`

Usklikud ootavad Kristuse tulekul vabanemist patust tingitud moraalsest laostumisest. Nad ootavad usus, arvestades ennast patule surnuks Kristuse surma läbi ristil ja Talle elavat Tema ülestõusmise tõttu. Lakkamatu palve, valvsuse ja Vaimu väe abil kohtlevad nad oma patust loomust otsekui oleks see risti löödud ning püüavad kuuletuda Kristusele oma mõtetes. Nad tunnistavad, et Jumal on nende keha ja seksuaalsuse omanik, ning nad kasutavad oma keha ja seksuaalsust vastavalt Tema jumalikule plaanile.

Jumal annab andeks neile, kes oma pattu kahetsevad (1Jh 1:9). Evangeelium võimaldab olla usklike osaduses inimestel, kes astusid varem juhuvahekordadesse ja võtsid osa patusest seksuaalsest tegevusest. Selle tõttu, et patt on nii ulatuslikult muutnud inimkonna seksuaalsust, ei pruugi nii mõnigi siinses elus kogeda selle külje täielikku uuendamist. Osa võib näiteks valida elu tsölibaadis, et mitte saada kaasatud seksuaalsuhetesse, mida Jumala Sõna keelab.

`Kuidas peaks meie kui koguduse suhtumine homoseksuaalsusesse olema eeskujuks? Kuidas peaks selliste inimeste enda hoiak oma seksuaalse sättumuse suhtes mõjutama meie reageeringut?`
