---
title:  Toetav mõte
date:   10/05/2019
---

„Abielu on saanud Kristuse õnnistuse ja seda tuleb pidada pühaks sätteks. Õige religioon ei ole vastuolus Issanda plaaniga. Jumala määruse kohaselt ühendatakse mees ja naine pühas abielus, et kasvatada peret, mis auga kroonitult sümboliseerib taevast perekonda. Oma avaliku tööperioodi alguses andis Kristus otsustava kinnituse sellele Eedenis kehtestatud tavale. Sellega kuulutas Ta kõikidele, et ta ei keeldu olemast kohal abiellumise sündmusel ning et abielu – kui ühinetakse puhtuses ja pühaduses, tões ja õiguses – on üks inimperekonnale antud suurim õnnistus üldse.“ – Ellen G. White, _Daughters of God_, lk 180, 181.

Nagu Ülemlaul näitas, on seksuaalne armastus abielus imeline. Kuid püsisuhteid ei saa rajada lihtsalt välisele ilule ja füüsilisele meeldivusele. Meie kehad vananevad ja nõrgenevad ning mitte mingisugune dieet, treening või plastiline kirurgia ei hoia meid igavesti noore väljanägemisega. Saalomoni ja suulamlanna abielu on eluaegne, kohustav suhe. Kolmel korral kinnitavad nad, et kuuluvad teineteisele (Ül 2:16; 6:3; 7:11). Esimesel korral on see vastastikuse omandiõiguse äratundmine (võrdle Ef 5:21, 33). Teisel korral kinnitab naine oma andumist (ka Ef 5:22, 23). Kolmandal korral väljendab mees enda igatsust naise järele (Ef 5:24–32). Seesugust armastust ei saa uputada (Ül 8:7); see on nagu pitser, mida ei saa murda (Ül 8:6).

**Küsimused aruteluks:**

1. `Kuidas saab võrrelda Saalomoni kirjeldust oma naise täiuslikkusest
(Ül 4:1–5; 6:8 ja 7:2–10) Aadama hüüatusega, kui ta esimest korda Eevat nägi? (1Ms 2:23). Kuidas peaks abielumees siis suhtuma oma naisesse? (Ef 5:28, 29).`

2. `Osa on näinud Ülemlaulus mõistupilti Jumala ja Tema rahva või Jeesuse ja Tema koguduse vahel olevast suhtest. Kuigi peab olema ettevaatlik, et mitte üle allegoriseerida, on kahe inimese vahelise abielusuhte teatud tunnusjooned võrreldavad meie ja Jumala vahelise suhtega. Millised? Võrdle ka Js 54:4, 5; Jr 3:14; 2Kr 11:2.`

3. `Loe Õp 31:26, Ül 5:16 ja Õp 25:11. Kui tähtsal kohal on meie sõnad oma abikaasa mahakiskumisel või ülestõstmisel ning meie abielu nõrgestamisel või tugevdamisel? Kasuta järgmisi kirjakohti lisanäiteina: Jk 1:26; 3:5–11.`

---
_Annetus >> Divisjon -ADRA_

_Päikeseloojang 21:31_
