---
title:  Kuninglik armastuslaul
date:   04/05/2019
---

## Hingamispäeva pärastlõuna

### Selle nädala õppeaine
Saalomoni Ülemlaul; 1Ms 2:7; 1Kr 7:3–5, Jh 17:3; 1Jh 1:9; Rm 1:24–27; Gl 5:24.

> <p>Juhtsalm</p>
> „Pane mind pitseriks oma südamele, pitseriks oma käsivarrele! Sest armastus on tugev nagu surm, armukadedus julm nagu surmavald. Selle lõõsk on tulelõõsk, selle leegid Issanda leegid“ (Ül 8:6).

Elujärkudest on üks suurimaid abielu. Taaskord, igaüks ei ole abielus, kuid nende jaoks, kes on, esitab abielu erilised väljakutsed ja toob ka erilised õnnistused. Nende õnnistuste hulgas on imepärane seksuaalsuse and. See and saab õigel ajal ja õiges kohas jõuliselt väljendada armastust.

Vastupidi populaarsele arvamusele ei ole Piibel seksi vastu. Piibel on Loojalt inimolevustele antud imelise anni ebaõigesti tarvitamise vastu.

On tõsiasi, et Ülemlaul – üks väikseim ja ehk üks kõige vähem loetud raamat Piiblis – kirjeldab suhet noore pruudi, suulamlanna, ja tema armastatu vahel, kelleks uskumust mööda on kuningas Saalomon ise. See raamat avab inimliku intiimsuse salapära ja abielulise armastuse rõõmud. Ehkki Ülemlaulu on sageli võetud mõistupildina, sümbolina Jumala ja Jumala rahva või Kristuse ja koguduse suhtest, on see eelkõige armastusluule mehe ja naise vahelisest väga tegelikust suhtest.

Sellel nädalal vaatleme abielu nii, nagu seda kujutab kõnealune raamat Vanas Testamendis.

_Selle nädala õppetükki õppides valmistud hingamispäevaks, 11. maiks._
