---
title:  Lapsevanemaks olemise aeg
date:   18/05/2019
---

## Hingamispäeva pärastlõuna

### Selle nädala õppeaine
1Ms 18:11; Jr 31:25; Mt 11:28; Ps 127, Õp 22:6; 1Sm 3:10–14; Fl 3:13.

> <p>Juhtsalm</p>
> „Vaata, lapsed on pärisosa Issandalt, ihusugu on tasu temalt“ (Ps 127:3).

Lapse sündimine on nii tavaline, normaalne ilming, et sageli ei adu me täielikult, milline ime see on. Kujutle, mida pidi tundma Eeva, kui ta hoidis kätel vastsündinud Kaini. Muutused, mida ta koges oma paisuvas kehas eelnevate kuude jooksul, piinavad sünnitusvalud, ja siis selle tillukese lapse nägemine, kes oli nii nende moodi, aga ometi nii kaitsetu. Milline kogemus pidi see olema Saara jaoks, üheksakümnesena ja lapsekandmise vanusest väljas, kes vaatles oma poja Iisaki nägu; küllap naeris ta iga kord, kui poisi nime nimetas. Olles palvetanud poja pärast teab kui kaua, hoidis Hanna süles Saamueli ja ütles: „Selle poisi pärast ma palusin ja Issand andis mulle mu palve peale, mida ma temalt palusin“ (1Sm 1:27). Veel plikaohtu Maarja südames olev imetlus, kui ta kaisutas oma poega, Jumala Poega, hämmastuse- ja hirmuseguselt.

Samal ajal ei ole igaühel seda eesõigust ja vastutust, mis kaasneb lapsevanemaks olemisega. Sellel nädalal võtame aega, et uurida lapsevanemaks olemise ajajärku koos väljakutsete, hirmude, rahulduse ja rõõmuga, mida see pakub.

_Selle nädala õppetükki õppides valmistud hingamispäevaks, 25. maiks._
