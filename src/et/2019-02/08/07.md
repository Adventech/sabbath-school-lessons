---
title:  Toetav mõte
date:   24/05/2019
---

„Teil tuleb võtta aega, et rääkida ja palvetada koos oma pisikestega, ning te ei tohi lubada katkestada mitte millelgi seda Jumalaga ja oma lastega koos olemise aega. Võite oma külalistele öelda: „Jumal on andnud mulle töö teha ja mul ei ole aega jutuveeretamiseks.“ Teil tuleb tunda, et teil on teha töö ajalikuks ja igavikuks. Sinu esimene kohustus on su lapsed.“ – Ellen G. White, _Adventkodu_, lk 266, 267.

„Vanemad, te peate hakkama andma distsiplineerimise esimesi õppetunde siis, kui teie lapsed on imikuna teie süles. Õpetage neid oma tahet teie tahtele allutama. Tehke seda õiglust ja kindlust ilmutades. Vanemad peavad oma meelsust täielikult kontrollima ning leebelt, kuid kindlalt painutama lapse tahet, kuni see ei ootagi midagi muud kui vanemate tahtele alistumist. Lapse­vanemad ei alusta õigel ajal. Tuju esimest ilmingut ei allutata ning lapsed muutuvad kangekaelseks, see omadus aga kasvab nende kasvades ja tugevneb koos nende jõuga.” – Ellen G. White, _Tunnistused kogudusele_, 1. kd, lk 218.

**Küsimused aruteluks:**

1. `Mida tähendab olla Jumala „laps“? Kuidas tuleb meil seda kujundit mõista ja millise lohutuse sellest saame?`

2. `Üks isa ütles peagi pärast seda, kui tema lapsed olid sündinud: „Selle mõne aastaga laste sündimisest alates olen selgeks saanud kaks suurt teoloogilist tõde. Esimene neist on see, et vaba tahe on päriselt olemas; teine on see, et patune inimloomus on päriselt olemas.“ Kuidas said väikesed lapsed talle neid tõdesid õpetada?“`

3. `Millal on sobiv aeg aidata laste tahet vormida? Kuidas seda peaks tegema? Kuidas voolida oma laste tahe Jumala plaani kohaseks siis, kui me ise ei ole ennast täiesti Tema tahte alla andnud?`

4. `Peatu veel üksikvanema probleemil. Millisel praktilisel viisil saab su kogudus tervikuna aidata üksikvanemaid ja nende lapsi, keda nad püüavad üksi kasvatada?`

5. `Millised on võimalused julgustada lapsevanemaid, kelle lapsed on usust eemaldunud?`

---
_Annetus >> Eesti Liidu ehitusfond_

_Päikeseloojang 22:01_
