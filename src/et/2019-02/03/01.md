---
title:  Muutuseks valmistumine
date:   13/04/2019
---

## Hingamispäeva pärastlõuna

### Selle nädala õppeaine
1Kr 10:1–13; 1Ms 2:24; 1Kr 13:4–8; 1Sm 1:27; Ps 71; 1Kr 15:24–26.

> <p>Juhtsalm</p>
> „Õigus käib tema eel ja järgib tema samme“ (Ps 85:14).

Elu on muutusi täis. Kõik muutub kogu aeg. Ainus, mis ei muutu, on muutuse reaalsus ise. Muutus on ju osa meie olemasolust. Isegi füüsikaseadused näivad õpetavat, et muutus asub reaalsuse põhikoes.

Sageli tulevad muutused ootamatult. Elame rutiinselt, kui äkki, jalamaid, kõik muutub ja me kaotame täielikult pea.

Samas võime mõnikord näha, et muutused hakkavad tulema. Meile antakse eelhoiatus, tunnusmärgid, näitajad, mis teatavad, et miski saab teistsuguseks. Kui hoiatus antakse, on tark hakata valmistuma – ükskõik, mil määral võimalik – selleks, mida tulemas näeme. Paljud sellised muutused on suured: abielu, lapsed, vanadus, surm.

Jah, me ei ela isolatsioonis. See tähendab, et muutused, mis tulevad, mõjutavad suuresti ka meie perekonda. Samal ajal mõjutavad perekonnas toimuvad muutused iga pereliiget.

Sellel nädalal vaatleme mõningaid muutusi, millega varem või hiljem, ühel või teisel viisil enamik meist silmitsi seisab, ning uurime, kuidas need muutused perekonnaelu mõjutavad.

_Selle nädala õppetükki õppides valmistud hingamispäevaks, 20. aprilliks._
