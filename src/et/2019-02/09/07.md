---
title:  Toetav mõte
date:   31/05/2019
---

Paljud on kannatanud oma sõltuvuste tagajärjel. Nad on muutunud oma soovide orjaks ning kaotanud raha, töö, tervise ja vabaduse. Kuid Jeesus tuli andma meile vabadust pattudest ja kõikidest meie sõltuvustest, ning „kui nüüd Poeg teid vabastab, siis olete tõepoolest vabad“ (Jh 8:36). Jeesus tõotas sedagi, et Ta on alati meiega (Mt 28:20; Js 43:2); nii ei tule meil üksi sõdida. Tegelikult tuleb meil meeles pidada, et see võitlus on Issanda oma (1Sm 17:47) ning Tema tõotab võitu (1Pt 1:3–9). Võid täna alustada teed võidule mis tahes sõltuvuse üle ja saada vabaduse, mida sa igatsed ning mida Jumal sulle anda tahab. See ei tähenda, et sa ei heitleks, ning see ei tähenda, et sa nii mõnigi kord ei langeks. Kuid hea sõnum on selles, et nii kaua, kuni sa Issandast lahti ei lase, ei lase Tema sinust lahti. Ja pole midagi väära, kui otsid ka asjatundlikku abi. Just nii, nagu Issand saab kasutada meditsiiniasjatundjaid selleks, et aidata sind terviseprobleemides, nii saab Ta kasutada asjatundlikku nõustajat selleks, et aidata sind sõltuvuses.

„Kui meid ümbritsevad raskused ja katsumused, peame põgenema Jumala juurde ning usaldavalt ootama abi Temalt, kes on võimas päästma ja tugev vabastama. Peame paluma Jumala õnnistust, et me seda saaksime. Palve on kohustus ja vajadus; kuid ega me jäta kõrvale tänu? Eks me peaksime sagedamini tooma tänu meie kõikide õnnistuste Andjale? Me peame arendama tänulikkust. Peame sageli mõtisklema ja jutustama Jumala halastuse üle ning kõvahäälselt ülistama Tema püha nime isegi siis, kui läheme läbi kurbuse ja viletsuse.“ – Ellen G. White, _Valitud kuulutused_, 2. raamat, lk 268.

**Küsimused aruteluks:**

1. `Millist osa etendab andestus usalduse kaotamises ja purunenud suhete parandamises? Mt 6:12–15; 18:21, 22. „Armastus… ei jäta meelde paha“ (1Kr 13:5).`

2. `Mis kasu toob Jumala halastuse üle mõtisklemine ja sellest jutustamine ajal, mil läbime kurbuse ja viletsuse oru?`

3. `Millisel praktilisel moel saab su kogudusepere kui tervik aidata neid, kes heitlevad mõne kaotusega?`

---
_Annetus >> kohalik kogudus_

_Päikeseloojang 22:13_
