---
title:  Kui abielu lõppeb
date:   23/04/2019
---

Jättes kõrvale füüsilised kannatused ja surma – mis on kõige selle tõttu, kuidas patt on inimkonda räsinud, kannatanud veel laastavamate tagajärgede käes kui perekond? Võiks ju peaaegu öelda, et väljend „düsfunktsionaalne perekond“ on ülearune. Missugune perekond poleks teatud määral düsfunktsionaalne (ebatervelt talitlev)?

Surm välja arvatud, on abielulahutus perekonna jaoks üks raskeim katsumus, millega silmitsi seista. Inimestel, kes läbivad selle kohutava kogemuse, käivituvad igasugused emotsioonid. Tõenäoliselt esimene ja kõige tavalisem on kurbus, mis võib üksikisikuti ning erineva tugevusega kesta mitmest kuust paljude aastateni. Mõni võib tunda hirmu; hirmu tundmatuse ees, rahaprobleeme ning hirmu suutmatuse ees toime tulla. Osa võib läbida masenduse, viha ja – jah – üksilduse perioodi.

`Millised üldpõhimõtted abielulahutuse tarvis võime välja noppida järgmistest salmidest? Ml 2:16; Mt 5:31, 32; 19:8; 1Kr 7:11–13.`

„Kogudus Kristuse lunastuse esindajana peab teenima oma liikmeid kõikides nende vajadustes ning kasvatama igaüht nõnda, et kõik võiksid kasvada küpsesse kristlikku kogemusse. Eriti tõsi on see siis, kui liikmed seisavad selliste eluaegsete otsuste ees nagu abielu ja sellise ahastust tekitava kogemuse ees nagu abielulahutus. Kui abielupaari abielu on purunemisohus, peavad partnerid ja koguduse- või pereliikmed, kes neid teenivad, tegema kõikvõimalikke jõupingutusi, et saavutada leppimine kooskõlas jumalike põhimõtetega, mis on mõeldud haavatud suhete parandamiseks (Ho 3:1–3; 1Kr 7:10, 11; 13:4–7; Gl 6:1).

Koguduse ja koguduse abiorganisatsioonide kaudu on saadaval ressursid, mis võivad olla liikmetele abiks tugeva kristliku kodu väljaarendamisel. Sellisteks ressurssideks on: (1) kihlatud paaridele abiellumise jaoks suunatud programmid, (2) abielus olevate paaride ja nende perekondade jaoks mõeldud juhiste programmid ning (3) purunenud perekondade ja lahutatud inimeste toetamiseks mõeldud programmid.“ – _The Seventh-day Adventist Church Manual_, 19. väljalase (Nampa, Idaho: Pacific Press Publishing Association, 2016), lk 161.

`Millised on praktilised ja erapooletud teed, kuidas aidata kedagi, kes teeb läbi abielulahutuse?`
