---
title:  Toetav mõte
date:   26/04/2019
---

„Keset tegevusrikast elu säilitas Eenok vankumatult oma ühtekuuluvuse Jumalaga. Mida suurem ja pealesuruvam oli töö, seda püsivamad ja innukamad olid tema palved. Ta läks korduvalt teatud ajaks kõigist ümbritsejatest eemale. Olles olnud teatud aja inimeste keskel, töötanud nende heaks näpunäidete ja eeskuju abil, ta eemaldus mõneks ajaks ja viibis üksinduses, nälgides ja janunedes jumaliku tundmise järele, mida üksnes Jumal anda saab. Selliselt Jumalaga ühenduses olles hakkas Eenok üha enam peegeldama jumalikku kuju. Tema nägu säras pühast valgusest, sellest valgusest, mis kiirgas Jeesuse näost. Kui ta sellistelt jumalikelt kohtumistelt tagasi tuli, vaatasid isegi jumalakartmatud inimesed imestusega taevalikku pitserit tema palgel.“ – Ellen G. White, _Gospel Workers_, lk 52. Kuigi siinne Eenoki lugu on julgustav ja sellel on midagi jõuliselt öelda neile kes valivad üksilduses olemise aja, seisavad paljud silmi üksindusega, mida nad ise ei soovi. Nad ei taha olla üksi. Jah, taaskord, meil on alati rõõmus osadus Issandaga, kes on kõikjalolev, kuid mõnikord ihkame seltsi ja sõprust. Kuivõrd tähtis on siis, et oleksime kogudusena valmis sirutuma nendeni, kes istuvad võib-olla igal hingamispäeval meie kõrval, kuid on kohutavas üksinduse ajajärgus. Või kui sina oled sellises etapis, siis otsi üles keegi, kellest sa koguduses (või mujal) tunned, et võid teda usaldada, ja räägi talle. Paljudel kordadel ei suuda inimesed lihtsalt öelda, et nad otsivad kedagi, kellele rääkida, kuidas nad ennast tunnevad. Vähemalt mõnel inimesel on kerge peita ennast maski taha.

**Küsimused aruteluks:**

1. `Kuidas saab su kogudus õppida olema tundlikum teie keskel olevate üksikute inimeste suhtes?`

2. `„Ma ei ütle seda puuduse pärast, kuna ma olen õppinud olema rahul sellega, mis mul on“ (Fl 4:11). Loe siit Pauluse sõnad koos kaastekstiga. Kuidas õppida rakendama neid sõnu enda kohta? Samas, miks tuleb meil olla väga ettevaatlik, kui tsiteerime seda lõiku kellelegi, kes on tõesti haiget saanud?`

3. `Rääkige klassis ajast, mil läksite läbi tõsisest üksildusest. Mis teid aitas? Mis haiget tegi? Mida sa õppisid sellist, mis võib olla abiks teistele?`

---
_Annetus >> kohalik kogudus_

_Päikeseloojang 20:58_
