---
title:  Kui oled üksi
date:   20/04/2019
---

## Hingamispäeva pärastlõuna

### Selle nädala õppeaine
Kg 4:9–12; Fl 4:11–13, 1Kr 7:25–34; Mt 19:8; 1Ms 37:34, Js 54:5.

> <p>Juhtsalm</p>
> „Ja Issand Jumal ütles: „Inimesel ei ole hea üksi olla; ma tahan teha temale abi, kes tema kohane on““ (1Ms 2:18).

Aastaid tagasi ilmus uudistesse haarav, kuid valus lugu. Üks noor naine leiti oma korterist surnuna. Kuigi juba surm ise oli traagiline, tegi loo hullemaks see, et naine oli surnud rohkem kui kümme aastat enne oma leidmist. Kümme aastat! Seega küsisid inimesed, ja õigustatult: _Kuidas, sellises suures linnas, nii paljude inimeste keskel ja nii paljude sidevahendite olemasolu korral, saab naine, kes ei elanud tänaval, olla surnud nii pikalt, ilma et keegi seda teaks?_

See lugu on küll äärmuslik, kuid ometi näide tõelisusest: paljud inimesed kannatavad üksinduse all. 2016. aastal avaldas _The New York Times_ artikli pealkirjaga „Teadlased seisavad silmitsi üksilduse epideemiaga“. See on tegelik probleem.

Algusest peale ei kavandatud meid, inimesi, olema üksi. Eedenist alates pidime elama sõpruses kaasinimestega, kas suuremal või vähemal määral. Tuli aga sisse patt ja sellest peale pole miski õigesti. Sel nädalal uurime kaaslase ja üksinduse problemaatikat elu erinevatel ajajärkudel, millele ehk kõik meist on ühel või teisel ajal silma vaadanud. Kui sa ei ole, siis pea ennast õnnelikuks.

_Selle nädala õppetükki õppides valmistud hingamispäevaks, 27. aprilliks._
