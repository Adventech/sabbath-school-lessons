---
title: Misjonilugu
date: 05/10/2018
---

#### Enam pole hingamispäeval koolitunde

_Loo on kirja pannud Andrew McChesney Adventmisjonist._

Seitsmenda päeva adventistidest üliõpilased, kes tahavad saada medõeks, ei seisa enam silmitsi hingamispäevase koolitöö probleemiga, sest Bangladeshis avati esimene kogudusele kuuluv meditsiinikool.

Kolmekorruseline hoone, kus asub Bangladeshi Adventistide Meditsiiniinstituut, sai osaliselt rahastuse kolmeteistkümnenda hingamispäeva annetusest ning paikneb Bangladeshi Adventistide Seminari ja Gowalbathan Kaliakoiri Kolledži ülikooli­linnakus, mis asub riigi pealinnast Dhakarist kahetunnilise autosõidu kaugusel.

„See koht saadab sadu misjonäre üle kogu selle suure ja võimsa maa ning on taevaseks õnnistuseks,“ ütles adventkoguduse esimees Ted N. C. Wilson 2016. aasta teises pooles peetud meditsiinikooli lindi läbilõikamise tseremoonial. „Õnnistagu Jumal seda meditsiinikooli.“

Kool, kus on ruumi sajale üliõpilasele, alustas õppetööd 2017. aastal.

Uues hoones on 10 klassiruumi, laboratooriumid, nõupidamisruum ja teised rajatised; kõik see läks maksma 400 000 USA dollarit. Hoone ehituskuludest 150 000 dollarit tuli 2015. aasta kolmanda kvartali kolmeteistkümnenda hingamispäeva annetusest, mille panid kokku koguduseliikmed üle kogu maailma, ütles Bangladeshi Adventistide Seminari ja Kolledži esimees Myrun Ju Lee. Veel 100 000 dollarit tuli Adventistide Koguduse Aasia-Vaikse Ookeani Lõunaosa Divisjonist, mille 14 riigi hulka kuulub ka Bangladesh, ning ülejäänud osa tuli Lõuna-Korea üksikannetajatelt.

Aasia-Vaikse ookeani Lõunaosa Divisjoni esimees Saw Samuel nimetab meditsiinikooli rajamist märkimisväärseks saavutuseks, mis poleks olnud võimalik ilma kolmeteistkümnenda hingamispäeva annetuseta.

„See on teetähis,“ ütles Saw. „See on esimene adventistidele kuuluv tervishoiu õppeasutus Bangladeshis.

Kool pakub ju ka kohalikele adventistidest üliõpilastele võimalust õppida õendust oma maal.

„Meie koolisüsteemi jaoks Bangladeshis on tõepoolest tähtis, et suudaksime võimaldada õdedekooli, sest mujal ei ole kohta, kus adventnoor saab õendust õppida, käimata koolis hingamispäeviti,“ ütles Kevin Costello, divisjoni täitevsekretäri abi. „Nüüd oleme neile viimaks avanud ja kättesaadavaks teinud võimaluse omandada õendusalane haridus ja samas austada Jumalat hingamispäeva pidamisega.“

Täname teid misjoniannetuste eest, mis andsid võimaluse avada Bangladeshis adventistide medõdede kool.
