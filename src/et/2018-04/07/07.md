---
title: Toetav mõte
date: 16/11/2018
---

Ellen G. White’i raamatust _Apostlite teod_ peatükk „Tõeotsija“ lk 131–142 ja peatükk „Juudid ja paganad“, lk 188–200.

„Nõukogu, kes asja otsustas, koosnes apostlitest ja õpetajatest, kes olid olnud väljapaistvamad nii juutidest kui paganatest koosnevate kristlike koguduste rajamisel, samuti valitud saadikutest paljudest erinevatest paikadest. Kohal olid vanemad Jeruusalemmast ning saadikud Antiookiast; kõige mõjurikkamad kogudused olid esindatud. Nõupidamine tegutses vastavalt valgustatud südametunnistuse arusaamisele, Jumala tahtel rajatud koguduse väärikusega. Arutluse tulemusena nägid kõik kohalolijad, et Jumal ise oli vastanud sellele küsimusele, valades paganatele välja Püha Vaimu; nad mõistsid, et nüüd oli nende osaks vaid Vaimu juhtivust järgida.

Selles küsimuses ei kutsutud hääletama kõiki kristlasi. „Apostlid ja vanemad“, mõjurikkad ja otsustusvõimelised mehed koostasid ja andsid välja otsuse, mis seepeale võeti kõikide kristlike koguduste poolt üldiselt vastu. See otsus ei meeldinud sugugi kõigile; eksisteeris auahnete ja enesega rahulolevate vendade rühmitus, kes sellele vastu oli. Need mehed kavatsesid alustada tööd oma vastutusel. Nad nurisesid ja leidsid vigu, panid ette uusi plaane ning püüdsid maha kiskuda nende meeste tööd, keda Jumal oli seadnud õpetama evangeeliumi. Nii näeme, et juba päris algusest peale on kogudusel tulnud töös ette takistusi ja neid tuleb kuni aegade lõpuni.“ – Ellen G. White, _Apostlite teod_, lk 196, 197.

**Küsimused aruteluks:**

1. Milliseid konflikti lahendamise samme leidsime sellel nädalal uuritud kirjapanekutest, mida saab rakendada meie koguduses, kui lahkhelid tõusevad? Teema, millega kogudus siin tegeles, oli küll teoloogiline, aga mida saame neist kirjapanekutest õppida, mis aitaks siis, kui koguduse ühtsust ohustavad kultuurilised, poliitilised või etnilised küsimused? Millised tähtsad põhimõtted joonistuvad välja sellest, mida nägime?

2. Vaata uuesti Ellen G. White’i ülaltoodud tsitaati. Positiivsest tulemusest hoolimata polnud nii mõnigi rahul. Millise õppetunni saame sellisest kurvast reaalusest?

**Kokkuvõte:** Alguspäevade kogudust ohustasid sisetülid paljude teemade ümber, millel võinuks olla laastav mõju. Näeme, mil viisil oli kogudus Püha Vaimu juhtimise all ja Jumala Sõnale kuuletumise korral suuteline lahendama neid konflikte ja vältima koguduse lõhenemist.
