---
title: Jeruusalemma nõupidamine
date: 14/11/2018
---

`Loe Ap 15:1, 2 ja Gl 2:11–14. Millised kaks teemat põhjustasid tõsist vastasseisu varakristlikus koguduses?`

Koguduse ühtsust ähvardav oht varakristlikul perioodil oli tõsine ja keeruline. Osa juutidest kristlasi mõtles, et pääste võimaldatakse ainult neile, kes kuulusid Jumala lepingurahva hulka, ning see andis mõista, et nõudeks oli ümberlõikamine. Osana ustavast eluviisist uskusid sellised juutkristlased samuti, et neil tuli vältida igasugust läbikäimist paganatega, kuna see võinuks nurjata nende oma pääsemise.

Juutidel olid väga jäigad traditsioonid paganatega seltsimise kohta. Sellised traditsioonid said uues kristlikus kogukonnas kiiresti komistuskiviks, kui apostlid hakkasid jõudma paganateni, kes soovisid saada Jeesuse järelkäijateks. Kuna Messias oli Jumala lepingurahva Päästja, nagu Vanas Testamendis kuulutati, eks pidanuks paganad hakkama esmalt juutideks ja järgima samu lepingu seadusi, enne kui nad oleksid tahtnud saada päästetud?

`Loe Ap 15:3–22. Millised teemad tulid esile Jeruusalemma nõupidamisel?`

Selle teema juured ulatusid põhimõttelistesse vaidlustesse, kuidas tõlgendada Vana Testamendi lugusid paganate ümberlõikamise ja neisse suhtumise kontekstis. Kui apostlid, kogudusevanemad ja Antiookia saadikud kokku istusid, kulus arutlustele ilmselt pikk aeg, mingit lahendust leidmata.

Kuid siis kõnelesid Peetrus, Barnabas ja Paulus. Peetruse kõne viitas hiljutisele nägemusele, mille Jumal talle andis, ning Püha Vaimu annile, mis avas tee misjonitööle paganate hulgas. Siis rääkisid Paulus ja Barnabas oma lugusid selle kohta, mida Jumal nende kaudu paganatele oli teinud. Tulemuseks oli, et paljude silmad avanesid nägema uut tõde. Peetrus ütles: „Ent meie usume end päästetud olevat Issanda Jeesuse armu läbi samal kombel nagu nemadki“, pidades „nende“ all silmas paganaid (Ap 15:11). Pikki sajandeid edasi kantud traditsioon hargnes evangeeliumi valgel lahti.

Kas on olnud aega, mil sina muutsid meelt selles, kuidas said aru sügavalt juurdunud uskumusest? Mida õppisid sellest kogemusest, mis sind uuesti aitaks, kui seisaksid taas küsimuse ees, kuidas sa mõnest uskumusest aru saad?
