---
title: Eelarvamused rahvuse pinnal
date: 11/11/2018
---

`Loe Ap 6:1. Milline teema koguduse alguspäevil pani inimesi kurtma, et lesknaistele ei jagata õiglaselt ega erapooletult toitu?`

Osa varakristlasi näis suhtuvat eelarvamusega nende keskel olevatesse kreeka lesknaistesse ning andvat neile vähem toitu kui heebrea päritolu lesknaistele. See _tajutav_ eelistamine põhjustas usklike algses kogukonnas mõra. Kas eelistamist päriselt oli või ei olnud, seda tekst ei ütle. Tekst annab ainult teada, et osa uskus selle nii olevat. See konflikt ähvardas koguduse ühtsust juba üsna alguses. Vägagi tähelepanu äratav, et etniline vahetegemine koguduses nii kiiresti nähtavale tuli.

`Loe Ap 6:2–6. Milliseid lihtsaid samme astus varakristlik kogudus, et sellist arusaamatust lahendada?`

Varakristlik kogudus kasvas kiiresti ning kasv ladus apostlite õlgadele koormaid. Seitsme mehe määramine, keda traditsiooniliselt kutsutakse „diakonideks“ (kuigi Uus Testament neid nii ei nimeta), lõdvestas pinged Jeruusalemma koguduses ning võimaldas rohkematel inimestel koguduse teenistusse asuda.

Apostlid kuulasid hoolikalt kreeka keelt kõnelevate usklike kaebusi ja palusid neil lahenduse leida. Selle rühma ülesandeks jäi seitsme mehe valimine apostlite abilisteks ning nemad soovitasid seitset jüngrit, kellest kõik olid kreeka keelt kõnelevad. Nendest meestest öeldi, et neil „on hea maine ja on täis Vaimu ja tarkust“ (Ap 6:3). Apostlite teenistus, mis senimaani oli seisnenud nii Sõna kuulutamises kui ka leskedele toidu jagamises, jagati kahe grupi vahel, millest kumbki tegi evangeeliumi kuulutamisel võrdselt väärtuslikku tööd. Luukas kasutab sama sõna „teenistus“ (diakonia) nii apostlite Sõna kuulutamise teenistuse (Ap 6:4) kui ka diakonide toidu jagamise teenistuse (Ap 6:1) kohta.

`Mida tähelepanuväärset näed tõsiasjas, et juhid kutsusid lahenduse välja­töötamiseks kokku palju usklikke (Ap 6:2)?`
