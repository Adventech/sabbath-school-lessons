---
title: Hingamispäeva pärastlõuna
date: 10/11/2018
---

### Selle nädala õppeaine:

Ap 6:1–6, Ap 10:1–23; Mt 5:17–20; Ap 11:3–24; Ap 15:1–22; Am 9:11, 12.

> <p>Juhtsalm:</p>
> „Sest kõik, kes te olete Kristusesse ristitud, olete Kristusega rõivastatud. Ei ole siin juuti ega kreeklast, ei ole siin orja ega vaba, ei ole siin meest ega naist, sest te kõik olete üks Kristuses Jeesuses“ (Gl 3:27, 28).

Üks kõige keerulisemaid ülesandeid, mis iga kristliku kogukonna ees seisab, on säilitada ühtsus siis, kui koguduse identiteeti ja missiooni puudutavates küsimustes tekib seisukohtade erinevus. Sellised erisused võivad viia laastavate tagajärgedeni.

Tänapäeva kristlikud kogukonnad ei ole teistsugused neist, keda näeme Uues Testamendis. Inimesed on inimesed ning tuleb ette erinevusi, ka tähtsates küsimustes. Algusperioodi kristlased seisid silmitsi nii mõnegi konfliktiga, mis kerkis esile inimestevahelistest eelarvamustest ning Vana Testamendi lugude ja tavade väga erinevast tõlgendamisest. Niisugused konfliktid võinuksid hävitada koguduse juba selle noorpõlves, kui poleks olnud tähelepanelikke apostleid ja juhte, kes otsisid Püha Vaimu juhtimist ning püüdsid leida Pühakirjast lahendust sellistele pingetele.

Mõni nädal tagasi õppisime, kuidas kogudus koges alguspäevil ühtsust. Sellel nädalal vaatame, kuidas alguspäevade kogudus lahendas sisetülisid, mis ühtsust õõnestasid ja koguduse ellujäämist ohustasid. Milliste konfliktidega oli tegemist, kuidas leiti lahendus ja mida me tänapäeval neist kogemustest õppida saame?

_Selle nädala õppetükki õppides valmistud hingamispäevaks, 17. novembriks._
