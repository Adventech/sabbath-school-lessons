---
title: Hingamispäeva pärastlõuna
date: 17/11/2018
---

### Selle nädala õppeaine:

Ap 4:8–12; Ap 1:11; Mt 25:1–13; Hb 9:11, 12; 2Ms 20:8–11; 1Kr 15:51–54.

> <p>Juhtsalm:</p>
> „Ja kellegi muu läbi ei ole päästet. Sest taeva all ei ole antud inimestele ühtegi teist nime, kelle läbi meid päästetaks“ (Ap 4:12).

Aasta 1888 oli seitsmenda päeva adventistide jaoks pingsate väitluste periood mõningate Piibli võtmetekstide tõlgendamise üle. Ajal, mil pastorid ja koguduse juhid vaidlesid Tn 7. ptk prohvetikuulutuse kümne sarve ning Gl 3:24 Seaduse kindlaks tegemise üle, mõistsid vähesed, kuidas nende vaenulikud hoiakud üksteise suhtes ühtsust ja koguduse missiooni häirisid.

Ellen G. White taunis sügavalt asjaolude sellist käiku ning julgustas kõiki neisse aruteludesse haaratuid juurdlema hoolikalt oma suhte üle Jeesusega ja mõtlema, kuidas Jeesuse armastamine peaks juhtima meie käitumist eriti siis, kui oleme eriarvamusel. Tema sõnul ei saa me oodata ka seda, et kõik koguduseliikmed nõustuksid piiblitekstide tõlgendamise iga üksikasjaga.

Kuid ta rõhutas ka, et peaksime otsima üksmeelt arusaamises, kui kõne all on adventismi olemuslikud uskumused (vaata Ellen G. _White, Counsels to Writers and Editors_, lk 28–32). Sellel nädalal vaatame mõnd olemuslikku piibellikku õpetust, mis teeb meist adventistid ja kujundab meie usu ühtsust.

_Selle nädala õppetükki õppides valmistud hingamispäevaks, 24. novembriks._
