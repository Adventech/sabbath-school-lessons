---
title: Pääste Jeesuses
date: 18/11/2018
---

Kuigi seitsmenda päeva adventistidena on meil palju ühist teiste kristlike ühendustega, moodustab meie uskumuste komplekt piibellike tõdede ainulaadse süsteemi, mida mitte keegi teine kristlikus maailmas ei kuuluta. Need tõed aitavad määratleda meid Jumala lõpuaja jäägina.

`Loe Ap 4:8–12; 10:43. Millise tähtsuse omistab Peetrus Jeesuse Kristuse osale oma arusaamises lunastusplaanist?`

Apostel Paulus ütles korintlastele, et hea sõnum on selles, et „Jumal… Kristuses lepitas maailma enesega“ (2Kr 5:19). Kristuse surm on vahend meie lepitamiseks Isaga, mis ehitab silla üle patu ja surma jäetud kuristiku. Sajandeid on kristlased juurelnud Jeesuse surma ja ülestõusmise ning sellega kaasneva lepitamise üle, mida Tema tuli ellu viima. Seda lepitusprotsessi on nimetatud _lunastuseks_ [ingliskeelne variant _atonement_ on vana inglise sõna, mis tähendas algselt „ühes minekut“.] Tegemist on „ühel meelel“ olekuga ehk nõusolekuga, ühildumisega. Selle järgi tähistab lunastus kooskõla suhetes ja kui on toimunud võõrandumine, saab kooskõla olla lepituse tulemus. Seega on koguduse üksmeel niisuguse lepituse kingitus.

**Mida õpetavad järgmised kirjakohad Jeesuse surma ja ülestõusmise tähenduse kohta?**

`Rm 3:24-25 1Jh 2:2`

`1Jh 4:9, 10`

`1Pt 2:21–24`

Kuigi usume ühiselt paljude teiste kristlike kogudustega Kristuse surma ja ülestõusmisesse, kuulutame seda „igavese evangeeliumi“ kontekstis (Ilm 14:6), osana Ilm 14:6–12 kolme ingli kuulutusest. Seitsmenda päeva adventistidena asetame rõhu nendele sõnumitele, mida ükski teine kristlik üksus ei tee.

`Kuidas õppida hoidma kogu aeg silme ees Kristuse surma ja ülestõusmise reaalsust ning lootust, mida see pakub?`
