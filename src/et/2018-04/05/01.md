---
title: Hingamispäeva pärastlõuna
date: 27/10/2018
---

### Selle nädala õppeaine:
Ap 1:12–14; Ap 2:5–13; Ilm 14:12; Ap 2:42–47; Ap 4:32–37; Ap 5:1–11, 2Kr 9:8–15.

> <p>Juhtsalm:</p>
>  „Aga nemad püsisid apostlite õpetuses ja osaduses,
leivamurdmises ja palvetes“ (Ap 2:42).

Koguduse üksmeel on Jeesuses – kes on tõde – ühiselt saadud vaimuliku kogemuse tulemus. „Mina olen tee ja tõde ja elu. Ükski ei saa minna Isa juurde muidu kui minu kaudu“ (Jh 14:6). Ühine vaimulik teekond ja kogemus sepistab kõvad sõprussidemed. Esimestel adventistidel oli selline kogemus millerlaste liikumises. Nende ühine kogemus 1844. aastal sidus nende südamed ühte, kui nad püüdsid leida selgitust oma pettumusele. See kogemus andis elu seitsmenda päeva adventistide kogudusele ja enne Kristuse tulekut toimuvale kohtumõistmise tõele ning kõigele, mida see sisaldab.

Jeesuse jüngrite kogemus pärast Tema taevasseminekut tunnistab Jumala Sõna, palve ja ühise osaduse väest; vägagi erineva tagamaaga usklike hulgas tekkis üksmeel ja kooskõla. Sama kogemus on võimalik ka tänapäeval.

„Olen nõus, et sõprus on eriliselt tähtis element ühises jumalateenimises… Mitte miski ei asenda kristlase jaoks selle vaimuliku sideme adumist, mis seob teda kaasusklikega ja Issanda Jeesuse Kristusega… Jeesus Kristus toob kõigepealt inimhinge enda juurde, kuid seejärel ühendab Ta inimese alati Tema ihus, koguduses olevate kaasusklikega.“ – Robert G. Rayburn, _O Come, Let Us Worship_ (Grand Rapids: Baker Book House, 19800, lk 91.

_Selle nädala õppetükki õppides valmistud hingamispäevaks, 3. novembriks._
