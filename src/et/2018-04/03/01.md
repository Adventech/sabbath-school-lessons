---
title: Hingamispäeva pärastlõuna
date: 13/10/2018
---

### Selle nädala õppeaine
Jh 17:1–26; 1Jh 5:19, Jh 13:18–30; Jh 5:20–23;  Mk 9:38–41; Ilm 18:4; 1Jh 2:3–6.

> <p>Juhtsalm:</p>
> „Aga ma ei palu üksnes nende eest, vaid ka nende eest, kes nende sõna läbi hakkavad minusse uskuma, et kõik oleksid üks, nii nagu sina, Isa, minus ja mina sinus, et nemadki oleksid meis, et maailm usuks, et sina oled minu läkitanud“ (Jh 17:20, 21).

Johannese evangeelium laseb meil pilku heita Jeesuse kõige pakilisemale murele siis, kui Tema reetmine ja surm silmapiiril terendasid. Viies olulises peatükis (Jh 13–17) saame Jeesuselt viimased juhised, mis tipnevad Tema „ülempreesterliku palvega“, nagu seda mõnikord nimetatakse (Jh 17).

„Tegu on sobiliku nimetusega, sest meie Issand pühitseb selles palves ise ohvri, mispuhul Ta on üheaegselt nii preester kui ka ohver. Samas on see pühitsuspalve nende eest, kellele ohvrit pakutakse – jüngrite eest, kes olid kohal ülemises toas, ja inimeste eest, kes seejärel jüngrite tunnistuse tõttu usule tulid.“ – F. F. Bruce, _The Gospel of John_ (Grand Rapids: Eerdmans, 1983), lk 328.

Palve keskmes on Jeesuse mure üksmeele pärast Tema jüngrite ja nende hulgas, kes hiljem Temasse uskuma hakkavad. See oli Tema palve põhiteema: „Mina palun nende eest, maailma eest ma ei palu, vaid nende eest, keda sina oled mulle andnud, sest nad on sinu omad. Ja kõik minu oma on sinu oma ja sinu oma on minu oma, ning mina olen kirgastatud nendes“ (Jh 17:9, 10).

Ükski mõttekas arutelu koguduse ühtsuse kohta, meie ühtekuuluvuse kohta Kristuses ei saa olla täielik ilma hoolika tähelepanuta sellele palvele. Mille pärast Jeesus palvetas, kelle pärast Ta palvetas ja mida Tema palve meile tänapäeval tähendab?

_Selle nädala õppetükki õppides valmistud hingamispäevaks, 20. oktoobriks._
