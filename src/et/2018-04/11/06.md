---
title: Leivamurdmine ja palved
date: 13/12/2018
---

Ükskõik, millised väljakutsed varakristliku koguduse ees ka seisid, ühendas neid usk Jeesusesse ja tõesse, mida Ta usaldas neile maailmas levitamiseks. „Just seda nimetas Peetrus „teile antud tõeks/käesoleva aja tõeks“ (2Pt 1:12). Ja niimoodi tões ühendatuna väljendus nende ühtsus mitmel viisil.

„Aga nemad püsisid… leivamurdmises ja palvetes“ (Ap 2:42). See viide leivamurdmisele osutab tõenäoliselt osadussöömaajale või tavalistele toidukordadele, mida usklikud omavahel jagasid. Mingil hetkel võis keegi teha sellise osadussöömaaja vältel erilise õnnistuspalve leiva ja joogi pärast, meenutades Jeesuse surma ja ülestõusmist ning Tema peatse tuleku ootust. Niimoodi pühendasid varakristlased oma aja Jeesuse elu ja töö meelde tuletamisele ning armastasid sellest osadussöömaaegadel rääkida. Sellised koos söömise korrad said Jumala kummardamise hetkedeks. „Nad viibisid päevast päeva ühel meelel pühakojas, murdsid leiba kodudes ja võtsid rooga juubeldades ning siira südamega, kiites Jumalat ja leides armu kogu rahva silmis. Issand aga lisas päästetuid päevast päeva nende hulka“ (Ap 2:46, 47). Kahtlemata aitas selline koos olemise osadus suuresti tugevdada ühtsustaju, mis oli neil Jeesuses.

**Millised näited on meil apostlite tegude raamatus selle kohta, et varakristlased palvetasid koos? Mille pärast nad palvetasid?**

`Ap 1:14`

`Ap 4:23–31`

`Ap 12:12`

Varakristlik kogudus tundis rõõmu võimalusest Jumalaga otse suhelda ja Teda mitte kunagi anumata jätta, kui nad jumalateenimiseks kokku tulid. Oma esimeses kirjas Timoteosele toob Paulus esile palve osatähtsuse, kui kristlased on koos (1Tm 2:1). Efeslastele rõhutas ta samuti vajadust palvetada: „Palve ja anumisega palvetage igal ajal Vaimus ning selleks valvake kogu püsivusega ja eestpalvetega kõigi pühade eest ja minugi eest“ (Ef 6:18, 19).

`Mismoodi saame kogeda sügavat ühtsust, tehes võimsalt eestpalvet üldsust puudutavate põhjuste pärast? Kuidas aitab selline palve meid kui kogudust ühendada?`
