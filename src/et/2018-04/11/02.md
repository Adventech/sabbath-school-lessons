---
title: Kummardada meie Loojat ja Lunastajat
date: 09/12/2018
---

Jumalateenimisest rääkides tõstame sageli esile üksikasjad, mida jumalateenimine sisaldab, ja selle, kuidas neid sooritataksee. Kuid mis on jumalateenimise sügav sisu? Mida tähendab teenida Jumalat? Ja miks me seda teeme? Ps 29:2 ütleb Taavet: „Andke Issandale tema nime au, pühas ehtes kummardage Issandat“ (Ps 29:2). See psalm näitab meile õige suuna jumalateenimise tähenduse mõistmisel. Teenida Jumalat tähendab anda Talle au ja lugupidamine, mida Ta väärib.

`Ilm 4. ja 5, peatükk. Mis põhjusel teenivad taevaelanikud Jumalat ja Jeesust, Jumala Talle? Vaata Ilm 4:8, 11; 5:9, 10, 12, 13.`

See kirjeldus jumalateenistusest taevases troonisaalis, kui Jeesust tutvustati Jumala Talle ja maailma Päästjana, on aukartustäratav. Jumalateenimine toimub siis, kui Jumala loodu vastab Temale ülistussõnadega ja tänulikkusega Tema tehtu eest. Jumalateenimine on tänuliku isiku vastus Jumalale loodu päästmise eest. Maailma ajaloo lõpul ühinevad lunastatud ülistuses ja vastavad niimoodi Jumala päästele. „Suured ja imelised on sinu teod, Issand Jumal, Kõigeväeline! Õiged ja tõelised on sinu teed, sa paganate kuningas! Kes ei peaks kartma sind, Issand, ning ülistama sinu nime? Sina üksi oled püha, kõik paganad tulevad ning kummardavad sinu ette, sest su õiged seadmised on saanud avalikuks“ (Ilm 15:3, 4).

Nii on jumalateenimine meie usu vastus Jumalale Tema imeliste tegude eest: esiteks see, et Ta meid lõi, ja teiseks see, et Ta meid lunastas. Jumalateenimises anname Jumalale au, tänu, armastuse ja kuulekuse; usume ju, et Tema on seda väärt. Muidugi tugineb meie teadmine Jumalast kui oma Loojast ja Päästjast sellele, mida Tema on Pühakirjas ilmutanud. Lisaks avaldus see, mida kristlased Jumala kohta teadsid, palju täielikumalt Jeesuse isikus ja töös (vaata Jh 14:8–14). Just sellepärast teenivad kristlased Jeesust Päästja ja Lunastajana, mille keskmes on Tema ohvrisurm ja ülestõusmine surnust.

Kui kristlased tulevad kokku jumalateenistuseks, siis peaks meie jumalateenimine lähtuma sellisest aukartuse ja tänulikkuse tajumisest.

`Mõtle sellele, mida on meile antud Kristuses kui meie Loojas ja Päästjas, millest Ta meid säästnud on ja mida Ta meile pakub – kõike seda, kuna Ta suri vabatahtlikuna meie asemel. Miks peavad need tõed olema kogu meie jumalateenimise alus?`
