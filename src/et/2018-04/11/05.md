---
title: Piibli uurimine ja osadus
date: 12/12/2018
---

`Loe Ap 2:42. Millised olid kummardamise osad varakristlikus koguduses?`

„Aga nemad püsisid apostlite õpetuses ja osaduses, leivamurdmises ja palvetes“ (Ap 2:42). Koguduse algushetkedest peale iseloomustatakse kummardamist kui midagi, mis keskendub apostlite esitatud Jumala Sõna uurimisele. Esimesed kristlased uurisid ustavalt Pühakirjast, mida oli seal öeldud Jeesuse Messiaks olemise kohta. Nad olid pidevas osaduses, et jagada üksteisega Jumalast neile antud õnnistusi ja julgustada üksteist oma vaimulikul teekonnal koos Jumalaga. Sõnast leidsid nad pühad tõed, mis said nende poolt maailmale viidava sõnumi aluspõhjaks.

**Mida räägivad järgmised kirjakohad meile koguduseliikmete osaduses toimuvast Jumala Sõna uurimise tähtsusest?**

`2Kn 22:8–13`

`Ap 17:10, 11`

`2Tm 3:14–17`

„Ükskõik, kus evangeeliumi tõdesid kuulutatakse, juhitakse neid, kes siiralt igatsevad õigust teha, hoolsalt Pühakirja uurima. Kui praegu, selle maailma ajaloo lõppsündmuste ajal need, kellele kuulutatakse meie aja tõdesid, järgiksid beroialaste eeskuju ning uuriksid Pühakirja iga päev, võrreldes neile esitatud kuulutust Jumala Sõnaga, siis seal, kus praegu on Jumala käsule ustavaid vaid vähe, oleks neid palju rohkem.“– Ellen G. White, _Apostlite teod_, lk 232.

Oleme ühtne rahvas nende tõdede pärast, mida me kuulutame, tõdede pärast, mida Jumala Sõnast leiame. See kehtis Jumala koguduse kohta alguspäevil ja see kehtib ka tänapäeval. Jumala Sõna uurimine moodustab nii Jumala kummardamise kui ka meie kui rahva ühtsuse tuuma; meid on kutsutud viima maailmale kolme ingli kuulutust.

Perekonnana osaduseks ja Jumala kummardamiseks kogunedes räägib Pühakiri meile Jumalalt tulevaid sõnu ning juhib meie elu, kui valmistume oma missiooniks ja Jeesuse teiseks tulekuks.

**Kui kindlalt toetud sa Piiblile selles, mida usume? Kas sa oled sellesse niimoodi juurdunud, et suudad, nagu kolm heebrea noormeest, seista kindlalt ka surma palge ees?**
