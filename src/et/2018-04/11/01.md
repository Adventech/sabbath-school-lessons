---
title: Hingamispäeva pärastlõuna
date: 08/12/2018
---

### Selle nädala õppeaine:
Ilm 4:8, 11, Mt 4:8, 9; Tn 3:8–18; Ilm 14:9; Ilm 14:6, 7; Ap 4:23–31.

> <p>Juhtsalm:</p>
> „Ma nägin teist inglit keset taevast lendavat; sellel oli igavene evangeelium, et kuulutada evangeeliumi neile, kes elavad ilmamaal – kõigile paganahõimudele ja suguharudele ja keeltele ja rahvastele. Ja ta hüüdis suure häälega: „Kartke Jumalat ning ülistage teda, sest tema kohtumõistmise tund on tulnud, ning kummardage teda, kes on teinud taeva ja maa ja mere ja vete allikad“ (Ilm 14:6, 7).

Peagi pärast nelipüha päeva viibisid varakristlased suure osa oma ajast jumalateenistusel. „Aga nemad püsisid apostlite õpetuses ja osaduses, leivamurdmises ja palvetes“ (Ap 2:42). Rõõm, mis tulenes sellest, et tunti Jeesust Messiana, Vana Testamendi prohvetikuulutuste täideviijana, täitis nende südame tänu ja austusega Jumala vastu. Milline eesõigus, et tunti nii imelist tõde! Alguspäevade kristlased tundsid vajadust veeta aega osaduses, uurimises ja palves – kõik selleks, et tänada Jumalat Tema nähtavaks saamise eest Jeesuse elus, surmas ja ülestõusmises ning selles, mida Ta oli nende elus teinud.

Definitsiooni poolest on Jeesuse Kristuse kogudus Jumalat teeniv kogukond, kutsutud ellu Jumalast, et olla „vaimulikuks kojaks… pühaks preesterkonnaks, kes toob vaimulikke ohvreid, mis on Jumalale meelepärased Jeesuse Kristuse kaudu“ (1Pt 2:5). Tänulikkus Jumala vastu väljendub koguduse jumalateenistuses, mis muudab inimeste südant ja mõtteid Jumala iseloomu sarnasemaks ning valmistab nad ette teenimiseks.

Selle nädala õppetükis keskendume jumalateenimise tähendusele ja uurime, kuidas see hoiab alal üksmeelt Jeesusesse uskujate hulgas.

_Selle nädala õppetükki õppides valmistud hingamispäevaks, 15. detsembriks._
