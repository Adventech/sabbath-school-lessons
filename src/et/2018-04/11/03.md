---
title: Vale jumalateenimine
date: 10/12/2018
---

`Loe Mt 4:8, 9. Jeesust kiusati kõrbes kolme kiusatusega. Milline oli kolmas?`

Uhkuse ja ülbusega kuulutas Saatan enda omaks õiguse olla maailma valitseja, kõigi selle rikkuste ja au omanik, nõuelda kõikide au ja lugupidamist, kes maa peal elavad, justkui oleks tema maailma loonud. Milline Looja Jumala solvamine! Saatan näitas, et ta teadis täpselt, millega on jumalateenimise puhul tegemist: see tähendab anda au ja lugupidamine universumi õigele omanikule.

`Võrdle kolme heebrea sõbra kogemust Tn 3. peatükis (eelkõige salmides 8–18) ning lõpuaja Ilm 13:4 ja 14:9–11 võimu. Mis on lõpuajal kaalukausil? Mis on kummagi kirjapaneku puhul põhiteema?`

Kainist ja Aabelist alates kuni kolme heebrea noormeheni Baabülonis ja „metsalise märgiga“ seotud viimaste sündmusteni (Ilm 16:2) püüab Saatan rajada jumalateenimise väärsüsteemi, sellist, mis tõmbab inimesed eemale tõelisest Jumalast ja juhib nad vägagi peenelt teenima teda. Lõpuks ju tahtis ta juba enne pattulangemist olla selline nagu Jumal (Js 14:14). Pole kokkusattumus, et just nii, nagu kolm noormeest seisid surma ähvarduse ees, kui nad „kuju“ ei kummarda, seisab ka Jumalale ustav rahvas surma ähvarduse ees, kui nemad ei kummarda „kuju. Miks kummardada ükskõik millist „kuju“, kui meid kutsutakse üles kummardama hoopis tõelist Jumalat?

„Heebrea noorte kogemusest Duura orus on meil palju õppida… Jumala rahvalt nõutakse eelseisval viletsuseajal kõikumatut usku. Tema lapsed peavad ilmutama, et Tema on nende ainus kummardamise objekt ning nad on valmis ohverdama pigem elu, kui et muganduma väikseimagi järeleandmisega väärale teenistusele. Igavese Jumala Sõnaga vastuollu minevatel patuste, surelike inimeste käskudel ei ole südamest uskliku inimese jaoks mingit tähtsust. Ta kuuletub tõele ka vangistuse, maalt väljasaatmise või surma ähvardusel.“ – Ellen G. White, _Prohvetid ja kuningad_, lk 512, 513.

`Millisel moel kiusatakse meid praegugi teenima kedagi muud peale Olevuse, kes väärib meie kummardamist? Kuidas võib väärkummardamine olla meie jaoks palju peenekoelisem oht, kui taipame? Mis võib olla see, mida me juba praegu oleme kiusatud kummardama?`
