---
title: Hingamispäeva pärastlõuna
date: 22/12/2018
---

### Selle nädala õppeaine:

Jh 14:1–3; Js 11:1–10, Ilm 21:1–5; 1Ts 4:13–18; Ilm 22:1–5; Js 35:4–10.

> <p>Juhtsalm:</p>
> „Meie ootame aga tema tõotuse järgi uusi taevaid ja uut maad, kus elab õigus“ (2Pt 3:13).

Piibli üks suurim tõotus on Jeesuse tõotus tulla tagasi. Ilma selleta poleks meil midagi, sest meie lootused keskenduvad sellele tõotusele ja selle tähendusele meie jaoks. Siis, kui Kristus tuleb tagasi taeva pilvedel, pühitakse ära kõik, mis on maine ja inimtekkeline ning seega lühiaegne ja nii mõnigi kord mõttetu. Pärast tuhandet aastat taevas tehakse sõdadest, näljahädadest, haigustest ja tragöödiatest räsitud Maa uueks ning see saab lunastatute elukohaks, kus nad ühinevad lõpuks uuesti oma Issanda ja üksteisega.

Lootus, et Kristus tuleb teist korda, on Uue Testamendi peateema ning sajandeid on kristlased igatsedes oodanud selle tõotuse täitumist. Meie kui seitsmenda päeva adventistid ootame samuti igatsedes Tema taastulekut. Tõsi on, et juba meie nimi annab sellest lootusest teada.

Viimases õppetükis vaatleme seda tõotust ja uurime, mida see kristliku ühtsuse seisukohalt tähendab. Meie ühtsusele Kristusega heidavad sageli väljakutse meie inimlik piiratus ja nõrkused. Kuid siis ei ole meil enam vaja otsida lahendusi oma killustatusele, sest seal ei ole midagi niisugust. Kristuse teisel tulekul oleme üks Issandaga; oleme lõpuks taasühendatud ja moodustame ühe uuendatud perekonna.

_Selle nädala õppetükki õppides valmistud hingamispäevaks, 29. detsembriks._
