---
title: Misjonilugu
date: 28/12/2018
---

#### Minu vedru välja viskamise nimekiri

_Kirja pannud Bob Stuart._

Arst vaatas mulle otse silma.

„Sul on eesnäärmevähk, mida ei saa opereerida,“ ütles ta. „Sul on jäänud elada 18 kuud.“

Tagasi kodus, istusin ma perega maha, et koostada nimekiri kõigest, mida mu viimase 18 kuu jooksul veel ära teha. Mu neljast pojast üks ütles, et tahab minna minuga murdmaarattasõidule. Teine poeg rääkis poolmaratonist Seattle’is. Mu tütar tahtis koos minuga kokku panna muusikaplaadi.

Siis mõtlesin endamisi: „Mida mina teha tahan?“ Vastus tuli kergelt. Tahan rohkem evangeeliumi jagada. Otsustasin, et toon kuu jooksul kirikusse vähemalt ühe inimese.

Minu esimene võimalus kutse esitada tuli kahe päeva pärast, kui üks naine küsis: „Bob, kuidas su vähiga on?“

Rääkisin naisele oma vedru välja viskamise nimekirjast ja kavatsusest kutsuda inimesi kirikusse. „Oleksid sa valmis aitama mu plaani täita sellega, et tuled järgmisel hingamispäeval kirikusse?“ küsisin ma.

Naine vaatas mind kaastundlikult. Ta pidas seda mu viimaseks sooviks. „Muidugi ma tulen,“ ütles ta.

Mul on aastas 2 200 klienti, nii on mul kuldne võimalus neid nüüd kirikusse kutsuda, kui nad mu tervise järele küsivad.

Vähemalt kaks inimest – abielupaar – on ristitud ja nende vanem tütar ristitakse mõne nädala pärast. Täna õpetab see naine laste hingamispäevakooli klassis ja toob teisi inimesi kirikusse.

„Ma hoian sinu kingitust alal,“ ütles ta mulle. „Lapsi ja nende vanemaid on tulnud mu kutse peale kirikusse.“

Igaühel võib olla vedru välja viskamise nimekiri. Võib minna kakskümmend või rohkem aastat, enne kui sa sured, kuid alusta vedru välja viskamise nimekirjaga juba täna: kutsu keegi igal kuul kirikusse. Kujuta ette, kui kiiresti seitsmenda päeva adventistide kogudus kasvab, kui iga selle kahekümnemiljonilise koguduse liige toob aastas vähemalt ühe inimese kirikusse. Mõeldavasti kahekordistub meie koguduse liikmeskond kaheteistkümne kuuga.

Kakskümmend seitse kuud on möödunud ajast, mil arst andis mulle 18 kuud elada. Olen kutsunud palju inimesi kirikusse ja umbes pooled on tulnud.

Vedru välja viskamise nimekiri on päris naljakaks osutunud. Nii tore on kuulda inimesi ütlemas: „Jaa, ma saan sinu kiriku külastamisega hakkama.“ Kuid kõigist tänutoovaimad hetked on olnud need, kui inimesed on ka tulnud. Nad kallistavad sind ja istuvad koos sinuga kirikus. Neist saab osa sinu perekonnast.

_68aastane Bob Stuart on College Places, Washingtoni osariigis seeriaettevõtja._
