---
title: Toetav mõte
date: 28/12/2018
---

Ellen G. White’i raamatust _Counsels for the Church_, peatükk „Behold I Come Quickly“ , lk 355–359. Loe teosest _The Ellen G. White Encyclopedia_ artikleid „Resurrection“, lk 1082–1084, ja „Heaven and New Earth“, lk 863, 864.

„Meie Issanda surnuist ülestõusmine ja taevaminemine on kindlad tõendid Jumala pühade võidukusest surma ja haua üle ning tagatis, et taevas avaneb neile, kes pesevad oma iseloomurüü ja teevad selle valgeks Talle veres. Jeesus läks tagasi Isa juurde inimsoo esindajana ning Jumal võtab need, kes peegeldavad Tema näo järgi olemist, ja jagab nendega oma au.

Maapealsete palverändurite jaoks on kodud. Õigete jaoks on rüüd, aukroonid ja võidupalmid. Kõik, mis Jumala ettenägevas juhtimises on meid selles maailmas segadusse viinud, saab selgeks. Kõik raskestimõistetav saab siis selgituse. Armuimed avanevad meie ees. Seal, kus meie piiratud meelte arvates oli ainult jahmatus ja tõotuste murdmine, näeme täiuslikemat ja kauneimat kooskõla. Saame teada, et lõputu armastus pakkus kogemusi, mis näisid suurimate väljakutsetena. Kui tajume Tema õrna hoolt, kes kõikidest asjadest toob esile meie jaoks head, tunneme sõnulseletamatut rõõmu ja anname täit au.“ – Ellen G. White, _Counsels for the Church_, lk 358.

**Küsimused aruteluks:**

1. Kuigi teised kristlased (mitte küll kõik) usuvad Jeesuse teise tulekusse sõna otseses mõttes, on adventlootuses, Kristuse teise tuleku ootuses, midagi ainulaadset. Mis see on?

2. Kaks kala ujusid ja üks ütles teisele: „Kuidas vesi tundub?“ Teine kala vastas: „Mis vesi?“ Mõte on selles, et võime millegagi täiesti ära harjuda ega taju enam, kui valdav see on. Näiteks, kuidas saame meie, kes oleme sündinud patusena, oleme täis pattu ja elame patuses maailmas, tõeliselt hästi hoomata, missugune imeline uus eksistents uutes taevastes ja uuel maal kord on? Miks peaksime siiski, ükskõik kui piiratult, ikka püüdma ette kujutada, milline see välja näeb?

3. Pole kahtlust, et nähku meie elu uuel maal välja milline tahes, me elame igaühega kooskõlas. Mida saame praegu teha sellist, mis aitab meil toimuvaks valmistuda?

**Kokkuvõte:** Piibel räägib kindlalt ajast, mil see Maa uuesti luuakse ja patu häving igaveseks kaotatakse. Viimaks ometi taastatakse inimkond algse eesmärgi kohaselt ning kõik inimesed elavad harmoonias. Meie käesolev vaimulik ühtekuulumine Kristusega, mis küll praegu täielikult ei realiseeru, saab siis olema elav ja igavene reaalsus. 
