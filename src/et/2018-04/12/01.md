---
title: Hingamispäeva pärastlõuna
date: 15/12/2018
---

### Selle nädala õppeaine:

Ef 5:23–27; Mt 20:25–28; Tt 1:9; Mt 16:19; Gl 6:1, 2; Mt 28:18–20.

> <p>Juhtsalm:</p>
> „Nõnda ei tohi olla teie seas, vaid kes iganes teie seas tahab saada suureks, olgu teie teenija, ja kes iganes teie seas tahab olla esimene, olgu teie sulane“ (Mt 20:26, 27).

Seitsmenda päeva adventistidena oleme protestandid ja usume, et päästetud saab üksnes usust sellesse, mida Jeesus Kristus inimkonna heaks on teinud. Me ei vaja kirikut ega kiriku hierarhiat, et saada kasu sellest, mida Kristus on meie heaks teinud. Saame Kristuse annid otse Temalt kui meie Asendajalt ristil ja meid taevases pühamus vahendavalt Ülempreestrilt.

Siiski on kogudus Jumala loodud ja Jumal seadis selle meie jaoks siia – mitte kui päästevahendi, vaid kui teabekandja, mis aitab meil päästet väljendada ja seda avalikult maailmale näidata. Kogudus on organisatsioon, mille Jeesus lõi maailmale evangeeliumi levitamiseks. Organisatsioon on tähtis niivõrd, kuivõrd see tugevdab ja õigustab koguduse missiooni. Ilma koguduse organisatsioonita ei oleks Jeesuse päästesõnumit võimalik nii tõhusalt kaasinimestele edastada. Ka koguduse juhid on olulised, sest nad tugevdavad ühtsust ja selgitavad Jeesuse eeskuju.

Sellel nädalal õpime, miks on koguduse korraldus missiooni jaoks oluline ja kuidas see tugevdab koguduse ühtsust.

_Selle nädala õppetükki õppides valmistud hingamispäevaks, 23. detsembriks._
