---
title: Toetav mõte
date: 21/12/2018
---

Ellen G. White’i raamatust _Testimonies to Ministers and Gospel Workers_ peatükk „Individual Responsibility and Christian Unity“, lk 485–505; raamatust _Gospel Workers_ peaükid „Unity in Diversity“, lk 483–485, ja „Church Discipline“, lk 707–710. Loe teosest _The Ellen G. White Encyclopedia_ artikleid „Church“, lk 707–710, ja „Church Organization“, lk 712–714.

„Hea juhtimise põhimõtted rakenduvad kõikides ühiskonnavormides, sealhulgas koguduses. Siiski peab koguduse juht olema midagi enamat kui juht. Ta peab olema ka sulane.

Juhiks ja sulaseks olemise vahel on ilmne vastuolu. Kuidas saab keegi juhtida ja teenida samal ajal? Kas pole nii, et juht võtab au? Kas pole nii, et tema annab korralduse ja ootab, et teised talle kuuletuksid? Kuidas võib ta sel juhul olla sulase kohal, kus saadakse korraldusi ja täidetakse neid?

Selle paradoksi, näiva vastuolu lahendamiseks peame vaatama Jeesust. Tema oli just selline juht, kes teenib. Kogu Tema elu oli teenimine. Ja samal ajal oli Ta suurim juht, keda maailm eales on näinud.“ – G. Arthur Keough, _Our Church Today: What It Is and Can Be_ (Washington, D. C., and Nashville: Review and Herald, 1980), lk 106.

**Küsimused aruteluks:**

1. Peatu veel sulane-juht mõttel. Milliseid, kui üldse mingeid näiteid saame leida ilmalikust maailmast?

2. Loe veelkord Mt 20:25–28. Mida räägib loetu meile sellest, kuidas Jumal mõistab sõna suur tähendust (Mt 20:26), vastupidiselt sellele, kuidas maailm seda sõna mõistab?

3. Kui koguduse juhtide üheks ülesandeks on säilitada ühtsus, siis mida peaksime tegema meie, kui koguduse juhid kõiguvad ja kui nende inimlikkus takistab neil olla täiuslikuks eeskujuks?

4. Miks on väga tähtis, et rakendaksime koguduses korda ja distsipliini lahkes ja armastavas vaimus nende suhtes, kes eksivad? Miks peaksime selles protsessis eelkõige silmas pidama Matteuse evangeeliumi 7. peatüki 12. salmi?

**Kokkuvõte:** Hea koguduse organisatsioon on oluline koguduse missiooni jaoks ja usklike ühendamiseks. Kristus on koguduse pea ning koguduse juhtidel tuleb järgida Tema eeskuju, kui nad Jumala rahvast juhivad. Ühtsus säilitatakse Jumala Sõna ustava õpetamisega ning ustavalt selle Sõna järgi elamisega.
