---
title: Toetav mõte
date: 12/10/2018
---

Ellen G. White’i raamatust _Prohvetid ja kuningad_ peatükk „Kuningriigi lõhenemine“, lk 87–98, ja raamatust _Apostlite teod_ peatükk „Hoiatus- ja manitsussõnum“, lk 298–308.

„Issand soovib, et Tema valitud sulased õpiksid, kuidas oma jõupingutused kooskõlas ühendada. Mõnele võib näida, et kontrast tema ja kaastöölise annete vahel on jõupingutuste harmooniliseks liitmiseks liiga suur, kuid kui nad peavad meeles, et jõuda tuleb mitmesuguste inimmeelteni ning et mõni inimene hülgab ühe töölise esitatud tõe, kuid avab oma südame Jumala tõele, kui seda esitab teisel viisil teine tööline, siis püüavad nad lootusrikkalt üksmeeles koos töötada. Nende anded, kuigi erinevad, võivad kõik olla sama Vaimu kontrolli all. Igas sõnas ja teos peab avalduma headus ja armastus ning kui iga tööline täidab ustavalt talle määratud koha, saab Kristuse palve oma järelkäijate üksmeele pärast vastuse ja maailm tunneb ära, et need inimesed on Tema järelkäijad.“ – Ellen G. White, _Gospel Workers_, lk 483.

**Küsimused aruteluks:**

1. Probleem teha seda, mis „oma silmis“ õige on, ei ole midagi uut. Postmodernism, mis heidab kinda igasugusele kesksele või teistest kõrgemale intellektuaalsele või moraalsele autoriteedile, sillutab ju tee sedalaadi anarhiale, mille eest Piibel hoiatab. Kuidas astume kristlastena ja tervikkogudusena vastu sellisele väljakutsele?

2. Arutlege kuningas Rehabeami ja Iisraeli jagunemise üle (1Kn 12. ptk). Millised õppetunnid annab see meile tänapäeval?

3. Mida saavad koguduse juhid ja liikmed teha, aitamaks kohalikus koguduses vältida tülisid ja kildkondi? Kui tähtis on lõpetada need probleemid enne, kui need kasvavad ja mädanema lähevad? Kuidas saame koguduseliikmetena vaadata ette, et me ei langeks samasugusesse võrku, kuhu sattus mõni Korintose kristlane?

4. Uuri Õp 6:16–19 ebakõla konteksti. Mida siit õpid, mis aitab hoiduda ebakõlast oma kohalikus koguduses?
