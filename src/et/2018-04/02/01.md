---
title:  Hingamispäeva pärastlõuna
date:   06/10/2018
---

### Selle nädala õppeaine:
5Ms 28:1–14, Jr 3:14–18; Km 17:6; 1Kn 12:1–16; 1Kr 1:10–17; Ap 20:25–31.

> <p>Juhtsalm</p>
> „Issanda kartus on tarkuse algus ja Kõige­pühama äratundmine on arukus“ (Õp 9:10).

Korduvalt kutsusid Vana Testamendi prohvetid Iisraeli rahvast üles kuuletuma Jumala juhistele. Sõnakuulmatus ja hooletus viisid ärataganemise ja lõhenemiseni. Jumala seadustele kuuletumine pidi kaitsma inimesi patu paratamatute tagajärgede eest ja pühitsema neid paljude võõrrahvaste keskel. Jumala tahte järgimine pidi looma Tema rahva seas kooskõla ning kinnitama nende kogukonda seisma otsustavalt vastu paganate röövretkedele ja halbadele jumalateenimistavadele, mis neid peaaegu igast küljest ümbritsesid. Jumala kavatsus oma rahva suhtes oli, et nad oleksid pühad ja tunnistuseks ümberkaudsetele rahvastele.

Mooses ütles heebrealastele pärast Egiptusest vabastamist: „Vaata, ma olen teile õpetanud määrusi ja seadlusi, nagu Issand, mu Jumal, mind on käskinud, et te teeksite nõnda sellel maal, mida te lähete pärima. Pidage neid ja tehke nende järgi, sest see on teie tarkus ja teie mõistus rahvaste silmis, kes ütlevad kõiki neid seadusi kuuldes: „See suur rahvas on tõesti tark ja mõistlik rahvas!“ (5Ms 4:5, 6).

Pole kahtlustki, et kui Jumala rahvas jäänuks ustavaks, oleks neid suuresti õnnistatud ja nad oleksid olnud õnnistuseks kaasinimestele. Truudusetus aga viis suure hulga probleemideni, millest killustatus oli vaid üks.

_Selle nädala õppetükki õppides valmistud hingamispäevaks, 13. oktoobriks._
