---
title: Heebrea rahva jagunemine
date: 09/10/2018
---

Ärataganemise rada ja selle kohutavad tagajärjed ei tulnud üleöö. Kuid pikkade sajandite jooksul kuhjunud valed valikud ja otsused viisid Jumala rahva kohutavatesse tagajärgedesse.

`Loe kuningas Rehabeami lugu 1Kn 12:1–16. Mis põhjustas Jumala rahva sellise kohutava jagunemise?`

„Oleksid Rehabeam ja tema kogenematud nõuandjad mõistnud Jumala tahet Iisraeli suhtes, oleksid nad võtnud kuulda rahva palvet teha otsustavaid uuendusi valitsemise korras. Ent Sekemi koosolekuga pakutud võimalusehetkel ei mõelnud nad tagajärjekalt ning nõrgestasid sellega lõplikult oma mõjuvõimu suure hulga rahva üle. Nende otsus jätkata Saalomoni ajal väljakujunenud rõhumist ja seda isegi lisada, oli otseses vastuolus Jumala plaaniga Iisraeli suhtes ning andis rahvale hea põhjuse kahelda nende motiivide siiruses. Selle ebatarga ja südametu võimunäitamise katsega näitasid kuningas ja tema nõuandjad lihtsalt oma ameti ja autoriteediga uhkeldamist.“ – Ellen G. White, _Prohvetid ja kuningad_, lk 90.

**Mida räägivad järgmised ütlused vajadusest langetada targalt õigeid otsuseid? Kus on tõelise tarkuse allikas?**

`Õp 4.1–9`

`Õp 9:10`

`Jk 1:5`

Rehabeami lugu ning tema tormakas ja arutu otsus panna rahva peale veel suurem töökohustus on Iisraeli kuningriigi ajaloos kurb sündmus. Kuningas otsis nõu kahelt nõuandjate grupilt, kuid lõpliku otsuse langetas ta vähem kogenud omavanuste noormeeste nõu järgi. See viis katastroofini kuningriigi, mida tema isa Saalomon ja vanaisa Taavet olid eelneva 80 aasta jooksul üles ehitanud. Rehabeamile antud nõu heidutada rahvahulki sellega, et ta on oma isast karmikäelisem, oli rumal. Noored nõunikud uskusid, et kuninga juhtimisstiili ei tohiks iseloomustada osavõtlikkus inimeste nõudmiste suhtes töökoormat vähendada. Nad ütlesid, et tal tuleb kehtestada ennast kindlakäelise ja karmina. Lõpuks näitas Rehabeam, et ta on türann ega vääri oma rahva truudust ja ustavust. Siit sai alguse Jumala rahva jagunemine, mida poleks iial pidanud olema ja mis ei olnud kindlasti Jumala plaan oma rahva jaoks.
