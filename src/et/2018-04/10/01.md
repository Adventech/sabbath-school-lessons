---
title: Hingamispäeva pärastlõuna
date: 01/12/2018
---

### Selle nädala õppeaine:

2Tm 4:11; Fm 1–25; 2Kr 10:11–15; Rm 5:8–11; Ef 4:26; Mt 18:15–17.

> <p>Juhtsalm:</p>
> „Sest kui me juba vaenlastena saime lepituse Jumalaga tema Poja surma läbi, kui palju kindlamini meid päästetakse tema elu läbi nüüd, kui me oleme juba lepitatud“ (Rm 5:10).

Nagu oleme näinud, olid usklikevahelised suhted isegi pärast nelipüha mõnikord pinevad. Uude Testamenti on kirja pandud korduvaid näiteid selle kohta, mismoodi koguduse juhid ja üksikliikmed niisuguste väljakutsetega tegelesid. Sellised põhimõtted on äärmiselt väärtuslikud tänapäeva koguduse jaoks. Need näitavad, missugused positiivsed tulemused kaasnevad sellega, kui käsitleme konflikte piibellike põhimõtete alusel ja kaitseme oma ühtsust Kristuses.

Selle nädala õppetükis keskendume taastatud suhetele ja sellele, kuidas inimsuhted mõjutavad meie ühtsust Kristuses. Püha Vaimu töö hulka kuulub inimeste toomine ligemale Jumalale ja üksteisele. See sisaldab barjääride mahakiskumist meie suhetes nii Jumalaga kui ka üksteisega. Lühidalt, evangeeliumi väe suurim ilmsikssaamine ei pruugi olla see, mida kogudus ütleb, vaid see, kuidas kogudus elab.

„Sellest tunnevad kõik, et te olete minu jüngrid, kui te üksteist armastate“ (Jh 13:35). Ilma selle armastuseta on meie jutt koguduse ühtsusest tühine.

_Selle nädala õppetükki õppides valmistud hingamispäevaks, 8. detsembriks._
