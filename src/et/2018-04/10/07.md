---
title: Toetav mõte
date: 07/12/2018
---

Loe läbi artikkel „Forgiveness“ teosest _The Ellen G. White Encyclopedia_, lk 825, 826.

„Kui tööliste südames elab Kristus, kui kogu isekus sureb, kui pole rivaalitsemist, püüdlust ülemvõimule, kui valitseb ühtekuuluvus, kui inimesed pühitsevad endid nii, et armastus üksteise vastu on nähtav ja tuntav, siis tulevad päris kindlalt nende peale Püha Vaimu armu valingud, sest Jumala tõotustest ei kao iial märgikest ega tähekest.“ – Ellen G. White, _Selected Messages_, 1. raamat, lk 175.

„Selleks, et seista Issanda suurel päeval Kristuses kui oma pelgupaigas, oma kõrges tornis, peame kõrvale panema kogu kadeduse, iga püüdluse ülemvõimule. Peame sellised ebapühad asjad juurte otsteni hävitama, et need taas meie elus pead ei tõstaks. Peame täielikult astuma Issanda poolele.“ – Ellen G. White, _Last Day Events_, lk 190.

**Küsimused aruteluks:**

1. Loe Kl 3:12–17. Arutlege kristlike omaduste üle, mille poole apostel Paulus julgustab Kolossa kogudust püüdlema. Miks on sellised omadused igasuguste tülide lahendamise aluseks? Kuidas juhivad need meid ellu rakendama juhtnööre, mida Jeesus Mt 18:15–18 andis?

2. Vaata taas Kl 3:12–17 ja õpetusi, mis neis salmides leiduvad. Miks on kõik see äärmiselt oluline koguduse üksmeele jaoks?

3. Kui vaatame oma kogudust, see tähendab, Seitsmenda Päeva Adventistide Kogudust tervikuna, siis missugused probleemid hoiavad meid kõige enam tagasi sedalaadi üksmeelest, mis on vajalik maailmas olevate inimesteni jõudmiseks? Kas selleks on meie õpetused ja doktriinid? Muidugi mitte. Just need on Jumala poolt meile antud, et me neid maailmale kuulutaksime. Võib-olla on probleem ainuüksi meis, meie omavahelistes suhetes, meie üleolekusoovis ja terves reas muudes asjaoludes. Miks tuleb sul anuda Püha Vaimu väge, et saabuksid muutused, mis peavad ilmnema enne, kui näeme terve koguduse üksmeelt?

**Kokkuvõte:** Jeesuse Kristuse evangeelium parandab ja kujundab meid ümber. Ja kui see toimub, ei jäta see mõjutamata meie suhteid kaasinimestega. Piibel annab meile tugevad põhimõtted ja näited selle kohta, kuidas meil saavad meil olla head ja lähedased suhted kaasinimestega ka selles patuses maailmas.
