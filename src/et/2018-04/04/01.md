---
title: Hingamispäeva pärastlõuna
date: 20/10/2018
---

### Selle nädala õppeaine
Ef 1:3–14; Gl 4:7; Ef 2:11–22; 4:1–6, 11; Mt 20:25–28; Ef 5:15 – 6:9.

> <p>Juhtsalm:</p>
> „Tema on teatanud meile oma tahtmise saladuse oma hea nõu kohaselt, mille ta Kristuses oli kavandanud aegade täiuse korraldamiseks, et Kristuses võtta kokku kõik, mis on taevas ja mis on maa peal“ (Ef 1:9, 10).

Efesos oli Väike-Aasias peamine kaubandus- ja mõjukeskus. Efesose kogudus koosnes juutidest ja paganatest ning kõikidel sotsiaalsetel tasemetel olevatest inimestest. Selline mitmekesine liikmeskond võinuks olla aldis konfliktidele, nagu oli maailm, milles nad elasid. Nii oleks juhtunud, kui poleks olnud Kristust ja ühtsust, mis neil oli Temas, liikmetena Kristuse ihus. Niisiis on Pauluse hool ühtsuse pärast Kristuse järelkäijate hulgas efeslastele kirjutatud kirja põhiteema.

Pauluse murel üksmeele pärast on kaks mõõdet: ühtsus koguduses, kus juudid ja kristlased kogunesid ühe Kristuse ihuna kokku, ning ühtsus universumis, mille korral kõik taevas ja maa peal saavad oma lõpliku ühtsuse Kristuses.

Sellise ühtsuse allikaks on Kristus. Oma kirjas kasutab Paulus rohkesti väljendit „Kristuses“ või „Kristusega“ selleks, et näidata, mida on Jumal meie ja maailma heaks teinud Jeesuse Kristuse elu, surma ja surnust ülestõusmisega. Jumala lõplik eesmärk lunastusplaanis on taasühendada kõik Kristuses. See ühtsus saab täiesti ilmsiks alles maailma ajaloo lõpus.

_Selle nädala õppetükki õppides valmistud hingamispäevaks, 27. oktoobriks._
