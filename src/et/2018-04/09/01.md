---
title: Hingamispäeva pärastlõuna
date: 24/11/2018
---

### Selle nädala õppeaine:

Jh 11:51, 52; Ef 2:13–16; 2Kr 5:17–21; Ef 4:25–5:2; Rm 14:1–6, Ap 1:14.

> <p>Juhtsalm:</p>
> „Aga seda ta ei öelnud iseenesest, vaid tolle aasta ülempreestrina kuulutas prohvetlikult, et Jeesusel tuleb surra rahva eest. Aga Jeesus ei pidanud surema üksnes selle rahva eest, vaid et koguda ka hajali elavaid Jumala lapsi ühtekokku“ (Jh 11:51, 52).

Möödunud nädalal õppisime, kuidas üksmeel saab nähtavaks ühtses sõnumis, mille keskmes on Jeesus Päästjana, ning Pühakirja tõdedes, mida tuleb lõpuajal rõhutada. Me oleme need, kes oleme, sõnumi tõttu, mille Jumal on meile andnud, ja meie kutsumuse tõttu levitada seda maailmas.

Sel nädalal pöörame tähelepanu koguduse nähtavale üksmeelele nii, nagu see väljendub kristlaste igapäevases elus ja koguduse missioonis. Jeesuse sõnade kohaselt pole kogudus lihtsalt Jumala pääste- ja lepitussõnumi kuulutaja. Koguduse üksmeel ise on samuti selle lepituse olemuslik väljendaja. Patust ja mässumeelest ümbritsetud maailmas seisab kogudus nähtava tunnistajana Kristuse päästetööst ja väest. Ilma ühtekuuluvuse ja üksmeeleta võiks koguduse ühine tunnistus vaevalt risti päästva väe maailmas nähtavaks teha. „Üksmeel Kristusega paneb aluse ühtsussidemele üksteisega. See ühtsus on maailmale veenvaim tõend Kristuse ülevusest ja voorusest ja Tema väest võtta ära patt.“ – _Piibli kommentaarid, SPA välja antud_, 5. kd, Ellen G. White’i märked, lk 1148.

_Selle nädala õppetükki õppides valmistud hingamispäevaks, 1. detsembriks._
