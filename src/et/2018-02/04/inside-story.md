---
title:  Misjonilugu
date:   27/04/2018
---

#### Jumala tutvustamine

_(Loo on kirja pannud Andrew McChesney Adventmisjonist.)_

Kaastöötaja küsis ühel matusel seitsmenda päeva adventistist ärijuhi David Kimmiga vesteldes, millised on nädalavahetustel tema lemmiktegevused.

„Käin kirikus ja veedan aega pereliikmetega,“ vastas David. Kaastööline ütles, et temagi armastas pereringis aega veeta, ning sellest taipas David, et ta ei tahtnud usu üle arutleda. Kaks meest vestlesid perekonna teemadel. Siis ütles David: „Oleme nüüd natuke perekonnast rääkinud, aga mida me usust räägime?“

Kaastööline vastas kiiresti: „Mina olen ateist.“

„Miks sa ateist oled?“ küsis David.

Järgnev vestlus tõmbas ligi ka teisi matuselisi ning istutas seemned, mis, nagu David loodab, viivad piibliuurimiseni.

David ütleb, et lihtne on Jumal argivestlusesse sisse tuua. Siin on mõni võimalus, kuidas ta vastab igapäevastele küsimustele:

- Kuidas nädalavahetus läks? Mul oli suurepärane nädalavahetus! Laupäeval käisime kirikus ja pühapäeval supermarketis.
- Kust sa endale naise leidsid? Kohtusime kirikus Chicagos.
- Kas sa mängid ikka veel tšellot? Mitte nii nagu varem, aga ma õpetan seda oma pojale. Lisaks tegutsen ühe kristliku laulja saatemeeskonnas, kes on salvestanud mõne huvitava projekti Taanieli ja Ilmutusraamatu teemadel.
- Mida sa oma lõbuks teed? Veedan suurema osa oma vabast ajast pere ja usuga seotud tegevustes.
- Kuidas tasakaalustad oma ambitsioonid ja nõudmised, mida töö sulle esitab? See on päris suur väljakutse. Ma ei tea, kuidas teie millessegi sellisesse suhtute, kuid minu jaoks on üks kergendav asjaolu mu palve-elu.
- Kas saad anda mingisugust nõu, kuidas olla töös edukas? Üks, mida leian kõige kasulikuma olevat, on viibida igal hommikul palves ja lugeda Piiblit. See aitab mul alustada iga päeva nii, et mu tähelepanu haarab laiem plaan.

David võrdleb ennast landiga kalapüüdjana.

„Selline kalamees viskab kogu aeg lanti,“ ütles ta. „Püüan sööta heita ja lasta näljasel kalal tulla.“

Kaastöölised on selliste vestluste käigus küsinud Jumala kohta muudki ning David peab kaks kuni neli piiblitundi nädalas. Kaks kaastöötajat on ristitud.

_David Kim (pildil) on seitsmenda päeva adventistist ärijuht ning Nikodeemose Ühingu rajaja; tegu on organisatsiooniga, mis jagab adventsõnumit rikaste, maailmalike ja kõrgharidusega inimeste seltskonnas._