---
title:  Lunastus ja lõpuaeg
date:   21/04/2018
---

### Selle nädala õppeaine
Jh 14:9; Sf 3:17; Jh 1:1–3; Rm 8:38, 39; Ps 91:15, 16; Ilm 1:6, 7; Ef 1:4, 5.

> <p>Meelespeetav tekst</p>
> „Selles on armastus – ei, mitte selles, et meie oleme armastanud Jumalat, vaid et tema on armastanud meid ja on läkitanud oma Poja lepitusohvriks meie pattude eest“ (1Jh 4:10).

Üks veetlev ja otsustav erinevus kristluse ja mittekristlike religioonide vahel on selles, et teised rõhutavad küll, mida nende asutajad neile on õpetanud, kuid ei rõhuta, mida nende asutajad on nende heaks teinud. Põhjus on selles, et ükskõik, mida nende asutajad oma järgijate heaks teha võisid, ei saa see neid päästa. Ainus, mida need juhid teha said, oli püüda õpetada oma rahvale, kuidas ennast ise „päästa“.

Vastandina rõhutavad aga kristlased lisaks sellele, mida Jeesus õpetas, ka seda, mida Ta tegi, sest see, mida Kristus tegi, andis meile kätte ainsa vahendi, mille tõttu meid päästetakse. Kristuse tulek inimlihasse (Rm 8:3), Tema surm ristil (Rm 5:8), Tema ülestõusmine (1Pt 1:3) ja teenimistöö taevas (Hb 7:25) on ainsad teod, mis meid päästavad. Päris kindlasti ei ole tegu mitte millegagi meist endist. „Kui sa koondaksid kokku kõik, mis on inimeses hea, püha, õilis ja armastusväärne, ning esitaksid siis selle materjali Jumala inglitele inimhinge päästmises tegeva osana või teenetena, lükataks su pakkumine riigireetmisena tagasi.“ – Ellen G. White, Faith and Works, lk 24.

See imeline tõde on eriti tähtis meie jaoks lõpupäevade ohtude ja pettuste keskel.

_Selle nädala õppetükki õppides valmistud hingamispäevaks, 28. aprilliks._