---
title:  Hingamispäevalt pühapäevale?
date:   08/05/2018
---

Seitsmenda päeva adventistidena kuuleme sageli kaaskristlastest vendi ja õdesid teistest uskkondadest väitmas, et seadusele on tehtud lõpp. Paljud aga ei ütle sedagi. Nad ütlevad hoopis, et seitsmenda päeva hingamispäev on Jeesuse ülestõusmise austuseks asendatud nädala esimese päevaga, pühapäevaga.

Ja nad usuvad, et neil on kirjakohti, millega seda tõestada.

Allpool toome ära mõne kirjakoha Uuest Testamendist, mis näitavad tavaliselt paljude kristlaste meelest, et hingamispäev tõsteti Vana Testamendi seitsmendalt päevalt ümber Uue Testamendi esimesele päevale. Kui neid kirjakohti lugeda, tuleb endalt küsida, kas need räägivad tõesti päeva muutmisest või kirjeldavad lihtsalt sündmusi, mis sellel päeval toimusid, kuid ei tõuse kuidagi muutust sätestavale tasemele?

`Loe Jh 20:19–23. Kuidas põhjendab see jüngrite kogunemist? Mida räägivad need salmid sellest, kas oli tegemist Jeesuse ülestõusmise auks peetava jumalateenistusega, nagu mõni väidab?`

`Loe Ap 20:6, 7. Mis (kui üldse miski) näitab neis salmides, et hingamispäev muudeti ümber pühapäevaks, nädala esimeseks päevaks? Vaata ka Ap 2:46.`

`Loe 1Kr 16:1–4. Mida õpetab see lõik hingamispäeva üle viimisest pühapäevale, ilma asjaoluta, et kristlased pidid annetused kodus kõrvale panema nädala esimesel päeval?`

On siin siis tuumakas tekstiline „tõend“, mida kasutada sellele õpetusele kaasa aitamiseks, et nädala esimene päev asendas seitsmenda päeva hingamispäeva? Nii väita tähendab lihtsalt neisse kirjakohtadesse sajanditepikkust kristlikku pühapäevapidamist sisse lugeda. See tähendab panna neisse salmidesse midagi, mida seal algselt ei olnud.
