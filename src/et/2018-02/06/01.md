---
title:  Seaduse „muutmine“
date:   05/05/2018
---

### Selle nädala õppeaine
Rm 8:1; 7:15–25; Rm 7:1–14; Jh 20:19–23; Ap 20:6, 7; Tn 7:23–25; Ilm 13:1–17.

> <p>Meelespeetav tekst</p>
> „Ja ta kõneleb sõnu Kõigekõrgema vastu ning piinab Kõigekõrgema pühasid. Ja ta püüab muuta aegu ja seadust, ja need antakse tema kätte ajaks, aegadeks ja pooleks ajaks“
(Tn 7:25).

Lõpuaja sündmuste mõistmisel on kesksel kohal Jumala seadus. Täpsemalt, neljas käsk, seitsmenda päeva hingamispäev. Ehkki saame aru, et päästmine tuleb ainult usu läbi ning seaduse, sealhulgas hingamispäeva pidamine, ei too kaasa päästet, mõistame ka seda, et lõpuajal saab kuulekusest Jumala seadusele, sealhulgas seitsmenda päeva hingamispäevale, väline märk, tähis sellest, kellele kuulub meie truudus.

Selline vahe saab eriti ilmseks lõpuaja sündmuste (millest räägivad Ilm 13. ja 14. ptk) kulmineerumise keskel, mil usuliste ja poliitiliste jõudude kõikvõimas kogum ühineb selleks, et suruda maailma elanikele peale jumalakummardamise vale vorm. Kõik see vastandub Ilm 14:7-le, mis kutsub Jumala rahvast kummardama „teda, kes on teinud taeva ja maa ja mere ja vete allikad“, see tähendab, kummardama ainult Loojat ja ei kedagi teist.

Sellel nädalal vaatleme Jumala seadust, eriti hingamispäeva, ning puudutame teemasid, mis ümbritsevad püüdlust muuta seadust. Uurime ka, mida see tähendab meie jaoks, kellele aegade lõpp kiiresti ligineb.

_Selle nädala õppetükki õppides valmistud hingamispäevaks, 12. maiks._
