---
title:  Üritamine hingamispäeva muuta
date:   10/05/2018
---

Jumala seadus, kümme käsku, on endiselt jõus (vaata ka Jk 2:10–12) ning selle seaduse hulka kuulub seitsmenda päeva hingamispäev. Miks peavad siis nii paljud kristlased pühapäeva, kuigi selleks ei ole piibellikku alust?

Tn 7. peatükk räägib nelja suure impeeriumi esilekerkimisest: Babüloonia, Meedia-Pärsia, Kreeka ning neljas ja viimane maailmariik Rooma. Rooma impeeriumi hilisem järk kujutab sellest impeeriumist esile kerkivat väikese sarve võimu (Tn 7:8). See on ikkagi osa Rooma impeeriumist, lihtsalt hilisemal ajal. Mida muud peale paavstluse saab olla võim, mis kerkis otseselt esile Roomast ja on tänaseni üks osa sellest? Thomas Hobbes kirjutas 1600. aastatel: „Juhul, kui inimene arutleb selle suure kirikliku võimu päritolu üle, märkab ta lihtsalt, et paavstlus pole muud kui hääbunud Rooma impeeriumi vaim, mis istub kroonituna selle haual.“ – Thomas Hobbes, Leviathan, (Oxford: Oxford University Press, 1996), lk 463.

`Loe Tn 7:23–25. Mida räägivad need salmid sellest, mis aitab meil aru saada pühapäeva pidamise päritolust?`

Algupärases keeles, aramea keeles, näitab 25. salm, et väike sarv „kavatses/püüdis“ muuta seadust. Missugune maapealne võim saab tegelikult muuta Jumala seadust?

Kuigi täpsed detailid jäävad ajaloo hämarusse, teame, et paavstliku Rooma juhtimisel asendati seitsmenda päeva hingamispäev pühapäeva pidamise traditsiooniga, nii sügavalt juurdunud traditsiooniga, et protestantlik reformatsioon säilitas selle traditsiooni ja seda peetakse kahekümne esimese sajandini. Täna peab enamik protestante endiselt nädala esimest päeva, selle asemel, et pooldada piibelliku korralduse järgi seitsmendat päeva.

`Loe Ilm 13:1–17 ja võrdle seda Tn 7:1–8, 21, 24, 25ga. Millist ühesugust kujundlikku keelt neis tekstides kasutatakse, mis aitab meil mõista lõpuaja sündmusi?`

Kasutades otse Taanieli raamatust võetud kujundeid, mis olid Rooma hilisema (paavstliku) järgu kujundlikuks keeleks, juhib Ilmutusraamat tähelepanu tagakiusamisele lõpuajal, mis lahvatab nende peale, kes keelduvad „kummardamast“ Ilmutusraamatus ilmnenud võimude ettekirjutuste kohaselt.

`Kuidas aitab Ilm 14:6, 7 – eelkõige salm 7, millest kajavad vastu neljandast käsust võetud sõnad (2Ms 20:11) – näidata, et hingamispäev saab lõpuajal kummardamise pärast esiletulevas kriisis olema otsustaval kohal?`
