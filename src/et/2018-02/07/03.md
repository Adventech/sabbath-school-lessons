---
title:  Pidada lõpuni vastu
date:   14/05/2018
---

`Loe Mt 24:9 ja Ilm 13:11–17. Millised paralleelid on selle vahel, mida Jeesus ütles Matteuse evangeeliumis, ja selle vahel, mida Ta inspireeris Johannest kirjutama Ilmutusraamatus?`

Kristuse mure oma rahva pärast lõpuajal sisaldab üleilmset pettust, mis paneb rahvad vastu seisma õigele usule ning suruma maailmale peale vale kummardamist. Need, kes jäävad kindlaks, seisavad silmitsi vihkamise, viletsuse ja isegi surmaga.

`Loe Mt 24:13. Mis on päästetud saamise ning ka keset üleilmset vastasseisu ustavaks jäämise võti?`

„Ainult need, kes on kindlustanud oma meeled Piibli tõdedega, jäävad püsima viimases suures võitluses.“ – Ellen G. White, Suur võitlus, lk 593. See tähendab, et kõiki neid, kes rikastavad oma meeli piibellike tõdedega, ei pühi ära mitte mingi lõpuaja pettus. Nende aluspõhjaks olgu tõde just selle aja jaoks; vastasel juhul haaravad pettused nad kaasa.

`Loe Mt 7:24–27. Mis on Jumalale ustavaks jäämise juures veel otsustava tähtsusega?`

Kuigi on tähtis tugineda intellektuaalselt Jumala Sõnale, ei piisa Jeesuse sõnade kohaselt sellest veel nendes katsumustes seisma jäämiseks, mis meid ees ootavad. Meil tuleb teha nii, nagu oleme õppinud; see tähendab, meil tuleb kuuletuda tõele, nagu see on Jeesuses. Siin esitatud tähendamissõnas kuulsid mõlemad ehitajad Jeesust. Nendevaheline erinevus – püsima jäämine ja langemine – seisnes selle järgi tegemises, mida Jeesus oli õpetanud.

`Miks jääb püsima see, kes sõna kuulab ja selle järgi teeb, ning miks langeb see, kes ei kuula? Kuidas aitab sõnakuulmine inimesel usus püsima jääda?`
