---
title:  „Hävituse koletis“
date:   15/05/2018
---

Oma pikas loengus lõpuajast suunas Kristus tähelepanu „hävituse koletisele“ (Mt 24:15); see kujund pärineb Taanieli raamatust (Tn 9:27; 11:31; 12:11).

Jumal kuulutas „jäleduseks“ kõik sellise, mis oli tõsine üleastumine Tema seadusest, nagu näiteks ebajumalateenistus (5Ms 27:15) või ebamoraalsed seksuaalsuhted (3Ms 18:22). Niisiis peitis „hävituse koletis“ endas mingit moodi usulist ärataganemist.

`Loe Mt 24:15 ja Lk 21:20. Kuidas aitavad need kirjakohad meil paremini mõista seda, millest räägib Jeesus „hävituse koletise“ all?`

Need kaks kirjakohta teevad selgeks, et Jeesuse ettekuulutus puudutab rohkem vahetut kohutavat ärataganemist, mis pidi Jeruusalemma tabama aastal 70 pKr. Samal aastal hävitas paganlik Rooma nii linna kui ka püha templi.

Ometi on sellel prohvetikuulutusel ka teistkordne täitumine; Jeruusalemma hävitamise vahetud sündmused kujutasid ette tulevikku, lõpuaja sündmusi. „Kristus nägi Jeruusalemmas sümbolit maailmast, mis on mähkunud uskmatusse ja vastuhakku ning ruttab vastu Jumala õiglasele kohtule.“ – Ellen G. White, Suur võitlus, lk 22.

Tn 12:11 ja Tn 11:31 esineb „hävituse koletis“ seoses Rooma hilisema arengujärguga, paavstliku ajaperioodiga. Sel ajal kehtestati palvetamise ja lunastuse jaoks teine süsteem, selline, mis püüdis jalge alla tallata nii Kristuse varasemad teod meie heaks kui ka praegu taevases pühamus tehtava.

Tn 8. ptk, eriti salmid 9–12, aitavad paigutada need sündmused ajaloolisse konteksti Rooma kaheosalise valitsusvõimu raames. Esimene etapp, mida näitab väikese sarve kiire horisontaalne laienemine (Tn 8:9), kujutab paganliku Rooma tohutut impeeriumi. Teises etapis (Tn 8:10–12) kasvab väike sarv vertikaalselt, paisates maha osa tähti (kiusates taga Jumala rahvast) ja tõstes ennast „kuni selle väe vürstini“ (Tn 8:11), Jeesuseni. See kujutab paavstlikku etappi, mis kerkis esile paganliku Rooma impeeriumi kokkuvarisemisel, kuid jäi ikkagi Roomaks. (Just seepärast kujutab üks sümbol, väike sarv, sama jõu mõlemat etappi.) Tn 7:9, 10 kirjeldatud kohus, Tn 8:14 kirjeldatud pühamu puhastamine ning Mt 24:29 märgid taeval annavad kõik tunnistust Jumala sekkumisest oma rahva heaks lõpupäevil.
