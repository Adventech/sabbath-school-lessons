---
title:  Toetav mõte
date:   18/05/2018
---

„Inimene, kes sai ühe talendi, „läks ja kaevas maasse augu ning peitis ära oma isanda raha“.

Kõige väiksema andega inimene jättis oma talendi täiustamata. Siin on antud hoiatus kõigile, kes tunnevad, et vähene andekus vabastab nad kohustusest Kristust teenida. Kui nad saaksid teha midagi suurt, siis võtaksid nad selle rõõmuga ette, aga kuna nad saavad teenida ainult väikestes asjades, arvavad nad, et on õigustatud mitte midagi tegema. Selles nad eksivad. Talentide jagamisega katsub Issand iseloomu läbi. Inimene, kes jätab oma talendi välja arendamata, osutub ustavusetuks sulaseks. Kui ta oleks saanud viis talenti, siis oleks ta need samamoodi maha matnud nagu ühe. Ühe talendi väärkasutamisega näitas ta, et põlgab taeva ande.

> <p></p>
>„Kes on ustav pisimas, see on ustav ka paljus“ (Lk 16:10). Väikeste asjade tähtsust alahinnatakse tihti, sest need näivad pisikesed, kuid tegelikult täidavad need elus suurt rolli. Kristlikus elus ei ole tegelikult midagi ebaolulist. Meie iseloomu kujundamine on ohus, kui alahindame väikeste asjade tähtsust.“ – Ellen G. White, Kristuse tähendamissõnad, lk 355, 356.

**Küsimused aruteluks:**

`1. Milliste ideoloogiate ja ideaalide puhul on inimesed uskunud, et need toovad maa peale utoopia? Millised need ideaalid olid ja miks nad kõik eranditult luhtusid?`

`2. Kuidas tugevdab sõnakuulmine sellele, mida Jumal meil teha käsib, meie usku? Miks on usk ilma kaasnevate tegudeta „surnud“ (Jk 2:26)? Pidades silmas katsumusi, mis ootavad neid, kes „peavad Jumala käske“ (Ilm 14:12), siis miks on meie jaoks väga tähtis valmistuda praegu selleks, mis tuleb siis, kui me seda kõige vähem ootame?`

`3. Mõtle veel kümnele neitsile. Miks peaks olema meile hoiatuseks asjaolu, et väliselt ja väga mitmeti näisid nad kõik sarnased ning toimisid ühtemoodi? Kuidas olla kindel, et meie ei peta ennast, nagu tegid rumalad neitsid?`

`4. Mida tähendab, et petetaks, kui võimalik, ka „äravalituid“? Kuidas saame aru mõistest „äravalitud“? (Vaata Mt 24:31, Rm 8:33; Kl 3:12.) Mida räägib niisugune hoiatus selle kohta, kui suur saab pettus olema?`
