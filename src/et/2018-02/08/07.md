---
title:  Toetav mõte
date:   25/05/2018
---

Piibliuurijad on pikka aega näinud seost Ilm 14:7 oleva kutse vahel kummardada „teda, kes on teinud taeva ja maa ja mere ja vete allikad“ ning 2Ms 20:11 kirja pandud neljanda käsu vahel, kus hingamispäev osutab tõsiasjale, et „kuue päevaga tegi Issand taeva ja maa, mere ja kõik, mis neis on“. Mõlemad lauseosad on küll üsna ühesugused, kuid erinevus on selles, et Ilmutusraamatu salm osutab Issandale kui ainsale, kes tegi „vete allikad“.

Kirjanik John Baldwin väidab: „Eeldame ju, et fraasi taga „vete allikad“ on jumalik kavatsus, kuid miks ei lase Jeesus oma sõnumitoojal panna seda kirja paralleelsesse loetellu 2Ms 20:11? Miks nimetab ingel ära „vete allikad“, kuid ei nimeta mõnd muud jaotust, näiteks puid, linde, kalu või mägesid?

Võib-olla püüab jumaliku teadaande kontekstis olev „vete allikad“ viidata sellele, et jõutakse jumaliku kohtu erilisse aega ning lugejate tähelepanu suunatakse kohtu eelmisse perioodi…Võib-olla on Jumalal plaanis sõnadega „vete allikad“ vihjata veeuputusele ja see peaks rõhutama tõde, et Ta on tõepoolest ühtaegu nii kohtu Jumal kui ka igavese ustavuse ja armastuse Jumal (neist mõlemast annab tunnistust 1Ms jutustus veeuputusest). Kui nii, siis tahab isiklik ja vaimulik seos veeuputusega, mille toob sisse fraas „vete allikad“, julgustada lugejat võtma tõsiselt ülitähtsat uue lõpuaja saabumist isikliku jumaliku kohtu protsessis, millest nüüd teatab Ilm 14. peatüki kolme ingli sõnum.“ – John Baldwin toimetatud _Creation, Catastrophe, and Calvary: Why a Global Flood Is Vital to the Doctrine of Atonement_ (Hagerstown, Md.: Review’ and Herald® Publishing Association, 2000), lk 27.

***Küsimused aruteluks:***

`1. Js 53:6 kõlab: „Me kõik eksisime nagu lambad.“ Heebrea keeles tähistab „meid kõiki“ sõna cullanu. Samas tekstilõigus ütleb Jesaja, et Issand pani Jeesusele „meie [kõigi] süüteod“. Siinne sõna „meie kõigi“ kohta on samuti cullanu. Kuidas näitab see, et vaatamata patuprobleemi suurusele on lahenduski enam kui piisav?`

`2. Milliseid õppetunde saame veel ristil rippuva röövli loost? Kujutleme, et röövel sai armu, võeti ristilt maha ja elas edasi. Kuidas elanuks ta sinu meelest siis? Mida räägib vastus Kristuse väest muuta meie elu?`
