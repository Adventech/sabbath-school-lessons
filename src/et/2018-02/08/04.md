---
title:  Karda Jumalat ja anna Talle au
date:   22/05/2018
---

Olles rääkinud „igavese evangeeliumi“ kuulutamisest kogu maailmale, läheb esimese ingli sõnum laiemaks. Kui kuulutame „igavest evangeeliumi“, tuleb meil kaasata tõed, mis on selle evangeeliumi sõnumi osad selleks ajaks. Teisisõnu, Ilm 14:7 sisaldab ka „käesolevat tõde“ lõpuajaks.

`Loe Ilm 14:7. Mida tähendab karta Jumalat ja anda Talle au? Kuidas me seda teeme? Kuidas sobivad need arusaamad kokku evangeeliumiga?`

Jumalakartus ja Temale au andmine ei ole mingisugused iseseisvad mõisted. Kui me piibellikus mõttes Jumalat tegelikult kardame, siis anname au Temale. Üks viib otseselt teise juurde.

`Loe järgmised kirjakohad. Kuidas aitavad need mõista, mida tähendab „karta Jumalat“, ja kuidas on see seotud Temale au andmisega? 1Ms 22:12, 2Ms 20:20, Ib 1:9; Kg 12:13. Mt 5:16.`

Äsjanimetatud salmides oli jumalakartus seotud Jumalale kuuletumisega ja kui me kuulame Jumala sõna ning teeme seda, mis on õige, siis toome Talle au. Kuigi sageli öeldakse, et Jumalat karta tähendab Jumala suhtes aukartlik olla ja Talle harrast austust osutada, on asja olemus sügavam. Meil kästakse Jumalat _karta_. Me oleme pattulangenud. Me oleme patused. Oleme surma väärivad olevused. Kel poleks hetki, mil ta mõistab üllatava selgusega oma tegude kurjust ning seda, mida need teod väärivad õige ja õiglase Jumala käest? See on _jumalakartus_; seda tähendab _karta Jumalat_. Ja see kartus ajab meid esmalt risti juurde andestust saama ning seejärel taotlema, et Jumala vägi puhastaks meid kurjast, mis – juhul, kui poleks risti – hukkaks meie hinge (vaata Mt 10:28).

`Kuidas oled sina kogenud jumalakartust? Kuidas on hea kogus seda kartust meie jaoks vaimulikult hea ning aitab meil olla palju tõsisem oma usus ja selles, mida Jumal meil teha palub?`
