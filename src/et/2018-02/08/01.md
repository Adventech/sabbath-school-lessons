---
title:  Kummardage Loojat
date:   19/05/2018
---

### Selle nädala õppeaine
Ilm 14:6, 7, Mt 24:14; Gl 3:22; Lk 23:32–43; 1Ms 22:12, Ilm 14:8–12

> <p>Meelespeetav tekst</p>
>„Ma nägin teist inglit keset taevast lendavat; sellel oli igavene evangeelium, et kuulutada evangeeliumi neile, kes elavad ilmamaal – kõigile paganahõimudele ja suguharudele ja keeltele ja rahvastele“ (Ilm 14:6).

Olles kristlased, seitsmenda päeva adventistid, usume piibellikku põhimõtet „teile antud tõe“ kohta (2Pt 1:12). Tegu on arusaamaga, et Jumal rullib tõde inimkonnale aja jooksul lahti nii, kuidas vaja – et Issand annab aja kestel üha rohkem valgust. Evangeeliumi esimene tõotus, 1Ms 3:15, tegi pattulangenud inimpaarile teatavaks, et naise seemnest oli tulemas lootus. Aabrahamile antud tõotus, et ta „saab ometi suureks ja vägevaks rahvaks ja tema kaudu õnnistatakse kõiki maailma rahvaid“ (1Ms 18:18), ilmutab evangeeliumi tõotust täielikumalt. Kui tuli Jeesus, kes kuulutas, et „Inimese Poeg ei ole tulnud, et lasta ennast teenida, vaid et ise teenida ja anda oma elu lunaks paljude eest“ (Mk 10:45), siis sai evangeeliumi tõde muidugi veel rohkem avalikuks.

Tänapäeval usume, et Ilm 14:6–12 kirjas olev kolme ingli kuulutus on „nüüd käes olev tõde“ neile, kes elavad lõpuajal enne Kristuse tagasitulekut, mis on meile kui kristlastele antud kõikide lootuste täitumine.

Sellel nädalal võtame üksikasjalikumalt tähelepanu alla esimese ingli kuulutuse, sest selles peituvad tõed on otsustava tähtsusega neile, kes püüavad jääda ustavaks lõpuaja ohtude keskel.

_Selle nädala õppetükki õppides valmistud hingamispäevaks, 26. maiks._
