---
title:  Kristus taevases pühamus
date:   28/04/2018
---

### Selle nädala õppeaine
Rm 8:3; Jh 1:29; Ilm 5:12; Hb 7:1–28; 9:11–15; 3Ms 16:13; Hb 9:20–23.

> <p>Meelespeetav tekst</p>
> „Seepärast on Jumal tõstnud ta kõrgemaks kõrgest ja annetanud talle selle nime, mis on üle iga nime, et Jeesuse nimes nõtkuks iga põlv nii taevas kui maa peal kui maa all“ (Fl 2:9, 10).

Siis, kui jutt käib Jeesusest taevases pühamus, ütleb kiri heebrealastele nii: „Kuhu Jeesus, meie eeljooksja, on läinud sisse meie heaks, saades Melkisedeki korra järgi igavesti ülempreestriks“ (Hb 6:20).

Pühakiri, eriti Uus Testament, on väga selgesõnaline selles, et Kristus on meie Ülempreester taevases pühamus – Ta võttis endale niisuguse osa pärast seda, kui oli lõpetanud maa peal oma töö ohvrina meie eest (vaata Hb 10:12).

Sellel nädalal võtame uurimise alla Kristuse tegevuse taevases pühamus. Ta vahendustöö on otsustava tähtsusega Tema rahva ettevalmistamisel lõpuajaks. Nii on meile antud väga tähtis manitsus: „Jumala rahvas peaks hakkama selgesti mõistma tõde pühamust ja uurimiskohtust. Igaüks vajab isiklikku teadmist oma suure Ülempreestri seisukoha ja töö suhtes. Vastasel juhul on võimatu osutada usku, mida nõuab meie aeg, või täita kohustust, mille Jumal on määranud meil täita.“ – Ellen G. White, Suur võitlus, lk 488.

Mida teeb Kristus meie heaks taevases pühamus ja miks on väga tähtis, et mõistaksime seda eelkõige lõpupäevil?

_Selle nädala õppetükki õppides valmistud hingamispäevaks, 5. maiks._
