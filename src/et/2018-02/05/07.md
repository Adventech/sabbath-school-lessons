---
title:  Toetav mõte
date:   04/05/2018
---

> <p></p>
> “Kiri heebrealastele esitab maapealset pühamut eeskujuna, näidisena sellest, mida Kristus pidi meie heaks tegema maa peal meie ohvrina ja taevas meie Ülempreestrina. Iisraeli pühamu oligi mõeldud olema evangeeliumi võrdum. See pidi juutidele õpetama lunastusplaani, millesse kuulus ohver, vahendustegevus, kohtumõistmine ja patu täielik lõpetamine. Taanieli raamat, muide, heidab lisavalgust, et lugejal oleks kergem mõista Kristuse taevases pühamus tehtava viimase töö apokalüptilist ehk lõpuaja mõõdet. „Taanieli apokalüptilised nägemused, mille rõhk on asetatud puhastamisele, kohtumõistmisele ja süüdistusest vabastamisele, kannavad Lepituspäeva kujundi üle üsna maailma ajaloo lõppu. See puhastamine seondub otseselt taevase pühamuga ning Messia kui kuninga ja preestri tegevusega. Nägemused, mis toovad lugejate silme ette aja-elemendi, võimaldavad määratleda hetke lunastusloos, mil Messias alustas Jumala taevases eluasemes oma tegevust lõpliku puhastamise, kohtumõistmise ja süüdistusest vabastamise alal.“ – Handbook of Seventh-day Adventist Theology (Hagerstown, Md.: Review and Herald Publishing Association, 2000), lk 394.

**Küsimused aruteluks:**

Vaata järgmist tsitaati Ellen G. White’i sulest. „Täpselt samuti, nagu vanasti asetati rahva patud usu kaudu patuohvrile ja tema vere kaudu kanti sümboolselt üle maisele pühamule, nii asetatakse uue lepingu ajal patukahetseja patud usu kaudu Kristusele ja tegelikult kantakse üle taevasele pühamule. Ja nii, nagu maise pühamu sümboolne puhastus teostati pattude kõrvaldamisega, millega see oli rüvetatud, nii tuleb teostada taevase pühamu tegelik puhastus nende pattude kõrvaldamise ehk kustutamisega, mis on sinna üles märgitud. Kuid enne, kui see saab toimuda, tuleb läbi vaadata aruanderaamatud, mis näitavad, kes omab patukahetsuse ja usu kaudu õigust Kristuse poolt valmistatud lunastusele.“ – Suur võitlus, lk 421, 422. `Millised kaks mõtet esitab Ellen G. White nende kohta, kes „omavad… õigust Kristuse poolt valmistatud lunastusele“? Miks on Jumala rahval (eriti viimsete päevade katsumustes) nii tähtis aru saada, mis need on?`

`Loe 3Ms 16:15, 16. Mis tähtsus on verel? Mida veri kujutab? Miks oli veri väga tähtis toonases lepituspäeva rituaalis ja mida see tähendab meie jaoks tänapäeval?`
