---
title:  Baabülon ja Harmagedoon
date:   16/06/2018
---

### Selle nädala õppeaine:
Ilm 14:8; 16:19; Js 52:9; Ilm 18:1–10; 16:12–16; 1Kn 18:1–40; 1Kr 15:1, 2

> <p>Meelespeetav tekst:</p>
> „Ta otsaette oli kirjutatud nimi, saladus: Suur Paabel, hoorade ja ilmamaa jäleduste ema!“ (Ilm 17:5).

Nagu juba märganud oleme, on Ilmutusraamat täis kujundeid ja sõnu, mis on võetud otse Vanast Testamendist. Näiteks esineb nime Baabülon/Paabel Ilmutusraamatus kuuel korral. Kuid see ei räägi muistsest Nebukadnetsari kuningriigist, mis kadus maailma ajalukku sadu aastaid varem. Johannes kasutab Vana Testamendi „pildimaterjali“ hoopis selleks, et väljendada tõde. Antud juhul iseloomustab Baabülon nüüd võimsaid usulis-poliitilisi võime, mis püüavad lõpupäevil teha sama, mida muistne Baabülon omal ajal.

Midagi sarnast toimub sõnaga _Harmagedoon_, mis esineb ainult Ilmutusraamatus, kuid põhineb heebreakeelsel sõnaühendil, mis näib tähendavat „Megiddo mägi“; tegu on viitega ühele vana-aja Iisraeli piirkonnale. Harmagedooni kohta on käibel väga palju spekulatsioone ja paljud inimesed ootavad, et selles paigas, Megiddos, toimub maailma lõpu eel tohutu sõjalahing.

Sellel nädalal heidame pilgu Baabülonile ja Harmagedoonile ning püüame välja selgitada, mida on Piiblil nende kujundite kohta öelda.

_Selle nädala õppetükki õppides valmistud hingamispäevaks, 23. juuniks._
