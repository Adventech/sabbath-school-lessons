---
title:  „Tema hooruse raevuviin“
date:   17/06/2018
---

`Loe Ilm 14:8; 16:19; 17:5; 18:2, 10, 21. Need on kuus viidet Baabülonile Ilmutusraamatus. Hoia mõttes alal Vanas Testamendis kirjutatud Baabüloni lugu. Mida õpetavad antud kirjakohad meile lõpuaja sündmuste kontekstis esile tuleva Baabüloni kohta?`

On öeldud, et Piibel on jutustus kahest linnast. Jeruusalemmast ja Baabülonist. Kui Jeruusalemm on kogu Piibli kestel esindanud Jumala ja Tema lepingurahva linna (Ps 102:22; Js 52:9; 65:19; Ilm 3:12), siis Baabülon on esindanud survet, vägivalda, väärusku ja otsest vastuhakku Jumalale.

Mõtle näiteks Paabeli tornile (1Ms 11:9). Heebrea keeles on sõna „Paabel“ seesama sõna, mida kasutatakse „Babüloonia“ kuningriigi kohta. 1Pt 5:13 saadab Peetrus tervitusi kogudusele „Paabelis“, mille kohta adutakse üldiselt, et tegu ei ole tänapäeva Iraagis paiknevate vana kuningriigi varemetega, vaid Roomaga, millest sai peagi koguduse rõhuja. Ilmutusraamatu valgel on tegu huvitava nimetusega ning sellega avatakse Rooma roll.

`Loe Ilm 14:8 ja 18:3. Mida avalikustavad need salmid pahatahtliku mõju kohta, mida Baabülon avaldab maailmale ja Jumala rahvale?`

Pole kahtlust, et võim, mida Baabülon esindab – nagu Ilmutusraamat seda iseloomustab – on väga rikutud ning see rikkuv mõju kandub ühel või teisel määral üle kogu maailma. Fraas „oma hooruse raevuviin“ (Ilm 14:8) on selge viide valeõpetustele, vääratele doktriinidele ning moonutatud tavadele ja neist tulenevatele lõplikele tagajärgedele. Baabülon on paheline võim, mis on levinud „kõikide rahvasteni/paganateni“ (Ilm 18:3). Seega tuleb kõigil olla valvas, et ka neid ei rikutaks.

**Vaata tänapäeva maailmas ringi: rikutus, vassimine, äng. Mida peaks see rääkima meile vajadusest olla ankrus Jeesuse ja Tema Sõna küljes?**
