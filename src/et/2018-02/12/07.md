---
title:  Toetav mõte
date:   22/06/2018
---

„Harmagedooni võitluse loos on mitmes kohas taustal hetkeks näha võikaid olevusi ja inetuid sündmusi ning vilksamisi ilmneb vägagi isiklik tõde. Nagu näinud oleme, on üks selline koht Ilm 16:15: „Ennäe, ma tulen kui varas! Õnnis on see, kes valvab ning hoiab oma rõivaid, et ta ei käiks alasti ja et ei nähtaks tema häbi.“ Sellest tekstist, mis on Piiblis otse Harmagedoonist rääkiva osa keskmes, kajab vastu mitu Uue Testamendi lõiku, kus kõneldakse Jeesuse tagasitulekuks ja lõpusündmusteks ettevalmistamisest.

Veel üks selline tekst on Ilm 17:14: „Nad hakkavad sõdima Tallega, kuid Tall võidab nad ära, sest Tema on isandate Issand ja kuningate Kuningas, ning koos Temaga võidavad need, kes on kutsutud ja valitud ja ustavad“ (autori tõlge). Siin selles suures lõpulahingus on inimeste armee, kelle põhieesmärgiks ei ole teisi relvadega hävitada, vaid jääda ustavaks oma kutsumisele ja valikule. Tegu on vägagi teistsuguse lahinguga, mis erineb neist, mida riigid ja mässulised tänapäeval ikka võitlevad. Olen korduvalt öelnud, et Harmagedooni lahing on võitlus mõttemaailma pärast. Samuti on see lahing südame pärast – kutse kogu südamest olla truu Tallele, kes tapeti (Ilm 5:9, 10, 12; 13:8).“ – Jon Paulien, _Armageddon at the Door_ (Hagerstown, Md.: Autumn House Publishing, Review and Herald Publishing Association’i üks jagu 2008), lk 193.

### Küsimused aruteluks:

`1. Kuidas aitad kedagi, kes usub, et paljud Ilmutusraamatus kirjeldatud sündmused toimuvad otse nimetatud paikades? Missugune lähenemisviis aitaks neil näha, miks on selliselt nende kirjakohtade tõlgendamine väga vale tee?`

`2. Nagu näinud oleme, on Baabüloni mõju kandunud kogu maailma. Mis on mõned Baabüloni õpetused ning kuidas õppida neid õpetusi eristama ja kuidas neist hoiduda?`

`3. Esmaspäevases osas oli tsitaat Ellen G. White’ilt, mis ütles: „Baabüloni langemine ei saa olla lõplik enne, kui jõutakse sellise olukorrani, ning kiriku liit maailmaga sõlmub täielikult.“ Mõtle fraasi üle „kiriku liit maailmaga“. Missugune võimas hoiatus on siin meie jaoks?`
