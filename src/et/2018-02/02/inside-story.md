---
title:  Misjonilugu
date:   13/04/2018
---

### Hawaii pulm, 2. osa

Nüüdseks naeratav pruut tuli oma isa saatel rahva ette. Peigmees mängiskitarri ja laulis „Hawaii pulmalaulu“.

Issand andis mulle mõne mõtte, mida öelda, ning ma kuulutasinpruutpaari abielumeheks ja -naiseks.

Pärastpoole ütles peigmehe ema mulle midagi sellist, mis paneb mul siiamaani judinad mööda selgroogu alla jooksma.

„Arvan, et see ei olnud juhus,“ ütles ta. „Arvan, et asjade selline käik oliginii mõeldud. Vaadake oma särki.“

Heitsin pilgu enda seljas olevatele riietele. Kandsin teksapükse, tenniseid ja eresinist päevasärki. Särgi rinnataskule olid tikitud sõna „Hawaii“ja värviline vikerkaar. Olin selle päevasärgi ostnud mitu aastat tagasi omanaisega puhkuse ajal Hawaiil käies.

Nad panid mulle kaela lei, lillepärja, ja kõik nägi välja nii, nagu oleks minuosalus laulatusel olnud ette kavatsetud.Andsime vastabiellunutele pulmakingi: raamatu „Tee Kristuse juurde“.Abielupaar polnud seitsmenda päeva adventistidest midagi kuulnud.

Ma oleksin olnud õnnelik ka siis, kui lugu lõppenuks siinkohal. Kuid seeei lõppenud.

Kaks aastat hiljem elasin juba Texases ja sain ühel hingamispäeva varahommikul telefonikõne kauaaegselt kirjandusevangelistilt Colorados.

„Kas mäletad paari, kelle sa Kaljumägede Rahvuspargis laulatasid?“ küsis ta.

Ta ütles, et see abielupaar oli lugenud raamatut „Tee Kristuse juurde“ jajõudnud rohkema teada saamiseks välja adventkoguduseni. „Niisiis saatsime neile veel kirjandust,“ ütles ta. „Siis tahtsid nad piibliuurimisele tullaja ma olen õppinud nendega Piiblit viimased kuus kuud. Küllap teeb sindõnnelikuks teadmine, et täna ristitakse nad Seitsmenda Päeva AdventistideGreeley Kogudusse.“

Möödus veel kaks aastat. Tšempioni Akadeemia kutsus mind palvenädalat korraldama. Kui läksin pulti, et hingamispäevast jutlust alustada, näginkirjandusevangelisti, kes mulle varem kirjutanud oli, koos abielupaari jamudilasega uksest sisse astumas.

Teenistuse järel jutustasid nad mulle ülejäänud loo.

Pärast ristimist oli abielupaar kutsunud oma sõpru Greeley kogudusespeetavatele evangeelsetele koosolekutele ja kolm neist said ristitud. Lisaks sellele sai ristitud peigmehe ema ja ta töötas nüüd adventistide haiglas Hawaiil.

Ma polnud tahtnud tol päeval peatuda, et mitte vaielda valgetes rüüdesinimestega. Kuid Issand sai oma tunnistustöös kasutada mõningaid akadeemia õpilasi ja tegelast, kes kandis Hawaii kirjaga päevasärki.

_Benjie Leach on vabatahtlik koduteenuste kaplan Fort Worthis, Texases._