---
title:  Ameerika ja Baabülon
date:   02/06/2018
---

### Selle nädala õppeaine:
Ilm 13:1–12; 14:9–11; 16:2; 19:20; 20:4; Jr 51:6, 7, 53, 57; Ilm 18:1–4

> <p>Meelespeetav tekst:</p>
>„Ja sel ajal tõuseb Miikael, see suur vürst, kes seisab su rahva laste eest. Siis on kitsas aeg, millist ei ole olnud rahvaste algusest peale kuni selle ajani; aga sel ajal päästetakse su rahvas, kõik, keda leitakse olevat raamatusse kirjutatud“ (Tn 12:1).

Möödunud nädalal vaatasime „võltsitud kolmainsust“; Saatan (lohe) ning kaks maist võimu koos hakkavad taga kiusama Jumala rahvast.

Üht neist võimudest, merest tõusnud metsalist (Ilm 13:1–10), kujutatakse pantri, karu ja lõvi seguna (Ilm 13:2) – tegemist on otseselt Tn 7:4–6 võetud kujunditega. Kuuendal nädalal nägime, et Tn 7. peatükis – pärast Babüloonia (lõvi), Meedia-Pärsia (karu) ja Kreeka (panter) esiletulekut – tuli viimane maailmavõim, Rooma. See algas paganliku Roomana ja muutus siis paavstlikuks Roomaks, Tn 7:7, 8, 19–21, 23–25 kirjeldatud väikese sarve võimuks, mis kasvas otseselt välja neljandast metalisest. Nägime ka, et paljud paavstlikule Roomale iseloomulikud tunnused, mida kirjeldasid Tn 7. peatüki salmid, ilmnevad taas Ilm 13:1–10 räägitud merest tuleva metsalise juures. Seepärast on Piibli õpetlased näinud Roomat ühe peamise vastasena Ilm 13. peatüki lõpupäevade sündmuste käigus.

Kuid Rooma ei ole üksi. Kirjeldatakse veel üht võimu. Sellel nädalal pöörame tähelepanu peamiselt Ilm 13. peatükile ning seal kirjeldatud sündmustele ja võimudele ja küsime alatasa: Mida need sündmused tähendavad ja kuidas nendeks valmistuda?

_Selle nädala õppetükki õppides valmistud hingamispäevaks, 9. juuniks._
