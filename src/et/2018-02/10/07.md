---
title:  Toetav mõte
date:   08/06/2018
---

Saatana rünnak Jumala seaduse vastu on rünnak Jumala enda vastu – nii Tema autoriteedi kui ka Tema valitsuse vastu. Niisiis, lõpupäevade kriisis tipnevates sündmustes ründab Saatan neid, kes „hoiavad tallel Jumala käske“ (Ilm 12:17; 14:12), sest üksi nemad maa peal keelduvad andmast talle austust tema maapealsete asetäitjate kaudu. Võitlus, mida Saatan võitles Jumala vastu taevas kaua aega tagasi, jätkub siin maa peal, ning samamoodi nagu ta jäi kaotajaks taevas, jääb ta kaotajaks ka maa peal. „Suure võitluse algusest saadik on Saatana eesmärgiks olnud Jumala käskude kummutamine. Selle eesmärgi nimel alustas ta mässu Looja vastu. Siis, kui ta heideti taevast välja, jätkas ta võitlust maa peal. Tema püsivaks eesmärgiks on olnud inimeste petmine ja Jumala käsuõpetuse teotamine. Jumala käsuõpetust teotada on võimalik kas kogu käsuõpetuse äraheitmisega või ühe eeskirja kõrvaldamisega – tulemus on kokkuvõttes sama. See, kes eksib „ühe vastu“, näitab põlgust kogu käsuõpetuse vastu; tema mõju ja eeskuju soodustab üleastumist; ta saab „süüdlaseks kõigi vastu“ (Jk 2:10).“ – Ellen G. White, _Suur võitlus_, lk 582.

### Küsimused aruteluks:

`1. Rääkige klassis sündmustest maailmas ning sellest, mil viisil osutavad need meie uskumust mööda lõpupäevil veel juhtuma hakkavale. Millised sündmused peavad veel ilmnema? Kuidas õppida olema ärksad ajamärkide suhtes, vältides samas fanatismi, kuupäevade seadmist ning julgete ennustuste tegemist selle suhtes, mida Piibel ja Ellen White’i kirjutised ei ole otsesõnu õpetanud?`

`2. Mõtiskle veel kummardamise üle. Mida tähendab midagi/kedagi kummardada? Kuidas me midagi/kedagi kummardame?`

`3. Mõtle sellele, et Jumalal on ikka veel oma rahvast Baabülonis. Mida mõistame Baabüloni all, mis on ilmselgelt sümbol ja mitte sõna-sõnalt võetav? Mida õpetab see meile kohustusest jätkata oma sõnumi kuulutamist kaasinimestele, vaatamata sellele, millised on nende poliitilised ja/või religioossed tõekspidamised?`
