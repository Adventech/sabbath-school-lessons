---
title:  Seadus ja evangeelium
date:   05/04/2018
---

Seitsmenda päeva adventistidena ütleb juba meie nimi küllalt palju selle kohta, mille eest seisame. Mõiste seitsmes päev toob esiplaanile seitsmenda päeva hingamispäeva, mis näitab, et usume nii seda ühte käsku kui ka kõiki kümmet. Sõna adventist osutab, et usume Jeesuse teise tulekusse, tõesse, mis on olemas ainult selle tõttu, mida Kristus oma lepitussurmaga enda esimesel tulemisel tegi. Nii viitab meie nimi seitsmenda päeva adventistid käesoleva aja tõe tähtsatele ja lahutamatutele osadele: seadusele ja evangeeliumile.

**Kuidas osutavad järgmised kirjakohad tõsiasjale, et seos seaduse ja evangeeliumi vahel on väga tihe?**

`Jr 44:23`

`Rm 3:20–26`

`Rm 7:7`

Evangeelium on rõõmusõnum, rõõmusõnum sellest, et kuigi tegime Jumala seadusest üleastumisega pattu, siis uskudes sellesse, mida Kristus meie heaks ristil korda saatis, saame oma patud – Tema seadusest üleastumise – andeks. Meile on antud ka jõud sellele seadusele täielikult kuuletuda.

Pole ime, et lõpupäevade kontekstis, kui suur võitlus metsikuimalt raevutseb, iseloomustatakse Jumala rahvast väga eriliselt.

`Loe Ilm 14:12. Kuidas toob see kirjakoht esile seose seaduse ja evangeeliumi vahel?`

`Kuidas näidata seitsmenda päeva adventistidena, inimestena, kes usuvad Jumala seadusele kuuletumisse, kaasinimestele, et seadusele kuuletumine ei ole käsumeelsus, vaid kasvab loomulikuna välja armastusest Jumala vastu ja Tema päästetööst meie heaks? Kuidas sellised kirjakohad nagu 5Ms 11:1 ja 1Jh 5:3 seda mõtet toetavad?`