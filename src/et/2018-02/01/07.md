---
title:  Toetav mõte
date:   06/04/2018
---

Loe Ilm 12:9–12 ja Ellen G. White’i raamatust Patriarhid ja prohvetid peatükki „Miks lubati pattu?“, lk 33–43.

> <p></p>
> „Nii kaua, kui kõiki loodud olevusi ajendas kuulekusele armastus, valitses Jumala universumis täiuslik kooskõla. Taevased hulgad tundsid rõõmu Looja tahte täitmisest. Rõõmuga peegeldasid nad Tema au ja tõid talle ülistust. Nad armastasid Jumalat üle kõige ning üksteist usalduslikult ja omakasupüüdmatult. Taevast harmooniat ei rikkunud ükski ebakõla. Kuid siis toimus muutus. Esile astus keegi, kes tõlgendas vääriti vabadust, mille Jumal oli oma loodolevustele andnud. Patt sai alguse olevusest, kes oli Kristusest järgmisena kõige enam Jumala poolt austatud.“ – Ellen G. White, Patriarhid ja prohvetid, lk 35.

Pööra tähelepanu Ellen White’i sõnadele „ajendas kuulekusele armastus“. See tähendusrikas võimas fraas osutab tõsiasjale, et armastus ajendab lojaalsusele (lojaalsus = seadusi järgiv), truudusele. Abielus inimene, kes armastab oma abikaasat, väljendab seda armastust truudusega. See oli nii taevaste olevuste juures ning peaks nii olema ka meie ja Jumala vahelises suhtes.

**Küsimused aruteluks**

`1. Milline tõend Pühakirjas osutab Saatana reaalsusele ja veel enam tema osale suures võitluses? Kuidas aidata inimestel aru saada Saatana kui isiku olemasolust; et ta ei ole lihtsalt inimese südames oleva kurjuse sümbol?`

`2. Seitsmenda päeva adventistidena on meid õnnistatud piibellike tõdede tohutu tundmisega. Nii imeline, kui see ka on, miks ei piisa meie päästmiseks neist teadmistest? Mida enamat vajame intellektuaalsest teadmisest?`

`3. Mil viisil oled kogenud Jeesuse lähedust oma elus juba praegu? Kuidas aitavad need kogemused mis tahes hädaajal, millega sa silmitsi seisad?`

`4. Rääkige klassis veel mõistest „kuulekusele ajendav armastus“. Kuidas aitab see mõte meil paremini aru saada seaduse ja armu ning usu ja sõnakuulmise vahelisest suhtest? Mida õpetab see armastusele omase vabaduse kohta? Mil viisil saame praegugi väljendada „kuulekusele ajendavat armastust“?`