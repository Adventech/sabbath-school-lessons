---
title:  Kosmiline võitlus
date:   31/03/2018
---

### Selle nädala õppeaine
Hs 28:1, 2, 11–17; 1Ms 3:1–7; Ilm 12:1–17; Rm 8:31–39, Ilm 14:12.

> <p>Meelespeetav tekst</p>
> „Ja lohe vihastas naise peale ja läks sõdima nendega, kes olid jäänud üle naise soost, kes hoiavad tallel Jumala käske ning kellel on Jeesuse tunnistus“ (Ilm 12:17).

Kosmiline võitlus, mida vahel nimetatakse ka „suureks võitluseks“, on piibellik maailmakäsitus. See loob tausta, millel rullub lahti meie maailma – ja lausa kogu universumi – sündmusterida. Patt, kannatus, surm, riikide tõus ja langus, lõpuaja sündmused – kõik need tulevad esile kosmilise võitluse kontekstis.

Sellel nädalal vaatleme kaht olulist punkti, kus lahvatas vastuolu, mis sai mõistatuslikult alguse täiusliku olendi, Lutsiferi südames, kes tõi oma vastuhaku teiste täiuslike olevuste – Aadama ja Eeva – pattulangemise kaudu maa peale. Nimetatud kahest „pöördepunktist“, Lutsiferi ja seejärel meie esimeste esivanemate pattulangemisest algas suur võitlus, mis on sestsaati raevukalt kestnud. Igaüks meist on tegelane selles kosmilises draamas. 

Hea sõnum on, et ühel päeval võitlus lõppeb ning Kristus saavutab täieliku võidu Saatana üle. Ja veel parem sõnum on, et kuna Jeesus tegi ristil meie heaks kõik lõpuni, võib igaüks sellest võidust osa saada. Võidu juurde kuuluva osana kutsub Jumal meid nüüd uskuma ja olema sõnakuulelikud; praegu, kui ootame kõike seda, mida on tõotanud Jeesus, kelle tulemine on kindel.

_Selle nädala õppetükki õppides valmistud hingamispäevaks, 7. aprilliks._