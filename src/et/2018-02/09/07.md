---
title:  Toetav mõte
date:   01/06/2018
---

Peatugem veel mõttel, kuidas sekkus evolutsiooniteooria lõpuaja sündmuste konteksti, ja keskendugem eriti hingamispäeva osale. Üks põhjus, miks arenemisõpetuse rajaja Charles Darwin oma teooria kujundas, oli selles, et suurt võitlust mõistmata oli tal raske viia kurjust ja kannatusi vastavusse heatahtliku ja armastava Loojaga. Asjadest ekslikult arusaamise tõttu hakkas ta vastuseid otsima teisest suunast. Küll aga polnud see juhus, et 1800ndate keskelt ja teisest poolest alates, mil Darwin oma evolutsiooniteooriat kohendas ja ümber tegi, tõi Jumal esile liikumise, seitsmenda päeva adventistide koguduse, kes andis vastulöögi kõigele, mille eest Darwini teooria seisis. Vägagi huvitav on, et seitsmenda päeva adventistide kogudus, kelle kreatsionistlikud alused avalduvad juba nimes endas, hakkas kasvama ja laienema umbes samal ajal, kui seda tegi ka Darwini teooria.

Kes teab, kas siis, kui Darwin oleks lugenud ja uskunud neid ridu, mida Ellen G. White kirja pani, olnuks maailm säästetud ühest inimmõtte suurimast väärsammust sestpeale, kui levis geotsentritsismi ja spontaanse põlvkonna teooria: „Kuigi maad näris needus, oli loodus ikkagi inimese õpik. Nüüdsest peale ei esindanud see ainult headust; sest kõikjal oli kohal kurjus, mis moonutas maad ja merd ja õhku oma rüvetava puudutusega. Sinna, kuhu kord kirjutati üksnes Jumala iseloom, hea tundmine, kirjutati nüüd ka Saatana iseloom, kurja tundmine. Loodusest, mis nüüd tegi avalikuks hea ja kurja tundmise, pidi inimene jätkuvalt saama hoiatusi patu tagajärgede kohta.“ – _Kasvatus_ , lk 26.

Darwin töötas välja oma arenemisõpetuse spekulatsioonid, mis kõik põhinesid Jumala olemusest ja iseloomust ning meie pattulangenud maailmast valesti arusaamisel. Kahjuks muudavad tema teooria väited inimesi Saatana pettuste saagiks ja seda eriti lõpukriisides.

### Küsimused aruteluks:

`1. Miks hülgavad väga paljud kristlased seisukoha, et Saatan on konkreetselt olemas? Mida õpetab nende vaade selle kohta, kui ohtlik on hüljata Piibli selge õpetus?`

`2. Mida öelda inimesele, kel on olnud surmaeelne kogemus ja kelle sõnul näitab see kogemus talle, et pärast surma elame edasi?`

`3. Milliseid teisi põhjuseid suudad leida selle kohta, miks on need, kes usuvad evolutsiooniteooriat, palju vastuvõtlikumad lõpuaja pettustele?`
