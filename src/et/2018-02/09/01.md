---
title:  Lõpuaja pettused
date:   26/05/2018
---

### Selle nädala õppeaine:
Ilm 2:13, 24; 2Kr 11:13–15; Ps 146:4; 1Ms 1. ptk–2:3, Ilm 13:1–17.

> <p>Meelespeetav tekst:</p>
>„Suur lohe heideti välja, see muistne madu, keda hüütakse Kuradiks ja Saatanaks, kes eksitab kogu ilmamaad – ta heideti maa peale ja tema inglid heideti koos temaga“ (Ilm 12:9).

Veel taevas, enne oma väljaheitmist, tegutses Saatan ingleid pettes. „Lutsifer lahkus oma kohalt Jumala vahetus läheduses ja läks levitama rahulolematust inglite seas. Tema tegevust ümbritses salapära ning ta varjas mõnda aega oma tõelist eesmärki Jumala austamise katte taha. Vihjete abil, nagu sunniks Jumal peale tarbetuid kitsendusi, püüdis ta äratada rahulolematust seaduste suhtes, mis juhtisid taevaseid olevusi.“ – Ellen G. White, _Suur võitlus_, lk 495.

Eedenis maskeeris ta end maoks ja kasutas Eeva suhtes kavalust. Ajaloo jooksul kuni tänase päevani ning isegi tuhandeaastase ajastu lõppedes kasutab ta oma eesmärkide saavutamiseks pettust (Ilm 20:8).

Kahjuks on ta palju nutikam, palju võimsam ja riukalikum kui keegi meist, mistõttu tuleb meil klammerduda Jeesuse ja Tema Sõna külge selleks, et kaitsta ennast tema peibutiste eest. „Aga teie, kes hoidsite Issanda, oma Jumala poole, olete tänapäeval kõik elus“ (5Ms 4:4). Siin esitatud põhimõte osutub tõepoolest õigeks ka täna.

Sellel nädalal vaatleme mõningaid kuradi tõhusamaid pettusi ja seda, kuidas saame nende eest kaitstud olla.

_Selle nädala õppetükki õppides valmistud hingamispäevaks, 2. juuniks._
