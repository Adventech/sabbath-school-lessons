---
title:  Kaks suurt eksiõpetust
date:   28/05/2018
---

***Loe järgmised kirjakohad. Mida räägivad need Saatana väest petta?***

`2Kr 11:13–15`

`2Ts 2:9, 10`

`Ilm 12:9`

`Ilm 20:10`

Nagu varasemas õppetükis märkisime, on Jeesus hoiatanud oma järelkäijaid lõpuaja pettuste eest. Nende hulgas hoiatas Ta eriti valekristuste ja valeprohvetite esiletuleku ees, kes „eksitavad paljusid“ (Mt 24:5).

Valekristused ja valeprohvetid pole aga ainus lõpuaja pettus, millest teadlik olla. Meie vaenlasel on suures võitluses palju nükkeid, mis on mõeldud petma kõiki, keda petta saab. Kristlastena peame olema neist nüketest teadlikud, kuid teadmisi saame ainult Piiblit tundes ja selle õpetustele kuuletudes.

Ellen G. White selgitab kahte suurt eksiõpetust: „Kahe suure eksiõpetuse kaudu, milleks on hinge surematus ja pühapäevale omistatud pühadus, petab Saatan inimesi. Kui esimene neist paneb aluse spiritismile, siis viimane loob vendluse rooma-katoliku kirikuga. Ühendriikide protestandid ulatavad esimestena käed üle kuristiku, et haarata kinni spiritismi käest; nad täidavad ka selle sügaviku, mis asub protestantismi ja rooma-katoliku kiriku vahel, ning selle kolmekordse ühenduse mõjul hakkab see maa katoliku kiriku jälgedes tallama jalge alla südametunnistuse vabadust.“ – _Suur võitlus_, lk 588.

Meie jaoks on vägagi hämmastav, et hoolimata paljudest aastatest, mis jäävad Ellen G. White’i sõnade kirjapaneku ja meie aja vahele, näeme, kuidas need „kaks suurt eksiõpetust“ kristlikus maailmas jätkuvalt laialt levivad.

Miks on Piibli tõdede tundmine ja tahtlikkus neile tõdedele kuuletuda võimsaim relv kuradi pettuste vastu, eriti lõpuajal?
