---
title:  Meie Issanda Jeesuse tagasitulek
date:   23/06/2018
---

### Selle nädala õppeaine:
Js 13:6, 9; Mt 24:30, 31; Tn 2:34, 35, 2Tm 4:6–8, 2Ts 1:7–10

> <p>Meelespeetav tekst:</p>
> „Sest otsekui välk sähvatab idast ja paistab läände, nõnda on Inimese Poja tulemine“ (Mt 24:27).

Poeet T. S. Eliot alustas üht oma luuletust reaga: „Mu alguses on mu lõpp.“ Hästi kokkusurutud väljendusviis, kuid neis sõnus on võimas tõde. Algustes on olemas lõpud. Näeme, et seda kajastab ka meie nimi, seitsmenda päeva adventistid, mis sisaldab kaht põhilist piibellikku õpetust: „Seitsmes päev“ osutab kümnes käsus olevale hingamispäevale, iganädalasele meeldetuletusele kuue päevaga Maale elu loomisest, ning „adventistid“ osutab Jeesuse teisele tulemisele, mille puhul täituvad kõik Pühakirja lootused ja tõotused, sealhulgas igavese elu tõotus.

Ükskõik, kui palju aega kulub maailma loomisest (meie algus) Jeesuse teise tulekuni (meie lõpp või vähemalt selle patuse eksistentsi lõpp), on need seotud. Jumal, kes meid lõi (Jh 1:1–3), on sama Jumal, kes tuleb tagasi, äkitselt, „ühe silmapilguga, viimse pasuna hüüdes“ (1Kr 15:52), et tuua meile lõplik pääsemine. Oma alguses leiame tõepoolest oma lõpu.

Sellel nädalal räägime kõige viimasest lõpusündmusest, vähemalt ses mõttes, mis puudutab meie praegust maailmakorda: Issanda Jeesuse teisest tulekust.

_Selle nädala õppetükki õppides valmistud hingamispäevaks, 30. juuniks._
