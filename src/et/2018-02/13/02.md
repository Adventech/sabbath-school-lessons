---
title:  Issanda päev
date:   24/06/2018
---

Ükskõik, kui väga kaldume mõtlema Jeesuse teisest tulekust kui üksnes Uue Testamendi õpetusest, ei ole see nii. Muidugi saime alles pärast Jeesuse esimest tulemist, pärast Tema surma, ülestõusmist ja taevasseminekut täielikuma ja rikkalikuma selgituse teist tulemist ümbritseva tõe kohta. Kuid nii, nagu palju muugagi Uues Testamendis, on Vanas Testamendis olemas vihjed ja peegeldused selle ülitähtsa tõe kohta juba ammu enne, kui vastavad sündmused toimuvad. Õpetades Jeesuse teist tulekut, ei teinud Uue Testamendi kirjutajad teatavaks uut tõde; küll aga avardasid nad suuresti tõde, mida Piiblis juba ilmutatud oli. Alles nüüd, ristilöödud ja ülestõusnud Päästja valguses, on teise tuleku tõotust võimalik palju täielikumalt mõista ja hinnata.

`Loe järgmisi salme. Mida õpetavad need meile Jeesuse teisest tulekust? Js 13:6, 9; Sk 14:9; Tn 12:1.`

Kahtlemata käib „Issanda päevaga“ koos hävingu, häda ja segaduse päev hukkujaile. Kuid Jumala rahva jaoks on see pääsemise päev; nende jaoks, kes „leitakse olevat raamatusse kirjutatud“ (vaata ka Fl 4:3; Ilm 3:5; 13:8). See teema – „Issanda päev“ on kohtumõistmise aeg õelatele, kuid aeg, mil Jumalale ustavaid kaitstakse ja kus nad saavad tasu – on pärit Vanast Testamendist. Näiteks, kuigi mõnelgi tuleb silmitsi sesita „Issanda tulise vihaga“, leiavad need, kes panevad tähele kutset „otsida õigust“ ja „otsida alandlikkust“, „varju Issanda vihapäeval“ (Sf 2:1–3).

`Loe Mt 24:30, 31. Mismoodi näitavad need salmid Jeesuse teisel tulekul ilmnevat kaht poolt: hukkujad ja päästetud?`

Sedamööda, kuidas viimased sündmused avanevad, muutub aina ilmsemaks, kummal poolel oleme. Milliseid valikuid saame teha ja peame tegema praegu, et tagada õigel poolel olemine?
