---
title:  Taevapilvedel
date:   27/06/2018
---

Ükskõik, kui kesksel kohal ja kui oluline on Kristuse teine tulek, ei pea – Piiblis öeldu kohaselt – kõik kristlased seda sündmust tegelikuks, Jeesuse isikuliseks tagasitulekuks. Osa näiteks väidab, et Jeesuse teine tulek toimub siis, kui Tema Vaim avaldub Ta maapealses koguduses, mitte et Kristus ise maa peale tagasi tuleks. Seega teostub Kristuse teine tulek nende meelest siis, kui kristluse moraalipõhimõtted paistavad silma Tema rahvast.

Võime aga olla väga tänulikud, et see õpetus on vale. Juhul, kui see oleks tõde, siis millist pikaaegset lootust saaks meil tegelikult olla?

**Loe järgmisi salme Uuest Testamendist Jeesuse teise tuleku kohta. Mida need Kristuse tagasituleku olemusest räägivad?**

`Mt 24:30`

`1Ts 4:16`

`Mt 26:64`

`Ilm 1:7`

`2Ts 1:7–10`

„Taevalaotus näib avanevat ja sulguvat. Auhiilgus Jumala troonilt sähvab sellest läbi. Mäed vappuvad nagu pilliroog tuules ja lõhenevad kaljupangad paiskuvad laiali. Kostab läheneva tormi mühinat. Meri mässab ja torm raevutseb, nii nagu möirgaksid deemonid oma hävitustööl. Maapind kerkib ja vajub nagu merelained. Maa lõhkeb. Selle alused näivad kokku langevat. Mäeahelikud värisevad. Asustatud saared kaovad. Vihased lained neelavad enda alla sadamalinnu, mis on muutunud kurjuse poolest Soodoma sarnasteks. Suurt Baabüloni tuletatakse meelde Jumala ees, „et Jumal annaks temale oma raevuviina karika“.“ – Ellen G. White, _Suur võitlus_, lk 637.

Jeesuse tagasitulek on nii tohutu sündmus, et see viib sõna otseses mõttes meile tuntud maailma lõpule. Kui see toimub, tunnevad seda kõik. See, mida Jeesus meie heaks oma esimese tulekuga tegi, saab täielikult ilmsiks teisel tulekul.

**Kuidas peaks Jeesuse teise tuleku tõelisuse tajumine mõjutama seda, mismoodi praegu elame? Kuidas peaks see aitama meeles hoida, mis on elus kõige tähtsam?**
