---
title:  Toetav mõte
date:   29/06/2018
---

Jeesuse teine tulek ei ole epiloog, lisa või järelsõna inimese patu ja kannatuste kurvale loole pattulangenud maailmas. Teine tulek on hoopis võimas tulipunkt, kristliku usu suur lootus. Mis saaks meist ilma selleta? Inimkonna lugu jätkub, üks närune vaatepilt teise järel, tragöödia tragöödia otsa, kuni kõik lõpeb vaid surmas. Ilma selle lootuseta, mida Kristuse tulek meile pakub, on elu selline, nagu William Shakespeare kirjutas: „Nõdrameelse vestetud luulelugu, täis heli ja raevu, mis midagi ei tähenda.“ Ja ikkagi on meil lootus, sest Jumala Sõna kinnitab meile seda ikka ja jälle. Meil on lootus, sest Jeesus lunastas meid oma elu hinnaga (Mk 10:45) ning Ta tuleb tõepoolest tagasi, et võtta endaga need, kelle eest Ta maksis. Taevatähed ei räägi meile teisest tulekust. Puudel siristavad linnud ei kuuluta seda. Iseenesest võivad tähed ja linnud osutada millelegi heale, millelegi lootustandvale, reaalsusele endale. Kuid need ei õpeta meile, et ühel päeval, kui Jeesus tuleb tagasi, „pasun hüüab ja surnud äratatakse üles kadumatutena, ning meid muudetakse“ (1Kr 15:52). Need ei õpeta meile, et ühel päeval vaatame üles ja näeme „Inimese Poja istuvat Väe paremal käel ja tulevat taeva pilvedega“ (Mk 14:62). Teame kõike seda sellepärast, et Jumala Sõnas on meile sellest räägitud, ning me usaldame seda, mida Sõna meile lubab.

### Küsimused aruteluks:

`1. Mõtle sellele, mida tähendaks, kui Jeesuse teine tulek ei oleks päriselt midagi muud kui see, mida paljud selle usuvad olevat: kristlike põhimõtete täielik avaldumine Kristuse järelkäija elus. Ükskõik, kui imeline selline väljavaade oleks, miks jätab see lõpuks meid siiski lootuseta?`

`2. Miks on tänapäeval populaarne idee, et universum kerkis esile eimillestki, väga rumal mõte? Miks inimesed sellist ettekujutust soosivad ja miks nii mõnigi sellesse usub? Miks on uskumine igavesti eksisteerivasse Jumalasse, kes lõi kõik, hoopis palju loogilisem ja arukam selgitus universumi kohta?`

`3. Räägi oma klassis sellest, mida sa leidsid siinses elus nii olulise olevat, et ohverdaksid lootuse igavikule, hoidmaks seda praegu endale. Mida saate üksteise nimekirjades olevast õppida? Juhul, kui midagi pole kirja pandud, kuidas siis tagada, et miski meie elus ei hoiaks meid päriselt päästest eemal, nagu saab olema lugu paljude inimestega?`
