---
title:  Toetav mõte
date:   20/04/2018
---

> <p></p>
> „Ilmutusraamatus on kujutatud sügavaid Jumala tõsiasju. Juba nendele inspireeritud lehekülgedele pandud pealkiri „Ilmutus“ kõneleb vastu väitele, et see on kinnipitseeritud raamat. „Ilmutus“ tähendab, et midagi on ilmutatud. Issand ise ilmutas oma sulasele selles raamatus sisalduvaid saladusi ning Tema eesmärk on, et need saladused oleksid avatud uurimiseks kõikidele. Selle raamatu tõed on adresseeritud neile, kes elavad selle maailma ajaloo viimseil päevil, just niisamuti nagu neilegi, kes elasid Johannese ajal. Mõned nendes prohvetikuulutustes kirjeldatud sündmustest on möödas, mõned toimuvad praegu; mõned toovad silme ette suure võitluse lõpu pimeduse jõudude ja taeva Vürsti vahel, mõned ilmutavad lunastatute võidutsemist ja rõõme uueksloodud maal.“ – Ellen G. White, Apostlite teod, lk 584.

Kirjakohad, mida sellel nädalal vaatlesime, nii Ilmutusraamatu algusest kui ka lõpust, näitavad küll väga hästi, kui palju räägib see raamat Jeesusest. Koos kõikide viidetega Vana Testamendi ajaloolistele sündmustele õpetab Ilmutusraamat meid lähemalt tundma Issandat Jeesust. Vaata ka Ilm 3:14; 5:5, 6; 7:14; 19:11–16 – Ilmutusraamatus on Tema kohta palju kirjakohti. Kui need salmid kokku koondame, saame võimsa pildi Jeesusest ja sellest, mida Ta peaks tähendama meile, kes väidame end olevat Tema järelkäijad.

**Küsimused aruteluks**

`1. Mida tähendab meie jaoks tõsiasi, et Uus Testament viitab pidevalt Vanale Testamendile? Mida peaks see rääkima meile Pühakirja kesksest kohast meie usus ja sellest, kui tõsiselt tuleb meil Jumala Sõna võtta? Kuidas kaitseme ennast ükskõik missuguste katsete eest vähendada Pühakirja autoriteetsust nii isiklikus kui ka koguduse elus?`

`2. Lehitse Ilmutusraamatut ja nopi välja nii palju kirjakohti, kui saad, mis räägivad eelkõige Jeesusest. Loe need kirjakohad klassis kõva häälega ette. Mida ilmutavad need sulle veel meie Issanda olemuse, töö, jõu ja iseloomu kohta? Millise julgustuse saad neis kirjakohtades ilmutatust?`

`3. Kuidas õppida siinses surmamaailmas leidma lootust ja lohutust surmast ülestõusmise tõotuses?`