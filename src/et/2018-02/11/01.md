---
title:  Jumala pitser või metsalise märk?
date:   09/06/2018
---

### Selle nädala õppeaine:
1Ms 17:9–11; 2Ms 31:13, 17; Ilm 13.17; Ef 1:13, 14; Hb 4:9, 10

> <p>Meelespeetav tekst:</p>
> „Suured ja imelised on sinu teod, Issand Jumal, Kõigeväeline! Õiged ja tõelised on sinu teed, sa paganate kuningas!“ (Ilm 15:3).

Moosese ja Talle laul algab sõnadega, mis on selle nädala meelespeetavaks tekstiks. Seda laulu laulavad need, „kes olid võitnud metsalise ning ta kuju ja ta nime arvu“, siis kui nad seisavad klaasmere ääres (Ilm 15:2). Kuidas saame meie olla nende hulgas?

Üks kõnekaim märk, mis tähistab Jumala õiget lõpuaja rahvast, on see, et nad kuulutavad kolme ingli kuulutust, mis hoiatab metsalise märgi vastuvõtmise eest. Kuigi kogu Piiblis pole tõsisemat hoiatust, on aastate pikku välja käidud palju vassivaid mõttekäike selle kohta, milline see märk on: triipkood laubal, krediitkaardi number või mõni biomeetriline isikutuvastus.

Meid ei peaks üllatama Baabülonis vohavad segased ideed. Lõpuks ju tähendabki Baabülon „segadust“. Kuid Jumala ülejäänud rahval on vaja sellest teemast selgelt aru saada, et anda mõjusalt edasi kolme ingli kuulutust. Sellel nädalal püüame paremini aru saada, mis on metsalise märk ja kuidas sellest hoiduda – hoiduda sellega, et võtame omaks Jumala pitseri.

_Selle nädala õppetükki õppides valmistud hingamispäevaks, 16. juuniks._
