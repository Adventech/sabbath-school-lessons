---
title:  Toetav mõte
date:   15/06/2018
---

„Just niipea, kui Jumala rahvas saab pitseri laubale – tegu ei ole mingi pitseri või märgiga, mida näha on, vaid tõele kindlaks jäämisega; kõigutamatu meelsusega nii intellektuaalselt kui ka vaimulikult – just niipea, kui Jumala rahvas saab pitseri ja valmistatakse ette raputamiseks, see ka tuleb. Tõesti, see on juba alanud; Jumala kohus käib nüüd üle maa…, et võiksime teada, mis tuleb.“ – Ellen G. White, _The Faith I Live By_, lk 285.

„Hingamispäev saab ustavuse katsekiviks, sest see on tõepunkt, millele eriti vihaselt vastu vaieldakse. Siis, kui inimesed seatakse viimase läbikatsumise ette, tõmmatakse piir nende vahele, kes teenivad Jumalat ja kes mitte. Nii nagu vale-hingamispäeva pidamine, kuulekuse avaldusena riigiseadusele, kuid vastuolus Jumala neljanda käsuga, on truudusemärgiks Jumala-vastasele võimule, nii on õige hingamispäeva pühitsemine, kuulekuses Jumala käsule, ustavuse tõendiks Loojale. Sel ajal, kui ühed, näidates oma alistumist maistele võimudele, võtavad vastu metsalise märgi, võtavad teised, kes valivad ustavuse jumalikule autoriteedile, vastu Jumala pitseri.“ – Ellen G. White, _Suur võitlus_, lk 605.

### Küsimused aruteluks:

`1. Mil viisil saame avaldada kaasinimestele tõde metsalise märgist ja Jumala pitserist ilma ebavajalikku võitlust tekitamata? Näiteks, miks tuleb meil rõhutada tõsiasja, et kellelgi ei ole praegu metsalise märki?`

`2. Kuidas on omavahel seotud hingamispäev ja Püha Vaimuga pitseerimine?`

`3. Mõtiskle pitseri tähenduse üle „jääda tõele kindlaks; seda nii intellektuaalselt kui ka vaimulikult“. Mida see tähendab?`

`4. Arutlege, mis iseloomustab vaimulikku Baabüloni, selle väärtushinnanguid ja meetodeid. Mille poolest erinevad need Jumala riigi väärtushinnangutest? Kuidas võib osa Baabüloni väärtushinnanguid olla hiilinud meie kogudusse juba praegu? Kuidas õppida ära tundma, mis need on, ja kuidas püüda nendega kristlikus meelsuses tegeleda, nii et meie tegevusest kajaksid vastu Jumala riigi väärtushinnangud?`
