---
title: Toetav Mõte
date: 28/11/2025
---

Loe Ellen G. White’i raamatust „Suur võitlus“ peatükki „Võitlus on lõppenud“, orig lk 672–678.

„Oleme igaveseks päästetud, kui astume väravast linna sisse. Siis on võimalus juubeldada, et oleme päästetud, igavesti päästetud. Aga sinnamaani peame tähele panema apostli korraldust „... kartkem siis, kuni tõotus saada tema hingamisse on veel jõus, et keegi teie seast ei leita maha jäänud olevat“ [Hb 4:1]. Iisraeli lapsi ei viinud tõotatud maa viinamägedele ja oliivisaludesse Kaanani kohta teadmiste omamine, Kaanani kohta laulude laulmine, Kaananisse mineku väljavaate üle rõõmustamine. Nad said selle tõeliselt enda omaks teha ainult maa enda valdusse võtmisega, tingimuste täitmisega, sellega, et rakendasid ellu usu Jumalasse ja võtsid endale mõelduna omaks Tema tõotused.“ – Ellen G. White, „The Youth’s Instructor“, February 17, 1898.

„Piiblis nimetatakse päästetute pärandit „maaks“ (Hb 11:14–16). Sellel maal viib taevane Karjane oma karja elavate vete allikaile. Elupuu annab oma vilja igas kuus ja puu lehed on rahvastele terviseks. Seal on igavesti voolavad jõed, selged kui kristall. Nende kallastel kohisevad puud heidavad varje teeradadele, mis on valmistatud Issanda lunastatutele. Avarad tasandikud vahelduvad kenade küngastega ja Jumala mäed sirutavad kõrgusse oma ülevaid tippe. Neil rahulikel tasandikel ja voolavate jõgede kallastel leiab nii kaua ränduritena ekselnud Jumala rahvas endale kodu.“ – Ellen G. White, „Suur võitlus“, orig lk 675.

**Küsimused aruteluks:**

`1. Mõtle tõotatud maast kui ülirohke elu sümbolist, mida Kristus oma jüngritele Jh 10:10 pakkus. Kuidas kujutavad ülirohkel maal elamise hüved päästmise õnnistusi?`

`2. Kuidas on omavahel seotud mõne maa kodanikuks olemine ja teatud eluviisi järgi elamine? Kuidas üks mõjutab teist? Too esile midagi sellest, mida tähendab olla Jumala riigi kodanik?`

`3. Inimestena pettume alalõpmata kaasinimeste antud lubadustes ja mõnikord ka omaenda lubadustes. Miks saad usaldada Jumala tõotusi?`

`4. Kuidas saame teha uue maa kohta antud tõotuse päriselt ja konkreetselt oma tuleviku osaks juba praegu?`

`Mõtted`

---

  
Annetus >> kohalik kogudus [toeta.advent.ee](https://toeta.advent.ee/)  
  
Päikeseloojang 15.33
