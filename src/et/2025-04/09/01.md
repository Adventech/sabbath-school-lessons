---
title: Tõotuste pärijad, lootusrikkad vangid
date: 22/11/2025
---

### Selle nädala õppeaine

1Ms 3:17–24; 5Ms 6:3; Jos 13:1–7; Hb 12:28; 3Ms 25:1–5, 8–13; Hs 37:14, 25.

> <p>Juhtsalm</p>
> Meelespeetav salm: „Pöörduge tagasi turvapaika, lootusrikkad vangid, sest ma kuulutan täna: Ma tahan sulle kahekordselt tasuda!“ (Sk 9:12)

Joosua raamatu 13.–21. peatükis on pikalt loetletud piirimärke, mis määravad kindlaks Iisraeli suguharudele eraldatud maavalduste piirjooned. Tänapäeva lugeja jaoks võivad need loetelud näida ebaolulised, ent need põhinevad teoloogilisel arusaamal tõotatud maast, mis on oluline ka meie jaoks tänapäeval. Niisuguse konkreetse ülestähenduse abil tahtis Jumal iisraellastele õpetada, et see maa ei olnud unistus. Seda tõotati neile väga käegakatsutaval, mõõdetaval kujul. Ent neil tuli tõotuse järgi tegutsedes tõotus ellu viia.

Jah, Jumal kavatses anda rahvale pärisosaks maa; see pidi olema kingitus, nende isadele antud tõotuse täitumine. „Vaata, mina annan selle maa teile ette: minge ja pärige maa, mille Issand on vandega tõotanud anda teie vanemaile, Aabrahamile, Iisakile ja Jaakobile, neile ja nende järglastele pärast neid!“ (5Ms 1:8) Samas oli neil ka oma osa täita.

Sellel nädalal vaatleme mõningaid tõotatud maaga seotud teoloogilisi arusaamu ning vaimulikku tähendust nende jaoks, kes taotlevad kõiki Jeesuses leiduvaid tõotusi.

`Mõtted`

_Selle nädala õppetükki õppides valmistud hingamispäevaks, 29. novembriks._
