---
title: Toetav Mõte
date: 19/12/2025
---

Loe Ellen G. White’i raamatust „Patriarhid ja prohvetid“ peatükki „Joosua viimased sõnad“, orig lk 521, 522.

„Saatan petab paljusid usutavalt kõlava väitega, et Jumal armastab oma rahvast niivõrd, et Ta sallib ka nende patte. Saatan seletab, et ehkki Jumala Sõnas esitatud hoiatused teenivad osalt teatud eesmärki Tema moraalisüsteemis, ei viida neid iialgi sõnasõnaliselt täide. Kuid Jumal on oma käitumises loodolevustega alati järginud õiguse põhimõtteid, paljastades patu sellisena, nagu see tõeliselt on – näidates, kui kindlalt viib see viletsusse ja surma. Pattu ei ole iialgi tingimusteta andestatud ja seda ei tehta ka iial. Selline andestamine väljendaks loobumist õigluse põhimõtetest, mis on Jumala valitsemise aluseks. See täidaks langemata universumi õudusega. Jumal on ustavalt teatavaks teinud patu tagajärjed ja kui Tema hoiatused ei peaks paika, siis kuidas teaksime kindlalt, et Tema tõotused täituvad? Niinimetatud heatahtlikkus, mis heidab kõrvale õigluse, ei ole heatahtlikkus, vaid nõrkus.

Jumal on Eluandja. Algusest peale olid kõik Tema seadused suunatud elu heaks. Ent patt purustas Jumalast sisseseatud maailmakorra ja põhjustas vastuolusid. Nii kaua, kuni eksisteerib patt, on vältimatud ka kannatused ja surm. Ainult seetõttu, et Lunastaja on kandnud meie eest patu needuse, võib inimene loota pääsemisele patu kohutavatest tagajärgedest.“ – Ellen G. White, „Patriarhid ja prohvetid“, orig lk 522.

**Küsimused aruteluks:**

`1. Heida uuesti pilk Jumala ustavuse tõenditele oma elus. Mida saad esile tõsta? Samas, kuidas vastad sellele, kui kõik ei lähe nii, nagu oled lootnud või palunud, või kui palved tõotuste täitmise pärast võetakse vastu vaikusega?`

`2. Arutlege Jumala viha kui piibelliku õpetuse üle. Kuidas esitaksid sina Issanda viha heade sõnumite osana?`

`3. Millised põhimõtteid kogud selle nädala õppetükist seoses enda sidumisega mitteusklikega? Kuidas hoida tasakaalus põhimõttelised selged piirid ning üleskutse seltsida inimestega selleks, et neid teenida ja nende heaolu silmas pidada?`

`4. Mis takistab sul klammerdumast Issanda külge kogu südamest?`

`Mõtted`

---

  
Annetus >> Eesti liidu misjonifond [toeta.advent.ee](https://toeta.advent.ee/)  
  
Päikeseloojang 15.22
