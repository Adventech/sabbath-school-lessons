---
title: Märk murest
date: 15/12/2025
---

Selle tekstilõigu (Jos 21:43–45) imeline järeldus sisaldab kuulekuses täidetud tingimusi. Edu ei tohi kunagi võtta iseenesestmõistetavana; see on alati seotud Jumala Sõnale kuuletumisega. Nii on maa jaotamine küll märk Jumala ustavusest Iisraeli suhtes (Ne 9:8), kuid lisaks paneb see aluse Iisraeli suhtumisest lähtuvale avatud tulevikuarengule. Kas Iisrael saab hakkama saavutatu kindlustamisega?

`Loe Jos 23:1–5. Millised on põhilised tulipunktid Joosua sissejuhatuses?`

Joosua kõne on suunatud vanalt ja elatanud kõnelejalt (seda rõhutatakse kahel korral) kuulajaskonnale, kel tuleb edasi viia nende kätte Jumalast usaldatud ülesanne. Joosua kirjeldab, kuidas maa vallutamine sai võimalikuks: Issand võitles rahva eest. Isegi siis, kui iisraellased olid pärast Egiptusest väljaminekut truuduseta ja uskmatud ning nad kaasati sõjapidamisse, õnnestus maa omandamine Jumala sekkumise tõttu, mitte nende sõjajõu tõttu.

Jumal on andnud Iisraelile vaenlastest rahu, ent jäänud on veel rahvaid, kelle käest on vaja maa endale saada. Võit ei ole Iisraeli jaoks mitte juba täitunud ja muutmatu tegelikkus, vaid alati olemas olev võimalus, kui toetutakse pidevalt Jumala ustavale abile.

`Mille poolest sarnanevad omavahel see, kuidas iisraellased Joosua juhtimisel Kaanani vallutasid, ja see, kuidas tänapäeva kristlased saavad elada võidukat usuelu? Loe Jos 23:10; Kl 2:15; 2Kr 10:3–5; Ef 6:11–18.`

Iisraellased ei saanud panna võite oma tugevuse ja strateegia arvele. Samamoodi annab Jeesuse Kristuse ohver ja ülestõusmine vaimuliku võidu patu ja kiusatuste üle, ent Jumala praegune rahvas peab pidevalt toetuma Püha Vaimu pakutavale vaimuvarale, et elada võidukat elu.

`Meie silme ees on nii palju imelisi tõotusi. Miks leiame siiski, et on väga kerge pattu teha?`

`Mõtted`
