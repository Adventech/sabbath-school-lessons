---
title: Jumal on ustav!
date: 13/12/2025
---

### Selle nädala õppeaine

Jos 21:43–45; 2Tm 2:11–13; Jos 23. ptk; Ilm 14:10, 19; 5Ms 6:5.

> <p>Juhtsalm</p>
> Meelespeetav salm: „Ainsatki sõna ei langenud tühja kõigist neist headest sõnadest, mis Issand oli rääkinud Iisraeli soole, vaid kõik läks täide“ (Jos 21:45).

Kui John F. Kennedy oma ametissepühitsemisel, 20. jaanuaril 1961. aastal, rahva poole pöördus, koosnes ta kõne ainult 1366 sõnast, ent see jättis Ameerika mällu kustumatu jälje. Ta julgustas oma riiki pöörama tähelepanu eesõiguste asemel kohustustele, kui ütles: „Olgu hea südametunnistus meie ainus kindel tasu ning ajalugu meie tegude lõplik hindaja – astugem niiviisi edasi juhtima maad, mida armastame, paludes Jumala õnnistust ja Tema abi, kuid teades, et selle maa peal peab Jumala töö olema tõesti meie oma.“

Kui Iisraeli vananev juht Joosua tajus, et ta ligineb oma elu lõpule, otsustas ta kõnetada rahva juhte ja iisraellasi (Jos 23. ja 24. ptk). Jos 23. peatüki tähelepanu on rohkem tulevikul ja sellel, _kuidas_ kummardada Jumalat – ning üksnes Jumalat. Oma raamatu 24. peatükis esitab Joosua ülevaate Jumala ustavatest tegudest minevikus. Tema eesmärk on innustada rahvast langetama otsust küsimuses, _kes_ väärib ainsana kummardamist – Jahve.

Sellel nädalal uurime koos Joosua esimest kõnet, milles ta vaatab tagasi Iisraeli võitudele, ent samal ajal visandab Iisraeli edasise edu tee.

`Mõtted`

_Selle nädala õppetükki õppides valmistud hingamispäevaks, 20. detsembriks._
