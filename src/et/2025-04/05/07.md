---
title: Toetav Mõte
date: 31/10/2025
---

Loe Ellen G. White’i raamatust „Patriarhid ja prohvetid“ peatükki „Jeeriko vallutamine“, orig lk 491–493.

Nagu Piibli puhul üldse, nii on väga oluline tunda kaasteksti ja tausta. Nagu näinud oleme, on kaananlaste vastu peetud sõdade puhul tähtis mõista kosmilist konflikti ja Jumala kui kohtumõistja motiivi.

„Jumal on aeglase vihaga. Ta andis õelatele rahvastele katseaja, et nad võiksid tuttavaks saada Temaga ja Ta iseloomuga. Neile antud valguse kohaselt sai neile hukatuseks valgusest keeldumine ja iseoma teede valimine Jumala teede asemel. Jumal ütles põhjuse, miks Ta kohe kaananlastelt maad ära ei võtnud. Emorlaste patusüü polnud täielik. Oma patusüü tõttu tõid nad ennast samm-sammult lähemale punktile, kus Jumala kannatlikkust ei saanud enam kasutada ja nad tuli kõrvaldada. Niipea, kui sinnamaani jõuti ja nende patusüü täitus, ei hilinenud Jumala kättemaks. Kõikidel rahvastel oli katseaeg. Need, kes tühistasid enda jaoks Jumala seaduse, liikusid kurjuse ühelt astmelt teisele. Lapsed pärisid oma vanemate mässulise meelsuse ja muutusid isadest hullemaks enne, kui Jumala viha neid tabas. Karistus ei olnud edasilükkamise pärast väiksem.“ – „Piibli kommentaarid, SPA poolt välja antud“, Ellen G. White’i märked, 2. kd, lk 1005.

**Küsimused aruteluks:**

`1. Arutlege, mis mõjud on sellel, et Jumal on meie kohtunik ja ühtlasi universumi ülemkohtunik. Mida sa arvad, mille poolest paneb Jumala kohtunikuroll aluse nii evangeeliumile kui ka meie päästmisele?`

`2. Kuidas võimaldab kaananlaste juhtum meil paremini näha Jumala kannatlikkust ja õiglust? Kuidas peegeldame Jumala armastust selles, mismoodi käitume kaasinimestega?`

`3. Mõtle tahtevabaduse põhjapanevale olemusele. Miks austab Jumal sinu arvates meie valikuvabadust? Kuidas on armastus ja valikuvabadus omavahel seotud?`

`4. Vanas Testamendis on palju lugusid sõjast ja võitlusest, ent viimaks tõuseb esile rahunägemus. Millist osa peavad kristlased oma ümbruskonnas täitma rahu loomisel?`

`Mõtted`

---
  
Annetus >> kohalik kogudus [toeta.advent.ee](https://toeta.advent.ee/)  
  
Päikeseloojang 16.29
