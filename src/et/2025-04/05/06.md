---
title: Rahuvürst
date: 30/10/2025
---

`Kuidas kirjeldavad järgmised tekstid meile tulevikku, mida Jumal on oma rahva jaoks ette näinud? Js 9:5; Js 11:1–5; Js 60:17; Ho 2:20; Mi 4:3.`

Käesoleva nädala õppetüki põhitähelepanu on olnud Vana Testamendi sõdadel, mis toimusid Jumala korraldusel ja abil. Siiski on vaja esile tuua veel ühe võrdväärselt tähtsa teema olemasolu Vana Testamendi prohvetlikes kirjades: tulevikunägemus rahumeelsest Messia-ajastust. Messiat kirjeldatakse ka sõnaga „Rahuvürst“ (Js 9:6). Tema rajab riigi, kus valitseb rahu, kus lõvi ja lambatall on ühel karjamaal (Js 11:1–8), kus ei tehta paha ega kahju (Js 11:9) ja kus valitseb rahu (Js 60:17) otsekui tulvav jõgi (Js 66:12).

`Loe 2Kn 6:16–23. Milliseid pilguheite pakub see lugu Jumala sügavamate eesmärkide mõistmiseks seoses oma rahvaga ja inimkonnaga?`

Mõtle loole, kus Eliisa algatusel toideti Süüria armeed. Tapatalgu asemel (2Kn 6:22) näitas prohvet süürlastele ülimat ideaali, rahu, mida Jumal on alati oma rahvale soovinud. Huvitav on täheldada, et Eliisa oli täiesti teadlik vaenlasi ümbritseva nähtamatu sõjaväe üleolekust (2Kn 6:17). Jumal on vägagi seotud kosmilise konfliktiga, millest on mõjutatud ka meie planeet, kuid lunastamise lõplikuks eesmärgiks on igavene rahu, mitte igavene konflikt või vaenlase igavesti orjaikkes hoidmine. Kui vägivald sünnitab vägivalda (Mt 26:52), siis rahu sigitab rahu. See lugu lõpeb nentimisega, et „Süüria röövjõugud ei tulnud enam Iisraeli maale“ (2Kn 6:23).

`Mõtle kõigile võimalikele viisidele, kuidas saame Jeesust eeskujuks võttes olla rahusaadikud. Mida öelda su enda praeguse elukäigu kohta? Mis tahes võitlus sind ees ootab – kas saad mingil viisil olla konflikti tekitamise asemel rahusaadik?`

`Mõtted`
