---
title: Jumal võitleb teie eest
date: 25/10/2025
---

### Selle nädala õppeaine

1Ms 15:16; 3Ms 18:24–30; 2Tm 4:1, 8; 2Ms 23:28–30; 5Ms 20:10, 15–18; Js 9:5.

> <p>Juhtsalm</p>
> „Kõik need kuningad ja nende maad vallutas Joosua ühe hoobiga, sest Issand, Iisraeli Jumal, sõdis Iisraeli eest“ (Jos 10:42).

Joosua raamatus on mõningaid häirivaid asjaolusid. Tõsiseid küsimusi tekitab mõte _jumalikust ehk pühast sõjast_, mil räägitakse ühest inimrühmast, kel on Jumalalt saadud volitus hävitada teine rühm.

Vanas Testamendis olev jumaliku sõja teema on keeruline. Jumal näitab end Vanas Testamendis universumi kõikvõimsa Isandana; seega peab kõik toimuv olema kuidagi seotud Tema otsese või kaudse tahtega. Nii muutub möödapääsmatuks küsimus „Kuidas saab Jumal midagi sellist lubada?“. Möödunud nädalal nägime, et Jumal ise on osaline konfliktis, mis on kaugelt suurem kõigist inimajaloos toimunud või käimasolevaist sõdadest või lahinguist; võitluses, mis tungib meie elu igasse tahku. Samuti nägime, et nii piibelliku kui ka ilmaliku ajaloo sündmustest võib täielikult aru saada ainuüksi selle konflikti valguses.

Käesoleval nädalal jätkame Jumala lubatud sõdade keerukuse uurimist. Vaatleme jumaliku sõja piiranguid ja tingimusi, Vana Testamendi prohvetite nägemust lõplikust rahust ning eelkirjeldatud sõdade mõjusid vaimulikule elule.

`Mõtted`

_Selle nädala õppetükki õppides valmistud hingamispäevaks, 1. novembriks._
