---
title: Toetav Mõte
date: 10/10/2025
---

Loe E. G. White’i raamatust „Patriarhid ja prohvetid“ peatükki „Jordani ületamine“, orig lk 482, 483.

Pärast Raahabi ja maakuulajate lugu vaikib ülejäänud Vana Testament Raahabi käekäigust seni, kuni ta ilmub taas esile Jeesuse sugupuus. Märgitakse, et temast sai Juuda suguharusse kuuluva Salma naine, Boase esivanem ja teise samas sugupuus nimetatud tähelepanuväärse naise – Ruti – ämm (Mt 1:5; võrdle Rt 4:13, 21). Usu tõttu Jumalasse sai täielikule hävitamisele määratud Jeeriko prostituudist tähelepanuväärne lüli Taaveti kuninglikus suguvõsaliinis ning Messia eelkäija. Usu tõttu, mis on kas või sinepiseemne suurune, saab Jumal teha midagi sellist (Mt 17:20; Lk 17:6).

„Tema [Raahabi] pöördumine polnud mingi erandlik näide Jumala armust ebajumalateenijate suhtes, kes tunnistasid jumala autoriteeti. Üks tõotatud maal elav rohkearvuline rahvas – gibeonlased – loobus paganlusest ja ühines Iisraeliga, saades nii osa lepingu õnnistustest.

Jumal ei tee vahet rahvuse, rassi ega seisuse vahel. Tema on kogu inimkonna Looja. Kõik inimesed on ühest perekonnast loomise ja lunastuse põhjal. Kristus tuli maha kiskuma igat vaheseina ja avama sissepääsu templi igasse osakonda, et iga inimhing saaks vabalt tulla Jumala juurde. Tema armastus on nii lai, nii sügav, nii rikkalik, et see tungib kõikjale. See vabastab Saatana mõju alt need, keda Saatan on juhtinud eksiteele oma pettustega. Jumala armastus toob nad Jumala trooni juurde, mida ümbritseb tõotuse vikerkaar. Kristuses ei ole juuti ega kreeklast, sulast ega vaba.“ – Ellen G. White, „Prohvetid ja kuningad“, orig lk 369, 370.

**Küsimused aruteluks:**

`1. Arutlege kogu „teise võimaluse“ (ja rohkemate võimaluste) teema üle ning rääkige, kuidas me neid kaasinimestele pakume. Samas, kuidas olla ettevaatlik, et me seda mõistet ei kuritarvitaks? Mõtle näiteks naisele, kes elab vägivaldses suhtes ja kellel soovitatakse mehe juurde tagasi minna („arm“), kuigi mõnel juhul vägivallatsemine lihtsalt jätkub? Kuidas leida tasakaal?`

`2. Arutlege Raahabi kui usu eeskuju üle. Kuidas hindame inimeste avatust Jumalale, isegi kui nende eluviis on piibellikust ideaalist kaugel? Kuidas on võimalik väärtustada nende usku, kiitmata samas heaks mõningaid nende elukombeid?`

`3. Joosual õnnestus praktilisel viisil ühendada õiglus ja arm selleks, et lahendada kitsaskoht, mille põhjustas gibeonlaste kavalus ja tema enda hooletus jätta Issandaga nõu pidamata. Mõtle mõnele olukorrale oma elus, mille lahendamiseks oli vaja nii õiglust kui ka armu. Millistel praktilistel viisidel saab neid kaht kokku sulatada?`

---

`Mõtted`
  
Annetus >> kohalik kogudus [toeta.advent.ee](https://toeta.advent.ee/)  
  
Päikeseloojang 18.25
