---
title: Arm üllatab
date: 04/10/2025
---

### Selle nädala õppeaine

Jos 2:1–21; 4Ms 14:1–12; Hb 11:31; 2Ms 12:13; Jos 9. ptk; Ne 7:25.

> <p>Juhtsalm</p>
> Meelespeetav salm: „Usus ei hukkunud hoor Raahab koos sõnakuulmatutega, sest ta oli rahuga vastu võtnud salakuulajad“ (Hb 11:31).

„Miks ma seda jälle tegin?“ Küllap oleme kõik neid sõnu pomisenud. Mitte ainult ajalugu ei korda ennast, vaid ka inimkond üleüldiselt ja igaüks meist. Kui sageli kordame samu vigu!

Iisraelil on teine võimalus siseneda tõotatud maale ning Joosua võtab seda ülesannet tõsiselt. Kõigepealt püüab ta saada selge pildi sellest, millega nad silmitsi seisavad. Ta saadab teele kaks maakuulajat, et need tooksid maa kohta väärtuslikku teavet: sealsed kaitsesüsteemid, sõjaline valmisolek, veevarud ja elanikkonna suhtumine pealetungivasse väkke.

Võiks mõelda, et Jumala tõotus anda maa iisraellastele, ei oleks pidanud nõudma neilt mingit jõupingutust. Ometi ei tühista jumalikus toetuses kindel olemine inimese vastutust. Iisrael seisab Kaanani piiril teist korda. Ootused on kõrgele tõusnud, ent möödunud korral, kui Iisrael oli piiril sama ülesandega, läks kõik täiesti luhta.

Sellel nädalal asume uurima Joosua raamatus olevat kaht kõige paeluvamat lugu ning avastame, kui olulised on need meie usu jaoks tänapäeval. Jumala arm üllatab meid lõputuil viisidel.

`Mõtted`

_Selle nädala õppetükki õppides valmistud hingamispäevaks, 11. oktoobriks._
