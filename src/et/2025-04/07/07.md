---
title: Toetav Mõte
date: 14/11/2025
---

Loe Ellen G. White’i raamatust „Patriarhid ja prohvetid“ peatükki „Õnnistused ja needused“, orig lk 499–503.

„Mooseselt saadud juhiste kohaselt püstitati Eebali mäele suurtest kividest mälestussammas. Nendele eelnevalt lubjaga ülevõõbatud kividele kirjutati käsud – mitte ainult Siinailt Jumala häälega kuulutatud ja kivilaudadele kirjutatud kümme käsku, vaid ka Moosesele antud seadused, mida ta oli kirjutanud käsuõpetuse raamatusse. Selle mälestussamba kõrvale ehitati tahumata kividest altar, millel ohverdati Issandale ohvreid. Tähendusrikas oli seegi, et altar püstitati just Eebali mäele, kust kuulutati ka needus. Nimetatud tõdemus rõhutas tõsiasja, et Iisrael oli Jumala käsust üle astudes tõmmanud enda peale Tema õiglase viha ning oleks pidanud kohe osa saama ärateenitud karistusest, kui poleks Kristuse lunastustööd, mida kujutas ohvrialtar.“ – Ellen G. White, „Patriarhid ja prohvetid“, orig lk 500.

„Kuid osasaamisteenistus ei pidanud olema kurb teenistus. Hoopiski mitte. Kui Issanda jüngrid Tema laua ümber kogunevad, ei peaks nad mõtlema oma vigadele ja nende üle kaebama. Nad ei peaks meenutama möödunud usulisi kogemusi – olgu need ülendavad või rusuvad. Nad ei peaks mõtlema erimeelsustele vendade vahel. Kõik see kuulub ettevalmistava teenistuse juurde. Eneseanalüüs, pattude tunnistamine ja vastastikune leppimine on juba toimunud. Nüüd tullakse kohtuma Kristusega. Enam ei tule seista risti varjus, vaid selle päästvas valguses. Nüüd tuleb süda avada Õiguse Päikese säravatele kiirtele.“ – Ellen G. White, „Ajastute igatsus“, orig lk 659.

**Küsimused aruteluks:**

`1. Mida tähendab sinu jaoks otsida esmalt Jumala riiki? Kuidas kujundab see põhimõte su igapäevast elu?`

`2. Vaata üle vastus kolmapäevase osa lõpus olevale küsimusele, kui kerge on argielu rutus unustada Issand. Vestelge klassis selle üle, miks on väga kerge seda teha. Millised võiksid olla lahendused?`

`3. Usume adventistidena, et Jeesus teenib meie heaks taevases pühamus. Kuidas on see veendumus lootuse ja jõu pidev allikas? Miks peaks teadmine, et Jeesus on see, kes üleval meie eest „kostab“ (Hb 7:25), aitama meil mõista, kui heaks sõnumiks on Tema tegevus taevases pühamus, eriti praegusel ajal, millest andis aimu lepituspäev?`

`Mõtted`

---
 
Annetus >> kohalik kogudus [toeta.advent.ee](https://toeta.advent.ee/)  
  
Päikeseloojang 15.57
