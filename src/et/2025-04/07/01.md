---
title: Ülim ustavus - kummardamine sõjapiirkonnas
date: 08/11/2025
---

### Selle nädala õppeaine

Jos 5:1–7; 2Ms 12:6; 1Kr 5:7; Jos 8:30–35; 5Ms 8:11, 14; Hb 9:11, 12.

> <p>Juhtsalm</p>
> Meelespeetav salm: „Aga otsige esmalt Jumala riiki ja tema õigust, siis seda kõike antakse teile pealegi!“ (Mt 6:33)

Sellel nädalal vaatleme mõningaid olulisi hetki ajast, mil Iisrael oli tõotatud maal ja pühendas end taas Issandale, mõnikord otse läheneva ohu ees. Joosua langetas näivalt ebamõistliku otsuse lõigata iisraellased vaenlase territooriumil ümber (Jos 5:1–9), pidada paasapüha otsese ohu korral (Jos 5:10–12); rajada altar ja kummardada Issandat ajal, mil vallutamine oli täies hoos (Jos 8:30–35), ja püstitada kogudusetelk Issandale siis, kui Iisraeli seitse suguharu ei olnud veel saanud oma pärandiosa kätte (Jos 18:1, 2).

Oma rutakas elus kaldume pöörama tähelepanu kiireloomulistele asjadele, mida elu meie ette paiskab. Väga sageli jätame unarusse Jumalale pühendumise uuendamiseks vajamineva kvaliteetaja ega peatu ja täna Teda selle eest, mida Ta on teinud ja päevast päeva meie heaks teeb. Hommiku- ja õhtupalved ning perekonna altar ei paista üldse sobivat meie ülekoormatud, mugavuspõhisesse ja saavutustele suunatud ellu. Ometi teame kõik südamepõhjas, et parimaks investeeringuks meie piiratud ajas on koosviibimine Jumalaga ja oma armsatega.

`Mõtted`

_Selle nädala õppetükki õppides valmistud hingamispäevaks, 15. novembriks._
