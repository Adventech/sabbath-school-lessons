---
title: Misjonilugu
date: 14/11/2025
---

#### Jumala asjade tagastamine, 2. osa

_Loo on kirja pannud Andrew McChesney._

Kauplus saatis tarneauto, et võtta peale esemed, mida Frank Mukube oli järelmaksuga ostnud ja tahtis tagastada, kuigi ta oli nende eest maksnud. Namiibias elav Frank, kes oli alla kirjutanud dokumendile, et ta ei oodanud asjade eest kompensatsiooni, sõitis veoautoga oma üürikodu ette.

Kui veoauto maja poole tagurdas, ruttas kohale Franki majaperenaine, kes elas naabruses. „Miks sa kolid mulle sõnagi lausumata välja?“ küsis naine.

„Ma ei koli,“ vastas Frank. „Ma annan ainult tagasi need asjad, mis ei ole täielikult minu omad, kuigi olen nende eest täielikult maksnud. Ma tahan jälle anda kümnist ja annetusi.“

„Mida sa ütlesid kümnise ja annetuste kohta?“ nõudis naine.

Frank selgitas, et Piibli õpetuste järgi tuleb inimestel anda kümnist ja annetusi, aga tema ei ole kaks aastat järjest kumbagi andnud, sest on teinud igakuiseid tagasimakseid kõige eest, mida ta järelmaksuga ostis.

Majaperenaine naeris Franki üle.

Kui tarneauto ja Frank kaupluse juurde tagasi jõudsid, vaatas juhataja, kuidas voodi, diivan, ahi, raadio, teler, vaip ja ka köögipotid maha laaditi. „Mida sa sellega päriselt saavutada püüad?“ küsis ta.

„Need asjad on seisnud minu ja mu Jumala vahel, sest need said ostetud minu kümnise ja annetuste hinnaga,“ ütles Frank. „Nüüd tunnen ma kergendust.“

Frank tundis tõesti kergendust. Ta teadis, et ilma voodita tuleb tal magada põrandal. Ilma ahjuta tuleb tal kuskilt leida puud ja potid ning valmistada õhtusöök lõkkel. Aga ta oli õnnelik. Ta oli tundnud end „needusega neetuna“, sest ta oli röövinud Jumalat (Ml 3:8, 9). Aga nüüd, kui kõik oli kaupluses tagasi, tundis ta, et Jumalaga oli rahu ja asjad korras.

Sellel õhtul ei maganud Frank põrandal ega otsinud õhtusöögiks puid ja potte. Ühe sõbra südant liigutas Franki otsusest kuulda saamine niivõrd, et ta tõi kohale voodi ning vana ahju ja kaks potti.

„Jumal muretses mulle voodi. Jumal muretses mulle ahju,“ ütles Frank. „See andis mulle usu, et Jumala tõotus on tõepoolest tõsi.“

Jumal tõotab neile, kes annavad kümnist ja annetusi: „... ja proovige mind ometi sellega, ütleb vägede Issand. Tõesti, ma avan teile taevaluugid ja kallan teile õnnistust küllastuseni“ (Ml 3:10).

_Sellest päevast alates on Frank olnud kümnises ja annetustes ustav. Praegu teenib ta Lõuna-Namiibia adventkoguduste ressursside juhina. Ta ütleb, et Jumal on alati ustav: „Jumal ütleb, et kui teie olete hoolikad minu käibes, siis kannan ma teie käibe eest hoolt. Kui toote oma kümnise, hoolitsen teie elu-olu eest.“_
