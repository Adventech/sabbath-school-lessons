---
title: Kividele kirjutatud
date: 12/11/2025
---

`Loe Jos 8:32–35. Mida neis salmides kirjeldatud teguviis tähendab ja mida peaks sel olema öelda meile praegu?`

Eebali mäest räägitakse ainult Moosese viiendas raamatus (5Ms 11:29; 5Ms 27:4, 13) ja Joosua raamatus (Jos 8; 30, 33). Koos Gerisimi mäega on see koht, kus tuleb ette lugeda lepingus sisalduvad õnnistused ja needused. Täpsemalt, 5Ms 11:29 ja 5Ms 27:4, 13 öeldu kohaselt peab see olema needuste ettelugemise koht. Iisraellased peavad seisma preestrite juuresolekul mõlemal pool seaduselaegast (Jos 8:33). Pool rahvast seisab Eebali mäe ees, teine pool Gerisimi mäe ees. Nad kujutavad siin piltlikult kaht võimalikku suhtumist lepingusse. Ohvrid, mis seal tuuakse, osutavad Jeesusele, kes võtab enda kanda kõik needused, millest leping räägib, et kõik, kes Temasse usuvad, võiksid rõõmu tunda õnnistustest (Gl 3:13; 2Kr 5:21).

`Miks oli vaja kirjutada lepingu ärakiri mälestussambale, kõigile nähtavale kohale? (Vaata 5Ms 4:31; 5Ms 6:12; 5Ms 8:11, 14; 2Kn 17:38; Ps 78:7.)`

Meie, inimesed, kaldume unustama. Me kiilume igapäevaelu järjest segasemaks muutuvad nõudmised järjest lühematesse ajalõikudesse. Paratamatult unustame asju, mis ei kordu piisavalt sageli ega silmatorkavalt. Iga osasaamisteenistus annab meile erilise võimaluse pühendada ennast taas Issandale ja uuendada oma lepingulist pühendumust. Hea oleks, kui tajuksime, et need sündmused on lisaks isiklikule taaspühendumisele ka võimalus uuendada ühiselt truudust Jumalale. Üha individualistlikumaks muutuvas ühiskonnas peame taasavastama ühtse maailmavaate, ühtsete väärtushinnangute ja uskumuste ning ühtse ülesandega kogukonda kuulumise jõu.

`Kui kerge on sinu meelest unustada Issand elu rutu ja müra keskel ning tegutseda oma jõu ja tugevuse abil? Miks on nii kerge nii teha, eriti kui kõik läheb elus hästi?`

`Mõtted`
