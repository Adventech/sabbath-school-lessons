---
title: Armu mälestussambad
date: 11/10/2025
---

### Selle nädala õppeaine

Jos 3. ptk; 4Ms 14:44; Lk 18:18–27; Jos 4. ptk; Jh 14:26; Hb 4:8–11.

> <p>Juhtsalm</p>
> Meelespeetav salm: „Sest Issand, teie Jumal, kuivatas teie eest Jordani vee, kuni te olite läbi läinud, nõnda nagu Issand, teie Jumal, talitas Kõrkjamerega, mille ta kuivatas meie eest, kuni olime läbi läinud, et kõik maailma rahvad tunneksid Issanda kätt, kui vägev see on, et te igal ajal kardaksite Issandat, oma Jumalat“ (Jos 4:23, 24).

Politseinik andis märku. Johnil tuli kõrvale tõmmata. Politseinik küsis tema juhiluba ning sel hetkel meenus Johnile, et ta oli jätnud rahakoti, kus oli ka tema juhiluba, oma töökohta. John selgitas juhtunut ja politseinik küsis, kus ta töötab. John vastas, et on õppejõud. Kui politseinik Johnile kviitungi andis, käskis ta seda mitte trahviks pidada.

„See on õppemaks,“ ütles ta. „Kui inimesed tahavad midagi ära õppida, siis nad maksavad õppemaksu. See on teie õppemaks selle äraõppimiseks, et te ei unustaks autoga sõitma minnes juhiluba. Head päeva, professor!“

Inimestena kaldume unustama seda, mis pole meil pidevalt silma all. Unustame vastamata kõne korral tagasi helistada, e-kirjadele vastata, taimi kasta, sünnipäevaõnnitlusi saata ja nii edasi. Loetelu jätkub. Kui aga unustame oma vaimulikud vajadused, on tagajärjed tõsisemad kui lihtsalt trahvi saamine, just seetõttu, et tegemist on sõna otseses mõttes meie igavese saatusega.

Uurigem nüüd heebrealaste lugu Jordani ületamisest ja vaadakem, mida meie nende kogemustest õppida saame.

`Mõtted`

_Selle nädala õppetükki õppides valmistud hingamispäevaks, 18. oktoobriks._
