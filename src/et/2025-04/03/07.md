---
title: Toetav Mõte
date: 17/10/2025
---

Loe Ellen G. White’i raamatust „Patriarhid ja prohvetid“ peatükki „Jordani ületamine“, orig lk 483, 484.

„Õpi hoolikalt tundma Iisraeli kogemusi nende teekonnal Kaananisse. Õpi tundma Joosua raamatu kolmandat ja neljandat peatükki, kus on kirjas nende ettevalmistus ja üleminek Jordanist tõotatud maale. Meil on vaja treenida südant ja mõistust sellega, et hoiame mälus värskena õppetunnid, mida Issand oma muistsele rahvale õpetas. Siis on meie jaoks, nii nagu Tema kavatsuse kohaselt pidi olema nende jaoks, Tema Sõna õpetused ikka huvitavad ja muljetavaldavad.“ – „Piibli kommentaarid, SPA poolt välja antud“, 2. kd, Ellen G. White’i märked, lk 994.

„Tänapäeva Iisraelil on Jumala vanaaja rahvaga võrreldes veel suurem oht unustada Jumal ja sattuda ebajumalateenistusse. Kummardatakse palju ebajumalaid, seda teevad isegi end hingamispäevapidajaks nimetavad inimesed. Jumal käskis oma vanaaja rahval eriliselt valvas olla ebajumalateenistuse suhtes, sest kui loobuti elava Jumala teenimisest, tabas neid Tema needus, aga kui nad armastasid Teda kogu südame, hinge ja jõuga, õnnistas Ta nende korvi ja leivaküna ning kõrvaldas nende hulgast haigused.“ – Ellen G. White, „Tunnistused kogudusele“, 1. kd, orig lk 609.

**Küsimused aruteluks:**

`1. Arutlege klassis imelise läbimineku üle Jordanist. Kuidas määratled sina imesid? Miks näib, et Jumal ei tee tänapäeval seesuguseid imesid?`

`2. Mida praktilist saad oma klassis soovitada selleks, et hoiduda vaimulikust unustamisest, olgu üksikisikuina või kogudusena? Samas on ju tähtis, et meil oleks uuenev ühendus Jumalaga ning et me ei rajaks kogu oma kristlikku kogemust võimsatele minevikukogemustele. Kuidas siiski kasutada oma mineviku kogemusi meeldetuletusena sellest, kuidas on Jumal meie elus tegutsenud?`

`3. Mida sa arvad, kuidas saab hingamispäev ühelt poolt aidata meil meeles pidada Jumala sekkumisi meie ellu ning teisalt anda meile eelmaitse tõotatud hingamisest Tema riigis? Kuidas osutab hingamispäev mõlemale – nii sellele, mille meelespidamist meilt oodatakse, kui ka sellele, mida tulevikult loota?`

`Mõtted`

---

  
Annetus >> kohalik kogudus [toeta.advent.ee](https://toeta.advent.ee/)  
  
Päikeseloojang 18.06
