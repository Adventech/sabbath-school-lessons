---
title: Unustamine
date: 15/10/2025
---

`Loe Jos 4:20–24 järgmiste piiblisalmide valgel: Km 3:7; Km 8:34; Ps 78:11; 5Ms 8:2, 18; Ps 45:18. Miks oli väga tähtis meeles pidada neid Issanda võimsaid tegusid?`

Märkad, et Jos 4:23 muutub asesõna. Jordani puhul räägitakse selle vee kuivatamisest „teie“ ees, ehk siis kõikide iisraellaste ees, kes olid just Jordani ületanud. Seevastu Punase mere puhul räägitakse, et selle vesi kuivatati „meie“ ees – nende ees, kes olid veel esimesest põlvkonnast alles ja mäletasid ise Egiptusest lahkumist. Kaks sündmust, mida koges kaks eri põlvkonda, olid tähenduselt sarnased. Niisiis võis teine põlvkond Jordanist läbi minnes taasavastada oma vanemate suust kuuldud tähenduse ka enda jaoks.

Üldiselt on unustamine justkui kõikide inimeste normaalne omadus. Ometi viib unustamine vaimulikus mõttes tõsiste tagajärgedeni.

Kui tahame tänapäeval säilitada oma eneseteadlikkuse – oleme erilise kutsumuse ja missiooniga rahvas – , tuleb meil luua võimalusi oma isikliku usu ja ühise vaimuliku mälu värskendamiseks, et hoida tähelepanu sellel, kust tuleme, kes oleme ja milleks me siin oleme.

`Loe 1Kr 11:24, 25 ja Jh 14:26. Miks tuleb meil alati meenutada seda, mida Kristus meie heaks tegi? Mis väärtust oleks kõigel muul ilma selleta?`

Ellen G. White sai väga selgelt aru, et hoidmata pilku pidevalt Jumala varasematel tegudel ja ilmutustel, kaotame kindla peale innu eelolevail päevil oma ülesannet ellu viia: „Meil pole tuleviku pärast vaja karta midagi muud kui seda, et unustame ära, kuidas Issand on meid juhtinud ja mida Tema on meile möödunud päevil õpetanud.“ – Ellen G. White, „Life Sketches“, lk 196.

`Minevikku ja seda, kuidas Issand on su elus tegutsenud, on tähtis meenutada. Miks tuleb sul siiski praegu päevast päeva päriselt kogeda Teda ning Tema armastust ja ligiolu?`

`Mõtted`
