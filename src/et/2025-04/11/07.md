---
title: Toetav Mõte
date: 12/12/2025
---

Loe Ellen G. White’i raamatust „Patriarhid ja prohvetid“ peatükki „Kaananimaa jaotamine“, orig lk 517–520.

„Nii tähtis kui ka on, et patule ei vaadataks läbi sõrmede, ei ole samas õige eksida arutusse hukkamõistu ega alusetutesse süüdistustesse...

Ruubenlaste ja nende kaaslaste tarka eeskuju tasub järgida. Neid mõisteti vääralt ja noomiti karmilt, kui nad püüdsid siiralt endi hulgas tõelist usku edendada, ometi ei väljendanud nad vähimatki märki haavumisest. Viisakalt ja kannatlikkult kuulasid nad ära vendade süüdistused enne, kui hakkasid end kaitsma, ning andsid siis täieliku selgituse oma motiivide kohta ja tõendasid süütust. Nii lahendati sõbralikult probleem, mis paistis olevat ähvardavate tagajärgedega. Väära süüdistuse korral on neil, kel on õigus, vaja jääda rahulikuks ja tasakaalukaks. Jumal teab kõike, mida inimesed valesti mõistavad ja tõlgendavad, ning me võime asja julgelt Tema kätte usaldada. Sama kindlalt nagu Ta paljastas Aakani süü, seisab Ta nende eest, kes Temale loodavad. Kristuse meelsusest elustatud inimesel on armastus, mis on pikameelne ja täis heldust.

Jumal soovib, et Tema rahva seas valitseks üksmeel ja vennalik armastus. Lühikest aega enne ristilöömist palvetas Kristus selle pärast, et Tema jüngrid võiksid olla üks, nii nagu Tema on üks Isaga, et maailm usuks, et Jumal oli Teda läkitanud. Selle liigutava ja imeväärse palve mõju ulatub läbi ajastute meie päevisse, sest Kristus ütles ju: „Aga ma ei palu üksnes nende eest, vaid ka nende eest, kes nende sõna läbi hakkavad minusse uskuma“ (Jh 17:20). Ehkki me ei tohi loobuda ainsastki tõe põhimõttest, peaksime pidevalt püüdlema sellise ühtsuse poole.“ – Ellen G. White, „Patriarhid ja prohvetid“, orig lk 519, 520.

**Küsimused aruteluks:**

`1. Kuidas aitab Pauluse manitsus „... pidage alandlikkuses üksteist ülemaks kui iseennast“ (Fl 2:3) meil hoiduda kahtlustamast kurja vendades ja õdedes?`

`2. Miks reageerime tihtilugu üle oma minevikus toimunud ebaõnnestumiste või vigade tõttu? Kuidas sellist kalduvust vältida?`

`3. Arutlege, kui tähtis on ära kuulata kaasinimeste seisukohad. Kuidas arendada oma koguduses ärakuulamise kultuuri? (Võrdle Jk 1:19.)`

`4. Elame ühiskonnas, kus tööelu nõudmised, perekohustused, kogudusega seotud kohustused ja muud ülesanded näivad meid uputavat. Kuidas saab põhimõte teha kõike nagu Issandale muuta meid kohusetundlikumaks ja anda ka meelerahu?`

`Mõtted`

---

  
Annetus >> kohalik kogudus [toeta.advent.ee](https://toeta.advent.ee/)  
  
Päikeseloojang 15.22
