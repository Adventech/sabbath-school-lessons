---
title: Sellel maal elamine
date: 06/12/2025
---

### Selle nädala õppeaine

Jos 22. ptk; Ef 6:7; Joh 7:24; 4Ms 25. ptk; Õp 15:1; 1Pt 3:8, 9.

> <p>Juhtsalm</p>
> Meelespeetav salm: „Rahulik vastus vaigistab raevu, aga haavav sõna õhutab viha“ (Õp 15:1).

Kogukonnas elamine võib mõnikord viia vaidluste ja pingete tekkimiseni. Eriti käib see selliste kogukondade kohta nagu kogudus, kus ühise eesmärgi nimel elavad ja tegutsevad koos inimesed, kes erinevad üksteisest päritolu ja ühiskondliku kuuluvuse poolest ning on mõnikord üles kasvanud täiesti erinevates kultuurides.

Sellel nädalal vaatleme Joosua 22. peatükki ning probleemi, mis kerkis inimestevahelisest suurest mittemõistmisest. Raamatu alguses andis Joosua mõningatele suguharudele korralduse tulla üle Jordani ja osaleda vallutusretkes koos Jordani läänepoolsete suguharudega (Jos 1:12–18). Nüüd, kui see ülesanne sai täidetud, olid nad vabad koju tagasi pöörduma. Jordani idakaldale ehitasid nad aga altari, mis pani Jordani läänekalda suguharud muretsema.

Miks on ohtlik teha kaasinimeste käitumisest rutakaid järeldusi? Kuidas edendada ühtsust koguduses? Miks on oluline silmas pidada kutsumuse laiemat ulatust ja mitte takerduda segavatesse asjaoludesse? Need on mõningad küsimused, millega sellel nädalal tegeleme.

`Mõtted`

_Selle nädala õppetükki õppides valmistud hingamispäevaks, 13. detsembriks._
