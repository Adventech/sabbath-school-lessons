---
title: Toetav Mõte
date: 03/10/2025
---

Loe Ellen G. White’i raamatust „Patriarhid ja prohvetid“ peatükki „Jordani ületamine“, orig lk 481, 482, ja raamatust „Lunastuslugu“ peatükki „Tõotatud maale jõudmine“, orig lk 175.

„Oma tõotustes ja hoiatustes peab Jeesus silmas just mind. Jumal armastas maailma niivõrd, et Ta andis oma ainsa Poja, et mina – uskudes Temasse – ei hukkuks, vaid saaksin igavese elu. Jumala Sõnas jutustatud kogemused peavad saama minu kogemusteks. Palved ja tõotused, õpetused ja hoiatused kuuluvad mulle... Kui usk niiviisi võtab vastu ja omastab tõe põhimõtted, siis saavad need osaks minust ja muutuvad minu elu liikumapanevaks jõuks. Jumala Sõna vormib siis mõtted ja kujundab iseloomu.“ – Ellen G. White, „Ajastute igatsus“, orig lk 390, 391.

„Pole olemas mõtet, mille üle tõsisemalt juurelda, mida sagedamini korrata või mis peaks kõikide meeles kindlamalt kinnituma kui tõdemus, et pattulangenud inimesel on võimatu ka oma parimate tegudega midagi ära teenida. Päästmine toimub ainult Jeesusesse Kristusesse uskumise kaudu.“ – Ellen G. White, „Faith and Works“, lk 19.

**Küsimused aruteluks:**

`1. Joosua elus ette tulnud olukorrad ja kogemused erinevad küll meie omadest, kuid millised vaimulikud põhimõtted tema elust me oma ellu rakendada saame? Miks tuleb meil alati silmas pidada konteksti, kui otsime analoogiaid?`

`2. Arutlege selle üle, kuidas on omavahel seotud Jumala tõotused ja meie kuuletumine Temale. Kuidas need teineteist täiendavad? Millised ohud varitsevad siis, kui ühte rõhutatakse teise arvelt? Ehk siis, milline oht varitseb, kui lükkame seaduse esiplaanile ja jätame armu seetõttu varju? Või kui lükkame armu esiplaanile ja jätame seaduse varju?`

`3. Kuidas selgitaksid selle nädala õppetüki põhjal, mis on edu piibellikust vaatenurgast nähtuna? Milline osa on kristlikus edudefinitsioonis majanduslikul õitsengul?`

`4. Kujutle, kuidas võis Joosua end tunda Moosese järel juhiks tõustes. Millise lubaduse Jumal talle andis (vaata Jos 1:5), mis teda suure vastutuskoorma all kindlasti toetas?`

`Mõtted`

---
  
Annetus >> Eesti liidu misjonifond [toeta.advent.ee](https://toeta.advent.ee/)  
  
Päikeseloojang 18.45
