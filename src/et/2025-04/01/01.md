---
title: Edu retsept
date: 27/09/2025
---

### Selle nädala õppeaine

5Ms 18:15–22; Jos 1. ptk; Hb 6:17, 18; Ef 6:10–18; Ps 1:1–3; Rm 3:31.

> <p>Juhtsalm</p>
> Meelespeetav salm: „Ole ainult vahva ja hästi tugev, tehes hoolsalt kogu Seaduse järgi, mille mu sulane Mooses sulle andis; ära kaldu sellest ei paremale ega vasakule, et sa võiksid teha targasti kõikjal, kuhu sa lähed“ (Jos 1:7).

Bostoni Filharmooniaorkestri muusikaline juht Benjamin Zander õpetas sellist ainet nagu muusika interpretatsioon. Ta täheldas õppurite ärevust seoses õpitulemuste hindamisega. Õppurite rahustamiseks ja nende võimete täielikuks avamiseks ütles Zander esimeses tunnis, et igaüks saab „A“. See „A“ ei olnud ootus elada selle vääriliselt, vaid „võimalus elada selle vääriliselt“. Ainsaks nõudeks oli, et õppurid kirjutaksid semestri esimese kahe nädala jooksul kirja, millele nad panevad kuupäeva alles õppeaine lõppedes. See oli seletuskiri, miks nad väärivad kõrgeimat hinnet.

Joosua raamat räägib uutest võimalustest. Mooses, kes oli Iisraeli rahvast juhtinud 40 aastat nende ajaloost, jäi minevikku. Väljaminek Egiptusest ja rändamine kõrbes ning vastuhaku ja kangekaelsuse traagilised tagajärjed olid lõppenud. Uus põlvkond, kes tahtis kuuletuda Jumalale, oli valmis astuma tõotatud maale. See oli võimalus elada Jumala tõotuse vääriliselt, mitte pelk ootus.

Uurigem, mismoodi avas Jumal uue peatüki Iisraeli elus ja kuidas saame teha sedasama oma elus.

`Mõtted`

_Selle nädala õppetükki õppides valmistud hingamispäevaks, 4. oktoobriks._
