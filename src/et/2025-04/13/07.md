---
title: Toetav Mõte
date: 26/12/2025
---

Loe Ellen G. White’i raamatust „Patriarhid ja prohvetid“ peatükki „Joosua viimased sõnad“, orig lk 522–524.

„Selle rahvahulga seas, kes tuli välja Egiptusest, oli palju neid, kes olid teeninud ebajumalaid; ning harjumuse jõud on selline, et teatud ulatuses jätkati salaja sama kommet isegi pärast Kaananisse asumist. Joosua teadis, et iisraellaste hulgas oli seda pahet, ning ta tajus sellega kaasnevaid ohte. Ta soovis innukalt näha heebrealaste hulgas põhjalikku usupuhastust. Ta teadis, et kui rahvas ei võta otsustavalt seisukohta teenida kogu südamest Issandat, eralduvad nad Temast tasapisi üha enam... Kuigi osa heebrealasi kummardas tões ja vaimus, oli ka palju vormitäitjaid; nende teenistust iseloomustas innukuse või õhina puudumine. Mõnigi oli hingelt ebajumalakummardaja, kes häbenes end selleks tunnistamast.“ – Ellen G. White, „Signs of the Times“, May 19 1881.

„Selline tõsine leping talletati seaduseraamatusse, et see pühalikult säilitada. Siis pani Joosua suure kivi püsti tamme alla, mis oli Issanda pühamu juures. „Ja Joosua ütles kogu rahvale: „Vaata, see kivi olgu tunnistajaks meie vastu, sest see on kuulnud kõiki Issanda sõnu, mis ta meile on öelnud. Ja see olgu tunnistajaks teie vastu, et te ei salgaks oma Jumalat!“ Siin teatab Joosua ilmselgelt, et juhtnöörid ja hoiatused, mida ta rahvale andis, on Jumala sõnad ja mitte tema enda omad. See suur kivi pidi püsti olles tunnistama järgnevatele põlvkondadele sündmusest, mille mälestuseks see püstitati, ning pidi andma rahvale tunnistuse, kui nad peaksid veel kunagi langema ebajumalateenistusse.“ – Ellen G. White, „Signs of the Times“, May 26, 1881.

**Küsimused aruteluks:**

`1. Arutlege järgneva ütluse tähenduse üle: „[Issand] on püha Jumal. Tema on püha vihaga Jumal“ (Jos 24:19). Mis mõttes on Jumal püha vihaga Jumal (mõnes tõlkes „armukade Jumal“)?`

`2. Kuidas on meie armastus Jumala vastu seotud valikuvabadusega, mille Ta meile annab? Ehk siis, kas saaksime tõeliselt armastada juhul, kui meil ei oleks tõelist vabadust? Kas tõelist armastust saab kunagi sundida? Kui ei, siis miks mitte?`

`3. Millistel praktilistel viisidel saavad koguduse praegused juhid anda tõrviku edasi järgmisele põlvkonnale?`

`4. Mõtle Joosua elule ja järeldusele, et kogu tema eluaja teenisid iisraellased Jumalat. Millise järelduseni soovid sa näha inimesi jõudvat sinu elu jälgides?`

`Mõtted`

---

  
Annetus >> kohalik kogudus  
  
Päikeseloojang 15.26
