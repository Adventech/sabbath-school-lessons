---
title: Valige täna!
date: 20/12/2025
---

### Selle nädala õppeaine

Jos 24. ptk; 1Ms 12:7; 5Ms 17:19; 5Ms 5:6; 1Kn 11:2, 4, 9; 2Tm 4:7, 8.

> <p>Juhtsalm</p>
> Meelespeetav salm: „Aga kui teie silmis on halb teenida Issandat, siis valige endile täna, keda te tahate teenida... Aga mina ja mu pere, meie teenime Issandat!“ (Jos 24:15)

Joosua raamatu viimase peatüki taustaks on lepingu uuendamise tseremoonia, mida sedapuhku juhib Iisraeli eakas juht. Selles peatükis märkame Lähis-Ida muistsete vasallilepingute üksikasju, ehkki neid pole lepingus endas, vaid lepingu uuendamise tseremoonia osas: (1) lepingu sissejuhatav osa, milles tuuakse välja isand, lepingu algataja; (2) ajalugu meenutav eessõna, mis kirjeldab ülemvalitseja ja vasalli suhteid; (3) lepingu sätted, mis esitavad vasallile nõude ilmutada isanda vastu täielikku truudust ning mille aluseks ja ajendiks on tänulikkus; (4) õnnistused sõnakuulmise korral ja needused lepingu rikkumise korral; (5) vasalli tõotuse tunnistajad; (6) dokumendi hoiule panemine, et seda edaspidi lugeda; ning (7) lepingu kinnitamine.

Joosua läheneb oma elu lõpule ja asendajat ei paista kuskil olevat. Lepingu uuendamine on meeldetuletus Iisraelile, et nende kuningas on Jahve ja et siis, kui nad jäävad Temale truuks, tunnevad nad rõõmu Tema kaitsest. Iisrael ei vaja inimkuningat. Teokraatliku ühiskonnakorraldusega rahvana tuleb neil kogu aeg meeles pidada, et nende ainsaks kuningaks on Issand.

`Mõtted`

_Selle nädala õppetükki õppides valmistud hingamispäevaks, 27. detsembriks._
