---
title: Misjonilugu
date: 21/11/2025
---

#### Kogemata misjonär

_Loo on kirja pannud Andrew McChesney._

Kim Sun ei suutnud seda uskuda, kui üks mees lõi tema nina all ukse pauguga kinni.

19aastane Lõuna-Korea üliõpilane käis Filipiinidel ukselt uksele, et kutsuda inimesi evangeelsetele koosolekutele. Paljud inimesed reageerisid lahkelt, kui noormees ja ta sõbrad koputasid. Aga selles majas oli 25aastane mees külaliste vastu ebaviisakas. Ta ei vastanud, kui misjonärid küsisid, kas nad võiksid sisse astuda. Ta lihtsalt lõi ukse kinni.

Sun tundis piinlikkust ja nördimust. Teised üliõpilased aga polnud häiritud. Sun ei saanud aru, miks. Ta pani ette tulla järgmisel päeval tagasi. Oli esmaspäev ja evangeelsed koosolekud toimusid hingamispäevani.

Teisipäeval koputasid üliõpilased jälle uksele. Sama mees tuli taas ust avama ja tundis külalised kohe ära. Ta tundus olevat üllatunud ja kutsus nad sisse. „Vabandust, et ma eile ukse sulgesin,“ ütles ta.

Üliõpilased rääkisid mehele Jeesuse armastusest ja kutsusid teda koosolekutele. Nad kohtusid temaga taas kolmapäeval, neljapäeval ja reedel. Laupäeval otsustas mees anda oma südame Jeesusele ja saada ristitud.

„Ma armastan Jeesust Kristust,“ ütles ta. „Ma tahan elada uut elu.“

Sun oli hämmingus. Ristimist vaadates mõtles ta: „See mees on nii palju muutunud. Ta on esmaspäevaga võrreldes täiesti teine inimene. Kas on võimalik, et keegi muutub nii palju?“

Sun oli misjonär kogemata. Ta ei tulnud Filipiinidele ristimisi otsima. Ta oli Lõuna-Koreas oma elu elanud, kui ta vanemad olid korraga sekkunud. Nad saatsid Suni Filipiinidele inglise keelt õppima ja medõe väljaõpet saama ning tahtsid, et ta leiaks tööd Ameerika Ühendriikides.

Kui Sun saabus vanemate valitud kooli, adventülikooli Filipiinidel, üllatas teda asjaolu, et ta kursusekaaslased läksid laupäeval kirikusse. Tema meelest teenisid kõik kristlased Jumalat pühapäeval, aga temalt oodati kirikusse minemist ja seepärast võttis ta osa ülikoolilinnakus oleva koreakeelse koguduse tegevusest. Koguduse noored organiseerisid 1000 Misjonäri Liikumise raames evangeelseid koosolekuid; see organisatsioon on üks osa Seitsmenda Päeva Adventistide Lõuna-Aasia ja Vaikse ookeani Divisjonist. Sun ei rääkinud kuigi palju inglise keelt ega tundnud kuigi palju Piiblit. Aga ta liitus üliõpilastega, kes käisid ukselt uksele, et kutsuda inimesi koosolekutele. Otsides taas üles mehe, kes nende ees ukse kinni lõi, sai Sunist kogemata misjonär.

_Kim Sun on 1000 Misjonäri Liikumise asejuht. Selle liikumise peakorter, mis asub Silangis, Filipiinidel, ehitati 1996. aasta kolmeteistkümnenda hingamispäeva annetuse abil. Loe järgmisel nädalal edasi._
