---
title: Toetav Mõte
date: 21/11/2025
---

„Kaalebi usk oli nüüd sama tugev kui siis, mil tema tunnistus osutus vastandlikuks teiste maakuulajate süngele aruandele. Jumal oli tõotanud anda Kaananimaa oma rahva valdusesse ning seda tõotust oli Kaaleb uskunud ja selles Issandat ustavalt järginud. Ta oli talunud koos oma rahvaga pikka kõrberännakut ning selle käigus jaganud süüdiolevate kaaslaste pettumusi ja koormaid. Ometi ei kaevanud ta rännaku üle, vaid ülistas Jumalat, et tema halastus oli hoidnud teda elus kõrbes, kuhu ta vennad olid surnud. Issand oli hoidnud teda kõrberännaku ohtude, raskuste ja nuhtluste keskel samuti nagu Kaananimaa sõja-aastatelgi. Tema jõud polnud raugenud, ehkki ta oli nüüdseks üle kaheksakümne aasta vana. Ta ei küsinud endale juba vallutatud piirkonda, vaid maaosa, mille vallutamist tookordsed maakuulajad olid eelkõige pidanud võimatuks. Jumala abiga tahtis ta võtta ära tugipunktid just nendelt hiiglastelt, kelle vägevus oli kõigutanud iisraellaste usku. Kaaleb ei taotlenud selle sooviga au ega kuulsust. Vapper vana sõdalane soovis ainult anda rahvale eeskuju Jumala auks ning julgustada suguharusid alistama kogu maa, mida nende isad olid pidanud vallutamatuks.“ – Ellen G. White, „Patriarhid ja prohvetid“, orig lk 512, 513.

„Kaalebi usk Jumalasse oli see, mis talle vapruse andis, mis hoidis teda inimesi kartmast ning võimaldas tal seista julgelt ja vankumatult õiguse eest. Toetudes samale väele, taevase sõjaväe võimsale Vürstile, võib iga tõeline ristisõdur saada jõudu ja julgust võita takistused, mis näivad ületamatud.“ – Ellen G. White, „The Advent Review and Sabbath Herald“, May 30, 1912.

**Küsimused aruteluks:**

`1. Arutlege eakaaslaste surve üle ja julguse üle öelda seda, mida teised ei ütle. Milline osa on julgusel meie usuelus? Kuidas hoiduda olemast ebaviisakas siis, kui seisame selle eest, mida usume õige olevat?`

`2. Räägi oma klassis mõnest usunäitest sinu koguduses või kogukonnas, mis kujundas su elu ja iseloomu. Millised on selliste inimeste iseloomujooned, mis väärivad järgimist?`

`3. Mõtle ja arutle mõju üle, mida meedia su elus avaldab. Kuidas hoiduda selle negatiivsest mõjust, kasutades samas selle võimalusi ära heal otstarbel?`

`4. Mõtiskle veel Joosua kui juhi tagasihoidlikkuse üle ning mõtle tema soovile elada pühamu lähedal. Mismoodi tema eeskuju sind kõnetab?`

`Mõtted`

---

  
Annetus >> Eesti liidu ehitusfond [toeta.advent.ee](https://toeta.advent.ee/)  
  
Päikeseloojang 15.44
