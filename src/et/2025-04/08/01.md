---
title: Usukangelased - Joosua ja Kaaleb
date: 15/11/2025
---

### Selle nädala õppeaine

4Ms 13:6, 30–32; Jos 14:6–14; Lk 18:1–5; Jos 19:49–51; 2Kr 3:18; Rm 12:1, 2.

> <p>Juhtsalm</p>
> Meelespeetav salm: „Pidage meeles oma juhatajaid, kes teile on rääkinud Jumala sõna; pidades silmas nende elukäigu lõppu, võtke eeskujuks nende usk!“ (Hb 13:7)

Iga lapsevanem teab, et nende lapsed õpivad eeskuju kaudu, eks ole? Kui paljud lapsevanemad on muutunud ärevaks, nähes, et lapsed ei järgi mitte nende häid omadusi, vaid halbu? Ükskõik mis vanuses leiame, et kergem on teha valesti kui õigesti. See kuulub patuseks olemise juurde. „Ma ei mõista ju, mida ma teen: sest ma ei tee seda, mida tahan, vaid ma teen, mida vihkan“ (Rm 7:15). Kes ei suudaks sellega samastuda?

Sünnist alates kujundab inimesi eeskuju jõud. Õpime elus tegema kõige elementaarsemat – näiteks kõndima, rääkima ja oma emotsioone väljendama – meile kõige lähedasemaid inimesi jäljendades. Täiskasvanutena vajame ikka eeskujusid ja isegi kui nad pole täiuslikud, imetleme ja võtame eeskujuks neid vaimulikke jooni, mis tegid neist usukangelased.

Sellel nädalal heidame sügavama pilgu Joosua raamatu kahe usukangelase – Kaalebi ja Joosua – eeskujule eraldi. Mille tõttu paistsid nad oma põlvkonnas silma ja hakkasid etendama Iisraeli ajaloo ühel otsustavaimal ajajärgul juhtivat osa Jumala rahva elus?

`Mõtted`

_Selle nädala õppetükki õppides valmistud hingamispäevaks, 22. novembriks._
