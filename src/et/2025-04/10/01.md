---
title: Tõeline Joosua
date: 29/11/2025
---

### Selle nädala õppeaine

1Kr 10:1–13; Mt 2:15; Jos 1:1–3; Ap 3:22–26; Hb 3:7–4:11; 2Kr 10:3–5.

> <p>Juhtsalm</p>
> Meelespeetav salm: „Aga kõik see sai neile osaks näite pärast ning on kirjutatud hoiatuseks meile, kelle ajal jõuab kätte ajastu lõpp.“ (1Kr 10:11).

Joosua raamatut lugedes süveneb järjest veendumus, et peategelase elu osutab hoopis kaugemale ja palju suuremale tegelikkusele. Näeme seda põhimõtet kogu Piiblis, näiteks Kaananimaa puhul, mis sümboliseerib meie igavest lootust elada uueksloodud maal. Ja muidugi maapealse pühamu puhul, mille teenistus osutas sellest suuremale tegelikkusele: „Aga kui Kristus tuli tulevaste hüvede ülempreestrina, suurema ja täiuslikuma telgiga, mis ei ole kätega tehtud, see tähendab ei ole osa sellest loomisest“ (Hb 9:11).

Ent üles kerkib küsimus: mil viisil osutab Joosua tulevikus täituvale? Kuidas olla kindel, et selle raamatu niisugune tõlgendamine on põhjendatud? Millised on need piibellikud põhimõtted, mille abil kontrollida, et Joosua raamatut saab päriselt rakendada Uue Testamendi ja lõpuaja sündmuste kohta?

Sellel nädalal vaatleme tüpoloogiat puudutavaid piibelliku tõlgendamise põhimõtteid. Õpime tundma, kuidas Piiblis endas on viited tüpoloogiale ning kuidas Joosua elu on eeltähendus Messiast ja viitab nii koguduses täide minevale sümboolikale kui ka ka inimkonna ajaloo lõpule.

`Mõtted`

_Selle nädala õppetükki õppides valmistud hingamispäevaks, 6. detsembriks._
