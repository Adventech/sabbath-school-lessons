---
title: Piibellik tüpoloogia
date: 30/11/2025
---

`Uuri järgnevaid pühakirjatekste, mis viitavad tüüpidele, ning püüa defineerida, mis on piibellik tüpoloogia: Rm 5:14; 1Kr 10:1–13; Hb 8:5 ja Hb 9:23.`

Nendes piiblilõikudes kasutatakse mõistet „tüüp“ (kreeka keeles _typos_) või „antitüüp“ (kreeka keeles _antitypos_), viitamaks sellele, kuidas on Uue Testamendi kirjutajate hinnangul seotud Vana Testamendi tekst või sündmus ja selle tähendus kas omas ajas või tulevikus.

Tüpoloogia on selliste isikute, sündmuste või ühiskonnas toimivate korralduste eriomane tõlgendamine, mis on eeltähendus Jeesusest või mõnest muust evangeeliumis sisalduvast tõsiasjast. Tüüp on vastavuses antitüübiga nii, nagu valuvorm ehk õõnesvorm vastab algupärasele vormile, isegi siis, kui viimatinimetatu ehk antitüüp täidab tüübi otstarvet täielikumalt. Niisiis on piibelliku tüübi kujundanud jumalik kavand, mis oli konkreetselt või üldise ideena olemas Jumala mõtteis, ja see kujundab tulevasi koopiaid (antitüüpe).

Ülioluline on mõista, et Uue Testamendi kirjutajad ei omistanud oma jutu tõestamiseks mingisugustele Vana Testamendi tekstidele juhuslikult tüpoloogilist tähendust. Vana Testamendi tüüp leiab alati prohvetlikes kirjutistes kinnitust enne, kui see täitub antitüübina Uues Testamendis.

`Vaata, kuidas tõuseb Vanas Testamendis esile Taavet ning kuidas ta täidab Uues Testamendis eelkujutise aset. Mida õpime sellest näitest tüpoloogia toimimise kohta?`

`a. Taavet (Ps 22:2, 15–19):`

`b. Uus Taavet (Jr 23:5; Js 9:6, 7; Js 11:1–5):`

`c. Antitüüpiline Taavet (Jh 19:24):`

Neid tekste vaadeldes avastame, et Vana Testament ise annab võtme Pühakirja tüüpide äratundmiseks ja rakendamiseks. Ehk siis, Uue Testamendi kirjutajaid, kelle Pühakirjaks oli Vana Testament, innustas Püha Vaim kasutama Vana Testamendi tüüpe „käesoleva aja tõe“ (2Pt 1:12) avaldamiseks, eelkõige Jeesuse ja Tema tegevuse teatavaks tegemiseks.

`Mõtted`
