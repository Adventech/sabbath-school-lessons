---
title: Võitlus kõikide võitluste taga
date: 18/10/2025
---

### Selle nädala õppeaine

Jos 5:13–15; Js 37:16; Ilm 12:7–9; 5Ms 32:17; 2Ms 14:13, 14; Jos 6:15–20.

> <p>Juhtsalm</p>
> Meelespeetav salm: „Ei enne ega pärast ole olnud selle päeva sarnast, et Issand oleks võtnud kuulda ühe mehe häält. Aga Issand sõdis Iisraeli eest“ (Jos 10:14).

Joosua raamatut lugedes torkavad meile silma agressiivsed sõjakäigud, mida tehakse Jumala käsul, Jumala nimel ja Jumala abiga. Joosua raamatut läbib mõte, et Jumal on Kaanani vallutamise taga. Seda väljendavad jutustaja väited (Jos 10:10, 11), Jumala enda sõnad (Jos 6:2; Jos 8:1), Joosua pöördumised rahva poole (Jos 4:23, 24; Jos 8:7), Raahabi sõnad (Jos 2:10), maakuulajate sõnad (Jos 2:24) ja rahva öeldu (Jos 24:18). Väidetavalt on Jumal nende vägivaldsete konfliktide algataja.

Selline tegelikkus tõstatab vältimatuid küsimusi. Kuidas mõista seda, et Jumala valitud rahvas tegi Vana Testamendi ajal midagi niisugust? Kuidas on võimalik ühitada „sõjaka“ Jumala kuvand Tema armastava iseloomuga (näiteks 2Ms 34:6; Ps 86:15; Ps 103:8; Ps 108:5), vähendamata Vana Testamendi usaldusväärsust, autoriteeti ja ajaloolisust?

Sellel ja järgmisel nädalal asume uurima keerulist teemat – Jumala korraldusel toimuvad sõjad Joosua raamatus ja mujal.

`Mõtted`

_Selle nädala õppetükki õppides valmistud hingamispäevaks, 25. oktoobriks._
