---
title: Toetav Mõte
date: 24/10/2025
---

Loe Ellen G. White’i raamatust „Patriarhid ja prohvetid“ peatükki „Jeeriko vallutamine“, orig lk 487–493.

Kui universumis tõusis vastuhakk Jumala ülemvõimule, jäid alles järgnevad võimalused: Jumal kas lakkab olemast see, kes Ta olemuslikult, muutumatult ja igavesti on, ning annab kogu universumi juhtimise ühele Tema loodud mässumeelsele olevusele, või jääb Ta kõige olemasoleva pühaks, õiglaseks, armastavaks ja heldeks Isaks. Piibli järgi tegi Jumal teisena nimetatud valiku. Sel juhul oli kurjuse jõudude ja Tema väe vaheline kokkupõrge vältimatu.

Kui poliitilised või ajaloolised ühiskondlikud võimud ühendatakse kaootiliste ja mässumeelsete kosmiliste võimudega, kes ilmutavad sama trotslikku suhtumist Jumalasse, astub vahele Tema, vääramatu väega universumi Issand. Jumala kui sõdalase motiiv on eeltähendus ülimast võidust, mis teeb viimaks lõpu hea ja kurja vahel toimuvale kosmilisele võitlusele (Ilm 20:8–10). Peale selle, et Iisraeli jumalikud sõjad lasevad heita pilku kosmilisele konfliktile, on need sama võitluse lahutamatud osad, mis võimaldavad praegusel ajal aimata Jumala lõplikku kohtuotsust.

„Jumalast antud eesõiguse ja kohustusena pidid nad minema tõotatud maale Tema määratud ajal. Nende tahtliku vastuhaku tõttu oli Tema lükanud nüüd tõotuse täitumise edasi... Tema eesmärk polnud maa sõjaga vallutada, vaid hoopis nende täpse kuulekusega Tema korraldustele.“ – Ellen G. White, „Patriarhid ja prohvetid“, orig lk 392.

**Küsimused aruteluks:**

`1. Kuidas aitab taustal olev kosmiline konflikt sul paremini aru saada sellest, et Issand käskis Iisraelil sõtta minna?`

`2. Arutlege klassis esmaspäevase küsimuse vastuste üle: suure võitluse tegelikkus ning selle avaldumine meid ümbritsevas maailmas. Milline osa on meil selles võitluses ja kuidas püüame seda osa täita?`

`3. Kuidas rakendada oma vaimulikus elus põhimõtet paigal püsida ja oodata, sest Issand võitleb meie heaks?`

`4. Paljudel kordadel tahame koguduses arutelude ja aeg-ajalt üleskerkivate lahkarvamuste käigus näha, kes on meie poolel. Kuidas muuta oma suhtumist Jos 5:13–15 valguses?`

`Mõtted`

---

  
Annetus >> Balti Unioon [toeta.advent.ee](https://toeta.advent.ee/)  
  
Päikeseloojang 17.47
