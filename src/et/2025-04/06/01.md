---
title: Vaenlane seespool
date: 01/11/2025
---

### Selle nädala õppeaine

1Pt 1:4; Jos 7. ptk; Ps 139:1–16; Esr 10:11; Lk 12:15; Jos 8:1–29.

> <p>Juhtsalm</p>
> „Mina, Issand, uurin südant, katsun läbi neerud, et anda igaühele tema tee kohaselt, tema tegude vilja mööda“ (Jr 17:10).

Joosua raamatu 7. peatükis on kirja pandud esimene juhtum, mispuhul Iisraeli rahvas õpib traagilise kogemuse kaudu tundma lepingu ja selle sügava tähenduse kaugeleulatuvaid tagajärgi. Kui kuulekus lepingu sätetele tagab võidu, siis lepingu tingimuste eiramine toob kaasa lüüasaamise. Iisraeli sõjaline edu ei olene arvudest, võitlusstrateegiast või nutikast taktikast, vaid Jumaliku Sõdalase kohalolust.

Tõotatud maa omandamise ajal tuleb Iisraelil omandada raske õppetund, et nende ohtlikem vaenlane ei asu väljaspool leeri, vaid nende endi ridades. Suurim väljakutse nende ees pole kaanani linnade kindlustatud müürid ega arenenud sõjaväetehnika, vaid nende oma leeris olevate inimeste kangekaelne tahe meelega eirata Issanda juhtnööre.

Oma taevase pärandi ootamisel (1Pt 1:4; Kl 3:24) seisame sama väljakutse ees. Tõotatud maa piiril pannakse proovile meie ustavus ning oleme võidukad ainuüksi siis, kui allume Jeesusele Kristusele.

`Mõtted`

_Selle nädala õppetükki õppides valmistud hingamispäevaks, 8. novembriks._
