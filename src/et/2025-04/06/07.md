---
title: Toetav Mõte
date: 07/11/2025
---

Loe Ellen G. White’i raamatust „Patriarhid ja prohvetid“ peatükki „Jeeriko vallutamine“, orig lk 493–498.

„Surmav patt, mis viis Aakani hävingusse, oli ahnus – üks kõige tavalisem ja kergemalt võetavam patt...

Aakan tunnistas end süüdi, kuid alles siis, kui tunnistusest polnud talle enam kasu. Ta oli näinud Iisraeli lüüasaamist ja masendunud väesalga tagasitulekut Ai linna alt, kuid ta ei astunud siis ette oma pattu tunnistama. Ta oli näinud, kuidas Joosua ja Iisraeli vanemad kummardusid silmili maha sõnulkirjeldamatult sügavas mures. Oleks ta kasvõi siis oma patu üles tunnistanud, oleks see osutanud tema tõelisele kahetsusele. Kuid ta vaikis. Ta oli kuulnud teadaannet, et toime oli pandud suur kuritegu, ning kuulnud selget määratlust ka selle olemusest. Ometi jäi ta suu lukku. Seejärel alustati pühalikku väljaselgitamist. Oo, kuidas ta süda kriipis õudusest siis, kui liisk valis välja tema suguharu, suguvõsa ja viimaks perekonnagi! Kuid ikka veel ei tunnistanud ta sõnagi enne, kui Jumala sõrm osutas temale. Alles siis, kui ta ei saanud oma pattu enam varjata, kinnitas ta asja tõepära. Kui sageli tehakse meie päevil sarnaseid ülestunnistusi! On kaks ise asja – kas möönda ilmsikstulnud tõsiasja või tunnistada patte, millest ei tea keegi teine peale meie enda ja Jumala. Aakan ei oleks ka paljastamise järel oma süüd tunnistanud, kuid ta lootis sellega pääseda kuriteo karistusest. Paraku tõendas tema ülestunnistus ainult karistuse õiglust. Ülestunnistuses polnud tõelist patukahetsust, patutunnetust, meelemuutust ega jälestust patu vastu.“ – Ellen G. White, „Patriarhid ja prohvetid“, orig lk 496–498.

**Küsimused aruteluks:**

`1. Arutlege kümnenda käsu (2Ms 20:17) tähenduse üle maailmas, kus valitseb reklaam ja tarbimine. Kuidas teha tegelikult vahet tahtmise ja vajaduse vahel ning miks on oluline vahet teha?`

`2. Loe Taanieli palvet Tn 9:4–19. Miks väärib märkimist, et Iisraeli patte üles tunnistades ütles Taaniel jätkuvalt „meie“, kuigi meil pole andmeid, et Taaniel ise oleks kurja teinud?`

`3. Mõtle neljapäevase osa lõpus olevale küsimusele. Miks oli iisraellaste kuulekus kõikidele „seadustele ja kohtuotsustele“ nende tunnistuse seisukohalt väga tähtis? Kuidas käib sama põhimõte meie koguduse kohta tänapäeval? See tähendab, kui palju tulemuslikum oleks meie tunnistus siis, kui me tegelikult teeksime kõige selle järgi, mida Jumal meile on andnud?`

`Mõtted`

---

  
Annetus >> Iga-aastane ohvriannetus [toeta.advent.ee](https://toeta.advent.ee/)  
  
Päikeseloojang 16.12
