---
title: Heategevus surivoodil
date: 08/03/2023
---

`Millised põhimõtted nopime järgnevatest piiblisalmidest selle kohta, kuidas rahaga toimetada?`

`1Tm 6:17`

`2Kr 4:18`

`Õp 30:8`

`Kg 5:10`

Raha võib võtta inimese võimsasse haardesse ja see haare hukutab paljud. Kes poleks kuulnud inimestest, kes on raha pärast korda saatnud kohutavaid tegusid – isegi siis, kui neil oli juba enne palju raha?

Nii ei pea ju olema. Jumala jõu abil saame võita vaenlase, kes püüab võtta õnnistuseks mõeldu (materiaalne omand) ja pöörata selle needuseks.

Heaks majapidajaks olles ja surma puhuks plaane tehes seisavad inimesed silmitsi ohuga – kiusatusega – praegu vara koguda ning õigustada kogumist mõttega, et „siis, kui ma suren, annan selle kõik ära“. Nii mõelda on küll parem, kui kõik lihtsalt praegu maha laristada (üks miljardär on öelnud, et ta elab õigesti ainult siis, kui tema matusetšekk jääb katteta), kuid saab ja tuleb teha paremini.

„Nägin, et paljud hoiduvad Jumala tööle annetamast eluajal, rahustades oma südametunnistust sellega, et nende heldus tuleb siis, kui nad on surnud; nad peaaegu ei harjuta usku ja usaldust Jumalasse vahendite andmisega oma eluajal. Kuid Kristus ei oota oma järelkäijatelt sellist surivoodi heategevust; see ei vabanda omakasupüüdlikkust eluajal. Need, kes hoiavad viimse hetkeni kinni omandusest, loovutavad selle pigem surmale kui [Jumala] tööle. Pidevalt esinevad kaod. Pangad lähevad pankrotti ja vara hävib väga mitmel viisil. Paljud kavatsevad midagi teha, aga viivitavad ning Saatan tegutseb, et hoida üldse ära vahendite laekumist varakambrisse. See kaob enne, kui Jumalale tagasi antakse, ning Saatan juubeldab selle üle.“ – Ellen G. White, „Tunnistused kogudusele“, 5. kd, lk 154.

`Miks peame olema väga ettevaatlikud selles, millega õigustame enda valduses olevate materiaalsete õnnistuste kasutamist?`
