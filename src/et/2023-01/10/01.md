---
title: Tagasiandmine
date: 04/03/2023
---

### Selle nädala õppeaine

Lk 12:16–21; Kg 2:18–22; Õp 27:23–27; 2Kr 4:18; Kg 5:10; Kl 1:15–17.

> <p>Juhtsalm</p>
> „Ma kuulsin häält taevast ütlevat: „Kirjuta: Õndsad on surnud, kes nüüdsest peale surevad Issandas! Jah, Vaim ütleb, et nad võivad hingata oma vaevadest, sest nende teod lähevad nendega kaasa“ (Ilm 14:13).

Kui ligineme oma teenistusaastate lõpule, pöördub meie tähelepanu rahaasjades oma varade säilitamisele elupäevade lõpuni. Üleminek tööelust pensionile võib olla väga traumeeriv. Kuidas on rahaasjade seisukohalt kõige parem edasi minna?

Kui inimesed vananevad, siis hakkavad nad peaaegu loomuldasa tuleviku pärast muretsema. Kõige tavalisemad hirmud on: suren liiga vara (enne, kui pere eest hoolitsetud saan); elan liiga kaua (elan kauem, kui mul on vara või sääste); tuleb hirmus haigus (kõik mu vahendid kuluvad korraga ära) ning jään vaimselt ja/või füüsiliselt invaliidiks (kes mu eest hoolt kannab?).

Neid hirme silmas pidades kirjutas Ellen G. White: „Kõik need hirmud pärinevad Saatanalt… Kui nad võtaksid Jumalale meelepärase seisukoha, võiksid nende viimased päevad olla kõige paremad ja õnnelikumad… Nad peavad jätma kõrvale mure ja koormad ning kasutama oma aega nii õnnelikult kui võimalik ja küpsema taeva jaoks.“ – „Tunnistused kogudusele“, 1. kd, orig lk 424.

Sellel nädalal vaatame üle Jumala nõuande meie elu viimaste aastate jaoks. Mida peaksime tegema, mille tegemisest tuleks hoiduda ning milliseid põhimõtteid tuleb silmas pidada?

_Selle nädala õppetükki õppides valmistud hingamispäevaks, 11. märtsiks._
