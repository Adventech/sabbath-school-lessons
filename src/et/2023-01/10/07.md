---
title: Toetav Mõte
date: 10/03/2023
---

Ellen G. White kirjutas kaks peatükki meie vara jagamise tähtsal teemal. Vaata „Tunnistused kogudusele“, 3. kd, peatükk „(Eakatele) ja rikastele lapsevanematele“, lk 116–130, ning „Tunnistused kogudusele“ 4. kd, peatükk „Testamendid ja pärandid“, lk 476–485. Samuti on raamatus „Nõuandeid vahendite kasutamiseks“ lõik, mis räägib pärandi planeerimisest, orig lk 323–335.

Ellen G. White kirjutas ka: „Paljud kavatsevad [annetust] edasi lükata, kuni nad on suremas; kui nad oleksid tõesti kristlased, annetaksid nad siis, kui nad tugevalt elu küljes on. Nad pühendaksid ennast ja oma varanduse Jumalale ja Tema majapidajatena tunneksid rahulolu oma kohuse täitmisest. Omaenda käsutäitjateks saades täidaksid nad ise Jumala nõudeid, selle asemel, et lükata kohustust kaasinimeste peale.“ – „Tunnistused kogudusele,“ 4. kd, lk 480.

Mida mõtleb E. G. White väljendiga „omaenda käsutäitjateks saades“? Tüüpilises testamendis määrab testamendi tegija täituri, kes tema surma korral jagab testamendis väljendatud tahte kohaselt vara laiali. Omaenda täituriks saades jagad sa oma eluajal lihtsalt ise oma vara. Seda tehes tunned rahuldust tulemusi nähes ja teades, et käid õigesti ümber talentidega, mida Jumal on sulle usaldanud.

Kristlaste jaoks on Kristuse teine tulek „õnnistatud lootus“. Oleme kõik kujutlenud, kui aukartustäratav on näha Jeesust tulemas taeva pilvedel. Oleme õhinal valmis kuulama sõnu: „Hästi tehtud.“ Aga mis siis, kui meil tuleb minna enne Jeesuse tagasitulekut puhkama? Kui oleme toiminud Tema ilmutatud tahte kohaselt, tunneme rahulolu praegu, kui näeme meie jõupingutuste tulemusena tööd edasi liikumas, teades, et meie pärandiplaani tõttu jätkub töö pärast meie äraminekutki.

**Küsimused aruteluks:**

`1. Kuigi saame koguda praegu varandust taevasse, siis miks pole see sama, mis püüda lunastust ära teenida või seda lausa „osta“?`

`2. Kuigi meil tuleb anda heldelt seda, mis meil praegu on, peame olema ka targad. Kui sageli oleme kuulnud inimestest, eriti kuupäevamäärajatest, kes paluvad raha, kuulutades ette mingi sündmuse toimumist ning öeldes, et kuna meie raha muutub siis kasutuks, võiksime selle parem praegu teenima saata. Kuidas õppida vahet tegema tüssamisel ja põhjendatud viisil, mismoodi kasutada oma raha praegu Jumala töö heaks?`

---
  
Annetus >> Adventraadio [toeta.advent.ee](https://toeta.advent.ee/)  
  
Päikeseloojang 18.11