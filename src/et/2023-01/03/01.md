---
title: Kokkulepitud kümnis
date: 14/01/2023
---

### Selle nädala õppeaine
1Ms 14:18–20; Ml 3:10, 5Ms 12:5–14; 3Ms 27:30; 1Kn 17:9–16; 1Kr 4:1, 2.

> <p>Juhtsalm</p>
> „Tooge kõik kümnis täies mõõdus varaaita, et mu kojas oleks toitu, ja proovige mind ometi sellega, ütleb vägede Issand. Tõesti, ma avan teile taevaluugid ja kallan teile õnnistust küllastuseni“ (Ml 3:10).

Moosese esimese raamatu 14. peatükis oli Aabram just naasnud edukalt pantvangide vabastamise missioonilt, mille käigus oli ta päästnud oma vennapoja Loti, tolle perekonna ja Soodomast minema viidud inimesed. Soodoma kuningas oli vabastamise eest tänulik ning pakkus Aabramile kogu sõjasaaki. Aabram mitte ainult ei keeldunud pakkumisest, vaid andis Melkisedekile kümnist kõigest, mis tal oli.

Vahetult pärast seda, kui Aabram kümnise andis, ütles Issand: „Ära karda, Aabram! Mina olen sulle kilbiks. Sinu tasu on väga suur!“ (1Ms 15:1). Põhimõtteliselt ütles Issand Aabramile: „Ära muretse. Mina olen su kaitsja ja toitja.“ Tunduvalt hiljem ütles Mooses Iisraeli rahvale Kaananimaa piiril: „Sa pead igal aastal andma kümnist kõigest oma külvi saagist, mis su põllul kasvab…, et sa õpiksid kartma Issandat, oma Jumalat, kogu oma eluaja“ (5Ms 14:22, 23).

Ellen G. White kirjutas: „Juba enne seda, kui Moosesele anti kindlaks määratud süsteem, oli inimestel kohustus tuua Jumalale usulistel eesmärkidel ohvriannid; seda tehti juba nii kauges ajas nagu Aadama päevil.“ – „Tunnistused kogudusele“, 3. kd, lk 393.

Mida tähendab see kõik meie jaoks tänapäeval?

_Selle nädala õppetükki õppides valmistud hingamispäevaks, 21. jaanuariks._