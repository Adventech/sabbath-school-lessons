---
title: Toetav Mõte
date: 20/01/2023
---

Loe Ellen G. White’i laiaulatuslikemat kirjutist kümnise kohta raamatust „Tunnistused kogudusele“, 9. kd, lk 245–252. Uuri 3. osa raamatust „Nõuandeid vahendite kasutamiseks“, orig lk 65–107.

„Juhul, kui kogu meie rahva kümnis voolaks Issanda varaaita nii, nagu peaks, saaksid meile osaks sellised õnnistused, et pühaks otstarbeks minevad kingitused ja annetused paljuneksid kümnekordselt ning nii hoitaks avatuna Jumala ja inimese vaheline kanal.“ – Ellen G. White, „Tunnistused kogudusele“, 4. kd, lk 474. Hämmastav avaldus. Kui oleme kõik ustavad kümnise andjad, siis õnnistab Jumal meie raha nii, et meie annetused kasvavad tuhat protsenti.

„Malaki kolmandas peatükis on kirjas Jumala leping inimesega. Siin täpsustab Issand, millist osa täidab Tema oma suurte andide jagamises neile, kes tagastavad selle ustavalt Talle kümnise ja annetustena.“ – Ellen G. White, „Review and Herald“, 17. dets 1901.

„Kõigil tuleks meeles pidada, et Jumala nõue meile on kõigi teiste nõuete alus. Ta annab meile külluslikult ning leping, mille Ta on inimesega teinud, on see, et kümnendik inimese omandusest tuleb tagastada Jumalale. Issand usaldab lahkelt oma majapidajatele Tema varandusi, kuid kümnise kohta ütleb Ta: See on minu. Võrdeliselt sellega, kuidas Jumal on oma omandust inimesele andnud, tuleb inimesel tagastada Jumalale ustavalt kümnis kogu omandist. Sellise selge korralduse andis Jeesus Kristus ise.“ – Ellen G. White, „Tunnistused kogudusele“, 6. kd, lk 384.

**Küsimused aruteluks:**

`1. Peatu veel mõtte juures, et kümnise andmine ei pärine vanaaja Iisraelilt. Kuidas aitab see tõsiasi aru saada meiepoolse kohustuse kestvusest Jumala silmis?`

`2. Arutlege klassis esmaspäevase osa lõpus esitatud küsimuse üle. Mõtle, mis juhtuks, kui inimesed otsustaksid saata oma kümnise kuhugi mujale. Mis saaks meie kogudusest? Kas meil oleks üldse kirikut? Mis on valesti sellise hoiaku puhul: _No minu kümnis on kõige muuga võrreldes nii väike, et mis vahet sel on_? Mis siis, kui kõik nii mõtleksid?`

`3. Räägi teistele, mida oled kümnise andmisega seoses õppinud ja kogenud. Mida saad nii tehes teistele õpetada?`

---
  
Annetus >> kohalik kogudus [toeta.advent.ee](https://toeta.advent.ee/)  
  
Päikeseloojang 16.11