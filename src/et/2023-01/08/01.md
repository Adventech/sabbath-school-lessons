---
title: Edu planeerimine
date: 18/02/2023
---

### Selle nädala õppeaine

Kg 12:1, 1Ms 2:15; 1Tm 5:8; Kl 3:23, 24; 1Ms 39:2–5; Õp 3:5–8.

> <p>Juhtsalm</p>
> „Mida te iial teete, seda tehke kogu hingest, nõnda nagu Issandale ja mitte nagu inimestele, teades, et te saate Issandalt palgaks pärisosa. Teenige Issandat Kristust!“ (Kl 3:23, 24).

Enamik inimesi tahab elada „edukat“ ja õnnelikku elu. Muidugi ei pruugi siin langenud maailmas, kus õnnetus ja häda võib iga hetk tabada, olla seda eesmärki alati kerge saavutada.

Ja küsida tuleb sedagi, kuidas me „edu“ määratleme. Võtame näiteks Joosepi Egiptuses; kui edukas elu üldse olemas on, siis peaks see kindlasti olema niisugune, kas pole? Vanglast paleesse, midagi sellist. Mida öelda teisalt aga Ristija Johannese kohta? Tema läks vanglast hauda. Kui edukas tema elu oli? Taas oleneb kõik sellest, kuidas me „edu“ määratleme.

Sellel nädalal vaatleme „edu“ mõistet majandamise aluste ja rahaliste põhimõtete kontekstis. Kas tahame või mitte, raha ja rahaasjad on osa meie elust, olenemata sellest, kes me oleme ja kus elame. Millised on siis mõningad praktilised sammud, mida sel teel astuda ning mis ei taga küll kindlat „edu“, kuid aitavad ometi vältida levinud lõkse ja vigu, mis majanduslikku edu kahandavad?

_Selle nädala õppetükki õppides valmistud hingamispäevaks, 25. veebruariks._
