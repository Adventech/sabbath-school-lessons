---
title: Toetav Mõte
date: 24/02/2023
---

„Ükski hange või plaan pole püsiv ega täiuslik juhul, kui see arvestab ainult selle elu lühikeste aastatega ega valmistu lõpmatu tuleviku tarvis… Mitte keegi ei saa koguda aardeid taevasse märkamata, et tema elu maa peal on seeläbi rikkam ja õilsam.“ – Ellen G. White, „Kasvatus“, lk 145.

„Tõelise edu ja aususe aluseks äriasjades on Jumala omandiõiguse tunnustamine. Kõige Loojana on Tema algne omanik. Meie oleme Tema majapidajad. Kõik selle, mis meil on, on Tema andnud meie kasutada Tema juhtnööride kohaselt.“ – „Kasvatus“, lk 137.

Kuna perekonna eest hoolitsemine nõuab oma osa, mõtleme tihti, et meie töö on lihtsalt sissetuleku hankimine. Kuid kristlastena seisame silmitsi ka kohustusega teha oma osa suure misjonikäsu heaks, mille Jeesus andis kõikidele oma järelkäijatele. Olles seda misjonikäsku Mk 16:15 tsiteerinud, kirjutas Ellen G. White: „Meid kõiki ei ole kutsutud sõnakuulutajateks või misjonärideks selle sõna esmases tähenduses, kuid kõik saavad olla Tema töökaaslased „rõõmusõnumi“ viimisel ligimestele. Käsk on antud kõigile: suurtele ja väikestele, haritutele ja hariduseta inimestele, vanadele ja noortele.“ – „Kasvatus“, lk 264.

„Meil on vaja veel täpsemalt pidada silmas plaani, mis on Jumalal meie elu jaoks. Kui teeme parima oma käsil olevas töös, jätame oma tee Jumala hoolde ja jälgime Tema eelhoolitsuse viiteid, saame julge meelega otsida juhtimist ja lahendada meie ametivalikuga seotud probleeme.“ – „Kasvatus“, lk 267.

**Küsimused aruteluks:**

`1. Kuidas määratleme kristlastena „edukat“ elu? Mis vahet on sellel, kuidas maailm edu mõistab ja kuidas meie (ideaalis) seda tegema peaksime? Võta näiteks Ristija Johannes. Millise hinnangu annaksid tema elule, mis lõppes alatu vangistusega _õela naise kapriisi_ tõttu? Kas nimetad seda edukaks? Kuidas oma vastust põhjendad?`

`2. Kuidas selgitad tõsiasja, et on väga palju „edukaid“ inimesi, kes ei korralda oma varahaldust ega elu üldiselt ainsagi piibelliku põhimõtte järgi? Mida öelda nende kohta, kes püüavad piibellikke põhimõtteid _järgi_da, aga pole ikkagi edukad? Võib-olla nad haigestuvad või tabab neid õnnetus. Kuidas selliseid olukordi mõista?`

---
  
Annetus >> kohalik kogudus [toeta.advent.ee](https://toeta.advent.ee/)  
  
Päikeseloojang 17.38