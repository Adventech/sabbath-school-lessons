---
title: Toetav Mõte
date: 27/01/2023
---

Taevasesse mälestusraamatusse märgitakse ka Jumala perekonna liikmete ustavus majanduse vallas. „Aruandeingel paneb ustavalt kirja kõik Jumalale pühendatud ja varakambrisse toodud ohvrid, samuti niiviisi annetatud vahendite lõpliku tulemuse. Jumala pilk märkab iga Tema tööks annetatud veeringut ning andja teenistusvalmidust või tõrksust. Kirja pannakse ka andmise ajend. Ennastohverdavad, pühendunud inimesed, kes annavad Jumalale Tema omast tagasi, nagu Ta nõuab, saavad tasu vastavalt oma tegudele. Isegi kui pühendatud vahendeid kasutatakse vääralt, nii et annetaja silme ees olnud eemärki – Jumala austust ja hingede päästmist – ei saavutata, ei kaota oma tasu need, kes tõid ohvri siira südamega, üksnes Jumala austust silmas pidades.“ – Ellen G. White, „Tunnistused kogudusele“, 2. kd, orig lk 518.

„Jumal soovib, et inimene palvetaks oma töö edasimineku pärast ja planeeriks seda. Kuid sarnaselt Korneeliusega tuleb meil palvetamine ühendada andmisega. Meie palved ja almused on Jumala silmis mälestusmärgid. Usk ilma tegudeta on surnud, ning ilma elava usuta on võimatu olla meelepärane Jumalale. Koos palvetamisega tuleb meil ka anda nii palju, kui võimalik – nii oma vaevanägemist kui ka vahendeid, et meie palved täituksid. Kui paneme oma usu tegudesse, ei unusta Jumal meid ära. Tema märgib üles iga armastava ja ennastsalgava teo. Tema avab tee, et saaksime näidata oma usku tegudes.“ – Ellen G. White, „Atlantic Union Gleaner“, 17. juuni 1903.

**Küsimused aruteluks:**

`1. Kuidas käivad palvetamine ja andmine käsikäes? See tähendab, kuidas võib palvetamine aidata sul mõista, mida anda ning millal ja kui palju?`

`2. Ameerika Ühendriikides tuntud ajakirjas kirjeldati noori Wall Streeti ametnikke, kes teenisid väga palju raha, aga olid ometi väga õnnetud, sisemiselt tühjad ning täis ängi ja muret. Üks neist, portfellihaldur, ütles: „Mis mõtet on pärast mu surma sellel, et paigutasin veel ühe lisaprotsendi kasumit oma portfelli?“ Milline õppetund on selles loos andmisest, just ennastohverdavast andmisest, mis toob andjale suurt vaimulikku kasu, sest aitab meil vabaneda „rikkuse petlikust ahvatlusest“ (Mt 13:22)?`

`3. Pööra Ellen G. White’i ülaltoodud tsitaadis tähelepanu lausele vahendite „väärast kasutamisest“. Miks on andjal tähtis seda mõtet meeles hoida?`

---
  
Annetus >> kohalik kogudus [toeta.advent.ee](https://toeta.advent.ee/)  
  
Päikeseloojang 16.28