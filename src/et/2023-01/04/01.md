---
title: Annetused Jeesusele
date: 21/01/2023
---

### Selle nädala õppeaine
2Kr 9:6, 7; 5Ms 16:17; Ps 116:12–18; 1Aj 16:29; Mk 12:41–44; Mk 14:3–9.

> <p>Juhtsalm</p>
> „Kuidas ma tasun Issandale kõik tema heateod minu vastu? Ma tõstan üles päästekarika ja hüüan appi Issanda nime. Ma tasun oma tõotused Issandale kogu ta rahva nähes“ (Ps 116:12–14).

Kümnise kõrval on annetused, mis tulevad meie valdusse jäänud 90 protsendist pärast seda, kui kümnis on Jumalale tagastatud. Siit algab heldekäelisus. Jumala rahvale anti korraldus mitmesuguste ohvriandide toomiseks, näiteks patuohver, millega vastati Jumala armule, ning tänuohver, millega väljendati Jumalalt saadava kaitse, tervise, jõukuse ja ülalpidava väe tajumist. Olid ka annetused vaeste heaks ning annetused, millega ehitada ja korras hoida jumalateenimise koda.

Kui peame silmas Jumalalt meile antavate kinkide suurusjärku, siis hakkame enda antavas summas nägema midagi enamat kui ainult raha parkimisplatsi sillutamiseks või koorile riiete ostmiseks. Toome oma annetused vastuseks sellele, mida Jumal on meie heaks teinud, eelkõige Jeesuse ohvris. „Meie armastame, sest tema on meid enne armastanud“ (1Jh 4:19). Seejärel kasutab kogudus – kas kohalik kogudus, liit või üleilmne kogudus – meie antut Jumala töö edendamiseks. Käesoleval nädalal heidame pilgu sellele, mida kirjutatakse Piiblis annetustest kui Jumala osast, mida me maa peal haldame.

_Selle nädala õppetükki õppides valmistud hingamispäevaks, 28. jaanuariks._