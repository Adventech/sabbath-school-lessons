---
title: Toetav Mõte
date: 17/02/2023
---

„„Aga kui Inimese Poeg tuleb oma kirkuses ja kõik inglid temaga, siis ta istub oma kirkuse troonile ja ta ette kogutakse kõik rahvad ja ta eraldab nad üksteisest.“ Nii kujutas Kristus Õlimäel oma jüngritele suure kohtupäeva sündmusi. Ta näitas, et kohtuotsus oleneb ühest asjaolust. Kui Tema ette on kogutud kõik rahvad, siis saavad nad jaguneda ainult kahte gruppi ja nende igavese saatuse otsustab see, mida nad on Temale teinud või tegemata jätnud vaeste ja kannatajate isikus.“ – Ellen G. White, „Ajastute igatsus“, orig lk 637.

„Kui sa avad oma ukse Kristuse puudustkannatavaile lastele, võtad sa ühtlasi vastu nähtamatud inglid. Nii ütled sa tere tulemast taevastele olevustele oma kodus. Nendega kaasneb pühalik rahu ja rõõm. Nende huulil on Jumala kiitus, mis kajab vastu taevas. Iga halastustegu paneb helisema taeva. Taevane Isa troonil hindab omakasupüüdmatuid töötegijaid väärtuslikemateks oma aaretest.“ – Ellen G. White, „Ajastute igatsus“, orig lk 639.

**Küsimused aruteluks:**

`1. „Sest vaeseid ei puudu maal kunagi“ (5Ms 15:11). Kuidas peaksime öeldut tänapäeval mõistma lisaks tõsiasjale, et see ettekuulutus, mis on küll tuhandeid aastaid vana, on õnnetuseks täitunud? Mõni on kasutanud neid sõnu selleks, et õigustada vaeste aitamata jätmist, arutledes nii: „Jumal ütles ju, et vaeseid on meie keskel alati, ja nii siis lihtsalt on.“ Millise eksijärelduseni selline mõtteviis viib?`

`2. Loe 1Tm 6:17–19: „Neid, kes on nüüdsel ajal rikkad, käsi, et nad ei oleks ülbed ega loodaks ebakindlale rikkusele, vaid Jumalale, kes valmistab meile kõike rikkalikult maitsmiseks; käsi neil teha head, saada rikkaks headelt tegudelt, olla lahke ja helde käega, talletades enesele vara heaks aluskiviks tuleviku tarvis, et haarata kinni tõelisest elust.“ Märkad, et on oht usaldada oma rikkust elava Jumala usaldamise asemel. Miks on see kiire tulema neil, kel on vara, kuigi nemadki teavad, et lõpuks ei hoia nende raha neid elus? Miks tuleb meil kõigil olla valvas selle suhtes, et me ei usaldaks midagi muud peale elava Jumala?`

---
  
Annetus >> kohalik kogudus [toeta.advent.ee](https://toeta.advent.ee/)  
  
Päikeseloojang 17.20
