---
title: Vähemad vennad
date: 11/02/2023
---

### Selle nädala õppeaine
Lk 4:16–19; Js 62:1, 2; 5Ms 15:11; Mt 19:16–22;Lk 19:1–10; Ii 29:12–16.

> <p>Juhtsalm</p>
> „Siis ütleb kuningas oma paremal käel olijatele: „Tulge siia, minu Isa õnnistatud, pärige kuningriik, mis teile on valmistatud maailma rajamisest peale!“ (Mt 25:34).

Piibel räägib sageli võõrastest (keda kutsutakse mõnikord võõramaalasteks), vaeslastest ja lesknaistest. Just neid inimrühmi võib Jeesus silmas pidada siis, kui räägib „mu kõige pisematest vendadest“ (Mt 25:40).

Keda pidada tänapäeval sellisteks inimesteks? Piibli ajal olid võõrasteks isikud, kel oli võib-olla sõja või näljahäda tõttu tulnud oma kodumaalt lahkuda. Meie ajal võivad samaväärseteks inimesteks olla miljonid põgenikud, kes on omandist ilma jäetud olukordade tõttu, mida nad ise valida ei saanud.

Vaeslapsed ehk isatud on lapsed, kes on kaotanud isa sõja, õnnetuse või haiguse tagajärjel. Sellesse rühma saab lisada needki, kelle isa on vanglas või muidu pere juurest lahkunud. Milline lai teenimisvaldkond siin esile tuuakse.

Lesknaised on inimesed, kes on kaotanud oma abikaasa samal põhjusel, nagu isatud lapsed on kaotanud isa. Paljud neist on üksikvanematest perepead ja neil läheks väga vaja abi, mida kogudusel on pakkuda.

Näeme sellel nädalal, et Jumala varanduse haldajatena on vaeste aitamine meie jaoks midagi enamat kui ainult võimalus. See on Jeesuse eeskuju järgimine ja Tema korraldustele kuulekas olemine.

_Selle nädala õppetükki õppides valmistud hingamispäevaks, 18. veebruariks._