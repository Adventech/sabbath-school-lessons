---
title: Sakkeus
date: 15/02/2023
---

Sakkeus oli rikas juut, kes oli oma varanduse teeninud vihatud roomlaste heaks maksukogujana töötades. Nii oma töö tõttu kui ka sellepärast, et tema ja teised maksukogujad nõudsid välja rohkem maksu, kui tegelikult anda tuli, vihati Sakkeust ja nimetati „patuseks“.

Sakkeus elas Jeerikos, mida läbis äritegevuse poolest rikas kaubatee. Sakkeuse ja Jeesuse kohtumine polnud kokkusattumus. Ilmselt oli Sakkeus jõudnud vaimuliku veendumuseni ja tahtis oma ellu muutust. Ta oli Jeesusest kuulnud soovis tahtis Teda näha. Küllap oli liikvel jutt, et seltskond, kellega koos Jeesus rändas, pidi sel päeval Jeerikosse jõudma. Jeesusel tuli oma viimasel teekonnal Galileast Jeruusalemma läbida Jeeriko. Jeesuse esimesed sõnad Sakkeusele näitasid, et juba enne linna sisenemist teadis Jeesus temast kõike.

`Loe Lk 19:1–10. Mille poolest erines selle rikka mehe kogemus Jeesusega rikka noore ülema omast?`

Sakkeusel ja rikkal noorel ülemal oli nii mõndagi ühist. Mõlemad olid rikkad, mõlemad tahtsid näha Jeesust ja mõlemad tahtsid igavest elu. Aga sellega sarnasus lõppeb.

Märkad, et siis, kui Sakkeus lubas anda „poole oma varandusest“ (Lk 19:8) vaestele, pidas Jeesus öeldut tõelise uskutuleku väljenduseks. Ta ei öelnud: _Vabandust, Sakkeus, aga nagu rikka noormehe puhul, kas kõik või mitte midagi. Poolest ei piisa._ Miks Ta nii ei öelnud? Suure tõenäosusega sellepärast, et ehkki Sakkeusele meeldis tema rikkus, polnud see tema jaoks jumal, nagu rikka noore ülema jaoks. Õigupoolest, kuigi me ei tea, mida Jeesus Sakkeusele konkreetselt ütles, teatab just Sakkeus esimesena, et ta annab oma rahast osa vaestele. Seevastu tuli Jeesusel rikkale noorele ülemale konkreetselt öelda, et too annaks kogu raha ära või vastasel juhul laostab see teda. Kuigi Sakkeus pidi (nii nagu kõik rikkad inimesed) olema valvas rikkuse ohtude suhtes, näib ta rikkust paremini kontrollivat kui rikas noorel ülem.

„Kui mõni aeg tagasi rikas nooruk Jeesuse juurest lahkus, olid jüngrid imestanud Õpetaja sõnade üle: „Kui raske on neil, kellel on palju vara, sisse minna Jumala riiki!“ Jüngrid olid isekeskis arutanud: „Kes siis võib pääseda?“ Nüüd olid nad näinud tõdenemas Jeesuse sõnu: „Inimeste käes võimatu on Jumala käes võimalik“ (Mk 10:24, 26; Lk 18:27). Nad nägid, kuidas Jumala armu läbi võis rikas mees siseneda Jumala riiki.“ – Ellen G. White, „Ajastute igatsus“, orig lk 555.