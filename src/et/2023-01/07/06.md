---
title: Pane tähele meest Iiobit
date: 16/02/2023
---

`Loe Ii 1:8. Milliste sõnadega Jumal ise Iiobit kirjeldab?`

Tõesti hea, arvestades, et Jumal ise nimetab Iiobit „vagaks“ ja „õiglaseks“(Ii 1:8); nii vagaks ja õiglaseks, et maa peal polnud tol hetkel ühtki teist temasugust. Taas, need on Jumala otsesed sõnad Iiobi kohta.

Ka pärast seda, kui Iiobit oli tabanud üks katastroof teise järel, kordas Jumal Iiobi kohta esialgu öeldut – et maa peal polnud teist temasugust vaga ja õiglast ja nii edasi, kuid nüüd lisandus sellele uus varjund. Iiob oli ikka veel selline, „kuigi sa kihutasid mind tema vastu teda ilma põhjuseta hävitama“ (Ii 2:3).

Saame Iiobi vagadusest ja õiglusest võimsa pildi selle varal, kuidas ta keeldus Jumalast lahti laskmast, vaatamata kõigele temaga juhtunule ja vaatamata tema õnnetu naise pilkamisele: „Kas sa veelgi oma vagadusest kinni pead? Nea Jumalat ja sure!“ (Ii 2:9). Samas avab see raamat Iiobi elu veel ühe tahu, mis oli olemas enne, kui algas siinne tragöödia.

`Loe Ii 29:12–16. Millest siin räägitakse, mis aitab meil pilku heita Iiobi iseloomu saladusele?`

Ehk on siinkohal kõnekaimad Iiobi sõnad: „Ma olin vaestele isaks ja ma uurisin isegi tundmatu tüliasja“ (Ii 29:16). Iiob ei oodanud, et näiteks mõni räbalais kerjus talle almuseid paludes ligi astuks. Iiob otsis ise aktiivselt abivajajad üles ja tegutses siis nende heaks.

Ellen G. White paneb kirja mõtte: „Ära oota, et nemad [vaesed] pööraksid su tähelepanu nende vajadustele. Tegutse nii nagu Iiob. Ta selgitas välja selle, millest ta midagi ei teadnud. Mine kontrollkäigule ning uuri vajadused välja ja õpi neid parimal viisil rahuldama.“ – „Tunnistused kogudusele“, 5. kd, lk 151. Niisugusel tasemel raha haldamist ja Jumala vahendite majandamist ei praktiseeri tänapäeval just paljud Jumala lapsed.

`Loe Js 58:6–8. Kuidas mõista neid muistseid sõnu ja rakendada neid praegu enda ellu?`