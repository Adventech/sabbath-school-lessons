---
title: Majandamine kitsastel aegadel
date: 11/03/2023
---

### Selle nädala õppeaine
2Aj 20:1–22, 1Aj 21:1–14; 2Pt 3:3–12; 1Jh 2:15–17, Ilm 13:11–17.

> <p>Juhtsalm</p>
> „Too Jumalale ohvriks tänu ja tasu Kõigekõrgemale oma tõotused! Ja hüüa mind appi ahastuse päeval; siis ma tõmban su sellest välja ja sina annad mulle au!“ (Ps 50:14, 15).

Mõnikord tundub meie maailm kontrolli alt väljuvat: sõjad, verevalamine, kuritegevus, amoraalsus, loodusõnnetused, pandeemiad, ebakindel majandus, poliitiline korruptsioon ja nii edasi. Üksikisikutel ja perekondadel on tugev tung mõelda eelkõige oma toimetulekule. Seetõttu mõeldakse ebakindlatel aegadel mõistagi palju kindlustunde saavutamisele.

Iga päev kulutame palju tähelepanu vaevanägemisele äraelamise nimel. Aega ja mõtet vajavad võlgade tagasimaksmine, laste kasvatamine, vara hooldamine. Ja muidugi vajame kehakatet, toitu ja peavarju. Mäejutluses rääkis Jeesus neist põhivajadustest ja sõnas: „Teie taevane Isa teab ju, et te seda kõike vajate. Aga otsige esmalt Jumala riiki ja tema õigust, siis seda kõike antakse teile pealegi!“ (Mt 6:32, 33).

Keset proovile panevaid aegu, mil tuleb Issandale toetuda rohkem kui eales varem, peaksime Piibli põhjal astuma mõne kindla sammu.

_Selle nädala õppetükki õppides valmistud hingamispäevaks, 18. märtsiks._