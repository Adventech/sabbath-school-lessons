---
title: Ustavuse tasu
date: 18/03/2023
---

### Selle nädala õppeaine

Hb 11:6; Js 62:11, Rm 6:23; Jh 14:1–3, Ilm 21. ptk; Mt 25:20–23; Rm 8:16–18.

> <p>Juhtsalm</p>
> „Ta isand lausus talle: „Tubli, sa hea ja ustav sulane, sa oled olnud ustav pisku üle, ma panen su palju üle. Mine oma isanda rõõmupeole!“ (Mt 25:21).

Kuigi me ei saa iialgi päästmist ära teenida, kasutab Piibel tasu lootust ajendina, miks elada ustavalt Jumala ärateenimata armu saajatena. Lõpuks on ju kõik see, mida saame, alati üksnes Jumala arm.

Taavet kirjutas nii: „Issanda Seadus on laitmatu, see kosutab hinge; Issanda tunnistus on ustav, see teeb kohtlase targaks. Issanda korraldused on õiglased, need rõõmustavad südant; Issanda käsk on selge, see valgustab silmi. Issanda kartus on puhas, see püsib igavesti; Issanda seadused on tõde, need on kõik õiged; need on ihaldatavamad kui kuld ja kui palju selget kulda, ja need on magusamad kui mesi ja kui kärjemesi. Ka sinu sulasele on need hoiatuseks, nende pidamine toob suure palga“ (Ps 19:8–12).

Piibel räägib paljudes kohtades tasust, mida meile tõotatakse Kristuse kaudu pärast Tema teist tulemist, kui see kohutav patu tõttu toimunud kõrvalepõige on kord igaveseks läbi.

Mida meile tõotatakse ja mis tagab selle, et saame tõotatu?

_Selle nädala õppetükki õppides valmistud hingamispäevaks, 25. märtsiks._
