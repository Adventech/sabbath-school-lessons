---
title: Toetav Mõte
date: 24/03/2023
---

Siin on ülemaailmne pilt koguduseperest, kes on rahaasjades Jumala maapealse majandustegevuse ustavad haldajad.

Nägemus vahendite kasutamisest seitsmenda päeva adventistide kogudustes üle kogu maailma

Need sündmused toimuvad millalgi tulevikus: pastorid ja kohaliku koguduse juhid on koguduses edukalt loonud vahendite kasutamise keskkonna. Nad on õpetanud, harjutanud, toetanud ja julgustanud koguduseperet piibellikus finantsjuhtimises.

Inimesed rakendavad Piibli põhimõtteid oma elus. Nende heldekäelisus kasvab, regulaarselt säästetakse ootamatuste jaoks ning vabanetakse võla-ahelaist.

Koguduseliikmete eluviisi tähistab mõõdukus, vaoshoitus ja rahulolu. Raha on kõrvaldatud Jumalaga võistleja kohalt ning suhe Looja-Jumalaga edeneb üha.

On hingamispäeva hommik ja inimesed saabuvad jumalateenistusele. Nende käitumisviisis on tunda rahu – ei olda ärevad rahateemade pärast; rahulolu ja tänutunne on kõikehõlmav.

Valdavalt on kõrvaldatud raha pärast toimuvad konfliktid abielus. Inimesed asuvad innukalt jumalateenistust pidama, soovides, et Jumal oleks kohal ning tegutseks nende keskel.

Koguduse tööharud on täies mahus rahastatud ja nende mõju ulatub kaugele. Need viivad Kristuse armastust abivajajateni väga käegakatsutavalt.

On tagatud raha koguduse hoonete ja töövahendite jaoks; need toetavad evangeeliumitööd oivaliselt ja neid hoitakse suurepärases korras.

Küsimus meile kõigile on: „Mida kutsub Jumal meid tegema nende vahenditega – mis tahes vahenditega –, mida Ta on meie kätte usaldanud?“

**Küsimused aruteluks:**

`1. Rääkige klassis, kuidas tuleb meil mõista kahte väga selget Piibli õpetust: päästmist usu läbi ja tasu vastavalt tegudele. Kuidas need kaks käsitlust kooskõlla viia?`

`2. Miks ei tähenda õppimine olema rahul sellega, mis meil praegu on, loobumist parema majandusliku seisu poole püüdlemisest? Miks ei ole rahulolu ja majandusliku olukorra parandamine teineteisega vältimatult vastuolus?`

`3. Pole kahtlustki, et meid ootab igavik. Millised valikud, olgu või „väikesed“, langetame praegu, mis aitavad meil kindlaks teha, kus me igavikus oleme?`

---
  
Annetus >> kohalik kogudus  
  
Päikeseloojang 18.44