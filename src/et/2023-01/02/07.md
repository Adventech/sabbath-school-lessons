---
title: Toetav Mõte
date: 13/01/2023
---

„Iga kord, mistahes perioodil maailma ajaloos, mil Jumala rahvas on rõõmsalt ja tahtlikult teostanud Tema süstemaatilise heategevuse [kümnise] ning annetuste ja ohvriannete plaani, on nad täitnud oma lubaduse, et kogu nende tööga käib kaasas Tema nõudmiste järgimisele vastav heaolu. Kui nad tunnistasid Jumala nõudeid ja täitsid Tema tingimused – austasid Teda oma materiaalse omandiga –, olid nende aidad rikkalikult täis. Aga siis, kui nad röövisid Jumalat kümnise ja annetustega, pidid nad taipama, et nad röövisid küll Jumalat, kuid eelkõige iseennast, sest Tema õnnistused neile olid sama piiratud, kui piiratud annetusi nemad Talle tõid.“ – Ellen G. White, „Tunnistused kogudusele“, 3. kd, lk 395.

Piibel teeb väga selgeks, et pääseme ainult armust; tegemist on Jumala armu anniga. Meie sõnakuulelikkus Jumala korraldustele on vastus Jumala armule; sõnakuulelikkus ei pälvi armu (kui seda saaks pälvida, poleks tegu ju armuga: vaata Rm 4:1–4).

Tõepoolest, kui vaatame kahepoolset lepingut, mille Jumal on meiega sõlminud, näeme nii meile osaks saavaid õnnistusi kui ka meie kohustusi. Omalt poolt Jumala pakkumisele vastates loome Temaga suhte ja määrame suuresti oma saatuse. Sõnakuulelikkus – armastuses teenimine ja ustavus – on jüngriks olemise tõeline tunnus. Usk ja ainult usk teeb meid (selle asemel, et vabastada meid sõnakuulelikkusest) Kristuse armust osasaajateks, mistõttu saame olla sõnakuulelikud sellele, mida Jumal meil teha palub.

**Küsimused aruteluks:**

`1. Öeldakse, et kui iga adventist oleks ustavalt toonud oma kümnise, oleks meie kogudusel küllaldaselt raha kõigeks vajaminevaks, mida sõnumi levitamine nõuab. Mida teed sina kümnise ja annetuste osas? Kas sa aitad kogudusel teha seda, milleks kogudus on kutsutud?`

`2. Mõtiskle selle üle, kui tähtsad on meie valikud ja teod Jumala ja meie vahelise suhte osas. Kuidas hoida silme ees tegude ja sõnakuulelikkuse, sealhulgas kümnise andmise ja heaks majapidajaks olemise temaatikat ilma, et langeksime käsumeelsuse võrku?`

`3. Arutlege klassis teisipäevase osa lõpus oleva küsimuse üle: mis saab siis, kui tulevad rasked ajad, kuigi oleme olnud ustavad. Kuidas mõista sündmusi siis, kui need toimuvad, ning kuidas sel juhul mitte araks muutuda?`

---
  
Annetus >> Eesti liidu misjonifond [toeta.advent.ee](https://toeta.advent.ee/)  
  
Päikeseloojang 15.56
