---
title: Otsige esmalt
date: 12/01/2023
---

Jeesuse kohta on öeldud, et „suur rahvahulk kuulas Jeesust meeleldi“ (Mk 12:38). Valdav osa sellest suurest rahvahulgast, kes Jeesusele järgnes ja Teda kuulas, kuulus ühiskonna suurimasse klassi, lihtrahva hulka. Neid toideti mäeküljel ja nemad kuulsid mäejutlust. Jeesus ütles neile põhimõtteliselt nii: _Ma tean, et teil on mure oma pere ülalpidamise pärast. Teie südant vaevab toit ja jook, mida iga päev vajate, ning kehakate, mida on vaja sooja saamiseks ja keha kaitsmiseks. Aga mina ütlen teile…_

`Loe Mt 6:25–33. Mida siin tõotati ja mida tuli inimestel teha sellest tõotusest osa saamiseks?`

Paljud Jumala tõotused on kahepoolsed lepingud. See tähendab, et õnnistuse saamiseks tuleb meil teha oma osa.

`Loe Js 26:3. Mida palutakse meil teha selleks, et meil oleks Jumala rahu?`

`Loe 1Jh 1:9. Mida teeb Jeesus siis, kui me oma patud tunnistame?`

`Loe 2Aj 7:14. Mis on Jumala ettepaneku põhjal see „siis“ ja „kui“?`

Kõik nimetatud salmid ja paljud teised toovad esile tähtsa tõsiasja, et kuigi Jumal on ainuvalitseja, kuigi Jumal on meie Looja ja Eluhoidja ning kuigi pääste on armuand, mida me pole ära teeninud, on meil ometi oma osa siin maal käivas suures võitluses. Püha andi – vaba tahet, vaba valikut – kasutades tuleb meil valida see, milleks Püha Vaim meid ajendab, ning olla sõnakuulelik sellele, mida tegema Jumal meid kutsub. Kuigi Jumal pakub meile õnnistusi ja elu, võime ju hoopis valida needuse ja surma. Pole imekspandav, et Jumal ütleb: „Vali nüüd elu, et sina ja su sugu võiksite elada“ (5Ms 30:19).