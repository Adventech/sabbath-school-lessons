---
title: Toetav Mõte
date: 03/03/2023
---

Jeeriko vallutamise ajal kandis Aakan hõbeda ja kulla Iisraeli leeri, kuid ta polnud ainus mees, kes seda tegi. Joosua oli meestele öelnud, et nad tooksid hõbeda ja kulla ning vask- ja raudnõud Jumala koja varanduste hulka (Jos 6:19, 24). Kõik muu tuli põletada. Kuid Aakan oli ainus, kes hoidis midagi endale. „Iisraeli miljonite hulgas oli ainult üks mees julgenud pühaliku võidu ja hävituskohtu hetkel üle astuda Jumala keelust. Aakani ahnuse oli äratanud „kauni Sineari kuue“ nägemine, nagu ta iseloomustas seda isegi surma palge ees. Üks patt viis teiseni ning ta omastas ka Issanda varakambrisse andmiseks mõeldud kulda ja hõbedat – röövis Jumalalt Kaananimaa „esmasaaki“.“ – Ellen G. White, „Patriarhid ja prohvetid“, orig lk 496.

Pauluse esitatud lõpuaja märkide loetelus keskenduvad kaks esimesena nimetatud tunnust meie suhtumisele rahasse ja omandisse. „Aga see olgu sul teada, et viimseil päevil tuleb raskeid aegu, sest siis on inimesi, kes on enesearmastajad, rahaahned“ (2Tm 3:1, 2). Omakasupüüdlikkus ja rahaahnus lõpuajal – meie ajal – on inimkonna märkimisväärseteks joonteks.

**Küsimused aruteluks:**

`1. Loe 1Tm 6:6–10: „Ent jumalakartus on suur tuluallikas, kui inimesele piisab sellest, mis tal on. Ei ole me ju midagi toonud maailma, nii ei suuda me ka midagi maailmast ära viia. Kui meil on aga elatist ja ihukatet, siis olgu neist meile küll. Kes tahavad aga rikastuda, need langevad kiusatusse ja lõksu, paljudesse rumalaisse ja kahjulikesse himudesse, mis vajutavad inimesed sügavale hävingusse ja hukatusse. Jah, kõige kurja juur on rahaarmastus, sest raha ihaldades on mõnedki eksinud ära usust ja on ise endale valmistanud palju valu.“ Rääkige klassis olukordadest, kus inimene on rahaahnuse tõttu „endale [või teistele] valmistanud palju valu“. Eks ole selle kohta palju näiteid? Kuidas leida õige tasakaal; teame, et vajame elamiseks raha, aga samas ei tohi me langeda lõksu, mille eest Paulus siin hoiatab?`

`2. Mida me peale raha veel himustada saame?`

`3. Mis vahe on põhjendatud soovil millegi järele ja saamahimul? Millal võib põhjendatud soov millegi järele muutuda saamahimuks?`

---
  
Annetus >> kohalik kogudus [toeta.advent.ee](https://toeta.advent.ee/)  
  
Päikeseloojang 17.54