---
title: Hoiduge ahnuse eest
date: 25/02/2023
---

### Selle nädala õppeaine
Js 14:12–14; Ef 5:5; Jos 7. ptk; Jh 12:1–8; Ap 5:1–11, 1Kr 10:13.

> <p>Juhtsalm</p>
> „Vaadake ette ja hoiduge igasuguse ahnuse eest, sest külluseski ei olene kellegi elu sellest, mis tal on“ (Lk 12:15).

Ahnust ehk saamahimu võib kirjeldada kui ülemäärast soovi rikkuse või omandi järele, mis tegelikult sulle ei kuulu. Ahnus on väga suur probleem, õigupoolest nii suur, et see pannakse ühte patta valetamise, varastamise ja mõrvamisega. See on nii hukutav, et Jumal kirjutas hoiatuse selle eest oma suurde moraaliseadusesse. „Sa ei tohi himustada oma ligimese koda! Sa ei tohi himustada oma ligimese naist, sulast ega teenijat, härga ega eeslit ega midagi, mis su ligimese päralt on!“ (2Ms 20:17)

Ahnust on sageli loetletud kohutavate pattude hulgas, mis jätavad inimese Jumala riigist välja. „Või te ei tea, et ülekohtused ei päri Jumala riiki? Ärge eksige: ei kõlvatud ega ebajumalateenijad, ei abielurikkujad ega lõbupoisid ega meestepilastajad, ei vargad ega ahned, ei joodikud ega pilkajad ega riisujad päri Jumala riiki“ (1Kr 6:9, 10).

Ahnus ühes reas väljapressimise, ebajumalateenistuse, hooraelu ja abielurikkumisega? Just seda need salmid ütlevad. Käesoleval nädalal heidame pilgu näidetele sellest, kui halb ahnus on ja mida teha, et sellest vabaneda.

_Selle nädala õppetükki õppides valmistud hingamispäevaks, 4. märtsiks._