---
title: Saamahimust jagu saamine
date: 02/03/2023
---

Saamahimu on seotud südamega ning sarnaselt uhkuse ja isekusega jääb see sageli märkamatuks, olles just seetõttu nii surmav ja petlik. On raske võitu saada silmanähtavatest pattudest: valetamine, abielurikkumine, varastamine, ebajumalateenistus, hingamispäeva rikkumine. Kuid need on nähtavad tegevused, mille peale mõtleme enne, kui neid teeme. Aga valede mõtete võitmine? Lugu läheb karmiks.

`Loe 1Kr 10:13. Milline tõotus siin esitatakse ja miks on seda väga tähtis mõista saamahimu kontekstis?`

Kuidas saame Jumala väes kaitse sellise ohtliku petliku patu vastu?

Jeesus võitles inimese/patu probleemiga. Teda kiusati kõiges selles, milles kiusatakse meid. Saamaks jõudu vastu panna, veetis Ta öid palvemeelses ühenduses oma Isaga. Ja Jeesus ei lahkunud siit maalt enne, kui Ta oli oma eeskujuga valmistanud tee ning tõotanud igale inimesele jõudu, mis võimaldaks elada elu usus ja kuulekuses – arendada välja Kristuse-sarnane iseloom.

„Otsige Issandat, kui ta on leitav, hüüdke teda, kui ta on ligidal! Õel jätku oma tee ja nurjatu mees oma mõtted ning pöördugu Issanda poole, siis halastab tema ta peale; ja meie Jumala poole, sest tema annab palju andeks“ (Js 55:6, 7).

`Millised (kui üldse) on olnud ahnuse tagajärjed sinu elus? Mida oled neist õppinud? Mida tuleb sul endiselt neist õppida?`
