---
title: Tähtajalised limiidid ja laenupunktid
date: 02/02/2023
---

`Loe 5Ms 15:1–5. Mida nõuab Issand oma rahvalt nende salmide põhjal?`

Kooskõlas muude seitsmenda aasta kohta käivate määrustega (2Ms 21:2; 3Ms 25:3, 4) ei reguleeritud siin ainult orjade ehk sulaste ja maa omamist, vaid ka laenu andmist. Kuna laenuandjad ei tahtnud ühestki võlast loobuda, sai laenaja olla võlgu kõige kauem seitse aastat. Veel näitavad need salmid tõsiasja, et Issanda jaoks olid rahalised teemad olulised, eriti siis, kui need puudutasid kaasmaalasi, iisraellasi. Samuti ilmneb loetud salmidest, et Issand mõistis laenamise põhjusi, ükskõik kui halb võlgu jäämine enamasti oli. Lisaks toonitas Ta, et võlgu võtmist peaks võimaluse korral vältima.

Seevastu antakse tänapäeval mitmel pool maailmas kodulaenu 30–40 aastaks. Üks põhjus, miks majad nii palju maksavad, on ilmselt selles, et nende võlgu ostmiseks on võimalik saada krediiti.

Samas huvituvad paljud inimesed – lapsevanemad ja üliõpilased – hariduse omandamiseks vaja mineva raha laenamisest. Reeglina suurendab ülikoolikraadi saamine inimese võimalusi kogu ülejäänud elus. Mõnel inimesel tulebki oma hariduse eest tasumiseks raha laenata, kuid silmas tuleb pidada mõningaid asjaolusid. Tagasi maksta tuleb koos intressidega. Püüa taotleda kõiki toetusi ja stipendiume, mida sul on võimalik saada. Tööta ja säästa kõik, mis võimalik, kooli jaoks. Vali õpingud ainult sellisel alal, mis viivad välja töökohani. Kasuta ema-isa abi. Piibli ajal andsid vanemad oma lastele põllumaa, et nad end elatada saaksid. Tänapäeval oleks selliseks „pärandiks“ ilmselt haridus, et lastest saaksid iseseisvad täiskasvanud.

Ideaalmaailmas ei ole laenamist ega võlgu. Kuid me ei ela ideaalmaailmas ning seetõttu võib olla kordi, mil tuleb laenata. Veendu lihtsalt, et võtad vastu võimalikult hea pakkumise ja soodsaima intressimäära. Siis laena miinimum, mida vajad, ning maksa see intressikulude säästmiseks tagasi nii kiiresti kui võimalik. Põhimõtteliselt aga peame nii palju, kui inimlikult võimalik, püüdma võlgu vältida. Ammugi tuleks hoiduda Piiblis antud finantspõhimõtete järgi argielus ebavajalikust võlast ja kohutavast pingest, mida see meile ning meie perele tekitab.

`Kui ausalt, õiglaselt ja lahkelt kohtled sa inimest siis, kui oled talle raha laenanud? Millise pilguga vaatab su teguviisi Jumal? (Vaata Kg 12:14.)`