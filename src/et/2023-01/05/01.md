---
title: Võlgadega tegelemine
date: 28/01/2023
---

### Selle nädala õppeaine
5Ms 28:1, 2, 12; Mt 6:24; 1Jh 2:15; Õp 22:7; Õp 6:1–5; 5Ms 15:1–5.

> <p>Juhtsalm</p>
> „Rikas valitseb vaeste üle ja laenaja on laenuandja ori“ (Õp 22:7).

Võla üks definitsioon on „elada praegu sellest, mida loodad teenida tulevikus“. Tänapäeval näib võlg olevat elustiil, kuid kristlaste jaoks ei tohiks see olla norm. Piibel laidab võla maha. Pühakirjas on vähemalt 26 korral viidatud võlale ning iga kord negatiivses mõttes. Sellega ei öelda, et raha laenata on patt, kuid vihjatakse sellele, et laenamisel on sageli halvad tagajärjed. Finantskohustusi silmas pidades andis Paulus nõu: „Täitke kõigi vastu oma kohustused: maksu, kellele maksu; tolliraha, kellele tolliraha; kartust, kellele kartust; au, kellele au! Ärgu olgu teil ühtki muud võlga kellegi vastu kui ainult võlg üksteist armastada“ (Rm 13:7, 8).

Miks on võlg igal tasandil – isiklikul, kollektiivsel ja riiklikul – peaaegu rahvusvaheline nuhtlus? Igas ühiskonnas on ikka olnud kas või väike protsent neid, kellel on võlad kaelas. Kuid tänapäeval on võlgades palju rohkem inimesi ja peaaegu kunagi pole see neile kasulik.

Sellel nädalal arutleme võlgu võtmise põhjuste üle ja räägime sellest, kuidas võlaga tegeleda. Sul ei pruugi võlga olla, kuid saad jagada seda väärtuslikku teavet pereliikmete ja sõpradega, kellele see võib kasuks tulla.

_Selle nädala õppetükki õppides valmistud hingamispäevaks, 4. veebruariks._