---
title: Jumala perekonda kuulumine
date: 31/12/2022
---

### Selle nädala õppeaine
Gl 3:26, 29; Ps 50:10–12; 1Aj 29:13, 14; Fl 4:19; 1Jh 5:3; Mt 6:19–21.

> <p>Juhtsalm</p>
> „Vaadake, kui suure armastuse Isa on meile andnud: meid hüütakse Jumala lasteks“ (1Jh 3:1).

Kristlastena on meie ja Jumala vahelise suhte hämmastavaks tunnusjooneks tõsiasi, et Ta usaldab meile Tema maapealse asjaajamise. Päris inimkonna ajaloo alguses andis Jumal Aadamale ja Eevale sõnaselgelt volituse hoolitseda Jumala veatu kätetöö eest. (Vaata 1Ms 2:7–9, 15.) Jumal annab teada – selle kaudu, et inimene pani loomadele nimed, hoolitses aia eest ja pidi maa täitma lastega –, et me töötame siin Tema nimel.

Samuti õnnistab Ta meid vahenditega, kuid meie oleme need, kellele Ta on usaldanud nende haldamise – näiteks korjame kokku raha, kirjutame välja tšekke, teeme ülekandeid internetipangas, koostame eelarveid ning anname oma kümnised ja annetused üle hingamispäevahommikustel jumalateenistustel. Jumal innustab meid kasutama kaasinimeste heaks ja Tema töö edendamiseks vahendeid, mida Ta on andnud meile meie vajadusteks. Võib näida uskumatuna, aga Jumal usaldab meile Tema laste kasvatamise, Tema hoonete ehitamise ja järeltulevate põlvkondade harimise.

_Selle nädala õppetükis õpime tundma, millised eesõigused ja kohustused on Jumala perekonna liikmetel._

_Selle nädala õppetükki õppides valmistud hingamispäevaks, 7. jaanuariks._