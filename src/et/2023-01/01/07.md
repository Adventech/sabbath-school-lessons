---
title: Toetav Mõte
date: 06/01/2023
---

„Jumala armastus tema maapealsete laste vastu on tugevam kui surm. Oma Pojas kinkis Jumal inimese lunastamiseks korraga kogu taeva. Päästja elu ja surm ning eestkostmine, inglite teenistus, Püha Vaimu veenmine, Isa tegutsemine üleval ja kõige kaudu, taevaste olevuste lakkamatu huvi – kõik see on rakendatud inimese lunastuseks.“ _– Ellen G. White, „Tee Kristuse juurde“, orig lk 21._

„Kui oled lahti öelnud isekusest ja andnud ennast Kristusele, oled sa Jumala perekonna liige ja kõik, mis on Isa majas, kuulub sulle. Kõik Jumala varandused on su ees avatud, nii praeguse maailma kui ka tulevase maailma omad. Inglite teenistus, Tema Vaim, Tema sulaste töö on kõik sinu jaoks. Maailm koos kõige selles olevaga on sinu jaoks niivõrd, kui see sulle heaks tuleb.“ _– Ellen G. White, „Mõtteid Õndsakskiitmise mäelt“, lk 110._

**Küsimused aruteluks:**

`1. Kõik annid, mida Jumal oma lastele annab, on nii hämmastavad, et oleme sunnitud küsima koos psalmide kirjutajaga: „Kuidas ma tasun Issandale kõik tema heateod minu vastu?“ (Ps 116:12). Koosta nimekiri sulle vaimulikus ja ajalikus elus antud Jumala õnnistustest ja andidest ning ole valmis sellest klassis rääkima. Mida sellest õpid: kui tänulik peaksid sa Jumalale päriselt olema?`

`2. Mõtleme Jumalast kui meie Loojast ja nii see on, kuid Pühakiri õpetab ikka ja jälle sedagi, et Ta on meie Eluhoidja. (Vaata Hb 1:3; Ii 38: 33–37; Ps 135:6, 7; Kl 1:17, Ap 17:28; 2Pt 3:7.) Ainult Jumala eluhoidev vägi hoiab toimimas galaktikaid kosmoses, paneb lööma meie südame ning säilitab aatomite struktuure koos hoidvaid jõude, millest koosneb kogu teadaolev mateeria. Kuidas aitab selline Piiblist pärinev tõde saada meil aru oma kohustustest Jumala ees selles osas, kuidas kasutame kõike, mida Tema on meile andnud? Kuidas aitab see teadmine näha meil oma elu ja eesmärke õige nurga alt?`

`3. Käesolev õppetükk rääkis sellest, miks on Jeesus ja lunastusplaan suurim kingitus kõigest, mida Jumal on meile andnud. Miks on see tõsi? Mis oleks kõigest kasu, kui meil poleks Jeesust ega lunastusplaani ja sellest tulenevat suurt lootust? Üks ateistist kirjanik nimetas inimesi „riknevateks lihatükkideks lagunevatel luudel“. Miks oleks tal ilma evangeeliumi annita täiesti õigus?`

---
  
Annetus >> Kohalik kogudus [toeta.advent.ee](https://toeta.advent.ee/)

Päikeseloojang 15.43
