---
title: Koguda varandust taevasse
date: 04/02/2023
---

### Selle nädala õppeaine
1Ms 6:5–14; Hb 11:8–13; 2Kr 4:18; 1Ms 13:10–12, 1Ms 32:23–32; Hb 11:24–29.

> <p>Juhtsalm</p>
> „Sest mis kasu oleks inimesel sellest, kui ta võidaks terve maailma, aga teeks kahju oma hingele? Sest mis oleks inimesel anda oma hinge lunahinnaks?“ (Mk 8:36, 37).

Jeesus andis meile maailma parima investeerimisstrateegia, kui ütles: „Ärge koguge endile aardeid maa peale, kus koi ja rooste neid rikuvad ja kuhu vargad sisse murravad ja varastavad! Koguge endile aardeid taevasse, kus koi ega rooste neid ei riku ja kuhu vargad sisse ei murra ega varasta!“ (Mt 6:19, 20). Jeesus võtab oma investeerimisstrateegia kokku sõnadega: „Sest kus su aare on, seal on ka su süda“ (Mt 6:21). Teisisõnu: _näita mulle, millele sa oma raha kulutad, ja ma näitan sulle, kus on su süda, sest sinna, kuhu sa paned oma raha, järgneb kindlasti su süda, kui see seal juba pole._

Kas tahad, et su süda oleks Jumala riigis? Sel juhul pane oma raha sinna, kus see saab igavest tasu. Pane oma aeg, raha ja palved Jumala töösse. Kui nii teed, huvitud sellest tööst peagi veel rohkem ja su süda järgneb sulle. Käesoleval nädalal vaatame üle piiblisalmid ja näited, mis selgitavad meile, kuidas koguda aardeid taevasse ja saada lõpuks igavene tasu.

_Selle nädala õppetükki õppides valmistud hingamispäevaks, 11. veebruariks._