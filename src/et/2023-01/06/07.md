---
title: Toetav Mõte
date: 10/02/2023
---

Jumal pidas omalt poolt lugu lepingust õnnistada Aabrahami. Ja Aabraham austas Jumalat sellega, et ei kogunud aardeid siia maa peale. „Pärand, mille Jumal on oma rahvale tõotanud, ei ole sellest maailmast. Aabrahamil ei olnud „jalatäitki“ maad (Ap 7:5). Tal oli tõepoolest palju vara ja ta kasutas seda Jumala auks ning kaasinimeste kasuks, kuid ta ei pidanud seda maailma oma koduks. Issand kutsus teda lahku lööma ebajumalaid teenivatest kaasmaalastest ja tõotas anda talle Kaananimaa igaveseks pärandiks. Ometi ei saanud maad ei tema ega ta poeg ja pojapoeg. Kui Aabraham vajas matusepaika oma lähedaste matmiseks, tuli tal maatükk kaananlastelt osta. Nii sai tema ainsaks omandiks tõotatud maal kaljusse raiutud Makpela hauakoobas.“ – Ellen G. White, „Patriarhid ja prohvetid“, orig lk 169.

Siin oma elu elades on meil mõnikord kiusatus püüelda rikkuse ja jõudeelu poole. Rahulduse edasilükkamine nõuab tugevat usku. „Moosest üritati veedelda kuningliku palee ja valitsejatrooniga, kuid ta teadis, et suursuguse õukonna patused naudingud pühivad inimeste meeltest Jumala. Ta suunas pilgu kaugemale toretsevast paleest ja valitseja kroonist. Ta silme ees oli hiilgus ja au, millest saavad osa Kõigekõrgema pühad selles kuningriigis, mida pole määrinud patt. Ta vaatas usu läbi kadumatule kroonile, mille taeva Kuningas asetab võitja pähe. Selles usus oli ta valmis loobuma maailma vägevaist ja siduma end silmapaistmatu, vaese ja põlatud rahvaga, kes soovis kuuletuda Jumalale.“ – „Patriarhid ja prohvetid“, orig lk 246.

**Küsimused aruteluks:**

`1. Mis saab su varast siis, kui Jeesus tuleb? (Vaata 2Pt 3:10.) Mis võib sellega tegelikult juhtuda juba enne Jeesuse tulekut? (Vaata Mt 6:20.) Miks on seepärast alati vaja hoida asjad õiges järjestuses?`

`2. Jeesus hoiatas „rikkuse petlikkuse“ eest (Mt 4:19). Millest Ta räägib? Kuidas rikkus meid petab?`

`3. Rääkige klassis sellest, mil viisil võinuks Mooses õigustada Egiptusse jäämist, selle asemel et loobuda kõigest ja põgeneda põlatud orjade kambaga viljatusse kõrbe? Mis pani teda lõpuks otsustama nii, nagu ta otsustas?`

---
  
Annetus >> kohalik kogudus [toeta.advent.ee](https://toeta.advent.ee/)  
  
Päikeseloojang 17.03