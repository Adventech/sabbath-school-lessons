---
title: Toetav Mõte
date: 02/12/2022
---

Loe Ellen G. White’i raamatust „Suur võitlus“ peatükke „Esimene suur pettus“, orig lk 531–550, ja „Spiritism“, orig lk 551–562.

„Eksiõpetusel hinge surematusest põhineb ka teooria teadvusest surmas – õpetus, mis nagu igavene piingi, on vastuolus Pühakirja sõnadega, mõistuse ja inimlike tunnetega. Vastavalt populaarsele uskumusele on lunastatud taevas kursis kõigega, mis toimub maa peal, eriti neist maha jäänud sõprade eluga. Kuidas võiks tulla surnutele õnneks see, kui nad tunnevad teiste elumuresid, on tunnistajaiks pattudele, mida teevad neile armsad inimesed, ning näevad neid talumas elumuresid, pettumusi ja ahastust! Kuivõrd saaksid taevalikku õndsust nautida need, kes hõljuvad oma maa peal elavate sõprade kohal? Kuivõrd eemaletõukav on uskumus, et niipea, kui hingeõhk lahkub kehast, saadetakse pattukahetsematu hing põrguleekidesse! Millist sügavat ahastust peavad tundma need, kes näevad oma sõpru minevat hauda ettevalmistamatult, eeldusel, et nad astuvad viletsuse ja patususe igavikku!“ – Ellen G. White, „Suur võitlus“, orig lk 545.

**Küsimused aruteluks:**

`1. Need, kes on rääkinud teiste kristlastega surnute olukorrast ja põrgust, on küllap avastanud, kui paindumatud ja kindlad on inimesed oma uskumustes – mitte üksnes arvamuses, et päästetud lähevad kohe taevasse, vaid selleski, et hukkaläinud piinlevad igavesti põrgus. Miks on see sinu meelest nii? Teatud mõttes on arusaadav, kui inimesed tahavad uskuda, et neile armsad lahkunud on „koos Issandaga“ (ehkki, nagu näinud oleme, võib siiski küsida, kuivõrd häiriv oleks nende jaoks näha kogu siinset segadust). Ent miks hoitakse nii tugevasti kinni õudsest ettekujutusest, et hukkaläinud piinlevad igavesti põrgus? Mida on niisugusel tõsiasjal öelda selle kohta, kui võimas on traditsioon? Arutlege klassis.`

`2. Enamik kristlikke uskkondi kuulutab piiblivälist teooriat hinge loomupärasest surematusest koos kõigi sellega seotud teooriatega. Mida saaksime kogudusena veel teha (lisaks sellele, mida juba teeme), et kuulutada maailmale Piibli seisukohta surmast ja surmale järgnevast?`

`3. Ehkki Dante poeem „Jumalik komöödia“ oli puhtalt väljamõeldis, muutus see väga mõjukaks ja aitas inimeste meeltes kinnistuda valeõpetusel selle kohta, mis saab „hingest“ pärast surma. Mida õpime sellest, kui kergesti saavad välised õpetused mõjutada kristlikku teoloogiat? Millised teisedki mittekristlikud mõttekäigud tänapäeval kristlust mõjutavad ning kuidas me ennast nende eest kaitseme?`

---

Annetus >> kohalik kogudus [toeta.advent.ee](https://toeta.advent.ee/)  

Päikeseloojang 15.29
