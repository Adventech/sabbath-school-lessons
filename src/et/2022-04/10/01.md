---
title: Põrgu leegid
date: 26/11/2022
---

### Selle nädala õppeaine
Mk 9:42–48; Ml 3:19; Jd 7; 1Tm 2:5; Ap 2:29, 34, 35; 1Jh 5:3–12.

> <p>Juhtsalm</p>
> „Katsuge läbi kõik, pidage kinni heast“ (1Ts 5:21).

Itaalia poeet Dante Alighieri (1265–1321) kirjutas oma kuulsa teose „Jumalik komöödia“, mis on puhas väljamõeldis hinge teekonnast pärast surma. Hing läks kas infernosse (põrgusse) maa alla; puhastustulle, kus inimhing võis ennast ise puhastada ning saada kõlblikuks taevasse minema; või paradiisi, Jumala enda juurde.

See on küll üksnes poeem, väljamõeldis, kuid Dante sõnal oli lõpuks suur mõju kristlikule teoloogiale, eelkõige roomakatoliku teoloogiale. Selle kiriku ususüsteemi kuulub lahutamatult vaade, et surematu hing läheb kas põrgusse, puhastustulle või paradiisi. Paljud konservatiivsed protestantlikud uskkonnad usuvad samuti, et surematu hing läheb pärast surma kas paradiisi või põrgusse. Kui inimhing ei suregi, eks pea ta siis ju pärast ihu surma kuhugi minema. Lühidalt, inimeseks olemise vääritimõistmine viib kohutavate teoloogiliste vigadeni.

Sellel nädalal tegeleme mõningate seesuguste piibliväliste teooriatega ning samuti Piibli nägemusega sellest, mis pärast surma saab.

_Selle nädala õppetükki õppides valmistud hingamispäevaks, 3. detsembriks._
