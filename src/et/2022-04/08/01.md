---
title: Uue Testamendi aegne lootus
date: 12/11/2022
---

### Selle nädala õppeaine
1Kr 15:12–19; Jh 14:1–3; Jh 6:26–51; 1Ts 4:13–18; 1Kr 15:51–55.

> <p>Juhtsalm</p>
> „Ja see tunnistus on: Jumal on andnud meile igavese elu ja see elu on tema Pojas. Kellel on Poeg, sellel on elu; kellel ei ole Jumala Poega, sellel pole elu“ (1Jh 5:11, 12).

Kuigi Uus Testament kirjutati kreeka keeles, olid kõik selle kirjutajad juudid (välja arvatud Luukas) ja mõistagi käsitlesid nad inimloomuse terviklikkust heebrealasele omasest seisukohast, mitte kreeka paganluse kohaselt.

Järelikult ei olnud kristlik lootus Kristuse ja apostlite jaoks midagi uut, vaid sellesama iidse lootuse avanemine, mida olid südames kandnud juba patriarhid ja prohvetid. Näiteks ütles Kristus, et Aabraham nägi Tema päeva ette ja tundis suurt rõõmu (Jh 8:56). Juuda märkis, et Eenok kuulutas prohvetlikult ette Jeesuse teist tulekut (Jd 14, 15). Ning Kiri heebrealastele räägib usukangelastest, kes vaatasid taevase tasu poole ja saavad selle kätte koos meiega (Hb 11:39, 40). Selline väide oleks mõttetu juhul, kui nende hinged oleksid juba koos Issandaga taevas.

Johannes kummutab hinge loomupärase surematuse teooria väitega, et üksnes neil, kes on Kristuses, on igavene elu (1Jh 5:11, 12). Väljaspool päästvat suhet Kristusega ei ole igavest elu. Uue Testamendi aegne lootus on seega Kristuse-keskne ning tegelikult ainus lootus, kuidas saada siit surelikust elust ühel päeval surematusse ellu.

_Selle nädala õppetükki õppides valmistud hingamispäevaks, 19. novembriks._
