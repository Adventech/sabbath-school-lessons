---
title: Inimese olemuse mõistmine
date: 08/10/2022
---

### Selle nädala õppeaine
1Ms 1:24–27; 1Ms 2:7, 19; Mt 10:28; Kg 12:1–7; 1Kn 2:10, 1Kn 22:40.

> <p>Juhtsalm</p>
> „Ja Issand valmistas inimese, kes põrm on, mullast, ja puhus tema ninasse eluhinguse: nõnda sai inimene elavaks hingeks“ (2Ms 2:7).

Vastuolu Jumala sõnade „sa pead surema“ (1Ms 2:16, 17, NRSV) ja Saatana võltstõotuse „te ei sure, kindlasti mitte“ (1Ms 3:4) vahel ei piirdunud Eedeni aiaga. See on kajanud läbi ajaloo.

Paljud inimesed püüavad Saatana sõnu kokku sobitada Jumala sõnadega. Nende jaoks tähendab hoiatus „sa pead surema“ üksnes kaduvat füüsilist keha, kuna tõotus „te ei sure, kindlasti mitte“ on vihje surematule hingele ehk vaimule.

Ent selline lähenemisviis ei toimi. Kas Jumala ja Saatana omavahel vastukäivaid sõnu on võimalik kokku sobitada? Kas on olemas mittemateriaalne hing ehk vaim, mis jääb füüsilise surma korral teadlikuna ellu? Nendele küsimustele on püütud vastata paljudel filosoofilistel ja isegi teaduslikel viisidel. Ent kristlastena, kelle usu aluseks on Piibel, peame tunnistama, et üksnes meid loonud Kõikvõimas Jumal tunneb meid läbi ja lõhki (vaata Ps 139). Seega leiame vastuse nendele olulistele küsimustele ainult Tema Sõnast meile, Pühakirjast.

Sellel nädalal vaatleme, kuidas Vana Testament mõtestab inimeseks olemist ja inimese seisundit surma korral.

_Selle nädala õppetükki õppides valmistud hingamispäevaks, 15. oktoobriks._
