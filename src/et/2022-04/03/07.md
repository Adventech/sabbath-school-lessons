---
title: Toetav Mõte
date: 14/10/2022
---

Loe Ellen G. White’i raamatust „Suur võitlus“ peatükki „Esimene suur pettus“, orig lk 531–550.

Juhul, kui sind on kunagi narkoosi all opereeritud, aimad sa ähmaselt, kuidas on lugu surnutega. Ent isegi narkoosi all su aju toimib. Püüa ette kujutada surnute olukorda, kelle igasugune ajutegevus on täiesti peatunud. Nende surmakogemus seisneb selles, et nad sulgevad silmad ja järgmine, mida iga kunagi elanud ning surnud inimene teadvustab, on kas Jeesuse teine tulemine või Tema tagasitulek pärast tuhandet aastat (vaata Ilm 20:7–15). Kõik surnud – olgu jumalakartlikud või jumalakartmatud – puhkavad selle ajani ja nende jaoks on see vaid silmapilk. Meie jaoks, kes oleme elus, tundub surm pikalt kestvat. Elavate jaoks tundub nii, aga surnute jaoks on see justkui viiv.

„Kui oleks õige, et kõikide inimeste hinged lähevad surmatunnil otsekohe taevasse, siis võiksime ihaldada pigemini surma kui elu. Sellise usu tõttu on paljud lõpetanud ise oma elu. Olles masendatud muredest, nõutusest ja pettumustest, näib kergena katkestada elu habras niidike ja hõljuda igavese maailma õndsusesse.“ – Ellen G. White, „Suur võitlus“, orig lk 539.

„Mitte kusagil Pühakirjas ei leidu mingit tõendit selle kohta, et õiged saavad kätte tasu ja õelad oma karistuse kohe suremisel. Patriarhid ja prohvetid ei ole jätnud ainsatki sellesuunalist kinnitust. Kristus ja Tema apostlid pole samuti sellest midagi kõnelnud. Piibel õpetab selgesti, et surnud ei lähe kohe taevasse. Nad magavad kuni ülestõusmiseni.“ – Samas, orig lk 549, 550.

**Küsimused aruteluks:**

`1. Kuidas aitab Piibli arusaam inimesest kui tervikust – kes on teadvusel ainult jagamatu isikuna – meil paremini aru saada surma olemusest?`

`2. Maailma on vallutanud teooria hinge loomupärasest surematusest koos kõigi selle loendamatute harudega. Miks on seetõttu nii oluline edastada meie sõnumit surnute olukorra kohta? Miks leiame ka kristlaste hulgas väga tugevat vastuseisu Piibli tõeliselt suurepärasele õpetusele?`

`3. Kuidas peaks surnute olukorra mõistmine kaitsma meid oma silmaga „näha“ oleva eest? Miks ei saa me alati usaldada ka seda, mida näeme, eriti juhul, kui see, mida näeme või arvame nägevat, on mõne inimese sõnul surnud sugulase vaim?`

---

Annetus >> Kohalik kogudus [toeta.advent.ee](https://toeta.advent.ee/)  

Päikeseloojang 18.15
