---
title: Toetav Mõte  
date: 21/10/2022  
---

Loe Ellen G. White’i raamatust „Prohvetid ja kuningad“ peatükki „Nägemused taevasest aust“, lk 722–733.

Nüüdisaegne teadus õpetab, et kogu aine koosneb aatomitest. Aatomite koostise vähimateks osakesteks on kvargid ja leptonid, mida usutakse olevat kogu füüsilise reaalsuse ehituskivid. Kui füüsilise maailma keskmes on kvargid ja leptonid, eks saa siis Jumal, kes maailma lõi ja seda alal hoiab, kvargid ja leptonid ümber seadistada, kui selleks aeg tuleb? Ülestõusmist pilganud ateist Bertrand Russell küsis, mis saab neist, keda inimsööjad ära sõid. Ärasöödute kehad on nüüd osa inimsööjate kehadest, nii et kes siis mida ülestõusmisel saab? Ent Issand võib lihtsalt võtta eksistentsi algosakesed, kvargid ja leptonid, ning panna meid neist kvarkidest ja leptonitest jälle kokku, info põhjal, mida Tema igaühe kohta teab. Ta ei vaja meie originaalosakesi; Talle sobib ka nii. Tgelikult võib Ta ka oma sõnaga kutsuda ellu uued kvargid ja leptonid ning siis edasi toimetada. Ükskõik, kuidas Ta seda teeb – Jumal, kes lõi universumi, suudab meid taasluua ja tõotab seda surnute ülesäratamisel teha.

„Esimesel ülestõusmisel kutsub Eluandja välja Tema poolt ostetud; kuni selle võiduka hetkeni, mil kõlab viimne pasun ja tohutu hulk inimesi tuleb igavesti võitnuna välja – kuni selle hetkeni kaitstakse iga surmaund magavat püha ja valvatakse kui kallihinnalist juveeli, keda Jumal tunneb nimepidi. Päästja vägi, mis elas neis siis, kui nad olid elus, ja mistõttu nad said osa jumalikust loomusest, kutsub nad surmast elule.“ – „Piibli kommentaarid, SPA poolt välja antud“, 4. kd, Ellen G. White’i märkmed, lk 1143.

**Küsimused aruteluks:**

`1. Eeldatavasti on olemas üle 2 triljoni galaktika, millest igaühte kuulub miljardeid ja miljardeid tähti. Ja nii mõnegi tähe ümber tiirlevad planeedid, just nagu meie päikesesüsteemis tiirlevad planeedid ümber päikese. Mõtle nüüd Jumala tohutule väele, kes lõi need tähed ning hoiab neid ühtlasi tegutsemas ja tunneb nimepidi (Ps 147:4). See hämmastav reaalsus ei tõesta veel iseenesest, et sama Jumal suudab surnuid üles äratada ja teebki nii. Samas, kuidas näitab see meile, kui aukartustäratav on Tema vägi ja miks ei käi surnute ülesäratamine Tal kindlasti mitte üle jõu?`

`2. Heebrealastele kirjutatud kirja 11. peatükk toob välja mitme vana-aja niinimetatud usukangelase ustavuse ja ootused. Kuidas rikastab see peatükk meie arusaama lootusest, mis oli Vana Testamendi kangelastel juba enne Jeesuse ülestõusmist?`

---
  
Annetus >> kohalik kogudus [toeta.advent.ee](https://toeta.advent.ee/)  
  
Päikeseloojang 17.56