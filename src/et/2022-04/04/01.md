---
title: Vana Testamendi aegne lootus  
date: 15/10/2022  
---

### Selle nädala õppeaine
Ii 19:25–27; 1Tm 6:16; Ps 49; Ps 71; Js 26:14, 19; Tn 12. ptk.

> <p>Juhtsalm</p>
> „Usus viis Aabraham, kui teda proovile pandi, ohvriks Iisaki; tema, kes oli saanud tõotused, oli valmis ohverdama oma ainusündinu… Sest ta arvestas, et Jumal võib ka surnuist üles äratada, seepärast ta saigi tema tagasi ettetähenduseks“ (Hb 11:17, 19).

Vana Testamendi aegse lootuse aluseks on Piibli õpetus surnute ülesäratamisest viimsel päeval, mitte aga kreeka ideed hinge loomupärasest surematusest.

Ent kuidas saab ammu olematuks muutunud, tuhaks põletatud või muude vahenditega hävitatud inimkeha taas ellu kutsuda? Kuidas saab keegi, kes on sajandeid või lausa aastatuhandeid surnud, tagasi saada oma identiteedi?

Need küsimused suunavad meid mõtisklema elu saladuse üle. Oleme elusad ja tunneme rõõmu elust, mida Jumal meile päevast päeva tagab. Isegi ilma elu üleloomulikku päritolu mõistmata teame, et alguses lõi Jumal elu oma Sõna väega (1Ms 1. ptk; Ps 33:6, 9). Kui Jumal suutis esimesel korral luua elu maa peale mitte millestki (ladina keeles ex nihilo), miks peaksime siis kahtlema Tema suutlikkuses inimese elu taas luua ja selle algne identiteet taastada?

Selle nädala mõtteaineks on, kuidas ilmnes viimsel päeval üles äratamise mõiste Vana Testamendi ajal. Erilist tähelepanu pöörame Iiobi raamatus, mõnes psalmis ning prohvet Jesaja ja Taanieli raamatus öeldule.