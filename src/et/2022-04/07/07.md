---
title: Toetav Mõte
date: 11/11/2022
---

Loe Ellen G. White’i raamatust „Ajastute igatsus“ peatükke „Joosepi hauas“, orig lk 769–778; „Issand on üles tõusnud!“, orig lk 779–787; „Miks sa nutad?“, orig lk 788–794; „Emmause teel“, orig lk 795–801, ja „Rahu olgu teile!“, orig lk 802–808.

Tänapäevane mõtteviis ei tunnusta Jeesuse ülestõusmist. Ometi on ajalooline tõendusmaterjal nii tugev, et isegi need, kes tegelikkust ei tunnista, on sunnitud möönma, et paljud inimesed uskusid, et nad olid näinud ülestõusnud Jeesust. Niisiis püüavad paljud ülestõusmisvastased selgitada, mis pani väga erinevaid inimesi uskuma, et nad nägid ülestõusnud Kristust.

Osa on väitnud, et jüngrid üksnes arvasid end ülestõusnud Kristust nägevat. Teised ütlevad, et Jeesus ei surnud päriselt, vaid ainult minestas ja tuli pärast ristilt maha võtmist meelemärkusele, ning kui Ta siis end järelkäijatele uuesti näitas, mõtlesid nad, et Ta oli surnuist üles tõusnud. Ja (uskuge või mitte) osa inimesi on väitnud, et Jeesusel oli kaksikvend, keda jüngrid ekslikult Jeesuseks pidasid. Teisisõnu, ajalooline tõendmaterjal Kristuse ülestõusmisest on nii tugev, et inimesed mõtlevad välja sedalaadi väiteid, püüdes tegelikkust eirata. Kuna ülestõusmine on niivõrd tähtis, ei peaks me imestama, kui väga on meil põhjust sellesse uskuda.

„Hüüatust ristilt: „See on lõpetatud!“ kuulsid ka surnud. See tungis läbi hauakambri seina ja kutsus magajad ärkama. Samuti on siis, kui Kristuse hääl hüüab taevast. See hääl tungib haudadesse, avab need ning Kristuses surnud tõusevad üles. Siis, kui Kristus üles tõusis, avas Ta vaid mõned hauad, kuid Tema teisel tulemisel kuulevad Tema häält kõik Jumalale kallid surnud ning tulevad välja surematutena. Sama vägi, mis äratas üles Kristuse, äratab üles ka Tema koguduse ning austab seda koos Temaga üle kõikide vürstiriikide, võimude ja nimede.“ – Ellen G. White, „Ajastute igatsus“, orig lk 787.

**Küsimused aruteluks:**

`1. „See on lõpetatud!“ (Jh 19:30) ja „Ta on üles äratatud“ (Mt 28:6) on kaks kõige tähendusrikkamat väljaütlemist üleüldse. Kuidas need teineteist lunastusloos täiendavad? Milline suur lootus peitub neis meie jaoks?`

`2. Esmalt tahtsid usujuhid hauda valve all hoida selleks, et jüngrid ei tuleks Jeesuse surnukeha ära varastama. Hiljem maksid nad valvuritele, et nood räägiksid, kuidas jüngrid varastasid surnukeha ära. Mismoodi aitavad sellised kirjapanekud avada Kristuse tühja haua tõepära ja miks on tühi haud meie kui kristlaste jaoks väga tähtis?`

---

Annetus >> Iga-aastane ohvriannetus [toeta.advent.ee](https://toeta.advent.ee/)  

Päikeseloojang 16.04
