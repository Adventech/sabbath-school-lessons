---
title: Toetav Mõte  
date: 30/12/2022  
---

Loe Ellen G. White’i raamatust „Suur võitlus“ peatükki „Võitlus on lõppenud“, orig lk 674–678, ning raamatust „Heaven“ peatükke „The Earth Made New“, lk 133–145; „Heaven Is a School“, lk 146–158“; „It Will Not Be Long“, lk 159–166; „Heaven Can Begin Now“, lk 167–176; „The Music of Heaven“, lk 177–184, ja „A Call for Us to Be There“, lk 185–192.

„Kristuse rist on lunastatute uurimisaineks ja lauluks läbi kogu igaviku. Austatud Kristuses näevad nad ristilöödud Kristust. Nad ei unusta kunagi seda, et Tema, kelle vägi lõi ja hoidis ülal loendamatud maailmad ääretus ilmaruumis, Jumalast Armastatu, taeva Majesteet – Tema, keda keerubid ja hiilgavad seeravid vaimustatult austasid – alandus selleks, et tõsta üles langenud inimene; et Ta kandis patu süüd ja häbi ning et Ta läks nii kaugele, et Isa varjas Tema eest oma palge, kui kadunud maailma hädad murdsid Ta südame ja kustutasid Tema elu Kolgata ristil. Tõsiasi, et kõigi maailmade Looja, kõigi inimeste kohtunik, pani kõrvale oma au ja alandas ennast armastusest inimeste vastu, äratab pidevalt universumi imetlust ja austust.“ – Ellen G. White, „Suur võitlus“, orig lk 651.

„Suur võitlus on lõppenud. Pattu ja patuseid ei ole enam. Terve universum on puhas. Läbi kogu loodu tuksub üks kooskõla ja rõõmu pulss. Temast, kes on loonud kõik, voogab elu, valgus ja rõõm läbi lõputu maailmaruumi. Kõige väiksemast aatomist kuni suurima maailmani kuulutab kõik – nii elus kui elutu oma varjamatus ilus ja täiuslikus õnnes: „Jumal on armastus!“ – Ellen G. White, „Suur võitlus“, orig lk 678.

**Küsimused aruteluks:**

`1. Paljud ilmalikustunud kristlased elavad oma elu nii, nagu kestaks see maailm igavesti (Lk 12:16–21). Kuidas viia meie maapealsed ideaalid tasakaalu taevaste prioriteetidega? Kuidas olla valvel selle suhtes, mille eest Jeesus meid Luuka 12. peatükis hoiatas?`

`2. Kui taevas algab juba siin, siis mida tuleks meil teha, et muuta oma kodu ja isiklik elu taevaste põhimõtete miniavaldumisvormiks?`

`3. Mõtiskle veel pühapäevase osa lõpul esitatud küsimuse üle. Mis loogika on igavest elu mitte uskuvate inimeste pessimismi taga? Samal ajal näib, et nii mõnigi selline inimene elab üsna „õnnelikku“ elu, kuigi ta ei väljenda mingit tulevikulootust. Mida sa arvad, kuidas nad elatud saavad? See tähendab, kuidas nad mõtestavad, koguni rahulolevalt, et see elu on ainus, mis midagi tõotab?`

---
Annetus >> kohalik kogudus [toeta.advent.ee](https://toeta.advent.ee/)

Päikeseloojang 15.31
