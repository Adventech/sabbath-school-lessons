---
title: Kõik uueks  
date: 24/12/2022  
---

### Selle nädala õppeaine
2Pt 3:13; Ilm 21:3, 22; 1Jh 3:2, 3, 1Pt 1:22; Js 25:8; Ilm 22:3–5.

> <p>Juhtsalm</p>
> „Ja troonil istuja ütles: „Vaata, ma teen kõik uueks!“ Tema ütles: „Kirjuta, sest need sõnad on ustavad ja tõelised!““ (Ilm 21:5).

Pühakiri annab meile sellise lootuse: „Meie aga ootame tema tõotuse järgi uusi taevaid ja uut maad, kus elab õigus“ (2Pt 3:13).

Ent nii mõnegi inimese jaoks tundub tõotus „uuest taevast ja uuest maast“ (Ilm 21:1) fantaasiana, võimul olijate räägitud loona, kes kasutasid surmajärgset lootust masside vaos hoidmiseks. Mõte oli umbes selline, et kuigi sul on olevikus raske, saad sa ühel päeval tasu taevas.

Ja ehkki osa inimesi on Piiblis esitatud tulevast lootust sel viisil kasutanud, ei muuda nende kuritarvitamine tühjaks uue taeva ja uue maa kohta antud tõotusi.

Maailma ajaloo viimastel päevadel naeruvääristavad pilkajad meie õnnistatud lootust (2Pt 3:3–7). Ent, nagu on ette öeldud, näeme nende naeruvääristamises veel kord tõendust, et see, mida Piibel ütleb, on tõsi. Nad pilkavad – ja seda ju Piibel ette kuulutaski.

Selle nädala jooksul mõtiskleme uue taeva ja uue maa kohta antud aulisest tõotusest; sealhulgas räägime taevasest templist, Jumala kohalolust, surma ja pisarate lõppemisest – ja viimaks Jumala armastuse võidust.

_Selle nädala õppetükki õppides valmistud hingamispäevaks, 31. detsembriks._