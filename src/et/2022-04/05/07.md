---
title: Toetav Mõte  
date: 28/10/2022  
---

Loe Ellen G. White’i raamatust „Patriarhid ja prohvetid“ peatükki „Moosese surm“, orig lk 469–480; raamatust „Prohvetid ja kuningad“ peatükke „Karmi noomituse hääl“, orig lk 129–142, ja „Rahuprohvet“, orig lk 237–243; raamatust „Ajastute igatsus“ peatükke „Sõjaväepealik“, orig lk 318, 319, „Usupuudutus“, orig lk 342, 343, ja „Laatsarus, tule välja!“ orig lk 524–536.

„Kristuses on elu iseeneses, mitte kelleltki saadud elu. „Kellel on Poeg, sellel on elu“ (1Jh 5:12). Kristuse jumalikkus on usklike igavese elu tagatis. „Kes minusse usub,“ ütles Jeesus, „see elab, ehk ta küll sureb! Ja igaüks, kes elab ja minusse usub, see ei sure igavesti, kas sa usud seda?“ Kristuse pilk nägi sel hetkel Tema teist tulekut. Siis äratatakse õiged surnud kadumatutena ja elavad õiged võetakse taevasse surma kogemata. Imetegu, mida Kristus teha kavatses, kujutas kõikide õigete surnute ülestõusmist. Sõnade ja tegudega kuulutas Jeesus ennast ülestõusmise tagatiseks. Tema, kes pidi varsti surema ristil, seisis Laatsaruse hauasuul ning tõendas oma õigust ja väge anda igavest elu.“ – Ellen G. White, „Ajastute igatsus“, orig lk 530.

**Küsimused aruteluks:**

`1. Palju inimesi suri nii prohvet Eelija ja Eliisa tööajal kui ka Kristuse maise tööperioodi jooksul. Ainult üksikud äratati surnuist üles. (Vaata Lk 4:24–27.) Mõtle samas aga kõigi surnute ühisele kogemusele. On sel – vähemasti surma kogemise osas – üldse vahet, kas inimene äratati ellu toona või äratatakse ellu Kristuse teisel tulekul?`

`2. Sajandite jooksul on paljud kirjanikud kirjutanud elu mõttetusest, mis lõppeb alati surmaga. Sarnaselt teiste elusolenditega – kanapoegadega, kobrastega, austritega jne – sureme viimaks kõik. Kuid inimestena oleme teatud mõttes suuremas kitsikuses kui loomad, sest meie teame, et meil tuleb surra. (Vaata Kg 9:5.) Tibud, koprad ja austrid ei tea seda. Miks muutub siis meie jaoks tõotus ülestõusmisest nii oluliseks?`

`3. Kui sinu meelest on hing surematu ja sa usud, et surnud, eriti jumalakartlikud surnud, elavad pärast surma taevas, siis mõtle, miks on meile tuntud maailma ajaloo lõpul vaja ülestõusmist.`

`4. Toome sellise näite: kui keegi helistaks ja küsiks: „Kas Sally on kodus?“, siis võiksid sa vastata: „Jah, aga ta magab.“ Sa ei ütleks ju: „Jah, aga ta on surnud.“ Miks mitte? Mida õpetab see meile surma olemuse kohta?`

---
  
Annetus >> Balti Unioon [toeta.advent.ee](https://toeta.advent.ee/)  
  
Päikeseloojang 17.37