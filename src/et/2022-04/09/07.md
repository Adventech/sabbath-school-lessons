---
title: Toetav Mõte  
date: 25/11/2022  
---

Loe Ellen G. White’i raamatust „Kristuse tähendamissõnad“ peatükki „Suur kuristik“, orig lk 260–271; raamatust „Ajastute igatsus“ peatükki „Kolgata“, orig lk 749–752, ja raamatust „Fundamentals of Christian Education“ peatükki „Teachers as Examples of Christian Integrity“, lk 504.

„Tähendamissõnas rikkast mehest ja Laatsarusest näitab Kristus, et selles elus otsustavad inimesed oma igavese saatuse. Armuajal pakutakse Jumala armu igale hingele. Aga kui inimesed raiskavad oma võimalused eneserahuldamises, lõikavad nad ära juurdepääsu igavesele elule. Neile ei anta teist prooviaega. Oma valikuga on nad seadnud enda ja Jumala vahele ületamatu kuristiku.“ – Ellen G. White, „Kristuse tähendamissõnad“, orig lk 260.

„Kui need varase perioodi kristlased pagendati mägedesse ja kõrbetesse, kui nad jäeti vangiauku nälja, külma ja piinamise tagajärjel surema, kui märtrisurm näis olevat ainuke väljapääs nende hädast, rõõmustasid nad, et neid arvati olevat väärt kannatama Kristuse nimel, kes nende eest risti löödi. Nende vääriline eeskuju on lohutuseks ja julgustuseks Jumala rahvale, kes tuuakse selliste hädade aega, millist pole kunagi olnud.“ – Ellen G. White, „Tunnistused kogudusele“, 5. kd, lk 213.

**Küsimused aruteluks:**

`1. Kuidas aitab Piibli üldine vaade inimolemusest paremini aru saada mõningaist kirjakohtadest, mida selle nädala jooksul tundma õppisime?`

`2. Mõtiskle, kuidas erineb kristlastest märtrite vaieldamatu usk postmodernse põlvkonna painduvast usust. Teisisõnu, mille eest tasub surra? Kui kellegi meelest on kõik tõed puhtalt suhtelised või kultuurilised, siis miks ühegi sellise eest surra? Mida õpime samas neilt, kes olid valmis surema põhjustel, mis on meie arvates valed?`

`3. Mõtle veel tähendamissõnale rikkast mehest ja Laatsarusest. Kui Jeesus äratati surnuist üles, uskusid paljud Temasse. Paljud, kellele sedasama tõendati, aga ei uskunud. Mida õpime siit selle kohta, kui paadunud võivad inimsüdamed tõe suhtes olla? Mida teha, et kaitsta end sellise paadumuse eest?`

`4. Jeesus rääkis ajast, mil surnud elustuvad: „Need, kes on teinud head, elu ülestõusmiseks, aga need, kes on teinud halba, hukkamõistmise ülestõusmiseks“ (Jh 5:29). Nimetatud kahe sündmuse vahele jääb tuhat aastat, ehkki kõlab nii, nagu toimuksid need üheaegselt. Kuidas aitab see meil mõista, mida ütleb Paulus Fl 1:23?`

---
  
Annetus >> kohalik kogudus [toeta.advent.ee](https://toeta.advent.ee/)  
  
Päikeseloojang 15.38