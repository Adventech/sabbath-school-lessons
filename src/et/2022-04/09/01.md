---
title: Vastandlikud tekstilõigud?  
date: 19/11/2022  
---

### Selle nädala õppeaine
Lk 16:19–31, Lk 23:43, Jh 20:17; Fl 1:21–24; 1Pt 3:13–20; Ilm 6:9–11.

> <p>Juhtsalm</p>
> „Te uurite pühi kirju, sest te arvate nendest saavat igavese elu – ja just need on, mis tunnistavad minust“ (Jh 5:39).

Peetrus hoiatab meid: „… olles alati valmis kostma igaühele, kes teilt pärib aru lootuse kohta, mis teis on“ (1Pt 3:15). Paulus lisab: „Kuuluta sõna, astu esile, olgu aeg paras või ärgu olgu, noomi, manitse, julgusta igati pika meelega ja õpetamisega. Sest tuleb aeg, mil nad ei salli tervet õpetust“ (2Tm 4:2, 3). Seetõttu ei peaks me uurima ainult neid kirjakohti, mida on kerge omaenda uskumustele kohandada, vaid tegelema ka niisuguste kirjakohtadega, mida kasutatakse tavaliselt selleks, et õpetada midagi, millesse me ei usu.

Peaksime seda tehes järgima Jeesuse innustavat eeskuju. „Kristus ei jätnud lausumata ühtki tõesõna, kuid Ta lausus need alati armastuses… Ta ei olnud iialgi ebaviisakas, ei lausunud mõtlematult ühtki karmi sõna ega valmistanud inimlapsele mõttetult valu. Ta ei laitnud inimest nõrkuste pärast.“ – Ellen G. White, „Ajastute igatsus“, orig lk 353.

Sellel nädalal uurime mõningaid kirjakohti, mis äratavad huvi oma mõistatuslikkusega ja mida inimesed kasutavad väite õigustamiseks, et hing on loomupäraselt surematu. Nende vaagimine peaks tugevdama meie veendumust ja aitama meil lahkelt vastata neile, kes selle olulise õpetuspunkti kahtluse alla seavad.

_Selle nädala õppetükki õppides valmistud hingamispäevaks, 26. novembriks._