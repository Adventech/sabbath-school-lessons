---
title: Piibellik maailmavaade  
date: 10/12/2022  
---

### Selle nädala õppeaine
Lk 2:52; Mt 4:23; 1Kr 6:19, 20; Ps 24:3, 4, Ap 8:4–24; 1Jh 3:1–3.

> <p>Juhtsalm</p>
> „Aga rahu Jumal ise pühitsegu teid läbinisti ning teie vaim ja hing ja ihu olgu tervikuna hoitud laitmatuna meie Issanda Jeesuse Kristuse tulemiseks“ (1Ts 5:23).

Ilmutusraamat räägib Kristuse tuleku eelsest kahest peamisest „üleilmastumisest“. Ilm 13. peatükk kirjeldab eksituse üleilmastumist, mispuhul „kogu ilmamaa“ imetles ja järgis merest tulnud metsalist (Ilm 13:3, 7, 8, 12, 16). Ilm 14. peatükk tõstab esile tõe üleilmastumise, mispuhul „igavest evangeeliumi“ kuulutatakse „kõigile paganahõimudele ja suguharudele ja keeltele ja rahvastele“ (Ilm 14:6, 7). Sellistel „rasketel aegadel“ (2Tm 3:1) puhub „iga õpetusetuul“ (Ef 4:14) ja inimesed „pööravad end eemale tõest ning pöörduvad müütide poole“ (2Tm 4:4). „Kahe suure eksiõpetuse kaudu, milleks on hinge surematus ja pühapäevale omistatud pühadus, [millega] petab Saatan inimesi. Kui esimene neist paneb aluse spiritismile, siis viimane loob vendluse rooma-katoliku kirikuga.“ – Ellen G. White, „Suur võitlus“, orig lk 588.

Kuni viimaste sündmuste lahtirullumiseni tuleb meil jääda kindlalt uskuma kogu endale antud tõde, sealhulgas inimese olemust surmas, kui soovime, et Püha Vaim juhiks meid olema valmis Kristuse auliseks ilmumiseks.

_Selle nädala õppetükki õppides valmistud hingamispäevaks, 17. detsembriks._