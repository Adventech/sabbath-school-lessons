---
title: Toetav Mõte
date: 16/12/2022
---

Loe Ellen G. White’i raamatust „Tervise teenistuses“ peatükki „Tahtega ravimine“, orig lk 241–259 ja raamatust „Pühitsetud elu“ peatükki „Õigete ja valede teooriate kõrvutamine“, lk 7–16.

„Suur võitlus ligineb lõpule. Iga infokild õnnetusest merel või maal tunnistab tõsiasjast, et kõigi asjade lõpp on käes. Sõjad ja sõnumid sõjast kuulutavad seda. Eks kiirene tegusa kristlase südame löögisagedus, kui ta aimab ette meie ees avanevaid sündmusi? Issand tuleb. Kuuleme ligineva Jumala sammude kaja.“ – Ellen G. White, „Maranatha“, lk 220.

„Ela päevast päeva usuelu. Ära muutu hädaaja pärast ärevaks ega tunne end rusutuna, muidu lood sa hädaaja juba enda jaoks ette. Ära mõtle lakkamata: „Kardan, et ma ei jää suurel proovipäeval seisma.“ Ela olevikus, üksnes tänases päevas. Homne ei kuulu sulle. Täna tuleb sul olla oma mina üle võidukas. Täna tuleb sul elada palveelu. Täna tuleb sul võidelda head usuvõitlust. Täna tuleb sul uskuda, et Jumal õnnistab sind. Ja pimedusest ning uskmatusest võitu saades vastad sa Meistri nõuetele ning saad õnnistuseks ümberolijaile.“ – Ellen G. White, „Signs of Times“, 30. okt 1887.

„Issand tuleb varsti ja me peame valmistuma Temaga rahus kohtuma. Otsustagem teha kõik, mis meie võimuses, et jagada valgust meie ümber olijaile. Ärgem olgem kurvad, vaid rõõmustagem ja hoidkem Issandat Jeesust alati silme ees… Olgem valmis ja oodakem Tema ilmumist. Oo, kui auline on näha Teda ja kuulda Teda tervitamas oma lunastatuid! Oleme kaua oodanud, ent meie usk ei ole nõrgenenud. Kui me vaid näeme Kuningat Tema ilus, oleme igavesest ajast igavesti õnnistatud. Tunnen, et peaksin valjult hüüdma: „Hoia pilk kodul!“ Ligineme ajale, mil Kristus tuleb väes ja suures aus, et viia Tema lunastatud nende igavesse koju.“ – Ellen G. White, „Heaven“, lk 165, 166.

**Küsimused aruteluks:**

`1. Kuidas aitab arusaam, et inimene – ihu, hing ja vaim – on jagamatu tervik, saada sul paremini aru sellest, et usk puudutab su elus kõike ja meie eluviis on tähtis?`

`2. Kõik tõelised vaimulikud ärkamised ja usupuhastused on teotsentrilised (keskmes Jumal) ja mitte kunagi antropotsentrilised (keskmes inimese käitumine). Kuidas ilmestab seda põhimõtet tähendamissõna variserist ja maksukogujast (vaata Lk 18:9–14)?`

`3. Arutlege klassis oma vastuse üle neljapäevase osa lõpul olevale küsimusele. Kuidas tead, kas oled valmis? Kas sul saab olla kindlustunne, ilma et oleksid ülbe?`

---

Annetus >> kohalik kogudus [toeta.advent.ee](https://toeta.advent.ee/)  

Päikeseloojang 15.21
