---
title: Toetav Mõte  
date: 30/09/2022  
---

Loe Ellen G. White’i raamatust „Patriarhid ja prohvetid“ peatükki „Miks lubati pattu“, orig lk 33–43, ja raamatust „Suur võitlus“ peatükki „Kurjuse algus“, orig lk 492–504.

„Neil [Saatanal ja tema inglitel], kes olid olnud taeva väljendamatu õndsuse pealtnägijad ja osasaajad, kes olid näinud Jumala kardetavat ülevust ning tõstnud sellise ausära juures ometi Tema vastu mässu, ei olnud enam võimalik loota lunastusele. Jumala ülevat väge ei saanud enam millegi uue ja imelisega ilmutada, et neile juba kogetust veelgi sügavamat muljet jätta. Kui nad hakkasid vastu sellise seletamatu ausära juures, siis ei saanud neile anda veel suuremat kinnitust. Nende kadedate kahtlute ja mässumeelse nurina summutamiseks ei olnud enam lisaväge või lõpmatu hiilguse suuremaid kõrgusi ja sügavusi. Nende süü ja karistus vastavad täielikult nende üliaulistele eelistele taevases õukonnas.“ – Ellen G. White, „Confrontation“, lk 21.

„Jumal ja Kristus teadsid algusest peale, et Saatan murrab truudust ning inimene langeb ärataganeja petlikku võrku. Jumal ei määranud ette, et patt peaks eksisteerima, kuid Ta nägi ette selle olemasolu ning valmistus selleks kohutavaks võimaluseks. Ta armastas seda maailma nii väga, et Ta tõotas anda oma ainsa Poja, et ükski, „kes temasse usub, ei hukkuks, vaid et tal oleks igavene elu“ (Jh 3:16).“ – Ellen G. White, „Ajastute igatsus“, orig lk 22.

**Küsimused aruteluks:**

`1. Arutlege klassis küsimuse üle, kas lõppkokkuvõttes vastutab Jumal maailmas oleva kurjuse alguse ja olemasolu eest. Kuidas sellisele süüdistusele vastata?`

`2. Kuhu paigutub rist meie arusaamises kurjuse probleemist? Miks peab rist ja seal toimunu olema kurjuse alguse mõistmises kesksel kohal?`

`3. Pärast seda, kui meie maailmas on nii palju aastatuhandeid olnud patt ja kannatused, on Saatan kindlasti täielikult teadlik oma vastuhaku traagilistest tagajärgedest. Miks jätkab ta ometi Jumalale vastu hakkamist?`

`4. Mt 5:43–48 räägib Kristus Jumala tingimusteta armastusest kõikide inimeste vastu kui mustrist, mida peaksime oma käitumises järgima. Kuidas seda mustrit oma pereliikmetele ja kogudusele veel selgemalt esitada?`

`5. Apostel Peetrus hoiatab meid, et „kurat käib ringi nagu möirgav lõvi, otsides, keda neelata“ (1Pt 5:8). Loe ka Ef 6:10–20. Kuidas saada võitu „kuradi salanõudest“ (Ef 6:11)?`

---
  
Annetus >> kohalik kogudus [toeta.advent.ee](https://toeta.advent.ee/)  
  
Päikeseloojang 18.52