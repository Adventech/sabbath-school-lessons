---
title: Mäss täiuslikus universumis
date: 24/09/2022
---

### Selle nädala õppeaine
1Jh 4:8, 16; 1Jh 4:7–16; Hs 28:12–19; Js 14:12–15; Ilm 12. ptk.

> <p>Juhtsalm</p>
> „Kuidas sa ometi oled alla langenud taevast, helkjas hommikutäht, koidiku poeg, tükkidena paisatud maha, rahvaste alistaja?“ (Js 14:12).

Paljud mõtlejad on püüdnud seletada kurjuse algust. Osa pakub välja idee, et kurjus on alati olemas olnud, sest nende nägemuse järgi saab head hinnata ainult vastanduses halvaga. Teised usuvad, et maailm loodi küll täiuslikuks, aga kuidagi tekkis kurjus. Kreeka mütoloogias algas kurjus näiteks siis, kui uudishimulik Pandora avas pitseeritud laeka, millest lendasid maailma kõik pahed (see müüt ei seleta siiski ära eeldatavalt laekasse peidetud pahede algust).

Seevastu Piibel õpetab, et meie armastav Jumal on kõikvõimas (1Aja 29:10, 11) ja täiuslik (Mt 5:48). Kõik, mida Ta teeb, peab samuti olema täiuslik (5Ms 32:4), sealhulgas see, kuidas Ta maailma lõi. Kuidas siis ilmusid täiuslikku maailma kurjus ja patt? Moosese esimese raamatu 3. peatüki kohaselt olid patu, kurjuse ja surma maaletoojateks Aadam ja Eeva.

Ent selline vastus tõstatab järgmise küsimuse. Juba enne pattulangemist oli olemas kurjus, mida kandis endas „madu“, kes Eevat pettis (1Ms 3:1–5). Niisiis on vaja minna tagasi, pattulangemisest varasemasse aega, et leida selle kurjuse algallikas, mis on meie elus nii valdavaks saanud ja teeb elamise vahetevahel päris armetuks.

_Selle nädala õppetükki õppides valmistud hingamispäevaks, 1. oktoobriks._
