---
title: Toetav Mõte
date: 23/12/2022
---

Loe Ellen G. White’i raamatust „Kristuse tähendamissõnad“ peatükki „Ilma pulmarõivata“, orig lk 307–319, ning raamatust „Suur võitlus“ peatükke „Laastatud maa“, orig lk 653–661, ja „võitlus on lõppenud“, orig lk 662–673.

„Kohtupäeval mõistab iga hukkamõistetud hing tõe tagasi lükkamise olemust. Kõigi silme ette, keda ülekohus on pimestanud, seatakse rist, ning nad näevad selle tõelist tähendust. Patused seisavad süüdlastena Kolgata mõõtmatu ohvri ees. Iga petlik ettekääne põrmustub. Inimese vastuhakk paljastub täies nurjatuses. Inimesed näevad, mida nad on valinud. Siis selgineb kaua kestnud võitluse kogu tõde ja vale. Universumi tajumuses mõistetakse, et Jumalal ei ole vähimatki süüd kurjuse esiletulekus või edasiarenemises. Siis nähakse, et Jumala seadused ei ole süüdi patus. Jumala valitsuses ei ole ainsatki viga, mitte ühtegi põhjust rahulolematuseks. Kui saavad avalikuks kõikide südamete mõtted, ühinevad nii ustavad kui vastuhakkajad tunnistusega: „Õiged ja tõelised on sinu teed, sa rahvaste kuningas. Kes ei peaks kartma sind, Issand, ja andma austust Sinu nimele?... Sellepärast, et su õiged kohtuotsused on saanud avalikuks“ (Ilm 15:3, 4, 1968)“. – Ellen G. White, „Ajastute igatsus“, orig lk 58.

**Küsimused aruteluks:**

`1. „Kui sa kinnitud enda külge, keeldud oma tahet Jumalale üle andmast, valid sa surma. Patu jaoks, kus seda iganes leidub, on Jumal neelav tuli. Kui sa valid patu ja keeldud sellest lahku löömast, peab Jumala kohalolu, mis hävitab patu, hävitama ka sinu.“ – Ellen G. White, „Mõtteid Õndsakskiitmise mäelt“, lk 62. Kuidas aitab see tsitaat meil aru saada täidesaatva kohtu olemusest?`

`2. Mõtiskle veel teisipäevase osa lõpus oleva mõtte üle, et pole ühtegi hukkaminejat, kes seisaks viimse karistusega silmitsi enne, kui lunastatud on osalenud kohtuprotsessis. Veel kord, mida on sel meile öelda Jumala avatuse ja selguse kohta? Miks on selgus väga oluline universumi jaoks, mida valitseb armastus?`

`3. Kuidas lohutab osalemine tuhandeaastases kohtuprotsessis jumalakartlikke, kelle armsad hukka lähevad?`

---

Annetus >> kohalik kogudus [toeta.advent.ee](https://toeta.advent.ee/)

Päikeseloojang 15.24
