---
title: Toetav Mõte  
date: 07/10/2022  
---

Loe Ellen G. White’i raamatust „Patriarhid ja prohvetid“ peatükke „Kiusatus ja pattulangemine“, orig lk 52–62, ja „Lunastusplaan“, orig lk 63–70, ning raamatust „Kasvatus“ peatükki „Hea ja kurja tundmine“, lk 23–27.

Viimastel aastatel on uuritud niinimetatud surmalähedasi kogemusi. Inimene „sureb“ selles mõttes, et tema süda lakkab löömast ja hingamine peatub. Siis aga inimene elustub ja räägib fantastilisi lugusid hõljumisest teispoolsesse eksistentsi ning kohtumisest valgusolevusega. Mõni räägib ka kohtumisest ammusurnud sugulastega. Paljud inimesed, ka kristlased, kes ei saa aru surma kohta käivast tõest, usuvad, et sellised lood tõendavad hinge surematust. Ometi (ja see peaks olema selgeim hoiatus, et midagi on valesti) väidab valdav osa inimesi, et vaimsed olevused, kellega nad surmalähedase kogemuse ajal kohtusid, lohutasid neid ning rääkisid ilusaid sõnu armastusest, rahust ja headusest. Ent nad ei kuulnud sõnagi päästmisest Kristuses, mitte sõnagi patust ega kohtust. Kui nad kogesid tõepoolest kristlikku hauatagust elu, siis kas poleks nad pidanud saama vähemalt pisutki kõige elementaarsemat kristlikku õpetust? Kuid neile õpetatu kõlab enamasti New Age’i (uue ajastu liikumise) dogmana, mis omakorda selgitab, miks kalduvad inimesed pärast „surnud“ olemist sageli varasemast vähem kristluse poole. Samuti, miks ükski kristlane, kes on veendunud, et tema surmalähedane kogemus oli pilguheit kristlikule taevale, ei kuule seal viibides sõnagi kristlikku teoloogiat, küll aga saab suure annuse New Age’i sentimentalismi? Vastus on üks: neid pettis seesama, kes pettis Eevat Eedenis, ja sama valega. (Vaata 11. õppetükki.)

**Küsimused aruteluks:**

`1. Kuidas näitab Aadama ja Eeva kogemus, et Jumala andestus ei muuda tingimata olematuks patu kõiki tagajärgi? Miks on alati vaja seda tähtsat tõde meeles pidada?`

`2. Hea ja kurja tundmise puu oli Aadama ja Eeva vaenlase „nõiutud pind“. Mis on meie jaoks selline „nõiutud pind“, kuhu meil võib tekkida kiusatus siseneda?`

`3. Saatan püüab panna Jumala rahvast uskuma, et „Kristuse nõudmised on lõdvemad, kui nad kunagi arvasid, ning maailmaga vennastudes avaldaksid nad ilmarahvale suuremat mõju.“ – Ellen G. White, „Testimonies to Ministers and Gospel Workers“, lk 474.`

---
  
Annetus >> Eesti Liidu ehitusfond [toeta.advent.ee](https://toeta.advent.ee/)  
  
Päikeseloojang 18.35