---
title: Surm patuses maailmas
date: 01/10/2022
---

### Selle nädala õppeaine
1Ms 2:16, 17; 1Ms 3:1–7; Ps 115:17; Jh 5:28, 29; Rm 5:12; 2Kr 5:21.

> <p>Juhtsalm</p>
> „Sellepärast, nii nagu üheainsa inimese kaudu on patt tulnud maailma ja patu kaudu surm, nõnda on ka surm tunginud kõikidesse inimestesse, kuna kõik on pattu teinud“ (Rm 5:12).

Kristus oli jumalik Esindaja, kelle kaudu Jumal kutsus ellu universumi ja maailma (Jh 1:1–3, 10; Kl 1:16; Hb 1:2). Ent siis, kui Jumal Isa andis erilise au üle Kristusele ja teatas, et Nad loovad koos maailma, oli „Lutsifer Jeesuse Kristuse peale kade ja kiivas“ (Ellen G. White, „Lunastuslugu“, orig lk 14) ning sepitses Tema vastu vandenõu.

Olles taevast välja heidetud, otsustas Saatan maa peal „hävitada Aadama ja Eeva õnne“ ja põhjustada sellega „taevas kurvastust“. Ta kujutas ette, et „kui ta suudaks neid [Aadamat ja Eevat] mingil kombel sõnakuulmatusse meelitada, teeks Jumal mõned korraldused, mille alusel saaks neile andestada, ning siis oleks temal endal ja kõigil langenud inglitel õiglane moodus nendega koos Jumala halastusest osa saada.“ – Ellen G. White, „Lunastuslugu“, orig lk 27. Saatana strateegiast täiesti teadlikuna hoiatas Jumal Aadamat ja Eevat, et nad ei seaks end kiusamisohtu (1Ms 2:16, 17). See tähendab, et kuigi maailm oli täiuslik ja veatu, olid olemas selged piirangud, millele inimesed pidid alluma.

Sellel nädalal uurime Aadama ja Eeva pattulangemist ning seda, kuidas patt ja surm vallutasid meie maailma ja kuidas Jumal pani juba Eedenis inimkonna jaoks idanema lootuse seemne.

_Selle nädala õppetükki õppides valmistud hingamispäevaks, 8. oktoobriks._
