---
title: Toetav Mõte
date: 04/11/2022
---

Loe Ellen G. White’i raamatust „Ajastute igatsus“ peatükke „Ketsemani“, orig lk 685–697, ja „Kolgata“, orig lk 741–758, ning raamatust „Tee Kristuse juurde“ peatükki „Pattude tunnistamine“, orig lk 27.

„Ma nägin, et kogu taevas on meie päästmisest huvitatud. Kas meie peaksime siis ükskõiksed olema? Kas peaksime olema hooletud, nagu oleks tühiasi see, kas saame päästetud või läheme kaduma? Kas peaksime suhtuma halvakspanuga meie eest toodud ohvrisse? Mõned on seda teinud. Nad on alavääristanud pakutud armu ja nende osaks on saanud Jumala meelepaha. Jumala Vaimu ei saa pidevalt kurvastada. Ta lahkub, kui teda veidi kauem kurvastada. Kui nad pärast kõike seda, mida Jumal on inimeste päästmiseks teinud, näitavad oma eluga, et suhtuvad Jeesuse pakutud halastusse kergemeelselt, on nende osaks surm ja see on kõrge hind. See saab olema kohutav surm, sest nad tunnevad seda hingepiina, mida tundis Kristus ristil, et osta nende jaoks lunastus, millest nad keeldusid. Siis mõistavad nad, mille kaotasid – igavese elu ja kadumatu pärandi. Suur ohver, mis on hingede päästmiseks toodud, näitab meile inimhinge väärtust. Kui kallihinnaline hing läheb kord kaduma, on ta igavesti kadunud.“ – Ellen G. White, „Tunnistused kogudusele“, 1. kd, orig lk 124.

**Küsimused aruteluks:**

`1. Hb 10:4 ütleb: „On võimatu, et härgade ja sikkude veri võtaks patud ära“. Niisiis, kuidas päästeti inimesed Vana Testamendi ajal? Kuidas aitab võrdlus krediitkaardiga – mida kasutad tasumiseks, kuid hiljem pead maksma krediitkaardi arve – meil sellest teemast paremini aru saada?`

`2. Loe 2Kr 5:18–21. Kui Kristus suri kogu maailma pattude eest, siis miks ei saa kõik päästetud? Miks etendab isiklik valik ülitähtsat osa määramisel, kes saavad risti tõttu päästetud ja kes hukkuvad, ehkki nende nimel on toodud nii suur ohver?`

`3. Nimeta midagi, mida „maailma tarkus“ õpetab, aga mis on Jumala jaoks „rumalus“? Mida öelda mõttekäigu kohta, et kogu selle maailma uskumatu kavandatus ja ilu on puhtalt juhuse looming? Või et universum kerkis esile mitte millestki? Milliseid näiteid tuleb veel meelde?`

`4. Mõtle teisipäevase osa viimase küsimuse üle. Mida tähendab, et rist ja seal toimunu muudavad asjatuks, väga vigaseks ja lunastusplaanile niivõrd vastukäivaks mõttekäigu pääsemisest oma tegude kaudu?`

---

Annetus >> kohalik kogudus [toeta.advent.ee](https://toeta.advent.ee/)

Päikeseloojang 16.20
