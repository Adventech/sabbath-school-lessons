---
title: Ta suri meie eest  
date: 29/10/2022  
---

### Selle nädala õppeaine
Ilm 13:8; Mt 17:22, 23; Mk 9:30–32, Jh 19:1–30; Rm 6:23; 1Kr 1:18–24.

> <p>Juhtsalm</p>
> „Ja nõnda nagu Mooses ülendas kõrbes vaskmao, nõnda peab ülendatama Inimese Poeg, et igaühel, kes usub, oleks temas igavene elu“ (Jh 3:14, 15).

Öeldakse, et surma ja makse ei saa vältida. Täiesti tõele see ei vasta. Inimesed võivad maksudest kõrvale hiilida, aga surmast mitte. Nad suudavad surma mõne aasta jagu edasi lükata, kuid varem või hiljem surm saabub. Ja kuna me teame, et nii jumalakartlikud kui ka jumalakartmatud lähevad surres ühte paika, tähendab ülestõusmise lootus meie jaoks väga palju. Nagu Paulus ütles, on ilma selle lootuseta „siis ka hukkunud need, kes on Kristuses magama läinud“. Seda oleks üpris kummaline öelda, kui need „kes on Kristuses magama läinud“ heljuksid ringi taevas Jumala juures.

Järelikult on Kristuse ülestõusmine meie usus kesksel kohal, sest Tema ülestõusmine kindlustas meie ülesäratamise. Ent enne, kui Kristus surnuist üles tõusis, tuli Tal ju surra. Just seepärast palvetas Ta oma surma oodates Ketsemani aias ahastuses: „Nüüd on mu hing ehmunud. Ja mida ma ütlen? Kas ma pean ütlema: Isa, päästa mind sellest tunnist? Kuid ma olen sellesse tundi tulnud sel eesmärgil“ (Jh 12:27, NKJV). Ja eesmärgiks oli surra.

Sellel nädalal keskendume Kristuse surmale ja uurime, mida see tähendab igavese elu tõotuse seisukohalt.

_Selle nädala õppetükki õppides valmistud hingamispäevaks, 5. novembriks._