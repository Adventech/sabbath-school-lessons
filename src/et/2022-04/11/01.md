---
title: Lõpuaja pettused
date: 03/12/2022
---

### Selle nädala õppeaine
Mt 7:21–27; Jh 11:40–44; 1Pt 3:18; 1Sm 28:3–25, Ef 6:10–18.

> <p>Juhtsalm</p>
> „Ja see ei ole ime, sest saatan ise moondab ennast valguse ingliks. Seepärast ei ole midagi erilist, kui ka tema teenrid endid moondavad õiguse teenriteks. Nende eluots tuleb nende tegude järgi!“ (2Kr 11:14, 15).

Tänapäeva maailm on muutunud üleloomuliku ja müstilise sulatuspotiks. Sellele aitab kaasa Hollywood, millel pole probleeme valmistada religioossetel ja müstilistel teemadel filme, kus on kapaga eksitusi ja pettusi. Vana vale „Te ei sure, kindlasti mitte!“ (1Ms 3:4) on viimastel aastakümnetel inspireerinud nii mõndagi menukraamatu kirjutajat, enim vaadatud filmide väntajat ja populaarsete videomängude loojat. Puutume Saatanaga vaieldamatult kokku ja meid kiusatakse tema lummatud pinnal, mis võib ilmneda lugematutes vormides ning olla mõnel juhul kaetud ka teaduse välise säraga.

Üheks kõige petlikumaks nähtuseks on olnud see, mida nimetatakse „surmalähedaseks“ kogemuseks. Selle puhul tulevad inimesed, kes on „surnud“, tagasi elule ja jutustavad lugusid surmajärgsest elust. Paljud inimesed on pidanud selliseid lugusid hinge surematuse tõestuseks!

Käesoleval nädalal võtame vaatluse alla osa lõpuaja pettusi, sealhulgas müstika, surmalähedased kogemused, reinkarnatsiooni ehk taaskehastumise, nekromantia ehk surnute esile manamise ja esivanemate kummardamise ning muud. Need on ohtlikud teemad, millest tuleb olla teadlik, kuid ilma end nende mõju alla seadmata.

_Selle nädala õppetükki õppides valmistud hingamispäevaks, 10. detsembriks._
