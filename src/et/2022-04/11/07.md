---
title: Toetav Mõte
date: 09/12/2022
---

Loe Ellen G. White’i raamatust „Evangelism“ peatükki „Kuidas toimida väärteaduste, kultuste, ismide ja salaühingutega“, lk 602–609, ja raamatust „Confrontation“ peatükki „Spiritism“, lk 86–93.

Üks sihtasutus loob väidetavalt tehnoloogiat, mis võimaldab meil lahkunutega kontakti võtta „tekstisõnumite, mobiilikõnede või videovestluste teel“. See veebileht, mis nimetab surnuid PMPdeks (postmateriaalseteks persoonideks), väidab, et siis, kui inimesed surevad, liiguvad nad vaid „igaviku teise sfääri“, ent „säilitavad oma teadvuse, identiteedi ja endise füüsilise kuju põhitahud“. Ent kõige olulisem, selle sihtasutuse töötajad väidavad, et kolmes faasis arendatakse tehnoloogiat, mis võimaldab sidet pidada materiaalsete ja postmateriaalsete persoonide vahel.

Esimene faas „võimaldab tekstisõnumite ja trükitekstiga suhelda postmateriaalsete pereliikmete, sõprade ja igal alal asjatundjatega“. Teises faasis eeldatakse, et „suudetakse rääkida oma armsatega, kes elavad igaviku teises osas“. Ja öeldakse, et kolmandas faasis avaneb tee „kuulda ja näha neid, kes kogevad kõikide võimaluste välja teisest vaatluspunktist“.

Eriti jube on viis, kuidas testitakse, kas surnu on tõesti see, kelle väidab enese olevat. Veebilehel kirjutatakse nii: „Näiteks võib leinav lapsevanem küsida oma pojalt või tütrelt, kes on teise ilma läinud: „Kas siis, kui sa olid laps, oli sul koer nimega Snoopy? Kas andsime sulle su kümnendaks sünnipäevaks taskunoa?““ Selle valgel pakub vägagi huvi hoiatus: „Mõnikord ilmuvad vaimolendid lahkunud sõprade kujul ja jutustavad lugusid nende elus toimunust või teevad midagi, mida nad tavatsesid elus olles teha.“ – Ellen G. White, „Patriarhid ja prohvetid“, orig lk 684.

**Küsimused aruteluks:**

`1. Paljud kristlased tarbivad seda, mida meedia liikvele laseb, kasutades vabandust, et kultuuriliselt on see vastuvõetav. Millised Piibli põhimõtted peaksid suunama meie suhet meediaga, eriti siis, kui vastavad kanalid soodustavad avalikult vaateid, millest teame, et need on valed ja segadusse ajavad (vaata Ps 101:1–8; Õp 4:23; Fl 4:8)?`

`2. Kuidas aidata kaasinimestel Saatana lõpuaja pettustest võitu saada, ilma et langeksime ise nendesamade pettuste segadusseajava mõju alla?`

`3. Paljud kristlased peavad lugu „Saamueli“ hauast välja kutsumisest piibellikuks tõendiks, et surnud elavad edasi. Mida õpetab selline lugu tõsiasja kohta, miks ei saa me oma õpetust toetada ainsalegi muule tekstile või loole, vaid peame vaatama, mida Piibel sel teemal ütleb?`

---

Annetus >> Eesti Liidu misjonifond [toeta.advent.ee](https://toeta.advent.ee/)  

Päikeseloojang 15.23
