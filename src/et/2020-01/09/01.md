---
title:  Saastamisest puhastamiseni
date:   22/02/2020
---

### Selle nädala õppeaine
Tn 8. ptk; Tn 2:38; 1Ms 11:4; 3Ms 16. ptk; Hb 9:23–28.

> <p>Juhtsalm</p>
> „Ja ta ütles mulle: „Kaks tuhat kolmsada õhtut-hommikut. Siis saab pühamu taas oma õiguse“ (Tn 8:14).

Tn 8. peatükis kirja pandud nägemus anti prohvetile aastail 548/547 eKr ning selles on mõningad märkimisväärsed selgitused Tn 7. peatükis esile toodud kohtu kohta. Erinevalt nägemustest Tn 2. ja 7. peatükis jätab  
Tn 8. ptk nägemus Babüloonia välja ja algab Meedia-Pärsiaga, kuna selleks ajaks hakkas Babüloonia langema ning pärslased tulid peatselt järgmise maailmavõimuna Babüloonia asemele. Tn 8. ptk nägemus on paralleelne Tn 7. ptk omaga. Keelekasutus ja sümbolid muutuvad Tn 8. peatükis sellepärast, et tekst räägib taevasest lepituspäevast ja suunab tähelepanu taevase pühamu puhastamisele. Seega panustab Tn 8. ptk oluliselt taevase pühamu vaatlemisele. Kui Tn 7. ptk näitab taevast kohtupidamist ja Inimesepoega kuningriiki saamas, siis Tn 8. ptk näitab taevase pühamu puhastamist. Kahe peatüki vahelised paralleelid osutavad, et Tn 8. peatükis kirjeldatav taevase pühamu puhastamine on vastavuses Tn 7. peatüki kohtustseeniga.

_Selle nädala õppetükki õppides valmistud hingamispäevaks, 29. veebruariks_
