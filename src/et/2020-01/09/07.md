---
title:  Toetav Mõte
date:   28/02/2020
---


Alljärgnev tabel võtab kokku selle, mida siiani oleme õppinud Tn 2., 7. ja 8. peatükkides kirjeldatud kuningriikide järgnevusest. Mida see meile pühamu puhastamisest räägib?

| Taanieli 2. ptk | Taanieli 7. ptk | Taanieli 8. ptk |
| ----------------|-----------------| ----------------|
| Babüloonia      | Babüloonia      | –               |
| Meedia-Pärsia   | Meedia-Pärsia   | Meedia-Pärsia   |
|Kreeka           | Kreeka          | Kreeka          |
|paganlik Rooma   | paganlik Rooma  | paganlik Rooma  |
|paavstlik Rooma  | paavstlik Rooma | paavstlik Rooma |
|      -          | kohus taevas    | pühamu puhastamine |            
|Kristuse teine tulek</br> [käte abita lahti tulnud kivi] | Kristuse teine tulek <br /> [pühad saavad kuningriigi] | pühamu puhastamine Kristuse teine tulek <br /> [murtakse/hävitatakse ilma inimkäteta] |

Nagu siin näha võime, on need peatükid paralleelsed. Vähe sellest, et kujutatud riigid kõrvutuvad, saab üksteise kõrvale panna ju ka Tn 7. peatüki vaatepildi kohtust – mis toimub pärast paavstliku Rooma 1260 aastat (aastad 538–1798 pKr) – ja pühamu puhastamise, mis Tn 8. peatükis toimub samuti pärast Rooma aega. Kokkuvõtlikult: taevane kohtumõistmine Tn 7. peatükis – kohus, mis viib maailma lõpule – on sama, mis pühamu puhastamine Tn 8. peatükis. Meile esitatakse siin kaks erinevat kirjeldust samast sündmusest. Ja mõlemad ilmnevad pärast 1 260aastast tagakiusamisperioodi, milles on süüdi väikes sarv.

## Küsimused aruteluks:

`1. Kuidas näitab ülalolev tabel meile, et pühamu puhastamine (sama sündmus, mis Tn 7. ptk kohus) peab toimuma millalgi pärast 1 260aastast prohvetikuulutust väikesest sarvest, aga ikkagi enne seda, kui Jumal rajab oma lõpliku riigi?`

`2. Tn 8. ptk prohvetikuulutus kirjeldab ajalugu millegi vägivaldse ja kurjusest tulvil olevana. Kaht maailmariiki kujutavad kaks looma võitlevad omavahel (Tn 8:8–12). Pärast neid esile tuleva väikese sarve võim on vägivaldne ja kiuslik (Tn 8:23–25). Seega ei ürita Pühakiri alahinnata selle maailma kannatuste reaalsust. Kuidas aitab see meil õppida usaldama Jumalat ja Tema headust, vaatamata kurjuse olemasolule, mida kõikjal enda ümber näeme?`

---
Päikeseloojang 17.44
