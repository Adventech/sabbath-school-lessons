---
title:  Toetav Mõte
date:   20/03/2020
---


On huvitav, et vähemasti Tn 11:29–39 viidates samastas Martin Luther Tn 11:31 nimetatud hävituse koletise paavstlusega ning selle doktriinide ja kommetega. Niisiis kinnitab Tn 11. peatüki seos Tn 7. ja 8. peatükiga Lutheri ja paljude teiste protestantlike kommentaatorite arusaama, et paavstlus institutsioonina ning selle õpetused täidavad ajaloos need prohvetikuulutused. Seoses sellega kirjutab Ellen G. White: „Ükski kogudus Rooma võimupiirkonnas ei saanud kaua tunda südametunnistuse vabadust. Sedamööda, kuidas paavstlus kosus, sirutas ta välja oma käe, et haarata kõrist kõigil, kes keeldusid tunnustamast tema valitsust. Kogudus koguduse järel andis alla.“– „Suur võitlus“, lk 62.

## Küsimused aruteluks:

`1. Kuidas olla tähelepanelik teiste tunnete suhtes, minemata ometi kompromissile sellega, mida Piibel õpetab Rooma osast lõpuajal?`

`2. Tn 11:33 loeme: „Ja mõistlikud rahva hulgast õpetavad paljusid, kuigi neid mõnda aega jälitatakse mõõga ja tulega, vangipanekuga ja riisumisega.“ Mida ütleb see piiblisalm nii mõnegi Jumalale ustava inimese saatuse kohta? Mida ütleb piiblisalm selle kohta, mida need usklikud inimesed enne märtriks saamist teevad? Milline sõnum on siin meie jaoks tänapäeval?`

`3. Tn 11:36 kõlab: „Ja kuningas teeb, mida tahab, ja ta ülistab ennast ning suurustab iga jumala ees, isegi jumalate Jumala vastu räägib ta kuulmatuid asju; ja see õnnestub tal.“ Keda ja mida see sulle meelde toob? (Vaata Js 14:12–17; vaata ka 2Ts 2:1–4.)`

`4. Tn 11:27, 29 ja 35 kasutavad väljendit „määratud aeg“ (_lammo’ed_). Mida räägib see meile veelkord Jumala kontrollist ajaloo üle?`

---
Päikeseloojang 18.33
