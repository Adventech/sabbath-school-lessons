---
title:  Nägemus vürstist
date:   09/03/2020
---


`Loe Tn 10:4–9. Mis Taanieliga siin juhtub?`

Kui Taaniel oma kogemust kirjeldab, suudame imevähe ette kujutada võimsat hiilgust, mida ta näeb. See inimkogu (Tn 10:5, 6) tuletab varasemast meelde „Inimesepoja“ kirjeldust taevase kohtu nägemuses (Tn 7:13). Tema linane riietus toob meelde preesterlikud rõivad (Ilm 16:4), tõiga, mis samastab ta „väe vürstiga“, kellest kirjutatakse taevase pühamu puhul (Tn 8. ptk). Ka kuld seostub preesterlike sümbolitega, tähistades kuninglikku väärikust. Lõpuks iseloomustab selle isiku võrdlemine välguga, tulega, vasega ja võimsa häälekõlaga teda üleloomuliku olendina. Tegemist on kellegagi, kelles on koos preesterlikud, kuninglikud ja sõjalised omadused. Nähtud olendil on huvitavaid sarnasusi taevase olevusega, kes ilmus Joosuale pisut aega enne lahingut Jeeriko pärast (Jos 5:13, 14). Selles nägemuses kohtas Joosua „Issanda sõjaväe vürsti“. Huvitav on, et heebreakeelne sõna, mis on tõlkes „ülem/vürst“ (sar) on siin sama sõna, mis Tn 10:21 tõlgitakse „vürstiks“ ja mis viitab Miikaelile. Kuid veel suurem paralleel esineb Taanieli ja Johannese vahel.

`Mille poolest sarnaneb Tn 10. ptk nägemus Jumalast Jos 5:13–15 ja Ilm 1:12–18-ga?`

Taanieli sõnade kohaselt ehmuvad temaga koos olnud inimesed ning Taaniel ise tunneb nõrkust ja vajub maapinnale. Jumala kohalolu avaldumine lihtsalt matab ta enese alla. Vaatamata enda hirmule mõistab Taaniel nägemusest, et ajalugu on Jumala kontrolli all.Tõepoolest, sedamööda, kuidas nägemus edasi areneb, saame aru, et Jumal visandab Taanielile inimajaloo prohveti päevist kuni Jumala riigi rajamiseni (Tn 11. ja 12. ptk).

`Kui Issand hoiab inimajalugu oma kontrolli all (nagu oleme Taanieli raamatust korduvalt näinud), siis mida saame meie oma isiklikus elus teha?`
