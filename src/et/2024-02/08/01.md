---
title: Valgus pühamust
date: 18/05/2024
---

### Selle nädala õppeaine

2Ms 25:8, 9, 40; Hb 8:1–6; 3Ms 16:21, 29–34; 3Ms 23:26–32; Hb 9:23–28; Tn 7:9, 10; Mt 25:1–13; Ilm 11:19.

> <p>Juhtsalm</p>
> „Aga peaasi selles, millest siin räägitakse, on see: meil on selline ülempreester, kes on istunud Ausuuruse trooni paremale poole taevas, kes talitab pühamus ja tõelises lepingutelgis, mida ei ole püstitanud inimene, vaid Issand“ (Hb 8:1–2).

Peagi pärast pettumust 22. oktoobril 1844. aastal sai osa millerlasi palvetamise ja piibliuurimise järel aru, milles nad olid vea teinud. 2300-päevane prohvetikuulutus ei tegelenud Jeesuse teise tulekuga, nagu üldiselt arvati, vaid Kristuse tööga taevases pühamus.

Pühamu puhastamine taevas oli maise pühamu maapealse puhastamise täitumine. Selle tähtsa tõe paremaks mõistmiseks vaadelgem paralleele Tn 7. ja 8. peatüki vahel.

| Taaniel 7           | Taaniel 8          |
|---------------------|--------------------|
| Babüloonia          | ------             |
| Meedia-PärsiaMeedia | Pärsia             |
| Kreeka              | Kreeka             |
| Rooma               | Rooma              |
| kohus taevas        | pühamu puhastamine |

Need paralleelid aitavad esile tuua pühamu puhastamise tõelise olemuse, Kristuse tulekule eelneva uurimiskohtu. Selle nädala õppetükis vaatleme Kristuse tegevust taevases pühamus.

_Õppides selle nädala õppetükki, mis põhineb „Suure võitluse“ 22.–24. ja 28. peatükil, valmistud hingamispäevaks, 25. maiks._
