---
title: Toetav Mõte
date: 24/05/2024
---

Pane tähele, kuidas kirjeldatakse Jeesuse tegevust meie heaks kohtus ja meie osa: „Jeesus ei vabanda nende patte, vaid osutab nende patukahetsusele ja usule, ning tõstab neile andestust nõudes üles oma haavatud käed Isa ja pühade inglite ees, öeldes: „Ma tunnen neid nimepidi. Olen märkinud nad oma peopesadesse.“ „Jumalale meelepärane ohver on murtud vaim, murtud ja purukslöödud südant ei põlga Jumal“ (Ps 51:19). Jeesus ütleb oma rahva süüdistajale: „Issand sõidelgu sind, saatan! Jah, Issand, kes on valinud Jeruusalemma, sõidelgu sind!““ – Ellen G. White, „Suur võitlus“, orig lk 484.

„Tõsiasi, et end Jumala rahvaks tunnistavaid inimesi kujutatakse Issanda ees seismas määrdunud rõivastes, peaks tegema alandlikuks ja panema oma südame olukorra üle sügavalt järele mõtlema kõiki, kes Tema nime nimetavad. Need, kes tõepoolest puhastavad oma hinge tõele kuuletumiseks, on endast väga tagasihoidlikul arvamusel. Mida lähemalt nad silmitsevad Kristuse plekitut iseloomu, seda tugevamaks muutub nende soov olla vastavuses Tema kuvandiga ning seda vähem näevad nad endas puhtust või pühadust. Ent kuigi meil tuleb aduda oma patust olukorda, tuleb meil usaldada oma õigekssaamises, oma pühitsemises ja oma lunastamises Kristust. Me ei suuda vastata meie vastu suunatud Saatana süüdistustele. Ainuüksi Kristus saab meie nimel mõjusalt paluda. Tema suudab süüdistaja vaigistada argumentidega, mille aluseks ei ole meie teened, vaid Tema omad.“ – Ellen G. White, „Tunnistused kogudusele“, 5. kd, lk 471, 472.

„Me elame suurel lepituspäeval. Kui sümboolses teenistuses tegi ülempreester lepitust Iisraeli eest, tuli kõigil alanduda Issanda ette ja kahetseda oma patte, et neid ei kaotataks ära Jumala rahva seast. Samamoodi peaksid need, kes tahavad säilitada oma nime eluraamatus, alanduma prooviaja vähestel järelejäänud päevadel Jumala ette tõelises kahetsuses patu pärast.“ – „Suur võitlus“ orig lk 489, 490.

**Küsimused aruteluks:**

`1. Milliseid tundeid tekitab mõte, et Jeesus tõstab meie pärast Isa poole oma haavaarmidega käed? Miks on see kohtus meie ainus lootus?`

`2. Elame lepituspäeval. Lepitus on Jumala tegevus hukkuvate patuste päästmiseks. Miks peaks seetõttu iga päev, mille Jumal pühendab patuste päästmise tööle, olema hea sõnumi päev?`

`3. Pane tähele, et Ellen G. White kirjutas: „Ainuüksi Kristus saab meie nimel mõjusalt paluda. Tema suudab süüdistaja vaigistada argumentidega, mille aluseks ei ole meie teened, vaid Tema omad.“ – „Advent Review and Sabbath Herald“ 2. jaanuar 1908. Kuidas saaks sellest ka sinu lootus?`

---

  
Annetus >> kohalik kogudus [toeta.advent.ee](https://toeta.advent.ee/)  
  
Päikeseloojang 22.02
