---
title: Toetav Mõte
date: 21/06/2024
---

Juba 1851. aastal hakkasid adventpioneerid aru saama, et Ilm 13:11–17 kirjeldatud teine metsaline on Ameerika Ühendriigid. Tollal oli küll raske näha, kuidas Ühendriigid panevad kogu maailma kummardama esimest metsalist (Ilm 13:12). Veel 1880. aastatel koosnes kogu Ühendriikide merevägi kõigest 48 päevinäinud laevast.

Aga külma sõja lõpust alates ei ole ükski muu sõjajõud Ameerika Ühendriikide omast asjakohasem. Ja kuigi ameeriklased on nautinud imelist vabadust, pole raske näha nende vabaduste jalge alla tallamist, kui ajad tõsinevad. Paljud usuvad, et näeme seda praegugi juhtumas.

„Kõiki, kes sellega [valehingamispäeva pidamisega] ei nõustu, karistatakse seadusandluse korras. Lõpuks otsustatakse, et nad on väärt surmanuhtlust. Teisest küljest nõuab ka Jumala käsk kuulekust ning kohustab inimesi pidama Looja hingamispäeva ja räägib Jumala viha langemisest kõigile neile, kes selle eeskirjadest üle astuvad.“ – Ellen G. White, „Suur võitlus“, orig lk 604.

„Kui torm läheneb, loobub suur hulk inimesi, kes on tunnistanud usku kolmanda ingli kuulutusse, kuid kes pole pühitsetud tõele kuulekuse kaudu, oma usust ja läheb üle vastasleeri. Sõprusest maailmaga ja maailma vaimust osa saamise tõttu hakkavad nad asju nägema peaaegu samas valguses kui maailmgi ning läbikatsumisaja saabumisel valivad nad kergema, populaarsema tee. Andekad ja meeldiva käitumisega mehed, kes kord tundsid rõõmu tõest, tarvitavad oma võimeid nüüd inimeste petmiseks ja eksiteele viimiseks. Neist saavad oma endiste vendade kõige vihasemad vaenlased. Kui hingamispäevapidajad viiakse usu pärast kohtu ette vastust andma, on need ärataganenud usklikud Saatana kõige tõhusamateks abilisteks. Nad esitavad oma endisi vendi vääriti ning õhutavad valetunnistuse ja laimu kaudu ka valitsejaid ustavate vastu üles.“ – Ellen G. White, „Suur võitlus“, orig lk 608.

**Küsimused aruteluks:**

`1. Miks on saabuva kriisi jaoks väga oluline teadvustada lõpuaja sündmusi? Kuidas kaitseb Pühakiri meid pettuse eest?`

`2. Demokraatlikud ühiskonnad üle ilma on olnud sajandeid usuvabaduse kantsideks. Kuidas võib see üsna kiiresti muutuda?`

`3. Vaata äsjaseid väljavõtteid Ellen G. White’i sulest. Milliste praegu langetatavate valikute tulemusena võid olla homme nendega, kes tunnistavad end adventistideks?`

`4. Kuidas muutub teise ingli kuulutus valju hüüu ajal ning milliseid isiklikke ettevalmistusi saame teha, et saada osa hilisest vihmast Jumala töö lõpetamiseks maa peal?`

---

  
Annetus >> kohalik kogudus [toeta.advent.ee](https://toeta.advent.ee/)  
  
Päikeseloojang 22.34
