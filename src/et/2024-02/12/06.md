---
title: Vali hüüd
date: 20/06/2024
---

`Loe Ilm 18:1–4; Ha 2:14 ja Mt 24:14. Mida ütlevad need salmid selle kohta, kuidas Jumala töö maa peal lõpetatakse?`

Ingel kuulutab Paabeli langemist „suure meelevallaga“. Sarnaselt Ilm 14. peatüki inglitega esindab see ingel inimesi-sõnumitoojaid. Ingel ilmutab Jumala au nii täielikult, et see valgustab kogu maailma. Uus Testament kasutab meelevalla ehk väe kohta kreeka keeles sõna _exousia_. Selle sõnaga märgitakse sageli Kristuse võitu rüvedate vaimude üle. Jeesus kasutab seda sõna oma jüngreid tööle saates. Mt 10:1 on kirjas, et Jeesus annab oma jüngritele _meelevalla_ rüvedate vaimude üle. Ta saadab nad välja Jumala väes, olema võidukad hea ja kurja vahelises võitluses. Mt 28. peatükis saadab Ta taas nad teele „minule antud“ kogu meelevallaga „taevas ja maa peal“, et nad läheksid ja teeksid „jüngriteks kõik rahvad“ (Mt 28:18, 19).

Püha Vaimu väge täis, elava Kristuse meelevallaga, kes oma elu ja surmaga saavutas võidu rüvedate vaimude üle, valgustas Uue Testamendi aegne kogudus ilmamaad Jumala auga. Mõnede väheste aastatega kuulutasid jüngrid evangeeliumi tollal tuntud maailmale (Kl 1:23).

Kui lõpuajal valatakse Püha Vaim välja enneolematult võimsalt, levib evangeelium kiiresti Maa kaugeimate soppideni. Ühel päeval hakkavad uskuma tuhanded ning Jumala arm ja tõde avaldavad muljet kogu planeedile. Nii saab maailm hoiatatud ning evangeelium ja selle pakutav lootus levib üle maailma.

„Evangeeliumi kuulutamise suur töö ei lõpe mitte väiksema Jumala väe avaldumisega kui see, mis saatis selle algust. Prohvetikuulutused, mis täitusid varase vihma väljavalamisel evangeeliumitöö algul, täituvad uuesti hilise vihma ajal töö lõpul…

Jumala sulased ruttavad pühendumisest särava näoga ühest paigast teise, et kuulutada taeva sõnumit. Hoiatus kandub tuhandehäälsena üle kogu maailma. Tehakse imetegusid, tervistatakse haigeid, tunnustähed ja imed kaasnevad selle tööga.“ – Ellen G. White, „Suur võitlus“, orig lk 611, 612.

`Mis hoiab tagasi Püha Vaimu võimsat väljavalamist, hilist vihma ja valju hüüdu? Meie töö üksikisikuna võib olla küll vähene, kuid millist osa saame täita Püha Vaimu väljavalamisele avatud olemises ja vastuvõtlikkuses?`
