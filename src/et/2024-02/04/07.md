---
title: Toetav Mõte
date: 26/04/2024
---

„Jumal valgustas eriliselt nende meeste meeli Rooma kiriku eksituste suhtes, kuid ei andnud neile kogu valgust, mida maailm pidi saama. Nende kaudu juhtis Jumal inimesi välja Rooma pimedusest. Jumal viis neid edasi samm-sammult, sedavõrd, kuidas nad suutsid minna. Nad ei oleks suutnud kogu valgust korraga vastu võtta, just nii nagu kaua pimeduses viibinu ei talu korraga keskpäevase päikese heledust ja pöördub sellest ära. Sellepärast ilmutas Jumal oma sõnumiviijatele tõdesid vähehaaval – sedamööda, kuidas rahvas oli valmis vastu võtma. Järgmised ustavad töölised pidid järgnevatel sajanditel juhtima rahvast usupuhastuse teel edasi.“ – Ellen G. White, „Suur võitlus“, orig lk 103.

„Ühes teises kirjas, mis oli saadetud ühele evangeeliumi valguse vastu võtnud preestrile, kirjutas Hus avameelselt oma vigadest. Ta heitis endale ette armastust „kallite riiete kandmise vastu ja aja raiskamist tühiste asjade peale“. Siis lisas ta järgmised liigutavad manitsused: „Täitku sinu meeli Jumala au ja hingede päästmine, mitte aga tulud ja auastmed. Hoia, et sa oma kodu ei ehi enam kui oma hinge. Üle kõige hoolitse vaimuliku kasvamise eest. Ole vaestega suheldes väga alandlik ja ära raiska oma varandust sööminguteks. Kui sa oma elu ei paranda ja kõigest üleliigsest ei hoidu, siis kardan, et ka sind karistatakse sama karmilt nagu mind.““ – Ellen G. White, „Suur võitlus“, orig lk 105, 106.

**Küsimused aruteluks:**

`1. Mis on „kasvav valgus“? Miks ilmutab Jumal tõde vähehaaval? Kuidas käivad need põhimõtted Jumala koguduse kohta praegu?`

`2. Kuidas on uued avastused tõe osas seotud tõdedega, millest Jumal rahvas on juba aru saanud? Miks ei tohi uus valgus kunagi vana valgusega vastuollu minna?`

`3. Ükskõik, kus sa elad, soosib su kultuur väärtushinnanguid, ideid ja moraalinorme, mis on mingil viisil vastuolus Piibli õpetustega. Kuidas näed – pärast seda, kui oled konfliktikohad teadvustanud – selliste väljakutsetega tegelemas ennast ja meid kogudusena? Kuidas jääda headeks kodanikeks, alistumata samas mistahes moondunud väärtustele, mida meie kultuur avalikult kuulutab?`

`4. Kuidas mõjutab sinu mõtlemist Jan Husi kiri? Mis sulle selle kirja juures enim muljet avaldab?`

---


Annetus >> kohalik kogudus [toeta.advent.ee](https://toeta.advent.ee/)

Päikeseloojang 21.00
