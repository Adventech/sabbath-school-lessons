---
title: Toetav Mõte
date: 12/04/2024
---

„Asjatud olid Saatana jõupingutused Kristuse kogudust vägivallaga hävitada. Suur võitlus, milles Jeesuse jüngrid oma elu andsid, ei lakanud, kui ustavad lipukandjad vahipostil langesid. Surm tähendas neile võitu. Jumala töölised tapeti, kuid Tema töö läks edasi. Evangeeliumi levik jätkus ja selle poolehoidjate arv kasvas pidevalt. Kristuse järelkäijad jõudsid aladele, mis olid ligipääsmatud isegi Rooma „pistrikele“. Üks kristlane, kes noomis paganlikke valitsejaid kristlaste tagakiusamise pärast, ütles: „Te võite meid tappa, piinata, hukka mõista… Teie ülekohus tõendab meie süütust… Teie kurjus ei too teile kasu.“ See kutsus vaid jõulisemalt teisi neid järgima. „Mida rohkem te meid maha niidate, seda rohkem meid saab; kristlaste veri on seeme.“ – Tertullianus, „Apologeticum“, paragrahv 50.“ – Ellen G. White, „Suur võitlus“, orig lk 41, 42.

„Salapärane jumalik juhtimine, mis lubab õigetel kannatada tagakiusamisi õelate käe läbi, on viinud paljusid usus nõrku suurde segadusse. Mõned on isegi valmis loobuma usaldusest Jumalasse sellepärast, et Ta lubab kõige alatumatel inimestel elus hästi edasi jõuda – ning vaevata ja piinata halastamatult inimkonna parimaid ja puhtamaid esindajaid. Küsitakse, kuidas võib Jumal, kes on õiglane ja armuline ja võimu poolest piiramatu, sellist ülekohut ja rõhumist lubada? Sellise küsimusega pole meil midagi tegemist. Jumal on andnud meile oma armastuse kohta rikkalikud tõendid. Meie ei tohi kahelda Tema headuses sellepärast, et me ei suuda mõista Tema jumalikku juhtimist.“ – Ellen G. White, „Suur võitlus“, orig lk 47.

**Küsimused aruteluks:**

`1. Mida väärtuslikku tagakiusamine annab? Miks lubab Jumal sinu arvates oma rahval vahel kannatada? Ja kuigi mõningatel juhtudel, nagu algristikoguduse puhul, tuleb halvast esile hea, siis mida arvata neist kordadest, millest ei näi sündivat midagi head? Miks on sellistes oludes usu säilitamiseks väga vajalik kogeda Jumala armastust isiklikult?`

`2. Kui sõber esitab sulle järgnevad küsimused, siis kuidas vastad? „Kus Jumal nüüd on, kui ma kannatan? Kui Ta mind armastab, siis miks pean sellisest raskest ajast läbi minema?“`

`3. Kuidas saab su kohalikust kogudusest maailma mõjutav hooliv kogukond? Arutlege, mismoodi rakendada praktikas selle nädala õppetükki.`

---

  
Annetus >> Peakonverents / Hope Channel [toeta.advent.ee](https://toeta.advent.ee/)  
  
Päikeseloojang 20.27
