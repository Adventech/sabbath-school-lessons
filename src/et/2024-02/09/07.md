---
title: Toetav Mõte
date: 31/05/2024
---

„Kuna vastaste väiteid ei toetanud Piibel, rõhutasid paljud väsimatu visadusega sama argumenti, mida omal ajal oli kasutatud Kristuse ja Tema apostlite vastu: „Miks meie tähtsad mehed ei mõista hingamispäeva küsimust? Ainult vähesed usuvad nagu teie. Ei saa olla, et teil on õigus ja kõik haritud inimesed maailmas eksivad.“

Et väärata selliseid vastuväiteid, on tarvis ainult tsiteerida Pühakirja õpetusi ja Issanda plaani oma rahvaga kõikidel ajastutel.

Tõsi, möödunud generatsioonide kristlased pidasid pühapäeva teadmisega, et nad peavad Piibli hingamispäeva. Nüüdki on kõikides kirikutes, kaasa arvatud roomakatoliku kirikus neid, kes usuvad siiralt, et pühapäev on Jumalast määratud hingamispäev. Jumal võtab vastu nende siirad ajendid ja otsekohesuse Tema ees. Kuid siis, kui pühapäeva sunnitakse pidama seadusega ja maailm saab valgustatud õige hingamispäeva pidamise kohustuse suhtes, siis igaüks, kes ikkagi astub üle Jumala käsust selleks, et kuuletuda eeskirjadele, millel pole kõrgemat autoriteeti kui roomakatoliku kiriku oma, austab paavstlust rohkem kui Jumalat. Ta avaldab austust roomakatoliku kirikule ja võimule, kes sunnib peale rooma kiriku poolt ettekirjutatud korraldust; ta kummardab metsalist ja tema kuju. Kui siis inimesed heidavad kõrvale korralduse, mille Jumal on seadnud oma autoriteedi märgiks, ja austavad selle asemel seadust, mille rooma kirik on valinud oma ülemvõimu tunnusmärgiks, võtavad nad vastu roomakatoliku kirikule ustavaks jäämise märgi – „metsalise märgi“. Alles siis, kui see vaidlusküsimus on rahvale selgesti esitatud ja inimestele antakse võimalus valida Jumala käskude ja inimeste käskude vahel, saab öelda, et need, kes jätkavad Jumala käsust üleastumist, võtavad vastu „metsalise märgi“. „ – Ellen G. White, „Suur võitlus“, orig lk 455, 449.

**Küsimused aruteluks:**

`1. Maailm muutub väga kiiresti ja väga järsult. Miks tuleb meil alati olla ärksad, et viimaste päevade sündmused ei tabaks meid ette valmistamata?`

`2. Kuidas sobivad arusaamad kohtust ja Jumala seadusest kokku tõsiasjaga, et meid päästetakse üksnes armust?`

`3. Mil viisil saad tunnistada inimestele, kes ei hooma õige hingamispäeva tähtsust, kuid peavad siiralt pühapäeva, nädala esimest päeva?`

`4. Milline oht on selles, kui kirik ja riigivõim liita? Kuidas tuleb meil kristlastena valitsusse suhtuda?`

---

  
Annetus >> kohalik kogudus [toeta.advent.ee](https://toeta.advent.ee/)  
  
Päikeseloojang 22.15
