---
title: Pühamu ja seadus
date: 26/05/2024
---

`Loe Ilm 11:19; 2Ms 25:16; 2Ms 31:18 ja Ilm 12:17. Mis oli nende salmide põhjal pühamu kõige pühamas paigas asuvas lepingulaekas?`

Lepituspäev oli kohtupäev. Kogu Iisraelil oli kästud sellest osa võtta patukahetsuse, oma hinge läbikatsumise ja igasugusest tööst hoidumisega (vaata 3Ms 23:29–31) Ainuüksi sellel päeval võis ülempreester astuda kõige pühamasse paika, et toimetada patu eest lepitust. Seal, pühamu sisimas osas oli lepingulaegas. Laeka sees oli kivilaudadele kirjutatud seadus – Jumala kümme käsku. Laeka kuldset kaant nimetati armuaujärjeks, kuhu piserdati verd, et pühamu patust puhastada. Jumala kohalolu avaldus armuaujärje kohal auhiilgusena (heebrea keeles Šekinah). Iga toodud ohve rääkis Jumala halastusest patuste inimeste vastu, aga lepituspäev näitab, et pattu peetakse meeles kuni kohtupäevani (Hb 10:3) ning seda saab päriselt kõrvaldada ainult siis, kui inimene usub, et Kristuse veri puhastab patust (1Pt 1:18, 19). Siin, Jumala kohalolus, on arm ja õiglus kaunilt koos.

Kui apostel Johannes sai pilgu heita taevasesse pühamusse, nägi ta, et „Jumala tempel taevas avanes“ ja „nähtavaks sai tema lepingulaegas“ (Ilm 11:19). „Suur võitlus“ lisab selgitava märkuse: „Taevase pühamu kõige pühamas paigas on pühalikult tallel Jumala käsk – käsk, mille Jumal Siinail keset piksemürinat ise rääkis ja oma sõrmedega kivilaudadele kirjutas. Jumala käsud taevases pühamus on suur originaal, millest kivilaudadele kirjutatud ja Moosese poolt ülesmärgitud eeskirjad olid usaldusväärseks koopiaks. Need, kes mõistsid seda tähtsat tõde, nägid jumaliku käsu püha, muutumatut olemust.“ – Ellen G. White, „Suur võitlus“, orig lk 434.

Kui esimesed adventusklikud õppisid tundma Piibli õpetust pühamust, taipasid nad, kui tähtis on Jumala seadus ja selle keskmes olev hingamispäev. Nad arutlesid nii: kui Jumala seadust oli kujutatud taevases pühamus oleval lepingulaekal, siis ei saanud rist seda kindlasti kõrvaldada.

`Mõtiskle hingamispäeva üle, tuleb meie juurde eranditult igal nädalal, tuhandemiilise tunnikiirusega. Mida peaks see meile kõnelema loomisõpetuse tähtsusest? Millisel teisel usuõpetuspunktil on veel nii mõjus ja üha korduv meeldetuletus?`
