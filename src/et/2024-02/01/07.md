---
title: Toetav Mõte
date: 05/04/2024
---

„Saatana väljaheitmisega taevast näitas Jumal oma õiglust ja säilitas oma trooni au. Kuid siis, kui inimene oli langenud ärataganeja pettusesse ja patustanud, ilmutas Jumal oma armastust sellega, et Ta andis oma ainusündinud Poja surma langenud inimsoo eest. Selles lepituses avaldub Jumala iseloom. Suur tõde, mida esitab rist, näitab kogu universumile, et Jumala valitsus ei ole mingil viisil süüdi selles tees, mille Lutsifer oli valinud.“ – Ellen G. White, „Suur võitlus“, orig lk 500, 501.

„Kolgata rist, kuna see tunnistab käsu muutumatusest, kuulutab universumile, et patu palk on surm. Sureva Päästja hüüatuses „See on lõpetatud!“ kõlas surmakell Saatanale. Suur võitlus, mis oli kestnud nii kaua, oli siis otsustatud ja kurjuse lõplik väljajuurimine kindlaks tehtud. Jumala Poeg läbis haua väravad, „et ta surma kaudu kõrvaldaks selle, kellel on võimus surma üle – see tähendab kuradi.““ – Ellen G. White, „Suur võitlus“, orig lk 503.

**Küsimused aruteluks:**

`1. Kui Jumal teadis, et Lutsifer hakkab mässama, miks andis Ta siis üldse Lutsiferile valikuvabaduse? Või miks Jumal mässavat Lutsiferi kohe ära ei hävitanud? Milline võinuks olla langemata universumi reaktsioon juhul, kui Jumal oleks Lutsiferi kohe kõrvaldanud? Miks on suure võitluse mõistmisel väga oluline aru saada, et päästeplaan on kogu universumi huvides (1Pt 1:12; Ilm 5:13; Ilm 16:7)?`

`2. Milliseid Kristuse ristisurma põhjuseid oskad sina välja tuua? Kas põhjuseks oli ainult Jumala iseloomu avalikuks tegemine? Kas põhjus oli patu eest luna tasumine? Kui jah, siis kellele lunaraha maksti? Jaga oma mõtteid ja esita neile piibellikud põhjendused.`

`3. Kui kasutame mõistet „suur võitlus“, siis mida sellega silmas peame? Arutlege suure võitluse eri tahkude üle ja rääkige, kuidas selle nädala õppetükk teie enda eluga kokku sobib.`

`4. Millised piiblisalmid kirjeldavad suure võitluse tegelikkust? (Vaata näiteks Ib 1. ja 2. ptk; Ef 6:12.)`

`5. Kuidas on seitsmenda päeva adventistide arusaam suurest võitlusest muude kristlike uskkondade hulgas ainulaadne? Mille poolest paistavad adventistid selle teema puhul silma?`

---

  
Annetus >> kohalik kogudus [toeta.advent.ee](https://toeta.advent.ee/)  
  
Päikeseloojang 20.11
