---
title: Sõda kõigi sõdade taga
date: 30/03/2024
---

### Selle nädala õppeaine

Ilm 12:7–9; Hs 28:12–15; Js 14:12–14; 1Ms 3:15; Jh 17:24–26.

> <p>Juhtsalm</p>
> „Ja taevas tõusis sõda: Miikael ja tema inglid hakkasid sõdima lohega, ning lohe sõdis ja tema inglid. Lohe ei saanud võimust, ja enam ei leidunud neile aset taevas“ (Ilm 12:7, 8).

Kui Jumal on nii hea, siis miks on maailm nii halb? Kuidas saab armastav Jumal lubada niisugusel kurjusel olemas olla? Miks juhtub hea inimesega midagi halba? Selles õppetükis arutame hea ja kurja vahelise ajastutepikkuse konflikti üle. Uurime kurjuse algust ja Jumala pikka meelt patuprobleemiga tegelemisel alates Lutsiferi vastuhakust taevas.

Jumal on kirjeldamatult armastav Jumal. Armastus on Tema olemus (1Jh 4:7, 8). Kõik Tema teod on armsad (Jr 31:3). Armastust ei saa kunagi peale suruda, sundida ega seadusega kehtestada. Ellen G. White ütleb selle kohta tabavalt: „Ainult armastus äratab vastuarmastuse.“ – „Ajastute igatsus“, orig lk 22. Valikuvabaduse eitamine tähendab armastusvõime hävitamist; aga armastusvõime hävitamine tähendab välja juurida võimalus olla tõeliselt õnnelik. Jumal võidab meie poolehoiu oma armastusega. Tema tegeleb hea ja kurja vahelise suure võitlusega sel moel, et patt ei tärkaks universumis enam kunagi uuesti. Jumalal on kavas kogu universumile näidata, et Ta on alati tegutsenud oma loodud olevuste parimates huvides. Kui vaatame maailma läbi Jumala armastuse prillide, hea ja kurja vahelise suure võitluse valguses, saab meile igaühele selgeks, et õiglus võidutseb vale üle, ja igaveseks.

_Õppides selle nädala õppetükki, mis põhineb „Suure võitluse“ 29.–30. peatükil, valmistud hingamispäevaks, 6. aprilliks._
