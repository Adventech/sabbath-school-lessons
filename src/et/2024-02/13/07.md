---
title: Toetav Mõte
date: 28/06/2024
---

„Avarad tasandikud vahelduvad kenade küngastega ja Jumala mäed sirutavad kõrgusse oma ülevaid tippe. Neil rahulikel tasandikel ja voolavate jõgede kallastel leiab nii kaua ränduritena ekselnud Jumala rahvas endale kodu.“

„Seal mõtisklevad surematud kustumatu rõõmuga loova väe imede ja lunastava armastuse mõistatuse üle. Seal pole halastamatut, petvat vaenlast, kes ahvatleks Jumalat unustama. Iga annet arendatakse, iga võimet suurendatakse. Teadmiste omandamine ei väsita mõistust ega kurna jõudu. Seal võib teostada kõige suurepärasemaid ettevõtmisi ja unistusi, ellu viia kõrgeimaid ideid ja teostada ülevaimaid taotlusi. Ja ikkagi kerkib uusi kõrgusi ületamiseks, uusi imesid imetlemiseks, uusi tõdesid mõistmiseks ja uudseid eesmärke mõistuse, hinge ja ihu võimete rakendamiseks.“ Ellen G. White, „Suur võitlus“, orig lk 675, 677.

„Kirjeldamatu heameelega sukelduvad selle maailma lapsed langemata olendite rõõmudesse ja tarkusesse. Nad jagavad meiega teadmiste ja mõistmise aardeid, mida nad on omandanud läbi ajastute Jumala kätetööd uurides. Tumestamata pilguga vaatlevad nad loodu aulikkust – päikest, tähti ja nende süsteeme, mis kõik tiirlevad neile määratud korras ümber Jumala trooni. Kõigele, alates vähimast kuni suurimani, on kirjutatud Looja nimi. Kõiges on näha Tema väe rikkust.“ „Suur võitlus“, orig lk 677, 678.

„Suur võitlus on lõppenud. Pattu ja patuseid ei ole enam. Terve universum on puhas. Läbi kogu loodu tuksub üks kooskõla ja rõõmu pulss. Temast, kes on loonud kõik, voogab elu, valgus ja rõõm läbi lõputu maailmaruumi. Kõige väiksemast aatomist kuni suurima maailmani kuulutab kõik – nii elus kui elutu oma varjamatus ilus ja täiuslikus õnnes: „Jumal on armastus!“ – „Suur võitlus“, orig lk 678.

**Küsimused aruteluks:**

`1. Mida sa arvad, miks on Jumal lubanud patul nii kaua kesta? Samas ei kannata ju ükski inimene siin maa peal rohkem kui oma eluaja. See tähendab, et keegi ei kannata kauem, kui ta elab. Kui lühike on inimese eluiga võrreldes tuhandete aastatega, mil patt on olemas olnud? Kuidas aitaks selline vaatenurk meil kurjuse keerulise küsimusega hakkama saada?`

`2. Kuidas sobitub lunastusplaani tuhandeaastane ajajärk, mida tuntakse milleeniumi nime all? Mõtle, mida räägib Jumala iseloomu kohta tõsiasi, et niikaua, kuni kõigil lunastatutel pole olnud võimalust näha Jumala õiglust, ausust ja armastust, ei toimu lõpukohut, hukkaläinute lõplikku karistamist.`

---

  
Annetus >> kohalik kogudus  
  
Päikeseloojang 22.33
