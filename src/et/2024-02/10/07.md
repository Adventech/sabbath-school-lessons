---
title: Toetav Mõte
date: 07/06/2024
---

Lee Strobeli äsja ilmunud raamat „The Case for Heaven“ („Kohtuasi taeva kasuks“) lähtub ideest, et surma korral jääb surnu elama mingisuguse teadvuse olemasoluga. „Surmalähedasi kogemusi“ kasutatakse seejuures „tõestuse“ osana. Üks näide: „Veel üks tütarlaps, kel oli südameoperatsiooni ajal surmalähedane kogemus, ütles, et ta kohtus surmajärgses elus oma vennaga, mis oli tema jaoks üllatav, sest tal polnud venda olnud. Kui tütarlaps hiljem paranes ja sellest oma isale rääkis, avaldas isa tütrele esimest korda elus, et tal oli tõepoolest vend, aga vend oli surnud enne tema sündimist.“ – Lee Strobel, „The Case for Heaven“ (Grand Rapids; MI: Zondervan Books, 2021), lk 69. Strobel ei suuda aga kooskõlastada ideed vahetust surmajärgsest elust Piiblis ilmselgelt õpetatuga, et alles siis, kui Kristus tuleb tagasi, saavad kristlased oma lõpliku tasu.

Meid on hoiatatud: „Paljudel tuleb seista silmitsi kurjade vaimudega, kes esinevad nende armastatud sugulaste või sõprade kujul ja levitavad sel teel kõige ohtlikumaid eksiõpetusi. Külalised vaimudemaailmast puudutavad inimeste kõige õrnemaid tundeid ja teevad oma väidete toetuseks imesid. Me peame olema valmis vastu astuma neile Piibli tõega „Surnud ei tea midagi“ ja need, kes lahkunute vaimudena ilmuvad, on kurjad vaimud.

Otse meie ees seisab kiusatusetund, „mis on tulemas kogu maailma peale neid kiusama, kes maa peal elavad“ (Ilm 3:10). Kõik need, kelle usk pole kindlalt rajatud Jumala Sõnale, saavad petetud ja võidetakse. Saatan tegutseb „igasuguse ülekohtu pettuses“, et saavutada võimu inimlaste üle. Tema pettused suurenevad pidevalt. Ja ikkagi võib ta oma eesmärgi saavutada ainult siis, kui inimesed vabatahtlikult annavad järele tema kiusatustele. Need, kes tõsiselt otsivad tõde ja püüavad puhastada oma hinge sõnakuulmises ning teevad kõik, mis suudavad, et valmistuda võitluseks, leiavad Jumalas kindla kaitse. „Et sa mu kannatlikkuse sõna oled pidanud, siis minagi tahan hoida sind“ (salm 10). See on Päästja tõotus. Issand saadab taevast pigem kõik oma inglid Tema rahvast kaitsma, kui et jätab üheainsagi hinge, kes Temale loodab, Saatana võimusesse.“ – Ellen G. White, „Suur võitlus“, orig lk 560.

**Küsimused aruteluks:**

`1. Milliseid vaevu hoomatavaid spiritistlikke mõjutusi kasutab Saatan meelte mõjutamiseks? Millist osa etendab massimeedia?`

`2. Kuidas rääkida oma usust sõbrale, kellel suri just äsja armas pereliige ning kes usub, et see inimene on taevas? Mida on kohane öelda ja mida mitte?`

---

  
Annetus >> kohalik kogudus [toeta.advent.ee](https://toeta.advent.ee/)  
  
Päikeseloojang 22.25
