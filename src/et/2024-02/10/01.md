---
title: Paljastatud spiritism
date: 01/06/2024
---

### Selle nädala õppeaine

Mt 10:28; Kg 9:5; Js 8:19, 20; Jh 11:11–14, 21–25; 1Ts 4:16, 17; Ilm 16:13, 14; Mt 24:23–27; 2Ts 2:9–12.

> <p>Juhtsalm</p>
> „Sest Issand ise tuleb sõjahüüu, peaingli hääle ja Jumala pasuna saatel alla taevast ning esmalt tõusevad üles surnud, kes on läinud magama Kristuses, pärast kistakse meid, kes me oleme üle jäänud elama, ühtviisi koos nendega pilvedes üles õhku Issandale vastu, ja nõnda me saame alati olla koos Issandaga“ (1Ts 4:16, 17).

Aastakümneid tagasi ilmusid välja lood surmalähedastest kogemustest, kus inimesed, kes surid ja keda elustati, esitasid uskumatuid kirjeldusi sellest, mida nad olid näinud ja kuulnud „surnud“ olles. Praeguseks usuvad üle kogu maailma miljonid inimesed, et need lood tõendavad, et surnud pole tegelikult surnud. See spiritismi põhiuskumus on Saatana üks levinuim ja toimivaim pettus.

Tegelikult ulatub spiritismi algus tagasi Eedenisse, kui madu valetas Aadamale ja Eevale: „Te ei sure, kindlasti mitte“ (1Ms 3:4). See idee pani ka aluse 19. sajandi ühele suurimale võltsreligioossele liikumisele. Õed Foxid, kes tunnistati hiljem petturiteks, väitsid, et nad said vastuseid oma küsimustele surnute vaimudelt.

Käesoleva õppetüki eesmärk on näidata, et meie ainuke kaitse Saatana pettekujutelmade vastu viimastel päevadel on isiklik suhe Kristusega ja Piibli õpetuste kindel pind jalge all. Piibli õpetuste hulka kuulub ka käsitlus surmast, ükskõik mida muud meie silmad või kõrvad või süda püüaks meile rääkida.

_Õppides selle nädala õppetükki, mis põhineb „Suure võitluse“ 31.–34. peatükil, valmistud hingamispäevaks, 8. juuniks._
