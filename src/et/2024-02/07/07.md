---
title: Toetav Mõte
date: 17/05/2024
---

Vaata siinkohal kaarti, mis illustreerib prohvetikuulutust 70 nädala ja 2300 päeva kohta. See prohvetikuulutus sai alguse 457. aastal eKr ja kuulutas ette „võitud vürsti“ kohta käivaid sündmusi, kes oligi 70-nädalase prohvetikuulutuse alustala. Niisugusest kindlast alusest lähtudes ulatub 2300-päevane prohvetikuulutus 1844. aastani.

„Nii nagu esimesed jüngrid, nii ei mõistnud ka William Miller ja tema kaaslased ise selle kuulutuse täit tähendust, millest nad kõnelesid. Eksitused, mida kogudus kaua oli tunnistanud, takistasid neid õigesti tõlgendamast prohvetikuulutuse võtmepunkti. Kuigi nad kuulutasid sõnumit, mille Jumal oli neile maailma jaoks edasi andmiseks avanud, pidid nad läbi elama pettumuse selle tõttu, et nad mõistsid vääriti kuulutuse tähendust.“ – Ellen G. White, „Suur võitlus“, orig lk 351, 352.

„Ometi saavutas Jumal oma eesmärgi, kui Ta lubas kuulutada hoiatuskuulutust kohtutunni kohta just sellisena, nagu seda esitati. Suur päev oli tulemas ja jumalik ettenägevus laskis asjadel minna nii, et inimesed pandi proovile kindla ajaga – selleks, et ilmutada neile nende südame mõtteid. Kuulutus oli mõeldud koguduse läbikatsumiseks ja puhastamiseks. Inimestele pidi saama selgeks, kas nad on kiindunud sellesse maailma või Kristusesse ja taevasse. Nad tunnistasid, et armastavad Päästjat, nüüd pidid nad tõestama oma armastust. Kas nad olid valmis loobuma oma maisetest lootustest ja taotlustest ning rõõmuga tervitama oma Issanda tulekut? Kuulutuse eesmärgiks, mille Jumal oma armus andis, oli anda inimestele võimalus mõista oma tõelist vaimulikku seisukorda ja äratada nad otsima Issandat meeleparanduses ja alanduses.“ – Ellen G. White, „Suur võitlus“, orig lk 353.

**Küsimused aruteluks:**

`1. Mida saame õppida William Milleri kogemusest? Kas Jumal korrigeerib mõnikord meie väärarusaamu?`

`2. Miks on väga tähtis aru saada Tn 9:24–27, et mõista Piibli terviklikkust ja Kristuse jumalikkust?`

`3. Milline on prohvetikuulutuste osa lunastusplaani mõistmisel? Miks on prohvetikuulutus Jumala plaanis nii silmapaistval kohal?`

---


Annetus >> kohalik kogudus [toeta.advent.ee](https://toeta.advent.ee/)

Päikeseloojang 21.48
