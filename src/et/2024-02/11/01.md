---
title: Eelseisev konflikt
date: 08/06/2024
---

### Selle nädala õppeaine

Ilm 14:7, 9, 12; Ilm 4:11; Ilm 13:1, 2; Ilm 12:3–5, 17; Ilm 13:11–18.

> <p>Juhtsalm</p>
> „Pühitse neid tões: sinu sõna on tõde!“ (Jh 17:17).

On olemas üks üpris uus meditsiiniseade, biokiip, mis on saanud nimeks ka VeriChip. See on umbes riisitera suurune ja selle saab patsiendile siirata. Biokiip sisaldab infot patsiendi haigusloo kohta, mille teadasaamiseks võib libistada välispidist skannerit üle ala, kuhu on siiratud biokiip või VeriChip. Mõningate kristlaste silmis on see osa vandenõust panna maksma metsalise märk. Teiste jaoks on metsalise märk seotud toiduainete purkidel olevate vöötkoodidega või on salapärane number dollaritähtedel, mis väidetavalt annavad kokku 666. Osa jaoks on see seotud vabamüürlaste orduga, illuminaatidega, musta värvi ÜRO helikopteritega ja Ühinenud Rahvaste Organisatsiooniga.

Käesoleva nädala õppetüki eesmärgiks on avalikustada eelseisev konflikt, mis toimub Jumala kummardamise nimel. Saatan esitab Jumala autoriteedile väljakutse, püüdes kahjustada Jumala seadust. Kummardamise nimel toimuva üleilmse konflikti keskmesse tõuseb erilises mõttes hingamispäev. Saatan vihkab hingamispäeva, sest ta vihkab Loojat. Saatan kasutab sundimist, survestamist ja jõudu selleks, et murda meie pühendumine Kristusele. Õige ja vale jumalateenimispäevaga seotud uskumuste vahel toimub kokkupõrge. Jumala viimane üleskutse on jääda ustavaks Kristusele, hoolimata tagakiusamisest, majanduslikust boikotist, vangistamisest ja surmaotsusest. Käesoleva nädala õppeaine toonitab, et Jeesuse tugevus kannab meid läbi ilmamaa viimasest võitlusest.

_Õppides selle nädala õppetükki, mis põhineb „Suure võitluse“ 35. ja 36. peatükil, valmistud hingamispäevaks, 15. juuniks._
