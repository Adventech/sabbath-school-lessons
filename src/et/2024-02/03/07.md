---
title: Toetav Mõte
date: 19/04/2024
---

„Samasugune vihkamise ja tõele vastupanu vaim on ajendanud Jumala vaenlasi igal ajastul ning alati on Jumala sulastelt nõutud valvsust ja ustavust. Kristuse sõnad esimestele jüngritele: „Mida ma ütlen teile, ütlen kõigile: Valvake!“ (Mk 13:37)“ – Ellen G. White, „Suur võitlus“, orig lk 56, 57.

Maailma eri paigus, eriti seal, kus Piibel on inimestele vabalt kättesaadav, kasutab Saatan muid vahendeid, et selle mõju nõrgestada. Üheks väga tõhusaks viisiks on olnud mitmesugused teaduslikud püüdlused või lausa piiblialased teadmised, mis nii mõnigi kord esitavad seisukohti, mille omaksvõtmine kahjustab usaldust Jumala Sõnasse. Näiteks, Taanieli raamatu kirjutamisaeg peaks raamatu enda põhjal olema rohkem kui 500 aastat eKr, ometi paigutavad paljud Piibli õpetlased selle hoopis teise sajandi keskele eKr. Nad väidavad, et raamatut pidi kirjutatama just sel ajal, muidu oleks prohvet päriselt tulevikku ennustanud ja nii ju ei saanud olla. Seepärast, väidavad nad, ei kirjutatud Taanieli raamatut ajal, mil raamatus öeldud on, vaid hoopis sadu aastaid hiljem. Kahjuks on see Piibli kohta käiv vale ainult üks paljudest, millega moodsad teadmised püüavad meile peale tungida. Ja veel suurem kahju on sellest, et paljud inimesed võtavad niisuguse eksituse omaks, sest lõppude lõpuks õpetavad seda ju piibliteadlased. Pole ime, et Paulus hoiatab: „Katsuge läbi kõik, pidage kinni heast“ (1Ts 5:21).

**Küsimused aruteluks:**

`1. Viita teisipäevases osas olevale tsitaadile ja arutle siis järgneva üle: Kuidas kasutab Saatan tänapäeval sarnaseid meetodeid, et märkamatult õõnestada Pühakirja autoriteeti?`

`2. Millised meetmed kaitsevad meid kõige rohkem Jumala Sõna väärtõlgendamise eest?`

`3. Hea ja kurja vahelises suures võitluses püüab Saatan kõige rohkem laimata Jumala iseloomu ja esitada Teda autoritaarse, armastuseta türannina. Kuidas püüab kuri seda saavutada ja kuidas vastab tema valedele Jumal?`

`4. Apostel Peetrus kinnitab, et „ühtki prohvetiennustust Pühakirjas ei või omapäi seletada“ (2Pt 1:20). Kuidas olla kindel, et me ise ei moonuta Pühakirja tähendust oma eesmärkide saavutamiseks? Miks on seda kergem teha, kui arvame, ja miks peame end seejuures valvama? Kuidas kaitsta ennast Pühakirja moonutamise eest?`

---

  
Annetus >> kohalik kogudus [toeta.advent.ee](https://toeta.advent.ee/)  
  
Päikeseloojang 20.43
