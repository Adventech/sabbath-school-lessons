---
title: Toetav Mõte  
date: 11/02/2022  
---

Loe Ellen G. White’i raamatust „Apostlite teod“ peatükki „Armastatud jünger Johannes“, lk 539–545 ja raamatust „Ajastute igatsus“ peatükki „Juudas“, lk 716–722.

„Võitlus oma mina vastu on lahingutest suurim, mis kunagi on peetud. Oma mina loovutamine, kõige alistamine Jumala tahte alla, nõuab võitlust, kuid hing peab pühenduma Jumalale enne, kui see võib saada pühaduses uuendatud.“ – Ellen G. White, „Tee Kristuse juurde“, lk 43.

„Johannes soovis saada Jeesuse sarnaseks ning sai Kristuse armastuse ümbermuutva mõju tagajärjel tõepoolest tasaseks ja alandlikuks. Enese mina sai varjatud Jeesuses. Enam kui kõik tema kaaslased alistus Johannes Jeesuse imeväärses elus peituvale väele…

Sügava armastuse tõttu Kristuse vastu soovis Johannes alati viibida Tema läheduses. Õnnistegija armastas küll kõiki kahtteistkümmet, kuid Johannes oli kõige vastuvõtlikuma vaimuga. Ta oli teistest noorem ning avas oma südame lapseliku usaldusega Jeesusele rohkem kui teised. Nii sai ta Kristusele üha lähedasemaks ning tema kaudu võis Õnnistegija anda edasi sügavaimaid vaimulikke õpetusi…

Pühaduse ilu, mis oli ta ümber muutnud, säras tema palgelt Kristuse-sarnase hiilgusega. Jumaldamise ja armastusega vaatles ta Õnnistegijat, kuni sarnasus Kristusega ja osadus Temaga muutus tema ainsaks sooviks ning ta iseloomus hakkas peegelduma Meistri iseloom.“ – Ellen G. White, „Apostlite teod“, lk 544, 545.

**Küsimused aruteluks:**

`1. Armastatud jünger Johannese elu ja Juudas Iskarioti elu vastanduvad oluliselt. Kui Jeesus nägi Johannest ja ta venda, nimetas Ta neid Kõuepoegadeks, pikse poegadeks. Johannesel oli suuri puudusi. Juudaselgi olid puudused, kuid need ei olnud Johannese omadest teravamad ega tõsisemad. Miks sai Johannes muudetud Jeesuse sarnaseks, aga Juudas sooritas patu Püha Vaimu vastu? Milles oli erinevus?`

`2. Jeesus kutsub usklikke võtma oma risti ja järgnema Talle. Mille poolest erineb risti võtmine teiste väärkohtlemisele allumisest?`

`3. Miks nõuab Jumal, et allutaksime oma elu täielikult Temale? Kuidas on omavahel seotud vaba tahe ja pääste?`

---

Annetus >> kohaik kogudus [toeta.advent.ee](https://toeta.advent.ee/)

Päikeseloojang 17.03
