---
title: Jeesus, hinge ankur  
date: 05/02/2022  
---

### Selle nädala õppeaine
Hb 6:4–6; Mt 16:24; Rm 6:6; Hb 10:26–29; Hb 6:9–13; Hb 6:17–20.

> <p>Juhtsalm</p>
> „… antud lootusest, mis on meile nagu hinge ankur, kindel ja kinnitatud. See ulatub vahevaiba taha sisimasse, kuhu Jeesus, meie eeljooksja, on läinud sisse meie heaks, saades Melkisedeki korra järgi igavesti ülempreestriks“ (Hb 6:19, 20).

Hb 5:11–6:20 katkestab teoloogilise selgituse Jeesuse preestriametist meie heaks. Paulus kirjutab siia vahele tõsise hoiatuse ohu kohta Kristusest ära langeda.

Nähtavasti varitses inimesi tõsine oht suunduda enesehaletsuse ja uskmatuse libedale teele. Apostel Paulus muretses, et keerulised olukorrad, millega tema lugejad ja kuulajad silmitsi seisid, võisid ähmastada nende usutaju, nii et nad lakkavad kasvamast evangeeliumi mõistmises ja ellurakendamises.

Kas pole mitte me kõik ohus muutuda kannatustes araks ja langeda usust ära?

See tõsine hoiatus paisub aga südamlikuks julgustuseks. Paulus toob esile oma lugejate usu ja tõstab nende silme ette Jeesuse kui Jumala kaljukindla päästetõotuse kehastuse (Hb 6:9–20). Sama hoiatust ja julgustust korratakse Hb 10:26–39.

Hakkame seda tsüklit uurima ja keskendume kindlatele julgustussõnadele, mida Jeesus meile pakub.

_Selle nädala õppetükki õppides valmistud hingamispäevaks, 12. veebruariks._