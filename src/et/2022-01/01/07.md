---
title: Toetav Mõte  
date: 31/12/2021
---

David A. deSilva selgitab hästi, miks varakristlasi taga kiusati: „Kristlaste eluviisi… võidi pidada antisotsiaalseks ja isegi õõnestavaks. Ustavus jumalatele, mis väljendus hardalt ohverdamas käimises ja muus taolises, oli riigitruuduse sümbol ning ametivõimudele, sõpradele ja perekonnale ustavaks jäämise sümbol. Jumaluste kummardamine oli sümbol inimese pühendumisest suhetele, mis hoidsid ühiskonda stabiilse ja õitsvana. Kristlastesse (nagu juutidessegi), kes sellest hoidusid, suhtuti kahtlustavalt nagu võimalikesse seaduserikkujaisse ja impeeriumi õõnestajaisse.“ – „Perseverance in Gratitude“ (Grand Rapids, MI: Eerdmans Publishing Company, 2000), lk 12.

„Arakslöönuile on olemas kindel arstim – usk, palve ja töö. Usk ja tegutsemine annavad kindlust ja rahulolu, mis kasvab päev-päevalt. Oled sa kiusatud vajuma rahutute eelaimuste või lausa äärmise meeleheite võimusesse? Ehkki süngeimate päevade välised seigad näivad olevat kõige hirmuäratavamad, ära karda. Usu Jumalasse. Tema teab su vajadusi. Temal on kogu võim. Tema ei väsi mitte kunagi olemast lõpmatult armastav ja kaastundlik. Ära karda, et Ta jätab oma tõotused täitmata. Ta on igavene Tõde. Ta ei muuda iial lepingut, mille Ta on sõlminud nendega, kes Teda armastavad. Ta annab oma ustavatele sulastele võimeid just sel määral, kui nad vajavad. Apostel Paulus tunnistas: „Kuid tema ütles mulle: „Sulle piisab minu armust, sest nõtruses saab vägi täielikuks!“… Seepärast mul ongi hea meel nõtruses, vägivalla all, hädades, tagakiusamistes ja ahistustes Kristuse pärast, sest kui ma olen nõder, siis ma olen vägev“ (2Kr 12:9, 10).“ – Ellen G. White, „Prohvetid ja kuningad“, lk 164, 165.

**Küsimused aruteluks:**

`1. Kas on võimalik, et me „erineme“ oma kristliku pühendumise pärast, kuid samas ei saa meid süüdistada teistest „eraldumises“ ja kaasinimeste eiramises? Kui jah, siis kuidas?`

`2. Piiblis viitab sõna „manitsema“ nii noomimisele kui ka julgustamisele. Mille eest peaksime hoolt kandma, kui manitseme inimest, kes on muutunud araks?`

`3. Mida ühist on heebrealastele saadetud kirja lugejate ja Ilm 3:14–22 kirjeldatud Laodikeia koguduse kogemuse vahel? Kuidas sarnaneb meie praegune, kaks tuhat aastat hilisem kogemus nende omaga ja mida neist sarnasustest õpime?`

---

Annetus >> kohalik kogudus [toeta.advent.ee](https://toeta.advent.ee/)

Päikeseloojang 15.31
