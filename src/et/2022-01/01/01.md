---
title: Kiri heebrealastele ja meile  
date: 25/12/2021
---

### Selle nädala õppeaine
Hb 2:3, 4; 1Pt 4:14, 16; Hb 13:1–9, 13; 1Kn 19:1–18; Hb 3:12–14; 4Ms 13. ptk.

> <p>Juhtsalm</p>
> „Teile läheb vaja kannatlikkust, et te Jumala tahtmist täites saaksite kätte tõotuse“ (Hb 10:36).

Oled sa kunagi mõelnud, kuidas oleks kuulata kõnelemas Jeesust või üht apostlitest? Meie käes on küll veidi jutluste väljakirjutusi ja kokkuvõtteid, kuid need annavad vaid osaliselt aimu sellest, mis tunne oleks kõnelejat päriselt kuulata. Ometi talletas Jumal Pühakirja meie jaoks vähemalt ühe täismahus jutluse: Pauluse kirja heebrealastele.

Heebrealastele mõeldud kirja autor Paulus nimetas oma kirjatööd „julgustussõnaks“ (Hb 13:22). Seda sõna kasutati nii sünagoogis (Ap 13:15) kui ka kristlikul jumalateenistusel (1Tm 4:13) siis, kui räägiti jutlusest. Siit tuleb väide, et kiri heebrealastele on meie käes olev varaseim „täismahus kristlik jutlus“. Kiri heebrealastele oli suunatud usklikele, kes võtsid Jeesuse vastu, kuid kogesid seejärel raskusi. Mõnda häbistati avalikult ja kiusati taga (Hb 10:32–34). Teised olid rahalistes raskustes (Hb 13:5, 6). Paljud olid väsinud ja hakanud oma usus kahtlema (Hb 3:12, 13). Eks tunne igaüks meist tänapäeval siit ennastki ära?

Selles kaasahaaravas jutluses kutsub apostel neid (ja tema kutset saab meilegi laiendada) jääma usus kindlalt Jeesusesse ning hoidma pilku Jeesusel, kes on nüüd taevases pühamus.

_Selle nädala õppetükki õppides valmistud hingamispäevaks, 1. jaanuariks._