---
title: Toetav Mõte  
date: 18/03/2022  
---

„Esimese ja teise ülestõusmise vahele jääva tuhande aasta jooksul toimub kohus õelate üle. Apostel Paulus osutab sellele kohtule kui sündmusele, mis järgneb Kristuse teisele tulekule. „Nõnda siis ärge mõistke kohut enne õiget aega, enne kui tuleb Issand, kes toob valguse ette pimedusse varjunud asjad ning teeb avalikuks inimsüdamete kavatsused“ (1Kr 4:5). Taaniel kuulutab, et kui Vana Päevist tuli, anti „kohus Kõigekõrgema pühade kätte“ (Tn 7:22). Sel ajal valitsevad õiged kui kuningad ja preestrid Jumala ees. Johannes ütleb Ilmutusraamatus: „Ja ma nägin troone ja neid, kes nende peal istusid; ja kohus anti nende kätte… nad on Jumala ja Kristuse preestrid ning valitsevad koos temaga kuningatena tuhat aastat“ (Ilm 20:4, 6). Just sel ajal mõistavad, nagu Paulus on ette kuulutanud, „pühad kohut kogu maailma üle“ (1Kr 6:2). Koos Kristusega mõistavad nad kohut õelate üle, võrdlevad nende tegusid põhiseadusega – Piibliga – ja otsustavad iga kohtuasja üle vastavalt tehtud tegudele. Sel ajal määratakse karistuse suurus vastavalt igaühe tegudele ja see märgitakse nende nime juurde surmaraamatus.

Kristus ja Tema rahvas mõistavad kohut ka Saatana ja kurjade inglite üle. Paulus ütleb: „Kas te ei tea, et ükskord me mõistame kohut inglitegi üle“ (1Kr 6:3). Ja Juuda lisab: „Ingleidki, kes ei hoidnud kinni oma päritolust, vaid hülgasid oma eluaseme, säilitab [ta] pilkase pimeduse all jäädavais ahelais suure päeva kohtuni“ (Jd 6).“ – Ellen G. White, „Suur võitlus“, lk 660, 661.

**Küsimused aruteluks:**

`1. Mida räägib tõsiasi, et pühad osalevad kohtumõistmises õelate üle (1Kr 6:3; Jd 6), Jumalast ja sellest, kui läbipaistev Ta meiega on, näidates oma headust ja suuremeelsust selles, kuidas Ta toimib patu ja kurjusega?`

`2. Loe 2Ms 32:32; Ps 56:9; Ps 69:29; Ps 139:16; Js 4:3; Tn 12:1; Ml 3:16; Lk 10:20; Ilm 13:8 ja Ilm 17:8. Neis salmides viidatakse Jumala raamatutele taevas. Mida neisse raamatuisse kirja pannakse? Miks on oluline, et Jumal paneb kirja näiteks meie pisarad (Ps 56:9)? Mis on selliste raamatute ehk aruannete otstarve, kuna Jumal teab ju kõike?`

`3. Mida sa arvad, miks on oluline, et eeltoodud arutluskäik kirjas heebrealastele lõpeb viitega Taanieli raamatu 7. peatüki tõotustele? Kuidas on sellised seosed tähtsad Jeesuse taevase teenistuse kontekstis? Mida õpime Tn 7. peatükist kõige maapealse ja rikutu lõppemise kohta?`

---

Annetus >> kohalik kogudus [toeta.advent.ee](https://toeta.advent.ee/)

Päikeseloojang 18.28