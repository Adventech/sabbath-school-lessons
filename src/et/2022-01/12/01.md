---
title: Vankumatu riigi kättesaamine  
date: 12/03/2022  
---

### Selle nädala õppeaine
Hb 12:18–29; 2Ms 32:32; Tn 7:9, 10, 13–22; Hg 2:6–9, 20–22; Ps 15:5; Ps 16:8; Hb 13:15, 16.

> <p>Juhtsalm</p>
> „Olgem siis tänulikud, et me saame kuningriigi, mis ei kõigu, ja teenigem seepärast Jumalat talle meelepäraselt allaheitlikkuse ja aukartusega“ (Hb 12:28).

Hb 12:18–29, selle nädala piiblitekst, on heebrea kirja kõrgpunkt, mis koondab endasse kirja põhilise mõtte, korrates ideed, millega see algas: Jumal on rääkinud meile oma Poja isikus ja meil on vaja Teda hoolega kuulata (Hb 1:1, 2; Hb 12:25). Jeesuse kirjeldamine Hb 12:22–24 võtab kokku kirja väite, et Jeesus on uue lepingu Vahemees ja Tema veri võimaldab usklikel pääseda. Tema preesterlik ja kuninglik teenistus meie heaks on taevaste hulkade rõõmustamise põhjus. Ning lõpuks esitab Hb 12:25–29 viimse ja suurima manitsuse: Jumala kohus on tulekul. See tähendab hävingut vaenlastele, kuid lunastust ja kuningriiki Tema rahvale (Hb 12:28, 29).

Kirja lõpp kinnitab veel kord, kui olulise tähtsusega oli Jeesuse ristisurm, ning suunab usklikud Jeesuse teisel tulemisel täituva võiduni. Paulus kasutab Tn 7. peatüki kujundlikku keelt, tuletamaks lugejatele meelde, et Jeesus oli saanud kuningriigi Jumalalt, Kohtunikult (Tn 7:9–14), ning hakkab oma riiki jagama usklikega, „Kõigekõrgema pühadega“, kellele see jääb igavesest ajast igavesti (Tn 7:18).

_Selle nädala õppetükki õppides valmistud hingamispäevaks, 19. märtsiks._