---
title: Heebrealastele saadetud kirja sõnum  
date: 01/01/2022
---

### Selle nädala õppeaine
Hb 1:5–14; Lk 1:30–33; Ps 132:1–5; Hb 2:14–16; Hb 5:1–4, 1Pt 2:9; Hb 8:8–12.

> <p>Juhtsalm</p>
> „Aga peaaasi selles, millest siin räägitakse, on see: meil on selline ülempreester, kes on istunud Ausuuruse trooni paremale poole taevas“ (Hb 8:1).

Heebrealastele saadetud kirjast mõni aastakümme hiljem (umbes aastal 100 pKr) on ühte juudi ürikusse talletatud palvesõnad: „Kõike seda olen rääkinud sinu ees, oo Issand, sest sa oled öelnud, et sa lõid selle maailma meie jaoks… Ja nüüd, oo Issand, vaata, need rahvad, kes on otsekui mittekeegi, valitsevad meie üle ja õgivad meid. Aga meie, su rahvas, keda sa oled nimetanud esmasündinuks, ainusündinuks, sinu kireks ja kalleimaks, on antud nende kätte.“ – James H. Charlesworth, toim, „The Old Testament Pseudepigrapha“, 1. kd, [New York: Hendrickson Publishers, 1983], lk 536.

Inimesed, kes lugesid kirja heebrealastele, tundsid tõenäoliselt midagi sarnast. Kui nad olid Jumala lapsed, siis miks tuli neil sellistest kannatustest läbi minna?

Seepärast kirjutas Paulus heebrealastele, et kinnitada usklike usku katsumustes. Ta tuletas neile (ja meile) meelde, et Jumala tõotused täituvad Jeesuses, kes istub Isa paremal käel ning viib meid varsti koju. Vahepeal annab Jeesus meile edasi Isa õnnistusi. Seega on meil vaja oma usust lõpuni kinni hoida.

_Selle nädala õppetükki õppides valmistud hingamispäevaks, 8. jaanuariks._