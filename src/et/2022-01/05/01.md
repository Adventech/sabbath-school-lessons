---
title: Jeesus, hingamise andja  
date: 22/01/2022  
---

### Selle nädala õppeaine
1Ms 15:13–21; Hb 3:12–19; Hb 4:6–11; Hb 4:1, 3, 5, 10; 5Ms 5:12–15; Hb 4:8–22.

> <p>Juhtsalm</p>
> „Nii on siis Jumala rahva hingamisaeg alles ees“ (Hb 4:9).

Hb 1. ja 2. peatükk võtavad tähelepanu alla Jeesuse troonile seadmise valitsejana ja Jumala rahva vabastajana. Hb 3. ja 4. peatükk tutvustavad Jeesust kui meie rahuandjat. Selline asjakäik on tähtis siis, kui tuletame meelde, et Taavetiga sõlmitud lepingu järgi lubas Jumal anda tõotatud kuningale ja tema rahvale „hingamist“ nende vaenlastest (2Sm 7:10, 11). Nüüd, mil Jeesus istub Jumala paremal käel, võime ka meie sellest hingamisest osa saada.

Kiri heebrealastele kirjeldab seda hingamist nii Jumalale kuuluva hingamisena kui ka hingamispäeva rahuna (Hb 4:1–11). Jumal tegi Tema hingamise ka Aadamale ja Eevale kättesaadavaks. Esimene hingamispäev oli täiuslik kogemus koos Temaga, kes võimaldas täiuslikkuse. Jumal tõotab hingamispäeva rahu, sest hingamispäeva õigesse pidamisse kuulub tõotus, et Jumal toob sellise täiuslikkuse tagasi.

Hingamispäeva pühitsedes peame meeles, et Jumal varustas meid kõige täiuslikuga, kui Ta maailma lõi ja kui Ta selle ristil lunastas. Hingamispäeva õige pidamine aga suunab meie pilgu ennekõike tagasi loomise juurde ning pakub selles ebatäiuslikus maailmas Jumala tõotatud tuleviku eelmaitset.

_Selle nädala õppetükki õppides valmistud hingamispäevaks, 29. jaanuariks._