---
title: Jeesus, meie ustav vend  
date: 15/01/2022  
---

### Selle nädala õppeaine
3Ms 25:25–27; Hb 2:14–16; Hb 11:24–26, 1Kr 15:50, Hb 5:8, 9; Hb 12:1–4.

> <p>Juhtsalm</p>
> „Et nüüd lapsed on liha ja vere osalised, siis on ka Jeesus ise otse samal viisil liha ja vere omaks võtnud, et ta surma kaudu kõrvaldaks selle, kellel on võimus surma üle – see tähendab kuradi“ (Hb 2:14).

Hb 1. peatükk räägib Jeesusest Jumala Pojana, inglite üle valitsejana ning „tema [Isa] kirkuse kiirguse ja tema olemuse kuju[na]“ (Hb 1:3). Hb 2. peatükis on Jeesus Inimese Poeg, kes sai inglitest madalamaks ja võttis inimolemuse kogu selle hapruses, kuni surmani välja (Hb 2:7).

Hb 1. peatükis ütleb Jumal Jeesuse kohta: „Sina oled mu Poeg“ (Hb 1:5). Hb 2. peatükis viitab Jeesus inimlastele kui oma „vendadele“ (Hb 2:12).

Hb 1. peatükis kuulutab Isa Poja jumalikku kõrgemat võimu (Hb 1:8–12). Hb 2. peatükis kinnitab Poeg, et Ta on Isale ustav (Hb 2:13a).

Hb 1. peatükis on Jeesus jumalik Issand, Looja, Alalhoidja ja Suverään. Hb 2. peatükis on Jeesus inimlik ülempreester, halastusrikas ja ustav.

Ühesõnaga, Jeesuse kui ustava ja halastusrikka venna kirjeldamine toimub Poja kui igavese Looja-Jumala ülima avaldumise kirjelduse taustal (Hb 1:1–4).

_Selle nädala õppetükki õppides valmistud hingamispäevaks, 22. jaanuariks._