---
title: Toetav Mõte  
date: 04/02/2022  
---

„Kristus vaatab. Ta teab meie koormatest, meie ohtudest ja meie raskustest kõike; ja Ta suu on täis meie eest seismist. Tema eestkoste on kohane just iga inimese vajadustele, nii nagu oli seda Peetruse puhul… Meie Advokaadi suust tulevad sõnad, mis õpetavad Tema väsinud, kiusatud armsaid saama jõudu Saatana kiusatuste vastu. Ta seletab ära vanlase iga liigutuse. Tema korraldab sündmusi.“ – „Piibli kommentaarid, SPA poolt välja antud“, 7. kd, Ellen G. White’i märked, lk 931 (Letter 90, 1906).

„Saatana eesmärgiks oli lüüa igavene lõhe Jumala ja inimese vahele, kuid Kristuses saame me Jumalaga seotud lähemalt kui siis, kui me ei oleks kunagi langenud. Võtnud enesele meie olemuse, sidus Lunastaja ennast inimkonnaga purustamatu sidemega… See on tõend sellest, et Jumal täidab oma sõna. „Sest meile sünnib laps, meile antakse Poeg, kelle õlgadel on valitsus.“ Jumal võttis oma Poja isikus vastu inimolemuse ja viis selle üles taevasse. „Inimese Poeg“ istub universumi troonil. „Inimese Poja“ nimi on „Imeline Nõuandja, Vägev Jumal, Igavene Isa, Rahuvürst“ (Js 9:5). MINA OLEN on Vahemees Jumala ja inimkonna vahel, on üks mõlemaga. Tema, kes on „püha, veatu, laitmatu, eraldatud patust“, ei häbene nimetada meid vendadeks (Hb 7:26; 2:11). Kristuses ühineb maine ja taevane perekond. Austatud Kristus on meie vend. Taevas on põimunud ühte inimkonnaga ja inimkond võib puhata Igavese Armastuse rüpes.“ – Ellen G. White, „Ajastute igatsus“, lk 25, 26.

**Küsimused aruteluks:**

`1. Esimene ülaltoodud tsitaat ütleb: „[Jeesuse] suu on täis meie eest seismist“. Mida see tõotus sinu jaoks tähendab? Mõtle, mida õpetab see meile Jumala armastuse kohta? Miks on see niivõrd julgustav? Miks vajame, et keegi meie eest seisaks?`

`2. Teine tsitaat ütleb: „Kristuses saame me Jumalaga seotud lähemalt kui siis, kui me ei oleks kunagi langenud.“ Mida see tähendab? Kuidas seda lähedust kogeda ja millise lohutuse sellisest kogemusest saad? Kirjeldage klassis, mida selline lähedus tähendab ja mismoodi seda kogeda. Kuidas aitab Tema „meie eest seismine“ seda kogeda?`

---

Annetus >> Newbold Kolledž [toeta.advent.ee](https://toeta.advent.ee/)

Päikeseloojang 16.46
