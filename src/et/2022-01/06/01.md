---
title: Jeesus, ustav preester  
date: 29/01/2022  
---

### Selle nädala õppeaine
Hb 5:1–10; 1Ms 14:18–20; 1Pt 2:9; Hb 7:1–3; Hb 7:11–16, 22, 26.

> <p>Juhtsalm</p>
> „Just selline ülempreester on meile kohane: püha, veatu, laitmatu, patustest lahutatud ja kõrgemaks saanud kui taevad“ (Hb 7:26).

Jumala ja meie vahel oleva kuristiku põhjustas patt. Probleemi süvendas seegi, et patt tähendas ka meie olemuse laostumist, moonutamist. Jumal on püha ning patt ei saa Tema ees eksisteerida; seega lahutas meie rikutud loomus meid Jumalast, just nagu tõukuksid kaks magnetit üksteisest eemale. Liiati tegi rikutud loomus meil inimesena võimatuks Jumala käsule kuuletuda. Patuga kaasneb ka arusaamatus. Inimesed kaotasid silmist Jumala armastuse ja halastuse ning hakkasid Teda pidama raevukaks ja nõudlikuks.

Sellel nädalal asume uurima hämmastavaid tõsiasju, mida Isa ja Poeg tegid kuristiku sillutamiseks. Heebrealastele saadetud kirja 5.–7. peatükk esitavad Jeesuse preestriseisust käsitleva läbimõeldud analüüsi. Autor analüüsib preestriseisuse päritolu ja eesmärki (Hb 5:1–10) ning kutsub siis lugejaid üles seda mitte eirama (Hb 5:11 – 6:8), vaid hoidma kinni lootusrikkusest, mida see pakub (Hb 6:9–20). Samuti selgitab ta Jeesuse preestriseisust iseloomustavaid jooni (Hb 7:1–10) ning selle mõju Jumala suhetele usklikega (Hb 7:11–28). Käesoleval nädalal uurime eelkõige Hb 5:1–10 ja Hb 7: 1–28.

_Selle nädala õppetükki õppides valmistud hingamispäevaks, 5. veebruariks._