---
title: Toetav Mõte  
date: 04/03/2022  
---

„Kristuse taevaminek oli signaaliks Tema järelkäijaile tõotatud õnnistuse saamiseks. Nad pidid ootama seda enne oma töö juurde asumist. Kui Kristus sisenes taevastesse õuedesse, tõsteti Ta keset juubeldavaid ingleid troonile. Niipea, kui see tseremoonia oli lõpule viidud, langes Püha Vaim rikkalike voogudena jüngritele ning Kristus sai tõepoolest austatud – sellesama auga, mis Tal oli olnud Isaga igavesest ajast peale. Püha Vaimu väljavalamine nelipühil oli taeva märguanne, et Lunastaja kroonimine uude ametisse oli lõpule viidud. Vastavalt oma tõotusele oli Ta saatnud taevast Püha Vaimu oma järelkäijatele märgiks, et Ta oli Preestri ja Kuningana vastu võtnud kogu meelevalla taevas ja maa peal ning oli nüüd võitud Valitsejaks oma rahva üle…

Nad võisid kõnelda Jeesuse nimest kindlusega. Kas Ta ei olnud siis nende Sõber ja Vanem Vend? Toodud lähedasse ühendusse Kristusega, nad otsekui istusid Temaga taevastes paikades. Kui tuliselt väljendasid nad oma seisukohti Temast tunnistades!“ – Ellen G. White, „Apostlite teod“, lk 38, 46.

**Küsimused aruteluks:**

`1. Laulja ütles: „Mu hing januneb Jumala järele, elava Jumala järele; millal ma tulen ja näen Jumala palet?“ (Ps 42:3). Kuidas saaks meilgi olla selline janu Jumala läheduse järele? Kui me ei tunne praegu rõõmu Jumala lähedusest, kui teenime Teda ja tuleme usus Tema ette, siis kuidas teeme seda tulevikus? Mis paneb meid Jumala juures rõõmustama?`

`2. Ühes raamatus, mis pilkab usku, tegi keegi roboti, kes väidetavalt uskus meie eest. Tegemist oli küll paroodiaga, aga kuidas saame hoiduda toimimast nii, nagu Iisrael kõrbes, ehk nõudmast vahendajat enda ja Jumala vahele? Kaldume lubama teistel inimestel uurida enda eest Piiblit ja leida Piiblist tõe pärle. Mõni inimene võib tunda kiusatust mõelda, et kaasinimeste palved tema eest on Jumala silmis kaalukamad kui tema enda omad. Miks tuleb sellist vaimulikku lõksu vältida? Miks saame Jeesuse kaudu minna ise Jumala juurde, vajamata selleks kedagi teist?`

`3. Kiri heebrealastele räägib päästekindlusest. Miks tuleb siiski olla ettevaatlik, et me ei arvaks ekslikult, nagu oleks kindlus tagatud?`

---

Annetus >> kohalik kogudus [toeta.advent.ee](https://toeta.advent.ee/)

Päikeseloojang 17.55
