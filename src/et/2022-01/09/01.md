---
title: Jeesus, täiuslik ohver  
date: 19/02/2022  
---

### Selle nädala õppeaine
Hb 9:15; 1Ms 15:6–21; Jr 34:8–22; Ef 3:14–19; Hb 7:27; Hb 10:10; Hb 9:22–28.

> <p>Juhtsalm</p>
> „Sest üheainsa ohvriga on ta teinud pühitsetavad jäädavalt täiuslikuks“ (Hb 10:14).

Muistset mõistust solvas mõttekäik, et meest, kes mõisteti süüdi ja keda karistati ristisurmaga, tuleb kummardada Jumalana. Rooma kirjanduses näitab väikseimgi viide ristile inimese vastumeelsust sellise mõtte suhtes. Juudi jaoks andis seadus teada, et [ristile] poodu oli Jumalast neetud (5Ms 21:23).

Seepärast leiame katakombidest kristlaste algsetelt joonistustelt paabulinnu (arvatavasti sümboliseeris surematust), tuvi, võitu tähistava palmioksa ja kala motiivid. Hiljem ilmuvad teised teemad: Noa laev; Aabraham ohverdab Iisaki asemel jäära; Taaniel lõvide augus; kala sülgab välja Joona; karjane kannab lammast. Lisaks kujutatakse imetegusid, näiteks halvatu tervistamine ja Laatsaruse elluäratamine. Need olid päästmise, võidu ja hoolekande sümbolid. Rist tähendas seevastu lüüasaamist ja häbi. Ometi sai just ristist kristluse võrdkuju. Paulus nimetab ju evangeeliumigi „sõnaks ristist“ (1Kr 1:18).

Sellel nädalal vaatleme risti niisugusena, nagu see avaldub kirjas heebrealastele.

_Selle nädala õppetükki õppides valmistud hingamispäevaks, 26. veebruariks._