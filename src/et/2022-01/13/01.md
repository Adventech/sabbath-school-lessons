---
title: Vennaarmastus jäägu  
date: 19/03/2022  
---

### Selle nädala õppeaine
Hb 13. ptk; Rm 12:13, Ef 5:3–5; 1Pt 5:1–4, Hb 2:9; Hb 4:16; Gl 2:20.

> <p>Juhtsalm</p>
> „Vennaarmastus jäägu kindlaks!“ (Hb 13:1).

Hb 13. ptk annab edasi apostli kokkuvõtliku manitsuse: „Vennaarmastus jäägu kindlaks“ (Hb 13:1). Kogu kirja jooksul on Paulus toonitanud, et oleme Kuninga ja Ülempreestri, Jeesuse, kodakond, Tema vennad ja õed. Autori silmis on tema kuulajaskond ühine päästetute perekond või kodakond, mitte lihtsalt salk üksikisikuid, kes tegutsevad üks-ühele oma suhtes Jeesusega iseenda päästmise nimel. Paulus on iseloomustanud Jeesuse tegevust meie heaks väljendiga „vennalik armastus“: „Jeesus ei häbenegi neid hüüda vendadeks“ (Hb 2:11). Järelikult tuleb usklikel üksteise heaks teha seda, mida Jeesus tegi nende heaks.

Kogu kirja läbib vennaarmastus, „julgustagem üksteist“, et keegi ei jääks ilma Jumala armust (Hb 3:13, Hb 10:24, 25; Hb 12:15–17). 13. peatükis koondab see enda alla mitu üksikasja: külalislahkuse (Hb 13:2), vangis olijate ja kurja kannatajate külastamise ja toetamise (Hb 13:3), abielu au sees hoidmise (Hb 13:4), ahnusest hoidumise (Hb 13:5, 6), koguduse juhtide meeles pidamise ja neile kuuletumise (Hb 13:7–17) ning kirja kirjutaja enda eest palvetamise (Hb 13:18, 19).

_Selle nädala õppetükki õppides valmistud hingamispäevaks, 26. märtsiks._