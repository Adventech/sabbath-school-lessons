---
title: Toetav Mõte
date: 06/02/2026
---

„Inimene, kes tahab kujundada endas tugevat harmoonilist iseloomu ja elada täiuslikku kristlikku elu, peab andma Kristusele kõik ja tegema Tema heaks kõik. Lunastaja ei võta vastu poolikut teenimist. Iga päev peab kristlane õppima, mida tähendab allutada enese mina. Ta peab õppima Jumala Sõna, uurides selle tähendust ja kuuletudes selle õpetustele. Nii võib ta saavutada kõrge kristliku taseme. Päev-päevalt töötab Jumal koos temaga, täiustades tema iseloomu, mis kannatab välja ka lõpliku läbikatsumise. Päev päeva kõrval peab ka usklik ise viima nii inimeste kui inglite ees läbi seda ülevat eksperimenti, näidates, mida evangeelium võib teha langenud inimolevuste heaks.“ – Ellen G. White, „Apostlite teod“, orig lk 483.

„Need, kes ootavad Peigmehe tulekut, peavad inimestele ütlema: „Vaata, teie Jumal!“ Halastusrikka valguse viimased kiired, viimane armukuulutus, mis maailmale antakse, on Tema armastusrikka iseloomu ilmutus. Jumala lapsed peavad ilmutama Tema au. Nad peavad oma elu ja iseloomuga näitama, mida Jumala arm on nende heaks teinud.

Õiguse Päikese valgus peab paistma heades tegudes – tõe sõnades ja pühaduse tegudes.“ – Ellen G. White, „Kristuse tähendamissõnad“, orig lk 415, 416.

**Küsimused aruteluks:**

`1. Mõtiskle veel Issandas rõõmustamise teemal. Märkad, et siin ei kästa rõõmustada katsumuste üle (kuigi seegi on piibellik), vaid Issandas. Miks on väga tähtis hoida alati silmad Issandal, Tema headusel, väel, armastusel ja päästel? Mismoodi aitab see, kui sa nii teed, sul läbida elu paratamatuid katsumusi?`

`2. Pane tähele, kuidas äsjased tsitaadid kirjeldasid armu osakaalu „heades tegudes“, mida kristlastena teeme. Miks on armu see ülesanne väga tähtis, kui ootame Kristuse peatset tulekut? See tähendab, kuigi meid ei päästeta heade tegude tõttu, siis kas oleme tegelikult päästetud, kui me head ei tee?`

`3. Peatu veel mõtte juures, et me ei paneks lootust lihale. Mida see tähendab? Miks me ei saa lihale loota? Eks ole meie liha Jumala kingitus?`

`Mõtted`

---

Annetus >> kohalik kogudus  
  
Päikeseloojang 16.51
