---
title: Usalda ainult Kristust
date: 31/01/2026
---

### Selle nädala õppeaine
Fl 3:1–16; Rm 2:25–29; Jh 9:1–39; Ef 1:4, 10; 1Kr 9:24–27.

> <p>Juhtsalm</p>
> Meelespeetav salm: „Ma püüan ära tunda teda ja tema ülestõusmise väge ja tema kannatuste osadust, saades tema surma sarnaseks, et ma kuidagi jõuaksin ülestõusmisele surnuist“ (Fl 3:10, 11).

Meis on midagi, mis jääb kahtlustama, kas päästetud saab ainuüksi usust, lahus käsu tegudest. See tähendab, et me kõik kaldume mingil põhjusel toetuma oma tegudele, justkui võiksid need meie päästmisele kaasa aidata. Paulus käsitleb seda probleemi üsna üllatavalt – ta väidab jõuliselt vastu neile, kes rõhutavad, et ümberlõikamine on vajalik päästmiseks.

Hoidmaks ära võimalust, et mõni lugeja peab oma tegusid (näiteks ümberlõikamist) millekski, mis aitab kaasa päästmisele, teeb Paulus selgeks, et päästeõigus on and Kristuselt, mis tuleb usust, mitte seadusest. Ehkki ümberlõikamine ei pruugi tänapäeval olla tüliküsimus, on ümberlõikamisega seotud põhimõte seda kindlasti.

Protestantlik reformatsioon algaski sellise tüliküsimusega: usu ja tegude osakaaluga Kristuse järelkäija kogemuses. Lõppude lõpuks on Kristus meie jaoks kõik, „usu alustaja ja täidesaatja“ (Hb 12:2). Kui meil on asjad õiges tähtsuse järjekorras, siis elame Jumala armastuse kinnitusega ja rõõmustame tõotatud päästmise üle juba praegu ega looda samal ajal „päritolu peale“ ehk „liha peale“ (Fl 3:3).

`Mõtted`

_Selle nädala õppetükki õppides valmistud hingamispäevaks, 7. veebruariks._
