---
title: Koguduse pea
date: 17/02/2026
---

`Loe Ef 1:22 ja Kl 2:10. Mida tähendab „pea“ neis kirjakohtades? Mida peab Paulus silmas, kui ta nimetab Jeesust „koguduse peaks“ (Ef 5:23)?`

Juhi kohal olijast on loomulik rääkida ülekantud mõttes kui peast, nagu teevad paljud keeled kõikjal maailmas. Leiame Vanast ja Uuest Testamendist sarnaseid kasutusjuhte. Pane tähele, kuidas kasutatakse sellistes salmides „pead“:

1\. 2Ms 18:25 – Mooses valis „tublisid mehi kogu Iisraelist ning pani nad juhtideks rahvale, pealikuiks iga tuhande, saja, viiekümne ja kümne üle.“

2\. 4Ms 31:26 – „perekondade peamehed“.

3\. 5Ms 28:13 – Jumal paneb Iisraeli „peaks ja mitte sabaks“, kui nad Talle kuuletuvad.

4\. Js 7:8 – „Sest Süüria pea on Damaskus ja Damaskuse pea on Retsin.“

5\. Ho 2:2 – „Juuda lapsed ja Iisraeli lapsed... panevad ühe endile peaks.“

6\. Mi 3:9 – „Jaakobi soo peamehed ja Iisraeli soo juhid...“

7\. 1Kr 11:3 – „Kristus on iga mehe pea.“

Seega, Kristus koguduse peana juhib, suunab ja toidab koguduse ühtsust ning kasvu (vaata Kl 2:19).

`Loe 1Kr 12:12–27. Siin nimetab Paulus kogudust ka „ihuks“. Milliseid muid koguduse omadusi selline kujund esile toob?`

Samamoodi nagu ihu ei saa elada ilma peata, on elu palju keerulisem ka juhul, kui mõni osa ihust on kaotatud või vigastatud. Sageli me ei taju, kui tähtis miski on, enne kui selle kaotame.

`Kui peaksid loobuma jäsemest või silmast, siis mille valiksid? Mida räägib see sulle iga koguduseliikme äärmisest tähtsusest?`

`Mõtted`
