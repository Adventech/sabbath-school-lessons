---
title: Algus (ja alustaja)
date: 18/02/2026
---

`Loe Kl 1:18. Kuidas on omavahel seotud käsitlus Kristusest kui peast ja Kristusest kui „algusest“?`

Heebrea keeles on sõnad „pea“ (_ro’š_) ja „algus“ (_rē’šît_) suguluses. Neist viimane esineb Pühakirjas esimest korda 1Ms 1:1. „Alguses [_rē’šît_] lõi Jumal taeva ja maa.“ Jeesus pole inimkonna ja koguduse pea mitte üksnes lihasse tuleku tõttu, vaid ka seetõttu, et Ta on Looja.

Kreeka keeles on algust tähistav sõna (_archē_) laia tähendusega. Siin viitab „algus“ Jeesusele kui koguduse lähtele või alustajale (Kl 1:18) ja seega selle Peale, just nagu Ta on loomise „algus“ ehk alustaja.

Jeesus pole üksnes loomise ja koguduse alustaja; Ta on ühtlasi – oma ülestõusmise tõttu surnuist (Rm 6:3, 4) – uueksloomise alustaja. Kuna patu palk on surm, näitab Tema võit surma üle ka Tema võitu patu üle ning Tema väge taasluua meid Tema kujutiseks, Tema näo järgi. Kõik see selgitab, miks Ta on „esmasündinu surnuist“ („esmasündinu“ tähendust vaata esmaspäevasest osast). Ta on ülim ülestõusnu, ehkki mitte esimene (Mooses oli esimene ja see oli põhjus, miks tema keha üle käis vaidlus kuradiga [Jd 9]). Ilma Kristuse ülestõusmiseta ei saaks kedagi teist surnuist üles äratada.

Siinkohal on abiks vaadata kiiresti üle kõik Pauluse antud põhjendused Jeesuse ülimuslikkuse kohta:

1\. Ta on nähtamatu Jumala täiuslik ilming.

2\. Tema on see, kelle läbi kõik loodi.

3\. Ta oli enne kõike ja kõik püsib koos Temas.

4\. Tema on koguduse pea, kogudus on Tema ihu.

5\. Tema on loomise ja uueksloomise alustaja.

6\. Tema on alistanud patu ja surma ning seega pälvinud õiguse äratada üles kõik, kes toetuvad Temale kui Päästjale.

7\. Jeesus on alati olemas olnud, kuid nüüd, kõige eelneva tõttu, on Ta saavutanud ülimuslikkuse inimkonna Peana ja koguduse Peana.

`Mida pead muutma selleks, et paremini kogeda Kristuse ülimuslikkust oma elus?`

`Mõtted`
