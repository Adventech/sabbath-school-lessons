---
title: Kristus esikohal
date: 14/02/2026
---

### Selle nädala õppeaine
1Ms 1:26, 27; Kl 1:13–19; Jh 1:1–3; Ef 1:22; 1Kr 12:12–27; 1Kr 4:9; Rm 6:3, 4.

> <p>Juhtsalm</p>
> Meelespeetav salm: „Tema [Kristus] on nähtamatu Jumala kuju, kogu loodu esmasündinu, sest tema läbi on loodud kõik, mis on taevais ja maa peal, mis on nähtav ja nähtamatu, olgu troonid või ülemused, olgu valitsused või meelevallad – kõik on loodud tema läbi ja tema poole. Tema ise on enne kõike ja kõik püsib koos temas“ (Kl 1:15–17).

Sel nädalal läheme edasi Pauluse poolt koloslastele kirjutatud kirja vaagimisega (vaata 1. ja 2. õppetükk). 2. õppetüki neljapäevases osas nägime, et Kl 1:9–12 palvetas Paulus Kolossas olevate usklike pärast, paludes, et nad elaksid Jumalale meelepäraselt. 12. ja 13. salmis kõrvutab ta kaks valdkonda: valguse ja pimeduse, „valguse riigi“ (Kl 1:12) ja „pimeduse meelevalla“ (Kl 1:13). Jumal Isa on andnud meile õiguse saada osa valguse riigi igavesest pärandist, vabastanud meid pimeduse meelevallast ja „asetanud oma armsa poja kuningriiki, kelles meil on lunastus, pattude andeksandmine“ (Kl 1:13, 14).

Teisisõnu, meie lunastus on Jeesuses, Jeesuse isikus, kes on ühtlasi Jumal, meie Looja. Tema valmistas meie jaoks lunastuse ning Temasse uskumise tõttu oleme viidud pimeduse vallast Tema armsa Poja riiki.

Sel nädalal vaatleme üht kõige laiahaardelisemat ja ülevamat mõtteavaldust Jeesuse kohta Uues Testamendis. Mida tähendab, et Jeesus on „nähtamatu Jumala kuju“, samas ka „kogu loodu esmasündinu“ (Kl 1:15)?

`Mõtted`

_Selle nädala õppetükki õppides valmistud hingamispäevaks, 21. veebruariks._
