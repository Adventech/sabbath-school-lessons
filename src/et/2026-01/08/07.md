---
title: Toetav Mõte
date: 20/02/2026
---

Toetav mõte: „Inimene, kes on ainult inimene ja kes ütleb selliseid sõnu nagu Jeesus, ei saaks olla suur moraaliõpetaja. Ta oleks kas vaimuhaige – samal tasandil inimesega, kes väidab, et ta on kooreta keedetud muna – või oleks ta Kurat ise. Te peate tegema valiku. Kas see mees oli ja on Jumala Poeg, vaimuhaige või midagi veel hullemat. Te võite pista ta trellide taha kui hullu, te võite sülitada tema peale ja tappa ta kui deemoni, või te võite langeda tema jalge ette ning nimetada teda Issandaks ja Jumalaks. Ainult ärgem tulgem välja mingi üleoleva mõttetusega, nagu oleks ta ainult inimene ja suur õpetaja. Seda võimalust pole ta meile jätnud. Ta pole kavatsenudki seda teha.“ – C. S. Lewis, „Lihtsalt kristlus“ (Kirjastus _Logos_ Tallinn, 2007), lk 67.

„Isa on kogu jumalikkuse täius ihulikult ja on surelikule silmale nähtamatu.

Poeg on kogu jumalikkuse täius silmanähtavana. Jumala Sõna kuulutab Ta „Tema isiku täpseks kujuks“.“ – Ellen G. White, „Evangelism“, lk 614.

„Kristus on enne-olev, iseeksisteeriv Jumala Poeg... Rääkides oma enne-olemisest, viib Kristus mõtted tagasi dateerimata ajastutesse. Ta kinnitab meile, et pole kunagi olnud aega, mil Ta poleks olnud tihedas vendluses igavese Jumalaga...

Ta oli võrdne Jumalaga, lõpmatu ja kõikvõimas... Ta on igavene iseeksisteeriv Poeg.“ – Ellen G. White, „Evangelism“, lk 615.

**Küsimused aruteluks:**

`1. Mõtiskle veel Jeesuse igavese jumalikkuse küsimuse üle. Mõtle, milline oleks olnud kogu päästeplaani tähendus ja ristil toodud ohvri mõte juhul, kui Jeesus olnuks keegi muu kui igavene Jumal, keda pole kunagi loodud, vaid kes on olnud alati, igiaegadest. Miks on see õpetus niivõrd tähtis? Rääkige klassis, mida see tähendaks, kui Jeesus poleks olnud igavene, vaid oleks mingil moel loodud. Veel kord, mis läheb sedasi mõeldes kaduma?`

`2. Kui mõtleme Jeesusest, evangeeliumist ja lunastusplaanist, siis miks peame jääma oma mõtteis seisukohale, et sellesse, mida Jeesus on siin meie heaks teinud, on kaasatud ja sellest on huvitatud kogu kõiksus? Mis pidi küll nende mõtetes toimuma, kui nad nägid oma Loojat, oma igavest Loojat ristil? See, et meie tunneme aukartust, on üks asi, aga pattulangemata kõiksus tundis Jeesust Tema igaveses aus. Mis pidi käima nende mõtteist läbi ajal, mil nad nägid, kuidas Tema, keda nad olid taevas kummardanud, suri ristil?`

`3. Mida ütleksid kellelegi, kes ei usu, et Isa ja Poeg on alati koos olemas olnud? Miks on see niivõrd tähtis tõde? Kuidas selgitaksid, et kunagi pole olnud aega, mil Isa olnuks ilma Pojata, välja arvatud ristil, mil oli lühiajaline „jumalike jõudude lahutamine“? (Vaata „Piibli kommentaarid, seitsmenda päeva adventistide poolt välja antud“, 7. kd, Ellen G. White’i märked, lk 924.)`

`Mõtted`

---

Annetus >> kohalik kogudus [toeta.advent.ee](https://toeta.advent.ee/)  
  
Päikeseloojang 17.25
