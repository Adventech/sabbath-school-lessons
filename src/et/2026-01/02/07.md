---
title: Toetav Mõte
date: 09/01/2026
---

„Paljud ei ole suutelised tulevikuks kindlaid plaane tegema. Nende elu on ebakindel. Nad ei suuda märgata asjade lõpptulemust ning see täidab neid sageli mure ja rahutusega. Pidagem meeles, et Jumala laste elu selles maailmas on palveränduri elu. Meil ei ole tarkust oma elu kavandada. Meie asi ei ole tulevikku kujundada. „Usus oli Aabraham kuulekas, kui teda kutsuti minema paika, mille ta pidi saama pärandiks, ja ta läks välja, teadmata, kuhu ta läheb“ (Hb 11:8).

Maa peal elades ei teinud Kristus enda jaoks plaane. Ta aktsepteeris Jumala plaane enda jaoks ning Isa avas Talle need päev päeva järel. Seega peame sõltuma Jumalast, et meie elu võiks olla Tema tahte lihtne täideviimine. Kui me pühendame oma teed Temale, siis juhib Ta meie samme.

Liiga paljud teevad säravat tulevikku kavandades suure vea. Lase Jumalal enda eest kavandada. Usalda nagu väike laps Tema juhtimist, kes „hoiab oma vagade jalgu“ (1Sm 2:9). Jumal ei juhi oma lapsi iial muudmoodi, kui nad ise valiksid, kui nad näeksid lõppu algusest ja mõistaksid selle eesmärgi au, mida nad koostöös Temaga täidavad.“ – Ellen G. White, „Tervise teenistuses“, orig lk 478, 479.

**Küsimused aruteluks:**

`1. Mõtle möödunud nädalale ja loetle põhjuseid, mille eest tänulik olla. Äkki on sul alust tänulik olla rohkem, kui sa arvad?`

`2. Peatu veel Ellen G. White’i äsjatoodud tsitaadi viimase lause juures. Väga võimas usutunnistus. Kuidas õppida Jumalat nii sügavalt usaldama?`

`3. Kl 1:6, 23 öeldu valguses arutlege järgmise tsitaadi üle: „Vana Iisraeliga oli nii, et uskumatus, nurisemine ning mässumeel hoidsid nad Kaananist nelikümmend aastat eemal. Samad patud on edasi lükanud ka tänapäeva Iisraeli pääsemise taevasesse Kaananisse. Kummalgi juhul ei olnud süüdi Jumala tõotused. Uskmatus, maailmameelsus, pühitsematus ning tülid Jumala rahva keskel on hoidnud meid nii palju aastaid selles patu ja kurvastuse maailmas. Oleks Kristuse kogudus teostanud talle määratud töö, nagu Issand seda soovis, oleks kogu maailm olnud juba hoiatatud ning Issand Jeesus oleks tulnud siia maailma tagasi suures väes ja aus.“ – Ellen G. White, „Viimaste päevade sündmused“, lk 27. Mismood võime tänapäeval olla süüdi sellessamas?`

`Mõtted`

---

Annetus >> Eesti liidu misjonifond [toeta.advent.ee](https://toeta.advent.ee/)  
  
Päikeseloojang 15.46
