---
title: Tänamise ja palvetamise põhjused
date: 03/01/2026
---

### Selle nädala õppeaine

Fl 1:1–18; 1Kr 13:1–8; Jr 17:9; Kl 1:1–12; 1Pt 1:4; Ps 119:105; Js 30:21.

> <p>Juhtsalm</p>
> Meelespeetav salm: „Olen veendunud selles, et see, kes teis on alustanud head tööd, lõpetab selle enne Kristuse Jeesuse päeva“ (Fl 1:6).

Paulus alustab oma epistleid päris sihilikult tervitussõnadega – ja tänuga. „Armu teile ja rahu Jumalalt, meie Isalt ja meie Issandalt Jeesuselt Kristuselt! Me täname Jumalat ja meie Issanda Jeesuse Kristuse Isa“ (Kl 1:2, 3).

Meil, nagu Pauluselgi, on palju, mille eest tänulik olla. Oleme mitmel moel kogenud väga sügavalt Jumala armu, mida isegi inglid ei mõista. Sama kehtib Jumala rahuanni kohta, mis hõlmab Jumalaga kooskõlas elamist ja Tema armastusest tulenevat lootust.

Inimese tasandil väljendame kaasinimestele lugupidamist ja loodame, et nad peavad lugu sellest, mida nende heaks teeme. Lapsevanemad palvetavad, et nende lapsed hakkaksid Jumalat armastama ning hakkaksid hindama (kui nad seda veel ei tee) tõelisi ohvreid, mida vanemad tõid selleks, et kasvatada lapsi parimal viisil, kuidas suutsid. Aga kuna oleme inimesed, teeme palju vigu ja õpime neist (või vähemasti peaksime õppima).

Sellel nädalal vaatleme Pauluse tänust ja palvest kõnelevaid avasõnu Kirjas filiplastele ja Kirjas koloslastele.

`Mõtted`

_Selle nädala õppetükki õppides valmistud hingamispäevaks, 10. jaanuariks._
