---
title: „Püsige Issandas“
date: 09/02/2026
---

`Loe Fl 3:20, 21. Kuidas kirjeldab Paulus värvikalt seda, milline näeb välja kristlik „kodakondsus“?`

Erinevalt risti vaenlastest, kes „mõtlevad maapealsetest asjadest“ ja kelle suurimaks jumalaks on nende kõht (Fl 3:19), tuleb kristlik kodakondsus taevast ning meie ülemaks on Jeesus Kristus. Vastava mõtte rõhutamiseks toob Paulus esile vajaduse selle järele, et meie „alanduse ihu“ (Fl 3:21), mis on aldis haigusele, vanadusele ja surmale, muudetaks Kristuse aulise ülestõusnud ihu taoliseks.

Kuidas kirjeldavad järgnevad kirjakohad kirgastatust?

`Ii 19:25–27`

`Lk 24:39`

`1Kr 15:42–44`

`1Kr 15:50–54`

`Kl 3:4`

Lõpuks hävitatakse Jeesuse kaudu surm, „viimne vaenlane“ (1Kr 15:26). See on meie suurim lootus, ülim tõotus, mille Jeesus on meile andnud: mitte lihtsalt surma lõppemine, vaid täiesti uus ihu, „kirkuse ihu“ (Fl 3:21).

Ühes raamatus, kus kirjeldatakse, kuidas leida „pääsemine“ ilma Jumalata, väidetakse üsna rumalasti, et surmahirmust võitu saamine on „pääsemine“. Samas möönab autor Luc Ferry, et kristlus „võimaldab meil mitte ainult surmahirmust üle olla, vaid ka surma ennast võita. Ja kuna seda tehakse pigem individuaalse identiteedi tasemel, mitte anonüümselt või abstraktselt, tundub see olevat ainuke variant, mis annab isiklikule surematusele päriselt lõpliku võidu meie sureliku olemuse üle.“ – Luc Ferry, „A Brief History of Thought“ (New York: HarperCollins, 2011, Kindle edition), lk 90. Päris hea mööndus ateisti suust.

Seega sisaldab Pauluse jaoks meie taevane kodakondsus ülestõusmise tõotust ja igavest elu täiesti uues olemasolus, mida suudame praegu vaevalt ette kujutada.

`Miks on igavese elu tõotus väga oluline kõiges, mida usume? Mida üldse saaks see maailm pakkuda, mis vääriks loobumist sellest, mida Kristus meile pakub?`

`Mõtted`
