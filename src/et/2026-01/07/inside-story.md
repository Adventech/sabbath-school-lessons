---
title: Misjonilugu
date: 13/02/2026
---

#### Saada rikkaks adventistiks

_Loo on kirjutanud Andrew McChesney._

Väikesele Renele meeldis seitsmenda päeva adventistide juures kõik. Tema koduprovintsis Filipiinidel näisid kõik rikkad inimesed olevat adventistid. Neil olid suured riisikasvatamistalud ja heal tasemele elu. Rene tahtis sarnast eluviisi.

Ühel päeval kutsus osa adventistide lapsi Rene koos nendega Piiblit lugema. Siis kutsus ühe adventistist riisikasvataja, ta isa tööandja poeg teda hingamispäevakooli ja kirikusse. Rene kuulis esimest korda hingamispäevast. See kõlas mõistlikult. Samuti märkas ta, et adventistide lapsed olid hästi riides. Talle meeldis, et nad ei vandunud. Ta tahtis olla nende moodi.

Kui Rene oli 12-aastane, ta ristiti adventkogudusse.

Ta ei saanud rikkaks ja tema elu näis muutuvat hullemaks. Pereliikmed põlastasid teda ta usu pärast ja lakkasid toetamast ta kooliõpinguid. Ta oli sunnitud kooli pooleli jätma. Nelja aasta pärast sai tal kõrini. 16-aastaselt lahkus ta kogudusest ja hakkas koos isaga töötama adventistist taluniku riisipõldudel. Varsti hakkas ta alkoholi tarvitama, suitsetama, hasartmänge mängima ja kõiksuguseid rüvedaid toite sööma.

Möödus kaks aastat ja 17-aastane Rodel koputas Rene kodu uksele.

„Ma olen misjonär,“ ütles noormees Rene emale. „Kas võin sisse astuda?“

„Missugune misjonär?“ küsis ema.

„1000 misjonäri liikumisest,“ vastas Rodel.

„Mis see on?“ küsis ema.

„Ma olen seitsmenda päeva adventistist misjonär,“ ütles noormees.

„Aa,“ ütles ema. „Minu poeg on adventist, aga ta on tagasi langenud.“

„Kus ta on?“

„Ta magab.“

Rasket tööd tegeva talunikuna oli Rene surmväsinud. Ema juhatas Rodeli tema juurde.

„Mu sõber, miks sa lakkasid olemast adventist?“ küsis Rodel.

Rene üllatus, aga ütles selgelt, et ta ei tule kogudusse tagasi.

„Minu perekond vihkas mind adventistina.“

„Kas võin su kirikusse kutsuda?“

„Arvan, et mitte. Ma ei tule.“

Rodel lahkus. Aga poolteist aastat hiljem, kui Rene oli 20-aastane, tuli ta uuesti.

„Mu sõber, tule koos minuga kalale,“ ütles ta.

Rodel ei püüdnud veenda Renet kirikusse tulema. Ta oli lihtsalt sõber. Nad käisid koos kalal. Mõne aja pärast leidis Rene end taas hingamispäeviti kirikust.

_Rene Tucaldo on „1000 misjonäri liikumise“ finantsjuht; selle liikumise peakorter asub Silangis, Filipiinidel, ning ehitati 1996. aasta kolmeteistkümnenda hingamispäeva annetuse abil. Loe lisaks järgmisel nädalal._
