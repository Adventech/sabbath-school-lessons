---
title: Taevane kodakondsus
date: 07/02/2026
---

### Selle nädala õppeaine

Fl 3:17–4:23; 1Kr 15:42–44; Jh 14:27; Ps 119:165; Ii 1:21; 1Tm 6:7.

> <p>Juhtsalm</p>
> Meelespeetav salm: „Ärge muretsege ühtigi, vaid teie vajadused saagu kõiges Jumalale teatavaks tänuütlemisega palumises ja anumises“ (Fl 4:6).

Käesoleva nädala õppetükiga lõpetame Pauluselt filiplastele saadetud kirja uurimise. See on tulvil väärtuslikke õppetunde ja tarkusesõnu argieluks. Näib, et selle epistli viimastest salmidest leiame kõrged kõlbelised väärtused, mis juhtisid apostel Pauluse elu. Sarnaselt Jeesuse õpetustega, mis keskenduvad inimese sisimale, jagab Paulus meile saladusi, kuidas elada rõõmsat kristlikku elu.

Isegi siis, kui asjad ei lähe nii, nagu meile meeldiks – ja seda juhtub palju sagedamini, kui meile meeldiks –, ei ole vaja hakata muretsema, muutuda ärevaks või araks. On olemas põhimõtted, mille abil leiame sisemise jõu seista silmitsi probleemidega, mida elu ette toob, ning nii kogeme kindlat ja püsivat rahu, mida ainult Jumal annab. Olevik ja tulevik on Tema käes ning Tema annab meile kõik vajaliku.

Tähtsaim on aga see, et meil ei ole vaja panna oma lootusi maistele valitsemissüsteemidele, mis valmistavad meile regulaarselt pettumust. Oleme kristlastena Jumala taevase riigi kodanikud. Ja selle kodakondsusega käivad kaasas eesõigused, imelised eesõigused. Ning ka kohustused.

`Mõtted`

_Selle nädala õppetükki õppides valmistud hingamispäevaks, 14. veebruariks._
