---
title: Toetav Mõte
date: 13/02/2026
---

„Ainult need, kes võtavad jätkuvalt vastu armu värskeid varusid, saavad jõudu vastavalt oma igapäevastele vajadustele ja suutlikkusele seda jõudu kasutada. Selle asemel, et oodata mingisugust aega tulevikus, mil nad saavad erilise vaimuliku jõu toetusel imeliselt sobivaks hingedevõitjaks, annavad nad iga päev end Jumalale, et Tema võiks teha neist Tema tarbeks vajalikud anumad. Iga päev täiustavad nad käeulatuses olevaid teenimisvõimalusi. Iga päev tunnistavad nad Meistrist seal, kus on, kas mõnes väljapaistmatus koduses töös või avalikul kasulikul alal.

Pühendunud töötajat lohutab imeliselt teadmine, et Kristuski otsis oma maapealse elu jooksul oma Isalt iga päev vajaliku armu värskeid varusid; ja niiviisi Isaga osaduses olnuna läks Ta välja kinnitama ja õnnistama kaasinimesi...

Iga töötajat, kes järgib Kristuse eeskuju, valmistatakse ette saama ja kasutama väge, mida Jumal on tõotanud anda oma kogudusele maapealse saagi valmimise jaoks.“ – Ellen G. White, „God’s Amazing Grace“, lk 117.

„Jumal tunneb meie soove ja on nende eest hoolitsenud. Issandal on oma laste jaoks varude varakambrid ja ta suudab anda neile seda, mida nad kõigis olukordades vajavad. Miks siis mitte usaldada Teda? Ta on andnud oma lastele kallihinnalised tõotused Tema eeskirjadele ustavalt kuuletumise tingimusel. Pole ühtki koormat, mida Ta ei saaks kõrvaldada, ühtki süngust, mida Ta ei saaks hajutada, ühtki nõrkust, mida Ta ei saaks pöörata tugevuseks, ühtki hirmu, mida Ta ei saaks vaigistada, ühtki väärt püüdlust, mida Ta ei saaks suunata ja kinnitada.

Ärgem vaadakem endale. Mida rohkem viibime oma puuduste juures, seda vähem jõudu on meil nende võitmiseks.“ – Ellen G. White, „That I May Know Him“, lk 224.

**Küsimused aruteluks:**

`1. Mõtle mõningatele säravaimatele juhtudele, mil su palvele vastati. Kuidas aitasid need kogeda Jumala rahu, mis on ülem kui kogu mõistmine? Mida hakata peale palvetega, millele pole vastust tulnud? Kas saad ikkagi kogeda tõotatud rahu?`

`2. Fl 4:8 kontekstis – mille peale mõtlemisele kulub su aeg? Kui hästi aitab see, millele mõtled, tugevdada su usku ja koos Issandaga käimist?`

`3. Arutlege äsjase viimase tsitaadi üle. Milliseid mõtteid tekitab ütlus „Mida rohkem viibime oma puuduste juures, seda vähem jõudu on meil nende võitmiseks“? Mis siis aitab võita?`

`Mõtted`

---

Annetus >> Divisjon – Newbold Kolledž [toeta.advent.ee](https://toeta.advent.ee/)  
  
Päikeseloojang 17.08
