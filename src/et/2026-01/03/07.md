---
title: Toetav Mõte
date: 16/01/2026
---

„Piinapingilt, tapalavalt, vangikongist, maa aukudest ja koobastest kostab tema kõrvu märtrite võiduhüüd. Ta kuuleb usus kindlaks jäänud hingi, kes, ehkki puuduses, viletsuses ja vaevatud, annavad kartmatult pühalikku tunnistust oma usust, öeldes: „Ma tean, kellesse ma usun.“ Kõik need, jättes oma elu usu eest, kuulutavad maailmale, et Tema, kellele nad on lootnud, „võib neid ka täielikult päästa“.“ – Ellen G. White, „Apostlite teod“, orig lk 512.

„Kunagi pole olnud kristlaskonnas nii suurt uskude paljusust kui praegusel ajal. Kui [apostlite, prohvetite, evangelistide, pastorite ja õpetajate (Ef 4:11–13)] vaimuanne oli vajalik säilitamaks ühtsust algkoguduses, kui palju enam on seda vaja ühtsuse taastamiseks praegu! Ja Jumala eesmärk on taastada lõpuajal ühtsus koguduses; selle kohta on prohvetikuulutustes külluses tõendeid. Meile kinnitatakse, et vahimees näeb silmast silma, kui Issand toob Siioni taas kokku. Teame sedagi, et lõpuajal mõistlik mõistab. Kui see tingimus täidetakse, saab olema usu ühtsus kõikidega, keda Jumal peab targaks, sest need, kes tegelikult mõistavad õigesti, mõistavad ju vältimatult ühtmoodi ... Selliste kaalutluste põhjal on ilmselge, et siin ette kuulutatud koguduse täiuslik olukord on veel tulevikus; järelikult pole need vaimuannid veel saavutanud oma eesmärki.“ – R. F. Cottrell, tutvustus Ellen G. White’i raamatule „Varased kirjutised“, lk 140.

**Küsimused aruteluks:**

`1. Mis on vajalik – äsjase R. F. Cottrelli tsitaadi valgel – selleks, et Püha Vaim tooks Jumala kogudusse ühtsuse? Kui tähtis on koguduse ühtsuse jaoks rakendada praktikas prohvetluse vaimu kaudu antud nõuandeid?`

`2. Kuidas selgitaksid Piibli õpetust surmast oma sõbrale, kes usub, et Paulus ja teised kristlased, kes on surnud, on juba „Kristusega“ taevas?`

`3. Kuidas mõista kannatuste kohutavat tegelikkust selles maailmas? Miks aitab suure võitluse motiiv meil selles vallas kas või midagi mõista? Miks aga peame lõpuks ikka vaatama Jeesusele ristil, et näha Isa võimalikult täiuslikku armastust ja usaldada Teda ka halvimatel aegadel?`

`Mõtted`

---

Annetus >> kohalik kogudus [toeta.advent.ee](https://toeta.advent.ee/)  
  
Päikeseloojang 16.00
