---
title: Elu ja surm
date: 10/01/2026
---

### Selle nädala õppeaine

Fl 1:19–30; 1Kr 4:14–16; 2Kr 10:3–6; Jh 17:17–19; Mi 6:8; Ap 14:22.

> <p>Juhtsalm</p>
> Meelespeetav salm: „Jah, mulle on elamine Kristus ja suremine kasu!“ (Fl 1:21)

Meile on palju kordi öeldud, et surm on elu osa. See on vale. Surm on elu vastand, elu vaenlane. Autosse pole ju sisse ehitatud vrakki, ja samamoodi pole elu sisse loodud surma. Paulus rõhutab, et Kristus suri selleks, „et ta surma kaudu kõrvaldaks selle, kellel on võimus surma üle – see tähendab kuradi –, ja vabastaks need, kes surma kartes olid kogu eluaja orja põlves“ (Hb 2:14, 15).

Kuigi Paulus oli valmis Kristuse eest surema, oli ta oma elu pikendamises kindel. Tähtsaim oli tema jaoks muidugi see, et ta austaks Kristust kas oma elu või surma kaudu ning kuulutaks evangeeliumi nii paljudele, kui võimalik. Ehk on see üks põhjus, miks nii mitu epistlit kannab tema nime. Oma kirjutiste kaudu sai ta jõuda paljude inimesteni paljudes kohtades, sealhulgas selliseis paigus, mida ta ise polnud kunagi külastanud.

Elu on lühike ja nende aastate jooksul, mida Jumal meile annab, on ülioluline avaldada võimalikult suurt mõju Jumala riigi töö heaks. Suur osa sellest mõjust on inimeste julgustamine „usu ühtsusele“. Nagu praeguse nädala alguses näeme, oli see teema üks oluline põhjus, miks Paulus filiplastele kirjutas.

`Mõtted`

_Selle nädala õppetükki õppides valmistud hingamispäevaks, 17. jaanuariks._
