---
title: „Kristus saab täiesti avalikult ülistatud“
date: 11/01/2026
---

`Loe Fl 1:19, 20. Milline ootus näib Paulusel olevat oma kohtuprotsessi tulemuse suhtes? Mida ta peab tähtsamaks kui õigeks mõistetud saamist?`

Kuigi Paulus ei olnud kurjategija, polnud seekordne vahistamine esmane ja tagakiusatu olla polnud talle võõras. Korintlastele räägib ta üksikasjalikult oma senistest kannatustest: „Ma olen palju rohkem vangis olnud, saanud palju enam hoope, tihti olnud surmasuus. Ma olen juutide käest viis korda saanud ühe hoobi vähem kui nelikümmend, mind on kolm korda keppidega pekstud, üks kord püütud kividega surnuks visata, kolm korda olen üle elanud laevahuku, terve öö ja päeva olen olnud veevoogudes, tihti olen olnud teekondadel, ohus jõgedel, ohus teeröövlite käes, ohus oma rahva seas, ohus paganate seas, ohus linnades, ohus kõrbes, ohus merel, ohus valevendade käes, töös ja vaevas, tihti valvamises, näljas ja janus, tihti paastumises, külmas ja alasti“ (2Kr 11:23–27).

Aga et me ei arvaks, nagu mõlkunuks Paulusel kõige rohkem meeles kannatused, lisab ta kohe: „... lisaks muule, mis mul iga päev ette tuleb: mu sügav hool kõigi koguduste pärast“ (2Kr 11:28, NKJV).

`Loe 1Kr 4:14–16; 1Ts 2:10, 11; Gl 4:19 ja Fm 10. Milline suhe oli Paulusel kogudustega, mida ta rajas, ning inimestega, keda ta võitis Kristusele?`

Sarnaselt Jeesusega, kes ei hoidnud meie päästmise nimel millestki tagasi, teatas Paulus: „... ma teen meeleldi kulu ja kulutan iseennast“ (2Kr 12:15). Aga, vastuolulisel moel – mida enam sarnaneb inimese tegevus Jeesuse omaga, seda vähem mõningad inimesed teda armastavad või hindavad. „Kõiki, kes tahavad elada jumalakartlikult Kristuses Jeesuses, kiusatakse taga“ (2Tm 3:12). Aga ustavad kristlased on kõige võimsam viis Jumala austamiseks ja evangeeliumi tõe avaldamiseks (võrdle Fl 1:7-ga). „Pauluse kannatlikkus ja rõõmus meel pika ja ebaõiglase vangistuse kestel, tema julgus ja usk – kõik see oli pidevaks jutluseks.“ – Ellen G. White, „Apostlite teod“, orig lk 464.

`Vaata, kuidas sina elad ja inimestega käitud, eriti nendega, kes sind hästi ei kohtle. Millise tunnistuse Jeesusest esitad sina?`

`Mõtted`
