---
title: Toetav Mõte
date: 13/03/2026
---

„Kui Jumala Vaim võtab meeled ja südame oma kontrolli alla, hakkab pöördunud hinges helisema otsekui uus laul: ta mõistab, et Jumala tõotus on tema isiklikus elus täide läinud, et tema üleastumine on andeks antud, et tema patt on kinni kaetud. Jumalikust käsust üleastumisest on ta pöördunud meeleparandusele Jumala poole ja usule Kristusesse, kes suri inimese õigeksmõistmiseks. Kuna ta on „usust õigeks saanud“, on tal „rahu Jumalaga meie Issanda Jeesuse Kristuse läbi“ (Rm 5:1).

Selle kogemuse tõttu ei pea kristlane aga oma käsi rüppe laskma, rahuldudes sellega, mis tema jaoks on korda saadetud. Inimene, kes on otsustanud astuda sisse Kristuse vaimulikku kuningriiki, leiab, et kõik lihaliku loomuse jõud ja ihad, toetatuna pimeduse riigi jõudude poolt, asuvad nüüd võitlusesse tema vastu. Iga päev peab ta uuendama oma pühendumist, iga päev võitlema kurjuse vastu. Vanad harjumused, päritud halvad kalduvused – kõik püüavad haarata ülemvõimu ning ta peab olema alati nende suhtes valvel, püüdes Kristuse väes võitu saavutada...

Vägi elada kõrgemat, puhtamat ja õilsamat elu on meie suur vajadus. Mõtleme ju liiga palju maailmast ja liiga vähe taevariigist. Püüdes saavutada Jumala ideaali enda jaoks ei tohiks kristlane milleski lootust kaotada. Moraalne ja vaimulik täiuslikkus Kristuse väe ja armu läbi on tõotatud kõigile. Jeesus on väe ja elu allikas...Meie pärast rakendab Ta tegevusse taeva kõikvõimsad jõud. Igal sammul puutume kokku Tema elava väega.“ – Ellen G. White, „Apostlite teod“, orig lk 476–478.

**Küsimused aruteluks:**

`1. Milline on olnud sinu kogemus tõotusega, et sind on „usust õigeks mõistetud“? Kuidas muutis see imeline tõotus su elu? Kuidas on see tõotus seotud mõttega, et sind on juba „koos Kristusega üles äratatud“?`

`2. Mida tähendab sinu jaoks taevane meelsus? Kas see on tähtsam maapealsest hüvest? Kus valitseb tasakaal?`

`3. Mõtle, milline on sinu elu mõju kaasinimestele. Ja kuigi kaldume sellest mõtlema oma individuaalse mõju kontekstis, siis mida öelda meie kui koguduse mõju kohta? Kuidas mõjutab su kohalik kogudus sinu kohalikku kogukonda?`

`4. Loe Kl 3:11. Mida on sel sulle öelda Kristusega liidus olemise kohta?`

`Mõtted`

---

Annetus >> Adventraadio [toeta.advent.ee](https://toeta.advent.ee/)  
  
Päikeseloojang 18.16
