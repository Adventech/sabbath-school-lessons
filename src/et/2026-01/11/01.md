---
title: Kristusega koos elamine
date: 07/03/2026
---

### Selle nädala õppeaine
Kl 3:1–17; Rm 1:18; Rm 6:1–7; Ef 4:22–24; 5Ms 7:6–8; 1Sm 16:23.

> <p>Juhtsalm</p>
> Meelespeetav salm: „Aga üle kõige selle olgu armastus – see on täiuslik side!“ (Kl 3:14).

Tavaliselt soovitatakse mitte olla liiga taevase meelsusega, muidu ei olevat meist mingit maapealset tulu. Teatud mõttes on öeldu tõsi. Paulus aga toob Kirjas koloslastele 3. peatükis esile tähtsa vastupidise mõttekäigu: juhul, kui oleme liiga maapealse meelsusega, ei ole Issandal meist mingit taevast tulu.

Paulus tõmbab meie tähelepanu paljudele praktilistele tõsielu põhimõtetele, mis sünnivad taevas ja mida mõistavad ainult need, kes on „koos Kristusega... üles äratatud“ (Kl 3:1). Pauluse nõuanded on väga maalähedased põhimõtted, mis tugevdavad meie kõiki suhteid kogudusest kaugemalgi.

Jeesus ütles: „Armastage oma vaenlasi ja palvetage nende eest, kes teid taga kiusavad, et te saaksite oma taevase Isa lasteks – tema laseb ju oma päikest tõusta kurjade ja heade üle ning vihma sadada õigete ja ülekohtuste peale!“ (Mt 5:44, 45).

Kõlab võimatuna? Inimlikult öeldes jah. Meil tuleb surra enne, kui elame tegelikult Jumalale. Just seepärast olgem taevase meelsusega, kui soovime, et taevane Isa meid kuidagi maa peal kasutaks.

Sel nädalal vaatleme, kuidas toob koos Kristusega elamine muutuse siin ja igavesti.

`Mõtted`

_Selle nädala õppetükki õppides valmistud hingamispäevaks, 14. märtsiks._
