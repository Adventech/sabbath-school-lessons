---
title: Toetav Mõte
date: 27/02/2026
---

Toetav mõte: „Meil ei ole oma õigust, millega võiksime täita Jumala käsu nõudeid. Kuid Kristus on avanud meile pääsetee. ... Kui sa annad end temale ja aktsepteerid teda oma Päästjana, siis, olgu su elu olnud kui patune tahes, peetakse sind õigeks tema pärast. Kristuse iseloom on sinu iseloomu asemel ja sind võetakse vastu Jumala ees just nii, nagu sa polekski patustanud.

Veel enamgi – Kristus muudab südame. Ta on usu läbi sinu südames. Sa pead säilitama selle ühenduse oma tahte pideva allutamisega tema tahtele. Sa pead säilitama selle ühenduse Kristusega usu ja oma tahte temale allutamise kaudu. Niikaua kui sa seda teed, töötab Ta sinus, et sa tahad ja tegutsed tema meele järgi...

Nii ei ole meis enestes midagi, millega kiidelda. Meil pole mingit alust enesekiituseks. Meie lootuse ainus alus on meie teeneks loetud Kristuse õigus ja see, mida Kristuse Vaim meis ja meie läbi esile toob.“ – Ellen G. White, „Tee Kristuse juurde“, orig lk 62, 63.

„Mulle antud valgus on jõuliselt näidanud, et paljud lähevad meie juurest ära, pöördudes ahvatlevate vaimude ja saatanlike õpetuste poole. Jumal igatseb, et igal hingel, kes väidab end tõde uskuvat, oleks arukas teadmine sellest, mis on tõde.“ – Ellen G. White, „Evangelism“, orig lk 363.

**Küsimused aruteluks:**

`1. Loe veel kord meelespeetavat salmi: „Ta on teinud patuks meie asemel selle, kes patust midagi ei teadnud, et meie saaksime Jumala õiguseks tema sees“(2Kr 5:21). Mida see tähendab? Mida tähendab, et Kristus sai meie eest patuks, ning kuidas aitab see meil mõista ristisurma asenduslikku olemust? Mida ühtlasi tähendab saada „Jumala õiguseks tema sees“?`

`2. Mõtiskle probleemi üle „kord päästetud, alatiseks päästetud“, mida paljud kristlased usuvad. Miks usume, et see on valeõpetus? Millised ilmselged ohud see kaasa toob, kui keegi nii usub? Kuidas saab meil niisugust õpetust hüljates olla ikkagi päästekindlus?`

`3. Kui „kindlaks jääv ja rajatud“ (Kl 1:23) on su usk? Kui hästi sa tead, mida usud ja miks nii usud? Mida saad teha, et paremini tunda seda, mida usud? Ja miks on tähtis, et sa oleksid usus „kindel ja rajatud“?`

`Mõtted`

---

Annetus >> kohalik kogudus [toeta.advent.ee](https://toeta.advent.ee/) kohalik kogudus  
  
Päikeseloojang 17.43
