---
title: Lepitus ja lootus
date: 21/02/2026
---

### Selle nädala õppeaine
Kl 1:20–29; Ef 5:27; Ef 3:17; Rm 8:18; Ef 1:7–10; Ef 3:3–6; Õp 14:12.

> <p>Juhtsalm</p>
> Meelespeetav salm: „Ta on teinud patuks meie asemel selle, kes patust midagi ei teadnud, et meie saaksime Jumala õiguseks tema sees“ (2Kr 5:21).

Paulus jätkab lepitamise teemaga, mille ta tõi väga väljendusrikkalt esile Kl 1:20 (vaata 8. õppetükk, neljapäev). Seal räägib ta selle kosmilistest mõõtmetest, samas kui järgnev muutub isiklikuks ja isikupäraseks. Oma surma läbi ristil on Jeesus teinud lepituse kõigi ja kõige eest, eeskätt inimeste eest, kes olid patu tõttu võõrdunud elust koos Jumalaga, kuid nüüd saavad Temaga usu kaudu lepitatud.

Selle nädala kirjakohas selgitatakse isikliku lepitamise protsessi. Nagu kosmilises mõõtmes, nii toimub seegi Kristuse surma kaudu. Üksikisiku tasandil ei ole rist enam passiivne sümbol, vaid sellest saab aktiivne tegelikkus, kuna Jumala armastus muudab inimesi, kui nad kuulevad evangeeliumi ja võtavad vastu Kristuse, kirkuse lootuse.

Paulus räägib ka saladusest, „mis oli varjatud endiste aegade ja sugupõlvede eest“ (Kl 1:26). Mis see saladus on ning mida kõike kujutab see endast üksikisikule ja kõiksusele? Kuidas on see „saladus“ seotud evangeeliumiga, mida Paulus on nii kirglikult kuulutanud?

`Mõtted`

_Selle nädala õppetükki õppides valmistud hingamispäevaks, 28. veebruariks._
