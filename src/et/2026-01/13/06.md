---
title: Sõnum Laodikeiale
date: 26/03/2026
---

`Loe Kl 4:16–18; võrdle Kl 2:1–3-ga. Kui mõtled Jeesuse sõnumi üle Laodikeiale (vaata eilset osa), siis millised seosed leiad koloslastele esitatud sõnumiga, mida tuli ka Laodikeias Pauluse-aegses koguduses ette lugeda?`

Kogu Jumala rahva ajaloo jooksul ilmneb igal ajal ikka ja jälle sama probleem. Prohvetid noomisid Iisraeli selle eest, et rahvas tahtis olla jumalakummardamises maailma moodi, ning õhutasid neid meelt parandama enne, kui oli hilja. Jesaja lausa halas: „Kuidas küll sai hooraks ustav linn?“ (Js 1:21) ning palus rahvast tungivalt pöörduda tagasi Jumala juurde, et saada andeks ja puhtaks (Js 1:16–20). Mõlemad, Ristija Johannes (Mt 3:2, 8–10) ja Jeesus (Mt 4:17; Mt 12:33–37), kutsusid iisraellasi üles parandama meelt ja kandma vilja, mis peab vastu viimse kohtupäeva proovile. Apostlid edastasid sama sõnumit (Ap 2:38; Ap 3:19; Ap 17:30; 2Kr 7:9, 10).

`Võrdle omavahel järgmisi kirjakohti: Js 60:1–3; Ilm 18:1–4 ning Js 62:1–5; Ilm 19:7, 8. Millised jooned on kahe raamatu sõnumil sarnased?`

Jumal ühendab taeva ja maa. Aga suure võitluse tõttu tuleb seda teha järk-järgult.

1\. Kolgatal kaotas Saatan igasuguse poolehoiu, mis oli taevastel olevustel veel tema vastu jäänud (Jh 12:31).

2\. Kristuse kohtupidamistöö tõttu taevases pühamus valmistatakse Jumala rahvas „kõiges heas tegema tema tahtmist“ (Hb 13:21) ja olema sobilik taeva jaoks.

3\. Tuhandeaastasel ajastul toimuva kohtumõistmise jooksul ja lõpukohtus pärast tuhandeaastast ajastut saavad kõik küsimused igaveseks lahendatud ning patt ja meelt parandamata patused hävitatakse igavese tule järves, mis ühtlasi puhastab maakera (Ilm 21:8).

4\. Alles pärast patule lõpu tegemist ühinevad taevas ja maa lõplikult (Ilm 21:3).

`Mida saad sina (kellegi teise otsa vaatamata) teha selleks, et jääda ustavaks Jumalale ja tõele, mille Ta on sulle andnud? See tähendab, millised sinu langetatavad valikud paljastavad, mis su südames päriselt on?`

`Mõtted`
