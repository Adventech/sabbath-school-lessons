---
title: Toetav Mõte
date: 27/03/2026
---

„Kristusele andunud inimhing saab Kristuse kantsiks selles mässavas maailmas. Kristus soovib, et selles kantsis valitseks ainult Tema. Selliselt taeva valduses olev inimene jääb Saatana rünnakutele kättesaamatuks. Ent siis, kui me ei usalda end Kristuse hoolde, haarab võimu Saatan. Me oleme paratamatult ühe või teise suure, teineteist välistava võimu kontrolli all. Ei ole oluline, et me tingimata valiksime pimeduseriigi, et sattuda kurjuse võimu alla. Piisab, kui jätame hooletusse ühenduse valguseriigiga. Kui me ei tööta koos taevaga, vallutab Saatan meie südame ja asub sinna elama. Ainus kaitse kurjuse vastu on Kristuse elamine meie südames usu läbi Tema õigusesse. Kui meil puudub elav ühendus Jumalaga, oleme võimetud tagasi lööma enese­armastuse, mugavuse ja kiusatuse hukutavat mõju. Me võime loobuda paljudest halbadest harjumustest, me võime teatud ajaks lüüa lahku Saatanast, kuid ilma elava ühenduseta Jumalaga, Temale igal hetkel alistumata, jääme kaotajaks. Kui me ei tunne Kristust isiklikult ega ole Temaga pidevalt seotud, langeme me vaenlase saagiks ja täidame ikkagi tema korraldusi.“ – Ellen G. White, „Ajastute igatsus“, orig lk 324.

**Küsimused aruteluks:**

`1. Vaata Ellen G. White’i äsjast tsitaati. Jah, suures võitluses on ainult kaks poolt ja kui me ei vali teadlikult Kristust, oleme Saatana poolel (Lk 11:23). Ükskõik, kui palju see mõte meie tundeid ei riivaks, pole Jumal kohustatud hoolt kandma selle eest, et keegi Tema tõdede peale ei solvuks. Mida räägib niisugune tegelikkus sulle sellest, kui oluline on allutada oma tahe päriselt Kristuse tahtele?`

`2. Loe Ilm 14:14–16. Varane vihm nelipühal võimaldas evangeeliumi seemnel idaneda ja kasvada, hiline vihm valmistab maa ette viimaseks lõikuseks? Kuidas on Ilm 14:12 seotud sellise väljavaatega?`

`3. Millistel arvukatel viisidel mõjutab ümbritsev kultuur ja maailm meid kogudusena ja üksikute usklikena? Kuidas olla kaitstud maailma negatiivse mõju eest, mis on Jumala rahva jaoks olnud igal ajastul probleemiks?`

`Mõtted`

---

Annetus >> kohalik kogudus  
  
Päikeseloojang 18.49
