---
title: Olla täidetud kõigega, mis on Jumala tahtmine
date: 21/03/2026
---

### Selle nädala õppeaine

Kl 4:7–18; Ef 6:21; Ap 15:36–40; 2Tm 4:10, 11; 2Pt 3:10–14; Js 60:1–3.

> <p>Juhtsalm</p>
> Meelespeetav salm: „Tänage kõige eest – sest see on, mida Jumal teilt tahab Jeesuses Kristuses“ (1Ts 5:18).

Koloslastele saadetud kirja lõpuosast näeme Pauluse kaastööliste võrgustikku. Apostlite tegude raamatu järgi hakkas ta kõigepealt koos töötama Barnabasega ja siis Siilasega ning sellele järgneb ülevaade tema kolmest misjonireisist.

Sel nädalal heidame pilgu Pauluse misjonistrateegiale, kuhu kuulus nii aja ja vahendite väga tõhus kasutamine, et jõuda Rooma impeeriumi peamistesse keskustesse, kui ka paljutõotavate lihtliikmete väljaõpetamine selleks, et ulatuda linnadesse ja küladesse, mida Paulus ise ei külastanud, nagu näiteks Kolossa, Laodikeia ja Hierapolis.

Nende reiside jooksul tehtud isiklike külastuste kaudu ja eelkõige vangina oma epistlite abil oli Paulus pidevaks ühenduslüliks inimeste ja koguduste vahel. Ta teadis, et edu evangeeliumitöös sõltus otse iga inimese – juudist ja paganast kristlase, mehe ja naise – üheskoos tegutsemisest; nende hulgas on näiteks Tühhikos, Aristarhos, Justus, Epafras, Luukas ja Nümfa. Eriti huvitav on, et kuuleme ka Laodikeiale kirjutatud kirjast, mis pole meie ajani säilinud. Paulus paneb neisse lõpusalmidesse palju, sealhulgas isikliku manitsuse mehele nimega Arhippos. Ta teeb kõik võimaliku, et tugevdada kogudust, kuni veel saab.

`Mõtted`

_Selle nädala õppetükki õppides valmistud hingamispäevaks, 28. märtsiks._
