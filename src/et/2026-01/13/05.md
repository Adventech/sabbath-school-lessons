---
title: Elada selles maailmas, aga mitte olla maailmast
date: 25/03/2026
---

`Loe Kl 4:14, 15 ja 2Tm 4:10, 11. Mille poolest eristub Luukas Deemasest ja miks?`

Apostel Johannes ütleb meile: „Ärge armastage maailma ega seda, mis on maailmas! Kui keegi armastab maailma, siis ei ole temas Isa armastust“ (1Jh 2:15). Luukase armastus Isa ja Tema riigi vastu jättis ta kuni lõpuni Pauluse kõrvale seisma, tulgu mis tuleb. Deemas aga armastas seda maailma rohkem kui tulevast maailma.

`Loe järgnevaid kirjakohti. Millist nõu antakse neile, kes ootavad Kristuse teist tulekut?`

`1. Mk 13:32–37`

`2. Tt 2:11–14`

`3. 2Pt 3:10–14`

`4. Ilm 3:17–21`

Jeesus ja apostlid annavad meile tihtilugu hoiatuse „valvata“, olla ärksad ja alati valmis isanda tulekuks, et Tema tulek ei tabaks meid ootamatult. Kahjuks ei tee paljud vajalikke ettevalmistusi, nagu ei õnnestunud ka jüngritel täita Jeesuse korraldust „valvake ja palvetage“ (Mk 14:38). Kõik taandub sellele, kes või mis on meie südames, sest me ei saa teenida kaht isandat.

Sõnumis Laodikeiale annab Jeesus selge retsepti. Esiteks, kahetsegem oma patte. Teiseks, avagem oma süda Jeesusele ja andkem Temale kontroll selle üle, mis võimaldab seejärel (kolmandaks) meil saada usu „kulda“ ja katsumustes proovile pandud armastust ning olla võidukad kiusatuste üle.

`Millistes sinu elu konkreetsetes külgedes palub Jeesus sul meelt parandada? Millist osa Tema retseptist sa enim vajad?`

`Mõtted`
