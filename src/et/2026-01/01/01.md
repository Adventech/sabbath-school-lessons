---
title: Taga kiusatud, kuid mitte hüljatud
date: 27/12/2025
---

### Selle nädala õppeaine
Ef 3:1; 2Kr 4:7–12; Ap 9:16; Fm 15, 16; Kl 4:9; Fl 1:1–3; Kl 1:1, 2.

> <p>Juhtsalm</p>
> Meelespeetav salm: „Olge ikka rõõmsad Issandas! Taas ma ütlen: Olge rõõmsad!“ (Fl 4:4)

Üks adventpastor, kes pandi valesüüdistuse pärast vangi, veetis ligi kaks aastat trellide taga. Alguses oli ta küll suures segaduses, kuid taipas siis, et vangla oli talle Jumalast antud misjonipõld. Kui tema kaasvangid said teada, et ta oli pastor, palusid nad tal jutlusi pidada. Ta tegi seda ja jagas ka kirjandust. Ta lausa ristis vange ja korraldas püha õhtusöömaaja teenistusi. „Mõnikord,“ märkis ta, „oli vanglas keeruline evangeeliumi kuulutada, aga oli ka rõõmu, eelkõige siis, kui nägin palvevastuseid ja inimeste elu muutumist.“

Paulus kirjutas kirjad filiplastele ja koloslastele vanglas (vaata Fl 1:7; Kl 4:3). Vangivalvur pani „nende jalad pakku“ (Ap 16:24) õigupoolest juba Filipis, pärast seda, kui Paulust ja Siilast alusetult süüdistati. Keskööl nad „palvetasid ja laulsid Jumalat kiites, ning vangid kuulasid neid“ (Ap 16:25). Nad teadsid päriselt, kuidas „olla alati rõõmsad“.

Sel nädalal vaatleme olukordi, millega Paulus silmitsi seisis. Ta nägi endaga toimuvas laiemat eesmärki. Ehk õpime seda temalt siis, kui heitleme ka ise paraku oma katsumustega.

`Mõtted`

_Selle nädala õppetükki õppides valmistud hingamispäevaks, 3. jaanuariks._
