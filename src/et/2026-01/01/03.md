---
title: Paulus ahelais
date: 29/12/2025
---

Ajal, mil Paulus oli Makedoonias, mainib ta mitut vangistust (2Kr 6:5; 2Kr 11:23; 2Kr 7:5). Esimene kirjapandud kord oli Filipis (Ap 16:16–24). Hiljem oli ta lühidalt vangis Jeruusalemmas enne, kui viidi üle Kaisarea vanglasse.

Teisal möönab Paulus, et on „vangipõlves“ (Fm 10, 13). Kuigi ta oli Roomas koduarestis, oli ta aheldatud Rooma eliitsõduri külge. Teise sajandi alguses kirjutas samamoodi aheldatud kristlane Ignatius selliste sõdurite kohta, et nad käitusid nagu „elajad..., kes lähevad ainult hullemaks, kui neid hästi koheldakse.“ – Michael W. Holmes, ed., „The Apostolic Fathers“ (Grand Rapids, MI: Baker Academic, 2007), lk 231.

`Loe 2Kr 4:7–12. Mis annab selles kirjakohas teada, kuidas suutis Paulus taluda katsumusi, millele otsa vaatas?`

Ükskõik, kui raskeks elu muutus, suutis Paulus näha helgemat poolt ning see julgustas teda surve all vastu pidama. Vaatamata sellele, et Saatan ründas kõigiti, kuidas sai, teadis Paulus, et ta ei olnud hüljatud.

`Loe 2Kr 6:3–7. Millised vaimulikud vahendid Pauluse käsutuses aitasid tal raskustega hakkama saada?`

Sageli võib meil tekkida kiusatus vaadata oludele, oma nõrkustele või luhtumistele möödanikus ja meie julgus kaob. Seesugustel aegadel on vaja meeles pidada kõiki neid suurepäraseid erilisi vahendeid, mida Jumal meile pakub, et saavutaksime kurjusega võideldes edu. Üks tähtsaim vahend on Piibel, „tõe sõna“, sest saame õppida teiste inimeste vigadest, aga samuti sellest, kuidas nad edu saavutasid. Ka Püha Vaim „muudab mõjuvaks maailma Lunastaja sooritatud töö. Püha Vaimu kaudu saab süda puhastatud. Vaimu läbi saab usklik osa jumalikust iseloomust... Selliselt paljastab Püha Vaim eksitused ja kõrvaldab need hingest. Tõe Vaimu abil, kes tegutseb Jumala Sõna kaudu, võidab Kristus oma valitud rahva enda poolele.“ – Ellen G. White, „Ajastute igatsus“, lk 671.

`Kuidas saame meie, olgu lihtliikmed või vaimulikud, alati „näidata end Jumala abilistena kõiges“ (2Kr 6:4)? Mida see tähendab?`

`Mõtted`
