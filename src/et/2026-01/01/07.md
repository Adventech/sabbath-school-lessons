---
title: Toetav Mõte
date: 02/01/2026
---

„Jumal on su valinud päästeks vaimu pühitsemise ja tõesse uskumise kaudu. Seepärast ole vankumatu… Kui sa teenid Jumalat ustavalt, kohtad sa eelarvamusi ja vastasseisu; aga ära lase end provotseerida, kui sa ülekohtuselt kannatad. Ära tasu samaga. Hoia kinni aususest Jeesuses Kristuses. Pööra oma nägu tulekivina taeva poole. Las teised räägivad omaenda sõnu ja jätkavad omaenda tegevussuunda; sinu osa on rühkida edasi Kristuse leebuses ja tagasihoidlikkuses. Tee oma tööd kindla eesmärgiga, südamepuhtusega, kogu jõust ja väest toetudes Jumala käsivarrele. Sina ei pruugi kunagi teada oma töö õiget ja ülevat olemust. Oma olemasolu väärtust saad sa mõõta ainult sinu päästmiseks antud eluga…

Igal inimhingel, kes kasvab järjest Kristuses, on tõsise ja pikaajalise võitluse aegu; sest pimeduse jõud on otsustanud edasiliikumisele vastu seista. Aga kui me vaatame armu saamiseks Kristuse ristile, ei kuku me läbi. Lunastaja tõotus on: „Ma ei jäta sind iial maha ega hülga sind. Ma olen sinuga alati, kuni maailma otsani.““ – Ellen G. White, „The Youth’s Instructor“, 9. nov, 1899.

**Küsimused aruteluks:**

`1. Paulus pandi mitu korda vangi, alati ülekohtuselt. Kuidas reageerid sina, kui sind ebaõiglaselt koheldakse? Milliseid Piibli tõotusi võid sellistel kordadel meenutada?`

`2. Kristlaste tagakiusamise kohta ütles koguduse algusperioodi juht Tertullianus: „Mida sagedamini te meid maha niidate, seda arvukamalt meid kasvab; kristlaste veri on seeme.“ – Alexander Roberts and James Donaldson, eds., „Ante-Nicene Fathers“ (Peabody, MA: Hendrickson Publishers, Inc., 1999), 3. kd, lk 55. Samas on tagakiusamine mõnes kohas ja mõnel ajal koguduse tööd vägagi takistanud. Mil viisil saame toetada neid, keda usu pärast taga kiusatakse?`

`3. Meenuta selle nädala meelespeetavat salmi Pauluse kogetud raskuste valguses. „Olge ikka rõõmsad?“ Mida see tähendab? Kuidas peaksime rõõmsad olema? Keegi, keda sa armastad, on haige või sureb. Sa kaotad töö. Sa kannatad tugevat füüsilist valu. Ehk aitab seda salmi mõista küsimus „Olge ikka rõõmsad – milles?“ See tähendab, mille üle saame oludest olenemata rõõmustada?`

`Mõtted`

---
  
Annetus >> kohalik kogudus [toeta.advent.ee](https://toeta.advent.ee/)  
  
Päikeseloojang 15.35
