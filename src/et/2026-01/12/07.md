---
title: Toetav Mõte
date: 20/03/2026
---

„Iga pereliige peaks mõistma, et tal on kohustus teha oma osa perekonna heaolutunde, korra ja ühtluse suurendamisel. Üks ei peaks teisele vastu töötama. Kõik peaksid ühiselt üksteist julgustades heas töös kaasa lööma; nad harrastagu leebust, kannatlikkust ja püsivust; räägitagu tasasel, rahulikul häälel, segadust vältides ja igaüks tehku oma parim, et ema koormaid kergendada...

Perekonna iga liige peaks aru saama, milline on tema osa, mida ühiselt tegutsedes täita. Kõik lapsedki alates kuuendast eluaastast ja suuremad peaksid aru saama, et neilt nõutakse elukoormate kanda aitamist.“ – Ellen G. White, „Adventkodu“, lk 179, 180.

„Laskem Kristus oma südamesse ja koju, siis käime valguses. Kodu tuleks teha kõigiti selliseks, mida see sõna tähendab. Olgu see väike taevas maa peal, koht, kus kiindumust kasvatatakse selle asemel, et seda püüdlikult alla suruda. Meie õnn sõltub armastuse, kaastunde ja tõelise vastastikuse viisakuse arendamisest... Unustagem iseend, otsigem alati võimalusi ka väikestes asjades, et näidata tänulikkust heategude eest, mida teistelt oleme saanud; otsigem võimalusi teisi rõõmustada ning nende muresid ja koormaid kergendada ja leevendada õrna lahkuse ja väikeste armastustegude abil. Sellised läbimõeldud viisakusavaldused, mida oma perekonnas alustame, ulatuvad väljapoole pereringi ja aitavad suurendada eluõnne. Selliste väikeste asjade põlgamine aga suurendab elukibedust ja muret.“ – Ellen G. White, „Tunnistused kogudusele“, 3. kd, lk 539, 540.

**Küsimused aruteluks:**

`1. Küsimus abielupaaridele – millised põhimõtted on teid teie suhtes aidanud? Millist nõu annaksite vallalistele ja kuidas tuleks neil valmistuda väljakutseteks, mida abielu alati kaasa toob?`

`2. Paljud armastavad ja hoolivad lapsevanemad, kes kasvatasid oma lapsi toredas kristlikus kodus, peavad pahatihti nägema, kuidas nende täiskasvanud lapsed usu hülgavad. Millist nõu ja julgustust neile annaksid? Mida oleks parem üldse mitte öelda?`

`3. Arutlege veel manitsuse üle „käia tarkuses“. Teisalt, mida tähendab käia „rumaluses“, vastandina tarkusele? Mida õppisid sellest, kui käisid kord ühes, kord teises?`

`Mõtted`

---

Annetus >> kohalik kogudus [toeta.advent.ee](https://toeta.advent.ee/)  
  
Päikeseloojang 18.32
