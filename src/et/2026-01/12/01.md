---
title: Üksteisega koos elamine
date: 14/03/2026
---

### Selle nädala õppeaine

Kl 3:18–4:6; Ef 5:22–25, 33; Õp 22:6, 15; 1Pt 2:16; 1Ts 5:17.

> <p>Juhtsalm</p>
> Meelespeetav salm: „Teie kõne olgu alati armu sees, soolaga maitsestatud, et te teaksite, kuidas teil tuleb igaühele kosta“ (Kl 4:6).

Kui inimesed elavad ja töötavad üksteise vahetus läheduses, tõuseb mitmesuguseid probleeme. Seisukohtade erinevused võivad tekitada pinget; võivad tekkida vaidlused. Mida lähedasem on suhe, seda tähtsam on igaühel selles suhtes hakkama saada.

Lähedasimad suhted on muidugi perekonnas. Kodu nimetatakse sellepärast vahel „perefirmaks“. Kodu toimimist on huvitav niimoodi kirjeldada. Ettevõtte juhtimise ja majapidamise juhtimise vahel on kindlasti sarnasusi. Väärtused, eesmärgid ja sihid peaksid üldiselt ühilduma. Igaüks peaks igaühega läbi saama ning tegema oma osa hästi, et elu sujuks. Samad põhimõtted kehtivad koguduses, mis on põhimõtteliselt suur perekond.

Selle nädala kirjakohas esitab Paulus mõningad elulised põhimõtted selle kohta, kuidas kristlik perekond võiks parimal viisil toimida. Kuna kristlikku kodu tuleks valitseda piibellike põhimõtete abil, toimib see paratamatult mõnevõrra teistmoodi kui tüüpiline majapidamine Rooma riigis. Paulus esitab muidki väärtuslikke põhimõtteid, millest on abi mitmesuguste ühiskondlike suhete jaoks nii kodus kui ka väljaspool.

`Mõtted`

_Selle nädala õppetükki õppides valmistud hingamispäevaks, 21. märtsiks._
