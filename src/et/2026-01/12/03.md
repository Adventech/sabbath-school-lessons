---
title: Lapsevanemad ja lapsed
date: 16/03/2026
---

Lastel on perefirmas elutähtis osa. Neil on vaja tunda, et neid armastatakse ja hinnatakse nii pereliikmetena kui ka taevariigi kodanikena. On väga oluline, et iga päev toimuks hommikul ja õhtul lihtne perekonnapalvus. Õrnast east alates hakaku lapsed aitama kodu korrastamisel ja muudes kohustustes. Tähtsaim aga, nad pidagu silmas Pauluse korraldust: „Lapsed, olge oma vanemaile kuulekad kõigis asjus, sest see on Issandale meelepärane!“ (Kl 3:20)

`Loe läbi järgmised kirjakohad. Millised põhimõtted laste kasvatamise kohta neis on?`

`1. Õp 22:6, 15`

`2. Mt 19:14`

`3. 5Ms 6:6, 7`

`4. Õp 1:8, 9`

Eeskirja ja eeskuju kaudu Issanda jaoks õigesti õpetatud lapsed on õnnistuseks perekonnale, kogudusele ja kaugemalgi. Pauluse juhis lapsevanematele, nagu ka juhis abielumeestele ja -naistele, on tasakaalukas ja vastastikune: „Isad, ärge riielge oma lastega, et nad ei muutuks araks!“ (Kl 3:21; „Isad, ärge provotseerige oma lapsi...“ NKJV). Laste vaimulikku kasvamist mõjutab sügavalt see, kuidas lapsevanemad, eriti isa, oma lastega suhtlevad ja neid distsiplineerivad.

Uuringud näitavad, et kui mõlemad lapsevanemad käivad kirikus, jääb suurem protsent lapsi kirikus käima; erinevalt sellest, kui kirikusse läheb ainult üks vanem. Veelgi üllatavam on, et isa (isegi rohkem kui ema) järjekindel kirikus käimine tähendab, et suurem hulk lapsi jääb täiskasvanuna kogudusse. Isa osa laste vaimulikul kujundamisel ei saa seega alahinnata. Kui oluline on, et isad võtaksid oma osa tõsiselt.

`Kuid mitte kõik isad ei ole (pehmelt öeldes) olnud oma laste jaoks eeskujulikud musternäidised. Kuidas aitab Jumala kui meie Isa tundmine tuua tervenemist sinna, kus vaja, eriti siis, kui maapealsed isad on suurt kahju tekitanud?`

`Mõtted`
