---
title: Ühtsus läbi alandlikkuse
date: 17/01/2026
---

### Selle nädala õppeaine
Fl 2:1–11; Jr 17:9; Fl 4:8; 1Kr 8:2; Rm 8:3; Hb 2:14–18.

> <p>Juhtsalm</p>
> Meelespeetav salm: „... siis tehke mu rõõm täielikuks sellega, et te mõtlete ühtmoodi, et teil on sama armastus, et olete üksmeelsed ja ühtviisi mõtlejad“ (Fl 2:2).

Ühtsus on tugevus. Aga teada, mis on õige, ei ole sama, mis õigesti teha. Meil kõigil läheb ühtsus aeg-ajalt luhta, vaatamata parimatele jõupingutustele – kuigi seda ei saa veel võrrelda ühtsuse tahtliku õõnestamisega. Pole siis ime, et Paulus, kes jätkab filiplastele kirjutamist, tahab, et nad oleksid „üksmeelsed ja ühtviisi mõtlejad“.

Paulus põhjendab ühtsuse vajadust õpetusega ja Jeesuse eeskujuga. Näeme, et see teema läbib kogu Uut Testamenti ja eriti epistleid. Universumis esineva lõhenemise tekkepõhjuseks on ühe taevase ingli uhkus ja võimujanu; selline meeleolu levis kiiresti isegi täiuslikus keskkonnas (vaata Js 14:12–14). Siis kinnitas see kanda Eedenis sarnase rahulolematusena reeglite suhtes, mida Jumal oli kehtestanud, ning soovina tõusta kõrgemale sellest, mida Jumal oli kavandanud (1Ms 3:1–6).

Sel nädalal vaatleme koguduse ühtsuse piibellikku aluspõhja ning pöörame eriliselt tähelepanu Jeesuse hämmastavale alandumisele, õppetundidele, mida saame Teda vaadeldes, ja samuti sellele, kuidas kasvada rohkem Tema sarnaseks.

`Mõtted`

_Selle nädala õppetükki õppides valmistud hingamispäevaks, 24. jaanuariks._
