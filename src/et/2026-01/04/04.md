---
title: Aruimplantaat või arukirurgia?
date: 20/01/2026
---

Kõikjal maailmas töötab järjest rohkem ettevõtteid tehnoloogiate kallal, mis ühendavad arvutite töötlemisvõimsuse ja inimaju. Ütleme nii, et teadlased loodavad aru arvutitega ühendades mõjutada arvutite abil meie mõtteid. Kuigi implantaatide kasutamine inimese ajus näib tõotavat positiivseid tulemusi, mille hulka kuulub abi epilepsiaga, depressiooniga ja Parkinsoni tõvega toime tulemisel, pole raske ette kujutada ka kurjakuulutavaid kasutusviise. Mõttekontroll on käeulatuses.

Teatud mõttes on see juba saabunud. Meie aru on nagu arvuti, ainult palju parem. Pidev infovoog, millega iga päev kokku puutume, „programmeerib“ meie aru, mõtlemise tingimusi, ja suunab meie tegevust. Kui sukeldume meediasse, jätab inimeste ilmalik mõtteviis meie meeltesse oma jälje ning hakkame mõtlema samamoodi. Justkui oleks teiste inimeste aru siirdatud või sulatatud meie omasse.

Meil tuleb olla Jeesuse sarnaselt „Vaimu mõtteviisis“ (Rm 8:6). Paulus kirjutab: „Mitte ükski peale Jumala Vaimu ei tea Jumala mõtteid,“ ning seab selle vastandiks „maailma vaimu“ (1Kr 2:11, 12). Kes on meie õpetaja? Ja mida me õpime?

`Loe Fl 2:5. Mida tähendab sinu meelest see, kui meil on „samasugune meel, mis oli ka Kristusel Jeesusel“ (1968. a tõlge)?`

Lõppude lõpuks saame muuta oma meelt, aga ei saa muuta oma südant; seda saab ainult Jumal. Püha Vaim peab meile tegema südameoperatsiooni, käsitsedes „vaimumõõka“ (Ef 6:17), Jumala „elavat ja tõhusat“ sõna, mis „tungib läbi, kuni ta eraldab hinge ja vaimu, liigesed ja üdi, ning on südame meelsuse ja kaalutluste hindaja“ (Hb 4:12). Üksnes Püha Vaimu abil tunneme päriselt iseennast, sest loomu poolest meie süda petab meid (Jr 17:9). Heebreakeelne sõna, mis tähistab „petlikkust“ (ˋ_aqov_), räägib konarlikust pinnasest, mis paneb meid komistama; ülekantud tähenduses kirjeldab see mõtteid, mis on loogelised, väänatud ja kõverad. Me peame saama ümber kujundatud „meele uuendamise teel“, et võiksime „osutada, mis on hea ja meelepärane ja täiuslik Jumala tahtmine“ (Rm 12:2, NKJV).

`Miks on väga tähtis toimida nii, nagu Paulus meid kohustab: „Viimaks veel, vennad, mis iganes on tõene, mis auväärne, mis õige, mis puhas, mis armastusväärne, mis ülendav, ja kui miski on vooruslik ja kui miski on kiidetav, seda arvestage!“ (Fl 4:8)?`

`Mõtted`
