---
title: Toetav Mõte
date: 23/01/2026
---

„Kogu vanemlik armastus, mis on põlvkonnast põlvkonda edasi kandunud inimsüdame kanalite kaudu, kõik õrnuseallikad, mis on inimeste hinges avanenud, on ääretusse ookeani voolav tilluke nire võrreldes Jumala lõpmatu, väsimatu armastusega. Keel ei suuda seda väljendada; sulg ei suuda seda kirjeldada. Sa saad igal oma elupäeval selle üle mõtiskleda; sa saad hoolikalt uurida kogu Pühakirja selleks, et seda mõista; sa saad kokku võtta kogu jõu ja suutlikkuse, mille Jumal on sulle andnud, siis, kui püüad hoomata taevase Isa armastust ja kaasaelamist, ning ometi on seda veel lõpmatult. Saad seda armastust uurida ajastuid, ometi ei suuda sa täielikult hoomata Jumala armastuse pikkust ja laiust, sügavust ja kõrgust anda oma Poeg surma maailma eest. Igavikki ei saa seda täielikult ammendada. Ometi, kui uurime Piiblit ja mõtiskleme Kristuse elu ja lunastusplaani üle, avanevad meie arusaamisele need tohutud teemad üha enam.“ – Ellen G. White, „Tunnistused kogudusele“, 5. kd, lk 740.

„Kui saame väljaõppe, nagu sai Mooses Kristuse koolis, siis mida me õpime? Kas enda puhevile ajamist? Kas kõrget arvamust endast? Ei, sugugi mitte. Mida rohkem me selles koolis õpime, seda rohkem edeneme meele tasaduses ja alandlikkuses. Meil pole tunnet, et oleme omandanud kõik, mida on väärt teada. Kasutagem parimal viisil Jumalast meile antud talente, et siis, kui meid muudetakse surelikest surematuiks, ei jätaks me maha seda, mida oleme saavutanud, vaid saaksime selle võtta endaga kaasa teisele poole. Lakkamatutel igavikuaegadel on Kristus ja Tema lunastustöö meie uurimisaine.“ – Ellen G. White, „Käsikiri 36“, 1885.

**Küsimused aruteluks:**

`1. Mil viisil oled isiklikult kogenud Jumala armastuse olemasolu? Rääkige klassis eri viisidest, kuidas olete hakanud taipama ja kogema Tema armastust.`

`2. Mida õieti tähendab see, et Jeesus sai „inimese sarnaseks“ (Fl 2:7)? Võrdle Rm 8:3-ga. Arutlege vastastikku nende kirjakohtade üle.`

`3. Milliste väljakutsetega ühtsusele seisab kogudus silmitsi sinu kodukohas? Ükskõik, milles on küsimus, miks on vastava olukorraga hakkama saamise meetmeks algusest peale tahtlikkus olla alandlik, mitte teha midagi „kiusu ega auahnuse pärast“ (Fl 2:3)?`

`Mõtted`

---

Annetus >> kohalik kogudus [toeta.advent.ee](https://toeta.advent.ee/)  
  
Päikeseloojang 16.16
