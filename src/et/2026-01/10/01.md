---
title: Täielik Kristuses
date: 28/02/2026
---

### Selle nädala õppeaine
Kl 2. ptk; Hb 7:11; Js 61:3; 1Kr 3:6; 5Ms 31:24–26; Rm 2:28, 29; Rm 7:7.

> <p>Juhtsalm</p>
> Meelespeetav salm: „Ärgu siis keegi mõistku teie üle kohut sööma või jooma ega mingi püha või noorkuu või hingamispäevade pärast, mis on tulevaste asjade vari, aga Kristuse ihu on tõelisus“ (Kl 2:16, 17).

Kas sinult on kunagi küsitud, miks sa pead hingamispäeva? Võib-olla on selle nädala meelespeetavat salmigi kasutatud „tõendina“ hingamispäeva vastu. Ometi ei kirjutatud seda teksti neljanda käsu ümberlükkamiseks, vaid vastuseks eksitustele, mida õpetasid koguduses mõningad valeõpetajad. Millised need eksitused olid?

Esiteks nimetatakse selliseid valeõpetusi „tarkuseõpetuseks“, „inimeste pärimuseks“, mis vastavad „maailma algainetele, ja mitte Kristusele“ (Kl 2:8).

See hõlmas ka ümberlõikamist ja juudi pühade pidamist (Kl 2:11, 16) käsikäes juudi puhtuserituaalide ja toiduga seotud ettekirjutustega (Kl 2:16, 21). See hõlmas inglite kummardamist või katset jäljendada kummardamises ingleid (Kl 2:18).

Ja lõpuks põhines see „inimeste käskimisel ja õpetustel“ ning võis olla seotud askeetlike tavadega (Kl 2:22, 23).

Sellised valeõpetajad olid silmanähtavalt religioossed ja siirad, aga nad said ka evangeeliumist valesti aru. Sellel nädalal näeme, miks. Ja näeme, miks pole juhtsalmil mingit pistmist meie peetava seitsmenda päeva hingamispäevaga.

`Mõtted`

_Selle nädala õppetükki õppides valmistud hingamispäevaks, 7. märtsiks._
