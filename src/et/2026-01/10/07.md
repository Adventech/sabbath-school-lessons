---
title: Toetav Mõte
date: 06/03/2026
---

„Nii nagu inimesed apostlite päevil püüdsid traditsioonide ja filosoofiaga hävitada usku Pühakirjasse, nii püüab õiguse vaenlane ka tänapäeval kõrgema kriitika, evolutsiooni, spiritismi, teosoofia ja panteismi meeldiva esitamisega juhtida hingi keelatud radadele. Paljude jaoks on Piibel nagu lamp ilma õlita, kuna nad pöörduvad oma mõtetes spekulatiivsete uskumuste poole, mis toovad vaid vääritimõistmist ja segadust. Nõndanimetatud kõrgem kriitika hävitab oma oletuste, piiblitekstide üksteisest lahutamise ja rekonstrueerimisega usu Piiblisse kui jumalikku ilmutusse. See röövib Jumala Sõnalt väe juhtida, kontrollida, ühendada ja hingestada inimelu. Spiritismi kaudu õpetatakse suurtele hulkadele, et inimese enda soov on kõrgeim seadus, vabadus seisneb kombelõtvuses ning inimene kannab vastutust ainult iseenda ees.

Kristuse järelkäijal tuleb puutuda kokku „meelitavate kõnedega“, mille suhtes hoiatas apostel Kolossa usklikke. Talle esitatakse spiritistlikke tõlgendusi Pühakirja kohta, kuid ta ei tohi neid vastu võtta. Ta peab oma häälega selgelt kinnitama Pühakirja igavesi tõdesid. Hoides oma silmad Kristusel, peab ta liikuma kindlalt edasi märgitud teel, heites kõrvale kõik vaated, mis ei ole kooskõlas Kristuse õpetusega. Tema mõtiskluste ja uurimise aineks peab olema Jumala tõde. Ta peab pidama Piiblit Jumala hääleks, mis kõneleb otseselt temale. Nii leiab ta jumaliku tarkuse.“ – Ellen G. White, „Apostlite teod“, orig lk 474, 475.

**Küsimused aruteluks:**

`1. Mida tähendab, et Kristuses „elab kogu jumalik täius ihulikult“ ning et Tema „on iga valitsuse ja meelevalla pea“ (Kl 2:9, 10)? Vaata ka Jh 1:1; Hb 1:3 ja 1Pt 3:22.`

`2. Oleme tõenäoliselt kõik kuulnud, kuidas Kl 2:14–16 on kasutatud vastuväitena seitsmenda päeva hingamispäevale. Millised teised probleemid, lisaks selle nädala õppetükis kirjeldatutele, tõusevad esile siis, kui kasutada neid kirjakohti väitmaks, et meil ei ole enam vaja neljandat käsku pidada?`

`3. Mida hakkad peale inimestega, kes nõuavad tungivalt, et meil _tuleb_ pidada ka tseremoniaalseadusi? Kuigi nende pidamisest võib ehk saada mingisugust vaimulikku või usulist õnnistust, siis millised probleemid tulenevad nende pidamise tungivast nõudmisest?`

`4. Ellen G. White kirjutas äsjases tsitaadis, et meil tuleb pidada Piiblit „Jumala hääleks, mis kõneleb otseselt“ meile. Miks tuleb meil siis end hoolega valvata igaühe ja kõige eest, mis nõrgestab meie usku _kogu_ Pühakirja autoriteetsusesse ja inspireeritusse, isegi nende osade puhul, mis võivad meid kohati panna end ebamugavalt tundma?`

`Mõtted`

---

Annetus >> [toeta.advent.ee](https://toeta.advent.ee/)  
  
Päikeseloojang 17.59
