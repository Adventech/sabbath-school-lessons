---
title: Paista otsekui tähed pimeduses
date: 24/01/2026
---

### Selle nädala õppeaine

Fl 2:12–30; Rm 3:23, 24; Rm 5:8; 2Tm 4:6; 1Kr 4:17; 2Tm 4:21, 13; Lk 7:2.

> <p>Juhtsalm</p>
> Meelespeetav salm: „Tehke kõik nurisemata ja vaidlemata, et te oleksite laitmatud ja puhtad, veatud Jumala lapsed keset põikpäist ja rikutud sugupõlve, kelle seas te paistate nagu tähed maailmas“ (Fl 2:14, 15).

Jumal käskis heebrealastel sõnakuulelikud olla sellepärast, et sõnakuulmine „on teie tarkus ja teie mõistus rahvaste silmis, kes ütlevad kõiki neid seadusi kuuldes: „See suur rahvas on tõesti tark ja mõistlik rahvas!“ (5Ms 4:6).

Mitu sajandit hiljem ütles Jeesus: „Mina olen maailma valgus. Kes järgneb mulle, ei käi pimeduses, vaid tal on elu valgus“(Jh 8:12). Samuti ütles ta: „Teie olete maailma valgus. Ei saa jääda märkamatuks linn, mis on mäe otsas“ (Mt 5:14). Kuidas saame meie olla selline valgus? Ainult lähedases ühenduses Jeesusega, „tõelise valgusega, mis valgustab igat inimest“ (Jh 1:9). Nagu ütleb Kiri filiplastele, on Jumal „tõstnud ta kõrgemaks kõrgest ja annetanud talle selle nime, mis on üle iga nime, et Jeesuse nimes nõtkuks iga põlv... ja et iga keel tunnistaks: Jeesus Kristus on Issand“ (Fl 2:9–11).

Taevane valgus ja vägi on saadaval meile kõigile, kes oleme oma elu allutanud Jeesusele. Kuid liiga sageli me kas ootame, et Jumal teeks kõik ise ära, või jäävad oma ideed ja plaanid meile ette. Just seepärast on Pauluse sõnad tänasel päeval nii aktuaalsed.

`Mõtted`

_Selle nädala õppetükki õppides valmistud hingamispäevaks, 31. jaanuariks._
