---
title: Toetav Mõte
date: 30/01/2026
---

„Kristusele kõige lähemal saab olla inimene, kes on siin maal kõige enam endasse imenud Tema ennastohverdavat armastust, armastust, mis ei „kelgi ega hoople, ... ei käitu näotult, ... ei otsi omakasu, ...ei ärritu, ... ei jäta meelde paha“ (1Kr 13:4, 5); armastust, mis sunnib jüngrit pühendama kogu elu, töö ja omanduse inimkonna päästmiseks. Selline meelsus avaldus Pauluse elus. Ta ütles: „Jah, mulle on elamine Kristus.“ Pauluse elust nägid inimesed Kristust. Ta lisas: „... ja suremine kasu!“ – võit Kristuses. Ka surm kogub inimlapsed Kristusele. „Kristus saab täiesti avalikult ülistatud minu ihus, olgu elu või surma läbi“ (Fl 1:21, 20).“ – Ellen G. White, „Ajastute igatsus“, orig lk 549.

„Aeg, mil iga inimene proovile pannakse, ei ole kaugel. Meilt nõutakse tungivalt metsalise märgi vastuvõtmist. Need, kes on sammhaaval andnud järele maailmalikele nõudmistele ja läinud vastavusse maailmalike tavadega, leiavad, et pole kuigi raske järele anda võimulolijaile selle asemel, et end välja panna pilkamisele, solvangutele, ähvardavale vangistamisele ja surmale...

Kui paljud valevennad eristuvad tõelistest, siis tulevad esile seni varjule jäänud ja rivistuvad hoosianna-hüüetega Kristuse lipu alla. Need, kes on olnud pelglikud ja endas kahtlejad, kuulutavad ennast avalikult Kristuse ja Tema tõe poolt olijaiks. Kõige nõrgem ja kõhklevam koguduses saab olema nagu Taavet – valmis tegutsema ja julgema. Mida tumedam on Jumala rahva jaoks öö, seda säravamad on tähed. Saatan kiusab ustavaid valusalt, aga Jeesuse nimes saavad neist rohkem kui võitjad.“ – Ellen G. White, „Tunnistused kogudusele“, 5. kd, lk 81, 82.

**Küsimused aruteluks:**

`1. Mõtle äsjase tsitaadi hoiatustele nende kohta, kes „sammhaaval [on] andnud järele maailmalikele nõudmistele ja läinud vastavusse maailmalike tavadega“. Mis võiks siia hulka kuuluda? Arutlege, kuidas saab see kehtida mitte ainult üksikisikute, vaid koguduse kohta tervikuna.`

`2. Jumal ütleb: „Sest kes austab mind, seda austan mina“ (1Sm 2:30). Mil viisil me Jumalat austame? Kas see on sama, mis „ülistada teda“ (Ilm 14:7)? Miks on või miks pole?`

`3. Kuidas mõista mõttekäiku _valmistage endile päästet_, langemata seejuures käsumeelsuse lõksu?`

`Mõtted`

---

Annetus >> kohalik kogudus [toeta.advent.ee](https://toeta.advent.ee/)  
  
Päikeseloojang 16.33
