---
title: Kosmiline konflikt
date: 22/02/2025
---

### Selle nädala õppeaine

Mt 13:24–27; 1Ms 1:31; Hs 28:12–19; Js 14:12–15; Mt 4:1–11; Jh 8:44, 45.

> <p>Juhtsalm</p>
> „Ja ma tõstan vihavaenu sinu ja naise vahele, sinu seemne ja tema seemne vahele, kes purustab su pea, aga kelle kanda sa salvad“ (1Ms 3:15).

Piibellikus teoloogias on keskne koht suurel võitlusel Kristuse ja Saatana vahel. Kuigi arusaam kosmilisest konfliktist Jumala ning taevalike olevuste vahel, kes on langenud ja Jumala vastu mässulised, torkab Pühakirjas korduvalt silma (Mt 13:24–30, 37–39; Ilm 12:7–10) ja on levinud suures osas kristlikus traditsioonis, on paljud kristlased kogu selle mõtte tagasi lükanud või tähelepanuta jätnud.

Kuid Piibli vaatenurgast on kosmilise konflikti teema, mispuhul on Jumala riigi vastasteks kurat ja tema inglid, midagi sellist, mida me ei saa tähelepanuta jätta. Vastasel juhul kaoks suur osa piiblilugude mõttest. Ainuüksi evangeeliumid kubisevad viidetest kuradile ja kurjadele vaimudele, kes Jumalale vastu panevad.

Sellel nädalal hakkame uurima, kuidas vastata kahele järgnevale küsimusele mõningate ülitähtsate piiblitekstide põhjal.

(1) Kus räägib Pühakiri sellest, et Jumala ja Saatana vahel on kosmiline konflikt?

(2) Millise iseloomuga on kosmiline konflikt Pühakirja põhjal?

_Selle nädala õppetükki õppides valmistud hingamispäevaks, 1. märtsiks._