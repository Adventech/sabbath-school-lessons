---
title: Jumal armastab õiglust
date: 01/02/2025
---

### Selle nädala õppeaine

Ps 33:5; Ps 85:11; 5Ms 32:4; Jk 1:17; Tt 1:2; 2Ms 32;14; Mt 5:43–48.

> <p>Juhtsalm</p>
> „Vaid kes kiitleb, kiidelgu sellest, et ta on arukas ja tunneb mind, et mina olen Issand, kes teeb head, õigust ja õiglust maal. Sest seesugused asjad on mu meele järgi, ütleb Issand“ (Jr 9:23).

Vähe sellest, et muistse Lähis-Ida rahvaste „jumalad“ olid tujukad, ebamoraalsed ja ettearvamatud, käskisid nad teha kohutavaid julmusi, näiteks tuua ohvriks lapsi. Ja isegi siis ei saanud paganlikud rahvasummad nende poolehoiule loota ega julgenud oma hõimujumalusi pahandada.

5Ms 32:17 sõnade kohaselt olid selliste „jumalate“ taga deemonid, kurjad vaimud (vaata ka 1Kr 10:20, 21). Ja nende kummardamise vormid lõid soodsa pinnase inimeste ärakasutamiseks, mis jättis nad suurde vaimulikku ja kõlbelisse pimedusse.

Piibli Jumal erines sellistest deemonlikest jõududest täielikult. Jahve on ideaalselt hea ja Tema iseloom muutumatu. Üksnes Jumala kindla headuse tõttu saab meil üldse olla lootus nüüd ja igavesti.

Muistse maailma väärjumalatest ja samuti tänapäeva „jumalatest“ teravalt eristuv Jahve on kurjuse, kannatuste, ülekohtu ja rõhumise pärast sügavalt mures. Ta mõistab selle pidevalt ja üheselt hukka ning, veel tähtsam, hävitab ühel päeval kõik selle.

_Selle nädala õppetükki õppides valmistud hingamispäevaks, 8. veebruariks._
