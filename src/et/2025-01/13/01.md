---
title: Armastus on Seaduse täitmine
date: 22/03/2025
---

### Selle nädala õppeaine

2Ms 20:1–17; Rm 6:1–3; Rm 7:7–12; Jr 31:31–34; Mt 23:23, 24; Jk 2:1–9.

> <p>Juhtsalm</p>
> „Ärgu olgu teil ühtki muud võlga kellegi vastu kui ainult võlg üksteist armastada; sest kes armastab teist, on Seaduse täitnud“ (Rm 13:8).

Ühe probleemse koguduseliikme juhtumit käsitledes ütles keegi koguduse nõukogust pastorile: „Me ei saa otsuseid langetada kaastunde alusel.“ _Me ei saa?_ Pastor imestas, milline pidi küll olema selle inimese arusaam Jumalast ja Tema seadusest. Kaastunne peab kindlasti olema selle keskmes, kuidas kohtleme inimesi, eriti eksinud inimesi. Kaastunne on armastuse lahutamatu osa ja nagu Rm 13:8 meile ütleb, „kes armastab ligimest, on Seaduse täitnud“.

Kui armastus on tõepoolest seaduse täitmine, siis vaadakem ette, et me ei mõtleks seadusest kui millestki, mis on armastusest lahus. Samuti ei tohiks armastusest mõelda kui millestki, mis on seadusest lahti ühendatud. Pühakirjas käivad armastus ja seadus käsikäes. Jumalik Seaduseandja on armastus ja järelikult on Jumala seadus armastuse seadus. See on, Ellen G. White’i sõnu kasutades, Jumala iseloomu ärakiri. (Vaata „Kristuse tähendamissõnad“, orig lk 305.)

Jumala seadus ei ole abstraktsete põhimõtete kogum, vaid meie õitsenguks mõeldud korraldused ja juhised. Jumala käsk oma terviklikkuses väljendab armastust niimoodi, nagu Jumalgi seda väljendab.

_Selle nädala õppetükki õppides valmistud hingamispäevaks, 29. märtsiks._
