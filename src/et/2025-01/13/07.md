---
title: Toetav Mõte
date: 28/03/2025
---

Loe Ellen G. White’i raamatust „Ajastute igatsus“ peatükki „Ühele nende mu vähemate vendade seast“, orig lk 637–641.

„Ülemkarjane teenib neid, kes teenivad teisi. Nad saavad osa elavast veest ja leiavad rahulduse. Siis ei igatse nad erutavaid lõbustusi ega vaheldusrikkust elus. Kogu nende huvi keskendub sellele, kuidas päästa hingi, kes on hukkumas. Kaasinimestega suhtlemine on kasuks ka neile endile. Lunastaja armastus seob südamed üksmeeles kokku.

Kui me mõistame, et oleme Jumala kaastöölised, siis ei kõnele me Tema tõotustest ükskõikselt; need põlevad meie südames ja sütitavad sõnu meie huulil. Jumal andis Moosesele, keda Tema kutsus teenima harimatut, kasvatamatut ja mässumeelset rahvast, tõotuse: „Minu pale läheb ühes ja ma annan sulle rahu.“ Ta ütles: „Mina olen sinuga“ (2Ms 33:14; 3:12). See tõotus kehtib kõigi suhtes, kes töötavad Kristuse esindajatena Tema rõhutud ja kannatavate laste heaks.“ – Ellen G. White, „Ajastute igatsus“, orig lk 641.

**Küsimused aruteluks:**

`1. Loe 1Kr 13:4–8. Kuidas heidab 1Kr 13. ptk valgust sellele, missugused inimesed me peaksime olema?`

`2. Mis eristab Mt 25:31–46 lambaid sikkudest? Kuidas mõista seda, mida Jeesus siin ütleb, õpetamata samas päästmist tegude kaudu?`

`3. Mida tähendavad sinu jaoks sõnad „Kui me armastame maailma nii, nagu Kristus armastas maailma, siis teostame oma ülesande. Oleme kõlblikud taeva jaoks, sest meil on taevas südames“ (Vaata neljapäevast osa.)? Mida räägib see Jumala ja taeva olemuse kohta? Kuidas elada siin rohkem taeva kodanikuna ning levitada Jumala armastust viisil, mis toob valgust ja õiglust rõhututele?`

`4. Milliseid praktilisi samme saad oma kohalikus koguduses astuda selleks, et kajastada Jumala hoolt armastuse ja õigluse järele sinu kohalikus kogukonnas? Mida teed sa oma kogukonnas hästi? Mida tuleb sul parandada ja millele rohkem tähelepanu pöörata? Milliseid sisulisi samme saad astuda üksi või koos teistega, et tegutseda selle kohaselt, mida sa oled Jumala armastusest ja õiglusest õppinud?`

---

  
Annetus >> kohalik kogudus  
  
Päikeseloojang 18.51
