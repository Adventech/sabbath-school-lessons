---
title: Toetav Mõte
date: 21/02/2025
---

Loe Ellen G. White’i raamatust „Ajastute igatsus“ peatükki „Jumal meiega“, orig lk 19–26.

„Lunastusplaan ei olnud tagantjärele tekkinud mõte, pärast Aadama langemist kavandatud ettevõtmine. See oli „saladuse ilmutus, mis on olnud igavesest ajast varjul“ (Rm 16:25). Jumal ja Kristus teadsid algusest peale, et Saatan murrab truudust ning inimene langeb ärataganeja petlikku võrku. Jumal ei määranud ette, et patt peaks eksisteerima, kuid Ta nägi ette selle olemasolu ning valmistus selleks kohutavaks võimaluseks. Ta armastas seda maailma nii väga, et Ta tõotas anda oma ainsa Poja, et ükski, „kes usub Temasse, ei saaks hukka, vaid et temal oleks igavene elu“ (Jh 3:16).“ – Ellen G. White, „Ajastute igatsus“, orig lk 22.

**Küsimused aruteluks:**

`1. Kui Jumal ei saa alati seda, mida tahab, siis mismoodi mõjutab see tõsiasi su mõtteviisi selles maailmas toimuva suhtes? Mil viisil sa elad, kui mõistad, et Jumalal on täitumata soove?`

`2. Kui minna tagasi neljapäevase osa võrdluse juurde koogiküpsetamisega, saame aru, miks „Jumal ja Kristus [kes] teadsid algusest peale, et Saatan murrab truudust“ läksid edasi ja lõid meid siiski. Üks koostisosa pidi olema armastus, ja armastus tähendas vabadust. Selle asemel, et jätta meid ilma võimest armastada, lõi Jumal meid suutlikuks armastama, teades samas, et viimaks viib see Jeesuse ristile. Mida peaks tõsiasi, et Kristus nõustus pigem ristil kannatama kui keelama meile armastuseks vajalikku vabadust, kõnelema sellest, kui püha ja põhjapanev on armastus Jumala valitsemises?`

`3. Kurvastame pahatihti siin maailmas oleva kurjuse ja kannatuste üle, aga kui sageli võtad aega mõelda, et Jumal ise kurvastab ja nutab kannatuste ja kurjuse pärast? Kuidas muudab see su arusaama kurjusest ja kannatustest, kui sa annad endale aru, et Jumal kannatab kurjuse pärast?`

`4. Kuidas aitab tõde, et siin maailmas juhtub palju sellist, mis ei ole Jumala tahtmine, sul hakkama saada sinu enda kannatustega, eriti kui need on mõttetud ega vii millegi heani?`

---

  
Annetus >> kohalik kogudus [toeta.advent.ee](https://toeta.advent.ee/)  
  
Päikeseloojang 17.28