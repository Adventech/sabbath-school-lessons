---
title: Vaba tahe, armastus ja jumalik ettenägelikkus
date: 15/02/2025
---

### Selle nädala õppeaine

Lk 13:34; Jr 32:17–20; Hb 1:3; 5Ms 6:4, 5; Ef 1:9–11; Jh 16:33.

> <p>Juhtsalm</p>
> „Seda ma olen teile rääkinud, et teil oleks rahu minus. Maailmas ahistatakse teid, aga olge julged: mina olen maailma ära võitnud“ (Jh 16:33).

Ettenägelikkus on mõiste, mida kasutatakse Jumala tegevuse kirjeldamiseks maailmas. See, kuidas me Jumala ettenägelikkust mõtestame, mängib tohutult olulist osa selles, kuidas me suhtume Jumalasse ja kaasinimestesse ning kuidas mõtleme kurjuseprobleemist.

Kristlastel on jumaliku ettenägelikkuse kohta mitmesuguseid arusaamu. Mõni usub, et Jumal tarvitab oma võimu viisil, mis paneb kõik sündmused juhtuma just nii, nagu need juhtuvad. Ta lausa valib, kes saavad päästetud ja kes hukkuvad! Selle vaate puhul ei ole inimesel vabadust valida midagi muud kui seda, mida Jumal ette kirjutab. Õigupoolest väidavad inimesed, kes niimoodi usuvad, et Jumal määrab ära isegi inimese soovid.

Erinevalt sellest tõendab Piibel jõuliselt, et Jumal ei kirjuta ette kõike, mis juhtub. Ta annab hoopis inimestele tahtevabaduse, lausa nii suure, et nad (ja inglid) võivad valida toimida Tema tahtele risti vastupidi. Pattulangemine, patu ja kurjuse ajalugu räägib dramaatiliselt ja traagiliselt tahtevabaduse kuritarvitamise tagajärgedest. Lunastusplaan rajati selleks, et parandada tahtevabaduse väärkasutamisest põhjustatud kurbloolust.

_Selle nädala õppetükki õppides valmistud hingamispäevaks, 22. veebruariks._