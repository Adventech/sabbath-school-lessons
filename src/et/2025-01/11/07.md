---
title: Toetav Mõte
date: 14/03/2025
---

Loe Ellen G. White’i raamatust „Tunnistused kogudusele“, 9. kd, peatükki „Innukate jõupingutuste tasu“, orig lk 285–288.

„Kõik, mis on meid Jumala ettenägelikkuse juures segadusse viinud, saab tulevases maailmas selgeks. Raskesti mõistetav leiab selgituse. Armu saladused rulluvad meie ees lahti. Seal, kus meie piiratud meeled nägid ainult segadust ja purunenud lubadusi, näeme kõige täiuslikumat ja kaunimat kooskõla. Teame siis, et lõputu armastus andis kogemusi, mis tundusid kõige kurnavamatena. Kui taipame Tema õrna hoolt, kes toob kõigest meile esile midagi head, rõõmustame sõnulseletamatus õnnes ja oleme täidetud auga.“ – Ellen G. White, „Tunnistused kogudusele“, 9. kd, lk 286.

**Küsimused aruteluks:**

`1. Oled sa kunagi olnud segaduses, kui püüdsid aru saada Jumala ettenägelikkusest? Kuidas julgustab sind teadmine, et lõpuks saab kõik selline selgeks?`

`2. Mõtiskle selle üle, millest Kristus loobus, et saada inimeseks ja surra selle maailma eest. Edasi mõtle, mida räägib see meile Jumala armastusest ja sellest, kas Jumalat saab usaldada. Mida rohkemat saanuks Ta teha?`

`3. Mis on Jumala „nime“ juures nii tähtis? Milline tähendus on sellel meile, kes nimetame end kristlasteks? Mismoodi tekitavad kristlased mõnikord Kristuse nimele halva maine ja mida saame oma kohalikes kogukondades teha, et näidata inimestele, milline näeb päriselt välja Kristuse järel käimine?`

`4. Lõpuks on praegu isegi meie parimad „vastused“ kurjuseprobleemi kohta puudulikud. Mida saame praktiliselt teha, et olla kannatajatele toeks ning leevendada kannatusi maailmas ajal, mil ootame kurjuseprobleemile lõplikku, eshatoloogilist lahendust, mille saab tuua ainult Jumal?`

`5. Peatu veel Js 53:4 juures, tõsiasjal, et Kristus kandis meie „valud“ ja „vaevad“. Mis kõik ristil toimus, mis aitab meil mõista lunastusplaani ja hinda, mille Jumal pidi maksma meie päästmise eest?`

---

  
Annetus >> kohalik kogudus [toeta.advent.ee](https://toeta.advent.ee/)  
  
Päikeseloojang 18.19