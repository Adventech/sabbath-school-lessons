---
title: Toetav Mõte
date: 03/01/2025
---

Loe Ellen G. White’i raamatust „Kristuse tähendamissõnad“ peatükki „Peigmehele vastu“, orig lk 405–421.

„Maailm on mähkunud Jumala vääritimõistmise pimedusse. Inimesed kaotavad Tema iseloomu tundmise. Teda on valesti mõistetud ja vääriti tõlgendatud. Praegu tuleb kuulutada Jumala sõnumit, mis on valgustava mõju ja päästva väega. Jumala iseloom tuleb teha teatavaks. Maailma pimedusse peab paistma Tema au valgus, Tema headuse, halastuse ja tõe valgus.

Seda tööd kujutab prohvet Jesaja sõnadega: „Tõsta valjult häält, Jeruusalemma sõnumiviija, tõsta, ära karda! Ütle Juuda linnadele: „Vaata, teie Jumal!“ Vaata, Issand Jumal tuleb jõuliselt ja tema käsivars valitseb. Vaata, temaga koos on te palk ja tema ees on teie töötasu“ (Js 40:9, 10).

Need, kes ootavad Peigmehe tulekut, peavad inimestele ütlema: „Vaata, teie Jumal!“ Halastusrikka valguse viimased kiired, viimane armukuulutus, mis maailmale antakse, on Tema armastusrikka iseloomu ilmutus. Jumala lapsed peavad ilmutama Tema au. Nad peavad oma elu ja iseloomuga näitama, mida Jumala arm on nende heaks teinud.

Õiguse Päikese valgus peab paistma heades tegudes – tõe sõnades ja pühaduse tegudes.“ – Ellen G. White, „Kristuse tähendamissõnad“, orig lk 415, 416.

**Küsimused aruteluks:**

`1. Mõttest, et Jumalat ei ole, saab halvem olla vaid mõte, et Jumal vihkab meid. Kuivõrd teistsuguses maailmas me elaksime juhul, kui selline mõte oleks tõsi?`

`2. Miks on sinu meelest meie praeguses maailmas nii palju väärarusaamu Jumala iseloomu kohta? Mõtle ja arutle, mil viisil saaksid aidata inimestel näha selgemini Jumala armastavat iseloomu?`

`3. Millist sõnumit Jumala iseloomu kohta tuleb tänapäeval kuulutada? Kuidas selgitaksid seda sõnumit kellelegi, kes ei ole veel tuttav Jumala armastuse tõelisusega? Millisele tõendusmaterjalile osutaksid, näitamaks, et Tema armastus on tegelik ja Tema iseloom imeline?`

`4. Jumala armastusest rääkida on üks asi. Hoopis midagi muud on seda armastust oma elus avaldada ja peegeldada. Millised „pühaduseteod“ avaldaksid Jumala armastust meie ümber olijaile?`

---

  
Annetus >> kohalik kogudus [toeta.advent.ee](https://toeta.advent.ee/)  
  
Päikeseloojang 15.36
