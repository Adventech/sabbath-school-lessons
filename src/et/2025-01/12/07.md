---
title: Toetav Mõte
date: 21/03/2025
---

Loe Ellen G. White’i raamatust „Ajastute igatsus“ peatükki „Hingamispäev“, orig lk 281–289.

„Salakuulajad ei tahtnud Kristusele vastata rahvahulga kuuldes. Nad teadsid, et Ta oli öelnud tõtt. Nad mõistsid, et nende traditsioonide põhjal oleks inimene pigem kannatama jäetud. Samas olid nad valmis hoolitsema looma eest, et vältida majanduslikku kahju. Siin peitub igasuguse väärreligiooni olemus. Sellised usundid õhutavad inimeses soovi tõsta end üle Jumala, kuid lõpptulemusena alandavad ta loomast madalamaks. Iga usund, mis võitleb Jumala ülimaks olemise vastu, hävitab au, mis anti inimesele loomisel ja mida tuli taastama Kristus. Iga valeusundi õpetus teeb inimese lõppkokkuvõttes hoolimatuks inimese vajaduste, kannatuste ja õiguste suhtes. Evangeelium väärtustab inimsoo, kelle Kristus on oma verega ostnud, ning õpetab hoolitsema inimese vajaduste ja murede eest. Issand ütleb: „Mina teen inimesed kallimaks puhtast kullast ja inimlapse kallimaks Oofiri kullast!“ (Js 13:12).

Kui Jeesus esitas variseridele küsimuse, kas hingamispäeval tohib teha head või kurja, päästa elu või hukata, paljastas Ta neile nende õelad kavatsused. Raevukalt olid nad valmis hukkama Teda, kes päästis elu ja tõi õnne. Kas hingamispäeval oli parem kanda südames mõrvamõtteid, nagu tegid nemad, või tervistada vaevatut, nagu tegi Tema? Kas Jumala pühal päeval oli õigem kanda südames tapmist või armastada halastavalt inimest?“ – Ellen G. White, „Ajastute igatsus“, orig lk 286, 287.

**Küsimused aruteluks:**

`1. Miks ja kuidas on tõsi, et „iga valeusundi õpetus teeb inimese lõppkokkuvõttes hoolimatuks inimese vajaduste suhtes“? Kuidas tegutseda teadlikult selle nimel, et vältida niisugust hoolimatust oma kogudustes ja väljaspool?`

`2. Kes on mu ligimene? Kes on sinu ligimene? Millistel praktilistel viisidel peaks Kristuse järel käimine muutma meid sarnasemaks samaarlasega, kes ületas oma ajastu seatud piirid ja tegutses armastuses?`

`3. Kui Jumal armastab õiglust ja halastust, siis kuidas tuleb meil tegutseda kooskõlas sellega, mis on Jumala jaoks olulisim? Kuidas koondada rohkem tähelepanu sellele, mida Jeesus nimetas „kaalukamaks osaks seaduses“?`

`4. Kui mõtleme ja räägime kohtumõistmisest, siis kui sageli rõhutame, et kohtust kõneldes peab Jeesus esmatähtsaks seda, kas ja mil määral me armastame aktiivselt kaasinimesi, eelkõige vaevatuid ja kurnatuid? Mõtiskle selle üle Mt 25:31–46 valgel.`

---

  
Annetus >> Eesti liidu ehitusfond [toeta.advent.ee](https://toeta.advent.ee/)  
  
Päikeseloojang 15.23
