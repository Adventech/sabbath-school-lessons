---
title: Toetav Mõte
date: 17/01/2025
---

Loe Ellen G. White’i raamatust „Ajastute igatsus“ peatükki „Teie süda ärgu ehmugu“, orig lk 662–680.

„Issandale valmistab pettumust see, kui Tema järelkäijad end alahindavad. Ta soovib, et Tema pärisosa hindaks end selle hinna järgi, mille Tema on nende eest maksnud. Jumal igatses inimlaste järele, muidu poleks Ta saatnud oma Poega nii kalliks maksma läinud lunastusteele. Tema soovib nendega koos töötada. Tal on hea meel, kui nad paluvad Temalt suuri asju, et austada Tema nime. Nad võivad oodata Temalt suuri asju, kui nad usuvad Tema tõotustesse.

Kuid Kristuse nimel palumine tähendab palju. See tähendab, et me peame omaks võtma Tema iseloomu ja meelsuse ning tegema Tema tegusid. Päästja tõotus on tingimuslik. „Kui te mind armastate,“ ütles Ta, „siis pidage minu käsusõnu.“ Ta ei päästa inimesi mitte koos pattudega, vaid pattudest; ja need, kes Teda armastavad, näitavad oma armastust kuulekusega.

Tõeline sõnakuulmine lähtub südamest. See on harmoonia Kristusega. Kui me Talle allume, siis samastab Ta oma mõtted ja eesmärgid meie omadega; meie mõtted ja tunded vormuvad Tema tahte järgi nii, et kuuletudes Temale, kuuletume ühtlasi oma südame soovile. Meie õilistatud ja pühitsetud tahe leiab, et ülim rõõm on teenida Jumalat. Kui tunneme Jumalat nii, nagu meil on võimalus Teda tunda, siis on meie elu pidev sõnakuulmise elu. Kui õpime mõistma Kristuse iseloomu ja oleme ühenduses Jumalaga, muutub patt meile vastikuks.“ – Ellen. G, White, „Ajastute igatsus“, orig lk 668.

**Küsimused aruteluks:**

`1. Mida tähendab „isetult _saada_“? Milline näeb sinu arvates välja andmise ja saamise suhe taevas ja uuel maal?`

`2. Kaugest kosmosest tulnud – ehk isegi kaugemalt, kui James Webbi kosmose­teleskoobi teravad silmad näha võivad – taevased sõnumitoojad pöördusid prohvet Taanieli poole sõnaga _chamudot, „_armas, armastust väärt, kallis“. Ja nad ütlesid seda kolm korda. Tn 9:23 ütleb Gabriel _ki chamudot attah_, „et sa oled armastust väärt“. Tn 10:11 kutsub taevane olevus (võib-olla taas Gabriel) teda sõnadega _iš chamudot_, „armas mees“, ja kordab sama fraasi Taanielile hiljem (Tn 10:19). Mõtle, mida räägib see Jumalast ja sellest, kui lähedane Ta meile on. Millise lootuse annab sulle see hämmastav tõde?`

`3. Kuidas seostuvad Hb 11. peatükis näitena esile toodud usukangelased selle nädala õppetükiga? Nimelt, mida avaldavad need näited selle kohta, kuidas olla usu läbi „Jumalale meelepärane“? Mida õpid ja rakendad sellistest usu ja ustavuse eeskujudest oma igapäevaellu?`

---


Annetus >> kohalik kogudus [toeta.advent.ee](https://toeta.advent.ee/)  
  
Päikeseloojang 16.03