---
title: Jumal on andunud ja osavõtlik
date: 18/01/2025
---

### Selle nädala õppeaine

Ps 103:13; Js 49:15; Ho 11:1–9; Mt 23:37; 2Kr 11:2; 1Kr 13:4–8.

> <p>Juhtsalm</p>
> „Kas naine unustab oma lapsukese ega halasta oma ihuvilja peale? Ja kui nad ka unustaksid, ei unusta mina sind mitte“ (Js 49:15).

Emotsioone peetakse sageli ebasoovitavaks ja neist püütakse hoiduda. Mõne inimese jaoks on emotsioonid olemuslikult irratsionaalsed ja seega ei kirjeldata head meest või naist „emotsionaalsena“. Osas Antiik-Kreeka filosoofiast hinnatakse ideaalseks ettekujutust „ratsionaalsest“ mehest, kes on (enamasti) kas kiretu või valitseb tundetu mõistuspärasusega oma emotsioonide üle.

Jah, ohjeldamatud emotsioonid võivad tekitada probleeme. Kuid Jumal lõi inimese võimeliseks emotsioone kogema ning Jumala enda sügavad emotsioonid avalduvad Pühakirjas kaanest kaaneni. Kui Jumal suudab sügavaid tundeid kogeda, nagu Piibel järjekindlalt esile toob, siis ei ole tunded olemuslikult halvad ega irratsionaalsed, sest Piibli Jumal on täiuslikult hea ja Tema tarkus on täiuslik.

Õigupoolest võib leida kauneid tõdesid arusaamast, et Jumala armastus meie vastu on sügavalt tundeline armastus. Kuid sinna juurde käib alati mööndus, et kuigi Jumala armastus (emotsionaalne või muu) on täiuslik, ei tohi seda pidada samaväärseks inimese kogetavaga.

_Selle nädala õppetükki õppides valmistud hingamispäevaks, 25. jaanuariks._