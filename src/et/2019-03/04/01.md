---
title:  Halastus ja õiglus Psalmides ja Õpetussõnades
date:   20/07/2019
---

### Selle nädala õppeaine
Ps 9:8–10, 14–21; Ps 82; Ps 101; Ps 146; Õp 10:4; Õp 13:23, 25; 30:7–9.

> <p>Juhtsalm</p>
> „Mõistke kohut vaevalisele ja vaeslapsele, mõistke õigust viletsale ja kehvale! Päästke vaevalised ja vaesed, vabastage nad õelate käest“ (Ps 82:3,4).

Psalmid ja Õpetussõnad kirjeldavad Jumalaga koos elamise kogemust tavaelus, mitte üksnes jumalateenistuse või muu religioosse tegevuse ajal. Õpetussõnade raamat pakub laias valikus praktilist tarkust – suhtlemisest ja perekonnaelust äritegevuse ja valitsemiseni välja. Psalmid on aga laulude kogu, kust leiab mitmekesises valikus emotsioone ja vaimulikke kogemusi leinalauludest juubeldava ülistuseni ja kõike seda, mis sinna vahepeale jääb. On kerge näha, et meie usk peab muutma meie elu ja kogemuse iga tahku, sest Jumal hoolib meie elu igast tahust.

Samas ei saa ükski mõtisklus elust siin langenud maailmas eirata ebaõiglust, millest inimeste olukord on niimoodi läbi imbunud. Tegelikult räägitakse ebaõiglusest korduvalt kui millestki, mis Issandat otseselt puudutab ning mida Ta leevendada püüab. Tema on ju lootus lootusetute jaoks.

Ehkki saame neis raamatutes õigluse kohta öeldut vaid põgusalt käsitleda, innustab käesolev õppetükk meid aktiivsemalt teenima vaeste, rõhutute ja unarusse jäetute vajadusi – neid inimesi on kõikjal meie ümber ning meid kohustatakse neid aitama.

_Selle nädala õppetükki õppides valmistud hingamispäevaks, 27. juuliks._