---
title: Toetav mõte
date: 26/07/2019  
---

Loe Ellen G. White’i raamatust _Patriarhid ja prohvetid_ peatükki „Taaveti viimased eluaastad“, lk 746–755, C. S. Lewise raamatust _Mõtteid psalmidest_ peatükki „Kohtu mõiste psalmides“, lk 15–22.

„Taaveti laulud kõnelevad avarast elukogemusest; süütunnetuse ja enese hukkamõistu sügavusest ülevaima usu ja lähedasima suhtlemiseni Jumalaga. Tema eluaruanne näitab, et patt toob ainult häbi ja häda, kuid Jumala armastus ja halastus suudavad küündida ka põhjatuimate sügavusteni ning usk tõstab kahetseva inimlapse üles Jumala lapse seisusesse. Kõigist kinnitustest, mida Jumala Sõna sisaldab, on Taaveti elu üks mõjusaim tunnistus Jumala lepingu ustavusest, õiglusest ja halastusest.“ – Ellen G. White, _Patriarhid ja prohvetid_, lk 754.

Õpetussõnade raamatu tarkuse kohta öeldakse: „Nende põhimõtete järgimisest sõltub ühiskonna heaolu nii ilmalikus kui ka usulises valdkonnas. Need põhimõtted kaitsevad omandust ja elu. Kõige selle eest, mis teeb usalduse ja koostöö võimalikuks, võlgneb maailm tänu Jumala seadusele, mida teeb teatavaks Tema sõna ja millest on veel raasukesi inimsüdameis – mõnikord päris tuhmununa või üsna ligi hävimisele.“ – Ellen G. White, _Kasvatus_, lk 137.

**Küsimused aruteluks:**

`1. Mil moel pead sina ennast juhiks või mõjuvõimsaks inimeseks? Kuidas saad olla oma elu selles vallas õigluse käsilane?`

`2. Mõtle oma elupaiga kultuurile ja sotsiaalsele ülesehitusele. Mil moel saad töötada olemasoleva süsteemi sees paremini abivajajate heaks?`

`3. Miks on õiguse ja õigluse põhimõtted tugeva ühiskonna ülesehitamise jaoks niivõrd tähtsad?`

`4. Õpetussõnade raamat keskendub küll paremini elamise tarkusele, aga mida räägib see raamat meile sellest, missugune on Jumal?`

**Kokkuvõte:** Psalmid ja Õpetussõnad on kaks raamatut, mis on eelkõige häälestatud väljakutsele elada ustavalt elu argikogemustes ja katsumustes. Mõlemad lubavad heita pilku Jumala nägemusele ühiskonnast ning Tema erilisele hoolele vaeste ja rõhutute pärast. Psalmide hüüatused ja Õpetussõnade tarkus on sellised, mida Jumal märkab ning sekkub, et kaitsta neid, keda liigagi sageli eiratakse või kurnatakse. Ja kui Jumal on selline, siis peame meiegi olema sellised.

---

Annetus >> Eesti liidu ehitusfond

Päikeseloojang 21:56
