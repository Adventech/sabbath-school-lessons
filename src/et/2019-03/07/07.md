---
title: Toetav mõte
date:   16/08/2019
---

Loe Ellen G. White’i raamatust _Welfare Ministry_ peatükki „In the Footsteps of the Master“, lk 117–124; raamatust _Tervise teenistuses_ peatükki „Päevad täis teenimist“, lk 29–50; raamatust _Ajastute igatsus_ peatükke „Templi teistkordne puhastamine“, lk 589–600 ja „Pilaatuse kohtukojas“, lk 723–740.

„Jumal on oma Sõnas andnud kindla tõendi selle kohta, et Ta karistab Tema käsust üleastujaid. Neil, kes hellitavad endis väärlootusi, nagu oleks Jumal liiga armuline selleks, et patuse üle õiglast kohut mõista, tarvitseb vaadata vaid Kolgata ristile. Veatu Jumala Poja surm kõneleb sellest, et „patu palk on surm“ ning iga Jumala käsust üleastumine saab oma teenitud karistuse. Patuta Kristus sai patuks inimese eest. Ta talus üleastumise süüd ja lahusolekut Isast – Tema palge varjamist, kuni Päästja süda murdus ja elu kustus. Kolgata ohver toodi selleks, et patused saaksid lunastatud. Ühelgi teisel viisil ei võinud inimene patu karistusest vabaneda. Iga hing, kes keeldub sellise hinna eest saadud lepitust vastu võtmast, peab kandma oma üleastumise süüd ja karistust.“ – Ellen G. White, _Suur võitlus_, lk 539, 540.

**Küsimused aruteluks:**

`1. Loe ülaltoodud Ellen G. White’i tsitaati. Vestelge tegelikust ebaõiglusest: süütu Kristus kannab süüdlase karistust! Miks on väga tähtis hoida seda olulist tõde silme ees?`

`2. Jeesus ei pooldanud iialgi poliitilist reformi, et rajada riik, millele Ta viitas. Lõppude lõpuks on ju maailm täis väga kurbi lugusid inimestest, kes kasutasid tõrjutute ja rõhutute aitamiseks vägivalda ja rõhumist. Liigagi sageli saavutati üksnes seda, et üks rõhuv klass asendati teisega. Kristlased saavad tegutseda ja peavad tegutsema koos jõududega, mis on olemas tõrjutute aitamiseks, aga miks peame alati olema ettevaatlikud poliitika kasutamisel selleks, et lõpptulemusteni jõuda?`

`3. Mõtle, mida tõi kaasa lunastusplaan. Jeesus, õige, kannatab ebaõige eest – see tähendab meist igaühe eest. Miks peaks selline meie heaks toodud suur ohver tegema meid uuteks inimesteks Kristuses?`

**Kokkuvõte:** Evangeeliumides tutvustatakse ja selgitatakse Jeesuse tööd viitega Vana Testamendi prohvetite tööle. Head uudised vaestele, vabadus rõhutuile, paranemine murtuile pidid tähistama Messiat – ning seda Jeesus oma tööperioodi jooksul ilmutas. Ometi sai Ta enda surma kaudu tunda oma nahal ülekohtu põhiraskust ning lõpuks võitis Ta pattulangenud inimkonna ja ebainimlikkuse halvimad küljed. Tänu Tema ülekohtusele surmale meie pärast saame oma patud andeks ja meil on tõotus igavesele elule.

---

Annetus >> Kohalik kogudus

Päikeseloojang 21:05
