---
title:  Jeesus ja abivajajad
date:   10/08/2019
---

### Selle nädala õppeaine
Lk 1:46–55; 4:16–21; 7:18–23; Mt 12:15–21; Mt 21:12–16; Mk 11:15–19; Js 53:3–6.

> <p>Juhtsalm</p>
> „Issanda Vaim on minu peal, seepärast on ta mind salvinud, Ta on mind läkitanud kuulutama vaestele rõõmusõnumit, kuulutama vangidele vabakslaskmist ja pimedatele nägemist, laskma vabadusse rõhutuid“ (Lk 4:18).

Lisaks muudele põhjustele, miks Jeesus lihasse tuli, soovis Ta meile näidata, missugune on Jumal. Ta tegi seda oma õpetustega, oma ohvriga ja eluga; see tähendab sellega, kuidas Ta suhtles tavaliste inimestega. Palju Tema tegusid tõi kaasinimeste elus kohe esile muutused.

Seda tahku Messia teenistuses olid ette kuulutanud Vana Testamendi prohvetid, Jeesuse ema Maarja ja isegi Jeesus, kui Ta kirjeldas oma elutööd enda esimeses kirja pandud jutluses (Lk 4. ptk). Lisaks sellele kasutasid evangeeliumide autorid, kes Tema lugu jutustasid, sageli Vana Testamendi prohvetite kõnepruuki, kui selgitasid, mida Jeesus tegi. Seega nähti Jeesuse elu prohvetite pärandi valgel ning muuhulgas ühendasid Teda prohvetitega kaastunne vaeste ja rõhutute vastu.

Usujuhid aga aistsid Jeesuses ohtu. Ülekohtu ja õeluse kohutavaks näiteks oli Jeesuse vahistamine, ebaõiglane kohtumõistmine ja ristilöömine. Jeesuse kaudu teab Jumal, milline tundub ebaõiglus – ning oma surmaga paljastas Ta kurjuse õuduse. Oma ülestõusmisega viis Ta võidule elu, headuse ja pääste.

_Selle nädala õppetükki õppides valmistud hingamispäevaks, 17. augustiks._