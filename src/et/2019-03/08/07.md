---
title: Toetav mõte
date:   23/08/2019
---

Loe Ellen G. White’i raamatust _Ajastute igatsus_ peatükke „Halastaja samaarlane“, lk 497–505 ja „Ühele nende mu vähemate vendade seast“, lk 637–641 ning raamatust _Kristuse tähendamissõnad_ peatükke „Suur kuristik“, lk 260–271 ja „Kes siis on mu ligimene?“, lk 376–389.

„Kristus kisub maha eraldusmüürid, enesearmastuse, lõhestava eelarvamuse või rahvuslikkuse ning õpetab armastama kogu inimperekonda. Ta tõstab esile inimesi tagasihoidlikust ringist ning ravib sellega isekust; Ta kaotab kõik territoriaalsed jaotused ja ühiskonnas olevad tehislikud erisused. Ta ei tee vahet ligimeste ja võõraste vahel, sõprade ja vaenlaste vahel. Ta õpetab meid vaatama igale abi vajavale hingele kui meie ligimesele ning maailmale kui meie tööpõllule.“ – Ellen G. White, _Mõtteid õndsakskiitmise mäelt_, lk 42.

„Kuldse reegli tase on kristluse õige tase; mis selleni ei küüni, on pettus. Religioon, mis paneb inimese alahindama inimlapsi, keda Kristus on nii kõrgelt hinnanud, et andis enda nende eest; religioon, mis teeb meid hoolimatuks inimese vajaduste, kannatuste või õiguste suhtes, on võlts religioon. Olles lugupidamatud vaese, kannataja ja patuse vajaduste suhtes, osutume Kristuse reetjateks. Kristlusel on sellepärast maailmas nii vähe jõudu, et inimene võtab endale küll Kristuse nime, kuid salgab eluga Tema iseloomu.“ – Ellen G. White, _Mõtteid õndsakskiitmise mäelt_, lk 136, 137.

**Küsimused aruteluks:**

`1. Milline lõik sellel nädalal õpituist oli su lemmik? Miks?`

`2. Vaata, kuidas Ellen G. White kirjutas sellest, et usk, mis „teeb meid hoolimatuks inimeste vajaduste, kannatuste või õiguste suhtes, on võlts religioon“. Miks tuleb meil hoolikalt vältida kergesti mõttesse tulevat lõksu, et kuna meil on „tõde“ (mis meil on), siis muu ei loe?`

`3. Kuidas näitavad neljapäevase osa salmid meile seda, mis „tõe“ omamisega kaasneb?`

**Kokkuvõte:** Jeesuse õpetused panevad paika teistsuguse eluviisi nende jaoks, kes on Jumala riigi kodanikud ja vahendajad. Tuginedes Vana Testamendi pühadele kirjutistele, kordas ja laiendas Ta keskendumist vaeste ja rõhutute eest hoolitsemisele ning rõhutas tõsiasja, et Tema järelkäijad elavad kaastundlike ja halastusrikaste inimestena ajal, mil nad ootavad Tema tagasitulekut.

---

Annetus >> Eesti liidu misjonifond

Päikeseloojang 20:46