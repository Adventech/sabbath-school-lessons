---
title:  Kõige pisemad vennad
date:   17/08/2019
---

### Selle nädala õppeaine
Mt 5:2–16, 38–48; Rm 12:20, 21; Lk 16:19–31; 12:13–21; Mt 25:31–46.

> <p>Juhtsalm</p>
> „Ja kuningas vastab neile: „Tõesti, ma ütlen teile, mida te iganes olete teinud kellele tahes mu kõige pisematest vendadest, seda te olete teinud mulle“ (Mt 25:40).

Olles näinud, et Jeesus elas kaasinimestele keskendunud elu, eriliselt neile, kes olid haiget saanud ja kadunud, eeldame õigusega, et Jeesusel oli palju öelda kaasinimestest hoolimise kohta. Ja seda Ta tegi.

Jeesuse õpetussõnad on praktilised, keskendunud sellele, mida tähendab elada Jumala järelkäijana. Nii näeme, et Jeesus kutsub meid tungivalt üles õigluse, lahkuse ja halastuse tegudele; sellistele, mida Jeesus siin maa peal olles ise tegi. Kui järgime Tema eeskuju, siis teenime kaasinimesi nii, nagu Tema.

Jeesus rääkis ka taevariigist. Jeesuse sõnade kohaselt on taevariik tõeline ja me võime juba nüüd olla osa sellest. Tegemist on elamisviisiga, mille puhul kehtivad teistsugused eelistused, väärtushinnangud ja moraalipõhimõtted kui maistes riikides. Jeesuse õpetused koostavad selle riigi plaani ning põhirõhk on sellel, kuidas me Jumalat teenime ja kuidas suhtleme Teda teenides teiste inimestega. Leiame, et teiste teenimine – nende vajaduste eest hoolitsemine ja nende üles tõstmine – on üks võimalus, kuidas otseselt Jumalat teenida.

_Selle nädala õppetükki õppides valmistud hingamispäevaks, 24. augustiks._