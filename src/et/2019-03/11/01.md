---
title:  Adventlootuses elamine
date:   07/09/2019
---

### Selle nädala õppeaine
Lk 18:1–8; Mt 24. ja 25. ptk; 1Kr 15:12–19; Kg 8:14; 12:13, 14; Ilm 21:1–5; 22:1–5.

> <p>Juhtsalm</p>
> „Niisiis, mu armsad vennad, olge kindlad, kõigutamatud ning ikka innukad Issanda töös, teades, et teie vaevanägemine Issandas ei ole tühine“ (1Kr 15:58).

Jeesus kuulutas Jumala riiki kui käesolevat reaalsust, millest saame osa praegu. Ta saatis oma jüngrid sama kuulutama ja edendama Tema riiki evangeeliumi kuulutamise ning kaasinimeste teenimise kaudu; see tähendab, vabalt andes, nagu nemad olid saanud (vaata Mt 10:5–8).

Kuid Jeesus oli ka selgesõnaline, et Tema riik oli teistsugune riik – „ei ole sellest maailmast“ (Jh 18:36) – ja täies mahus alles tulemas. Oma lihassetuleku, teenimistöö, surma ja ülestõusmise kaudu sai Jumala riik sisse juhatatud, kuid Jeesus vaatas ette ajale, mil Tema riik asendab täiesti selle maailma riigid ning Jumala valitsus kehtestub täielikult.

Selgituse kohaselt on adventistid – need, kes ootavad Tema tulekut ja seda riiki – lootuse rahvas. Kuid see lootus ei käi ainult tulevase uue maailma kohta. Kuigi lootus vaatab tulevikku, muudab see praegu olevikku. Sellise lootusega elame olevikus niimoodi, nagu tahame elada tulevikus, ning töötame praegu nende muutuste nimel, mis sobivad kokku meie ootustega tulevasest maailmast.

_Selle nädala õppetükki õppides valmistud hingamispäevaks, 14. septembriks._