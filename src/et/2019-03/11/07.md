---
title: Toetav mõte
date:   13/09/2019
---

Loe Ellen G. White’i raamatust _Apostlite teod_ peatükki „Üleskutse kõrgema taseme saavutamiseks“, lk 309–322 ja raamatust _Suur võitlus_ peatükki „Laastatud maa“, lk 653–661.

„Kui Jumala hääl vabastab oma rahva vangipõlvest, saabub kohutav ärkamine neile, kes osutuvad suures võitluses kaotajaiks. Prooviajal pimestasid neid Saatana pettused ja nad õigustasid igati oma patust elu. Rikkad uhkeldasid nende ees, kes olid vähem soodsas olukorras, andmata enesele aru, et nende rikkus tulenes Jumala käsu rikkumisest. Nad ei toitnud näljaseid, ei riietanud alastiolijaid, ei kohelnud õiglaselt kaasinimesi ega armastanud halastust… Nad müüsid oma hinge maiste rikkuste ja mõnude eest ega püüdnud saada rikkaks Jumalas. Tulemuseks on nurjunud elu. Nende lõbud on muutunud sapiks, aarded hävinud.“ – Ellen G. White, _Suur võitlus_, lk 654.

„Suur võitlus on lõppenud. Pattu ja patuseid ei ole enam. Terve universum on puhas. Läbi kogu loodu tuksub üks kooskõla ja rõõmu pulss. Temast, kes on loonud kõik, voogab elu, valgus ja rõõm läbi lõputu maailmaruumi. Kõige väiksemast aatomist kuni suurima maailmani kuulutab kõik – nii elus kui elutu oma varjamatus ilus ja täiuslikus õnnes: „Jumal on armastus!“ – Ellen G. White, _Suur võitlus_, lk 678.

**Küsimused aruteluks:**

`1. Selgita, kuidas see, mida sa sellel nädalal õppinud oled, näitab, et praegusel elul on jumet. Võrdle seda mõningate inimeste usuga, et meil ei ole vaja selle elu ja maailma pärast muretseda, kuna Jumal hävitab kõik ära ja alustab uuesti. Kuidas oleme ettevaatlikud selleski, et me ei kasutaks uue elu tõotust abivajajate hooletusse jätmiseks (kuna lõppude lõpuks seab Jumal kõik korda)? Enam veel – kuidas tagame, et meist ei saaks inimesed, kes kasutavad seda tõde kaasinimeste kurnamiseks?`

`2. Seitsmenda päeva adventistide arusaamine Piibli prohvetikuulutustest eeldab, et kurjus, hädad ja kannatused kasvavad sedamööda, kuidas jõuame Jeesuse taastulekule järjest lähemale. Kui sellised asjad toimuvad, viitame sageli Mt 24. peatükile. Kuidas peaksime neid traagilisi juhtumeid vaatama Mt 25. ptk valguses?`

Kokkuvõte: Meie Jumal ei luba kurjusel igavesti kesta. Piibli suureks lootuseks on Jeesuse tagasitulek, mis teeb lõpu kurjusele, seab ebaõigluse asemele õigluse ning loob uue maailma, nagu see oli mõeldud olema. Jeesuse surnust ülestõusmise alusel muudab see lootus tänase ja annab julgust teenida Jumalat ja kaasinimesi ajal, mil ootame Tema tagasitulekut.

---
Annetus >> Peakonverents - maailmamisjon

Päikeseloojang 19:31
