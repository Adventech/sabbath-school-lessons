---
title:  Armastada halastust
date:   14/09/2019
---

### Selle nädala õppeaine
Mt 6:25–33; Jk 1:5–8; 2:15, 16; Js 52:7; 1Jh 3:16–18; Js 58:1–10.

> <p>Juhtsalm</p>
> „Pimeduses tõuseb õiglastele valgus, armuline ja halastav ja õige. Õnnis on mees, kes on armuline ja annab laenuks, kes oma asju ajab õigluses“ (Ps 112:4, 5).

Nagu näinud oleme, on Piibel täis kirglikke kirjeldusi Jumala murest vaeste ja rõhutute pärast, samuti üleskutseid, et Tema rahvas selliste inimeste heaks tegutseks. Vaatamata tähelepanule, mida sellistele teemadele pööratakse, on seda piibellikku käsku ainult juhuslikult ja osaliselt täidetud ning see saab täielikult kehtivaks alles siis, kui Kristus tuleb ja toimuvad sellele järgnevad üleloomulikud sündmused.

Tolle ajani püsib kurjus paljudes vormides, mida kütab takka kuradi ja tema inglite sünk vaimne mõju. Selline kurjus on sageli kõige nähtavam vaesuses, vägivallas, rõhumises, orjastamises, ekspluateerimises, omakasupüüdlikkuses ja ahnuses. Sellises maailmas on vaja, et meie kogukonnad, meie kogudused ja perekonnad seisaksid kurjusele vastu, vaatamata sellele, kui raske on seda mõnikord teha. Vastates Jumala armastusele ja korraldustele, elades Jeesuse teenimistöö ja ohvri valgel ning kinnitudes ja juhindudes Püha Vaimu kohalolust, peame olema kaastundlikud, nutikad ja julged, kui püüame teha, mis on õige, armastada headust ja käia alandlikult koos oma Jumalaga (vt Mi 6:8).

_Selle nädala õppetükki õppides valmistud hingamispäevaks, 21. septembriks._