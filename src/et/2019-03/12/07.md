---
title: Toetav mõte
date:   20/09/2019
---

Loe Ellen G. White’i raamatust _Tervise teenistuses_ peatükki „Kõrgem kogemus“, lk 503–516 ja raamatust _Tunnistused kogudusele_, 3. kd peatükki „Inimese kohustus kaasinimese suhtes“, lk 511–526 ning raamatust _Tunnistused kogudusele_, 2. kd, peatükki „Tee seda Kristusele“, lk 24–37.

„Otsige läbi taevas ja maa ning leiate, et ei ole tõde, mis oleks võimsaimalt ilmnenud kui see, mis avaldub halastustegudes nende suhtes, kes vajavad meie kaastunnet ja abi. Just selline on tõde Jeesuses. Kui need, kes tunnistavad end kandvat Kristuse nime, rakendavad ellu kuldse reegli põhimõtted, saadab evangeeliumi sama edu nagu apostellikul ajal.“ – Ellen G. White, _Mõtteid õndsakskiitmise mäelt_, lk 137.

„Armastada Jumalat üle kõige ja omakasupüüdmatult üksteist – see on parim and, mida taevane Isa võib meile anda. See armastus ei ole mööduv impulss, vaid jumalik põhimõte, püsiv vägi. Pühitsemata süda ei saa sellist armastust luua. See esineb vaid südames, kus valitseb Jeesus… Kui selline armastus hinges elab, muudab see kogu elu armastusväärseks ning avaldab õilistavat mõju kõigile lähedalolijaile.“ – Ellen G. White, _Apostlite teod_, lk 551.

**Küsimused aruteluks:**

`1. Nagu selle nädala õppetükist näinud oleme, on evangeelium jätkuvalt kaasinimeste heaks tegutsemise mall ja motivatsioon, näidates, kuidas Jeesus tegutses meie heaks. Kuidas on see mõte avardanud sinu arusaamist ja lugupidamist heade sõnumite suhtes sellest, mida Jumal meie heaks on teinud ja kuidas Tema meile oma armastust ilmutab?`

`2. Kui avame oma suu hääletute heaks, oleme rahutegijad ja teeme muud sarnast, võib see paisata meid avalikku ellu ja poliitilisele areenile. Seitsmenda päeva adventistid on aga olnud esirinnas kiriku ja riigi lahushoidmisel. Mis vahe on kohatul poliitilisel kaasatusel ning rahutegemise nimel avalikkuse ees kõnelemisel ja tegutsemisel?`

`3. Missuguse sammu või teo, millest selle nädala õppetükk rääkis, tahaksid sa astuda oma elus või kogukonnas? Kuidas seda teha?`

`4. Millise kurjuse ja rõhumise valdkonna pärast oma kogukonnas või maailmas laiemalt oled sa otsustanud palvetada?`

**Kokkuvõte:** Jeesuse järelkäijaks saades muutub meie elu mitmeti, sealhulgas tuleb meie elus esile kirg ühineda Jumala aktiivse hoolega vaeste ja muserdatute heaks. See pole iialgi kerge ülesanne ja on vähepopulaarne, kuid see muudab meie tähtsusjärjekorra ja ajendab meid astuma aktiivselt samme, et parandada enda ümber oleva maailma vigastusi.