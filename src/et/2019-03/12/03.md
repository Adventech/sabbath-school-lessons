---
title: Kaastunne väsib
date:   16/09/2019
---

Keeldudes endale aru andmast, et koormame oma head kavatsused üle „kogu maailma hädaga“, tahaksid paljud meist teha rohkem, et muuta kannatajate elu. On hulk hoiakuid ja tegevusi, mis aitavad meil positiivselt reageerida neile, kes abi vajavad. 

Kaastunne. Nagu näinud oleme, on tegutsemise esimeseks sammuks märgata nende valu, kes on haiget saanud, ja tunda sellele kaasa. Meil tuleb kasvada ja säilitada tundlikkus kannatuste suhtes. Tänapäeval räägivad inimesed „kaastunde väsimisest“; ideest, et puutume kurbuse ja tragöödiaga väga palju kokku ning suur osa meist roidub paljude juhtumite pärast, mis nõuavad meie emotsionaalset energiat ja rahalist tuge. Jeesus tajus teravalt enda ümber olevat kurjust ja valu; ometi jäi Ta kaastundlikuks. Samasugused peame olema meie.

Väljaõpe. Kuna paljud ebaõigluse ja vaesuse olukorrad on keerukad, on oluline kuulata ja tundma õppida, mida meie neis ette võtta saame. On olnud palju näiteid sellest, kuidas heatahtlikud inimesed on kahjustanud kaasinimeste elu, sest püüdsid aidata. Kuigi sellega ei saa vabandada tegevusetust, peaksime püüdma kaasabi osutada viisil, mis on teabekohane ja läbimõeldud.

Palve. Kui näeme probleemi, on esimeseks mõtteks ette võtta midagi „päriselt“. Kuid Piibel meenutab meile, et palve on päriselt. Saame tuua muutuse vaeste ja rõhutute ellu, kui palvetame nii nende kui ka võimukandjate pärast (vaata 1Tm 2:1, 2), samuti Jumala juhtimise pärast, kuidas edasise abi andmiseks parimal viisil reageerida (vaata Õp 2:7, 8).

Ootused. Veel üks tähtis osa kannatuste leevendamise heaks töötamisel on õiged ootused, mille puhul arvestatakse sotsiaalsete, poliitiliste ja isiklike olukordade keerukust. Meie ootuseks peaks olema anda inimestele valikud ja võimalused, mida neil muudmoodi pole. Mõnikord valmistab meile pettumust see, mida inimesed nende võimalustega peale hakkavad, kuid meil tuleb neid valikuid austada. Ükskõik, mil moel püüame töötada kannatajate heaks, peame juhinduma põhimõttest: „Kõike siis, mida te iganes tahate, et inimesed teile teeksid, tehke ka nendele!“ (Mt 7:12).

`Loe Jk 1:5.8, Millist osa peab palve etendama kristlase tegevuses? Mida annab Jk 2:15, 16 mõista selle kohta, kuidas aidata kaasa nendele palvetele vastamises, mida oleme teinud kaasinimeste pärast?`