---
title: Toetav mõte
date:   30/08/2019
---

Loe Ellen G. White’i raamatust _Welfare Ministry_ peatükke „Dorcas – Her Ministry and Its Influence“, lk 66, 67 ja „This Is Pure Religion“, lk 35–41 ning raamatust _Apostlite teod_ peatükki „Heldemeelne kogudus“, lk 335–345.

„Kristus andis elu selleks, et rajada kogudus, kes hoolitseks kurbade, kiusatud inimlaste eest. Usklikud võivad olla vaesed, hariduseta ja vähe tuntud, ometi võivad nad koos Kristusega teha kodus, naabruses, koguduses ning isegi kaugetes maades tööd, mille tulemused ulatuvad igavikku.“ – Ellen G. White, _Ajastute igatsus_, lk 640.

„Selline omakasupüüdmatu heldemeelsus tõi algristikogudusele palju rõõmu; teadsid ju usklikud, et nende püüded aitasid viia evangeeliumisõnumit neile, kes veel pimeduses viibisid. Nende heldus tunnistas, et nad polnud Jumala armu asjata vastu võtnud. Mis muu kui vaid Vaimu pühitsemine võis sellist heldust äratada? Nii usklike kui uskmatute silmis oli see jumaliku armu ime.“ – Ellen G. White, _Apostlite teod_, lk 344.

**Küsimused aruteluks:**

`1. Kuidas saab sinu kogudus muutuda sarnasemaks kogudusega, mida kirjeldavad Apostlite tegude raamatu esimesed peatükid? Milliseid praktilisi samme saab su koguduse juhtkond astuda, et kogudust selles suunas julgustada?`

`2. Ülemaailmne seitsmenda päeva adventistide kogudus kasutab mõningaid sellel nädalal jutuks olnud põhimõtteid, määramaks kümnise ja annetuste jagamist maailma erinevate osade vahel. Millist tulu tõuseb seesugusest ülemaailmsest ressursside jagamise süsteemist?`

`3. Kas näiteks Rm 12. peatükis kokku võetud elujuhised on realistlikud, praktilised viisid elamiseks (kas need toimivad „tegelikus maailmas“) või tunduvad need olevat pigem idealiseeritud pildid vitraažakende „pühakute“ jaoks?`

`4. Jk 5:1–5 kõnepruuk on vali, millest kajab vastu Vana Testamendi prohvetitele omane karm hoiatus. Miks on selline kõva kõne kohane ja vajalik?`

**Kokkuvõte:** Jeesuse misjonikäsust ja Püha Vaimu väest tiivustatuna läksid jüngrid ja algusperioodi usklikud välja, et jagada Jeesuse sõnumit ja täita Tema ülesannet nii laiahaardeliselt kui võimalik. Jeesuse ja heebrea Pühakirja õpetustest lähtudes oli algusperioodi kogudus uutmoodi kogukond, kes jagas seda, mis neil oli, nii kogudusse kuuluvate kui ka mittekuuluvate abivajajatega. Kuid nende eeskuju ja õpetused on tallel kogudustele saadetud kirjades, milles esimesed kristlikud juhid innustasid usklikke elama ustavalt ja teenima kaasinimesi, eriti abivajajaid. 

---

Annetus >> Kohalik kogudus

Päikeseloojang 20:26