---
title:  Teenimine Uue Testamendi aegses koguduses
date:   24/08/2019
---

### Selle nädala õppeaine
Ap 2:42–47; 4:32–37; Mt 25:38, 40; Ap 9:36; 2Kr 8:7–15; Rm 12. ptk; Jk 2:1–9.

> <p>Juhtsalm</p>
> „Jumala ja Isa silmis puhas ja laitmatu jumalateenistus on käia vaatamas vaeslapsi ja lesknaisi nende viletsuses ja hoida iseennast maailma poolt määrimata“ (Jk 1:27).

Salmid, mida tuntakse suure misjonikäsuna (Mt 28:18–20) on ühed tuntuimad Piiblis, vähemasti kristlaste jaoks. Neid salme nimetatakse sageli meie misjonideklaratsiooniks ning need on inspireerinud igat laadi misjonitööd ja evangeelseid projekte. On tõsi, et neist salmidest inspireerituna on kristlased läinud maailmas kõikjale, nii mõnigi kord suure isikliku hinnaga, selleks, et levitada evangeeliumi.

Mida Jeesus suures misjonikäsus ütles? Tehke jüngreiks, ristige ja õpetage inimesi „pidama kõike, mida mina olen teil käskinud“ (Mt 28:20). Ja – nagu näinud oleme – on suur osa sellest, mida Jeesus meid tegema kohustas, hoolitsemine abivajajate, vigasaanute ja endaga mitte toime tulijate eest. Selle kõige tõttu on meil vaja meenutada, et Jeesuse juhised Tema esimestele jüngritele polnud mitte niivõrd uus korraldus – midagi, mida nad varem poleks kuulnud –, vaid pigem selle missiooni jätk, mida Jeesus nende hulgas juba tegi. Näeme seda Jeesuse õpetuse tahku selgelt uue koguduse elus; see on osa suure misjonikäsu täitmisest.

_Selle nädala õppetükki õppides valmistud hingamispäevaks, 31. augustiks._