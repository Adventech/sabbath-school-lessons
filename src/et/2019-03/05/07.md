---
title: Toetav mõte
date:   02/08/2019
---

Loe Ellen G. White’i raamatust _Prohvetid ja kuningad_ peatükke „Vangipõlv Assüürias“, lk 279–292, ja „Jesaja kutsumine“, lk 303–310.

„Prohvetid tõstsid küll häält nende kaasaegse julma rõhumise, karjuva ülekohtu, luksuslikkuse, ülepingutatud väljanägemise, meeletu pidutsemise, joomingute ja taltsutamatu liiderlikkuse vastu, kuid nende protest ja patu hukkamõist ei andnud tulemusi.“ – Ellen G. White, _Prohvetid ja kuningad_,
lk 282.

Jesaja jaoks näis „sotsiaalse olukorra seisukohalt rahva tulevik eriti sünge. Oli neid, kes kasuahnelt lisasid majale maja ja põllule põllu…Õigus väänati kõveraks ning vaeseid koheldi armutult… Kohtunikudki, kelle ülesandeks oli kaitsta abituid, sulgesid kõrvad vaeste ja abivajajate, leskede ja vaeslaste hüüetele…

Sellistes oludes polnud üllatav, et Ussija valitsuse viimasel aastal kutsuti Jesaja kuulutama Juudale Jumala hoiatus- ja noomitussõnumit. Kuid esmalt Jesaja kohkus. Ta teadis väga hästi, milline visa vastuseis teda ootab.“ – lk 306, 307.

„Me peaksime pidama kõnealuseid prohvetite… selgeid sõnu Jumala hääleks igale inimesele. Me peaksime igal võimalusel osutama osavõtlikkust, halastust ja kristlikku viisakust koormatuile ja vaevatuile.“ – lk 327.

**Küsimused aruteluks:**

`1. Sageli peame prohvetit tuleviku ettekuulutajaks. Kuidas muudab Vana Testamendi prohvetite tähelepanu koondumine maailmale, milles nad elasid, sinu arusaamist prohveti tööst?`

`2. Prohvetite elu ja sõnum näitab ilmekalt, kui keeruline ja ohtlik võib olla tõe eest seismine. Mida sa arvad, miks nad just nii tegutsesid ja rääkisid?`

`3. Prohvetite kirjades paistab Jumal olevat oma rahva peale vaheldumisi nii vihane kui ka sügavalt hooliv. Kuidas sobitad kokku need Jumala iseloomu kaks külge?`

**Kokkuvõte:** Vana Testamendi prohvetid olid kirglikud ning kaitsesid sageli tulihingeliselt ja väga murelikult Jumala teid ja tahet oma rahva suhtes. Jumala enda väljendatud muret peegeldades pööras see kirglikkus tugevat tähelepanu vaeste ja rõhutute õigusele. Prohvetid kutsusid inimesi pöörduma tagasi Jumala juurde ja tegema sealhulgas lõppu ebaõiglusele. Just seda tõotas ka Jumal oma rahva jaoks kavandatud parema tuleviku plaanides teha.

---

Annetus >> Kohalik kogudus

Päikeseloojang 21:40
