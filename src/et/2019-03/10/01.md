---
title:  Elav evangeelium
date:   31/08/2019
---
## Hingamispäeva pärastlõuna

### Selle nädala õppeaine
Rm 8:20–23, Jh 3:16, 17; Mt 9:36; Ef 2:8–10, 1Jh 3:16, 17; Ilm 14:6, 7.

> <p>Juhtsalm</p>
> „Sest teie olete armu läbi päästetud usu kaudu – ja see ei ole teist enestest, vaid see on and Jumalalt –, mitte tegudest, et ükski ei saaks kiidelda. Sest meie oleme tema teos, Kristuses Jeesuses loodud heade tegude tegemiseks, nii nagu Jumal on juba enne meile seadnud, et me teeksime seda“ (Ef 2:8–10).

Niipea, kui räägime Jumala käskudest, nõuetest või juhistest, satume ohtu – või oleme vähemalt kiusatuse ees – mõelda, et saame oma tehtuga kuidagi enda pääste ära teenida, sellele kaasa aidata või pälvida muul viisil Jumala poolehoidu. Piibel ei lakka kordamast, et oleme patused, päästetud Jumala armust Jeesuse tõttu, kes läks meie asemel ristisurma. Mida on sellele üldse võimalik lisada? Ellen G. White on kirjutanud: „Juhul, kui koguksid inimeses kokku kõik hea, püha, ülla ja armastusväärse ning tooksid selle Jumala inglite ette inimhinge päästmise kaastegeva osana või teenena, lükataks see ettevõtmine tagasi riigireetmisena.“ – _Faith and Works_, lk 24.

Seega ei tohi ka meie halastuse ja kaastunde tegusid abivajajate suhtes vaadelda käsumeelselt. Vastupidi, sedamööda, kuidas kasvame oma päästest arusaamises ja selle hindamises, kandub Jumala armastuse ning Tema hoole vaheline seos vaeste ja rõhutute suhtes edasi meile, Tema armu saajaile. Me oleme saanud ja nii me ka anname. Kui näeme, kuidas Jumal meid niivõrd armastas, näeme ka, kuivõrd Ta armastab kaasinimesi ning kutsub meidki üles Teda armastama.

_Selle nädala õppetükki õppides valmistud hingamispäevaks, 7. septembriks._
