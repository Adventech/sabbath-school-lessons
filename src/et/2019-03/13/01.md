---
title:  Sulaste kogukond
date:   21/09/2019
---
## Hingamispäeva pärastlõuna

### Selle nädala õppeaine
2Kr 2:14–16; 2Ms 32:1–14; 1Pt 2:12; Fl 2:15; Ef 2:19; Hb 10:23–25.

> <p>Juhtsalm</p>
> „Pidagem vankumatult kinni lootuse tunnistusest, sest ustav on, kes seda on tõotanud. Ja mõtelgem üksteisele, kuidas üksteist virgutada armastusele ja headele tegudele“ (Hb 10:23, 24).

Kristuse missiooni täita püüdes ei tohiks me alahinnata koguduse kui usklike organiseeritud kogukonna toimimisvõimet. Oleme juba ära märkinud väljakutsed, millega seisame silmitsi siis, kui püüame tegeleda ebaõigluse ja vaesusega. Kuid usukogukonnana kaasusklikega koos töötades saame olla õnnistuseks enda ümber olijaile.

Kiusatus on selles, et siis, kui tuleme kogudusena kokku, hakkame hoidma kogudust toimimas ning unustame, et kogudus on olemas selle maailma teenimiseks, kuhu Jumal selle paigutanud on. Kogudusena ei tohi me eirata kannatusi ja kurja, mida on kõikjal meie ümber. Kui Kristus seda ei eiranud, siis ei tohi seda teha ka meie. Peame olema ustavad oma volitusele kuulutada evangeeliumi ning käsikäes selle kuulutamisega töötada rõhutute, näljaste, alastiolijate ja abitute aitamiseks.

Olles kogudus ja organisatsioon ühtaegu, oleme Kristuse ihu (vaata 1Kr 12:12–20). Ja seda olles tuleb meil kogudusena käia nii, nagu käis Jeesus, jõuda inimesteni nii, nagu jõudis Tema, ning teenida Jeesuse käte, jalgade, hääle ja südamega praeguses maailmas.

_Selle nädala õppetükki õppides valmistud hingamispäevaks, 28. septembriks._
