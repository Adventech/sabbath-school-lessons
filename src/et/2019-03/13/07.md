---
title: Toetav mõte
date:   27/09/2019
---

Loe Ellen G. White’i raamatust _Apostlite teod_ peatükki „Ustav tunnistaja“, lk 546–556 ja raamatust _Welfare Ministry_ peatükki „Kindness the Key to Hearts“, lk 81–86.

„Ka meie peame tegema sama tööd, mida jüngridki. Iga kristlane peab olema misjonär. Me peame teenima osavõtlikkuse ja kaastundega neid, kes abi vajavad, püüdes omakasupüüdmatu tõsidusega leevendada kannatava inimkonna hädasid…

Me peame toitma näljaseid, riietama alastiolijaid ning lohutama kannatajaid ja haigeid. Me peame aitama ahastuses olijaid ja tooma lootust lootusetuile.

Kristuse armastus, mis avaldub omakasupüüdmatus teenimises, on patustajate muutmisel palju tõhusam kui mõõk või kohus… Tihtipeale sulab noomimise tõttu kalestunud süda Kristuse armastuse käes.“ – Ellen G. White, _Tervise teenistuses_, lk 104, 106.

„Orjapidamine, kastisüsteem, ebaõiglased rassilised eelarvamused, vaeste rõhumine, õnnetute hooletusse jätmine – kõik see on ebakristlik ja tõsine oht inimsoo heale käekäigule ning kuritöö, mida Issand kutsub Kristuse kogudust ümber lükkama.“ – Peakonverentsi esimehe A. G. Daniellsi sõnavõtust Ellen G. White’i matusel, _Life Sketches of Ellen G. White_, lk 473.

**Küsimused aruteluks:**

`1. On palju inimesi, gruppe ja organisatsioone, kes püüavad kergendada maailma vajadusi. Millist ainulaadset jõudu, vaadet ja ressursse saab seitsmenda päeva adventistide kogudus sellesse töösse lisada?`

`2. Suudad sa meenutada aega, mil vajasid julgustamist ja tuge koguduselt? Kuidas saad sellest kogemusest õppinuna samamoodi julgustada teisi?`

`3. Mis veel peale koguduse toetuse aitab sul hoiduda „väsimast hea tegemises“?`

`4. Millistest praegu toetatavatest õigluse ja vaesuse projektidest ja algatustest seitsmenda päeva adventistide ülemaailmses koguduses oled sa teadlik? Kuidas saaksid sellest küljest koguduse töösse panustada?`

**Kokkuvõte:** Jah, kristlastena kutsutakse meid teenima kaasinimeste vajadusi, eriti nende omi, kes on viga saanud, kannatavad ja keda rõhutakse. Ning kuigi meil on oma isiklikud kohustused selles vallas, saame koguduseperena koos kaasinimeste teenimisele keskendudes olla palju tõhusamad.
