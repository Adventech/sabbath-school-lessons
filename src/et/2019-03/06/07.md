---
title:  Toetav mõte
date:   09/08/2019
---

Loe Ellen G. White’i raamatust _Welfare Ministry_ peatükki „Isaiah 58 – A Divine Prescription“, lk 29–34 ja raamatust _Ajastute igatsus_ peatükki „Hädakuulutused variseridele“, lk 610–620.

„Rõhutades igapäevaelulise jumalakartuse väärtust, kordas prohvet Iisraelile Moosese vahendusel sajandeid tagasi antud nõuannet… Ajast aega kordasid Issanda sulased neid nõuandeid inimestele, kel oli oht langeda vormilikkusesse ja unustada halastustöö.“ – Ellen G. White, _Prohvetid ja kuningad_, lk 326, 327.

„Mulle on antud juhis pöörata meie rahva tähelepanu taas Jesaja viiekümne kaheksandale peatükile. Lugege seda peatükki hoolikalt ja saage aru, mis laadi teenistus toob kogudustesse elu. Evangeeliumitööd tuleb edasi viia nii meie vabaduse kui ka pingutuste abil. Kui kohtate kannatavaid inimesi, kes vajavad abi, andke seda neile. Kui leiate neid, kes on näljased, toitke neid. Seda tehes astute Kristuse teenistusega sama jalga. Meistri püha töö oli heategevustöö. Julgustatagu meie inimesi kõikjal selles osalema.“ – Ellen G. White, _Welfare Ministry_, lk 29.

**Küsimused aruteluks:**

`1. Oled sa kunagi mõelnud, et jumalateenimine on õigluse tegemine ja halastuse armastamine? Kuidas muudab selline lähenemine sinu arvamust kaasinimeste eest hoolitsemise osas? Kuidas muudab see sinu arusaamist Jumala kummardamisest?`

`2. Kuidas vältida kristlikus elus käega löömast „kaalukamale osale Seadusest“ (Mt 23:23) – olgu üksikisikuti või kogudusena? Saad sa meenutada mõnd näidet oma kogemusest, mil sa ehk „kurnasid välja küll sääsed, aga kaamelid neelasid alla“ (Mt 23:24)?`

`3. Miks peetakse silmakirjalikkust nii suureks patuks? Kas pole parem püüda vähemalt välja näha sellistena, nagu teeksime head?`

`4. Kuidas muudab Jumala eesmärk ja kaastunne vaeste ning abivajajate vastu, millest prohvetid räägivad, sinu maailmataju? Kuidas loed või kuulad kohalikke uudistekanaleid teistmoodi juhul, kui sa vaatad ja kuulad neid prohveti silmade ja kõrvadega?`

**Kokkuvõte:** Kuigi prohvetid olid mures maal tehtava kurjuse pärast, pöörasid nad erilist tähelepanu pahedele, mida sooritasid inimesed, kes väitsid end Jumalat teenivat ja kummardasid Teda. Prohvetite ja Jeesuse jaoks on jumalakummardamine ja ebaõiglus vastandid ning neid ühendav religioon on silmakirjalikkus. Tõeline Jumala kummardamine püüab ühtlasi tegutseda rõhumise vastu ning kanda hoolt vaeste ja abivajajate eest.

---

Annetus >> Kohalik kogudus

Päikeseloojang 21:23
