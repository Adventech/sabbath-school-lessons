---
title: Küllaldaselt mannat
date: 14/07/2019
---

Pärast mitut põlvkonda orjust ja sotsiaalset alandust, mida niisugune olukord Jumala rõhutud rahvale peale surus, püüdis Jumal äsja vabastatud iisraellaste pilku üles tõsta , suunates nad nägema paremat elamisviisi ja andes neile seadused, mille abil luua parim ühiskonnakord. Kuid selle protsessi üks esimesi osi tuli praktilise ja õpetliku tähendamissõna vormis.

Kuna selline elurütm – silmanähtav tõend Jumala hoolitsusest ja tegelikust omakasupüüdmatusest – jätkus kogu nende 40aastase kõrberännaku jooksul, pidanuks see saama Iisraeli ühiskondliku kultuuri osaks. See ilmnes manna kujul, toiduna, mis ilmus igal hommikul iisraellaste telklaagrit ümbritsevale maapinnale.

`Loe 2Ms 16:16–18. Mis tähtsus on sinu meelest mõttel, mida neis salmides rõhutatakse, et iga inimese jaoks oli mannat eri kogus?`

2Kr 8:10–15 viitab Paulus sellele loole kui näitele, kuidas kristlane peaks andma: „Olgu teie jõukus praegu nende puudusele toeks, et ka nende jõukus kunagi saaks toeks teie puudusele, nii et tekiks võrdsus“ (s 14). [„Praegu saab teie küllus rahuldada nende vajaduse, et nende küllus saaks omakorda rahuldada teie vajaduse. Eesmärk on võrdsus“ (s 14 NIV).]

Nii iisraellaste kui ka meie jaoks oli õppetund selles, et Jumal varustas oma rahvast ja kätetööd küllaldasel määral. Juhul, kui võtame ainult nii palju, kui vajame, ning oleme valmis jagama enda lisa kaasinimestega, on kõigi eest hoolitsetud ja kõiki varustatud. Ainult üheks päevaks vaja mineva osa võtmine nõudis inimestelt usaldust, et järgmisel päeval on jälle toitu. Rõhutud rahvas, nagu orjapõlvest tulnud iisraellased olid, kaldus keskenduma omaenese ellujäämisele, kuid Jumal tahtis neile näidata elu, kus valitseb usaldus, heldus ja jagamine.

Ent sellel kogemusel oli veel üks, palju tähelepanuväärsem mõõde. Igal reedel ilmus maapinnale kahekordne kogus mannat ning sellel – ja ainult sellel – päeval pidid inimesed hingamispäevaks ette valmistudes korjama lisakoguse mannat. Eriline varu hingamispäevaks oli nende jaoks veel üks võimalus, kuidas õppida usaldama Issandat kõigis oma vajadustes. See lisakogus mannat – Jumala armutegu – võimaldas neil veel täielikumalt nautida puhkust, mida Jumal neile seitsmenda päeva hingamispäeval tõotas.

`Mida teeme reedeti, mis aitab meil paremini rõõmu tunda sellest, mida Jumal meile hingamispäeval annab?`
