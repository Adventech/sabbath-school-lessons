---
title:  Toetav mõte
date:   19/07/2019
---
Loe Ellen G. White’i raamatust _Patriarhid ja prohvetid_ peatükki „Punase mere kaldalt Siinai mäeni“, lk 295–297; raamatust Ajastute igatsus peatükki „Hingamispäev“, lk 281–289; Sigve K. Tonstadi raamatust _The Lost Meaning of the Seventh Day_ peatükki „A Social Conscience of the Seventh Day“, lk 125–143.

„Jeesus näitas, et vaevatute aitamine oli kooskõlas hingamispäeva käsuga. See oli kooskõlas inglite tööga, kes peavad pidevat sidet maa ja taeva vahel, et teenida kannatavat inimkonda…

Ka inimesel on selleks päevaks töö. Vältimatud vajadused tuleb rahuldada, haigete eest hoolitseda, vaevatute tarbed rahuldada. See, kes hoidub kannatuste leevendamisest hingamispäeval, on süüdlane. Jumala püha puhkepäev tehti inimese pärast ning halastusteod on selle päeva mõttega täielikus kooskõlas. Jumal ei soovi, et Tema loodolevused kannataksid hetkekski valu, kui seda saab leevendada hingamispäeval või mõnel muul päeval.“ – Ellen G. White, _Ajastute igatsus_, lk 206, 207.

**Küsimused aruteluks:**

`1. Mismoodi oled kogenud, et väljendad hingamispäeva pidamisega Jumala usaldamist? On su elus olnud mannasarnast kogemust, mil Jumal on sinu eest hoolitsenud vastusena Tema usaldamisele? Kui jah, siis räägi sellest klassis ning ütle, mida oled õppinud.`

`2. Nagu nägime neljanda käsu tekstist, mille leiame 2Ms 20:8–11 ja
5Ms 5:12–15, rõhutab Jumal hingamispäeva erinevaid külgi. Milline külg hingamispäevast on see, mida sina enim hindad?`

`3. Tehke klassina või individuaalselt ajurünnak teemal, kuidas jagada hingamispäeva õnnistusi ja hüvangut oma kogukonnaga.`

`4. Mil viisil hingamispäev su elu muudab? Kas su elus on valdkondi, mida hingamispäeva eeskuju ja põhimõtted peaksid rohkem mõjutama?`

**Kokkuvõte:** Jumal tegi hingamispäeva vahendiks, mille abil pidada meeles loomist ja lunastamist, kuid see pakub paljus ka praktilist kasu. Hingamispäev õpetab usaldama, et Jumal kannab meie eest hoolt, see õpetab ellu rakendama võrdsust ning sellest võib saada vaimulik kasvataja, mis muudab kõiki meie suhteid. Jeesus tõi esile oma ideaali hingamispäevast, tervendades haigeid ning rõhutades, et hingamispäev on päev abivajajate heaks.

---

Annetus >> kohalik kogudus

Päikeseloojang 22:10
