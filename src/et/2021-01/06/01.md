---
title:  Jumalat mängides  
date:  30/undefined/2021  
---

### Selle nädala õppeaine

Js 13. ptk; Js 13:2–22; Js 14. ptk; Js 24.–27. ptk.

> <p>Juhtsalm</p>
> „Vaata, see on meie Jumal, keda me ootasime, et ta meid päästaks. See on Issand, keda me ootasime, hõisakem ja tundkem rõõmu tema päästest“ (Js 25:9).

Pärast seda, kui jutlustaja oli pidanud tungiva kõne uhkuse kohta, ootas teda üks jutlust kuulanud naine, kes ütles, et ta on meelehärmis ja tahab üles tunnistada suure patu. Jutlustaja küsis, mis patuga on tegemist.

„Naine vastas: „Uhkuse patt, sest istusin mõni päev tagasi tund aega peegli ees ja imetlesin oma ilu.“

„Ah,“ vastas jutlustaja, „see ei olnud uhkuse patt – see oli kujutlusvõime patt!“ – C. E. Macartney, Paul Lee Tani kogumikus, lk 1100.

Sellest alates, kui patt sündis võimsa ingli südames, ei ole uhkus pidanud lugu reaalsuse piiridest (ei inglite ega inimeste juures). See probleem tundub olevat kõige hullem nende juures, kes takerduvad vaimulikku uhkusse – väga kahetsusväärne omadus olevuste puhul, kes on nii rikutud, et nende ainsaks pääseteeks on kellegi teise teod nende heaks.

Sel nädalal heidame muu hulgas pilgu kahe tõeliselt algse patu, uhkuse ja enese­ülistamise algusele.

__Selle nädala õppetükki õppides valmistud hingamispäevaks, 6. veebruariks.__