---
title:  Üllas Rahuvürst  
date:  23/01/2021  
---

### Selle nädala õppeaine

Js 8:23–9:4; Js 9:5, 6: Js 9:7–10: 34; Js 11. ptk; Js 12:1–6.

> <p>Juhtsalm</p>
> „Sest meile sünnib laps, meile antakse poeg, kelle õlgadel on valitsus ja kellele pannakse nimeks Imeline Nõuandja, Vägev Jumal, Igavene Isa, Rahuvürst“ (Js 9:5).

Dr Robert Oppenheimer, kes juhendas esimese aatompommi loomist, astus Ameerika Ühendriikide kongressikomisjoni ette. Komisjoni liikmed pinnisid temalt, kas selle relva vastu oleks kuidagi võimalik end kaitsta. „Kindlasti,“ vastas tunnustatud füüsik.

„Ja see oleks…“

Dr Oppenheimer laskis pilgul käia üle vaikse ootusäreva kuulajaskonna ja ütles tasa: „Rahu.“ – Paul Lee Tan (koostaja), „Encyclopedia of 7 700 Illustrations: Signs of the Times“ (Rockville, Md.: Assurance Publishers, 1985), lk 989.

Rahu on inimsoo raskesti saavutatav unistus. Hinnanguliselt on maailmas talletatud ajaloo algusest peale olnud täielikku rahu ainult umbes 8 protsendil ajast. Küll aga on nende aastate jooksul rikutud vähemalt 8 000 rahulepingut (Paul Lee Tan, lk 987, kohandatud). Esimese ilmasõja lõpule järgnenud poole sajandi jooksul (arvati, et see sõda oli kõigi sõdade lõpp) oli iga sõja-aasta kohta kaks minutit rahu.

Aastal 1895 lõi dünamiidi leiutaja Alfred Nobel usalduse loomiseks auhinna üksikisikutele, kes panustasid silmapaistvalt rahunõudmisse (Paul Lee Tan, lk 988, kohandatud). Viimastel aastatel on isegi osa Nobeli Rahupreemia võitjaid olnud seotud vägivallaga.

Sellel nädalal loeme ainukesest Isikust, kes saab tuua tõelise ja igikestva rahu.

__Selle nädala õppetükki õppides valmistud hingamispäevaks, 30. jaanuariks.__
