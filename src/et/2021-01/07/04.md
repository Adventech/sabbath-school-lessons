---
title:  Vapustatud, aga mitte põlatud (Js 36 -21 – 37:20)  
date:  09/02/2021  
---

`Kuidas mõjus rabsake kaval kõnekunst Hiskijale ja tema ametnikele? 2Kn 18:37–19:4; Js 36:21–37:4.`

Südamepõhjani vapustatud ja murest murtud Hiskija pöördus Jumala poole ning otsis alandlikult Jesaja (sama prohveti, keda tema isa oli vältinud) eestpalvet.

`Kuidas julgustas Jumal Hiskijat? Js 37:5–7.`

Sõnum oli lühike, aga piisav. Jumal oli oma rahva poolt. Jesaja kuulutas ette, et Sanherib kuuleb kuulujuttu, mis juhib ta tähelepanu Juuda ründamiselt kõrvale. See täitus otsemaid.

Ajutiselt pettunud, kuid sugugi pikalt loobumata, saatis Sanherib Hiskijale ähvarduse: „Ära lase ennast petta oma Jumalast, kelle peale sa loodad, arvates, et Jeruusalemma ei anta Assuri kuninga kätte… Kas rahvaste jumalad päästsid neid?“ (Js 37:10, 12; vaata ka 2Aj 32:17).

Sel korral läks Hiskija kohe templisse ja laotas sõnumi Vägede Issanda ette, „kes istud keerubite peal“ (Js 37:14–16).

`Kuidas toob Hiskija palve esile selle, mis oli Jeruusalemma kriisis kaalul? Js 37:15–20.`

Sanherib oli rõhutatult rünnanud Hiskija tugevaimat kaitset: usku Jumalasse. Kokku varisemise asemel anub Hiskija, et Jumal näitaks, kes Ta on, „et kõik maa kuningriigid tunneksid, et sina, Issand, oled ainus“ (Js 37:20).

`Loe Hiskija palvet palvemeelsuses (Js 37:15–20). Millistele sõlmpunktidele ta Jumala juures keskendub? Millist põhimõtet selles palves näeme, mis annab meile julgust ja tugevust oma isiklikes kriisides ustavaks jääda?`