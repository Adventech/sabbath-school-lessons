---
title:  Assüürlaste lüüasaamine  
date:  06/02/2021  
---

### Selle nädala õppeaine

Js 36:1; Js 36:2–20; Js 36:21–37:20; Js 37:21–38; Js 38. ja 39. ptk.

> <p>Juhtsalm</p>
> „Vägede Issand, Iisraeli Jumal, kes istud keerubite peal! Sina üksi oled kõigi maa kuningriikide Jumal, sina oled teinud taeva ja maa“ (Js 37:16).

„Paljasjalgne kõhn mees sammub koos kahe pojaga mööda. Teine pere on ladunud kogu majakraami vankrile, mida veavad lahjad härjad. Vankril istub kaks naist ja mees juhib härgi. Vähekindlustatud inimestel ei ole vankrit, seepärast kannavad nad omandust õlgadel.

Kõikjal on sõdurid. Müüripurustaja lõhub linnaväravat. Müüripurustaja peal olevad vibulaskjad sihivad kaitsjaid müüridel. Käimas on pöörased tapatalgud.

Läheme edasi. Kuningas istub uhkelt troonil ning võtab vastu saaki ja vange. Osa vange ligineb ülestõstetud kätega halastust anudes. Teised põlvitavad või lömitavad. Kirjeldused neist vaatepiltidest ja sellest kuningast algavad sõnadega: „Sanherib, maailma kuningas, Assüüria kuningas“, ning jätkuvad väljenditega nagu „istus __nēmedu-__ troonil ja Laakise linna sõjasaak anti talle ülevaatamiseks.“– John Malcolm Russell, „The Writing on the Wall“ (Winona Lake, Indiana: Eisenbrauns, 1999), lk 137, 138.

Sellised pildiread, mis kaunistasid kord Sanheribi „Võistlejata lossi“ seinu, on nüüd Briti Muuseumis ning milline lugu on neil jutustada selle rahva langusest, kes kuulutas end Jumala rahvaks!

__Selle nädala õppetükki õppides valmistud hingamispäevaks, 13. veebruariks.__