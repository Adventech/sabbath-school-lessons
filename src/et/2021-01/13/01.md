---
title:  Planeet Maa taassünd  
date:  20/03/2021  
---

### Selle nädala õppeaine

> <p>Juhtsalm</p>
> Selle nädala õppeaine: Js 65:17–25; Js 66:1–19; Js 66:19–21; Js 66:21; Js 66:22–24.„Sest vaata, ma loon uue taeva ja uue maa. Enam ei mõelda endiste asjade peale ja need ei tule meeldegi“ (Js 65:17).

Ühel päeval keeldus üks kaheteistaastane poisike, kes oli just lugenud astronoomia raamatut, kooli minemast. Ema viis lapse perearsti juurde, kes küsis: „Billy, milles on asi? Miks sa enam kooli minna ja õppida ei taha?“

„Sellepärast, doktor,“ ütles poiss, „et ma lugesin sellest astronoomia raamatust, et ühel päeval päike põleb ära ja kogu elu maa peal sureb välja. Ma ei näe mingit põhjust midagi teha, kui lõpuks kõik välja sureb.“

Ema hüüatas hüsteeriliselt: „See pole sinu asi! See pole sinu asi!“

Arst naeratas ja ütles: „Aga, Billy, sul ei ole vaja muretseda, sest ajaks, mil see juhtub, oleme me niikuinii kõik ammu surnud.“

Eks ole selline lohutus osa samast probleemist: lõpuks oleme niikuinii kõik ammu surnud.

Õnneks ei pea meie elu suubuma surma. Vastupidi, meile on pakutud elu, igavest elu uueks loodud maal.

__Selle nädala õppetükki õppides valmistud hingamispäevaks, 27__. märtsiks.__