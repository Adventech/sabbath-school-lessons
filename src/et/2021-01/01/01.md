---
title:  Identiteedikriis  
date:  26/12/2021  
---

### Selle nädala õppeaine

Js 1:1–9; Js 1:10–17; Js 1:18; Js 1:19–31; Js 5:1–7.

> <p>Juhtsalm</p>
> „Tulge nüüd ja seletagem isekeskis, ütleb Issand. Kuigi teie patud on helepunased, saavad need lumivalgeks; kuigi need on purpurpunased, saavad need villa sarnaseks“ (Js 1:18).

_Unustusemaal ära eksinud._ Kui sõidad autoga Iirimaal mööda kitsast külavaheteed, mida ääristavad hekid, võib juhtuda, et su teed tõkestab lehmakari, kes pärast krõmpsuvat einet kodu poole sammub. Isegi siis, kui karjast loomadega kaasas pole, suunduvad nad peremehe lauta. Nad teavad kuhu ja kellele nad kuuluvad.

Kui poisike kaupluses emast maha jääb ja kisendab: „Ema on kadunud!“ ei pruugi poiss täpselt teada, kus ta on ja kus ta ema on, aga kaupluses ringi liikuvas emade meres tunneb ta ära ühe, ainsa, kes on tema oma.

Kurb öelda, kuid erinevalt Iiri lehmadest (ja veel enam kaduma läinud poisikestest) unustasid Juudamaa elanikud tõsiasja, et nad kuulusid Issandale, oma taevasele Isandale, ja kaotasid seega oma tegeliku enesemääramise, lepingurahvaks olemise. „Mina kasvatasin lapsi ja lasksin neil sirguda suureks, aga nemad astusid üles mu vastu. Härg tunneb oma peremeest ja eesel oma isanda sõime, aga Iisrael ei tunne, mu rahvas ei taha mõista“ (Js 1:2, 3).

Sellel nädalal heidame pilgu Jumala uuendustööle Tema rahva juures.

_Selle nädala õppetükki õppides valmistud hingamispäevaks, 2. jaanuariks._