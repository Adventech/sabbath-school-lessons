---
title:  Ränk tee  
date:  16/01/2021  
---

### Selle nädala õppeaine

Js 7:14–16; Js 7:17–25; Js 8:1–10; Js 8:11–15; Js 8:16–22.

> <p>Juhtsalm</p>
> „Mina aga ootan Issandat, kes peidab oma palge Jaakobi soo eest, ja loodan tema peale“ (Js 8:17).

New Yorgi Harlemi linnaosa ühe põleva maja neljanda korruse aknal istus nagu õrrel pime tüdruk. Tuletõrjujad olid meeleheitel. Nad ei saanud redelveokiga majade vahele sõita ja nad ei suutnud mõjutada tüdrukut hüppama võrgule, mida ta ju ei näinud.

„Lõpuks jõudis kohale isa ja karjus läbi ruupori, et võrk on all ning isa käsib tal hüpata. Tüdruk hüppas ja oli nii pingevaba, et neljandalt korruselt kukkudes ei murdnud ta ühtki luud ega rebestanud ühtki lihast. Kuna tüdruk usaldas isa täielikult, tegi ta isa häält kuuldes seda, mida isa ütles talle parima olevat.“ – Michael P. Green (toimetaja), „1500 Illustrations for Biblical Preaching“, lk 135.

Samamoodi andis Jumal võimsa tõendi selle kohta, et Tema tahtis oma laste jaoks parimat, kuid nemad heitsid kõrvale leebe viisi, millega Ta neile seda esmakordselt esitas; niisiis tuli Tal nendega rääkida mürina ja tormi saatel.

Mida õpime tänapäeval nende vigadest?

__Selle nädala õppetükki õppides valmistud hingamispäevaks, 23. jaanuariks.__