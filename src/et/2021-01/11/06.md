---
title:  Aeg meie jaoks (Js 58 -13, 14)  
date:  11/03/2021  
---

`Miks räägib Jesaja Js 58:13, 14 hingamispäevast? Kuidas on siin taustal varasemate salmide lepituspäev?`

Iga-aastane lepituspäev _oli_ hingamispäev. See eriline tseremoniaalne hingamispäev oli iganädalase hingamispäeva taoliselt päev, mil oli keelatud igasugune töötegemine (3Ms 23:27–32). Seetõttu, nagu esimesed seitsmenda päeva adventistid mõistsid, annab ettekirjutus, et lepituspäeva puhkeperiood kestab õhtust õhtuni (3Ms 23:32), meile teada, et sama kehtib iganädalase hingamispäeva kohta. Järelikult käib Js 58:13, 14 sõnum ka iganädalase hingamispäeva kohta, ehkki selle esmane kontekst on tseremoniaalne lepituspäev.

`Loe Js 58:13. Missugune päev peaks hingamispäev olema? Kuidas teha oma hingamispäeva kogemuse siinkirjeldatu sarnaseks? Kui mõtled sellele, mida hingamispäev kujutab, siis miks peab see olema just niisugune päev nagu selles tekstis kirjeldatud?`

Js 58. ptk tegeleb kolme põhiteemaga: enesesalgamine, sotsiaalne armastusväärsus ja hingamispäev.

Kuidas on need omavahel seotud?

Esiteks sisaldavad kõik kolm keskendumist Jumalale, Tema jaoks tähtsale ning äratundmisele, et me sõltume Temast. Teiseks, kõike kolme tehes jätkavad inimesed edasiminekut pühaduses, Jumalat jäljendades (vaata 3Ms 19:2), kes Kristuse isikus ennast alandas (Fl 2:8), kes ilmutab ennastohverdavat lahkust (Jh 3:16) ja kes lakkas loomisnädala lõpu hingamispäeval töötamast (1Ms 2:2, 3; 2Ms 20:11).

`Vaata, milliseid seoseid on veel enesesalgamise, sotsiaalse lahkuse ja hingamispäeva vahel, nagu neid kirjeldab Js 58. ptk: hingamispäeval nädalasest rühmamisest vaba olemine on inimsõbralik, sest see laseb inimesel elustuda, värskeneda (2Ms 23:12; Mk 2:27); Jeesus näitas, et heateod on hingamispäeval kohased (Mk 3:1–5; Jh 5:1–17); hingamispäeva õige pidamine valmistab rõõmu (Js 58:14), sama teeb kaasinimeste aitamine (Js 58:10, 11). Mis peab muutuma su enda elus selleks, et sa kogeksid neid õnnistusi?`