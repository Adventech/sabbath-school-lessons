---
title: 'Toetav Mõte'
date: 10/09/2021
---

„Meil pole iga kord soovi oma katsumuste ja raskustega Jeesuse juurde tulla. Mõnikord kallame oma hädad kaasinimeste kõrvadesse ja _räägime oma vaevadest neile, kes meid aidata ei saa_, ning ei usalda kõike Jeesusele, kes suudab muuta kurbuse tee rõõmu ja rahu rajaks. Enesesalgamine, enda ohverdamine annab ristile au ja võidu. Jumala tõotused on väga väärtuslikud. Peame _õppima_ tundma Tema sõna, et tunneksime Tema tahet. Hoolikalt uuritud ja elupraktikaks saanud inspireeritud sõnad juhivad meie jalad tasasele teele, kus komistamata kõndida. Oo, et kõik, evangeeliumitöölised ja rahvas, tooksid oma koormad ja kimbatused Jeesuse ette, kes ootab, et need võtta ning anda nende eest rahu ja hingamist! Ta ei hülga iialgi neid, kes Teda usaldavad.“ – Ellen G. White, „The Signs of the Times“, 17. märts 1887, lk 161.

„Armas noor, kas sinus võib olla rõõmus lootus ja ootus ajal, mil Issand, su õiglane Kohtunik, tunnistab su nime Isa ja pühade inglite ees? Parim ettevalmistus, mida sa Kristuse teistkordse ilmumise heaks teha saad, on toetuda kindlas usus tohutule päästele, mille Ta oma esimese tulekuga meile tõi. Sul tuleb usaldada Kristust oma isikliku Päästjana.“ – Ellen G. White, „Our High Calling“, lk 368.

**Küsimused aruteluks:**

`1. Mis on seitsmenda päeva hingamispäevas nii erilist, et see kuulutab ette Jumala rahvale osaks saavat taevast hingamist? Kuidas on hingamispäev igaviku eelmaitse?`

`2. Lunastus tähendab lepitamist ja näitab teed tagasi Jumala juurde. Mõtle tähtsale lausele, mille leiad Rm 5:11: „Aga mitte ainult seda, vaid me ka kiitleme Jumalast meie Issanda Jeesuse Kristuse läbi, kelle kaudu oleme nüüd saanud lepituse.“ Kui keegi küsiks sinult: „Mida tähendab olla Jumalaga lepitatud ja mida see lepitus sinu elus muutis?“, siis mida sa vastad?`

`3. Kuidas vältida oma kristlikus elus vähemtähtsa ületähtsustamist? Mis hoiab meie pilgu Jumala Sõnas pakutaval tervikpildil?`

`4. Mõtle veel vigadele ja usupuudusele, mis iisraellaste kõrbe-elus avaldusid. Kuigi neid proovile pannud asjaolud erinevad meie omadest (me ei rända ääretus kõrbes), siis millised ühised põhimõtted siin avalduvad? See tähendab, kuidas võime oma kristlikul eluteel seista silmitsi samade väljakutsetega ja mismoodi õppida iisraellaste vigadest?`

---

Annetus >> Maailmamisjon [toeta.advent.ee](https://toeta.advent.ee/)

Päikeseloojang 19.53