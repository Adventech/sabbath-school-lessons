---
title: 'Enamat igatsedes'  
date: 04/09/2021
---

### Selle nädala õppeaine
1Kr 10:1–11; 3Ms 4:32–35, Jh 1:29; Hb 4:1–11, Ps 95:8–11.

> <p>Juhtsalm</p>
> „Need lood on saanud meile näiteiks, et meie ei himustaks kurja, nii nagu nemad himustasid“ (1Kr 10:6).

Queensi kunstimuuseumis New Yorgis, Ameerika Ühendriikides, on tallel maailma suurim linnaarhitektuuri makett, mis kujutab endast New Yorgi kõiki hooneid. Mõõtmetes 1:1200 (2,5 cm vastab 33 meetrile) hõlmab see ligi 870 ruutmeetrit. Algselt valmistasid selle 100 käsitöölist rohkem kui kolm aastat kestnud ettevõtmise käigus 1964. aastal. Seda on ajakohastatud 1990.-tel, kuid see ei peegelda 2021. aasta linnapilti. Tegemist on originaali hämmastavalt keeruka ja üksikasjaliku koopiaga.

Lõpuks aga on see ikkagi vaid koopia, mudel millegi tähtsama, suurema, sügavama ja mudelist endast palju peenekoelisema edasi andmiseks.

Tegelikult on kõik mudelid sellised. Need ei ole originaalid, vaid üksnes originaalide võrdkujud. Mudel aitab meil hoomata originaali olemust, kuid ei asenda seda mitte kunagi. Küll aga aitab see inimestel paremini aru saada, mida originaal endast kujutab.

Pühakiri on tulvil miniatuurseid tegevusmudeleid ja näitlikke struktuure, mis kõik osutavad suuremale, taevasele tegelikkusele. Heebrealastele kirjutatud kirja 4. peatükk aitab meil avada ühe tegelikkuse, mis puudutab Piiblis olevat puhkamise teemat.

_Selle nädala õppetükki õppides valmistud hingamispäevaks, 11. septembriks._