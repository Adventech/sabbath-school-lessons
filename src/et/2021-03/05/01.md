---
title: '„Tulge minu juurde…“'
date: 24/07/2021
---

### Selle nädala õppeaine
Mt 11:20–30; Mt 5:5; 5Ms 18:15; Gl 5:1; 2Ms 18:13–22; Gl 6:2.

> <p>Juhtsalm</p>
> „Tulge minu juurde kõik, kes olete vaevatud ja koormatud, ja mina annan teile hingamise“ (Mt 11:28).

„Tulge minu juurde kõik, kes olete vaevatud ja koormatud, ja mina annan teile hingamise.“

Millise imelise tõotuse Jeesus siin meile annab. Kes meist poleks tundnud ennast mõnikord koormatuna, võib-olla mitte niivõrd tööga (kuigi ka töö võib sageli põhjus olla), vaid vaeva ja koormatega, mida elu ise toob? Ja Jeesus ütleb siin meile, et Tema teab, mida me läbi elame, ning jah, Tema aitab – see tähendab, kui me lubame Tal seda teha.

Olles seejärel käskinud meil võtta enda peale Tema ikke, ütleb Jeesus: „Sest minu ike on hea ja minu koorem on kerge“ (Mt 11:30). Teisiti öeldes: _Vabane iketest ja koormatest, mida sa kannad (anna need mulle) ning nende asemel võta endale minu ike, sest minu oma on kergem kanda._

Kuidas kogeda rahu, millest Jeesus siin räägib? Elame ju maailmas, mille kohta Issand Aadamale pärast pattulangemist ütles: „Oma palge higis pead sa leiba sööma“ (1Ms 3:19). Seega teame, mida tähendab vaeva näha ja kanda koormaid, mis näivad meie jaoks liiga raskena, vähemasti neid üksi kandes.

_Selle nädala õppetükki õppides valmistud hingamispäevaks, 31. augustiks._