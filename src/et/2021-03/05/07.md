---
title: 'Toetav Mõte'
date: 30/07/2021
---

„Kui leiad, et su töö on raske, kui kaebled raskuste ja katsumuste üle, kui ütled, et sul pole jõudu kiusatusele vastu panna, et sa ei suuda võita kannatamatust ning et kristlik elu on ülesmäge minemine, siis võid kindel olla, et sa et kanna Kristuse iket; sa kannad teise isanda iket.“ – Ellen G. White, „Child Guidance“, lk 267.

„On vaja pidevat tähelepanelikkust ning innukat, armastavat pühendumist, kuid need tulevad loomulikult siis, kui Jumala vägi usu kaudu hinge hoiab. Me ei saa teha midagi, absoluutselt mitte midagi jumaliku soosingu saamiseks. Meil ei tule üldse toetuda endale ega oma headele tegudele; aga kui me eksivate, patuste olevustena tuleme Kristuse juurde, leiame Tema armastuses rahu. Jumal võtab vastu iga inimese, kes tuleb Tema juurde ja toetub täielikult ristilöödud Päästja teenetele. Südames puhkeb armastus. Ei pruugi olla tundetulva, kuid on püsiv, rahulik usaldus. Iga koorem on kerge; sest ike, mille Kristus peale paneb, on hea. Kohustus muutub meeldivaks ja enesesalgamine nauditavaks. Teed, mis enne näis pimedusega kaetud, hakkavad valgustama Õigusepäikese kiired. Siis kõnnime valguses, kuna Kristus on valguses.“ – Ellen G. White, „Faith and Works“, lk 38, 39.

**Küsimused aruteluks:**

`1. Kas mäletad seda hetke oma teekonnal Jeesusega, kui sa lõpuks alistusid? Räägi sellest oma klassis ja pööra erilist tähelepanu põhjusele, miks sa alistusid.`

`2. Uuri Jeesuse palvet Mt 11:25–27 ning arutlege klassis, kuidas saame teada, mis on arm. Miks varjab Jumal lunastusplaani („seda“) tarkade ja mõistlike eest ning ilmutab väetitele?`

`3. Kuidas saame praktilisel viisil aidata enda ümber olevatel inimestel, kes oma koormatega maadlevad, Jeesuse juurde tulla ja rahu leida?`

`4. Mõtiskle veel mõiste üle „tasane ja südamelt alandlik“. Kas see pole mitte inimese enesehinnangule halb? Kas me ei peaks end mitte hästi tundma, eriti siis, kui heitleme niikuinii ebakindlusega? Kuidas peaks rist ja see, mida rist esindab, aitama meil mõista, mida mõtleb Jeesus „tasane ja alandlik“ olemise all? See tähendab, miks on risti juures tasadus ja alandlikkus ainsad tõeliselt kohased hoiakud?`

---

Annetus >> Eesti liidu misjonifond [toeta.advent.ee](https://toeta.advent.ee/)

Päikeseloojang 21.46