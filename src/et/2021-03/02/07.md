---
title: 'Toetav Mõte'
date: 09/07/2021
---

„Nüüd näisid nad oma patust teguviisi siiralt kahetsevat. Ent nad kurvastasid pigem oma halva teo tagajärgede pärast kui oma tänamatuse ja sõnakuulmatuse pärast. Märganud, et Issand ei taganenud otsusest, ajasid nad end jälle iseteadvalt sirgu ja teatasid, et nad ei lähe enam kõrbesse tagasi. Käskides neil eemalduda oma vaenlaste maast, pani Jumal proovile nende näilise alistumise ning tõestas, et see ei olnud siiras. Nad teadsid, et nad olid rängalt patustanud – kavatsusega tormakalt surmata maakuulajad, kes olid veennud neid Jumalale kuuletuma. Nüüd tundsid nad õudust, märgates, et olid teinud kohutava vea, mille tulemus osutus hukatuslikuks. Nende mõttelaad polnud muutunud ning nad olid valmis samamoodi vastu hakkama iga esilekerkiva uue põhjuse korral. Selline põhjus ilmus siis, kui Mooses käskis Jumala korraldusel neil kõrbesse tagasi minna.“ – Ellen G. White, „Patriarhid ja prohvetid“, lk 391.

„Usk ei ole hoopiski enesekindlus. Ainult see, kellel on tõeline usk, on kaitstud enesekindluse eest. Enesekindlus on Saatana aseaine usule. Usk haarab kinni Jumala tõotustest ja kannab vilja sõnakuulmises. Enesekindlus kasutab samuti tõotusi, kuid kasutab neid nagu Saatan oma üleastumiste vabandamiseks. Usk juhtinuks meie esivanemad usaldama Jumala armastust ja olema sõnakuulelikud Tema käsule. Enesekindlus pani nad Tema käsust üle astuma, väites, et Tema suur armastus päästab nad patu tagajärgedest. Usk ei nõua taeva soosingut, nõustumata tingimustega, mis on vajalikud armu saamiseks. Ehtne usk rajaneb Pühakirja tõotustele ja korraldustele.“ – Ellen G. White, „Ajastute igatsus“, lk 126.

**Küsimused aruteluks:**

`1. Arutlege usu ja ülbuse vahelise erinevuse üle. Miks olnuks Kaananimaa vallutamine alguses usutegu, aga hiljem, kui iisraellased ründasid, näeme selles ülbust? Kuidas etendavad ajend ja olukord suurt osa usu ja ülbuse teine­teisest eristamisel?`

`2. Mõtelge veel tõsiasjale, et patu saame küll andeks, kuid sageli tuleb meil elada pattude tagajärgedega. Kuidas aitad neid, kes maadlevad teadmisega, et neile on patt andeks antud, kuid ometi avaldab see negatiivset mõju neile ja võib-olla ka nende armsatelele?`

---

Annetus >> Maailmamisjon [toeta.advent.ee](https://toeta.advent.ee/)

Päikeseloojang 22.24