---
title: 'Rahutud ja tõrksad'
date: 03/07/2021
---

### Selle nädala õppeaine
4Ms 11:1–33, 4Ms 12:1–13; 4Ms 13:27–33; 4Ms 14:1–23; 1Kr 10:1–11; 4Ms 14:39–45.

> <p>Juhtsalm</p>
> „Aga kõik see sai neile osaks näite pärast ning on kirjutatud hoiatuseks meile, kelle ajal jõuab kätte ajastu lõpp“ (1Kr 10:11).

Sajandite jooksul on paljud inimesed täheldanud koerte ja teiste koduloomade kummalist, rahutut käitumist enne suuri maavärinaid.

Nüüd on teadlased kindlaks teinud, et loomad on suutelised tajuma maavärina esimest seismilist lainet – rõhulainet –, mis saabub enne sekundaarset raputuslainet. See selgitab arvatavasti, miks on täheldatud, et loomad on segaduses ja rahutud juba enne, kui maapind rappuma hakkab. Osa loomi, näiteks elevandid, oskavad tajuda maavärina eeltõugete madalsagedusheli ja vibratsiooni, mida inimesed üldse ei märka.

Mõni minut enne 5,8-magnituudilist maavärinat, mis tabas 23. augustil 2011. aastal Washington DC piirkonda, hakkas osa Smithsoni Rahvusliku Loomaaia loomi kummaliselt käituma. Nende hulgas olid leemurid, kes hakkasid umbes 15 minutit enne maapinna rappumist valjult kriiskama.

Selle nädala õppetükis vaatleme inimliku rahutuse kummalisi näiteid, mille põhjuseks polnud eelseisvad loodusõnnetused, nagu näiteks maavärin, vaid hoopis pattulangenud inimese patune põhiolemus, mis pole rahul Kristuse pakutuga kõigile neile, kes usus ja kuulekuses Tema juurde tulevad.

_Selle nädala õppetükki õppides valmistud hingamispäevaks, 10. juuliks._