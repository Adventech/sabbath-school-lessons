---
title: 'Toetav Mõte'
date: 03/09/2021
---

„Kogu nädala vältel peab meil hingamispäev meeles mõlkuma ja peame tegema ettevalmistusi, et seda käsu kohaselt pidada. Hingamispäeva pidamine ei ole pelk juriidiline küsimus.“ – Ellen G. White, „Tunnistused kogudusele“, 6. kd, lk 353.

„Kogu taevas peab hingamispäeva, kuid mitte tuimalt, ei midagi tehes. Sel päeval peaks elavnema hingejõu iga kiud, sest kas ei kohtu me mitte Jumalaga ja meie Päästja Kristusega? Saame usus Teda vaadelda. Tema igatseb igat inimest kosutada ja õnnistada.“ – Lehekülg 362.

„Jumalalt oodatakse hingamispäeval veel rohkemat kui teistel päevadel. Tema rahvas jätab siis oma argitöö ja kasutab aega mõtiskluses ja palves. Nad paluvad hingamispäeval Temalt veel suuremat armu kui teistel päevadel. Nad paluvad Tema erilist tähelepanu. Nad igatsevad Temalt erilisi õnnistusi. Jumal ei oota hingamispäeva lõppemist, et rahuldada siis nende palveid. Taeva tegevus ei lakka iialgi ja ka inimesed ei peaks kunagi puhkama heategemisest. Hingamispäev pole mõeldud tegevusetuks jõudeajaks. Käsk keelab teha Jumala puhkepäeval argitööd: rühmamine, millega teenime elatist, peab selleks päevaks lakkama. Sel päeval ei tule teha mingit tööd, mis pakub ajalikku kasu või mõnu. Nii nagu Jumal lõpetas oma loomistöö ja puhkas hingamispäeval ning õnnistas seda, nii tuleb ka inimesel jätta oma igapäevase elu askeldused ja kasutada need pühad tunnid tervislikule puhkusele, jumalateenimisele ja headele tegudele. Kristuse töö tervendada haige oli igati kooskõlas käsuga. See austas hingamispäeva.“ – Ellen G. White, „Ajastute igatsus“, lk 207.

**Küsimused aruteluks:**

`1. Keskkonnakaitse on saanud paljudes riikides väga tuliseks poliitiliseks aruteluks. Kuidas saame adventistidena olla looduse head majapidajad ilma poliitilistesse kavadesse laskumata?`

`2. Teenimine saab alguse mõtteviisist. Kuidas edendada meid ümbritsevates inimestes (meie perekonnas, koguduses ja kogukonnas) kirglikumat teenimise mõtteviisi? Kuidas pakub hingamispäev meile suurema võimaluse seda teha?`

`3. Iga hingamispäev tuletab meile meelde, et Jumal lõi kogu inimkonna. See aitab meil näha inimesi Jumala silmade kaudu. Kuidas peaks hingamispäev aitama meil meeles pidada, et rassilised, etnilised, sotsiaalmajanduslikud ja soolised erinevused on kohatud siis, kui tegemist on Jumala näo järgi loodud olevusega, keda Tema armastab?`

---

Annetus >> kohalik kogudus [toeta.advent.ee](https://toeta.advent.ee/)

Päikeseloojang 20.13