---
title: 'Rahu, suhted ja paranemine'
date: 07/08/2021
---

### Selle nädala õppeaine
1Ms 42:7–20; Mt 25:41–46; 1Ms 42:21–24; 1Ms 45:1–15; Lk 23:34; 1Ms 50:15–21.

> <p>Juhtsalm</p>
> „Aga nüüd ärge kurvastage ja ärgu süttigu teil isekeskis viha, et müüsite mind siia, sest teie elu säilitamiseks läkitas Jumal mind eele“ (1Ms 45:5).

Üht meest süüdistati seksuaalkuriteos ühe naise vastu. Naine tuvastas mehe politseijaoskonnas ära. Kuigi tõendusmaterjal seadis mehe süü kahtluse alla, oli naine paindumatu, et mees, kellele anname siinkohal nimeks Johnny, oli süüdlane.

Ja nii läks Johnny vanglasse, kus ta vireles 14 aastat kuriteo eest, mida ta polnud sooritanud. Alles siis, kui DNA-proov ta vabastas, sai naine, varjunimega Joan, aru, et oli teinud kohutava vea.

Kui Johnny vabastati, tahtis Joan temaga kohtuda. Mida teeb mees, kes on nii palju kannatanud, kui ta seisab silmitsi naisega, kes tema elu mitmeks aastaks ära rikkus?

Naine oli ühes toas ja ootas mehe tulekut. Kui mees tuli ja nad teineteisele silma vaatasid, hakkasid Joanil pisarad voolama.

„Johnny lihtsalt kummardus ettepoole ja võttis mu käed pihku, vaatas mulle otsa ja ütles: „Ma annan sulle andeks.“ Ma ei suutnud seda uskuda. Siin oli mees, keda ma olin vihanud ja kelle surma olin ihanud. Ja nüüd oli ta siin ning ütles mulle, kes ma olin temaga nii valesti käitunud, et ta annab mulle andeks? Alles siis hakkasin ma aru saama, mis see arm üldse on. Ja alles siis hakkasin ma paranema ning sain tõeliselt rahu.“

Käesoleval nädalal vaatleme andeksandmist ja seda, mida saab andestus rahutu inimsüdamega teha.

_Selle nädala õppetükki õppides valmistud hingamispäevaks, 14. augustiks._