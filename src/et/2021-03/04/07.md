---
title: 'Toetav Mõte'
date: 23/07/2021
---

„Taaveti kahetsus oli siiras ja sügav. Ta ei püüdnud oma kuritegu vabandada. Tema palveid ei ajendanud soov pääseda ähvardavast karistusest… Ta nägi, kui räpane oli ta hing – ja ta jälestas pattu. Ta ei palunud üksnes andestust, vaid ka südamepuhtust. Ta uskus, et Jumala tõotused kahetsevale patusele tagavad andestuse ja Jumalast vastuvõtmise temalegi… „Jumalale meelepärane ohver on murtud vaim, murtud ja purukslöödud südant ei põlga Jumal“ (Ps 51:18, 19). Ehkki Taavet oli langenud, tõstis Issand ta üles…

Kuid tõsiasi on, et Taavet alandas ennast ja tunnistas oma pattu, Saul aga põlgas noomimist ja paadutas südame kahetsematuses.

[See lõik Taaveti elus] valgustab meile jõuliselt kogu inimkonna võitlusi ja kiusatusi, tõelist meeleparandust … Läbi kõikide ajastute on see osutunud julgustuseks … [tuhandeile Jumala lastele, kes] on patust eksitatuina ja rusutuina meenutanud… Taaveti siira[st] meeleparandus[t] ja ülestunnistus[t]… ja nemadki on saanud julgust kahetseda ning taas püüelda sammuda Jumala käskude teed.

Kes iganes… alandab end Taaveti sarnaselt kahetsuses ja ülestunnistamises, võib olla kindel, et tal on lootust… Issand ei hülga mitte kunagi ühtki tõeliselt kahetsevat inimlast.“ – Ellen G. White, „Patriarhid ja prohvetid“, lk 725, 726.

**Küsimused aruteluks:**

`1. Kuidas leida tasakaal meie sisemise patususe ja andestusvajaduse mõistmise ning samas universumi Kuninga andekssaanud poegade ja tütardena elamise vahel, kes me ju oleme?`

`2. Miks on igasugune patt lõpuks ikka patt Jumala vastu? Mida tähendab Jumala vastu pattu teha?`

`3. Mida ütleme kellelegi, kes pole usklik ja kellel on raske omaks võtta, et süütud inimesed, nagu Uurija ning Taaveti ja Batseba vastsündinud laps kannatavad? Kuidas selgitada sellistes olukordades, et Jumal on armastus ja õiglus? Kuidas on siin abiks suuure võitluse vaatenurk?`

`4. Miks pühendab Piibel tervelt kaks peatükki Taaveti ja Batseba alatule loole? Millist eesmärki teenib selle loo taasjutustamine?`

`5. Võta aega mõelda tõsiasjale, et patt lahutab meid Jumalast, nagu seda väljendas Ps 51:13, 14. Mismoodi oled ise midagi sellist kogenud? Kuidas end tunned? Kuidas selgitad kellelegi, mismoodi sa end sellises eraldatuses tunned ja miks on see ebameeldiv? Miks on tõotatud arm ainus ravivahend?`

---

Annetus >> kohalik kogudus [toeta.advent.ee](https://toeta.advent.ee/)

Päikeseloojang 22.01