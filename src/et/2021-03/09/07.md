---
title: 'Toetav Mõte'
date: 27/08/2021
---

„Jumal andis inimestele oma loova väe mälestusmärgi, et nad märkaksid Teda Tema kätetöös. Hingamispäev pakub meile võimalust näha loomistöös Looja au…Eelkõige just pühal rahupäeval peaksime uurima sõnumit, mille Jumal on meie jaoks loodusesse kirjutanud… Kui me läheme loodusesse, muudab Kristus oma ligioleku tõeliseks ning räägib meie südamele oma rahust ja armastusest.“ – Ellen G. White, „Kristuse tähendamissõnad“, lk 25, 26.

„Üks oluline põhjus, miks Issand Iisraeli Egiptuse orjusest vabastas, oli see, et nad võiksid pidada Tema püha hingamispäeva… Enesestmõistetavalt kordasid Mooses ja Aaron uuesti õpetust hingamispäeva pühadusest, sest vaarao kurtis neile: „Teie tahate nad töökohustusest vabastada“ (2Ms 5:5). See näitab, et Mooses ja Aaron hakkasid Egiptuses parandama hingamispäeval käitumist.

Hingamispäeva pidamine ei pidanud olema Egiptuse orjapõlve _mälestusmärk._ Selle pidamine loomise mälestusmärgina _sisaldas_ rõõmsat meenutust, et nad vabastati Egiptuse religioossest rõhumisest, mis muutis hingamispäeva pidamise raskeks. Ühtlasi pidi nende vabastamine orjusest sütitama nende südames igaveseks helluse vaeste ja rõhutute, vaeslaste ja lesknaiste suhtes.“  – Ellen G. White „From Eternity Past“ lisamärkus, lk 594.

**Küsimused aruteluks:**

`1. Osa kristlasi, sealhulgas ka mõni adventist, peavad loomise tõepäraseks selgituseks teistlikku evolutsiooni. Kuidas näitab hingamispäev, et teistlik evolutsioon ja seitsmenda päeva adventism ei sobi kokku? Mis eesmärki täidaks seitsmenda päeva pühaks pidamine miljardite aastate mälestuspühana, iseäranis siis, kui Jumala Sõna ütleb selgesõnaliselt, et see tehti pühaks pärast esimest kuut loomispäeva?`

`2. Mida ütled väite peale, et kindlal päeval pole vahet; peaasi, et meil oleks nädalas üks päev puhkamiseks? Teisalt, kuidas vastame väitele, et Jeesus on meie hingamispäevarahu ja seepärast pole puhkeajana vaja pidada ühtki päeva?`

`3. Kuidas meenutab hingamispäeva pühaks pidamine vabadust ja vabastamist? Kuidas vältida selle muutmist piiravaks ja käsumeelseks?`

`4. Osa inimesi väidab, et seitsmenda päeva hingamispäeva pidamine on püüe oma tegudega taevasse saada. Millele tuginedes väidetakse, et seitsmendal päeval puhkamisega püüame omaenda tegudest taevasse saada?`

---

Annetus >> kohalik kogudus [toeta.advent.ee](https://toeta.advent.ee/)

Päikeseloojang 20.33