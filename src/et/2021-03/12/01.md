---
title: 'Rahutu prohvet'
date: 11/09/2021
---

### Selle nädala õppeaine
Jn 1.–4. ptk; Jr 25:5; Hs 14:6, Ilm 2:5; Lk 9:51–56; Jd 1–25.

> <p>Juhtsalm</p>
> „Aga mina ei peaks armu andma Niinevele, sellele suurele linnale, kus on enam kui kaksteist korda kümme tuhat inimest, kes ei oska vahet teha oma parema ja vasaku käe vahel, ja kus on palju loomi!“ (Jn 4:11).

Üks tähelepanuväärne lugu Pühakirjas on küllap Joona lugu. Siin on Jumala prohvet, keegi, kelle Jumal on kutsunud, ja ometi – mis toimub? Ta põgeneb Jumala kutse eest. Pärast seda, kui teda veendakse dramaatilisel viisil meelt muutma ja Issandale kuuletuma, annab ta järele, kuid mida ta siis teeb? Ta kurdab, et inimesed, kellele teda tunnistama kutsuti ja kes päriselt oma patte kahetsesid, said säästetud hävingust, mis neid muidu tabanuks!

Hea näide kellestki, kel pole hingamist, pole rahu – sinnani välja, et ta hüüatab: „Seepärast, Issand, võta nüüd ometi minust mu hing, sest mul on parem surra kui elada!“ (Jn 4:3)

Jeesus viitas Joona loole, kui ütles: „Niineve mehed tõusevad kohtupäeval üles koos selle sugupõlvega ja mõistavad selle sugupõlve süüdi, sest nemad parandasid meelt Joona jutluse peale, ja vaata, siin on rohkem kui Joona“ (Mt 12:41). Kindlasti oli ta rohkem kui Joona! Vastasel juhul poleks Ta saanud olla meie Päästja.

Vaadelgem käesoleval nädalal Joonat ja seda, mida saame õppida tema püsimatusest ja vähesest rahust.

`_Selle nädala õppetükki õppides valmistud hingamispäevaks, 18. septembriks._`