---
title: 'Toetav Mõte'
date: 17/09/2021
---

„Joonale oli usaldatud raske ja vastutusrikas ülesanne. Kuid Jumal, kes oli käskinud tal minna, suutis kinnitada oma sulast ja kinkida talle edu. Kui prohvet oleks kuuletunud vastuvaidlemata, oleks ta olnud hoitud paljudest kibedatest kogemustest ning saanud rikkalikke õnnistusi. Siiski ei jätnud Issand Joonat tema meeleheitehetkil maha. Prohveti usaldus Jumalasse ja Tema lõpmatusse päästvasse väesse elustus, kui ta läbis Jumala juhtivuse kummalised teed ja katsumused.“ – Ellen G. White, „Prohvetid ja kuningad“, lk 266.

„Kõige lihtsamal ja tagasihoidlikumal moel saab jõuda tuhandeteni. Kõige targemaid inimesi, keda peetakse maailma andekaimateks meesteks ja naisteks, kosutavad sageli niisuguse lihtsa inimese sõnad, kes armastab Jumalat ning kes oskab sellest armastusest rääkida nii loomulikult, nagu ilmalik inimene kõneleb asjadest, mis teda enim huvitavad.“ – Ellen G. White, „Kristuse tähendamissõnad“, lk 232.

**Küsimused aruteluks:**

`1. „Jumala prohvet“, kes ärritub selle pärast, et rahvas, kellele ta Jumala kutsel tunnistas, võttis pääste vastu? Kuidas saame meie Joona suhtumisest aru? Milline võimas näide on see Jumala kannatlikkusest oma rahvaga, isegi kui nende teod on vastuolus neil oleva valgusega!`

`2. Joona lugu näib esile toovat mõtte, et Jumal ei tegutse mitte ainult isemeelsete inimeste päästmiseks, vaid on väga huvitatud ka oma järelkäijate ümberkujundamisest. Kuidas saada „uus süda“ ja „uus vaim“, kuigi me juba tunneme Issandat ja käesoleva aja tõde? Mis vahe on tõe tundmisel ja tões ümber kujunemisel?`

`3. Loe veel kord Juuda kirja. Mis on selle raamatu põhisõnum ja miks sobib see sõnum väga meie kogudusele tänapäeval?`

`4. Miks teeb kaasinimeste pääste heaks töötamine vaimulikult väga palju head meile endale?`

`5. Kui tahes head olid Joona põhjendused või mõtted, miks ta ei tahtnud Niinevesse minna, näitas Jumal talle, kui valed need tegelikult olid. Milline osa meie suhtumisest kaasinimestesse võib peegeldada Joona vale suhtumist?`

---

Annetus >> kohalik kogudus [toeta.advent.ee](https://toeta.advent.ee/)

Päikeseloojang 19.32