---
title: 'Toetav Mõte'
date: 06/08/2021
---

Ellen White kirjutab Joosepi ja Pootifari naise loo kontekstis: „Siin on eeskuju kõikidele põlvkondadele, kes veel maa peal elavad… Jumal on alati kohal viibiv abi ja Tema Vaim on kilp. Võidakse küll olla ümbritsetud kõige karmimate kiusatustega, kuid on olemas jõuallikas, mida kasutada ja mille abil vastupanu osutada. Kuivõrd äge oli kallaletung Joosepi moraalile. See tuli mõjualalt, mis viib kõige tõenäolisemalt eksiteele. Ometi sai sellele viivitamata ja kindlalt vastu seista… Ta oli pannud oma hea nime ja elus taotletavad eesmärgid Jumala kätesse. Ja kuigi tal tuli mõnda aega taluda viletsust, mis valmistas teda ette täitma tähtsat ametit, valvas Jumal turvaliselt mainet, mida kuri süüdistaja mustas, ning laskis sellel heal ajal särada. Jumal muutis vanglagi teeks kõrgusesse. Voorus toob ajapikku oma tasu. Kilbiks, mis kattis Joosepi südant, oli jumalakartus, mis pani ta olema ustav ja õige oma peremehe vastu ning truu Jumalale. Ta ei sallinud tänamatust, mis pannuks ta kuritarvitama peremehe usaldust, kuigi peremees poleks pruukinud juhtunust kunagi teada saada.“ – Ellen G. White, „The Spirit of Prophecy“, 1. kd, lk 132.

**Küsimused aruteluks:**

`1. Meid ei aita oma suhetes rahu leida nimekristlaseks või kultuuradventistiks olemine. Mis vahe on „kultuuradventisti“ ja tõelise uskliku vahel?`

`2. Õde X on äsja kogudusega ühinenud. Ta on abielus mitteusklikuga. Ta armastab oma abikaasat, kuid mees ei armasta muutusi, mida ta naises näeb. Millist nõu sa oma uuele koguduseliikmele Piibli põhimõtete kohaselt annaksid?`

`3. Vene kirjanik Lev Tolstoi kirjutas: „Kõik õnnelikud perekonnad on sarnased; iga õnnetu perekond on õnnetu omamoodi.“ Kõik perekonnad kannatavad mingisuguste probleemide all, sest nad koosnevad patustest inimestest, kellest igaüks toob oma mured perekonnasuhtesse. Kuidas saab igaüks meist püüda Jumala armust järgida piibellikke põhimõtteid armastuse, andestamise, koormakandmise ja muu taolise kohta, et kuidagi oma perekonnasuhteid parandada?`

`4. Nii paljud inimesed on kogenud, kuidas neil ja nende perekonnal läheb kõik hästi, kuid siis äkki, ootamatult, tabab neid tragöödia. Miks on sellisel ajal väga tähtis klammerduda usu külge ja Jumala Sõna tõotuste külge? Miks on tähtis teha just heal ajal vaimulikke ettevalmistusi halva aja jaoks?`

---

Annetus >> kohalik kogudus [toeta.advent.ee](https://toeta.advent.ee/)

Päikeseloojang 21.29