---
title: 'Rahutuse juured'
date: 10/07/2021
---

### Selle nädala õppeaine
Mt 10:34–39; Lk 12:13–21; Fl 2:5–8; Lk 22:14–30; Mt 23:1–13.

> <p>Juhtsalm</p>
> „Kus on kadedus ja isekad ambitsioonid, seal on korratus ja igasugused halvad teod“ (Jk 3:16, ESV).

Haavapuud on ilusad puud, mis kasvavad 15–30 meetrit kõrgeks. Neile sobib külm kliima ja jahedad suved. Nende puidust valmistatakse mööblit ja tuletikke ning paberit. Hirved ja teised metsloomad söövad karmidel talvedel sageli noori haavapuid, kuna nende koor on toitainerikas. Haavad vajavad palju päikesepaistet ja kasvavad kogu aeg, isegi talvel, olles seega paljudele loomadele oluliseks talviseks toiduks.

Haavad on aga kurikuulsad tõsiasja poolest, et nende juurestik on taimeriigis üks laiahaardelisim. Juured laotuvad laiali maa-aluste võsudena ning moodustavad juurestiku, mis suudab suhteliselt kiiresti levida ja katta suuri alasid. Üksik haavapuu võib elada 150 aastat, kuid suurem organism allpool maapinda võib elada tuhandeid aastaid.

Käesoleva nädala õppetunnis tahame leida meie rahutuse juuri. On päris palju seda, mis takistab meid leidmast tõelist rahu Jeesuses. Osa takistusi on ilmsed ega nõua palju tähelepanu. Teised võivad meie jaoks olla vähem ilmsed, nagu haava nähtamatu juurestik maapinna all, ning me ei ole alati teadlikud hoiakutest ja tegudest, mis lahutavad meid meie Päästjast.

_Selle nädala õppetükki õppides valmistud hingamispäevaks, 17. juuliks._