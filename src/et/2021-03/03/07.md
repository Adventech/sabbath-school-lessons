---
title: 'Toetav Mõte'
date: 16/07/2021
---

„Enesekeskses elus ei saa olla kasvu ega viljakandmist. Kui sa oled Kristuse oma isiklikuks Päästjaks võtnud, pead sa unustama enda ja püüdma aidata teisi. Räägi Kristuse armastusest, jutusta Tema headusest. Täida kõik kohustused, mis sinu ette kerkivad. Kanna oma südamel hingede koormat ning püüa kõigi sinu võimuses olevate vahenditega päästa kadunuid. Kui sa võtad vastu Kristuse Vaimu – omakasupüüdmatu armastuse ja teiste heaks töötamise vaimu –, siis sa kasvad ja kannad vilja. Sinu iseloomus küpsevad Vaimu viljad. Sinu usk kasvab, sinu veendumused muutuvad sügavamaks, sinu armastus saab täiuslikuks. Sa peegeldad aina enam Kristuse sarnasust kõiges, mis on puhas, õilis ja meeldiv.“ – Ellen G. White, „Kristuse tähendamissõnad“, lk 67, 68.

Koguduseliikmete vaheliste probleemide pärast „on vestlus asjaomaste poolte vahel veninud tundidepikkuseks ning kui mõlema poole süda ei alistu armule, on nende aeg raisatud ja halvem veel – Jumala sulaseid on hoitud kinni neid kuulamas. Juhul, kui kõrvale oleks heidetud uhkus ja egoism, oleks sellised keerukused võinud kõrvaldada viie minutiga.“ – Ellen G. White, „Varased kirjutised“, lk 119.

**Küsimused aruteluks:**

`1. Mõelge klassis, millisel praktilisel viisil saab isekust võita. Kuidas vastutada selle eest, et need mõtted saaksid reaalsuseks?`

`2. Ambitsioonid ei ole iga hinna eest halvad. Ometi, kuidas oodata Jumalalt suuri asju ja neist unistada, langemata lõksu ambitsiooni poolt ära kasutatud saada?`

`3. Enamik meist ei näita ambitsioone, silmakirjalikkust, egoismi või kadedust välja. Oleme osavad pakkuma healoomulisemat välisfassaadi. Sarnaselt haavapuu tohutu juurestikuga luuravad aga kõik need halvad iseloomujooned pinna all. Missugune näeb praktiliselt välja Vaimust juhitud iseloomumuutus? Kuidas võita rahutuse juur ja leida tõeline rahu Jeesuses?`

`4. Peatu veel oma vastuse juures viimasele neljapäevasele küsimusele selle kohta, kui tähtis on Jeesuse teine tulek. Mis lootust meil ilma selleta üldse oleks? Mida head teinuks meile Jeesuse esimene tulek ilma selleta, eriti kui teame, et surnud magavad kuni ülestõusmiseni, mis toimub ainult Jeesuse teisel tulekul?`

---

Annetus >> Kohalik kogudus [toeta.advent.ee](https://toeta.advent.ee/)

Päikeseloojang 22.14