---
title: 'Toetav Mõte'
date: 24/09/2021
---

„Me kõik igatseme koheseid ja otseseid vastuseid oma palvetele ning oleme kiusatud muutuma araks siis, kui vastus viibib või tuleb ootamatul kujul. Kuid Jumal on liiga tark ja hea, et vastata meie palvetele alati just sel ajal ja sel viisil, nagu meie soovime. Tema teeb meie heaks rohkem ja paremini kui lihtsalt meie soovide täideviimine. Ning kuna võime usaldada Tema tarkust ja armastust, ei peaks me paluma Tal meie tahte järgi teha, vaid peaksime püüdma kaasa aidata Tema eesmärgile. Meie igatsused ja huvid peaksid sulanduma Tema tahtesse.“ – Ellen G. White, „Evangeeliumi teenrid“, lk 219.

„Veel pisut aega, siis tuleb Jeesus päästma oma lapsi ja puudutama neid lõplikult surematusega… Hauad avanevad ja surnud tulevad välja võitjatena, hüüdes: „Oo, surm, kus on su astel? Oo, haud, kus on su võit?“ Meile kallid inimesed, kes magasid Jeesuses, tulevad välja surematusega kaetuna.“ – Ellen G. White, „Counsels on Stewardship“, lk 350.

**Küsimused aruteluks:**

`1. Mõtle suure võitluse tegelikkusele. Kuidas näed seda maailmas avaldumas? Kuidas avaldub see su enda elus? See toimub päriselt, eks ole? Tegelikult on see reaalsem, kui paljud arvavad, sest paljud ei usu kuradi olemasolu. Miks on väga tähtis mõista suure võitluse tegelikkust selleks, et saada aru meie maailma olukorrast? Samuti, miks pakub teadmine, et suur võitlus lõppeb kord, meile suurt lohutust?`

`2. Prohvetikuulutus võib muutuda häirivaks, kui püüame kaarega mööda minna sellest, mida meile selgesti on ilmutatud. Kui sageli on koguduse liikmed sattunud hätta, teinud ettekuulutusi sündmuste kohta, mis ei toimu, või uskunud teiste ettekuulutusi, mis pole täitunud? Kuidas kaitsta ennast sellisesse lõksu langemast?`

`3. Vaadake klassis üle Ilm 14:9–11 ja küsimus nendest, kes teenivad metsalist ning tema kuju ilma rahu tundmata. Mida võiks see tähendada?`

`4. Üks vaidlusi tekitav teema koguduses võib tõusta sellest, millist osa tuleb meil Kristuse tagasituleku eel täita. Ükskõik, millise seisukoha keegi võtab, miks on siiski väga oluline, et levitaksime maailmale aktiivselt sõnumit Tema tagasitulekust?`

---

Annetus >> kohalik kogudus [toeta.advent.ee](https://toeta.advent.ee/)

Päikeseloojang 19.12