---
title: 'Vaba puhkama'
date: 14/08/2021
---

### Selle nädala õppeaine
Mk 2:1–12; 1Kn 18. ptk; 1Kn 19:1–8; Mt 5:1–3; Js 53:4–6; 2Kn 2:11.

> <p>Juhtsalm</p>
> „Issand on mu valgus ja mu pääste, keda ma peaksin kartma? Issand on mu elu võimas kaitse, kelle ees ma peaksin värisema?“ (Ps 27:1).

Palju inimesi, keda Jeesus oma maapealse teenistuse ajal kohtas, olid haiged, mõnikord lausa surmahaiged. Nad püüdsid jõuda Jeesuseni, et terveneda ja oma kannatustest rahu saada. Ja nad said seda alati.

Mõnikord ütles Ta ainult sõna ja nad paranesid täielikult. Mõnikord puudutas Ta haiget ja haige sai imeliselt terveks. Mõnikord saatis Ta inimesed teele ning tervenemine toimus teel olles. Jeesus tegi terveks mehi, naisi, lapsi, juute, mittejuute, rikkaid inimesi ning vaeseid ja vähenõudlikke. Isegi halvimas seisus pidalitõbised ja pimedad ei jäänud Tema käeulatusest välja. Jah, Ta parandas ka kõige hullemast „haigusest“ – surmast.

Sellel nädalal vaatleme kaht väga erinevat tervistamisnäidet. Ühel juhul oli kannataja nii haige, et ei suutnud ise Jeesuse juurde tulla. Tema sümptomid olid igale inimesele selgesti nähtavad. Teisel juhul ei olnud sümptomid silmaga nähtavad. Mõlemal juhul saadi terveks Jumala valitud ajal ja viisil.

Kui uurime valust ja kannatustest rahu saamise teemat, siis mõtiskleme ka küsimuse üle, mida igaüks meist on mõnikord oma usuteel kogenud. Mis saab siis, kui palvetele tervenemise pärast ei vastata?

Kuidas leida siis rahu?

_Selle nädala õppetükki õppides valmistud hingamispäevaks, 21. augustiks._