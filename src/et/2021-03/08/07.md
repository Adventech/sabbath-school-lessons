---
title: 'Toetav Mõte'
date: 20/08/2021
---

„Koos olukordade pideva muutumisega muutuvad meie kogemused ning sellised muutused kas rõõmustavad või masendavad meid. Kuid muutuvatel olukordadel ei ole jõudu muuta Jumala suhtumist meisse. Tema on sama eile, täna ja igavesti ning Ta palub meil kõhklematult usaldada Tema armastust.“ – Ellen G. White, „In Heavenly Places“, lk 120.

„Hoia pilk Jeesusel, esita oma vaiksed palved usus. Haara kinni Tema tugevusest, kas ilmneb mõnd tunnet või mitte. Mine edasi, justkui oleksid sa iga palve esitanud Jumala trooni ees ja saanud vastuse Temalt, kelle tõotused kunagi ei nurju. Mine otse edasi, oma südames lauldes ja Jumalale viise luues, kuigi sind rõhub raskustunne ja kurbus. Räägin sulle inimesena, kes teab – valgus saabub, meie osaks saab rõõm; ning usu, et pilved veerevad ära. Ja me liigume varju ja pimeduse võimusest Tema kohaloleku selgesse päikesepaistesse.“ – Ellen G. White, „Valitud kuulutused“, 2. raamat, lk 242, 243.

**Küsimused aruteluks:**

`1. Sageli on väga raske aidata kedagi, kes kannatab psüühikahäirete või depressiooni all. Milline oleks teie koguduse jaoks hea viis õppida, kuidas depressioonis inimesi veel mõjusamalt teenida?`

`2. Sageli valmistab meile raskusi olla Jumala ees avatud ja ausad. Uuri mõnd psalmi ning vaata, kui avatud ja ausad olid Jumala ees Piibli raamatuid kirjutanud inimesed. Kuidas soodustada avatuse ja aususe õhkkonda kohalikus koguduses?`

`3. Depressiooniga silmitsi seistes on sageli raske palvetada. Arutlege nende inimeste eest tehtava eestpalve väe üle, kes ei suuda ise palvetada.`

`4. Miks on oluline meeles pidada, et usk ei ole tunne? See, kui oleme rõhutud, heitunud, hirmul ja mures, ei tähenda veel seda, nagu puuduks meil usk ja usaldus Jumalasse. See tähendab ainult seda, et oleme hetkel rõhutud, heitunud, hirmul ja mures, nagu igaüks meist on mingis eluetapis olnud. Kuidas õppida, et sellistel aegadel on väga oluline minna edasi usus, vaatamata sellele, kui raske see näib?`

`5. Millise suure lootuse saad halvatu loost, eriti just siis, kui patune eluviis on sulle toonud põduruse ja haiguse?`

---

Annetus >> kohalik kogudus [toeta.advent.ee](https://toeta.advent.ee/)

Päikeseloojang 20.53