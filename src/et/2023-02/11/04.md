---
title: Mida külvad, seda lõikad
date: 06/06/2023
---

Metsalise märgist rääkiv prohvetikuulutus viitab usulisele sallimatusele, majanduslikule boikotile, tagakiusamisele ja lõpuks surmaotsusele. Üllataval kombel on see aga ühtlasi julgustussõnum. Ka kõige hullematel aegadel peab Jumal ülal oma rahvast, kes „hoiavad alal Jumala käske ja Jeesuse usku“ (Ilm 14:12). Nende käskude hulgas ongi ju neljas käsk, seitsmenda päeva hingamispäev.

Prohvetikuulutus metsalise märgist Ilm 13. ptk-s räägib meile Saatana halvimast, täiesti palavikulisest sõjategevusest Jumala vastu. Tema esmaseks tegevuskavaks selles sõjakäigus on petta. Ilm 13. ptk räägib ajast tulevikus, kui kurat tegutseb maise usulis-poliitilise võimu kaudu, mida nimetatakse metsaliseks, ning kasutab jõudu.

Usuline tagakiusamine pole ju midagi uut. See on toimunud alates ajast, mil Kain tappis Aabeli, kes kummardas Jumalat Tema juhendatud viisil (vaata 1Ms 4:1–8). Jeesus ütles, et taga kiusatakse esimese sajandi usklikke ja järgmiste sajandite omi: „Tuleb tund,“ hoiatas Ta, „mil igaüks, kes teid tapab, arvab end Jumalale teenet osutavat“ (Jh 16:2; vaata ka Mt 10:22, 1Pt 4:12).

Prohvetikuulutus metsalise märgist on viimane lüli jumalakartmatuse ahelas. Sarnaselt minevikus toimunud tagakiusamistega kavatsetakse selle abil sundida kõiki järgima teatud uskumusi ja heaks kiidetud kummardamissüsteemi.

`Loe Ilm 13:15–17. Millega seisab Jumala lõpuaja rahvas viimses võitluses silmitsi?`

Prohvetikuulutus ütleb, et tagakiusamine algab majanduslike sanktsioonidega: „Et keegi muu ei tohiks osta ega müüa kui vaid see, kellel on [metsalise] märk“. Kui midagi sellist toimub, siis alistub tohutu enamus ettekirjutatud tingimustele. Kõigi kohta, kes keelduvad alla andmast, väljastatakse lõpuks surmaotsus.

Kurat valmistab ennast kristlaseks nimetavaid inimesi elus tehtavate kompromisside kaudu võtma omaks metsalise märki siis, kui saabub viimane proovilepanek. Jumal, kes armastab meid igaüht, annab meile jõudu ja hoiab meid ette tulevatel hädaaegadel.

`Loe Gl 6:7–9. Kuigi äsjaloetut ei kirjutatud viimaste päevade sündmuste kontekstis, on siinne põhimõte väga kohane metsalise märgi puhul. Miks see nii on ja kuidas suudame jääda ustavaks?`