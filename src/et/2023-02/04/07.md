---
title: Toetav Mõte
date: 21/04/2023
---

Mõtle Pauluse hämmastavatele sõnadele Hb 7:25, kui ta räägib Jeesusest kui meie Ülempreestrist ja ütleb: „Ta võibki päriselt päästa neid, kes tulevad Jumala ette tema läbi“. _Päriselt päästa_. Kreekakeelne sõna, mis on tõlkes „päriselt“, tähendab „täiesti, lõplikult, tervenisti“. Jeesus on see, kes meid päästab; meie töö on end Talle allutada ja nõuelda Tema võitu enda jaoks. Meil tuleb usaldada Teda, mitte iseennast.

„Ilmutusraamatu jõulise väljendi „kartke Jumalat“ saab kokku võtta Jumala viimase kutsena inimkonnale valida Teda oma austatud ja majesteetlikuks Jumalaks,… kes võidutseb kurjuse jõudude üle, mis seisavad vastu Temale ja Tema plaanidele inimsooga (vt [Ilm] 14:9–11). Jumalakartus ei ilmne, vähemasti mitte nüüd (vt [Ilm] 6:14–17), õuduses ja värisemises, vaid rõõmsas ja armastavas allumises Jumala käsule ja üksnes Tema kummardamisele. Ühtki teist võimu pole võimalik tunnistada sellise pühendumise ja truuduse vääriliseks. Tegelikult ei ole teist valikut, sest see, mis näitab end kosmilise võitluse silmapiiril teise võimalusena, on deemonlike jõudude tegevus, määratud väljasuremisele (Ilm 16:13, 14; 17:14; 20:11–15). Seepärast on Issanda kartmine soodne jumalik üleskutse… astuda selles kosmilises võitluses Jumala poolele, et seista Tema aulises kohalolus, rõõmukülluses, ja olla igavesti koos Temaga ([Ilm] 21:3–4; [Ilm] 22:3–5). – Ángel Manuel Rodríguez, „The Closing of the Cosmic Conflict: Role of the Three Angels’ Messages“, lk 27, avaldamata käsikiri.

**Küsimused aruteluks:**

`1. Mõtle Jumala uskumatult suurele väele, Temale, kes lõi terve maailmaruumi ja hoiab seda ülal. Meil on maailmaruumist vähe aimu; kuidas suudaksime siis veel hoomata selle Loojat? Mõtle, kui määratult ülevam, suurem ja võimsam Ta meist on. Ja see Jumal mõistab ükskord meie üle kohut? Kuidas aitavad sellised tõsiasjad meil aru saada mõistest „kartke Jumalat“ ja selle tähendusest?`

`2. Kuidas vältida käsumeelsust, kui arutleme piibellike arusaamade üle pühadusest, võitmisest ja võidust? Miks tuleb meil alati mõista, et ainuüksi Kristuse ristil saavutatud võit on aluseks meie päästelootusele, sõltumata meie võitudest (või luhtumistest) siin ja praegu?`

`3. Miks meie teod sageli ebaõnnestuvad – kuigi meil on olemas kõik tõotused patt võita – ja miks ei ela me sellel õiguse tasemel, mille Jeesus ise meie ette seadis lubadusega, et me saavutame selle taseme? Milliseid vigu me teeme, mis ei luba Jumalal tegutseda meis nii, nagu Ta on tõotanud?`

---
  
Annetus >> kohalik kogudus [toeta.advent.ee](https://toeta.advent.ee/)  
  
Päikeseloojang 20.46