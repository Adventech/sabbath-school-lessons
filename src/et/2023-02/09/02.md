---
title: Kaks vastandlikku süsteemi
date: 21/05/2023
---

`Loe Ilm 12:17 ja Ilm 17:14. Kuidas kirjeldatakse Jumala kogudust ning mismoodi tegutseb Saatan?`

Sajandite jooksul on Jumalal alati olnud inimesi, kes on olnud Talle ustavad. Ilm 12:17 kirjeldab ustavaid nendena, kes „hoiavad tallel Jumala käske“ ning teisal nimetatakse neid „kutsutud, valitud ja ustavad“ (Ilm 17:14).

`Loe Ilm 14:8 ja Ilm 17:1, 2. Missuguse pühaliku teadaande edastab ingel ja mida teeb Paabel, et sellist teadaannet väärida?`

Johannes kirjutas Ilmutusraamatu meie ajaarvamise esimese sajandi lõpuosas. Tolleks ajaks oli muistne Baabüloni linn vaid tolmuhunnik. Ajal, mil Johannes pani kirja Ilmutusraamatu kuulutused, oli tegeliku Baabüloni linna hävitamisest möödas juba mitu sajandit.

Ilmutusraamatus võetakse muistne Baabüloni linn sümboliks, lõpuaja Paabeli kujutiseks. Ilmutusraamatu prohvetikuulutustes esindab Paabel võltsi religioosset süsteemi, millel on sarnased jooned Vana Testamendi aegse Baabüloniga. Põhimõtted, millest juhindus muistne Paabel, saavad nüüdisaegse, vaimse Paabeli alusstruktuuriks.

Ilm 17:1–6 ratsutab purpurpunasesse ja erepunasesse riietatud naine mööda ajamaastikku. See naine istub erepunase metsalise seljas. Piibel nimetab teda hooraks. Ta on hüljanud oma tõelise armastaja, Jeesuse Kristuse. Siin kirjeldab apostel Johannes meile piltlikult usust taganenud religioosset süsteemi, mis on maailmas väga mõjukas. Vaata sõnastust: selle mõju kaasosalised olid „ilmamaa kuningad ning kelle hooruse veinist on joobnud need, kes elavad ilmamaal“ (Ilm 17:2). Joobnud? Piiblis on sel alati negatiivne tähendus. Ja hoorus? Valeõpetuse, väärdoktriinide ja -kommete sümbol.

`See võim on negatiivselt mõjutanud nii juhte kui ka tavainimesi. Mis on meie ainus kaitsevahend? (Loe Ef 6:10–18.)`