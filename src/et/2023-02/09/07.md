---
title: Toetav Mõte
date: 26/05/2023
---

„Ilmutusraamatu 14. peatükis leiduv sõnum, mis kuulutab Baabüloni langust, peab silmas usulisi rühmitusi, kes olid kord laitmatud, kuid nüüd on langenud. Kuna see kuulutus järgneb kohtukuulutusele, saab jutt olla ainult lõpuajast ega saa seega tähendada ainult rooma-katoliku kirikut, sest see kirik on olnud langenud olukorras mitu sajandit.“ – Ellen G. White, „Suur võitlus“, orig lk 383.

Taanieli raamatu 3. peatükk – lugu kolmest heebrealasest, kel muistses Baabülonis kästi kummardada „kuldkuju, mille kuningas Nebukadnetsar on püstitanud“ (Tn 3:5) – on näide sellest, mis juhtub siis, kui vaimne Paabel sunnib lõpupäevil samuti peale „kuju“ kummardamist (vaata Ilm 13:15; Ilm 14:9, 11; Ilm 16:2; Ilm 19:20; Ilm 20:4). Huvi pakub tõsiasi, et käsk, millest kolm heebrealast pidanuks tol korral üle astuma, oli teine käsk (2Ms 20:4, 5); üks kahest käsust, mida muutis omavoliliselt võim, keda mujal nimetatakse „aegu ja seadust“ muuta püüdvaks võimuks (Tn 7:25).

Mis oli kahest nimetatud käsust teine, millesse ta omavolilised muudatused tegi? Jah, neljas käsk, mis, nagu oleme juba näinud ja näeme veel, paikneb kogu kummardamise probleemistiku keskmes ning saab oluliseks lõpukriisis, mil seisame küsimuse ees, kas kummardame Teda, kes tegi „taeva ja maa, mere ja kõik, mis neis on, ja ta hingas seitsmendal päeval“ (2Ms 20:11; vaata ka Ilm 14:7) või siis metsalist ja tema kuju.

**Küsimused aruteluks:**

`1. Millised seosed on Paabeli torni ja nüüdisaja vaimuliku Paabeli vahel? Millised jooned on kummalgi sarnased?`

`2. Kuidas ühildad sina kaks vastandlikku mõttekäiku? Jeesus andis oma kogudusele autoriteedi, aga ohtlik on anda oma vaimulik kogemus kui tahes tugeva vaimuliku juhi kätte. Millised piirid on koguduse autoriteedil?`

`3. Millest saame teada, et üks Paabeli pattudest, kujude ette kummardamine, ei ole ainus ebajumalateenistuse viis? Kuidas võivad ka protestandid langeda ebajumalateenistusse?`

`4. Milliseid paralleele leiad veel Tn 3. ptk peale sunnitud kummardamise ning selle vahel, mille eest meid on lõpuajal hoiatatud?`

---
  
Annetus >> kohalik kogudus [toeta.advent.ee](https://toeta.advent.ee/)  
  
Päikeseloojang 22.05