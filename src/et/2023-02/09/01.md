---
title: Linn nimega Segadus
date: 20/05/2023
---

### Selle nädala õppeaine
Ilm 17:1, 2, 15; Ilm 18:1–4; Ilm 17:4–6; Mt 16:18; Jr 50:33–38; Ps 115:4–8.

> <p>Juhtsalm</p>
> „Nad hakkavad sõdima Tallega ja Tall võidab nad ära – sest tema on isandate Issand ja kuningate Kuningas – ja koos temaga võidavad need, kes on kutsutud ja valitud ja ustavad“ (Ilm 17:14).

Suure võitluse teema Ilmutusraamatus võetakse kokku kahe naise kujundiga: üks naine on riietatud päikesesse (Ilm 12. ptk) ja teine on riietatud purpurpunasesse (Ilm 17. ptk).

Ilmutustaamatu 12. peatükis leidub silmatorkav sümbol – päikesesse, Kristuse silmipimestavasse hiilgusse riietatud naine. Ta on ustav oma truule armastajale, Jeesusele. Ta ei ole ennast rüvetanud valeõpetuste moraalse laostumisega. Kogu Piibli ulatuses sümboliseerib süütu naine Jeesuse pruuti ehk tõe kogudust. Jr 6:2 ütleb prohvet: „Ma pean Siioni tütart ilusa ja õrna naisterahva sarnaseks“ (eestikeelne Piibel 1926. a ja NKJV). Prohvet kirjeldab väljendiga „Siioni tütar“ ehk truu naine Jumala rahvast. (Vaata ka Ef 5:25–32 ja Ho 2:22.)

Usust taganemist võrdleb Piibel aga hooramise või abielurikkumisega (Jk 4:4). Iisraeli vastuhakkamisest ja truudusetusest rääkiv Hesekiel kaebleb: „[Sa oled] abielurikkuja naine, kes oma mehe asemel võtad vastu võõraid“ (Hs 16:32).

Selle nädala õppetükis vaatleme kõnealust kaht naist Ilmutusraamatust ning uurime sügavamalt võitlust tõe ja eksituse vahel.

_Selle nädala õppetükki õppides valmistud hingamispäevaks, 27. maiks._
