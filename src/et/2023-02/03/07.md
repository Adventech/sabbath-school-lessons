---
title: Toetav Mõte
date: 14/04/2023
---

Mõtiskle veel kolmapäevases õppeaines esitatud tähelepaneku üle, et meil on vajadus olla osaks millestki suuremast kui meie ise ning meie napp, lühiajaline, sageli paheline, rikutud ja pettumust valmistav elu (kes poleks oma olemasolu kestel mõnd neist elu varjukülgedest kogenud?). Ka on see soov väga mõttekas. Füüsiliselt pole me midagi muud kui oma aju kaasas kandvad lihakäntsakad; aju aga on paar kilo süsinikupõhist orgaanilist materjali, koostiselt lähedasem kopsikus olevale praekanale kui kõvakettale.

Mis tähtsust saab neil iseseisvatel lihakäntsakatel olla ümbritseva lõpmatusega võrreldes? Elada ainult endale, elada selle nimel, mis pole endast suurem, kuigi meie ümber ja väljaspool on nii palju, meenutab eluaegset vangistust üksikkongis, samal ajal kui meid ümbritseva suurlinna melu läbi vanglaseinte tungib. Ja mille muu suurema, üllama, aulisema ning tähtsama nimel elada kui igavese elu tõotuse kuulutamise nimel, mille Jeesus on meile andnud?

„Jumala sulased ruttavad pühendumisest särava näoga ühest paigast teise, et kuulutada taeva sõnumit. Hoiatus kandub tuhandehäälsena üle kogu maailma. Tehakse imetegusid, tervistatakse haigeid, tunnustähed ja imed kaasnevad selle tööga. Kuid ka Saatan tegutseb valeväe ja imetegude kaudu, lastes isegi tuld taevast langeda inimeste nähes (Ilm 13:13). Nii peavad maailma elanikud võtma otsustava seisukoha.“ – Ellen G. White, „Suur võitlus“, orig lk 612.

**Küsimused aruteluks:**

`1. „Paljud on mulle kirjutanud, et küsida, kas usust õigeksmõistmise kuulutus on kolmanda ingli sõnum. Ma olen vastanud: „See on kolmanda ingli sõnum tegelikkuses.““ – Ellen G. White, „The Advent Review and Sabbath Herald“, 1. aprill 1890. Kuidas on usu läbi õigeksmõistmine seotud kolme ingli kuulutusega?`

`2. Mõtisklege veel fraasi üle „igavene evangeelium“. Mis teeb evangeeliumi igaveseks?`

`3. Mida see tähendab, et seitsmenda päeva adventiste on nii paljudes riikides üle maailma? Mida räägib see tõsiasjast, kuidas on Jumal meie jõupingutusi õnnistanud? Samas, kuidas saab su kohalik kogudus või kohalik hingamispäevakool veel enam kaasa aidata „töö lõpetamises“?`

---
  
Annetus >> kohalik kogudus [toeta.advent.ee](https://toeta.advent.ee/)  
  
Päikeseloojang 20.30
