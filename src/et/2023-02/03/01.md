---
title: Igavene evangeelium
date: 08/04/2023
---

### Selle nädala õppeaine
Ilm 14:6–12; 1Kr 15:1–4; Rm 3:24–26; 1Pt 1:18–20, Mt 28:19, 20; Ap 1:8.

> <p>Juhtsalm</p>
> „Ma nägin teist inglit keset taevast lendavat; sellel oli igavene evangeelium, et kuulutada evangeeliumi neile, kes elavad ilmamaal – kõigile paganahõimudele ja suguharudele ja keeltele ja rahvastele“ (Ilm 14:6).

Muistses Iisraelis, mil ümberkaudu elavad paganad olid polüteistid, kes teenisid paljusid puust ja kivist „jumalaid“, eristas Iisraeli teistest selge ja võimas usutunnistus 5Ms 6:4: „Kuule, Iisrael! Issand, meie Jumal Issand, on ainus.“

Paljude sajandite jooksul meenutas _Shema_ lausumine (heebrea keeles „kuule“; sellega algav palve) juutidele nende vaimulikku maailmapilti, mis ühendas neid rahvana ja tugevdas otsust säilitada nende ainulaadne eripära – olla ainsa tõelise Jumala kummardajad.

Seitsmenda päeva adventistide _Shema_ on Ilm 14. peatüki kolme ingli kuulutus. See kuulutus on meid eristav usutunnistus. See paneb paika, mis rahvaga on tegemist, ning kirjeldab meie missiooni maailmas. Ühesõnaga, meie ainulaadne prohvetlik enesemääratlus on kirjas Ilmutusraamatu 14. peatükis, 6.–12. salmis, ja just siit pärineb tulisus kuulutada maailmale evangeeliumi.

Selle nädala õppetükis hakkame üksikasjalikult uurima Ilm 14:6–12, aga teeme seda armu pilgu läbi, kuulatades, mida Jumal meie südamele räägib.

_Selle nädala õppetükki õppides valmistud hingamispäevaks, 15. aprilliks._