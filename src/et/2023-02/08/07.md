---
title: Toetav Mõte
date: 19/05/2023
---

„Põhjus… kummardada Jumalat on selles, et Ta on Looja. Taevasel jumalateenistusel väljendasid taevased olevused seda mõtet väga lühidalt: „Sest sina oled loonud kõik“ ([Ilm] 4:11). Maa peal on vaja Jumala Loojaks olemist rõhutada nii palju kui võimalik, seepärast ütleb ingel: „Kummardage teda, kes on teinud taeva ja maa ja mere ja vete allikad“ ([Ilm] 14:7). On õigusega märgitud, et ingel kasutab Jumala kummardamise põhjendamiseks neljandas käsus olevaid sõnu (2Ms 20:11)…

Dekaloogis, Piibli kümnes käsus, on hingamispäeva käsk justkui pitser, kuna see teeb selgeks, kes on Jumal – Looja; kinnitab Tema valdusala – kõik, mida Ta on loonud; ning näitab, et Tal on õigus valitseda – sest Tema on kõik loonud. Lohel on edu saavutamiseks vaja see mälestusmärk kuidagi kõrvale jätta.“ – Ángel Manuel Rodríguez, „The Closing of the Cosmic Conflict: Role of the Three Angels’ Messages“, lk 40, 41, avaldamata käsikiri.

**Küsimused aruteluks:**

`1. Kuidas vastab sõnum hingamispäevast elu suurtele küsimustele, nagu näiteks sellele, kust ma tulin, miks ma siin olen ja milline on mu igavene saatus?`

`2. Mõtle loomisimede peale. Mõtle meie enda olemasolu ime peale tohutus universumis. Mida peaks õpetama tõsiasi, et loomise peamine mälestusmärk, hingamispäev, tuleb eranditult igal nädalal meie juurde (mitte ei lähe meie selle juurde), selle kohta, kui tähtis on doktriin loomisest?`

`3. Kuidas näed kummardamise teema ilmnemist Tn 3. ptk ja Tn 6. ptk inspireeritud lugudes? Mis neis kirjapanekutes aitab meil valmistuda ja näha ette raskusi, mis seisavad Jumala rahval ees „metsalise märgi“ ümber toimuva kriisi ajal?`

`4. Kuidas näidata kellelegi, kes usub arenemisõpetuse järgi, et loomine on võtnud aega miljoneid ja lausa miljardeid aastaid, kui ebaloogiline on seesuguse loomise mälestamiseks pidada seitsmenda päeva hingamispäeva?`

---
  
Annetus >> kohalik kogudus [toeta.advent.ee](https://toeta.advent.ee/)  
  
Päikeseloojang 21.50
