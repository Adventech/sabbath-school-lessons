---
title: Loomine, hingamispäev ja lõpuaeg
date: 17/05/2023
---

Suur võitlus, mis sai alguse taevas aastatuhandeid tagasi, puhkes Jumala autoriteedi üle. Tänapäeval on väljakutse sama.

Loe Ilm 14:7, 9 ja 12. Võta need salmid kokku nii, et lõpetad lause tühjal real.

`Ilm 14:7 on kutse`

`Ilm 14:9 on pühalik üleskutse mitte`

`Ilm 14:12 kirjeldab inimesi, kes`

Need salmid ütlevad ilmekalt, et hea ja kurja, Kristuse ja Saatana vaheline võitlus lõpuajal käib kummardamise pärast. Kas kummardame Loojat või metsalist? Ja kuna loomine on meie kõikide uskumuste alus (millel meie usus poleks pistmist Jumala kui meie Loojaga?), siis on Moosese esimese raamatu loomislukku kirja pandud (1Ms 2:1–3) seitsmenda päeva hingamispäev selle loomise igavene ja muutumatu mälestusmärk. See on kõige algsema õpetuse kõige algsem sümbol. Veel põhjapanevam on ainult Jumal ise.Seega tähendab seitsmenda päeva hingamispäeva ülevõtmine Issanda kui Looja autoriteedi endale võtmist kõige esmasel tasemel. See tähendab põhjani tungimist ja kõige olemusliku väljajuurimist. See on püüdlus ise Jumala kohale asuda (2Ts 2:4).

Viimaste päevade tegelikuks probleemiks ongi meie armastus ja ustavus Jeesuse vastu. Aga Piibli sõnade kohaselt väljendub see armastus sõnakuulelikkuses käskudele (1Jh 5:3; Ilm 14:12) – ning käskude hulgas kõneleb üksnes hingamispäev Jumalast kui Loojast (2Ms 20:8–11). Pole imekspandav, et sellest saab lõpliku jagunemise väline sümbol – ühel pool need, kes kummardavad Issandat, ja teisal need, kes kummardavad metsalist (Ilm 14:11, 12). Arvestades tõika, et hingamispäev on kõige muu alus, olekski raske näha viimse teemana midagi muud kui Looja kummardamise teemat.

`Paljud inimesed väidavad, et pole vahet, millist päeva hingamispäevana pidada, nii kaua kuni üht päeva peetakse. Kuidas vastame sellele väitele Piibliga?`