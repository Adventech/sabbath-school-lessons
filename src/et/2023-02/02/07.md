---
title: Toetav Mõte
date: 07/04/2023
---

„Nii intellektuaalse kui ka vaimuliku elu seaduseks on tõsiasi, et vaatlemise kaudu me muutume. Mõistus kohaneb järk-järgult sellega, mille juures tal lubatakse viibida. Ta sarnastub sellega, mida teda on harjutatud armastama ja austama. Inimene ei tõuse kunagi kõrgemale, kui on tema puhtuse, headuse ja tõe ideaal. Kui „mina“ on tema kõrgeim ideaal, siis ei saavuta ta eales midagi kõrgemat; pigem vajub ta aina madalamale. Ainult Jumala armul on jõud inimest õilistada. Enda hoolde jäetuna langeb ta vältimatult allapoole.“ – Ellen G. White, „Suur võitlus“, orig lk 555.

Peenelt, hoomamatult, alguses peaaegu märkamatult muutub meie iseloom ja isiksus nende seemnete põhjal, mida me oma mõtetes külvame. Külva head seemet ja sa lõikad head vilja. Külva selle maailma halbu seemneid ning sa kannad oma iseloomus selle maailma vilja. Kui külvame Jumala, vaimulike väärtuste ja prioriteetide alahindamist, siis lõikame oma vaimulikus elus ükskõiksuse vilja – tuimust, vaimulikku eneserahustamist ja frustratsiooni. Just seetõttu valivad väga ohtliku tee need, kes mõtlevad, _nojah, ma tean, et ühel päeval tuleb viimane_ _tagakiusamine_, _tuleb „metsalise märk“ ja nii edasi, aga kui see_ _tuleb, siis võtan end kokku._ Jumal kutsub meid praegu, nüüd, allutama oma elu Temale. Mida kauem viivitab keegi Pühale Vaimule vastamisega, seda kõvemaks muutub hing Jumala üleskutsetele ja seda varmamalt vajub ta kurjuse valedesse ning hakkab neisse uskuma.

**Küsimused aruteluks:**

`1. Kuidas on Ilm 14:14–20 kontekstis ja saagikogumise põhimõtte järgi omavahel seotud armu läbi päästetud saamine ja armus kasvamine?`

`2. Arutlege taime kasvuks vajalike osiste üle ning võrrelge neid meie vaimuliku kasvu omadega. Mis on sarnane? Mida saame oma elu jaoks õppida sellest, kuidas taimed kasvavad?`

`3. Kas on vahet meile Jumalast antud valikuvõimel ja tahtejõul? Miks on sellest vahest arusaamine kasvava kristlase jaoks tähtis?`

`4. Miks julgustab meid kohtutunnil nimi „Inimese Poeg“, kui ootame Kristuse teist tulekut? Miks on lohutav mõista, et meid esindab kohtus inimolevus?`

---
  
Annetus >> Peakonverents - maailmamisjon [toeta.advent.ee](https://toeta.advent.ee/)  
  
Päikeseloojang 20.13