---
title: Saatuslik hetk
date: 01/04/2023
---

### Selle nädala õppeaine
Mt 24:14; Ilm 14:14–20; Mt 16:27; Ap 1:9–11; Mk 4:26–29; Ilm 16:1.

> <p>Juhtsalm</p>
> „Ma nägin, ennäe: valge pilv, ning see, kes istus pilvel, oli Inimese Poja sarnane, tal oli kuldpärg peas ning vahe sirp käes. Ja üks teine ingel väljus templist, hüüdes suure häälega sellele, kes istus pilvel: „Hakka tööle oma sirbiga ning lõika, sest lõikustund on tulnud, sest ilmamaa lõikus on juba küps.““ (Ilm 14:14, 15).

Jumal on alati oma rahvaga rääkinud, lastes neil kuulda just nende jaoks vajalikke tõdesid. Jumal on neid ikka kõnetanud; alates veeuputuse eest hoiatamisest (1Ms 6:7) kuni Jeesuse esimese tulekuni (Tn 9:24–27), sealt Kristuse tuleku eelse kohtuni (Tn 7:9, 10; Tn 8:14) ja Kristuse tagasitulekuga seotud lõpusündmusteni (Ilm 12.–14. ptk). Neil inimkonna ajaloo viimastel päevadel on Ta andnud maailmale ja oma rahvale erilise kuulutuse, just selle aja vajaduste kohase. Ta kujutab oma kuulutust pildina kolmest inglist, kes lendavad keset taevast ja kellel on kogu maailmale edastada tungiv sõnum lõpuaja jaoks.

See kolme ingli kuulutus on Jeesuse viimane armukuulutus. Tema üleskutse suunab meid loobuma oma õigusest ja panema kogu usaldus Jeesuse õigusele, mis mõistab meid õigeks, pühitseb meid ja viib meid aegade lõpus ausse.

Aga, nagu alati, tuleb meil valida Kristus, alistuda Temale ja olla Talle sõnakuulelik, ning need valikud, mida nüüd teeme, mõjutavad tõepoolest valikuid, mida teeme enda ees olevas lõpukriisis.

Seega on praegu aeg valmistuda.

_Selle nädala õppetükki õppides valmistud hingamispäevaks, 8. aprilliks._