---
title: Kummardada Loojat
date: 06/05/2023
---

### Selle nädala õppeaine
Ilm 1:9; Js 40:26; 2Kr 5:17; Kl 1:17; Ilm 4:11; Jh 19:16–30.

> <p>Juhtsalm</p>
> „Sina, meie Issand ja Jumal, oled väärt võtma au ja austust ja väge, sest sina oled loonud kõik, kõik olev on loodud sinu tahtmise läbi!“ (Ilm 4:11).

Lihtne on pidada midagi enesestmõistetavaks, eriti seda, mida juba tunneme või oleme kogenud. Eks ole ju näiteks väikestel lastel väga lihtne pidada enesestmõistetavaks oma vanemaid, keda nad on kogu oma lühikese elu tundnud? Meiegi jaoks on lihtne pidada enesestmõistetavaks päikest, taevast, õhku või maad jalge all.

Kuid oled sa kunagi võtnud aega, et mõelda, kui palju peame olemasolu üldse enesestmõistetavaks? Kui sageli võtame aega, et küsida kuulsat filosoofilist küsimust: _Miks on mitte millegi asemel_ _midagi?_

Miks on üldse olemas meie universum, selle majesteetlikkus, ülevus ja selles olevad hämmastust tekitavad asjad? Kui suur loogiline vastuolu tekiks siis, kui poleks meie universumi ega meid selles? Viimaste teaduslike teooriate kohaselt (need kipuvad muutuma) polnud meie universumit millalgi olemas. Seega on meie olemasolu tingimuslik ning on ime, et me üldse siin oleme. Vaatamata igasugustele müütidele, nagu tulnuks universum esile absoluutselt mitte millestki, on meie universum olemas sellepärast, et Jumal, Looja, tegi selle ja kõik, mis selles on.

_Selle nädala õppetükki õppides valmistud hingamispäevaks, 13. maiks._
