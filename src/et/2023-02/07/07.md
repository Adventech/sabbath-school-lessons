---
title: Toetav Mõte
date: 12/05/2023
---

_Pühakirjas on Jumala kummardamine väga tähtsal kohal__; see on inimeste ja Jumala rahva jaoks ikka olnud tüliõun__. Vana Testamendi jooksul noomisid prohvetid Jumala rahvast selle eest, et_ _n_ood kummardasid teisi jumalaid või kummardasid Issandat paganliku maailma jumaldamistavade kohaselt. Vastuolu Jumala kummardamise ja teiste jumalate kummardamise vahel ongi kosmilise konflikti tuum ja see _käib käsikäes hoolimatusega Jumala_ _käsu vastu._

„Kummardamise puhul käib jutt inimese olemasolu olulisimast aspektist selle nurga alt, mida peaksid inimesed kui Jumala loodud olevused tegema Looja palge ees… Ainult elusad saavad Issandat kummardada; surnud ei kiida ega kummarda Teda… Tema, kes meid lõi, kutsub meid kummardamises oma elu Talle allutama selleks, et saaksime selle Temalt rikastatuna tagasi ja kasutaksime seda kaasinimeste heaks. Kummardamine on seotud meie loomusega ja meie olemasolu eesmärgiga ning vajadusega endast väljaspool oleva keskme järele, mis vabastab meid isekusest. Jumalat mitte kummardada tähendab kaotada oma olemasolu põhjus ning eksisteerida seetõttu sihitus olekus ja siis surra, täielikult hääbuda, sest oleme end lahti ühendanud ainsast eluallikast.“ – Ángel Manuel Rodríguez, „The Closing of the Cosmic Conflict: Role of the Three Angels’ Messages“, lk 42, avaldamata käsikiri.

**Küsimused aruteluks:**

`1. Mõtle veel, miks ei piisa pattulangenud maailmas sellest, et oleme Jumala loodud. Miks vajame ka lunastamise tõotust?`

`2. Mõtle mõnele kogemusele, mille puhul nägid eksimatult oma elus Jumala jõulist tegutsemist; see tähendab, et sa nägid mingil viisil, kuidas Jumal armastab sind isiklikult. Siis mõtiskle tõsiasja üle, et Tema ongi Jumal, kes lõi kogu ilmaruumi! Seesama Jumal armastab sind niivõrd, et hoolitseb su elu eest. Miks on selline tõdemus lohutav ja teeb samas alandlikuks?`

`3. Mõtle sellele, et kui evolutsiooniteooria oleks tõene, siis kutsutaks meid kummardama Loojat, kes kasutas miljardite aastate jooksul surma, vägivalda, hävingut, kannatusi ja massilist väljasuremist selleks, et meid luua, aga kes samas esitab Moosese esimeses raamatus meie loomise kohta täiesti teistsuguse loo. Ja ometi peaksime Teda kummardama? Kummardama mille pärast? Tuhandete aastate pikkuse valetamise eest selle kohta, kuidas me alguse saime?`

---
  
Annetus >> ADRA [toeta.advent.ee](https://toeta.advent.ee/)  
  
Päikeseloojang 21.35