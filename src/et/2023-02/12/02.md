---
title: Surmahaav
date: 11/06/2023
---

Oleme juba tundma õppinud Ilm 13. ja 14. ptk metsalise võimu, mis kujutab vale jumalakummardamise üleilmset süsteemi. Aga siin on midagi veel.

`Loe Ilm 13:5; Ilm 12:6, 14 ja Tn 7:25. Kui kaua pidi see võim usulisel maastikul varasematel sajanditel võimutsema?_`

Metsalise võim pidi ajaloos kestma teatud perioodi. Sümboolsetes ajast rääkivates prohvetikuulutustes võrdub prohvetlik päev tegeliku aastaga. Loeme 4Ms 14:34: „iga päeva kohta aasta“ – rakendades Piibli põhimõtet, et päev loetakse aastaks. Jumal ütleb veel kord: „Ma olen sulle määranud iga aasta kohta ühe päeva“ (Hs 4:6). See põhimõte on aega puudutavate Piibli prohvetikuulutuste tõlgendamisel korduvalt oma õigsust tõestanud, näiteks Tn 9:24–27 kirjas olev 70 nädalat. Teeme arvestuse ajaperioodiga, mida mainib Ilm 13:5, ehk siis 42 kuud: kuna kuu on 30 päeva, saame kokku 1260 prohvetlikku päeva ehk tegelikku aastat. Muistsetes kalendrites oli aastas regulaarselt 360 päeva.

Neljandal sajandil muutis Rooma imperaator Konstantinus kristluse kogu impeeriumi usuks. Kui ta 330. aastal pKr oma pealinna Bütsantsi kolis, et impeeriumi ida- ja lääneosa ühendatud saaksid, tekkis Roomas võimuvaakum. Selle tühiku täitis paavst. Temast ei saanud mitte ainult võimas usujuht, vaid ka arvestatav poliitiline jõud Euroopas. 538. aastal pKr andis paganliku Rooma imperaator Justinianus ametlikult Rooma piiskopile usu kaitsja rolli. Keskaegsel kirikul oli suur mõju aastast 538 pKr kuni aastani 1798 pKr, kaasa arvatud see kohutav tagakiusamine, millest käesoleva osa sissejuhatuses juttu oli. Napoleoni kindral Berthier võttis 1798. aastal pKr paavsti vangi, ja nii täituski prohvetikuulutus.

Berthier ja tema armee _vangistasid_ paavst Pius VI ning _eemaldasid_ ta tseremoonitsemata paavstitroonilt. Paavstlus sai tõsise löögi, aga Ilm 13:12 sõnade kohaselt surmahaav paraneb ning maailm kuuleb sellest võimust veel rohkem – palju palju.

`Mõtle, kui hämmastav on Piibli prohvetikuulutus ning kuidas see näitab meile, et Jumal teab tulevikusündmusi ette. Mida peaks niisugune tõsiasi õpetama selle kohta, miks saame usaldada Issanda tõotusi; ka neid, mille täitumist me veel ei näe?`