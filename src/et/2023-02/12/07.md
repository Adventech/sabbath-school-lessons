---
title: Toetav Mõte
date: 16/06/2023
---

„ Kui protestantism ulatab käe üle lõhe, et haarata kinni rooma kiriku võimust, kui ta sirutub kuristiku kohale, et ühendada käed spiritismiga, kui sellise kolmikliidu mõjul meie riik [Ameerika Ühendriigid] salgab maha kõik oma põhiseaduse põhimõtted olla protestantlik ja vabariiklik valitsus ning esitab nõudmise levitada paavstlikke valesid ja pettekujutlusi, siis teame, et on saabunud aeg Saatana imetegudeks ning lõpp on lähedal.“ – Ellen G. White, „Tunnistused kogudusele“, 5. kd, lk 451.

„Oleme kaldunud mööda vaatama faktist, et Ilmutusraamatu jutustuse käigus… on pühapäev vastasjõudude jumalakummardamise päev. Pühapäev on ääretult tähtis sümbol, milles paljastub lohe uskumatult suur kavalus ja rafineeritus… Jumala käsu muutmine väljendab väga lihtsalt selle viha põhiolemust, mis lohel on Jumala vastu suures võitluses. See lihtsus on vägagi petlik. Lohe on püüdnud jõuga endale haarata Jumala koha ilmaruumis, kui kujutab ennast _kummardamise_ tõelise objektina ja väidab, et Jumala _käsk_ on ebaõiglane ning seda tuleb muuta. Lohe muutis dekaloogi sõlmpunktis olevat käsku, mis toob esile, et Jumal on Looja ja Lunastaja; ainus, kes väärib kummardamist (2Ms 20:8–11; 5Ms 5. ptk; vaata Ilm 4:11; 5:9, 13, 14). Käsu muutmises avaldub tõsiasi, et lohe vihkab Issanda tahet (käsku), aga ühtlasi on see katse haarata endale Jumala koht ja hakata ise selleks, keda tuleb kummardada … Selle muutuse üleüldiseks tegemine näib andvat võidu talle.“ – Ángel Manuel Rodríquez, „The Closing of the Cosmic Conflict: Role of the Three Angels’ Messages“, lk 53, 54, avaldamata käsikiri.

**Küsimused aruteluks:**

`1. Elame küll lõpusündmuste ootuses, lausa ootusärevuses, aga miks tuleb meil hoiduda fanatismi kaldumast, kuupäevi määramast või spekuleerimast kaugemale, kui inspiratsioon on meile teada andnud? Milline oht seda tehes varitseb ning mis juhtub siis, kui oodatud sündmused ei toimu sel ajal ja nii, nagu meie ütleme?`

`2. Peame küll vältima eelmises küsimuses kirjeldatut, aga kuidas samas vastata neile, kes ütlevad, et meie stsenaarium metsalise märgi ja tagakiusamise kohta ei saa teoks, sest maailma praegust olukorda arvestades tundub see täiesti võimatu? Miks on selline pealtnäha mõistlik arutluskäik tegelikult päris ebamõistlik? (Pealegi, vaata, kui kiiresti toimuvad maailmas suured muutused.)`

---
  
Annetus >> Eesti liidu ehitusfond [toeta.advent.ee](https://toeta.advent.ee/)  
  
Päikeseloojang 22.32