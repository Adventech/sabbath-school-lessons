---
title: Jumala pitser ja metsalise märk - 2
date: 10/06/2023
---

### Selle nädala õppeaine
Ilm 12:6, 14; Tn 7:25; 2Ts 2:3, 4; 5Ms 6:8; 5Ms 11:18; 2Ms 20:8–11.

> <p>Juhtsalm</p>
> „Ja ma nägin teist inglit tulevat üles päevatõusu poolt, temal oli elava Jumala pitsat ning ta hüüdis suure häälega neile neljale inglile, kellel oli lastud teha kahju ilmamaale ja merele: „Ärge tehke kahju ilmamaale ega merele ega puudele, enne kui me oleme pannud pitseri oma Jumala sulaste otsaesisele!” (Ilm 7:2, 3).

Viieteistkümnendal sajandil oli kõrgel mägedes asuv Piedmonti org Põhja-­Itaalia Alpides koduks valdeslastele, inimestele, kes otsustasid jääda ustavaks oma Piibli-põhistele arusaamadele. Kuna nad olid vankumatult truud Kristusele, kiusati neid metsikult taga. 1488. aastal pKr tappis rooma kirik suure osa neist jõhkralt Loyse orus nende usu pärast.

Tagakiusamise teine laine saabus seitsmeteistkümnendal sajandil, kui Savoia hertsog saatis valdeslaste aladele 8000mehelise sõjaväe ning nõudis, et kohalik elanikkond paigutaks väeosad oma kodudesse. Tehti nagu nõutud, aga sellise strateegia tõttu olid ohvrid sõduritele kerge saak. 24. aprillil 1655. aastal kell neli hommikul anti käsk massimõrvaks. Seekord oli hukkunuid rohkem kui 4000.

Kahjuks ajalugu tihtipeale kordub. Prohvetikuulutus „metsalise märgist“ on viimane lüli läbi aegade looklevas usulise tagakiusamise jumalakartmatus ketis. Sarnaselt tagakiusamistega minevikus kavatsetakse kõiki sundida järgima teatud uskumuste kogumit ja heaks kiidetud jumalakummardamise süsteemi. Aga nagu alati, on Jumalal inimesi, kes ei anna alla.

_Selle nädala õppetükki õppides valmistud hingamispäevaks, 17. juuniks._
