---
title: Toetav Mõte
date: 23/06/2023
---

„Jumala sulased ruttavad pühendumisest särava näoga ühest paigast teise, et kuulutada taeva sõnumit. Hoiatus kandub tuhandehäälsena üle kogu maailma. Tehakse imetegusid, tervistatakse haigeid, tunnustähed ja imed kaasnevad selle tööga. Kuid ka Saatan tegutseb valeväe ja imetegude kaudu, lastes isegi tuld taevast langeda inimeste nähes (Ilm 13:13). Nii peavad maailma elanikud võtma otsustava seisukoha.

Kuulutust ei anta edasi mitte niivõrd tõestuste, kuivõrd Jumala Vaimu sügava veenmisjõu kaudu. Tõendid on juba esitatud, seeme on külvatud ja nüüd tärkab see ning kannab vilja. Misjonäride levitatud trükised on avaldanud mõju; kuid siiski on paljusid, keda tõde sügavalt mõjutas, takistanud mitmesugused asjad tõde täielikult mõistmast ja sellele kuuletumast. Nüüd tungivad valguskiired kõikjale ja tõde lööb särama oma täies selguses. Jumala ustavad lapsed katkestavad sidemed, mis on neid seni tõest eemale hoidnud. Perekondlikud sidemed ja suhted kogudusega ei suuda neid enam takistada. Tõde on kallim kõigest muust. Vaatamata sellele, et Saatan püüab kõigiti tõe levikut tõkestada, astub suur hulk inimesi Issanda poolele.“ – Ellen G. White, „Suur võitlus“, orig lk 612.

**Küsimused aruteluks:**

`1. Ellen G. White märgib, et „sõnum õigeksmõistmisest usu läbi on kolmanda ingli kuulutus… tegelikkuses.“ – „Evangelism“, lk 190. Mida see tähendab? Kuidas on õigeksmõistmine usu läbi seotud kolme ingli kuulutusega?`

`2. Loe veel kord Ilm 14:12. Mille poolest erinevad teineteisest Jumala käskude pidamine ja käsumeelsus? Millal saab kuulekusest käsumeelsus? Kuidas saab keegi, kes Jumala käske ei pea, olla ikkagi käsumeelne?`

`3. Kuidas vastaksid inimestele, kes kritiseerivad meid, et räägime koletutest metsalistest ja Ilmutusraamatus leiduvast hirmuäratavast hoiatusest? Milliseid vastuseid saad veel anda – lisaks ilmselgele vastusele, et räägime neist, kuna need on sellesse raamatusse kirja pandud?`

`4. Arutlege klassis sündmuste üle, mis on praegu maailmas olulised. Mida oled näinud toimumas, mis võib lõpusündmustele kaasa aidata? Kuidas leida tasakaal: teadvustame, millises ajas elame, aga ei lange viljatu oletamise võrku selles, mida meile pole veel ilmutatud?`

---
  
Annetus >> kohalik kogudus  
  
Päikeseloojang 22.33