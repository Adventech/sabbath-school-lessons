---
title: Muutub valgeks Jumala hiilgusest
date: 17/06/2023
---

### Selle nädala õppeaine
1Ts 5:1–6; Jh 8:32; Ilm 18:1; Ilm 4:11; 2Ms 33:18, 19; Ilm 5:6, 12, Ilm 13:8.

> <p>Juhtsalm</p>
> „Pärast seda nägin ma veel teist inglit, kellel oli suur meelevald, tulevat taevast alla, ning maailm läks valgeks tema hiilgusest“ (Ilm 18:1).

Varem või hiljem hakkavad lõpusündmused arenema. Meile pole täpsemalt öeldud, millal ja kuidas. Aga meile on öeldud piisavalt palju. Mingil moel hakatakse seadusega peale sundima pühapäeva pidamist, mis vastandub neljanda käsu pidamisele. Ilmutusraamat on meile teada andnud väga olulised teemad, mis on kaalul, ja olulised pooled võitluses. Laias laastus on meile öeldud, mis juhtub siis, kui Tema kummardamise asemel, „kes on teinud taeva ja maa ja mere ja vete allikad“ (Ilm 14:7), kummardavad metsalist ja tema kuju inimesed, „kelle nime ei ole maailma rajamisest saadik kirjutatud tapetud Talle eluraamatusse“ (Ilm 13:8). Ehk siis, eluraamatusse jäävad kõigi nende nimed, kes on valinud järgneda Issandale Jeesusele Kristusele ja kuuletuda Tema käskudele. Palju parem on olla Jumala registris kui inimese aruannetes.

Jumal on seitsmenda päeva adventistide koguduse ellu kutsunud selleks, et kuulutada seda sõnumit maailmale. Seega on vaja, et me hakkaksime ise uskuma tõde, nagu see on Jeesuses, ning et meid muudaks ja teeks uueks Ilm 14:6 „igavene evangeelium“, mis keskendub Kristuse ristisurmale meie eest – meie päästekindlusele Temas.

_Selle nädala õppetükki õppides valmistud hingamispäevaks, 24. juuniks._