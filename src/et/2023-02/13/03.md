---
title: Tunda tõde
date: 19/06/2023
---

`Loe Jh 8:32; Jh 7:17 ja Jh 17:17. Mida tõotab Jeesus tõe tundmisega seoses ning kust seda leida?`

Jumala viimane palve oma rahvale on põgeneda Paabeli eksituste eest ning käia Tema Sõnas leiduva igavese tõe valgel. Piibel on kõige võti. Seni, kuni inimesed on visalt Piiblis kinni ja teevad, mida see õpetab, ei saa neid petta lõpukriisid, eelkõige hingamispäevaga seotu.

Teise ingli kuulutus palub meil omaks võtta tõe ja hüljata eksituse; toetuda traditsioonide asemel Pühakirjale, valeõpetuste asemel Jumala Sõna õpetustele.

Kolmanda ingli kuulutus, mis eelnevale kahele järgneb, hoiatab metsalise märgi eest. Piibli prohvetikuulutuste kogu ulatuses kujutab metsaline mingisugust poliitilist või religioosset võimu. Merest tulev metsaline (Ilm 13. ja 14. ptk) kujutab ülemaailmset jumalakummardamise süsteemi, mis kerkib esile Roomast. Lõpuks laotab seesugune Rooma võim oma mõju üle kogu maailma ning teostub kiriku ja riigi liit. Eesmärgiks on majanduslike raskuste, loodusõnnetuste, sotsiaalse ebakindluse, rahvusvaheliste poliitiliste kriiside ja globaalse konflikti ajal saavutada maailmas ühtsus.

Ja Ameerika Ühendriigid asuvad viimaks seda globaalset konföderatsiooni juhtima. „Kahe suure eksiõpetuse kaudu, milleks on hinge surematus ja pühapäevale omistatud pühadus, petab Saatan inimesi. Kui esimene neist paneb aluse spiritismile, siis viimane loob vendluse rooma-katoliku kirikuga. Ühendriikide protestandid ulatavad esimestena käed üle kuristiku, et haarata kinni spiritismi käest; nad täidavad ka selle sügaviku, mis asub protestantismi ja rooma-katoliku kiriku vahel, ning selle kolmekordse ühenduse mõjul hakkab see maa katoliku kiriku jälgedes tallama jalge alla südametunnistuse vabadust.“ – Ellen G. White, „Suur võitlus“, orig lk 588.

Kolme ingli kuulutus lõppeb tungiva palvega, et Kristuse ustavad järelkäijad peaksid Jumala käske nende südames elava usu kaudu Jeesusesse (Ilm 14:12).

`Kuidas saad aru Jeesuse sõnadest, et „tõde teeb teid vabaks“? Mida see tähendab? Kuidas on tõde sind vabastanud? Mida tähendab selles mõttes „vaba“ olla?`