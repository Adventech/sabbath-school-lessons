---
title: Toetav Mõte
date: 28/04/2023
---

Vaata, millise jõulise vaatepildi toob meie silme ette prohvetikuulutamise vaim seoses Jumala rahva olukorraga lõpuajal, kohtuajal ja maailma lõpul.

„Nende ainsaks lootuseks on Jumala arm; nende ainsaks kaitseks on palve. Nii nagu Joosua palvetas ingli ees, nii anub ülejäänute kogudus alandlikus südikuses ja innukas usus andestust ja päästmist nende Eestkostjalt Jeesuselt. Nad on täiesti teadlikud oma elu patususest, nad näevad oma nõrkust ja kõlbmatust ning niipea, kui nad vaatavad enesele, tuleb meeleheide. Kiusaja seisab nende kõrval, et neid süüdistada, samuti nagu ta seisis vastu Joosuale. Ta osutab nende räpastele riietele, nende vigasele iseloomule. Ta toob esile nende nõrkuse ja rumaluse, nende tänamatuse patud, sarnasuse puudumise Kristusega, mis on nende Lunastajat häbistanud… Jumala rahvas on olnud mitmes mõttes vägagi vigane. Saatanal on täpselt teada patud, mida ta on kiusanud neid tegema, ning ta esitab neid kõiki ülepaisutatud valguses, kuulutades: „Kas Jumal kõrvaldab minu ja mu inglid oma lähedusest ja annab tasu neile, kes on olnud süüdi samades pattudes? Sa ei saa seda teha, oo õigluse Issand. Sinu troon ei toetu õigusele ja mõistlikule otsustusele. Õiglus nõuab, et neile tuleb kuulutada süüdimõistev otsus.“ Aga kuigi Kristuse järelkäijad on eksinud, ei ole nad end andnud kurjuse võimu alla. Nad on oma patud kõrvale heitnud ning on Issandat otsinud alandlikkuses ja kahetsuses ja nende jumalik Eestkostja palub nende eest. Tema, keda nende tänamatus on kõige karmimalt puudutanud, kes tunneb nende patte ja ka nende meeleparandust, teatab: „Issand sõidelgu sind, Saatan.“ Ma andsin oma elu nende inimlaste eest. Nad on märgitud minu peopesadesse.“ – Ellen G. White, „Tunnistused kogudusele“, 5. kd, lk 473, 474.

**Küsimused aruteluks:**

`1. Kuidas mõjutab meie igapäevast elu teadmine, et „kohtutund on tulnud“? Kui oleme ausad, siis ütleme tõenäoliselt, et ei mõjuta, eks ole? Kuidas olukorda muuta?`

`2. Miks on kohtumõistmine hea uudis ja mitte halb uudis? Rääkige klassis Jeesuse osast kohtus meie heaks. Kuidas ajendab see meid Talle ustav olema, teades, et meil on päästelootus ainult tänu sellele, mida Tema on meie heaks teinud?`

`3. Peatuge veel mõtte juures, et kohus avab universumile Jumala iseloomu. Kuidas sobib see mõte suure võitluse tervikpilti?`

---
  
Annetus >> Eesti liidu ehitusfond [toeta.advent.ee](https://toeta.advent.ee/)  
  
Päikeseloojang 21.03
