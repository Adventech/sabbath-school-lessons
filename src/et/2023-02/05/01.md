---
title: Head sõnumid kohtu kohta
date: 22/04/2023
---

### Selle nädala õppeaine
Ilm 14:7; Ps 51:3–6; Ilm 20:12; Tn 7:9, 14, 26; Ilm 4:2–4; Ilm 5:1–12.

> <p>Juhtsalm</p>
> „Ja ta hüüdis suure häälega: „Kartke Jumalat ning ülistage teda, sest tema kohtumõistmise tund on tulnud, ning kummardage teda, kes on teinud taeva ja maa ja mere ja vete allikad!““ (Ilm 14:7).

Piibel ütleb väga selge sõnaga, et Jumal on kohut mõistev Jumal ning varem või hiljem, ühel või teisel moel tuleb kohus – kohus, millest on siin praegu väga vajaka –, mida peab Jumal, „kogu maailma kohtumõistja“ ise (1Ms 18:25; vt ka Ps 58:12; Ps 94:2; Ps 98:9). Või Pauluse sõnade kohaselt: „Nõnda peab siis igaüks meist enda kohta Jumalale aru andma“ (Rm 14:12).

Hirmutav, eks ole? Anda endast aru Jumalale, kes teab kõike sügavuti, Jumalale, kes „viib kõik teod kohtusse, mis on iga salajase asja üle, olgu see hea või kuri“ (Kg 12:14)?

Ja ometi avaldub jumalikus kohtus kõige enam Jumala headus ja arm ning tõsiasi, et Tema on õiglane ja halastaja selles, kuidas Ta kohtleb nii päästetuid kui ka hukkaminejaid.

Sellel nädalal uurime jumaliku kohtu sügavamaid teemasid universumis raevutseva suure võitluse käigus ning vaatleme eelkõige, mis juhtub siis, kui Jumalale ustav rahvas seisabki silmitsi paratamatu „tulevase kohtuga“ (Ap 24:25).

_Selle nädala õppetükki õppides valmistud hingamispäevaks, 29. aprilliks._