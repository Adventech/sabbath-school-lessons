---
title: Saatana viimane pettus
date: 27/05/2023
---

### Selle nädala õppeaine
Ilm 12:9; Ilm 16:13, 14; 1Ts 4:16, 17; Hs 8:16; Hs 20:1–20; Ilm 18:4, 5.

> <p>Juhtsalm</p>
> „Pühitse neid tões: sinu sõna on tõde!“ (Jh 17:17).

Oli üks neid väga meeldivaid septembrihommikuid Chicagos. Kui päike Michigani järve kohale tõusis, autojuhid Kennedy ja Eisenhoweri kiirteedel liiklusummikutega võitlesid ning lapsed kooli suundusid, hakkas kuju võtma verdtarretav lugu, mis täitis chicagolaste südame hirmuga. Inimesed hakkasid traagiliselt haigestuma ja paljud surid mõni tund pärast Tylenoli kapslite sissevõtmist. Testimisel selgus, et iga kapsli kattes oli surmavat mürki kaaliumtsüaniidi. Keegi hullunud inimene oli ravimi rikkunud. Tänase päevani ei ole teada, kes seda tegi.

Oleme juba näinud, et Ilmutusraamat hoiatab „neid, kes elavad ilmamaal“, surmava mürgi joomise eest, mida nimetatakse „Paabeli viinaks“. Sealsed väärad doktriinid ja valeõpetused viivad lõpuks suremiseni. Kuid maailmale on antud selle vaimuliku mürgi suhtes vastumürk, kaitse – selleks on kolme ingli kuulutus.

Selle nädala õppetükis vaatame edasi nii Paabeli pettusi kui ka Jeesuse plaani päästa meid pettustest ja surmast, mida need muidu põhjustaksid.

_Selle nädala õppetükki õppides valmistud hingamispäevaks, 3. juuniks._