---
title: Toetav Mõte
date: 02/06/2023
---

„Suur Paabel erimõistena tähistab Ilmutusraamatus usust taganenud religioonide liitu maailma ajaloo lõpul… Suur Paabel on nimi, millega Inspiratsioon osutab suurele usulisele kolmikliidule – paavstlus, usust taganenud protestantism ja spiritism… Paabeli nimetus tähistab organisatsioone kui selliseid ja nende juhte, mitte aga niivõrd sealseid liikmeid. Viimaseid nimetatakse „veteks“ (Ilm 17:1, 15).“ – „Piibli kommentaarid, SPA poolt välja antud“, 7. kd, lk 851, 852.

„Kahe suure eksiõpetuse kaudu, milleks on hinge surematus ja pühapäevale omistatud pühadus, petab Saatan inimesi. Kui esimene neist paneb aluse spiritismile, siis viimane loob vendluse rooma-katoliku kirikuga.“ – Ellen G. White, „Suur võitlus“, orig lk 588.

Vana Testamendi aegse Babüloonia religioonis oli surnute vaimudel väga suur osa. Babüloonlased uskusid kangesti hinge surematuse õpetust. Nad uskusid, et inimese surma korral sisenes hing vaimude maailma. Surematu hinge mõiste on Pühakirja jaoks võõras õpetus. Teos „Juutide entsüklopeedia“ selgitab hästi surematu hinge valearusaama algupära. „Uskumust, et hing jätkab eksisteerimist pärast ihu surma… ei õpeta Pühakiri mitte kuskil… Usu, et hing on surematu, said juudid kontaktide kaudu kreeka mõttemaailmaga ning peamiselt Platoni filosoofiaga, kes oli selle mõtte peamine pooldaja ning oli jõudnud sinna orfide ja eleusiinide müsteeriumide kaudu, milles Babüloonia ja Egiptuse nägemused olid kummaliselt segunenud.“ – Kaufmann Kohler, „The Jewish Encyclopedia“, märksõna „Immortality of the Soul“ (1906).

**Küsimused aruteluks:**

`1. Miks on ääretult oluline mõista tõde surnute olukorra kohta? Mille eest see meid kaitseb? Miks on see ühtlasi väga lohutav?`

`2. Osa kuradi pettusi on ilmsed, teised kurikavalad. Kuidas vältida nii või teisiti petetud saamast?`

`3. Arutlege klassis küsimuse üle, mida puudutas pühapäevane osa – nii mõnigi kurja tegev inimene usub, et toimib Piiblis ilmutatud Jumala tahte kohaselt. Kuidas seda selgitada? Millist osa täidab selgituses Jumala käsk?`

---
  
Annetus >> kohalik kogudus [toeta.advent.ee](https://toeta.advent.ee/)  
  
Päikeseloojang 22.17
