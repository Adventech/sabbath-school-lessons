---
title: Toetav Mõte
date: 31/03/2023
---

Teatud mõttes võime väita, et Jumalal ei olnud valikut: kui Ta tahtis luua olevusi, kes armastaksid Teda ja üksteist, tuli Tal teha nad vabaks. Ilma vabaduseta poleks nad suutnud armastada ja mis mõtet oleks universumil ilma armastuseta? Siis olekski nii, nagu osa inimesi on väitnud – et universum on arutu masinavärk, mis töötab põhjuse ja tagajärje paindumatute seaduste põhjal, ning meil ei ole tahte- ega valikuvabadust, vaid oleme ainult lihast ja verest koosnevad subatomaarsete osakeste kogumid, mis toimivad paljalt füüsikaseaduste järgi. Selline pilt ei ole ilus ega kujuta tõde, mida teame. Kes meist arvab, et meie armastus oma ema ja isa vastu, oma laste ning abikaasa vastu on kõigest aatomite kombinatsioon?

„Kuna Jumala valitsuse aluseks on armastuse seadus, siis sõltub kõikide mõistusega varustatud olevuste õnn nende täielikust kooskõlast Jumala õiglase seaduse põhimõtetega. Jumal soovib, et kõik loodud olevused teeniksid Teda armastuses; et neid ajendaks teenimisele Tema iseloomu hindamine. Jumal ei tunne vähimatki rõõmu sunnitud kuulekusest; Ta annab kõigile tahtevabaduse, et me võiksime valida Tema.

Nii kaua, kui kõiki loodud olevusi ajendas kuulekusele armastus, valitses Jumala universumis täiuslik kooskõla. Taevased hulgad tundsid rõõmu Looja tahte täitmisest. Rõõmuga peegeldasid nad Tema au ja tõid Talle ülistust. Nad armastasid Jumalat üle kõige ning üksteist usalduslikult ja omakasupüüdmatult. Taevast harmooniat ei rikkunud ükski ebakõla.“ – Ellen G. White, „Patriarhid ja prohvetid“, orig lk 34, 35.

**Küsimused aruteluks:**

`1. Miks on Ilmutusraamatu 12. peatükk hea sissejuhatus kolme ingli kuulutusele, eriti silmas pidades eelseisvat konflikti lõpuajal?`

`2. Kuidas rahustab Ilmutusraamatu 12. peatükk sind isiklikult igapäevastes kiusatustes ja katsumustes?`

`3. On neid, kes usuvad, et meie tegevuse määrab suuresti meie pärilikkus ja keskkond. Kas nõustud sellega või mitte? Millises osas määrab meie valik meie käitumise? Arutlege meie valiku ja meie elus tegutseva Jumala väe omavahelise suhte üle.`

---
  
Annetus >> kohalik kogudus [toeta.advent.ee](https://toeta.advent.ee/)  
  
Päikeseloojang 19.57
