---
title: Jeesus võidab – Saatan kaotab
date: 25/03/2023
---

### Selle nädala õppeaine
Ilm 12. ptk; Ef 5:25–27, 32; Fl 3:9, Tn 7:25; Js 14:12–14; Ilm 13:14–17.

> <p>Juhtsalm</p>
> „Ja lohe vihastas naise peale ja läkks sõdima nendega, kes olid jäänud üle naise soost, kes hoiavad tallel Jumala käske ning kellel on Jeesuse tunnistus“ (Ilm 12:17).

Cormac O’Brien meenutab oma teoses „Outnumbered: Incredible Stories of History’s Most Surprising Battlefield Upsets“ („Vähemuses: uskumatud lood ajaloo kummastavaimatest pööretest lahingus“) lugusid sõjavägedest, kes olid küll tõsises arvulises vähemuses, kuid võitsid ometi. Ta räägib Kartaago väejuhi Hannibali 55 000mehelisest armeest, kes alistas „võitmatu“ 80 000mehelise Rooma armee. Ta räägib hämmastava loo Aleksander Suure juhitud Kreeka armeest, kes alistas Pärsia impeeriumi.

Meiegi peame riukaliku vaenlasega lahingut elu ja surma peale. Oleme vähemuses, võitleme uskumatu ülekaalu vastu. Kurjuse jõud näivad võitmatuna. Paistab, et meid tabab kindel kaotus. Lüüasaamine näib olevat paratamatu. Võit tundub silme eest kaduvat. Üksnes inimlikust vaatenurgast võttes käivad Saatana väed meile üle jõu.

Oleme küll vähemuses, inimlikult öeldes on meie vastane ülekaalus ja Saatana rünnakud on õelad, kuid me võidame, tänu Jumalale, lõpuks Jeesuse tõttu ikkagi. Piibli viimase raamatu, Ilmutusraamatu põhitkeema ongi see: Jeesus võidab, Saatan kaotab. Selle võitluse tähtsaima sisu visandab Ilmutusraamatu 12. peatükk, millele sel nädalal keskendume. Eelmainitud õppeaine annab hea ettevalmistuse Ilmutusraamatu 14. peatüki ja kolme ingli kuulutuse mõistmiseks.

_Selle nädala õppetükki õppides valmistud hingamispäevaks, 1. aprilliks._
