---
title: Toetav Mõte
date: 05/05/2023
---

Alljärgnevalt kiire ja kerge viis Tn 9:24–27 räägitud 70nädalase prohvetikuulutuse hoomamiseks.

Esiteks, 70 nädalat (Tn 9:24).

Edasi, seitsekümmend nädalat jaguneb nii: seitse nädalat ja 62 nädalat ehk siis 69 nädalat (Tn 9:25).

Seejärel viimane nädal, seitsmekümnes (Tn 9:27).

Ja lõpuks jaguneb viimane nädal – „poole aastanädala pealt“ (Tn 9:27) – kaheks pooleks, kumbki kolm ja pool aastat pikk.

Niiviisi. Seitsekümmend nädalat koosneb kuuekümne üheksast nädalast ja ühest nädalast. Ja see üks nädal jaguneb pooleks. Paneme nüüd algusajaks 457 eKr ning jõuame lihtsa matemaatikatehte kaudu ajajoonel aastasse 1844.

2300 päeva puhul nimetagem tõika, et Tn 8. ptk ei ütle, millal 2300 päeva algavad. „Kaks tuhat kolmsada õhtut-hommikut. Siis saab pühamu taas oma õiguse“ (Tn 8:14). Kaks tuhat kolmsada päeva – millest alates? Miks mitte ajast, mil Taaniel selle nägemuse sai, „kuningas Belsassari valitsemise kolmandal aastal“ (Tn 8:1)?

See ei toimi. Tn 8. ptk nägemus ei räägi Babülooniast. Nägemus algab sellele järgnenud sündmustega, st Meedia-Pärsiaga, Kreekaga ja Roomaga, ning liigub „lõpu poole“.

Miks peaks nägemuses kirjeldatud sündmust, pühamu puhastamist, arvutama välja Babüloonia aja põhjal, millest nägemus ei räägi? Nägemuse algusaeg peab sisalduma nägemuses endas, mis algas Meedia-Pärsiaga ja liikus „lõpu poole“. Sinna vahele jääb palju aastaid.

Millest alustada? Taanieli raamatu 8. peatükk ei ütle meile seda. Taanieli raamatu 9. peatükk aga ütleb.

**Küsimused aruteluks:**

`1. Arutlege klassis selle üle, et evangeelium ja kohtumõistmine on väga tihedalt seotud, nagu siit nähtub; tegelikult on tegemist ühe prohvetikuulutusega, millel on kaks poolt. Miks on kahe nimetatud mõiste omavaheline seos meie jaoks hea uudis? Kuidas aitab see seos leevendada hirmu, mida paljud kohtumõistmise ees tunnevad?`

`2. Mõtiskle veel Tn 9:26 oleva tõe üle, et Messias lõigati ära, „aga mitte Tema enda pärast“. Millest on jutt? Kelle pärast ta ära lõigati ja miks?`

`3. Loe veel kord 3Ms 16:16 ja 3Ms 23:26–29. Rääkige vajadusest pühamut puhastada (3Ms 16:16) ja arutlege, millist käitumist oodati selle sündmuse ajal inimestelt (3Ms 23:26–29). Mida tähendab neis salmides kirjeldatu meie jaoks tänapäeval?`

---
  
Annetus >> kohalik kogudus [toeta.advent.ee](https://toeta.advent.ee/)  
  
Päikeseloojang 21.19