---
title: Tema kohtutund
date: 29/04/2023
---

### Selle nädala õppeaine
Tn 8. ptk; Tn 9. ptk; Esr 7. ptk; Mt 3:13–17; Rm 5:6–9; Mk 15:38; 3Ms 16:16.

> <p>Juhtsalm</p>
> „Ja tehke seda, teades aega: käes on tund unest virguda, sest nüüd on meie pääste lähemal kui siis, kui me usklikuks saime. Öö on lõpule jõudmas ja päev on lähedal“ (Rm 13:11, 12).

Mõni aasta tagasi kirjeldati ajakirjas National Geographic metsapõlengut Yellowstone’i rahvuspargis Ameerika Ühendriikides. Kui põleng oli läbi, ronisid metsavahid mäe otsa, et hinnata kahju. Üks metsavaht leidis puuõõnsusest sõna otseses mõttes tuhaks põlenud linnu. Õõvastava vaatepildi pärast ängistust tundes koputas ta kepiga linnu peale.

Kui ta koputas, siblis surnud ema tiibade vahelt välja kolm pisikest linnupoega. Armastav ema, kes tajus eesseisvat katastroofi, oli viinud oma järeltulijad puuõõnsusse ning kogunud nad oma tiibade alla. Ta võinuks lennata ohutusse paika, kuid ta keeldus oma lapsukesi jätmast. Võrratu pilt usklikust, kes on Kristuses kaitstud!

Jumala kohtu leegid põlesid Kolgatal Tema peal ära, ning kõik, kes on Kristuses, on igaveseks kaitstud Tema tiibade all. Ristil talus Kristus hukkamõistetud patuse kohtuotsust, et kohus saaks meid kuulutada taevase kuningriigi kodanikeks. Ta mõisteti kurjategijana hukka, et hoida meid igavese hukkumise laastava tule eest nii kujundlikus kui ka sõna otseses mõttes.

_Selle nädala õppetükki õppides valmistud hingamispäevaks, 6. maiks._
