---
title: Toetav Mõte
date: 30/08/2024
---

Loe Ellen G. White’i raamatust „Ajastute igatsus“ peatükke „Süüdi mõistetud rahvas“, „Templi teistkordne puhastamine“ ja „Vaidlused“, orig lk 580–609.

„Viigipuu needmine… kehtib kõikidel aegadel kõikide koguduste ja kõikide kristlaste kohta. Ükski inimene ei täida Jumala käsku, kui ta ei teeni teisi. Paljud ei ela Kristuse halastusrohket, omakasupüüdmatut elu. Mitmed, kes peavad end suurepäraseks kristlaseks, ei tea, mida tähendab Jumala teenimine. Nende plaanid on ainult nende eneste rahuldamiseks. Nende tegevus keerleb iseenda ümber. Aeg omab nende silmis väärtust ainult siis, kui nad seda enda huvides kasutada saavad. Nad ei teeni teisi, vaid ennast. Jumal lõi nad selleks, et elada maailmas omakasupüüdmatult. Tema plaani kohaselt tuleb igal inimesel aidata kaasinimesi nii, kuidas vähegi võimalik. Kuid paljude enese mina on nii suur, et nad ei näe midagi muud. Inimesed, kes ainult enesele elavad, sarnanevad viigipuuga, millel oli küll ahvatlev lehestik, kuid puudus vili. Nad täidavad jumalateenistuse kombeid ilma meeleparanduse ja usuta. Nad tunnistavad suuga Jumala käsu pidamisest, kuid ei täida seda. Nad ütlevad, ent ei tee. Viigipuu needmisega näitas Kristus, kui jälk on Tema silmis pelk väline toredus. Jeesus ütleb, et avalikult patustaja on vähem süüdi kui inimene, kes tunnistab end Jumala lapseks, aga ei kanna vilja Tema auks.“ – Ellen G. White, „Ajastute igatsus“, orig lk 584.

**Küsimused aruteluks:**

`1. Mõtle, mida võis tähendada templi puhastamine Kristuse poolt. Kuidas võiks seda põhimõtet meie koguduses tänapäeval rakendada? Kuidas peaks selline puhastamine toimuma?`

`2. Evangeeliumides osutab Jeesus ikka ja jälle Pühakirja tekstidele ning sellele, kuidas neid täita tuleb. Mida räägib see meile sellest, kui oluline osa on Pühakirjal meie usuelus? Miks tuleb meil tulihingeliselt hüljata igasugune katse pisendada Pühakirja autoriteeti; eriti mõte, et Pühakiri on lihtsalt inimeste ettekujutus sellest, kes Jumal on ja kuidas Ta toimib?`

`3. Kust läheb sobiv piir kiriku ja riigi vahel? Kuidas Jeesuse õpetus Mk 12:13–17 seda arutelu suunab?`

`4. Vaata üle kirjakohad, mis räägivad ülestõusmisest. Miks on see doktriin meie usus ülioluline, eriti küsimuses surnute olukorrast?`

---

  
Annetus >> kohalik kogudus [toeta.advent.ee](https://toeta.advent.ee/)  
  
Päikeseloojang 20.24