---
title: Seestpoolt välja
date: 03/08/2024
---

### Selle nädala õppeaine
Mk 7. ptk; Js 29:13; 2Ms 20:12; Mk 8:11–21.

> <p>Juhtsalm</p>
> „Väljaspool inimest ei ole midagi, mis tema sisse minnes võiks teda rüvetada, vaid see, mis inimesest välja tuleb, rüvetab inimest“ (Mk 7:15).

Sellel nädalal õpime tundma Markuse evangeeliumi 7. peatükki ja 8. peatüki esimest poolt. Jeesus tekitab vastuolusid sellega, et hülgab usulised pärimused. Siiski teeb Ta seda viisil, mis toetab hämmastaval kombel sügavalt tänapäeva kristliku elu juurde kuuluvat.

Seejärel esitab Jeesus mõistukõne, mis suunab kuulajaid õigesti aru saama usu tegelikust olemusest.

Pärast seda läheb Ta Tüürose ja Siidoni aladele ning kohtub naisega, kes – ainsa isikuna evangeeliumides – vaidleb Jeesusele vastu ja võidab vaidluse. Jeesuse jutuajamine selle naisega on omapärane ja nende vestluses on varjatud tähendused, millest naine aru saab. Ning naise usu tõttu täidab Jeesus tema palve.

Markuse evangeeliumi 7. peatüki teises tervistamises avaldub tähtis tõde, et olgu imeteod kui tahes muljetavaldavad, ei piisa tihtilugu üksnes neist südamete avanemiseks tõele. Lõpuks ju, mis kasu said imetegudest usujuhid, kes asusid Jeesust eemale lükkama?

Markuse evangeeliumi 8. peatükis võtame vaatluse alla leiva kui õpetuste ja pärimuste sümboli. Neis lugudes peituvad suured õppetunnid usuelu sisu ja eluviisi kohta.

_Selle nädala õppetükki õppides valmistud hingamispäevaks, 10. augustiks._