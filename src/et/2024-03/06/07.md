---
title: Toetav Mõte
date: 09/08/2024
---

Loe Ellen G. White’i raamatust „Ajastute igatsus“ peatükke „Pärimused“, „Vaheseinad kaotatakse“ ja „Tõeline tunnustäht“, orig lk 395–409.

„See kaval petlik patt on tänapäevagi Issanda järelkäijate seas laialt levinud. Sageli rikub salajane eneseülendamissoov Kristuse teenimise ja meie suhted üksteisega. Kui varmad oleme me ennast kiitma ja üles upitama. Enesearmastus, soov käia kergemat teed, kui Jumal on määranud, viib jumalike eeskirjade asendamiseni inimlike teooriate ja pärimustega. Kristuse hoiatavad sõnad olid öeldud jüngritele: „Vaadake ette, hoiduge variseride haputaignast.“

Kristuse usk on siiras. Jumala austamise soovi sisendab Püha Vaim; ja ainult Püha Vaimu tulemusrikas töö võib luua isekusest vaba meelelaadi. Ainult Jumala vägi puhastab omakasupüüdlikkusest ja silmakirjalikkusest. Selline muutus kõneleb Temast. Kui meie usk hävitab isekuse ja teeskluse, kui see paneb meid otsima Jumala au enda au asemel, on tegemist õige usuga. „Isa, austa oma nime“ (Jh 12:28) oli Kristuse põhimõte. Kui me järgime Kristust, saab see ka meie elu põhimõtteks. Ta käsib meid „elada niisugust elu, nagu tema elas“, ja „sellest me tunneme ära, et oleme teda mõistnud, kui me peame tema käske“ (1Jh 2:6, 3).“ – Ellen G. White, „Ajastute igatsus“, orig lk 409.

**Küsimused aruteluks:**

`1. Millised kristlikud harjumused aitavad sul oma kogemuse põhjal südant puhtana hoida?`

`2. Kes on „ebapuhtad“ inimesed sinu ühiskonnas? Mida saad teha selleks, et aidata neid evangeeliumi juurde?`

`3. Arutlege klassis, mida saate teha, et soodustada evangeeliumi jagamist lihtsal moel oma naabritele.`

`4. Loe 4000 mehe söötmise lugu Mk 8:1–10. Kuidas mõjutab selle loo tõlgendamist tõsiasi, et rahvahulga moodustasid tõenäoliselt paganad? Miks ei peaks see üldse tõlgendamist mõjutama?`

`5. Kuidas kaitsta ennast püüdlikult meile kõigile – pattulangenud inimestele – kaasasündinud soovi eest ennast ülendada?`

---

  
Annetus >> kohalik kogudus [toeta.advent.ee](https://toeta.advent.ee/)  
  
Päikeseloojang 21.21