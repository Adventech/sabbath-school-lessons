---
title: Toetav Mõte
date: 23/08/2024
---

Loe Ellen G. White’i raamatust „Ajastute igatsus“ peatükke „Laste õnnistamine“ ja „Üht asja on sulle vaja“, orig lk 511–523.

„Jeesus armastas lapsi. Ta tundis heameelt nende lapselikust hellusest ja teesklematust armastusest. Tänulik kiitus nende huultelt kõlas muusikana Tema kõrvus. See kosutas Teda siis, kui kokkupuuted kavalate ja silmakirjalike inimestega kippusid Teda masendama. Kõikjal, kuhu Kristus läks, võitis Tema leebe ilme, armas ja lahke käitumine laste usalduse.“ – Ellen G. White, „Ajastute igatsus“, orig lk 511.

„Neile, kes on kõrgel ametikohal ja omavad rikkust, võib näida liiga suure ohvrina valmisolek loobuda kõigest selle nimel, et järgida Kristust. Täielik kuulekus on tingimus kõigile, kes tahavad saada Kristuse jüngriks. Kuigi sageli võib nõudmine näida karm, pole muud võimalust, nii nagu ei saa ilma kasvaja eemaldamiseta päästa haiget.“ – „Ajastute igatsus“, orig lk 523.

**Küsimused aruteluks:**

`1. Mil viisil saad sina aidata lastel ja noortel püsida Kristuse ja koguduse juures? Miks on väga tähtis seda teha?`

`2. Kuuleme inimesi mõnikord ütlemas, et nad ei hooli rahast. See ei vasta tõele. Igaüks hoolib rahast ja selles pole midagi väära. Mis võib raha puhul probleemiks saada ja miks tuleb ustavatel kristlastel (olgu nad rikkad või vaesed) hoolsalt jälgida oma suhtumist rahasse?`

`3. Kui Jeesus küsiks sinult: „Mida sa tahad, et ma sulle teeksin?“, siis kuidas vastaksid?`

`4. Mõtle veel Jeesuse sõnade üle Mk 10:43–45. Mida tähendab niimoodi elada? Kuidas õppida teenima, selle asemel, et oodata teenimist? Kuidas avaldub teenimine meie elus ja kaasinimeste kohtlemises?`

---

  
Annetus >> Eesti liidu ehitusfond [toeta.advent.ee](https://toeta.advent.ee/)  
  
Päikeseloojang 20.44