---
title: Jüngrite õpetamine, 2
date: 17/08/2024
---

### Selle nädala õppeaine
Mk 10. ptk; 1Ms 1:27; 1Ms 2:24; Gl 4:1, 2; Rm 6:1–11; Js 11:1–16.

> <p>Juhtsalm</p>
> „Sest ka Inimese Poeg ei ole tulnud, et lasta ennast teenida, vaid et ise teenida ja anda oma elu lunaks paljude eest“ (Mk 10:45).

Selle nädala õppetükk annab ülevaate Markuse evangeeliumi 10. peatükist. Ühtlasi lõpeb sellega eriline tekstiosa, milles Jeesus õpetab oma jüngreid ristisündmusteks valmistuma. Umbes pool sellest peatükist keskendub jüngritele ning ülejäänu teemadele, mis on jüngerluse puhul olulised, kuid millest räägitakse Jeesusega suhtlevate inimeste silme läbi. Variserid tulevad ja targutavad Tema juures abielulahutuse teemal. Emad-isad toovad oma lapsed Jeesuse juurde, et Ta neid õnnistaks. Üks rikas mees küsib igavese elu kohta ning pime mees palub nägemist.

Markuse evangeeliumi 10. peatükis on kirjas tähtsad õpetused selle kohta, mida tähendab Jeesuse järel käia, eelkõige siin ja praegu elades: abielu, lapsed, suhtumine rikastesse ning Jeesuse järgimise tasu ja hind. Tagatipuks tervendatakse teine pime mees (Mk 10:46–52; vrd Mk 8:22–26), mis tähistab selle tekstiosa lõppu (Mk 8:22–10:52) ning on ilus näide sellest, mida Jeesuse järel käimine maksab ja kuhu see välja viib.

Üheskoos valmistavad need õppetunnid ette Jeesuse järelkäijaid – olgu siis jüngreid 2000 aastat tagasi või 21. sajandil – jüngerlusega seotud raskusteks.

_Selle nädala õppetükki õppides valmistud hingamispäevaks, 24. augustiks._