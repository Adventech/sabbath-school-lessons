---
title: Jeesuse Kristuse evangeelium
date: 04/07/2024
---

`Loe Mk 1:14, 15. Millised on evangeeliumi kolm osa, mida Jeesus siin kuulutas?`

Markus võtab siin kokku Jeesuse lihtsa ja otsese sõnumi. Alljärgnev tabel toob selle kolm osa ilmekalt esile:

| Liik | Sisu |
|----- | ---- |
| Ajast rääkiv prohvetikuulutus. | Aeg on täis saanud. |
| Lepingutõotus. | Jumala riik on lähedal. |
| Kutse saada jüngriks. | Parandage meelt ja uskuge evangeeliumisse. |

Ajast rääkiv prohvetikuulutus, millele Jeesus viitab, on prohvetikuulutus 70 nädalast Tn 9:24–27. See prohvetikuulutus täitub Jeesuse ristimisel, sest Teda võiab Püha Vaim ja Ta alustab oma kuulutustööd (Ap 10:38). Imelist prohvetikuulutust 70 nädala kohta kujutab graafiliselt selline kaart:

![](https://sabbath-school-resources-assets.adventech.io/et/ss/2024-03/01/skeme1.png)

Selles prohvetikuulutuses esindab üks päev üht aastat (4Ms 14:34; Hs 4:6). Prohvetikuulutus algab 457. aastaga eKr, mil Pärsia kuningas Artaxerxes väljastas käskkirja Jeruusalemma ülesehitamistööde lõpule viimiseks (vaata Esr 7. ptk).

Kuuskümmend üheksa prohvetlikku nädalat ulatuvad 27. aastasse pKr; aega, mil Jeesus oma kuulutustöö alguses ristiti ja sai Püha Vaimu võidmise.

Tema ristilöömine toimus kolm ja pool aastat hiljem.

Lõpuks said seitsekümmend nädalat otsa 34. aastal pKr, kui Stefanos visati kividega surnuks ja evangeeliumi sõnum hakkas kõlama niihästi paganatele kui ka juutidele.

`Millal õppisid viimati tundma prohvetikuulutust 70 nädalast? Kuidas aitab selle prohvetikuulutuse tundmine kasvatada su usku nii Jeesusesse kui ka prohvetliku Sõna usaldusväärsusesse?`