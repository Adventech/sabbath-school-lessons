---
title: Evangeeliumi algus
date: 29/06/2024
---

### Selle nädala õppeaine
Ap 13:1–5, 13; Ap 15:36–39; Mk 1:1–15; Js 40:3; Tn 9:24–27.

> <p>Juhtsalm</p>
> „Aga pärast Johannese vangistamist tuli Jeesus Galileasse ja kuulutas Jumala evangeeliumi: „Aeg on täis saanud ja Jumala riik on lähedal. Parandage meelt ja uskuge evangeeliumisse!““ (Mk 1:14, 15).

Kes kirjutas Markuse evangeeliumi ja miks see kirjutati? Üheski evangeeliumis ei mainita kirjapanija nime. Ainsana saab autorist aimu Johannese evangeeliumis, kus viidatakse armastatud jüngrile (vaata Jh 21:20, 24).

Kuid algusaegadest peale on kanoonilisi evangeeliume seostatud kas apostlitega (Matteus, Johannes) või apostlite kaaslastega. Näiteks on Luuka evangeelium seotud Paulusega (vaata Kl 4:14; 2Tm 4:11; Fm 1:24). Markuse evangeelium on seotud Peetrusega (vaata 1Pt 5:13).

Kuigi Markuse evangeeliumi autor ei nimeta ennast tekstis kordagi, osutab varakristlik traditsioon tõsiasjale, et evangeeliumi kirjutajaks oli Johannes Markus, kes oli aeg-ajalt Pauluse ja Barnabase rännukaaslane (Ap 13:2, 5) ning hiljem Peetruse seltsiline (1Pt 5:13).

Selle nädala esimeseks ülesandeks on õppida Markust tundma nii, nagu Pühakiri teda kirjeldab, et näha tema algset äpardumist ja järgnevat toibumist. Seejärel asume õppima Markuse evangeeliumi esimest osa. Osalt on meie pilk suunatud tulevikku – kuhu lugu liigub – ja teisalt minevikku – miks võttis läbikukkunud ja siis jalule aidatud misjonär ette sellise kirjatöö.

_Selle nädala õppetükki õppides valmistud hingamispäevaks, 6. juuliks._