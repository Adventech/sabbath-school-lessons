---
title: Toetav Mõte
date: 05/07/2024
---

Loe Ellen G. White’i raamatust „Ajastute igatsus“ peatükki „Hääl kõrbes“, orig lk 97–108; ja raamatust „Apostlite teod“ peatükki „Evangeeliumi käskjalad“, orig lk 166–176.

On huvitav, kuidas Ilm 14:6, 7 esimese ingli sõnum on seotud Jeesuse sõnumiga Mk 1:15.

Esimene ingel toob maailmale igavese evangeeliumi lõpuajal, valmistades inimesi ette Jeesuse teiseks tulekuks. Sarnaselt Jeesuse sõnumiga on ingli lõpuaja sõnumil samuti kolm osa, mida toob esile alljärgnev tabel:

| Markuse 1. ptk | Liik | Ilmutusraamatu 14. ptk |
| -------------- | ---- | ---------------------- |
| Aeg on täis saanud. (Tn 9. ptk) | Ajast rääkiv prohvetikuulutus. | Kohtutund. (Tn 7. ja 8. ptk) |
| Jumala riik on lähedal. | Lepingutõotus. | Igavene evangeelium. |
| Parandage meelt, uskuge. | Kutse saada jüngriks. | Kartke, ülistage, kummardage Jumalat. |

Esimese ingli sõnum teeb teatavaks Kristuse tulekule eelneva kohtumõistmise alguse, mida kuulutas ette Tn 8:14 olev prohvetikuulutus 2300 päevast ja mis algas aastal 1844. Kohtumõistmine toob Jumala tagakiusatud rahvale Jumala riigi (Tn 7:22). Esimese ingli üleskutse karta, ülistada ja kummardada Jumalat on kutse saada jüngriks. See esitatakse maailmale viimastel päevadel, kui Ilm 13. peatüki metsalise võim käsib karta, ülistada ja kummardada ebajumalat.

Just nagu Jeesuse sõnum Markuse 1. peatükis on lahutamatult seotud Taanieli raamatu prohvetikuulutustega evangeeliumi kuulutamise alguses, nii on Taanieli raamatuga seotud ka esimese ingli sõnum maailma ajaloo lõpul.

**Küsimused aruteluks:**

`1. Võrdle Mk 1:1–13 põhjal Ristija Johannest ja Jeesust. Mida erilist saad teada sellest, mil viisil neid esitletakse?`

`2. Mõtiskle ristimise tähenduse üle. Loe Rm 6:1–4 ja Jh 3:1–8 ning võrdle neid Jeesuse ristimisega Mk 1:9–13. Milliseid sarnasusi ja erinevusi sa näed? Kuidas aitab see sul veel paremini aru saada ristimise tähendusest?`

`3. Võrdle Jeesuse evangeeliumikuulutust Mk 1:14, 15 ja esimese ingli sõnumit Ilm 14:6, 7. Kuidas aitab nende sõnumite mõistmine sul paremini näha enda praegust ülesannet?`

---


Annetus >> kohalik kogudus [toeta.advent.ee](https://toeta.advent.ee/)

Päikeseloojang 22.28