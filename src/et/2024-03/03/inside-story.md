---
title: Misjonilugu
date: 19/07/2024
---

#### „Ei muud moodi kui paastu ja palvega“

_Loo on kirja pannud Andrew McChesney._

Neljateistkümneaastane Payel muutus pärast seda, kui tema 14aastane sõber sooritas enesetapu. Varem meeldis talle väljas käia, nüüd istus tüdruk aga nurgas. Siis hakkas ta ilma näiva põhjuseta kiljuma, lõdisema ja värisema. Ta oli hirmunud ja uskus, et teda hakkas külastama keegi, kes näis olevat ta armas sõber.

„Tule minuga,“ rääkis ilmutis talle. „Tahan sind endaga kaasa võtta.“

Kaks korda püüdis Payel rõdult alla hüpata, aga ema ja isa said jaole.

Meeleheites vanemad helistasid Rustamile, et abi saada. Rustam oli Globaalmisjoni töötegija, kes oli rajanud koguduse siiani adventsõnumita olnud piirkond Aasias; sellesse linna, kus Payeli pere elas. Payeli perekonnaliikmed ei olnud kristlased, välja arvatud tüdruku tädi, kes oli emale ja isale Rustamist rääkinud. Rustam selgitas, et see polnud mitte Payeli armas sõber, keda ta nägi, vaid kuri vaim. „Meil tuleb Jeesuse poole palvetada,“ ütles ta.

Rustam võttis endaga neli koguduseliiget, et Payeli kodus palvetada. Aga Payel ei suutnud rahus istuda. Ta kiljus, lehvitas käsi üles-alla ja kobistas jalgadega. Külalised laulsid vaimulikke laule, aga iga kord, kui nad nimetasid Jeesuse nime, kiljus tüdruk: „Lõpetage! Ma ei saa hingata! Keegi lämmatab mind!“

Rustam sai aru, et Payelit vaevas kuri vaim. Ta avas Piibli ja luges sealt, kuidas Jeesus ajas välja kurjad vaimud. Ta palvetas. Siis Payel rahunes. Ta istus maha, rääkis ja jõi vett. Rustam lootis, et vaim oli lahkunud. Aga samal õhtul hiljem helistas talle Payeli tädi. „Payel on hakanud karjuma ja ütleb, et näeb jälle oma sõpra,“ teatas tädi.

Rustam oli segaduses. Mis valesti läks? Siis meenus talle piiblilugu Jeesuse jüngritest, kes ei suutnud kurja vaimu välja ajada. Kui nad küsisid, miks, vastas Jeesus: „See tõug ei lähe välja millegi muu kui palve ja paastumisega“ (Mt 17:21). Rustam helistas mitmele Globaalmisjoni töötegijale ning nad paastusid ja palvetasid kaks päeva. Siis läks ta tagasi Payeli koju mõningate inimestega, kelle hulgas oli seitsmenda päeva adventistide pastor.

Kui Payel külalisi nägi, püüdis ta põgeneda. Neli inimest pidi teda kinni hoidma. Aga vagusi nad teda hoida ei suutnud. Ta kiljus 30 minutit, mil külalised laulsid vaimulikke laule. Kui pastor jutustas Piiblis avalduvast Jeesuse väest, kaotas ta meelemärkuse. Rustam tilgutas tüdruku näole vett seni, kuni ta ärkas. Keegi andis talle vett juua.

Sellest külastusest alates on Rustam iga kahe nädala järel tulnud Payeli ja tema pere juurde Jumalat teenima ja palvetama. Payel ei ole enam ilmutist näinud. Temast on taas saanud see, kes ta oli. „Oma esimese külastuse ajal ei olnud me valmis,“ ütles Rustam. „Olime valmis alles teisel külaskäigul, sest Jeesus õpetab: „See tõug ei lähe välja millegi muu kui palve ja paastumisega.““

_Täname, et palvetate selliste Globaalmisjoni töötegijate eest nagu Rustam, kelle ees on tohutud raskused, kui nad rajavad kogudusi üle maailma paikkondadesse, kuhu kogudus pole veel jõudnud. Globaalmisjoni töötegijatest saad rohkem teada, kui külastad Adventmisjoni veebilehte: bit.ly/GMPioneers._