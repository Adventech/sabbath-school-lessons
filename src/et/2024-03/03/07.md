---
title: Toetav Mõte
date: 19/07/2024
---

Loe Ellen G. White’i raamatust „Ajastute igatsus“ peatükke „Leevi Matteus“ ja „Hingamispäev“, orig lk 281–289.

„Kui Jeesuselt küsiti: „Kas hingamispäeval tohib teha terveks?“, vastas Ta: „Kes on teie seast inimene, kellel on üksainus lammas ja kui see kukub auku hingamispäeval, et ta ei haara temast kinni ega tõmba teda välja? Kui palju tähtsam lambast on nüüd inimene! Tähendab, hingamispäeval tohib teha head“ (Mt 12:10–12).

Salakuulajad ei tahtnud Kristusele vastata rahvahulga kuuldes. Nad teadsid, et Ta oli öelnud tõtt. Nad mõistsid, et nende traditsioonide põhjal oleks inimene pigem kannatama jäetud. Samas olid nad valmis hoolitsema looma eest, et vältida majanduslikku kahju. Siin peitub igasuguse väärreligiooni olemus. Sellised usundid õhutavad inimeses soovi tõsta end üle Jumala, kuid lõpptulemusena alandavad ta loomast madalamaks. Iga usund, mis võitleb Jumala ülimaks olemise vastu, hävitab au, mis anti inimesele loomisel ja mida tuli taastama Kristus. Iga valeusundi õpetus teeb inimese lõppkokkuvõttes hoolimatuks inimese vajaduste, kannatuste ja õiguste suhtes. Evangeelium väärtustab inimsugu, kelle Kristus on oma verega ostnud, ning õpetab hoolitsema inimese vajaduste ja murede eest. Issand ütleb: „Mina teen inimesed kallimaks puhtast kullast, inimlapse kallimaks Oofiri kullast“ (Js 13:12).“ – Ellen G. White, „Ajastute igatsus“, orig lk 286, 287.

**Küsimused aruteluks:**

`1. Milline tegevuskava või teguviis aitab sul ja su kohalikul kogudusel jääda tundlikuks vaikselt kannatavate inimeste suhtes, nagu oli Mk 2. ptk halvatu?`

`2. Mõtle, kui pimedaks olid viha, traditsioon, kivinenud õpetused ja religioon üleüldiselt muutnud usujuhid, kes Jeesuse hülgasid, nii et kasu ei olnud isegi Tema imetegudest, mis pidanuks avama nende meeled Temale. Kuidas vaadata ette, et meiega midagi taolist ei juhtuks?`

`3. Kuidas saab su kohalik kogudus olla „pereks“ neile, kelle otsene geneetiline pere on nad usu pärast hüljanud?`

`4. Mõtle veel „andestamatu patu“ probleemile. Arutlege klassis, mida see tähendab ning kuidas tagada, et me seda ei sooritaks.`

---

  
Annetus >> kohalik kogudus [toeta.advent.ee](https://toeta.advent.ee/)  
  
Päikeseloojang 22.08