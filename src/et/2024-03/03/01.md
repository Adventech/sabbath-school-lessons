---
title: Vastuolud
date: 13/07/2024
---

### Selle nädala õppeaine
Mk 2:1–3:6; Mi 6:6–8; 1Sm 21:1–7; Mk 3:20–35; Lk 12:53; Lk 14:26.

> <p>Juhtsalm</p>
> „Ja ta ütles neile: „Hingamispäev on seatud inimese jaoks, mitte inimene hingamispäeva jaoks; nõnda on Inimese Poeg ka hingamispäeva isand“ (Mk 2:27, 28).

Mk 2:1–3:6 on kirjas viis lugu, mille puhul on näha, kuidas Jeesuse õpetused vastanduvad usujuhtide õpetusele. Need lood moodustavad konkreetse mustri, milles iga järgnev lugu haakub eelnevaga teemakohase paralleeli kaudu. Viimane lugu tuleb ringiga tagasi esimese juurde.

Iga kõnealune lugu selgitab eri nurga alt, kes on Jeesus; näeme seda väljaütlemistest Mk 2:10, 17, 20, 28. Pühapäevases, esmaspäevases ja teisipäevases osas süveneme eeltoodud kirjakohtade tähendusse ja neis olevaisse Kristuse mõtteavaldustesse.

Kolmapäevase ja neljapäevase osa kõneaineks on Mk 3:20–35.

Ühtlasi leiame siit näite evangeeliumi kirjutaja kasutatavast jutustamisviisist, mida nimetatakse „võileivalooks“. Vastav muster esineb Markuse evangeeliumis vähemalt kuuel korral. Iga kord on keskmes Jeesuse isiksuse ja Tema Messiaks olemise või Jeesuse järelkäijaks olemise mõni oluline tahk.

Sellel nädalal loeme mõningaid kirjapanekuid Jeesusest ja vaatame, mida neist õppida.

_Selle nädala õppetükki õppides valmistud hingamispäevaks, 20. juuliks._