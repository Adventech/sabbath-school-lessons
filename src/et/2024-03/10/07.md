---
title: Toetav Mõte
date: 06/09/2024
---

Loe Ellen G. White’i raamatust „Ajastute igatsus“ peatükki „Ajamärgid“, orig lk 627–636.

Maailmas toimub palju vägagi häirivaid sündmusi. Inimesed kardavad tõsiselt, mis sellest kõigest välja tuleb. Seitsmenda päeva adventistidena on meil sündmuste kohta teataval määral „siseinfot“. Kuidas kasutame oma teavet, et suunata inimesi nägema Jeesuses olevat lootust ja Tema tuleku tõotust?

„Kuna me ei tea Tema tulemise täpset aega, kästakse meil valvata. „Õndsad on need sulased, keda Issand tulles leiab valvavat!“ (Lk 12:37). Need, kes ootavad Issanda tulekut, ei oota jõude. Kristuse tuleku ootamine tähendab inimeste veenmist jumalakartusele ning tunnistamist, et Tema mõistab hukka ülekohtu. See tähendab inimeste silmade avamist, et nad näeksid, kui suur patt on põlata Kristuse armu pakkumist. Need, kes ootavad Issandat, puhastavad end tõele sõnakuulmises. Hoolsa valvamisega ühendavad nad tõsise tegutsemise. Kuna nad teavad, et Issand on ukse ees, kasvab päev-päevalt nende innukus töötada koos taevaste olevustega inimeste päästmiseks. Nad on ustavad ja mõistlikud sulased, kes annavad Issanda perekonnale „õigel ajal määratud roa“ (Lk 12:42). Nad kuulutavad tõde, mis on mõeldud eriliselt meie ajaks. Nii nagu Eenok, Noa, Aabraham ja Mooses kuulutasid nende päevade jaoks olulist tõde, nii esitavad Kristuse sulased erilist hoiatuskuulutust oma põlvkonnale.“ – Ellen G. White, „Ajastute igatsus“, orig lk 634.

**Küsimused aruteluks:**

`1. Anda Issanda töö heaks. Anda ennastohverdavalt. Need on kaks erinevat teguviisi. Milles on vahe ja miks on vahetegemine oluline?`

`2. Miks ei tõkestanud Jumal oma rahva tagakiusamist mitme sajandi jooksul ega tee seda ka tänapäeval? Kuidas aitab suure võitluse motiiv meil mingil määral aru saada, miks on tagakiusamine olemas?`

`3. Millised Kristuse tuleku märgid paistavad sulle eriti silma tänapäeva maailmas?`

`4. Mõtle surnute olukorrale ja tõsiasjale, et surnud magavad kuni Kristuse tagasitulekuni. Inimesed sulgevad surres silmad – ja mida nad kohe järgmisena teadvustavad? Mismoodi aitab see mõte meil näha, kuidas Kristuse teine tulek on iga inimese jaoks isiklikult alati väga lähedal?`

---

  
Annetus >> kohalik kogudus [toeta.advent.ee](https://toeta.advent.ee/)  
  
Päikeseloojang 20.04