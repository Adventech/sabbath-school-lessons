---
title: Toetav Mõte
date: 20/09/2024
---

Loe Ellen G. White’i raamatust „Ajastute igatsus“ peatükke „Pilaatuse kohtukojas“, „Kolgata“ ja „See on lõpetatud!“, orig lk 723–764.

„Pilaatus tahtis Jeesust päästa. Kuid ta nägi, et ta ei saa samal ajal teha seda ja säilitada oma ametit. Ja ta valis pigem süütu surmasaatmise kui ilmaliku au kaotamise. Paljud ohverdavad Pilaatuse sarnaselt kaotusest või kannatustest pääsemise nimel oma põhimõtted. Südametunnistus ja kohusetunne osutavad üht, enese huvid aga teist teed. Vool tõmbab vales suunas ja see, kes läheb kokkuleppele kurjusega, neeldub patupimedusse.“ – Ellen G. White, „Ajastute igatsus“, orig lk 738.

„Kristuse kui meie Asemiku ja Vahemehe peale asetati meie kõikide patud. Teda arvati üleastujate hulka, et Ta võiks meid käsu hukkamõistu alt lunastada. Aadama iga järeltulija süü rõhus Tema südant. Tunnetus, kui suur on Jumala viha patu vastu, täitis Jumala Poja kohkumisega. Kogu elu oli Kristus kuulutanud langenud maailmale häid sõnumeid Isa halastusest ja andestavast armastusest. Ta oli tahtlik andestama ka suurimale patusele. Kuid nüüd, kui Ta kandis kohutavat süükoormat, oli Isa andestav pale Tema eest varjatud. Jumaliku palge varjamine Lunastaja eest sellel kohutaval tunnil täitis Ta südame sellise piinaga, mida inimene täielikult iialgi mõista ei suuda. Tema ahastus oli nii suur, et kehaline valu jäi peaaegu märkamata.“ – Samas, orig lk 753.

**Küsimused aruteluks:**

`1. Vaata, kui tähtsal kohal oli asendamisteoloogia Ellen G. White’i kirjutistes (ja on Piiblis; vaata näiteks Js 53. ptk). Miks on väär igasugune teoloogia, mis alahindab ükskõik mil moel asenduse keskset osa ja Kristuse suremist meie asemel, et tasuda meie pattude eest?`

`2. Kes või mis on tänases maailmas „Barabas“, keda endale Jeesuse asemel palutakse?`

`3. Mida võime õppida Arimaatia Joosepi loost selle kohta, et me ei otsustaks väliste tunnuste järgi?`

`4. Heida pilk Tn 9:24–27-le. Miks peaksid suutma seletada neid piiblisalme igale küsijale? Kas suudad?`

---

  
Annetus >> kohalik kogudus [toeta.advent.ee](https://toeta.advent.ee/)  
  
Päikeseloojang 19.23