---
title: Päev Jeesuse kuulutustöös
date: 06/07/2024
---

### Selle nädala õppeaine
Mk 1:16–45; Jh 1:29–42; Mk 5:41; Lk 6:12; 3Ms 13. ptk.

> <p>Juhtsalm</p>
> „Ja Jeesus ütles neile: „Järgnege mulle ja ma teen teist inimesepüüdjad!““ (Mk 1:17).

Iga evangeelium tutvustab Jeesuse kuulutustöö algust eri viisil.

Matteus kirjeldab Jeesust, kes kutsub endale jüngrid ja peab siis mäejutluse.

Luukas jutustab Jeesuse avakõnest hingamispäeval Naatsareti sünagoogis.

Johannes meenutab mõne esimese jüngri kutsumist ja siis pulma Kaanas, kus Jeesus tegi oma esimese imeteo.

Markuse evangeeliumis mainitakse nelja jüngri kutsumist ning kirjeldatakse hingamispäeva Kapernaumas ja sellele järgnevaid sündmusi.

See „hingamispäev koos Jeesusega“ Markuse evangeeliumi alguses annab lugejaile aimu, kes on Jeesus. Terves sel nädalal uuritavas piiblitekstis on väga vähe Jeesuse sõnu: lühike üleskutse hakata jüngriks, käsk deemonile, kavatsus külastada teisi piirkondi ning pidalitõbise tervistamise juures olev korraldus näidata ennast preestrile, et saada puhtaks tunnistatud. Rõhk on tegevusel, eelkõige inimeste tervistamisel. Evangeeliumi kirjutaja armastab kasutada sõna kohe, et ilmestada Jeesuse kuulutustöö hoogsat arengut.

_Selle nädala õppetükki õppides valmistud hingamispäevaks, 13. juuliks._