---
title: Toetav Mõte
date: 12/07/2024
---

Loe Ellen G. White’i raamatust „Ajastute igatsus“ peatükke „Kapernaumas“ ja „Kui sa tahad, võid sa mind puhtaks teha!“, orig lk 252–266.

Millise pildi maalib Jeesusest Markuse evangeeliumi 1. peatükk? Jeesusel on mõjuvõim kutsuda järelkäijaid ning nad vastavad kutsele. Saatana võimuses olevate rüvedate vaimudega võrreldes on Ta püha. Hea ja kurja vahel käib suur võitlus ning Jeesuse vägi on deemonite omast suurem. Jeesus tunneb haigetele kaasa ja aitab neid ning puudutab neid võib-olla ainsana.

„Kogudusekojas rääkis Jeesus kuningriigist, mida Ta oli tulnud rajama, ning eesmärgist vabastada Saatana vangid. Kõne katkestas hirmukarjatus. Üks kurjast vaimust vaevatu tormas läbi rahvahulga, karjudes: „Mis on meil asja sinuga, Jeesus Naatsaretlane? Kas sa oled tulnud meid hukkama? Ma tean, kes sa oled: Jumala Püha!“

Kõik sattusid ärevusse. Rahva tähelepanu koondus karjujale ning Kristuse sõnad läksid kõrvust mööda. Saatan seda just sooviski. Kuid Jeesus sõitles kurja vaimu, öeldes: „Jää vait ja mine temast välja!“ Ja kuri vaim viskas ta maha nende keskele ja väljus temast ega teinud talle ühtki kahju.“… Jeesus, kes oli võitnud Saatana kõrbekiusatuses, seisis taas silmitsi oma vaenlasega. Deemon kasutas kogu võimu, et mitte lasta käest oma ohvrit. Allaandmine tähendanuks Jeesuse võitu…, kuid Kristus ütles mõjuvõimsad sõnad ja andis vangile vabaduse.“ – Ellen G. White, „Ajastute igatsus“, orig lk 255, 256.

Meie Issandal oli tegus kuulutustöö. Ta liikus paigast paika, puutudes peaaegu pidevalt kokku paljude inimestega. Kuidas säilitas Ta rahuliku ja kindla suhtumise oma töösse ja inimestesse? Kahtlemata oma igapäevase palve­kogemuse abil.

Mõtle, kuidas saad enda tarvis paika panna toimiva ajakava palvetamiseks ja Pühakirja uurimiseks. Tee kindlaks, mis sinu puhul toimib, ning võta aega, et arendada rahulikku, Vaimust ja Jumala Sõnast juhitud meelelaadi.

**Küsimused aruteluks:**

`1. Rääkige klassis palvest ja sellest, miks on palve kristlase elus ülitähtis. Milliseid küsimusi tekib inimestel palve eesmärgi ja mõju kohta?`

`2. Rääkige klassis kordadest, mil oleks parem mitte öelda oma usu kohta liiga palju. Millal oleks mõistlik mitte rääkida? Ja ikkagi – kuidas hoiduda seejuures oma tunnistamistööle kahju toomast?`

`3. Kes on sinu praeguses kultuuris „pidalitõbine“? Kuidas saab su kogudus sirutada käe ja „puudutada“ selliseid inimesi, et viia evangeelium nendeni?`

---

  
Annetus >> Peakonverents - maailmamisjon [toeta.advent.ee](https://toeta.advent.ee/)  
  
Päikeseloojang 22.20