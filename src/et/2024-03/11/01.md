---
title: Pühendumine ja kohtupidamine
date: 07/09/2024
---

### Selle nädala õppeaine
Mk 14. ptk; Jh 12:4–6; Rm 8:28; 2Ms 24:8; Jr 31:31–34; Sk 13:7.

> <p>Juhtsalm</p>
> „Ja ta ütles: „Abba, Isa! Sinul on kõik võimalik! Vii see karikas minust mööda! Kuid ärgu sündigu see, mida mina tahan, vaid see, mida sina tahad!“ (Mk 14:36).

Markuse evangeeliumi 14.–16. peatükki tuntakse „kannatusloo“ nime all, sest neis kirjutatakse Jeesuse kannatusest, surmast ja ülestõusmisest. 9. õppetükis sai mainitud, et Markuse evangeeliumi kuus viimast peatükki annavad ülevaate ainult ühest nädalast. Valdav osa Mk 14.–16. ptk sündmustest toimub kannatusnädala neljapäeval ja reedel. Jeesuse surm leiab aset reedel ning Tema ülestõusmine pühapäeval.

Käesoleva nädala õppetükk keskendub Mk 14. peatükile ning algab viienda võileivalooga, kus on kihiti kaks Jeesust puudutavat vastandlikku tegu. Sellele järgneb viimane paasasöömaaeg, seejärel Jeesuse sisevõitlus Ketsemanis. Seal Ta vahistatakse ja viiakse kohtumõistmiseks juhtide ette. Kohtustseeniga haakub Jeesuse salgamine Peetruse poolt ning nii moodustub Markuse evangeeliumi kuues ja viimane võileivalugu. Taas tuleb esile kaks vastandlikku tegevust, mis iroonilise suunamuutuse tõttu kinnitavad üht ja sama tõde.

Kogu loo kestel võib kõrvuti näha kaht teineteisele vastanduvat süžeed. Selgejoonelise stiiliga seab Markus lugeja silme ette need omavahel põrkuvad sündmustikud ajal, mil saab ilmsiks Jeesuse võit.

_Selle nädala õppetükki õppides valmistud hingamispäevaks, 14. septembriks._