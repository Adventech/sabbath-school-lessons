---
title: Toetav Mõte
date: 13/09/2024
---

Loe Ellen G. White’i raamatust „Ajastute igatsus“ peatükke „Ülempreestrite ees“ ja „Juudas“, orig lk 698–722.

„Rämedad vandesõnad veel õhus ja kukelaul alles kõrvus, pööras Kristus pilgu kurjadelt kohtunikelt ja vaatas oma õnnetule jüngrile silma. Samal hetkel tõstis ka Peetrus pilgu. Ta märkas armsal näol kaastunnet ja sügavat valu, kuid mitte viha.

Kahvatu, kannatav nägu, värisevad huuled ja kaastunnet ning andestust tulvil pilk läbistas Peetruse südame. Tema südametunnistus ärkas. Mälestused elustusid. Talle meenus, kuidas ta alles mõni tund tagasi oli tõotanud minna Issandaga nii vangi kui surma. Ta mäletas oma nördimust, kui Jeesus oli ülemas toas öelnud, et ta salgab samal ööl oma Issanda kolm korda ära. Peetrus oli hetk tagasi kinnitanud, et ta ei tunne Jeesust, kuid nüüd mõistis ta valulikult, et Jeesus tundis teda läbinisti.“ – Ellen G. White, „Ajastute igatsus“, orig lk 712, 713.

**Küsimused aruteluks:**

`1. Loe, mida Jeesus ütles Mk 14:9. Kuidas näeme lihtsalt seda lugedes, mismoodi täitus veel üks Jeesuse ettekuulutus – väljaütlemise asjaolusid arvestades väga ebatõenäoline ettekuulutus?`

`2. Võrdle ja vastanda Juudast ja Peetrust. Mille poolest nad sarnanesid ja kui erineval moel nad kannatusloos käitusid?`

`3. Arutlege Issanda pühaõhtusöömaaja üle. Kuidas muuta see oma koguduses veel sisukamaks ja kaasata rohkem koguduseliikmeid selle tähistamisse?`

`4. Arutlege tõsiasja üle, et Jumal ütles Jeesuse palve peale Ketsemanis „ei“. Mida see tähendab, kui Jumal ütleb meile „ei“?`

`5. Kuigi Peetrus valmistas Jeesusele oma salgamistega suurt pettumust, ei heitnud Jeesus teda kõrvale. Millise lootuse saad sellest tõsiasjast enda jaoks?`

---

  
Annetus >> Peakonverents - maailmamisjon [toeta.advent.ee](https://toeta.advent.ee/)  
  
Päikeseloojang 19.43