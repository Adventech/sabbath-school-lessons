---
title: Toetav Mõte
date: 02/08/2024
---

Loe Ellen G. White’i raamatust „Ajastute igatsus“, peatükke „Torm järvel“ ja „Usupuudutus“, orig lk 333–348.

„Kõigis Jumala õpilastes peab ilmnema eluviis, mis erineb maailmast, selle kommetest ja harjumustest, Igaüks peab isikliku kogemuse kaudu tundma Jumala tahet. Me peame kuulama Tema häält. Kui kõik muud hääled on vaikinud ja me ootame vaikselt Tema ees, muudab hinge vaikimine Jumala hääle selgemalt kuuldavaks. Ta palub meid: „Vaikige ja teadke, et mina olen Jumal“ (Ps 46:11). Ainult selline on õige puhkus. See on mõjuv ettevalmistus kõigile, kes teevad Jumala tööd. Keset kiirustavat rahvamurdu, elu askeldavat pinget ja melu ümbritseb inimest, kes selliselt jõudu taastab, helgus ja rahu. Selline elu on meeldivaks lõhnaks. Selles ilmneb jumalik vägi, mis puudutab inim­südameid.“ – Ellen G. White, „Ajastute igatsus“, orig lk 363.

„Rahulolematud inimesed küsisid: Kui Jeesus võis teha palju imetegusid, siis miks Ta ei andnud kogu rahvale tervist, jõudu ja rikkust ega vabastanud neid rõhujate võimu alt? Tõsiasi, et Ta väitis end olevat Jumalast läkitatu ja ometi keeldus olemast Iisraeli kuningas, oli mõistetamatu. Tema keeldumine tundus arusaamatuna. Paljud järeldasid, et Ta ei söandanud end esile tõsta sellepärast, et Ta kahtles oma ülesande jumalikkuses. Nii avasid nad südame uskmatusele ja Saatana külvatud seeme kandis vilja vääritimõistmise ja ärataganemise näol.“ – „Ajastute igatsus“, orig lk 385.

**Küsimused aruteluks:**

`1. Kui keegi küsiks sinult, millest on Jeesus sind vabastanud, siis mida vastaksid?`

`2. Arutlege, miks on nii, et Jumal lubab mõnikord heal inimesel, nagu Ristija Johannesel, sattuda vanglasse ja saada hukatud. Millise lohutuse või lootuse leiame sellistele rasketele tõsiasjadele vaatamata?`

`3. Milline õppetund koguduse jaoks peitub 5000 mehe söötmises väheste vahenditega?`

`4. Võrdle tänapäeva populaarseid seisukohti Jeesusest pildiga, mis kujuneb Temast Markuse evangeeliumi 5. ja 6. peatükis. See tähendab, mida öelda nende kohta, kes kasutavad Jeesuse nime poliitilise võimu hoidmiseks ja kaasinimeste üle valitsemiseks?`

---

  
Annetus >> kohalik kogudus [toeta.advent.ee](https://toeta.advent.ee/)  
  
Päikeseloojang 21.38