---
title: Imeteod järve ääres
date: 27/07/2024
---

### Selle nädala õppeaine
Mk 4:35–41; Ps 104:1–9; Mk 5:1–43; 4Ms 27:17.

> <p>Juhtsalm</p>
> „Ent Jeesus ei lasknud teda jääda, vaid ütles talle: „Mine koju omade juurde ja kuuluta neile, mida kõike Issand sulle on teinud ja et ta sinu peale on halastanud““ (Mk 5:19).

Jeesuse kuulutustöö keskendus peamiselt Galileale, eelkõige Galilea järve ümbrusele. Galilea järv on umbes 21 km pikk ja 13 km lai. See on vastava piirkonna suurim veekogu ning oli ümbruskonnas elavate inimeste elu kese.

Markuse 4. peatükk lõpeb Jeesuse ja Ta jüngrite teekonnaga üle Galilea järve. Tõuseb torm, mille Jeesus vaigistab tuule ja lainete sõitlemisega. Markuse 6. peatükk lõpeb sarnase pildikesega, kuid sel korral kõnnib Jeesus vett mööda oma paadis olevate jüngrite juurde. Kahe sündmuse vahele järvel jääb rida imetegusid, mida Jeesus tegi maismaal, ning samuti Tema jüngrite esimene misjonitegevus. Need lood on käesoleva nädala õppeaineks.

Niisugused värvikad kirjeldused annavad lugejale võimaluse näha, kes on Jeesus. Ta on keegi, kes suudab vaigistada tormi, tervendada kurjast vaimust vaevatu, teha terveks naise, kes üksnes Ta rüüserva puudutab, äratada ellu surnud tütarlapse, pidada jutlust oma kodulinnas, saata oma jüngrid kuulutamitööle, toita 5000 inimest mõne leiva ja kalaga ning kõndida vee peal – uskumatud näited väest, mis toob jüngrid lähemale arusaamisele, et Ta on Jumala Poeg.

_Selle nädala õppetükki õppides valmistud hingamispäevaks, 3. augustiks._