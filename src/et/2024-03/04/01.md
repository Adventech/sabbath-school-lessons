---
title: Tähendamissõnad
date: 20/07/2024
---

### Selle nädala õppeaine
Mk 4:1–34; Jk 1:21; Js 6:1–13; Ps 104:12; Tn 4:7–9.

> <p>Juhtsalm</p>
> „Ja Jeesus ütles neile: „Pange tähele, mida te kuulete! Mis mõõduga teie mõõdate, sellega mõõdetakse ka teile, ja teile lisatakse veel juurde, sest kellel on, sellele antakse, ja kellel ei ole, sellelt võetakse ära seegi, mis tal on““ (Mk 4:24, 25).

Selle nädala õppetükis käsitleme Markuse evangeeliumi 4. peatüki tähendamissõnu. Markuse evangeeliumis on sünoptilistest evangeeliumidest (Matteuse, Markuse, Luuka) kõige vähem tähendamissõnu.

Õpetlased on palju aastaid väidelnud Jeesuse tähendamissõnade tähenduse ja tõlgendamise üle: kuidas neid tõlgendada, mida need tähendavad, miks Jeesus neid kasutas, missuguseid õppetunde on need mõeldud esitama, kui otsesõnu tuleks neid võtta, kas need on vaid mõistujutud ja nii edasi.

On selge, et me ei lahenda selle nädala õppetükiga kõiki neid teemasid. Küll aga hakkame neid vaatama ja püüame Jumala armust mõista, milliseid mõttekohti Jeesus nende tähendamissõnade kaudu esile toob.

Markuse evangeeliumi 4. peatükis on ainult viis tähendamissõna – külvajast, lambist, mõõdust, kasvavast viljast ja sinepiivakesest. Tähendamissõna külvajast moodustab suurema osa peatükist. See tähendamissõna jutustatakse esimesena, seejärel põhjendatakse tähendamissõnade kasutamist ning siis seletatakse tähendamissõna lahti. Neid kolme etappi vaatleme pühapäevases, esmaspäevases ja teisipäevases osas. Kolmapäeval ja neljapäeval on vaatluse all teised tähendamissõnad.

_Selle nädala õppetükki õppides valmistud hingamispäevaks, 27. juuliks._