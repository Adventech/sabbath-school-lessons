---
title: Toetav Mõte
date: 26/07/2024
---

Loe Ellen G. White’i raamatust „Kristuse tähendamissõnad“ peatükki „Külvaja läks välja külvama“, orig lk 33–61.

„Tõeline pühadus on Jumala terviklik teenimine. See on tõelise kristliku elu tingimus. Kristus soovib täielikuks teenimiseks piiramatut pühendumist. Ta nõuab südant, mõistust, hinge, jõudu. Iseennast ei tohi kalliks pidada. See, kes elab iseendale, ei ole kristlane.

Tegutsemise põhimõte peab olema armastus. Armastus on Jumala valitsuse põhiprintsiip taevas ja maa peal ning see peab olema kristlase iseloomu alus. Ainult armastus võib teha inimese vankumatuks. Ainult armastus annab jõudu taluda katsumusi ja kiusatusi.

Armastus avaldub ohvris. Lunastusplaani tuum oli ohver, mõõtmatult lai, sügav ja kõrge ohver. Kristus andis meie eest kõik ning need, kes võtavad Kristuse vastu, peavad olema valmis oma Lunastaja pärast kõike ohverdama. Tema austamine ja ülistamine on kõigest muust olulisem.“ – Ellen G. White, „Kristuse tähendamissõnad“, orig lk 48, 49.

**Küsimused aruteluks:**

`1. „Tegutsemise põhimõte peab olema armastus. Armastus on Jumala valitsuse põhiprintsiip taevas ja maa peal.“ Kuidas paljastab ristisurm selle hämmastava tõe meie jaoks? Kuidas oma elus sedalaadi armastust peegeldada? Miks peaksime seda tegema?`

`2. Kuidas vastaksid kellelegi, kes väidab, nagu oleks Jeesus rääkinud tähendamissõnadega sellepärast, et hoida kõrvalisi isikuid teadmatuses? Miks pidanuks Jeesus, kes iga inimese eest suri (vaata 1Jh 2:2), tahtlikult hoidma pimeduses inimesi, kelle eest Ta ristil suri, et neid päästa?`

`3. Eeldatakse, et lamp on lambijalal, mitte vaka all (Mk 4:21). Rakenda seda põhimõtet oma koguduse suhetes kohaliku kogukonnaga. Kuidas tõsta valgus veel silmapaistvamale kohale?`

`4. Mõtle tähendamissõnale teravilja kasvamisest (Mk 4:26–29). Millist osa täidavad inimesed evangeeliumi seemne kasvamise juures ning millist osa täidab Jumal? Meil on küll ilmselgelt oma osa, aga kuidas tagada, et sõltuksime täielikult Jumalast? Ehk on just täielikult sõltuv hoiak see, mida meil on kasvamiseks vaja?`

---

  
Annetus >> Eesti liidu misjonifond [toeta.advent.ee](https://toeta.advent.ee/)  
  
Päikeseloojang 21.54