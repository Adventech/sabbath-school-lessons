---
title: Misjonilugu
date: 27/09/2024
---

#### Prügi peale ehitatud kirik

_Loo on kirja pannud Andrew McChesney._

Purna seisis võimatuna näiva ülesande ees. Ta oli vabatahtlikuna tegutse nud selle nimel, et rajada kogudus Lõuna-Aasia ühte tähtsaimasse linna, kuhu adventsõnum polnud jõudnud, aga ei teadnud, kust alata. Ta oli kolinud siia piirkonda pärast vabatahtlikku teenistust Globaalmisjoni töötegijana. Aga kuidas rääkida oma armastusest Kristuse vastu mittekristlastest naabritele? „Jumal, palun aita,“ palvetas ta.

Purna palvetas terve nädala, aga ei teadnud ikkagi, kuidas algust teha. Kuid üht ta teadis. Ta ei talunud haisu, mis tuli ta maja eest tee pealt. Prügihunnikud ja räpased vihmaveelombid olid teel segunenud. Ühel hommikul nägi Purna, et prügi oli ummistanud vihmaveerennid ning räpane vesi oli sõidutee üle ujutanud. Ta otsustas midagi teha. Pika bambusvardaga hakkas ta prahti vihmaveerennide juurest ära korjama.

Tema töötas ja naabrid märkasid.

„Kas linnavalitsus saatis sind teed puhastama?“ küsis keegi.

Purna vastas, et teda pole küll palgatud teed puhastama, aga ta ise elab ju selle ääres. Naabritele avaldas öeldu muljet. Mitte keegi polnud varem teed puhastanud. „Sa oled hea mees,“ ütles üks naaber. „Meil on vaja, et sa siin elaksid.“

„Ära siit minema mine,“ ütles teine.

Tee puhastamisega sai Purna kohalikuks kuulsuseks. Kõik tundsid teda ja rääkisid temast. Inimesed kutsusid teda endale külla.

Kui Purna naabritega kohtus, kuulis ta ühest mehest, kellel oli vasaku kehapoole halvatus. Purna oli massööriks õppinud ja pakkus abi. Mees nõustus ning Purna hakkas talle massaži tegema. Iga kord, kui nad kohtusid, palvetas Purna kõigepealt ja masseeris siis meest. Mees tervenes täielikult.

Naabrid olid üllatunud, kui nägid meest nii hea tervise juures.

„Kes sind terveks tegi?“ küsisid nad.

„Oo, see hea mees, kes meie teed puhastab!“ vastas mees.

Siis tahtsid naabrid Purnaga päriselt tuttavaks saada. Nad hakkasid paluma temalt palvetamist ja massaaži.

Tänaseks on Purna oma võimatuna näiva ettevõtmise lõpule viinud ja raja- nud koguduse. Üksteist inimest on ristitud ja veel 20 õpib Piiblit tundma. „Palu Jumalat, et Ta aitaks meil teenida Teda üha rohkem,“ ütles Purna. „Ma puhastan teed tänase päevani. Kui näen vihmaveerenni kinni jäänud prügi, puhastan renni ära.“

_Purna elab riigis, mille elanikkond on kristluse suhtes sageli vaenulik ning kus on Adventmisjoni hinnangul ohtlik evangeeliumi kuulutada. Globaalmisjoni töötegijate kohta saad rohkem teada Adventmisjoni veebilehelt: bit.ly/ GMPioneers._