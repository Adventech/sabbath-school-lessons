---
title: Ülestõusnud Issand
date: 21/09/2024
---

### Selle nädala õppeaine
Mk 15:42–47; Mk 16. ptk; Kl 2:10–12; 1Kr 15:1–8; Tn 9:24–27; Jh 20:11–18.

> <p>Juhtsalm</p>
> „Aga nooruk ütles neile: Ärge kartke! Te otsite ristilöödud Jeesust, Naatsaretlast. Ta on üles äratatud, teda ei ole siin. Näe, siin on paik, kuhu ta pandi““ (Mk 16:6).

Jeesuse ristilöömine hävitas Tema jüngrite lootused ja usu. Nende jaoks oli see sünge nädalalõpp, sest nad pidid ühtaegu toime tulema oma Õpetaja surmaga ja kartma oma elu pärast (Jh 20:19).

Markuse evangeeliumi 16. ja viimases peatükis vaatame, mis Jeesuse surmale järgnes.

Esmalt vaatame aega, mil Jeesus üles tõusis, ja arutleme, miks tulid naised pühapäeva hommikul haua juurde. Adventistid on ülestõusmishommikust mõnikord eemale kohkunud, kuna selle väärkasutamisega toetatakse pühapäeva pühadust. Vaatame aga, kuidas rõõmustada pühapäeval toimunud ülestõusmise üle, hoolimata valest teoloogiast, mis on sellest kahjuks tuletatud.

Teiseks selgitab see õppetükk Mk 16. ptk esimesi salme, seostades need teemaga, mis läbib kogu raamatut. Vaatleme neid mõttekäike esmaspäevases ja teisipäevases tunnis.

Kolmandaks uurime nädala lõpuosas, kolmapäeval ja neljapäeval, Mk 16. ptk ülejäänud osa ja arutleme, millise ülesande see meie ette seab. See õppetükk lõpeb väljakutsega Markuse evangeeliumi lugejale viia evangeelium kõikjale maailma.

_Selle nädala õppetükki õppides valmistud hingamispäevaks, 28. septembriks._