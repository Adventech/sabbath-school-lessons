---
title: Lähtealused
date: 14/06/2025
---

### Selle nädala õppeaine

Tn 2:31–45; Tn 3:1–12, 17, 18; Ilm 13:11–17; Rm 1:18–25; Ap 12:1–17; Mt 12:9–14.

> <p>Juhtsalm</p>
> Meelespeetav salm: „Jumal ei ole meile ju andnud arguse vaimu, vaid väe ja armastuse ja mõistlikkuse vaimu“ (2Tm 1:7).

Sellel nädalal vaatleme veel kahte piiblilugu, mis kuulutavad tähelepanuväärse üksikasjalikkusega ette viimaste päevade sündmusi.

Esiteks uurime Sadraki, Meesaki ja Abednego kohta kirja pandut, mis vihjab ilmselgelt Ilm 13. peatükis kujutatud probleemidele. Seejärel avame Uue Testamendi ja leiame sealt, et esimeste kristlaste kogemus aitab meil samuti mõista, mida oodata praeguse hetke ja Kristuse tagasituleku vahel.

Mõlema näite puhul tuleb esile tähelepanuväärne julgus ning need pakuvad mõtteid meelerahu leidmiseks kõige katsumusterohkemates olukordades.

Ikka ja jälle ütles Jeesus midagi sellist nagu: „Ära karda,“ ja „Miks su mõtted sind kohutavad?“ Oluline on meeles pidada, et prohvetikuulutuste tähelepanu keskpunktis on Kristus, ja seetõttu _peame_ suutma leida sama nõuande tekstidest, mis kirjeldavad maakera viimastel hetkedel toimuvat. „Teie süda ärgu ehmugu,“ õpetas Ta oma jüngritele. „Uskuge Jumalasse ja uskuge minusse!“ (Jh 14:1)

Teisisõnu, lõpuaja sündmused on tõesti keerulised ja kurnavad nende jaoks, kes soovivad jääda ustavaks Jumalale. Aga meil tuleb vaadata neid sündmusi lõppude lõpuks lootusega, mitte hirmuga.

_Selle nädala õppetükki õppides valmistud hingamispäevaks, 21. juuniks._
