---
title: Toetav Mõte
date: 20/06/2025
---

Loe Ellen G. White’i raamatust „Suur võitlus“ peatükki „Jumala rahva vabastamine“, orig lk 635–652.

„Kõikidel aegadel on Jumal oma rahva abistamiseks ja vabastamiseks tegutsenud pühade inglite kaudu. Taevased olevused võtavad inimeste elust aktiivselt osa. Nad on ilmunud säravais rüüdes, mis hiilgasid otsekui välk; nad on tulnud ränduritena. Inglid on jumalameestele ilmunud inimese kujul. Nad on väsinud teekäijatena puhanud keskpäeval tammede all. Nad on kasutanud inimeste kodude külalislahkust. Nad on olnud juhtideks ööpimeduses rändajaile. Nad on oma kätega süüdanud altarituld. Nad on avanud vanglauksi ja vabastanud Issanda sulaseid. Nad tulid taevases sõjavarustuses ja veeretasid ära kivi Päästja haualt.

Inimeste kujul viibivad inglid sageli Jumala laste koosviibimistel, nad külastavad ka õelate koosolekuid, nii nagu nad läksid Soodomasse, et teha aruannet nende tegudest ja otsustada, kas selle elanikud on ületanud Jumala kannatlikkuse piiri. Issand osutab oma halastust ka nende pärast, kes Teda tõeliselt teenivad, ning hoiab nende väheste pärast tagasi õnnetusi ja pikendab rahuaega. Jumala vastu patustajad ei mõista, et nad võlgnevad oma elu ustavatele, kelle naeruvääristamisest ja rõhumisest nad rõõmu tunnevad.“ – Ellen G. White, „Suur võitlus“, orig lk 631, 632.

**Küsimused aruteluks:**

`1. Loe 2Tm 1:7. Arutlege selle üle, mis paneb teid prohvetikuulutuste puhul enim muretsema. Kuidas raputada maha hirmu vaim ja leida üles Jumala lootusesõnum ka prohvetikuulutustest, mis räägivad usu pärast tagakiusamisest?`

`2. Kuigi praegu on ehk raske näha, kuidas hingamispäev ja pühapäev viimastes sündmustes eesliinile ilmuvad, vaata vaid, kui kiiresti võib maailm muutuda. Mida peaks niisugune tõde meile õpetama selle kohta, et me ei toetaks oma usku päevakajalistele sündmustele, mis võivad hoobilt muutuda, vaid üksnes Jumala ilmutatud Sõnale?`

`3. Mõtle Taanieli raamatu 2. (ja ka 7.) peatükile. Kõik impeeriumid tulid ja läksid ettekuulutuse kohaselt. Praegu ajalukku tagasi vaadates näeme, et kõik toimus nii, nagu ette kuulutati. Meie tänapäeva vaatenurgast võttes on tulemas veel üks kuningriik. Milline, ja miks saame olla kindlad, et seegi tuleb, nagu on ette kuulutatud?`

---

  
Annetus >> kohalik kogudus [toeta.advent.ee](https://toeta.advent.ee/)  
  
Päikeseloojang 22.34