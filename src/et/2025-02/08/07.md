---
title: Toetav Mõte
date: 23/05/2025
---

„Taaveti laulud kõnelevad avarast elukogemusest; süütunde ja enese hukkamõistmise sügavusest kuni ülevaima usuni ja lähedasima suhtlemiseni Jumalaga. Tema eluaruanne näitab, et patt toob ainult häbi ja häda, kuid Jumala armastus ja halastus suudavad küündida ka põhjatuimate sügavusteni ning usk tõstab kahetseva inimlapse üles Jumala lapse seisusesse. Kõigist kinnitustest, mida Jumala Sõna sisaldab, on Taaveti elu üks mõjusaimaid tunnistusi Jumala lepingu ustavusest, õiglusest ja halastusest…

„Ma olen oma sulasele Taavetile vandunud… Teda toetab mu käsi kõvasti ja mu käsivars teeb teda kangeks! Ja mu ustavus ja mu heldus on temaga, ja tema sarv tõstetakse kõrgele minu nimes! Ja ma panen tema käe mere peale ja ta parema käe jõgede peale! Tema hüüab mind: „Sina oled minu Isa, mu Jumal, mu kuningas üle ilmamaa! Ma hoian oma heldust temale igavesti ja mu leping temaga jääb püsima!“ (Ps 89:4–29)“ – Ellen G. White, „Patriarhid ja prohvetid“, orig lk 754, 755.

**Küsimused aruteluks:**

`1. Inimsugu on Jumalaga tehtud lepingu omapoolse osa pidamises haledalt läbi kukkunud. Kuigi Taavet, „Jumala südame järgi mees“, tegi nii mõnegi suure vea, sai Jumal kasutada teda selleks, et selgitada meile mõjusalt meie päästmise tingimusi. Millises mõttes oli Taavet ettetähendus Jeesusest, kes _pidas täiuslikult Jumala lepingut meie heaks? Ja miks on meie ainus lootus see, mida Jeesus meie heaks tegi?_`

`2. Millised kohad psalmides on sinu meelest eriti abistavad või tähendusrikkad, sest neist kumavad läbi sinu oma elukogemused?`

`3. Miks on psalmides väga sageli viiteid templile? Mida õpime sellest, kuidas Taavet pühamut armastas? Kuidas aitab see meil hinnata Jeesust, meie taevast ülempreestrit, „kes on Jumala paremal käel ja kes palub meie eest“ (Rm 8:34)? Miks vajame ka lunastatutena, et Kristus oleks taevas meie eestkostja?`

`4. Ellen G. White’i ülaltoodud tsitaadi põhjal – milline on olnud sinu kogemus sellest, kuidas Jumal on sind pärast patu „häbi ja häda“ tõstnud kui „kahetsevat inimlast üles Jumala lapse seisusesse“?`

---

  
Annetus >> kohalik kogudus [toeta.advent.ee](https://toeta.advent.ee/)  
  
Päikeseloojang 22.00