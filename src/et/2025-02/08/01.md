---
title: Psalmides, 1. osa
date: 17/05/2025
---

### Selle nädala õppeaine

Hb 9:11–15; Ps 122; Ps 15; Ps 24; 2Ms 33:18–23; Ps 5; Ps 51:9–17.Selle nädala õppetükki õppides valmistud hingamispäevaks, 24. maiks

> <p>Juhtsalm</p>
> Meelespeetav salm: „Ma nägin, ennäe: Tall seisis Siioni mäel ning koos temaga sada nelikümmend neli tuhat, kelle otsaesisele oli kirjutatud tema nimi ja tema Isa nimi“ (Ilm 14:1).

Seitsmenda päeva adventistidena oleme harjunud otsima Ilmutusraamatu sümboleid Vana Testamendi jutustustest, mis aitavad meil vastavaid sümboleid mõista. Sellised lood pole kaugeltki mitte ainus hea allikas, kuid neid leidub kogu Vanas Testamendis.

Üheks eriti rikkaks teabeallikaks on Psalmide raamat, püha luule kogumik, kus vaadeldakse inimese mitmesuguseid kogemusi ja võimalikku suhtlust Jumalaga. Raamatu teemad ulatuvad ahastusest patu ja kannatuste üle pidurdamatu rõõmuni, mida pakuvad Jumala lähedus ja Tema korduvad tõotused andeks anda ning päästa.

Psalmide hoolikas lugemine annab juurde üksikasju, mis muudavad elavaks Ilmutusraamatu, eriti Ilm 14. peatüki, kus kirjeldatakse Jumala ülejäänute koguduse viimast tööd maa peal. Jumala lõpuaja rahvale on antud sama ülesanne nagu vana-aja Iisraelile: meil tuleb olla valguseks rahvastele ning esitada kõikidele inimestele viimane armukutse kummardada oma Loojat ja kuuletuda Talle.

Mõningad üksikasjad, mida Jumala lauluraamat esile toob, lasevad meil uutmoodi mõista ja hinnata oma osa maakera ajaloo viimastel hetkedel.

_Selle nädala õppetükki õppides valmistud hingamispäevaks, 24. maiks._