---
title: Psalmides, 2. osa
date: 24/05/2025
---

### Selle nädala õppeaine

Ps 46; Jr 4:23–26; Ps 47:2–5; 1Ts 4:13–17; Ps 75; Ilm 14:6–12.

> <p>Juhtsalm</p>
> Meelespeetav salm: „Jumal, sinule laulgu tänu rahvad, sinule laulgu tänu kõik rahvad! Rõõmutsegu rahvad ja hõisaku rahvahõimud, sest sina mõistad rahvale kohut õigluses ja juhatad rahvahõime maa peal“ (Ps 67:4, 5).

Kui mõtleme meile tuntud ajaloo lõpusündmustele, kaldume tähelepanu suunama Ilmutusraamatu metsalistele ja võimudele. Nende osa on suur ja tähtis; vastasel juhul ei oleks Jumal neid meile mõistmiseks Piiblisse pannud (vaata Ilm 1:3).

Prohvetikuulutused aga käsitlevad ka palju muid põhiteemasid, mis on seotud näiteks patu ja kannatustega, kohtumõistmisega, hea ja kurja vahelise võitlusega, õigluse ja õiglusetusega või tagakiusamisega.

Psalmidki käsitlevad neid teemasid väga sügavalt ja uurivad peaaegu kõikvõimalikke inimlikke tundeid – sügavast meeleheitest ohjeldamatu rõõmuni. Näeme Iisraeli valmistumas võitluseks pimeduse jõududega. Loeme üksikisikute heitlusest küsimusega, miks Jumal ei tegele kurjusega vahetult ja kohe; kahtlemata oleme kõik midagi sellist küsinud. Meid suunatakse vastuse saamiseks pühamusse ja seal näidatakse meile taas Jumalat Loojana. Eks me heitle ju tänapäeva kontekstis samade küsimustega?

Sellepärast jätkamegi psalmide lahtiharutamist, et saada rohkemat teada nende ülioluliste tõdede kohta.

_Selle nädala õppetükki õppides valmistud hingamispäevaks, 31. maiks._