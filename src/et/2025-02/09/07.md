---
title: Toetav Mõte
date: 30/05/2025
---

Loe Ps 133; Ap 1:4–9 ja Ilm 5:4–7.

„Patriarhide ajastul oli Püha Vaimu mõju ilmnenud sageli märkimisväärsel viisil, kuid mitte kunagi oma täiuses. Nüüd, kuuletudes Õnnistegija sõnale, esitasid jüngrid oma palved selle anni pärast, taevas aga lisas Kristus oma vahemehelikud palved. Ta palus Vaimu andi, et valada see välja oma rahva peale.“ – Ellen G. White, „Apostlite teod“, orig lk 37.

Jüngreid õpetati viima tunnistust Kristusest „ilmamaa äärteni“ (Ap 1:8), tegema tööd, mis kuulutab Kristuse tagasitulekut (Mt 24:14). Meil tuleb nende alustatut jätkata.

Kui Kristus käskis meil viia evangeelium maailma, ei jätnud Ta meid üksi välja mõtlema, kuidas see peaks juhtuma. Seda tööd suunatakse taevasest pühamust. Meie töö on täielik pühendumine Kristusele; Tema juhib meid ja annab meile jõudu. Tegemist on Tema tööga, mitte meie omaga; meil palutakse järgneda Tema juhtimisele. Vaata, kuidas see Iisraeli puhul toimis: Jumal palus rahval toimida Tema juhtnööride järgi ja siis tegi Tema võimatu võimalikuks. Vaim tegutseb alati meie kaasinimeste südames; meil palutakse olla kohal, kui saabub otsustamise hetk, et saaksime kutsuda neid ühinema Jumala rahvaga, kes seisavad koos Tallega Siioni mäel. Me ei pea välja mõtlema uusi vahendeid ega meetodeid, sest iialgi ei vastuta selle töö eest meie.

**Küsimused aruteluks:**

`1. On palju inimesi, kelleni evangeelium pole jõudnud, kuigi kolme ingli kuulutus on levinud üle maailma. Arutlege klassis, kuidas saaksime kogudusena paremini täita ülesannet, mille jaoks Kristus meid kasutab. Kuidas õppida lootust mitte kaotama, kuigi tõtt-öelda pole väga paljud inimesed ikkagi veel kuulnud viimaste päevade jaoks mõeldud tõdesid?`

`2. Ilm 5. peatükis näeb Johannes, kuidas pitseeritud kirjarull antakse Tallele, sest Tema on seda väärt. Kui Ilm 6. peatükis avatakse kirjarullil olevad pitserid, näeme selget ettekuulutust Uue Testamendi koguduse ajaloo kohta kuni aegade lõpuni. Mida saame siinsest kirjeldusest teada selle kohta, mil viisil kavatseb Jumal töö lõpetada?`

`3. Milliseid sündmusi näeme praegu maailmas, mis võivad kergesti viia välja selleni, mida teame tulevat Ilm 13. ja 14. peatükis? Millised takistused on veel jäänud?`

---

  
Annetus >> kohalik kogudus [toeta.advent.ee](https://toeta.advent.ee/)  
  
Päikeseloojang 22.13