---
title: Toetav Mõte
date: 25/04/2025
---

Loe Js 44:24 – 45:13.

„Vähehaaval, esialgu salaja ja vaikselt, seejärel üha avalikumalt – sedavõrd, kuidas inimmeeled ähmastusid – jätkas „ülekohtu saladus“ oma salakavalat, pühadustteotavat tööd. Peaaegu märkamatult leidsid paganlikud kombed tee kristlikku kogudusse. Koguduse vastu suunatud ägedad tagakiusamised ohjeldasid teatud ajaks kristlaste sarnastumist maailmaga. Kui tagakiusamine lõppes ja kristlusele avanesid kuningate õukondade ja paleede uksed, tõrjus paganlike preestrite ja valitsejate toredus kogudusest välja Kristuse ja Tema apostlite alandliku lihtsuse. Jumala nõudmised asendati inimlike õpetuste ja traditsioonidega. Neljanda sajandi algul, kui keiser Konstantinus ristiusku pöördus, seda, tõsi küll, ainult nime poolest, tungis koos võidurõõmuga kogudusse õiguse rüüsse maskeeritud ilmalikkus. Laostumine süvenes kiiresti. Näiliselt võidetud paganlus oli saanud võitjaks. Selle vaim juhtis kogudust. Kristuse järelkäijate usu ja jumalateenistusega ühendati paganlikud õpetused, kombed ja ebausk.“ – Ellen G. White, „Suur võitlus“, orig lk 49, 50.

Vaata küsimust kolmapäevase osa lõpus. Eks ähvarda ju meid kõiki oht – seda enam, mida kauem siin elame –, et maailma toreduse, võimu, kiiduavalduste ja ahvatluste taga ajamine tõrjub välja „Kristuse ja Tema apostlite alandliku lihtsuse“? Kui mõtleme, et meid eelkirjeldatu ei ohusta, veame ennast ninapidi.

**Küsimused aruteluks:**

`1. See, kui Jumal pagendas oma rahva Babülooniasse, oli eriti valus sündmus. Aabraham oli kutsutud Kaldeast välja, et panna alus lepingurahvale, kes pidi olema selle planeedi valgus, ja nüüd viidi nad ahelais minema. Vangipõlve jooksul näitas Jumal Iisraelile, mis võinuks olla, kui nad olnuks ustavad. Nebukadnetsar, Jumalale üdini vastanduva süsteemi juht ise, tuli Kristuse juurde (Tn 4. ptk). Vangipõlve lõpul äratas Jumal Pärsia kuninga, kes toimis Kristuse prototüübina, kui vabastas Tema rahva Babülooniast ja laskis neil pöörduda tagasi tõotatud maale. Kyros ei olnud iisraellane, aga ometi valis Jumal ta välja, et tema tooks maailma silme ette lunastusplaani, lastes Jumala lepingurahval minna tagasi Jeruusalemma. Millise aimduse annab tõsiasi, et Jumal kasutas oma eesmärkide täitmiseks kedagi väljastpoolt Iisraeli, selle kohta, kuidas näeb Jumal inimkonda?`

`2. Meie ei pruugi Baabülonis olla, aga kui palju Baabüloni võib olla meis? Kuidas see probleem ära tunda ja kuidas saame muutuda?`

---

  
Annetus >> kohalik kogudus [toeta.advent.ee](https://toeta.advent.ee/)  
  
Päikeseloojang 20.57
