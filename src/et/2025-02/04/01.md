---
title: Rahvad - 1. osa
date: 19/04/2025
---

### Selle nädala õppeaine

1Ms 10:1–12; 1Ms 12:1–9; 1Sm 8:4–18; Mt 20:25–28; Ilm 18:1–4.

> <p>Juhtsalm</p>
> Meelespeetav salm: „Ja temale anti valitsus ja au ning kuningriik, ja kõik rahvad, suguvõsad ja keeled teenisid teda. Tema valitsus on igavene valitsus, mis ei lakka, ja tema kuningriik ei hukku“ (Tn 7:14).

Ilmutusraamat näitab Jumala lahendust meie pattulangenud maailma jaoks. Viimastes peatükkides antakse taas ligipääs elupuule, kõrvaldatakse needus ja meid võetakse taas vastu Jumala ligiolusse. Mõnes mõttes on Ilmutusraamat tagurpidi Moosese esimene raamat. Seetõttu on Moosese esimene raamat oluline mõistmaks, kuidas maailmas üldse probleemid arenesid.

Üheks põhiteemaks nii Taanieli raamatus kui ka Ilmutusraamatus on maailma valitsemine; rida inimlikke katseid kontrollida planeeti, mis kuulub õigusjärgselt Jumalale, kes hakkab viimaks, kui see kohutav patu ja vastuhaku episood on igaveseks lõppenud, valitsema õigluses.

Teekond sinnamaani on väga pikk ja hõlmab inimeste katseid mitme tuhande aasta vältel ise enda üle valitseda. Need katsed on alati läbi kukkunud; isegi kõrgeimate ideaalidega inimesed pole kunagi oma ideaalideni küündinud ning jäävad neist sageli kohutavalt kaugele. Aastatuhandete jooksul on inimkonna kurb ajalugu koosnenud peamiselt tragöödiatest, mida sellised ebaõnnestunud süsteemid on endaga kaasa toonud. Ja kõik muutub veel hullemaks, kuni lõpuks rajab Jumal oma „igavese kuningriigi“ (Tn 7:27).

_Selle nädala õppetükki õppides valmistud hingamispäevaks, 26. aprilliks._
