---
title: Moosese esimene raamat kui alusmüür
date: 05/04/2025
---

### Selle nädala õppeaine

Js 40:7, 8; 1Ms 22:1–13; Jh 3:16; Ilm 5:5–10; 1Kr 15:15–19; Ilm 12:1–9.

> <p>Juhtsalm</p>
> Meelespeetav salm: „Järgmisel päeval nägi Johannes Jeesust enda juurde tulevat ja ütles: „Vaata, see on Jumala Tall, kes kannab ära maailma patu““ (Jh 1:29).

Piibli prohvetikuulutuste, näiteks Ilmutusraamatu, tänapäevaste tõlgitsuste üheks suurimaks probleemiks on see, et need ei võta arvesse Ilmutusraamatu iidseid juuri. Ilmutusraamatu kirjapanija eeldab Vana Testamendi tundmist ja kasutab mõisteid, mis pidanuks olema tema kuulajaskonnale teada-tuntud.

Kuigi on kasulik otsida kogu Piiblist üles salmid, mis sarnanevad Ilmutusraamatus õpitava piiblitekstiga, on olemas tüvitekstid, mis loovad teistest tekstidest paremini aluse selle raamatu mõistmiseks. Eriliselt võiks silmas pidada Moosese esimest raamatut, kus kirjeldatakse, kuidas meie maailm laskus patusesse kaosesse. Peaaegu iga põhimõiste, mida Ilmutusraamatus nimetatakse, esineb mõnel kujul Piibli esimestes peatükkides.

Sellel nädalal võtame vaatluse alla osa Ilmutusraamatule omaseid suuri mõisteid. Neid on palju ja seepärast valime mõne, ilmestamaks tähtsaimat mõtet: Ilmutusraamatu iidsete alusmüüride mõistmine võimaldab õppijal näha piiblitekstis olevaid arvukaid varjundeid, mis annavad edasi tähtsaid teadmisi inimkonna, Jumala ning meie universumis ja seega meie elus peetava võitluse kohta.

_Selle nädala õppetükki õppides valmistud hingamispäevaks, 12. aprilliks._
