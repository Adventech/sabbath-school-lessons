---
title: Kelle ajal jõuab kätte ajastu lõpp
date: 31/05/2025
---

### Selle nädala õppeaine

Ilm 6:12–17; Mt 24:36–44; 1Ms 6:1–8; 2Pt 2:4–11; 1Ms 18:17–32; Tn 7:9, 10.

> <p>Juhtsalm</p>
> Meelespeetav salm: „Aga kõik see sai neile osaks näite pärast ning on kirjutatud hoiatuseks meile, kelle ajal jõuab kätte ajastu lõpp. Niisiis, kes enese arvab seisvat, vaadaku, et ta ei langeks!“ (1Kr 10:11, 12).

Piiblis on rikkalikult jutustusi Jumala inimestest, kelle elukäik osutab tulevastele sündmustele ja kes aitavad meil mõista „käesolevat tõde“. Tegelikult kuulutab nii mõnigi neist jutustustest väga üksikasjalikult ette lõpuaja sündmusi ning loob avarama aluse Taanieli ja Ilmutusraamatu prohvetikuulutuste selgeks mõistmiseks.

Tallamata jalge alla inimese südametunnistuse vabadust, suudab Jumal suurepäraselt juhtida lõpuajal toimuvaid sündmusi, mida Ta prohvetitele avaldas. Osa olulisi lugusid on ilmsed, kuna Uus Testament viitab neile just nimelt viimaste päevade sündmustest rääkides: Soodom ja Gomorra, veeuputus jne. Teised nõuavad hoolikat läbimõtlemist ja uurimist selleks, et kaevata neist välja tõed, mis Jumala Sõnas peituvad.

Paari järgmise nädala jooksul vaatame läbi terve rea elulisi lugusid, et näha, mida võib neist leida selliste sündmuste kohta nagu Kristuse teine tulek, uurimiskohus, lõpuaja kitsikus ja muud. Ning kõige keskmest leiame Kristuse, sest Tema on meie kõikide prohvetlike püüdluste alus ja lõppeesmärk.

_Selle nädala õppetükki õppides valmistud hingamispäevaks, 7. juuniks._