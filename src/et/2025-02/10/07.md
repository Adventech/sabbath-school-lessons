---
title: Toetav Mõte
date: 06/06/2025
---

Loe Ellen G. White’i raamatust „Patriarhid ja prohvetid“ peatükki „Veeuputus“, orig lk 101, 102.

„Ülempreester ei saanud kaitsta ennast ega oma rahvast Saatana süüdistuste vastu. Ta ei väitnud, et Iisrael on veatu. Rahva patte kujutavates määrdunud riietes, mida ta nende esindajana kandis, seisis ta ingli ees. Ta tunnistas nende patte, kuid viitas ka nende kahetsusele ja alandumisele ning patte andestava Lunastaja armule. Usus haaras ta kinni Jumala tõotustest…

Saatan ei süüdista neid, kes otsivad Issandat, sellepärast, et nende patud valmistaksid talle ebameeldivusi. Saatan juubeldab nende iseloomuvigade üle, sest ta teab, et ta saab nende üle võimutseda ainult siis, kui nad astuvad üle Jumala käskudest. Tema süüdistuste ajendiks on lihtsalt vaen Kristuse vastu. Lunastusplaani põhjal murrab Jeesus Saatana surve inimperekonnale ning vabastab inimlapsed Saatana võimusest…

Oma jõuga ei suuda inimene vaenlase süüdistustele vastu seista. Patust määrdunud riideis ja oma süüd tundvana seisab inimene Jumala ees. Kuid Jeesus, meie Kaitsja, esitab mõjuva palve kõikide eest, kes kahetsuses ja usus on usaldanud oma elu Tema hoolde. Tema kaitseb neid ning võidab nende pealekaebaja Kolgata võimsate argumentidega. Jeesuse täiuslik kuulekus Jumala käskudele on andnud Talle kogu meelevalla taevas ja maa peal ning Ta esitab Isale oma armu ja lepituse süüdlase inimese süü asemel.“ – Ellen G.White, „Prohvetid ja kuningad“, orig lk 583–586.

**Küsimused aruteluks:**

`1. Jeesus ütles oma jüngritele, et nad olid maailmas, aga mitte maailmast. (Vaata Jh 15:19; Jh 17:14–16.) Kuidas saavutada kahe vahel tasakaal: meie kohustus on võita maailm ja meie vajadus on hoida ennast „maailma poolt määrimata“? (Jk 1:27).`

`2. Mida õpime Noa avalikust tegevusest enne veeuputust selle kohta, kuidas käib suur võitlus? Mismoodi täidame praegu sama osa?`

`3. Enne, kui tuli taevast neelab pahelised inimesed (nagu Jumal tegi Soodoma puhul), äratab Jumal nad surnuist üles ja lubab Saatanal lühikest aega nendega toimetada (Ilm 20:7–9). Mida sa arvad, mis põhjusel on see viimane samm vajalik enne, kui Jumal kõik korda seab?`

`4. Millised hoiatused oma elu jaoks saad sellel nädalal uuritud jutustustest? Mida saad neist jutustustest teada oma lootuse kohta, mis on Kristuses?`

---

  
Annetus >> kohalik kogudus [toeta.advent.ee](https://toeta.advent.ee/)  
  
Päikeseloojang 22.23
