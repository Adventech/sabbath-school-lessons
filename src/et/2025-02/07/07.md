---
title: Toetav Mõte
date: 16/05/2025
---

Loe Ellen G. White’i raamatust „Suur võitlus“ peatükki „Võitlus on lõppenud“, orig lk 669–671, 676–678.

Saatan, kunagine kattev keerub, püüab hävitada usaldust Jumala trooni vastu. Jumal on lubanud langenud inglitel jätkata vastuhakku selleks, et näidata universumile eneseülistusest tuleneva kurjuse sügavust. Kuigi Saatanal õnnestus petta inimsugu liituma temaga Jumala vastu suunatud sõjas, võitis Kristus ristil teda igati ning kindlustas inimestele koha, kus kord asusid inglid, kes langesid. Kristusesse uskuvad patused pöörduvad avalikult Lutsiferi väidete vastu. Sündmuste käigus ilmneb Jumala headus ja armastus viimaks teatud mõttes veel enam kui enne Lutsiferi langemist. Jumal ei määranud iialgi ette, et kurjus ja kogu sellest tulenev igaveste tagajärgedega kurblugu peab olemas olema. Samas, kui see kõik läbi saab, avaldub Jumala headus ja armastus viisil, kuidas see teisiti poleks ilmneda saanud.

Kristus „vaatleb lunastatuid, kes on uuendatud Tema sarnaseks. Iga süda kannab jumalikku pitserit ja iga nägu peegeldab oma Kuningat. Ta näeb neis oma hingevaeva vilja ja on rahuldatud. Siis teatab Ta häälega, mis kõlab üle õigete ja õelate hulga: „Vaadake minu verega ostetuid. Nende eest ma kannatasin, nende eest ma surin, et nemad võiksid elada minu juures läbi igaviku aegade.“ Ja kiituselaul tõuseb valgesse riietatud lunastatute hulga huulilt trooni ümber: „Tall, kes on tapetud, on väärt võtma väge ja rikkust ja tarkust ja rammu ja au ja austust ja kiitust!“ (Ilm 5:12).“ – Ellen G. White, „Suur võitlus“, orig lk 671.

**Küsimused aruteluks:**

`1. Kujutle end seismas Jumala ees, kus Ta näeb täielikult iga su puudust, iga halba iseloomujoont, iga valet tegu, iga valet mõtet, iga valet ajendit! Mida sa õiglaselt ja ausalt väärid? Mis on sel juhul su ainus lootus? Miks peab meid nüüd ja kohtus, mil seda enim vajame, katma „Jumala õigus, mis tuleb Jeesusesse Kristusesse uskumise kaudu kõigile, kes usuvad“ (Rm 3:22)? Ühesõnaga, miks vajame evangeeliumi?`

`2. Nagu nägime, tuli Ristija Johannesel täita seeravi – valgust andva lambi – osa. (Vaata Jh 5:35.) Ta oli ju Kristuse eelkäija, kes andis teada Messia esimesest ilmumisest. Kuidas täidab Jumala lõpuaja rahvas sarnast prohvetlikku osa?`

---

  
Annetus >> kohalik kogudus [toeta.advent.ee](https://toeta.advent.ee/)  
  
Päikeseloojang 21.45
