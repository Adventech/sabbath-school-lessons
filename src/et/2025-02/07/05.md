---
title: Jumal oma rahva keskel
date: 14/05/2025
---

Oma teekonnal tõotatud maale järgisid iisraellased pilvesambas oleva Jumala juhtimist. Peatudes panid nad püsti kogudusetelgi ning seejärel püstitasid suguharud oma telklaagri ümber selle – igasse külge kolm suguharu. Jumala kohalolu laskus kõige pühamasse paika ja asus elama oma rahva keskele.

`Kogudusetelgi kõigil neljal küljel oli üks suguharu esiplaanil. Millised suguharud olid 4Ms 2. ptk järgi esiplaanil?`

`4Ms 2:3 (idas):`

`4Ms 2:10 (lõunas):`

`4Ms 2:18 (läänes):`

`4Ms 2:25 (põhjas):`

Märkad, et iga esiplaani suguharu nimetati „lipkonnaks“ ehk neil oli eripärane lipp, mis määratles, kes nad olid. Kuigi Pühakiri ei kirjelda otse, milline kujutis ühel või teisel lipul oli, on olemas huvitav pärimus. See põhineb üldjoontes suguharude iseloomustustel, millest räägitakse 1Ms 49. peatükis ja 5Ms 33. peatükis, ning paigutab kõigisse nelja ilmakaarde neljast näost ühe. „Rabide pärimuse kohaselt oli Juuda lipkonna lipul lõvi kujutis, Ruubeni omal mehe ehk mehe pea sarnane kujutis, Efraimi omal härja kujutis ja Daani omal kotka kujutis; need neljal lipul kujutatud neli elusolendit said üheks Hesekieli kirjeldatud keerubite puhul.“ – Carl Friedrich Keil and Franz Delitzsch, „Commentary on the Old Testament“, vol. 1 (Peabody, MA. Hendrickson, 2011), lk 660.

Muidugi on pärimusse võimalik liiga palju sisse lugeda, ent ikkagi on huvitav võrrelda seda muistset pärimust Piiblis oleva uue Jeruusalemma kirjeldusega. Ilmneb huvitav muster: linna kõigis neljas küljes on kolme suguharu esindavad väravad (Ilm 21:12, 13).

Nii Iisraeli leeri kui ka uue Jeruusalemma kirjeldused rõhutavad ülitähtsat tõde: Jumal kavatseb koondada inimkonna oma trooni ligi. Ilmutusraamat õpetab meile, et „Kõigeväeline Jumal ja Tall on selle tempel“ (Ilm 21:11, NKJV).

`Meie ei ela küll Iisraeli leeris, aga kuidas saame oma elus praegu Jumala ligi hoida?`