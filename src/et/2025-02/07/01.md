---
title: Prohvetikuulutuste alusmüürid
date: 10/05/2025
---

### Selle nädala õppeaine

Js 6:6–8; 1Ms 3:21–24; Hs 1:4–14; Ilm 4:1–11; 4Ms 2:3–25; Js 14:12–14.

> <p>Juhtsalm</p>
> Meelespeetav salm: „Ja ma kuulsin Issanda häält küsivat: „Keda ma läkitan? Kes meilt läheks?“ Ja ma ütlesin: „Vaata, siin ma olen, läkita mind!““ (Js 6:8).

Jumala õigus universumit valitseda põhineb nii sellel, et Ta on kogu loodu Looja (Ilm 4:11), kui ka Tema iseloomul. Kui meile saab teatavaks Jumala õige iseloom, siis hakkame mõistma, kuidas ja miks patused inimesed ei küündi Jumala auni (Rm 3:23).

Sellel nädalal liigume troonisaali nägemuses edasi ja vaatleme, kuidas on inimsugu seotud püha Jumalaga ja kuidas Kristuse ohver meid uuendab ning troonile ligemale toob. Jumal kavatseb meid uuendada nii üksikisikuti kui ka inimkonnana, et me ilmutaksime veel kord kogu loodule Tema au. Ülejäänud Piiblit uurides leiame tähtsaid viiteid, mis aitavad meil mõista ja hakata hindama seda kõrget kutset, mille Jumal on esitanud meile, pattulangenud ja lunastatud patustele.

Inimese vastuhakk saab lõpuks ja igaveseks läbi. Ning Jumala armastav olemus, Tema ennastsalgav ja ennastohverdav iseloom, hakkab särama veel kirkamalt kui Tema algupärases plaanis inimkonnaga. Kuigi Jumala eesmärk pole iial olnud, et inimkond pattu teeks, on rist tõstnud Jumala armastava iseloomu silmapaistvalt esile.

_Selle nädala õppetükki õppides valmistud hingamispäevaks, 17. maiks._