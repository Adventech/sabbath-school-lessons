---
title: Toetav Mõte
date: 02/05/2025
---

Loe Ellen G. White’i raamatust „Patriarhid ja prohvetid“ peatükki „Paabeli torn“, orig lk 117–124.

„Ma nägin uut taevast ja uut maad; sest esimene taevas ja esimene maa olid kadunud“ (Ilm 21:1). Tuli, mis hävitab õelad, puhastab ka maa. Needuse kõik jäljed kaotatakse. Mitte mingi igavesti lõõmav põrgu ei hoia lunastatute silme ees patu kohutavaid tagajärgi.

Möödunut jääb meenutama ainult üks asi: meie Lunastaja kannab igavesti ristilöömise märke. Tema haavatud peal, küljel, kätel ja jalgadel säilivad julma töö jäljed, mida patt on teinud. Vaadeldes Kristust Tema aus, ütleb prohvet: „Tema all on nagu valguse sära, Tema kõrval on kiired, seal on Ta võimsuse loor!“ (Ha 3:4). Jeesuse läbitorgatud külg, kust voolas vereoja, mis lepitas inimese Jumalaga, on Päästja au, „Tema võimsuse loor“. „Võimas päästma“ lunastusohvri läbi, oli Ta ustav kohut mõistma nende üle, kes põlgasid Jumala armu. Alanduse märgid on Õnnistegija suurimaks ehteks. Läbi igaviku aegade on Kolgata haavad Talle auks ja kõnelevad Tema väest.“ – Ellen G. White, „Suur võitlus“, orig lk 674.

**Küsimused aruteluks:**

`1. Lõpuks muutuvad kõik maised saavutused põrmuks ja tuhaks ning saavad igaveseks troonilt tõugatud, olgu need ükskõik kui suured, toredad ja imetlusväärsed. Sinna hulka kuulub kõik suur ja kiiduväärne, mida sa oled maa peal saavutanud või praegu saavutad. Miks on seda tulevikuvaadet alati tähtis meeles pidada? Kuidas aitab see hoida sul prioriteedid paigas?`

`2. Loe hoolikalt Ilm 13:1–10, kus kirjeldatakse merest üles tulevat metsalist. Mismoodi on see metsaline Paabeli mõttelaadi loomulik tagajärg? See on ilmselgelt kogum _kõikidest_ inimkonna „rahvastest“, alates Paabelist kuni väikese sarve võimutsemiseni. Milliseid igale impeeriumile iseloomulikke jooni märkad, mis on tänapäevani püsima jäänud? Mismoodi peegeldab maailm ikka veel näiteks Paabeli või Rooma väärtushinnanguid?`

`3. Kuidas tasakaalustame adventistidena Issanda järgimise ja selle riigi või valitsuse käskudele kuuletumise, mille all elame? Mis juhtub, kui kuulekus esimesele toob kaasa sõnakuulmatuse teisele?`

---

  
Annetus >> kohalik kogudus [toeta.advent.ee](https://toeta.advent.ee/)  
  
Päikeseloojang 21.13
