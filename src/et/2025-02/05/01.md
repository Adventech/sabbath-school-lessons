---
title: Rahvad - 2. osa
date: 26/04/2025
---

### Selle nädala õppeaine

1Ms 2:9–17; Tn 2:31–35; Js 17:12, 13; Tn 7:1–3; Rm 3:10–19; Ilm 12:15, 16; Ilm 10:1–11.

> <p>Juhtsalm</p>
> Meelespeetav salm: „Jätke järele ja teadke, et mina olen Jumal, kõrge rahvaste seas, kõrge maa peal“ (Ps 46:10).

Sajandite jooksul on mõningad inimesed väitnud, et Jumal tahtis pattulangemist, sest Tema kavatsuse kohaselt pidid inimesed langema pattu ja surma ning niiviisi viima Ta – Jeesuse isikus – ristile. Lõpuks poleks Ta ju kuidagi saanud esitada oma armastuse sügavust inimkonna vastu jõulisemalt ja piltlikumalt kui sellega, et suri nende eest ristil? Ühesõnaga, selle mõtteviisi kohaselt oli Jumalal vaja, et inimkond teeks pattu.

Selline seisukoht on õudne ja nurjatu. Jumal pole iial tahtnud, et ei Saatan ega inimsugu pattu teeks. Saatana ja seejärel inimkonna vastuhakk oli tohutute tagajärgedega tragöödia ning meie rõõm Jumalast oleks jäänud täiuslikuks, kui meie algsed esivanemad ei oleks patustanud.

Sellel nädalal käsitleme jätkuvalt probleeme, mida põhjustasid pattulangemine ja soov saada endale inimesest valitsejat, vastupidi Jumala valitsemisele. Need tõed avalduvad võimsalt Taanieli raamatus ning näitavad, et Jumalal oli õigus, kui Ta hoiatas oma rahvast selle eest, mille toob endaga kaasa Temast ära pöördumine ja maiste valitsejate valimine. Just seda rahvas saigi: maised valitsejad, patuste üle peremehetsevad patused, mis pole iial hea kooslus.

_Selle nädala õppetükki õppides valmistud hingamispäevaks, 3. maiks._
