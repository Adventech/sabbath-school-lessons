---
title: Mõningad prohvetikuulutuste põhimõtted
date: 29/03/2025
---

### Selle nädala õppeaine

Jr 29:23, 24; Ps 139:1–6; Tn 12:4; Ilm 22:10; 2Tm 3:15–17; Hb 4:12.

> <p>Juhtsalm</p>
> Meelespeetav salm: „Vaid kes kiitleb, kiidelgu sellest, et ta on arukas ja tunneb mind, et mina olen Issand, kes teeb head, õigust ja õiglust maal. Sest seesugused asjad on mu meele järgi, ütleb Issand“ (Jr 9:23).

Prohvetikuulutustega on nii nagu kõige muuga Pühakirjas – kristlased on nende suhtes eriarvamusel. Nii jääb inimestele sageli mulje, et Piibli prohvetikuulutustega tegelemine on aja raiskamine. Kui palju need üldse paika peavad, kui kristlased löövad iga prohvetliku täpi ja kriipsu pärast lahingut? Kahjuks kalduvad paljud usklikudki mõtlema, et mõningad Piibli raamatud, nagu Ilmutusraamat, on hoomamatud. Selliste raamatute lugemise asemel väldivad kristlased neid vahel lausa mõne heasoovliku pastori julgustusel, kelle meelest põhjustab prohvetikuulutuste uurimine pigem probleeme, mitte ei lahenda neid.

Alati pole see nii olnud. Kristliku ajaloo esimese kaheksateistkümne sajandi jooksul ei tundnud enamik kristlasi Piibli prohvetikuulutuste suhtes mingit ebamugavust ja prohvetikuulutuste põhilise sõnumi suhtes oldi üllatavalt üksmeelsed. Jumala kavatsuse kohaselt kõlanuks see nii: „Ma kutsun teid üles, vennad, meie Issanda Jeesuse Kristuse nime pärast, et te kõik räägiksite ühtviisi ja et teie seas ei oleks lõhesid, vaid et te oleksite ühte liidetud samas meeles ja samas nõus“ (1Kr 1:10).

Käesoleval nädalal vaatleme mõnd põhimõtet, mis annab prohvetikuulutuse mõistmisele järjepidevuse ja usaldusväärsuse.

_Selle nädala õppetükki õppides valmistud hingamispäevaks, 5. aprilliks._