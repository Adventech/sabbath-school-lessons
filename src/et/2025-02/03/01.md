---
title: Abielust pärit kujundid
date: 12/04/2025
---

### Selle nädala õppeaine

1Ms 2:23–25; Ef 5:29–32; Hs 16:4–14; Ilm 18:1–4; 1Ms 24:1–4; Ilm 19:1–9.

> <p>Juhtsalm</p>
> Meelespeetav salm: „Ingel ütles mulle: „Kirjuta: Õndsad on need, kes on kutsutud Talle pulmasöömaajale.“ Ta ütles mulle: „Need on Jumala tõelised sõnad.““ (Ilm 19:9)

Piiblis on küllaga armastuslugusid, mis võimaldavad mõjusalt näha lunastusloo tahke ja seda, kuidas Jumal oma rahvast armastab. Lähedasimast suhtest, abielust, saab kool, kus – juhul, kui lubame endal seda tunnetada niimoodi, nagu Jumal on mõelnud – avastame sügavaid õppetunde sellest, kuidas Tema meid armastab, milline on meie suhe Temaga ning kui kaugele on Tema meie lunastamiseks läinud.

Tänapäevased käsitlused armastusest ja abielust on rikkunud meie suutlikkuse hinnata seda, mida Jumal püüab abielulepingu kaudu meile igaühele õpetada. Kuigi inimese patusus on abielu (ja peaaegu kõike muud) väga väärastanud, on abielu ikka veel mõjus viis tõe – ka prohvetliku tõe – avaldamiseks. Abielu ei peaks olema mõeldud ainult meie õnnelikuks tegemiseks, vaid see peaks olema kool, kus omandame sügavaid õppetunde enda ja Jumala vahelise suhte kohta.

Sellel nädalal vaatleme, mil moel räägib headest ja halbadest abieludest Jumala Sõna. Saame neist näidetest õppetunde, mille abil paremini mõista, kuidas suhtleb Jumal oma rahvaga isegi siis, kui nood petavad Tema ootusi. Lisaks õpime mõnd tõde Tema armastusest, mis aitavad meil paremini hoomata lõpuaja sündmusi.

_Selle nädala õppetükki õppides valmistud hingamispäevaks, 19. aprilliks._
