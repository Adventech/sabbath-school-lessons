---
title: Toetav Mõte
date: 13/06/2025
---

Loe Ellen G. White’i raamatust „Patriarhid ja prohvetid“ peatükki „Iisraeli esimene kuningas“, orig lk 605, 606.

„Saatan äratab meelepaha selle vähemuse vastu, kes keeldub täitmast populaarseid kombeid ja traditsioone. Juhtivates ametites ja mainekad ühinevad seadusevastaste ja nurjatutega, et pidada nõu Jumala rahva vastu. Varakusele, mõistusele ja koolitusele toetudes püütakse neid halvustada. Vaenulikud valitsejad, kirikutegelased ja koguduseliikmed sepitsevad vandenõu nende vastu. Kõnedes ja kirjasõnas, ärplemise, ähvarduste ja pilkamise saatel püütakse kummutada nende usku. Valekõnede ja vihaste üleskutsetega õhutavad inimesed üles rahva kirgi. Kuna nad ei saa Piibli hingamispäeva kaitsjate vastu esitada hüüdlauset: „Nõnda ütleb Pühakiri!“, korvavad nad lünga survega. Soosingu ja rahva toetuse tagamiseks annavad seaduseandjad välja pühapäeva pooldavaid seadusi. Kuid Jumalat austavad inimesed ei saa nõustuda seadusega, mis on vastuolus kümne käsu eeskirjaga. Sellel võitlusväljal toimub tõe ja eksituse vaheline viimane suur lahing. Meid pole jäetud teadmatusse tulemuste suhtes. Tänapäeval, nagu Estri ja Mordokai päevilgi, kaitseb Issand oma tõde ja oma rahvast.“ – Ellen G. White, „Prohvetid ja kuningad“, orig lk 605, 606.

**Küsimused aruteluks:**

`1. Mida sa arvad, miks lubab Jumal minna oma rahval läbi katsumusaegade? Mis on selle mõte?`

`2. Kuidas valmistub usklik võimalikeks eluraskusteks, mis võivad kaasneda Kristusele ustavaks jäämisega? Kust leiad keerulistes olukordades lootust?`

`3. Mida sa arvad, miks kaldume kinni jääma prohvetikuulutustes kirjeldatud raskuste külge ja lubame neil varjutada suuremat pilti, mis edastab häid sõnumeid?`

`4. Sinu juurde tuleb sõber, kes on lugenud Ilmutusraamatut, ja usaldab sulle, et tema meelest on see raamat „kohutav“. Kuidas talle lähened, et aidata tal pilti selgemalt mõista ja meelerahu leida?`

`5. Keegi ütleb: „Ma ei ole selles veendunud, et Jumal armastab mind või tahab mind endale. Kui sa teaksid, mida olen teinud, siis saaksid sa aru.“ Mida vastaksid? Milliseid teadmisi annavad sulle Ruti ja Estri lood?`

---

  
Annetus >> Eesti liidu ehitusfond [toeta.advent.ee](https://toeta.advent.ee/)  
  
Päikeseloojang 22.31
