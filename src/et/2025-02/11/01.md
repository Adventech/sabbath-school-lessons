---
title: Rutt ja Ester
date: 07/06/2025
---

### Selle nädala õppeaine

Rt 1:1–5, Rt 2:5–20; Ii 1:6–11; Mt 4:8, 9; Est 3:1–14; Ilm 12:14–17.

> <p>Juhtsalm</p>
> Meelespeetav salm: „Kui kuningas nägi kuninganna Estrit õues seisvat, siis leidis too armu tema silmis ja kuningas sirutas Estri poole kuldkepi, mis tal käes oli; siis Ester astus ligi ja puudutas kepiotsa“ (Est 5:2).

Sellel nädalal jätkame lugude uurimist, mis räägivad ettevaatavalt viimaste päevade sündmustest. Jumal aitab meil tõsielusündmuste ja päris inimeste kaudu näha toimuvat Tema vaatenurgast, et saaksime aru, kuidas tõlgendada hiljem tulevaid prohvetikuulutusi, mis on antud meie usu kinnituseks.

Meie tähelepanu pöördub kahele tähtsale naisele, kellest kummagi lugu on puudutanud arvukate põlvkondade südant: Rutile ja Estrile. Üks neist on enda omandist ilma jäänud lesk, kes leiab lootuse pärast kohtumist lahke Boasega, tema suguvõsa lunastajaga. Nende abielust on saanud kristlaste lemmikarmastuslugu selle tõttu, et siit kumab läbi Kristuse armastus meie vastu. Teine naine, Ester, on võõral maal elav noor neiu, kes saab teada vandenõust oma rahva hävitamiseks ja leiab ennast oma rahva päästmiseks lahti rulluva draama pealavalt.

Prohvetikuulutustes on naine ju Jumala koguduse võimas sümbol, kelle kaudu saab palju selgemaks Jumala suhtumine oma rahvasse. Vaadelgem, mida on Piiblisse kirjutatud kahe naise kohta, kelle eluolukorrad on Jumala Sõna muutnud surematuks, ning püüdkem leida nende kogemustest saadavad õppetunnid.

_Selle nädala õppetükki õppides valmistud hingamispäevaks, 14. juuniks._