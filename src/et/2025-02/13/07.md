---
title: Toetav Mõte
date: 27/06/2025
---

Loe Ellen G. White’i raamatust „Prohvetid ja kuningad“ peatükki „Nähtamatu vahimees“, orig lk 535–538.

„Igale rahvale, kes on ilmunud ajaloo areenile, on antud koht maailmas, et saaks ilmsiks, kas ta täidab Vahimehe ja Püha eesmärke. Prohvetikuulutus on visandanud maailma suurriikide tõusu ja arengu: Babüloonia, Meedia-Pärsia, Kreeka ja Rooma. Neist igaühe juures, nagu ka väiksema võimuga rahvaste juures, on ajalugu kordunud. Igaühel on olnud oma prooviaeg, igaüks neist on läbi kukkunud, kaotanud sära ja minetanud võimu. Kuigi rahvad on hüljanud Jumala põhimõtted ja põhjustanud sellega hävingu, on läbi aegade olnud märgatav üle kõige tegutseva Jumala eesmärk.“ – Ellen G. White, „Prohvetid ja kuningad“, orig lk 535.

Jeremija raamatu 18. peatükis vaatab Jeremija pealt, mida pottsepp teeb: voolib ja vormib seda, mille kallal ta töötab. Kujundit savi voolivast pottsepast kasutab Jumal selleks, et selgitada piibellike prohvetikuulutuste tingimuslikkuse põhimõtet. Tegemaks kindlaks, et me saame ikka aru, räägib Issand Jeremija kaudu sõnadega: „Kord ma räägin rahva või kuningriigi kohta, et teda kitkutakse, kistakse ja hävitatakse: aga kui see rahvas, kelle kohta ma rääkisin, pöördub oma kurjusest, siis ma kahetsen kurja, mida ma kavatsesin temale teha. Teine kord ma räägin rahva või kuningriigi kohta, et teda ehitatakse ja istutatakse: aga kui ta teeb kurja minu silmis ega kuula mu häält, siis ma kahetsen head, mida ma lubasin talle teha“ (Jr 18:7–10).

**Küsimused aruteluks:**

`1. Mõtle Jeesuse ütlusele, et Niineve karistus on kergem kui Jumala rahva oma, kes on tõest kõrvale kaldunud. (Vaata Mt 12:39–42.) Millise õpetuse saab Jumala kogudus sellest hoiatusest?`

`2. Pööra tähelepanu Ellen G. White’i tsitaadile, et iga järgmise impeeriumiga „ajalugu kordub“. – Ellen G. White, „Prohvetid ja kuningad“, orig lk 535. Milline joon on sinu silmis ühine kõigil prohvetikuulutuses nimetatud impeeriumidel? Mismoodi järgivad nad sama prohvetlikku rada? Kuidas liigub samas suunas ka meie praegune maailm?`

`3. Mõtiskle arusaama üle, et inimest ei hoia uskumast sageli mitte mõistus, intellekt, vaid süda. Kuidas mõjutab see teadmine sinu tunnistamist kaasinimestele?`

---

  
Annetus >> kohalik kogudus  
  
Päikeseloojang 22.34
