---
title: Ohvrist aru saamine
date: 03/05/2025
---

### Selle nädala õppeaine

Js 1:2–15; Hb 10:3–10; 2Ms 12:1–11; 1Kr 5:7; Hg 2:7–9; Js 6:1–5; Ilm 4:7–11.

> <p>Juhtsalm</p>
> Meelespeetav salm: „Ning nad laulsid uut laulu: „Sina oled väärt võtma raamatu ning avama selle pitserid, sest sina olid tapetud ning sina oled ostnud Jumalale oma verega inimesi kõigist suguharudest ja keeltest ja rahvastest ja paganahõimudest“ (Ilm 5:9).

Ristija Johannes ütles siis, kui Jeesus tema juurde tuli: „Vaata, see on Jumala Tall, kes kannab ära maailma patu“ (Jh 1:29). See oli kahtlemata viide ohvriloomadele, kes osutasid Kristuse asendussurmale kogu inimkonna eest.

Piiblis pole võimalik ohvriloomade teemast pääseda, sest see on üks Piibli keskseid mõtteid ja täidab olulist osa Ilmutusraamatu suurejoonelises vaatepildis, kus Johannese pilk suunatakse Jumala troonisaali (Ilm 4. ja 5. ptk). Tõsiasi, et niisugusel pöördelisel hetkel ilmub Jeesus tapetud tallena (Ilm 5:6), on ülimalt tähtis kogu selle prohvetliku episoodi mõistmisel.

Sel nädalal heidame pilgu mõnele ohvriteenistusega seotud teemale, kust saadud teave aitab meil paremini mõista Jeesust, tapetud Talle, troonisaalis nähtu ilmset peategelast. Nii avaldub Tema lõpmatu armastus Jumalana, kes tõi ülima ohvri. Seda tõsiasja imetleme meie ja universumi teised mõistusega olevused igavesti.

_Selle nädala õppetükki õppides valmistud hingamispäevaks, 10. maiks._