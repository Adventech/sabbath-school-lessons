---
title: Toetav Mõte
date: 09/05/2025
---

Pühakiri teeb selgeks, et Kristus on _Ainus_, kes on väärt tagama meile lunastuse. Tema elu oli ainus patuta inimelu, ainus elu eeskuju, mis andis Isa aust täiesti rahuldava pildi. Tema on veatu Jumala Tall ja nüüd seisab Ta inimkonna eesotsas meie igavese julgeolekuna. Samas võttis Ta enda kanda meie süü ja täitis õiglase kohtuotsuse, millega Jumal kurjusele vastab. Kui Johannes nägi kirjeldamatut vaatepilti Jumala trooni ümber kogunenud taevastest olevustest, paluti tal lakata nutmast, sest „lõvi juuda suguharust… on võitnud“ (Ilm 5:5).

Mõtle ka, kui halb on patt ja kui pattulangenud on inimsugu tegelikult – et üksnes Jeesuse surm, Jumala enda surm, lahendab patuprobleemi. Kui olnuks mingi muu võimalus, kuidas Jumal saanuks meid päästa ilma Tema jumaliku valitsemiskorra põhimõtteid rikkumata, siis oleks Ta kahtlemata seda teinud.

„Sõnakuulmatus Jumala käsule nõudis patuselt elu. Kogu universumis oli ainult üks olevus, kes võis täita selle nõude inimese eest. Kuna jumalik käsk on sama püha nagu Jumal, võis ainult Jumalaga võrdne isik lepitada käsust üleastumise. Ainult Kristus võis lunastada langenud inimese käsu needusest ja tuua ta taas kooskõlla taevaga. Ainult Kristus võis kanda inimese eest patu süüd ja häbi – patu, mis oli pühale Jumalale nii vastumeelne, et see lahutas Isa Pojast. Kristus oli valmis laskuma kurjuse kuristikku, et päästa kadunud inimkond.“ – Ellen G. White, „Patriarhid ja prohvetid“, orig lk 63.

**Küsimused aruteluks:**

`1. Johannes näeb troonisaali sisenemas Talle, kes on „otsekui tapetud“. Ilm 13:8 annab teada, et Jeesus on „tapetud“ maailma rajamisest saadik. Mida saame Jumala kohta teada tõsiasjast, et lunastusplaan oli paigas juba enne, kui me seda vajasime?`

`2. Paljud ateistid usuvad, et oleme üksi külmas, hoolimatus maailmas. Piibel seevastu räägib nii Jumalast kui ka sellest, kuidas Ta armastab maailma niivõrd, et tuli alla selle juurde ja suri selle eest. Kui erinevalt näeme maailma ja oma kohta selles meie, võrreldes nendega, kes üldse Jumalat ei usu? Teisisõnu, kuidas peaks risti tegelikkus mõjutama kõike, mida teeme?`

`3. Miks oli Kristuse elu, surm ja ülestõusmine ainsaks vahendiks, et inimsugu päästa? Veel kord, mida räägib selline hind meile tõdemusest, kui halb patt tegelikult on?`

---

  
Annetus >> ADRA [toeta.advent.ee](https://toeta.advent.ee/)  
  
Päikeseloojang 21.29