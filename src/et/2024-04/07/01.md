---
title: Õndsad on need, kes usuvad
date: 09/11/2024
---

### Selle nädala õppeaine

Jh 8:54–58; 1Ms 12:3; Rm 4:1–5; Jh 12:1–8; Jh 19:4–22; Jh 20:19–31; Tn 2. ptk; Tn 7. ptk.

> <p>Juhtsalm</p>
> „Jeesus ütles talle: „Kas sa usud seepärast, et sa oled mind näinud? Õndsad on need, kes ei näe, kuid usuvad“ (Jh 20:29).

Kogu evangeeliumi kestel toob Johannes esile mitmesuguseid inimesi – eri päritoluga, uskumuste ja kogemustega –, kes kõik annavad tunnistust sellest, kes Jeesus on.

„Vaata, see on Jumala Tall“ (Jh 1:36). „Me oleme leidnud Messia!“ (Jh 1:41) „Me oleme leidnud tema, kellest on kirjutanud Mooses“ (Jh 1:45). „Rabi, sina oled Jumala Poeg, sina oled Iisraeli kuningas!“ (Jh 1;49) „Kas mitte tema pole Messias?“ (Jh 4:29) „Me oleme teda ise kuulnud ning teame nüüd, et tema on tõesti maailma Päästja“ (Jh 4:24). „Issand, kelle juurde me peaksime minema? Sinul on igavese elu sõnad“ (Jh 6:68). „Jah, Issand, ma usun, et sina oled Messias, Jumala Poeg, kes peab maailma tulema“ (Jh 11:27). „Tean ainult ühte: ma olin pime, praegu aga näen“ (Jh 9:25). „Ennäe, teie kuningas!“ (Jh 19:14) „Mina ei leia temal süüd“ (Jh 19:6). „Minu Issand ja minu Jumal!“ (Jh 20:28)

Kes olid kõnealused inimesed ja miks andsid nad Jeesuse kohta just sellise tunnistuse?

_Selle nädala õppetükki õppides valmistud hingamispäevaks, 16. novembriks._