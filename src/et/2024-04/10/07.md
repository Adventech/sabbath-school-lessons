---
title: Toetav Mõte
date: 06/12/2024
---

Loe Ellen G. White’i raamatust „Ajastute igatsus“ peatükki „Elu valgus“, orig lk 463–475; E. Edward Zinke kirjatööd „The Authority of the Bible and the Certainty of the Second Coming“ teosest „The Certainty of the Second Coming“, lk 23–36.

Kui Jeesus ütles: „Mina olen maailma valgus“, oli Ta „templiõue selles osas, kus peeti lehtmajade püha jumalateenistusi. Keset õue kõrgusid kaks sammast, mille otsas olid hiiglaslikud lambid. Pärast õhtust ohvrit süüdati lambid ja nende valgus paistis üle kogu Jeruusalemma. See valgus pidi meenutama tulesammast, mis juhtis Iisraeli kõrbes, ning osutama ka Messia tulekule. Õhtuti, kui lambid põlesid, muutus templiõu rõõmupaigaks…

Pidulikult valgustatud Jeruusalemm kõneles rahvale Messiast, kes laseb oma valguse paista üle Iisraeli. Kuid Jeesuse jaoks tähendas see vaatepilt sootuks enamat. Templi heledad tuled valgustasid ümbrust; Kristus, vaimuliku valguse allikas, valgustab maailma pimedust. Sümbol oli mõistagi puudulik. Valgus, mille Looja oli taevasse loonud, kujutas veel tabavamalt Tema töö au.

Oli hommik. Päike oli just tõusnud Õlimäe kohale ning selle kiired kuldasid marmorpaleesid ja panid kiiskama templi seinte kulla. Jeesus ütles seda nähes: „Mina olen maailma valgus.““ – Ellen G. White, „Ajastute igatsus, orig lk 463, 464.

**Küsimused aruteluks:**

`1. Rääkige klassis oma vastusest neljapäevase osa lõpus olevale küsimusele. Milliseid ülitähtsaid Piiblis õpetatavaid tõdesid ei saa me iial, isegi põhimõtteliselt, õppida teadusest? Näiteks Kristuse ristisurm? Või ülestõusmine? Või Tema teine tulek? Milliseid teisi tähtsaid piibellikke tõdesid on vaja meile ilmutada, kuna muidu me neid ju ei teaks?`

`2. Mõtle Lutsiferi langemise peale – ta oli täiuslik olevus, kellel oli nii palju intellektuaalseid teadmisi Jumalast ja sellest, milline Jumal on. Ning ometi – kõige selle juures – hakkas ta Jumalale vastu. Mida räägib see meile vaba tahte olemasolust – samast tahtevabadusest, mis on meil – ning sellest, miks on meil iga hetk vaja valida Jumala tahtele alistumine?`

---


Annetus >> kohalik kogudus [toeta.advent.ee](https://toeta.advent.ee/)  
  
Päikeseloojang 15.25