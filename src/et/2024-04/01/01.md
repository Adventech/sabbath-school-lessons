---
title: Märgid, mis juhatavad teed
date: 28/09/2024
---

### Selle nädala õppeaine

Jh 2:1–11; Jh 4:46–54; Jh 5:1–16; Mk 3:22, 23; Mt 12:9–14; Jh 5:16–47.

> <p>Juhtsalm</p>
> „Jeesus tegi jüngrite ees veel palju muid tunnustähti, mida ei ole sellesse raamatusse kirja pandud, aga need on kirja pandud, et te usuksite, et Jeesus on Kristus, Jumala Poeg, ja et teil uskudes oleks elu tema nimes“ (Jh 20:30, 31).

Miks kirjutas Johannes oma evangeeliumi? Kas ta tahtis esile tõsta Jeesuse imetegusid? Või rõhutada mõnd erilist Jeesuse õpetust? Mis põhjusel ta kirjutas seda, mida kirjutas?

Püha Vaimu väes ja mõjutusel annab Johannes küsimusele ise vastuse. Ta ütleb, et Kristuse elust võiks kirjutada veel palju rohkem (Jh 21:25), ent need lood, mida tema kirja pani, on selleks, et „te usuksite, et Jeesus on Kristus, Jumala Poeg, ja et teil uskudes oleks elu tema nimes“ (Jh 20:31).

Sellel nädalal hakkame vaatlema Johannese kirjapanekuid mõningatest Jeesuse tööperioodi alguses tehtud imetegudest – Ta muutis vee pulmapeol veiniks, andis tervise tagasi ühele väga haigele poisile ja tervendas Betsata tiigi ääres oleva mehe.

Johannes nimetab neid imetegusid „tunnustähtedeks“, märkideks. Tema jaoks ei ole need mitte midagi liiklusmärkide taolist, vaid imelised sündmused, mis osutavad sügavale tõsiasjale: Jeesus on Messias. Kõigis neis kirjapanekutes näeme inimesi, kes vastasid uskumisega. Ning nende eeskuju kutsub meid üles tegema sama.

_Selle nädala õppetükki õppides valmistud hingamispäevaks, 5. oktoobriks._