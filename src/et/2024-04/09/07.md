---
title: Toetav Mõte
date: 29/11/2024
---

Ellen G. White’i raamatust „Ajastute igatsus“ peatükid „Jumal meiega“, orig lk 19–26, ja „Vaidlused“, orig lk 601–609.

„Alandudes võtma endale inimolemust, näitas Kristus, et Tema iseloom on vastupidine Saatana iseloomule. Kuid Ta astus alanduse teel veel madalamale. „… ta leiti välimuselt inimesena. Ta alandas iseennast, saades kuulekaks surmani, pealegi ristisurmani“ (Fl 2:8). Nii nagu ülempreester võttis seljast oma suurejoonelise ülempreesterliku rüü ning täitis oma ametikohustusi tavalise preestri linases kuues, nii võttis Kristus sulase kuju ja tõi oma ohvri, olles ise nii preester kui ohver. „… teda haavati meie üleastumiste pärast, löödi meie süütegude tõttu. Karistus oli tema peal, et meil oleks rahu“ (Js 53:5).

Kristust koheldi nii, nagu meie oleme ära teeninud, selleks et meid võidaks kohelda nii, nagu Tema väärib. Teda mõisteti hukka meie pattude pärast, milles Temal ei olnud mingit osa, selleks et meid võiks mõista õigeks Tema õiguse läbi, milles meil ei ole mingit osa. Tema kannatas surma, mis kuulus meile, et meie saaksime elu, mis kuulus Temale. „Tema vermete läbi on meile tervis tulnud.““ – Ellen G. White, „Ajastute igatsus“, orig lk 25.

**Küsimused aruteluks:**

`1. Jeesus andis võrratult palju, et maailma päästa. Mida pead sina parimaks viisiks, kuidas aidata kaasinimestel näha seda hämmastavat tõde ja tulla usus Tema juurde?`

`2. Millistes põhilistes tunnusjoontes erineb otsuste langetamine inimlikul, maisel tasandil otsuste tegemisest jumaliku ilmutuse põhjal?`

`3. Kuidas sobivad loogika ja mõistus Jumala Sõnast arusaamise juurde? Millised loogilised ja mõistuspärased põhjused on meil uskuma hakkamiseks? Kuidas näiteks täitunud prohvetikuulutused või loodud maailma muljetavaldav ilu ja keerukus suunavad meid loogiliselt ja mõistuspäraselt Jumala olemasolu ning lunastusplaani tõe juurde?`

`4. Rääkige klassis oma vastusest teisipäevase osa lõpus olevale küsimusele. Millel su usk põhineb? Kui keegi sinult küsib, miks sa usud Jeesusesse ja evangeeliumis väidetusse, siis kuidas vastad?`

---

  
Annetus >> kohalik kogudus [toeta.advent.ee](https://toeta.advent.ee/)  
  
Päikeseloojang 15.32