---
title: Kirkuse tund - rist ja ülestõusmine
date: 14/12/2024
---

### Selle nädala õppeaine

Jh 18:33 – 19:5; Jh 19:17–22; Jh 19:25–27; lk 2:34, 35; Jh 20:1–18; 1Kr 15:12–20.

> <p>Juhtsalm</p>
> „Pilaatus ütles nüüd talle: „Sina oled siis ikkagi kuningas?“ Jeesus vastas: „Need on sinu sõnad, et mina olen kuningas. Mina olen selleks sündinud ja selleks tulnud maailma, et ma annaksin tunnistust tõe kohta. Igaüks, kes on tõe seest, kuuleb minu häält““ (Jh 18:37).

Jeesuse ristilöömine ja ülestõusmine on Johannese evangeeliumi tipp. Esimesed kümme peatükki kirjeldavad ligikaudu kolme ja poolt aastat, seevastu 11.–20. peatükk räägivad umbes ühest-kahest nädalast.

Neli evangeeliumi esitavad Jeesuse surma eri moel. Ehkki kirjeldused langevad ühte, rõhutab iga kirjutaja põhipunkte, mis sobivad kokku just tema evangeeliumi teemadega. Matteus tõstab esile Pühakirja täitumist; Markus paneb rõhku Jeesuse ristimise ja risti vahelisele paralleelile ning Luukas keskendub ristile kui parandajale ja päästele (lugu röövlist ritil).

Ent Johannes seab esiplaanile risti kui Jeesuse troonile tõusmise. Eriliselt seob ta selle sündmuse mõistega _tund_, millele viidatakse samas raamatus mitu korda (Jh 7:30; Jh 8:20; Jh 12:27). Siinne pilt troonile tõusmisest on näilikult vastuoluline, sest ristilöömine oli alatuim ja häbiväärseim surmamisviis, mida roomlased kasutasid. Selline kontrast juhib tähelepanu sügavale irooniale, mille Johannes esile toob: Jeesus sureb häbistatuna, ent ühtaegu on see Tema kui Päästja aujärjele tõusmine.

_Selle nädala õppetükki õppides valmistud hingamispäevaks, 21. detsembriks._