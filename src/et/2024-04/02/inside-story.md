---
title: Misjonilugu
date: 11/10/2024
---

#### Elavnemine Kolumbia maapiirkonnas

_Loo on kirja pannud Andrew McChesney._

Pablo ei olnud kunagi kuulnud seitsmenda päeva adventistidest. Ta oli Kolumbia põlisrahva sikuanide juht ning oli kodust kaugel, kui teda kutsuti hingamispäeval jumalateenistusele.

„Sellel laupäeval on meil kokkutulek,“ ütles keegi. „Tule!“

Pablo läks hommikusele jumalateenistusele ja nägi, et inimesed õppisid tundma Piiblit. Ta tuli tagasi pärastlõunasele jumalateenistusele ja kuulis, kui inimesed esitasid Piibli kohta küsimusi. Teda hämmastas, et 25aastane misjonär Cristian Camilo, kes korraldas hommikust jumalateenistust, vastas igale küsimusele Piiblis öelduga.

Kui Pablol võimalus tuli, esitas ta küsimuse. „Mida on mul vaja teha, et saada seitsmenda päeva adventistide koguduse liikmeks?“ küsis ta.

„Alustame koos Piibli õppimist,“ ütles Christian.

Ta andis Pablole sikuanikeelse komplekti 20 teema kohta, millest Piiblis kirjutati. Pablol oli hea meel ja ta palus, et õppetunnid toimuksid koos tema perega.

Christian andis Pablole Piibli ja lubas rännata tema kogukonda, et koos ta perega õppida.

Christian vastutas suure maa-ala eest ja möödus kolm kuud, enne kui ta sai Pablole külla tulla. Ta rändas koos kahe sikuanist adventistiga, sest ta poleks ilma nende abita suutnud Pablo kogukonda leida.

Pablo tervitas Christiani ja teatas, et oli jõudnud lõpule 20 Piibli teema õppimisega. Samuti ütles ta, et oli pidanud piiblitunde oma pereliikmetele ja teistele kogukonna liikmetele ning 15 inimest oli valmis ristimiseks.

Christian, kes jõudis kohale reedel, veetis kogu päeva Piibli kohta käivatele küsimustele vastamisega ja kontrollimisega, kas inimesed olid ristimiseks valmis. Kui päike loojus, juhtis ta õhtust jumalateenistust.

Hingamispäeva hommikul pidas Christian kogukonnale hommikuse jumalateenistuse. Pärast seda ütles üks mees: „Sealpool on järv.“ Teine ütles: „Tahame saada ristitud just nüüd!“ Sellel hingamispäeval ristiti viis inimest: Pablo, tema ema, tema kaks venda ja minia.

Praegu peab Pablo oma rahvale piiblitunde.

„Tema kogukonnas on palju inimesi, kellel on nälg Jumala Sõna järele,“ ütles Christian. „On palju Pablo-sarnaseid inimesi, kes ootavad, et nendega kohtutaks.“

_Täname, et palvetate selliste misjonäride pärast nagu Christian, kes astuvad vastu suurtele raskustele, et minna inimrühmade juurde Kolumbias ja kogu maailmas, kelleni pole veel jõutud. Adventistide misjonitööst inimrühmade heaks, kelle juurde pole varem jõutud, saad rohkem teada aadressil bit.ly/GMPioneers._