---
title: Taevane Isa
date: 08/12/2024
---

Johannese evangeelium on kirjutatud Piibli tervikpildist lähtudes, seega alustatakse meie päritolust. „Alguses lõi Jumal taeva ja maa“ (1Ms 1:1). Ehk: _Alguses lõid Isa, Poeg ja Püha Vaim taeva ja maa._ Nemad on kogu olemasoleva Algallikas. Nemad lõid universumi, kaasa arvatud seal elavad olevused. Meie planeedil loodi elu erilisel viisil ja erilisim oli inimkonna loomine. Inimkonda luues oli Jumala eesmärk, et elaksime armastavas kooskõlas Temaga ja üksteisega.

Kahjuks tõi Lutsifer siia maailma patu. Lisaks kõigele muule on patt meie suhte katkemine Jumalaga. Patt esitab valesti seda, kes on Jumal. Niisiis võttis Jeesus endale meie inimolemuse, et taastada Jumala tundmine ja tuua inimkonnale pääste.

Siin allutas Jeesus oma elu Isale, elades Tema juhtimise kohaselt. Ta ütles: „Mina ja Isa oleme üks“ (Jh 10:30). „Minus on Isa ja mina olen Isas“ (Jh 10:38). „Kui ma ei tee oma Isa tegusid, siis ärge uskuge mind“ (Jh 10:37).

`Kuidas kirjeldavad järgmised piiblisalmid mõningaid Isa ülesandeid?`

`Jh 3:16, 17; Jh 6:57`

`Jh 5:22, 30`

`Jh 6:32; Jh 14:10, 24`

`Jh 6:45`

`Jh 15:16; Jh 16:23`

`Need salmid toovad esile Isa tiheda sideme Jeesuse Kristusega, Pojaga. Isal on meie maailmaga väga lähedane suhe ja Ta panustab põhjalikult meie päästmisse. Mida õpetab see tõde meile Jumala armastusest meie vastu?`