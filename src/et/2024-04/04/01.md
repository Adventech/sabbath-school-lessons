---
title: Kristusest kui Messiast tunnistajad
date: 19/10/2024
---

### Selle nädala õppeaine

Jh 1:19–23; Js 40:1–5; Jh 1:29–37; Rm 5:6; Jh 1:35–39; Jh 1:43–51; Jh 3:1–21.

> <p>Juhtsalm</p>
> „Jeesus vastas talle: „Tõesti, tõesti, ma ütlen sulle, kes ei sünni ülalt, ei või näha Jumala riiki““ (Jh 3:3).

Kahtlemata tõestas Jeesus inimestele Pühakirjaga võimsalt väiteid, mida Ta oli enda kohta esitanud, sealhulgas ütlemise: „Tõesti, tõesti, ma ütlen teile, kes usub, sellel on igavene elu“ (Jh 6:47).

Ent on midagi veel. Vee muutmine veiniks; tuhandete söötmine mõne leivaga; üliku poja tervendamine; Betsata tiigi ääres olnud mehe terveks tegemine; nägemise andmine pimedana sündinule; Laatsaruse äratamine surnuist. Evangelist toob esile terve rea sündmusi ja inimesi, kes annavad tunnistust sellest, kes on Jeesus; tunnistajad on juut, pagan, rikas, vaene, mees, naine, ülem, alam, haritud ja harimatu.

Johannes suunab pilgu Isa enda tunnistusele ja Pühakirjale, mis kõik tõendab Jeesuse olemust.

Käesolev nädal algab Ristija Johannese jõulise tunnistusega. Esile astuvad teisedki tunnistajad: Andreas ja Siimon Peetrus, Filippus ja Naatanael ning vägagi ootamatu tunnistajana variser Nikodeemos. Kuid taustal on varjul veel üks tunnistaja (teine jünger koos Andreasega Jh 1:35, 40) – Johannes ise.

_Selle nädala õppetükki õppides valmistud hingamispäevaks, 26. oktoobriks._