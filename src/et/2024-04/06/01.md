---
title: Veel tunnistusi Jeesusest
date: 02/11/2024
---

### Selle nädala õppeaine

Jh 3:25–36; Jh 1:32–36; Tn 7:18; Jh 6:51–71; Jh 5:36–38; Jh 7:37–53.

> <p>Juhtsalm</p>
> „Ja kui mind maa pealt ülendatakse, siis ma tõmban kõik enese juurde“ (Jh 12:32).

Jeesus ei piirdu üksnes hämmastavate asjade rääkimisega enda kohta ega selle kohta, kes Ta on, kes Teda saatis või kust Ta pärit on. Ta ka näitab_, kes Ta on,_ imetegude ja tunnustähtede kaudu, mida Ta teeb. Muist tunnistavad Jeesusest otsekoheselt: „Kui Messias tuleb, kas ta teeb rohkem tunnustähti, kui tema on teinud?“ (Jh 7:31).

Jeesus toetab oma sõnu tegudega, mis tõendavad Tema sõnade õigsust.

Ent sedamööda, kuidas sündmused arenevad, hakkab rahvas jagunema kaheks. Betsata tiigi ääres lamanud mehe tervistamine vihastab mõnd juhti. 5000 mehe söötmisele järgneb arutelu Kapernaumas, mille tagajärjel jätab hulk inimesi Jeesuse maha. Laatsaruse ülesäratamine paneb mõne uskuma, kuid vallandab teistes viha, mis jõuab välja Jeesuse süüdimõistmise ja hukkamiseni.

Selle nädala õppetükis vaadeldakse mõningaid pealtnägijaid, kes tunnistavad Jeesusest. Iga niisugune juhtum avab mõne tahu selle kohta, kes Jeesus tõeliselt on, ning koos kujundavad need sügavama nägemuse Jeesusest, Messiast.

_Selle nädala õppetükki õppides valmistud hingamispäevaks, 9. novembriks._