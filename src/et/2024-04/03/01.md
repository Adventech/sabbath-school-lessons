---
title: Taustal olev lugu - sissejuhatus
date: 12/10/2024
---

### Selle nädala õppeaine

Jh 1:1–5; 1Ms 1:1; Jh 1:9–13; Jh 3:16–21; Jh 9:35–41; Mt 7:21–23; Jh 17:1–5.

> <p>Juhtsalm</p>
> „Alguses oli Sõna ja Sõna oli Jumala juures ja Sõna oli Jumal“ (Jh 1:1).

Esimesel nädalal uuriti Johannese raamatu lõppu, kus oli selgitatud, miks ta kirjutas oma evangeeliumi. Selle nädala õppetükk suundub evangeeliumi algusesse, kus Johannes paneb paika suuna, kuhu ta Püha Vaimu sisendusel kavatseb lugeja viia. Oma kirjutiste esimestes sõnades ja lõikudes annavad Uue Testamendi kirjutajad tihtipeale ülevaate teemadest, mida nad kavatsevad käsitleda. Sama teeb Johannes, kelle teemad on osa suurest kosmilisest vaatest, kus avalduvad põhitõed Jeesusest Kristusest – tõed, mis ulatuvad loomise-eelsesse aega.

Selline tutvustus evangeeliumi alguses annab lugejale kohe teada, et Jeesus on Messias; niisugust eesõigust raamatu tegelastel endil pole. Lugeja võib selgelt näha suurejoonelisi teemasid, mille juurde evangelist sedamööda tagasi tuleb, kuidas ta jutustab lugu Jeesusest. Need suured teemad paigutatakse Jeesuse maapealse elu ajaraami.

Selle nädala õppetükk algab evangeeliumi sissejuhatava osaga (Jh 1:1–8), mis võtab kokku raamatu põhiteemad. Neid teemasid vaadeldakse tähelepanelikumalt Johannese evangeeliumi muudes kohtades.

_Selle nädala õppetükki õppides valmistud hingamispäevaks, 19. oktoobriks._