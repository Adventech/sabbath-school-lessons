---
title: Vana Testamendi prohvetikuulutuste täitumine
date: 16/11/2024
---

### Selle nädala õppeaine

Jh 5:17, 20, 36–40, 46, 47; Jh 13:18; Jh 17:12; Jr 2:13; Sk 9:9; Jh 8:12–30.

> <p>Juhtsalm</p>
> „Aga minul on suurem tunnistus kui Johannese oma: teod, mis Isa mulle on andnud täide viia, needsamad teod, mida ma teen, tunnistavad minust, et Isa on minu läkitanud“ (Jh 5:36).

Näeme Johannese evangeeliumis ikka ja jälle, kuidas kõik see, mida Jeesus ütles ja tegi, kinnitas, et Iisraelile oli tõepoolest tulnud Messias (_hammašiach_), Kristus. Ja Ta oli tulnud ühena neist, juudina, kes sündis Petlemmas, täpselt nagu Pühakiri oli ette öelnud.

Ometi kirjutas Johannes: „Ta oli maailmas, ja maailm on tekkinud tema läbi, ja maailm ei tundnud teda ära“ (Jh 1:10).

Ta oli maailmas, tema läbi oli maailm tekkinud ja _ometi ei tundnud maailm Teda ära?_ Hämmastav teadaanne. Ja nagu näeme Johannese evangeeliumist ning teistest evangeeliumeist, ei tundnud paljud Teda, ehkki võinuks tunda, eriti kõige selle põhjal, mida Jeesus tegi ja ütles. Ja veel enam seetõttu, et Vana Testamendi pühad kirjutised osutasid Temale.

Sellel nädalal vaatleme veel, mil viisil näitab Johannes, et Jeesus on Messias. Ühtlasi näeme, miks ikkagi osa inimesi Talle jätkuvalt selja pööras – vaatamata kõikidele mõjuvatele põhjustele, mis kinnitasid, et Ta on Kristus.

Mida nende vigadest õppida?

_Selle nädala õppetükki õppides valmistud hingamispäevaks, 23. novembriks._