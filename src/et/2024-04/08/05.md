---
title: Vana Testamendi prohvetikuulutused Jeesusest, 2
date: 20/11/2024
---

Jeesus ütles usujuhtidele: „Te uurite pühi kirju, sest te arvate nendest saavat igavese elu – ja just need on, mis tunnistavad minust“ (Jh 5:39). Milline uskumatu väide enda kohta!

Hinnangud erinevad, ent osa õpetlasi väidab, et Jeesus Naatsaretist täitis mitusada Vana Testamendi prohvetikuulutust. Olgu see arv kuitahes suur, hämmastav on tõenäosus, et üks mees täidab neist kas või mõne, liiati siis veel kõik. Vahel on seda kirjeldatud järgneva võrdlusega: kujutle, et Texase osariigi suurust maa-ala katavad mündid rohkem kui poole meetri kõrguselt ning üks münt on värvitud roosaks ja segatud kõigi teiste hulka. Seejärel lastakse kinniseotud silmadega inimesel välja valida roosa münt. Kui suure tõenäosusega leiab ta kohe esimesel korral roosa mündi?

Pole kahtlust, et Vanas Testamendis ette kuulutatud Kristuse sündimine, elu ja surm tõendavad vapustavalt, et Ta oli oodatud Messias. Johannes osutab ikka ja jälle Vana Testamendi katkenditele, et näidata taas, kes on Jeesus ning miks peaksime meie uskuma Temasse ja võtma vastu lunastuse, mida Ta pakub.

`Kuidas näitavad järgmised Johannese evangeeliumist võetud salmid, mismoodi Jeesus täitis Messiast rääkivad prohvetikuulutused?`

`Jh 12:13; Ps 118:26`

`Jh 12:14, 15; Sk 9:9`

`Jh 13:18; Ps 41:10`

`Jh 19:37; Sk 12:10; Sk 13:6`

`Kui kindel oled selles, mida usud? Kui keegi küsiks sind proovile pannes, miks sa usud Jeesust Messiana, siis mida vastaksid ning mille abiga ja miks oma usku kaitseksid?`