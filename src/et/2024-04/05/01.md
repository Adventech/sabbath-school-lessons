---
title: Samaarlaste tunnistus
date: 26/10/2024
---

### Selle nädala õppeaine

Jh 4:1–42; Jh 3:26–30; Jr 2:13; Sk 14:8; Hs 36:25–27.

> <p>Juhtsalm</p>
> „Aga naisele nad ütlesid: „Me ei usu mitte enam sinu kõne tõttu, vaid me oleme teda ise kuulnud ning teame nüüd, et tema on tõesti maailma Päästja““ (Jh 4:42).

Kes olid samaarlased? Assüürlased olid viinud põhjapoolse kuningriigi, Iisraeli, vangi 722. aastal eKr. Poliitilise stabiilsuse tekitamiseks hajutasid assüürlased oma vangid mööda impeeriumi laiali. Sarnaselt toodi vange kohale teistest riikidest, et asustada põhjapoolne riik; neist saidki samaarlased, kes viljelesid judaismi omal kujul.

Ent nende ja juutide läbisaamine oli vilets. Näiteks seisid samaarlased vastu Babülooniast tagasi tulnud juutidele templi ülesehitamisel. Samaarlased olid ju ehitanud endale ise templi Gerisimi mäele. Ent selle templi purustas juutide valitseja Johannes Hyrcanus 128. aastal eKr.

Kristuse ajal jätkus vaenulikkus. Juudid vältisid Samaariat nii palju kui võimalik. Kuigi kaubavahetus kestis tõenäoliselt edasi, oli muudmoodi suhtlemine tabu. Juudid ei võtnud samaarlastelt midagi laenuks ega palunud neilt isegi teeneid. Sellisel taustal areneb Johannese jutustus Jeesuse kohtumisest naisega kaevul ning inimestega Samaaria linnas Sühharis.

_Selle nädala õppetükki õppides valmistud hingamispäevaks, 2. novembriks._