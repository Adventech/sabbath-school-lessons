---
title: Lõppsõna - tunda Jeesust ja Tema sõna
date: 21/12/2024
---

### Selle nädala õppeaine

Jh 21. ptk; Jh 11:9, 10; Jh 8:42–44; Jh 4:46–54; 2Tm 3:16; Jh 15:1–11.

> <p>Juhtsalm</p>
> „Te uurite pühi kirju, sest te arvate nendest saavat igavese elu – ja just need on, mis tunnistavad minust“ (Jh 5:39).

Johannese evangeelium – nagu ka Markuse evangeelium – lõppeb kohtumisega Galileas. Viimane õppetund Johannese evangeeliumist käsitleb seda kohtumist, sidudes selle teemaga, kuidas meie tunneme Jeesust ja Jumala Sõna. See teema läbib kogu neljandat evangeeliumi.

Ehkki jüngrid olid koos Jeesusega rohkem kui kolm aastat, ei olnud nad ikka veel kuigivõrd valmis Jeesuse ristilöömiseks ja ülestõusmiseks, isegi kui Jeesus oli neile ikka ja jälle rääkinud, mis on teoksil.

Kahjuks ei uskunud nad Tema sõnu.

Tänapäeval on meil oht teha sama: Jumala Sõna kuuldes või lugedes ei kuula me seda, ei ela selle sees ega kuuletu sellele. See tähendab, et me ei võta Sõna omaks valgusena, mis juhiks meie mõtteid ja tegusid. Kahjuks on sealmaal paljud kristlased, võib-olla tahtmatult.

Oma viimases Johannese evangeeliumiga veedetavas nädalas vaatleme mõningaid selle evangeeliumi põhipunkte. Need aitavad liikuda pelgalt teadmistest Jeesuse kohta edasi Tema parema tundmise juurde ning veel tihedamalt Temasse ja Tema Sõnasse jäämise juurde.

_Selle nädala õppetükki õppides valmistud hingamispäevaks, 28. detsembriks._