---
title: Toetav Mõte
date: 27/12/2024
---

Jumala vaatenurk erineb inimeste omast tohutult. Püha Vaimu väega räägib Jumal oma vaatenurgast Tema Sõna, Piibli kaudu. Meie valida on, kas tahame käia pimeduses või võtta vastu valguse, mis tuleb Jeesuselt Kristuselt nii, nagu Sõnas avaldatud.

Selle valiku lahutamatuks osaks on meie isiklik allumine Jeesusele Kristusele, Jumala Pojale ja inimkonna Lunastajale. Püha Vaimu väe abil on Jumal Isa meile avaldanud – Jeesuse elus, surmas ja ülestõusmises – Tema armastuse sügavuse. Ja me tunneme Jeesust, sest Tema elu, surm ja ülestõusmine on Jumala Sõnasse kirja pandud.

„Jumala inglid liiguvad aina maa pealt taevasse ja taevast maa peale. Kristus sooritas oma imeteod vaevatute ja kannatajate heaks Jumala väe läbi inglite teenistuse abil. Ja Kristuse kaudu, Tema taevaste käskjalgade vahendusel, jõuavad meieni kõik Jumala õnnistused. Võttes enesele inimsuse, ühendas Päästja oma elu Aadama langenud poegade ja tütarde eluga, samas kui Tal on oma jumalikkuse kaudu ligipääs Jumala troonile. Selliselt vahendab Kristus suhet: inimeselt Jumalale ja Jumalalt inimesele.“ – Ellen G. White, „Ajastute igatsus“, orig lk 143.

**Küsimused aruteluks:**

`1. Missugune lugu Johannese raamatus olevatest lugudest räägib sinule kõige valjemini Jumala armastusest ja iseloomust? Räägi klassis, miks on see lugu sinu meelest nii mõjuv?`

`2. Praktilises mõttes – kuidas peaks inimene otsima tõde?`

`3. Miks on harilikult raske panna tõe hindamisel kõrvale oma mina? Kas saame seda täiesti teha või mõjutab meie inimlikkus ikkagi teatud määral seda, kuidas me Pühakirja näeme? Miks tuleb meil seda tõsiasja tunnistada? Milline osa on alandlikkusel, mis aitab meil alistada oma eelarvamused Jumala Sõnale?`

`4. Läänekristluse ajalugu on täis kohutavaid näiteid sellest, mis juhtub siis, kui Jumala Sõna allutatakse inimeste poliitikale ja eelarvamustele. Milliseid näiteid võid tuua ja mida õppida neist praegu selle kohta, kui ohtlik on inimlike vaatenurkade muutumine Piibli „tõlgendamise“ põhifiltriks?`

`5. Võta oma sõnadega kokku Johannese evangeeliumi tervikpilt. Mis on selle põhisõnum meie jaoks tänapäeval?`

---

  
Annetus >> kohalik kogudus  [toeta.advent.ee](https://toeta.advent.ee/)
  
Päikeseloojang 15.28