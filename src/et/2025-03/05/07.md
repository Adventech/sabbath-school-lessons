---
title: Toetav Mõte
date: 01/08/2025
---

Loe Ellen G. White’i raamatust „Patriarhid ja prohvetid“ peatükki „Paasapüha“, orig lk 273–280.

„Paasapüha pidi olema nii mälestuslik kui ettetähenduslik. Mälestuspühana viitas see Egiptusest vabastamisele, ettetähenduslikuna suunas aga mõtted suurele päästmisele, mil Kristus vabastab oma rahva patuorjusest. Paasatall sümboliseeris Jumala Talle – meie ainsat pääsemislootust. Apostel ütleb: „Sest ka meie paasatall Jeesus Kristus on tapetud“(1Kr 5:7). Üksnes paasatalle tapmisest polnud küllalt; talle verd tuli võida uksepiitade külge. Sarnaselt sellega peavad Kristuse vere teened saama osaks inimesest. Ei piisa uskumisest, et Kristus suri maailma eest. Meil tuleb uskuda, et Ta suri isiklikult meie eest. Ja meil tuleb Tema lunastava ohvri teened enda jaoks vastu võtta.“ – Ellen G. White, „Patriarhid ja prohvetid“, orig lk 277.

Tänase päevani tähistavad tähelepanelikud juudipered üle kogu maailma paasapüha, _Pesach’_i. Neil on, nagu nad ütlevad, „paasapüha _seder_“ (_seder_ tähendab korraldust või kokkulepet), mille käigus nad jutustavad Egiptusest väljaminekust ja söövad perega erilise eine. Üllatav, et seda on peetud sõna otseses mõttes Egiptusest väljamineku ajast tänini! Ainult seitsmenda päeva hingamispäev, mida juudid samuti peavad, ulatub paasapühast veelgi kaugemasse aega.

**Küsimused aruteluks:**

`1. Kuidas mõistame Issanda „headust“ esmasündinute surmamise juures, kellest paljud olid kindlasti „süütud“? Kuidas viime selle kooskõlla võimsa tõsiasjaga, et Jumal on armastus? Mõtle ka veeuputusele. Kuidas seda mõistame?`

`2. Mida tähendab kujundlik ütlus, et Jeesuse veri katab usklikke ning et Tema veri puhastab nad kogu nende ülekohtust?`

`3. Loe järgnevaid lauseid: „Kristuse järelkäijad peavad saama osa Tema kogemusest. Neil tuleb Jumala Sõna vastu võtta ja enda jaoks omandada nii, et sellest saab nende elu ja tegevuse võimas ajend. Kristuse vägi peab saama võimaluse muuta nad Tema sarnaseks nii, et neist paistavad välja jumalikud iseloomujooned... Kristuse meelsus ja Tema tegevus peavad saama Tema järelkäijate eluks ja tegevuseks.“ – Ellen G. White, „Patriarhid ja prohvetid“, orig lk 278. Kuidas lubame Kristusel meis teha seda, mida siin kirjutatakse?`

---

  
Annetus >> kohalik kogudus [toeta.advent.ee](https://toeta.advent.ee/)  
  
Päikeseloojang 21.41
