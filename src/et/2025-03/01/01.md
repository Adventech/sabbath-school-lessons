---
title: Rõhumine - taust ja Moosese sünd
date: 28/06/2025
---

### Selle nädala õppeaine

2Ms 1:1–22; 1Ms 37:26–28; 1Ms 39:2, 21; Ap 7:6; Gl 3:16, 17; 2Ms 2:1–25.

> <p>Juhtsalm</p>
> Meelespeetav salm: „Ent Iisraeli lapsed ohkasid ja kaebasid orjuse pärast; ja nende hädakisa orjuse pärast tõusis Jumalani. Ja Jumal kuulis nende ägamist, ja Jumal mõtles oma lepingule Aabrahami, Iisaki ja Jaakobiga. Jumal vaatas Iisraeli laste peale ja Jumal mõistis neid“ (2Ms 2:23–25).

Teine Moosese raamat astub ühte jalga lugudega rõhututest, tõrjututest, tagakiusatutest, raske tööga koormatutest ja alandatutest. Tänapäeva inimesed, kes tunnevad end hüljatuna, unustatuna ja orjastatuna, võivad seega leida siit lootuse, sest sama Jumal, kes päästis heebrealased, päästab neidki.

Teine Moosese raamat räägib võitlustest olemasolu eest ning elu osaks olevast ebaõiglusest ja katsumustest. Igaüht julgustagu jutustused Jumala sekkumisest Tema kannatava rahva heaks. Jumal kuuleb rõhutute palvehüüdu, näeb nende heitlusi, märkab nende pisaraid ning tuleb neile vaevas appi.

Jumal hakkab ise tegutsema nende vabastamiseks, kes Teda usaldavad. Võtkem lihtsalt usus vastu see, mida Tema meile pakub. Just seepärast uurigem Moosese teist raamatut, mis pöörab meie pilgu sellele, mida Jeesus meie heaks tegi. See raamat räägib lunastamisest, vabastamisest ja lõplikust päästmisest – kõigest sellest, mis kuulub meilegi usu kaudu Kristusesse Jeesusesse ja sellesse, mida Tema on meile taganud.

Kui meie silmad on suunatud Jumalale, siis osakem segaduse ja sünguse keskel ära tunda Tema kohalolu, hoolekanne ja abi. Tema juhib meid igavesele „tõotatud maale“.

_Selle nädala õppetükki õppides valmistud hingamispäevaks, 5. juuliks._
