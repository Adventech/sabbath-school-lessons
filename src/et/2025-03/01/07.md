---
title: Toetav Mõte
date: 04/07/2025
---

Loe Ellen G. White’i raamatust „Patriarhid ja prohvetid“ peatükki „Mooses“, orig lk 241–251, kus on ilmekad mõttekäigud sellel nädalal uuritud piibliteksti kohta.

Piiblitekst sedastab, et „ämmaemandad kartsid Jumalat ega teinud nõnda, nagu Egiptuse kuningas neid käskis, vaid jätsid poeglapsed elama“ (2Ms 1:17). Ellen G. White selgitab hästi ämmaemandate ustavust ja Messia ootust: „Ämmaemandad said korralduse surmata sündimisel kõik heebrea poeglapsed. Selle plaani autoriks oli Saatan. Ta teadis, et iisraellaste hulgast tuleb Päästja. Mõjutades Egiptuse kuningat Iisraeli poeglapsi hävitama, lootis Saatan jumalikku plaani nurjata. Kuid ämmaemandad kartsid Jumalat ega julgenud julma korraldust täita. Issand kiitis nende teguviisi heaks ja õnnistas neid.“ – Ellen G. White, „Patriarhid ja prohvetid“, orig lk 242.

Hea uudis siin on see, et Saatana plaanidest hoolimata oli ülemvõim Jumala käes ja Tema kasutas vaenlase takistamiseks ustavaid inimesi. Meiegi elame oma vaenlase valdustes, keda Jeesus nimetas „vürstiks“ ehk „selle maailma vürstiks“ (Ef 2:2; Jh 14:30). Saatan haaras selle koha Aadama käest endale, kuid Jeesus Kristus võitis ta oma eluga ja oma ristisurmaga (Mt 4:1–11; Jh 19:30; Hb 2:14). Kuigi Saatan on elus ja tegev, nagu näitab tema katse poeglapsi tappa, on tema hukk kindel (Jh 12:31; Jh 16:11; Ilm 20:9, 10, 14). Hea uudis on, et Jumala armu abil saab eluraskustest üle (Fl 4:13). See arm on meie ainus lootus.

**Küsimused aruteluks:**

`1. Miks lubas Jumal heebrealastel elada Egiptuses ja langeda rõhumise alla? Miks läks nii kaua aega, enne kui Jumal nende heaks sekkus? Pidagem meeles tõsiasja, et üksikisik kannatas üksnes niikaua, kui ta elas. See tähendab, et rahva kannatuste aeg oli pikk, aga üksikisik kannatas vaid nii pikalt, kui tal elupäevi oli. Miks on selline eristus oluline, kui püüame üldse mõista inimese kannatusi?`

`2. Mõtiskle veel küsimuse üle, kuidas sai Jumal kasutada Moosese tulipäist tegu, egiptlase tapmist. Aga kui Mooses poleks seda teinud? Kas see oleks tähendanud, et heebrealased poleks saanud lõpuks Egiptusest põgeneda? Selgita oma arutluskäiku.`

---

  
Annetus >> kohalik kogudus [toeta.advent.ee](https://toeta.advent.ee/)  
  
Päikeseloojang 22.30
