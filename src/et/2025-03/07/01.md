---
title: Eluleib ja eluvesi
date: 09/08/2025
---

### Selle nädala õppeaine

2Ms 15:22–16:36; 1Ms 3:1–6; 2Ms 17:1–7; 1Kr 10:4; 2Ms 18:1–27; 1Kr 10:11.

> <p>Juhtsalm</p>
> Meelespeetav salm: „Siis Issand ütles Moosesele: „Kui kaua te tõrgute pidamast minu käske ja Seadust? Vaadake, Issand on andnud teile hingamispäeva; sellepärast ta annab teile kuuendal päeval kahe päeva leiva. Igaüks jäägu paigale, ükski ärgu väljugu kodunt seitsmendal päeval!“ Ja rahvas puhkas seitsmendal päeval“ (2Ms 16:28–30).

Pärast Egiptusest lahkumist oli Iisrael tundmatul teekonnal tõotatud maale. Inimeste ees seisis keerukas ja pikk retk ning neil tuli õppida hulgaliselt uusi õppetunde. Issand juhtis neid ja hoolitses nende eest; ja Ta igatses aidata neil kasvada, aga neil tuli õppida distsipliini, enesekontrolli, loobumist, omakasupüüdmatust, Issanda usaldamist ja eelkõige sõnakuulmist.

Mooses oli nähtav juht ning inimestel tuli jälgida teda ja tema juhtimist, et olla võidukad. Oli väga oluline, et nad püsiksid koos, tegutseksid kogukonnana ja abistaksid üksteist. Ees seisis mitu takistust ja väljakutset. Rahva vaimulik kasvamine olenes väga palju sellest, kuidas nad raskustele reageerisid ja mida Moosesele kostsid, eriti siis, kui raskused suurenesid.

Tuntud hiina vanasõna, et „tuhandekilomeetrine teekond algab esimesest sammust“, pidas iisraellaste puhul paika ja neil oli vaja igal sammul usaldada Issanda juhtnööre. Kahjuks, nagu näeme, ei omandanud nad neid õppetunde kuigi kergesti.

Aga samas, kes omandab?

_Selle nädala õppetükki õppides valmistud hingamispäevaks, 16. augustiks._
