---
title: Toetav Mõte
date: 15/08/2025
---

Loe Ellen G. White’i raamatust „Patriarhid ja prohvetid“, peatükki „Punase mere kaldalt Siinai mäeni“, orig lk 291–302.

_Üsna varsti pärast veega toimunut seisis rahvas silmitsi uue ohuga (vaata 2Ms 17:8–16) – neid ründava metsiku ja sõjaka suguharuga, amalekkidega. „Jumala iseloom ja ülemvõim polnud amalekkide jaoks tundmatu. Ent selle asemel, et Teda karta ja austada, trotsisid nad Tema väge. Amalekid muutsid imeteod, mida Mooses Egiptuses tegi, pilajutuks; nad lõõpisid ka ümberkaudsete rahvaste kartustega. Nad olid vandunud oma jumalate nimel, et nad hävitavad heebrealased nii, et ükski ei pääse pakku. Nad hooplesid, et Iisraeli Jumal ei suuda neile vastu seista. Iisraellased ei olnud neile midagi halba teinud ega neid ähvardanud. Amalekkide rünnak oli alusetu. Nad püüdsid hävitada Jumala rahvast ainult selleks, et näidata oma viha ja trotsi Jumala vastu. Amalekid olid kaua silmatorkavalt patustanud; nende kuriteod nõudsid Jumala kättemaksu. Ometi oli Ta armulikult neid ikka ja jälle meeleparandusele kutsunud. Jõuetuile ja kaitsetuile iisraellastele kallale tungimisega panid nad pitseri oma rahva lõplikule hävitamisele.“ – Ellen G. White, „Patriarhid ja prohvetid“, orig lk 300._

**Küsimused aruteluks:**

`1. Tegele veel mõttega, et Jitro sai tõelisest Jumalast rohkem teada selle kaudu, mida Jumal oma rahvale tegi. (Vaata 2Ms 18:8–10.) Miks kehtib see põhimõte tänapäeval? Küsi endalt ja klassis: missuguse tunnistuse esitab maailmale meie kogudus? Mida ütleme maailmale oma Jumala olemuse ja iseloomu kohta?`

`2. Loe veel kord 1Kr 10:4. Mida peaks see teada andma muistse väärusu kohta, mida mõni tänapäeval usub ning mille järgi oli Vana Testamendi Jumal kättemaksuhimuline, vihkav ja andestamatu, vastupidine sellele, mida näeme Jeesuses? Kuidas näitab see salm, et nii uskuda on vale?`

`3. Loe veel kord Ellen G. White’i eeltoodud tsitaati selle kohta, kuidas amalekkidel oli võimalus tõelist Jumalat tundma õppida. Kõrvuta nende suhtumine Jitro omaga. Mida õpime siit selle kohta, miks viis Jumal täide kohtuotsuse, mis oli määratud nii neile kui ka paljudele muistse maailma hõimudele, kellega Iisrael kokku puutus?`

---

  
Annetus >> kohalik kogudus [toeta.advent.ee](https://toeta.advent.ee/)  
  
Päikeseloojang 21.06
