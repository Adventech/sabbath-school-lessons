---
title: Toetav Mõte
date: 08/08/2025
---

Loe Ellen G. White’i raamatust „Patriarhid ja prohvetid“ peatükki „Egiptusest väljaminek“, orig lk 281–290.

Jumal oli iisraellaste vähesest usust hoolimata nende poolt. Ta soovis neid õpetada ja juhendada, kuidas mõtelda ja käituda Tema valitud rahvana. Jumal juhtis neid kannatlikult ja suunas nad paikadesse, kus neid tabas vähem katsumusi. Ellen G. White selgitab: „Iisraellased ... ei tundnud palju oma Jumalat ja neil oli vähe usku Temasse ning nad oleksid lihtsalt masendunud. Iisraellased olid relvitud ja sõjaks vilumatud. Pikk orjapõlv oli neid rusunud ning neil olid kaasas naised, lapsed ja loomakarjad. Tõsiasi, et Issand juhtis Iisraeli Punase mere teele, kõneles Tema halastusrikkusest ja tarkusest.“ – Ellen G. White, „Patriarhid ja prohvetid“, orig lk 282.

Moosese laulu kohta ütleb „Andrews Bible Commentary“ nii: „Selle jumaliku lunastusteo ajalooline kaheldamatus kinnitab meile, et meil ei ole midagi tulevikus karta. Viimane värss suunab tähelepanu tulevastele vaenlastele, kellega seistakse silmitsi Kaanani vallutamise ajal. Jumala vägeva „käsivarre“ tõttu „tummuvad nad kivina“ (salm 16). Kui seisame silmitsi mõne ilmvõimatu olukorraga, kui tunneme end nurka aetuna ega tea, mis suunas pöörata, kinnitab meid „Moosese laul“, sest see tuletab meelde suursündmuse Jumala rahva ajaloos.“ – „Andrews Bible Commentary“, märksõna „Exodus“ (Berrien Springs, MI: Andrews University Press, 2020), lk 214.

**Küsimused aruteluks:**

`1. Miks märkame tihtipeale, et oleme samas seisus nagu heebrealased pärast oma uskumatut vabastamist Egiptusest, aga enne Punase mere katsumust? Ehk siis, miks leiame, et vaatamata nii suurtele tõenditele Jumala headusest ja väest tõstab meis ometi kergesti pead usupuudus?`

`2. Miks jälitas vaarao ikka Iisraeli – isegi pärast kõike juhtunut, sealhulgas esmasündinud poeglastest ilmajäämist? Mida kõneleb loetu meile sellest, kui ohtlik on meist igaühe jaoks lasta patul end kõvaks muuta (ehk pattu teha)?`

`3. Kuigi seisame kõik mõnikord vastamisi kohutavate katsumustega, on paljudel meist olnud (ja on praegugi) väga häid päevi, väga häid aegu, mil meiega ega meie kallitega ei juhtu midagi halba. Miks tuleb mõista, et need ajad on Jumala armu ja kaitse tõendid, sest lõppude lõpuks elame ju „vaenlase“ maa-alal? Ehk siis, miks peaks meil olema headel aegadel alati meeles Jumalat tänada, sest me ei tea kunagi, milliste hädade eest meid on hoitud?`

---

  
Annetus >> kohalik kogudus [toeta.advent.ee](https://toeta.advent.ee/)  
  
Päikeseloojang 21.24
