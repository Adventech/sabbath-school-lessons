---
title: Leping ja kavand
date: 30/08/2025
---

### Selle nädala õppeaine

2Ms 24:1–18; 1Kr 11:23–29; 3Ms 10:1, 2; Hs 36:26–28; 2Ms 25:1–9; 2Ms 31:1–18.

> <p>Juhtsalm</p>
> Meelespeetav salm: „Ja Mooses tuli ning jutustas rahvale kõigist Issanda sõnadest ja kõigist seadlustest. Ja kogu rahvas vastas ühehäälselt, öeldes: „Me tahame teha iga sõna järgi, mis Issand on käskinud!““ (2Ms 24:3).

Iisraellaste Jumalana, Loojana ja Lunastajana soovis Issand olla koos oma rahvaga ja elada nende keskel. Ta lõi meid selleks, et oleksime Temaga lähedases suhtes. Ometi, just nagu sisukate suhete loomine kaasinimestega nõuab aega ja pingutust, nii on ka meie vertikaalse suhte puhul Jumalaga. Suhe Jumalaga saab olla meeliülendav ja kasvatav kogemus, aga ainult juhul, kui võtame aega olla koos Temaga. Praktikas tähendab see, et õpime tundma Tema Sõna (Jumal räägib meiega), palvetame (avame oma südame Jumalale) ning tunnistame kaasinimestele Kristuse surmast, ülestõusmisest ja taastulekust (võtame osa Jumala tööst). Sedamööda, kuidas Jumal meid õnnistab, saavad meist õnnistuste kanalid kaasinimeste jaoks.

Tähelepanu peab olema Jumalal, mitte meil (Hb 12:1, 2). Kui oleme Jumalaga ühenduses, saab Ta selle kaudu anda meile jõu järgida Tema õpetusi, mis tähendab, et oleme kuulekad Tema Sõnale. Pole imestada, et Kristuse järelkäijate põlvkonda lõpuajal kirjeldatakse inimestena, „kes hoiavad alal Jumala käske ja Jeesuse usku“ (Ilm 14:12).

Tegelikult on kõik lihtne: me armastame Jumalat ja selle armastuse pärast oleme Talle sõnakuulelikud.

_Selle nädala õppetükki õppides valmistud hingamispäevaks, 6. septembriks._
