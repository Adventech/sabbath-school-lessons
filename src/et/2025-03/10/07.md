---
title: Toetav Mõte
date: 05/09/2025
---

Loe Ellen G. White’i raamatust „Patriarhid ja prohvetid“ peatükki „Kogudusetelk ja selle teenistus“, orig lk 343–353.

Kogudusetelk oli eriline koht, kus toimetati lepitust Jumala rahva ülestunnistatud pattude eest. See oli koht, kus Iisraeli lastele sai kõrbes olemise ajal tõepoolest avalikuks kogu lunastusplaan, ja küllaltki üksikasjalikult. Seal õpetati nii õigeksmõistmist, pühitsemist kui ka kohtumõistmist. Iga loomohvriga osutati Jeesuse surmale, pattude andestamisele ja viimaks meie pattude kustutamisele. Ning koos ohvritoomisega oli olemas Jumala seadus, õiguse mõõdupuu.

„Laekas säilitatav Jumala käsk oli õiguse ja kohtu suur mõõdupuu. Käsk kuulutas üleastujale surma, kuid käsu kohal oli lepituskaas, mille kohal Jumal ilmutas oma ligiolekut ning millelt lepituse teenete põhjal kuulutati kahetsevale patusele andestust. Nii saavad ka Kristuse lunastustöös – mida kujutas pühamu teenistus – „heldus ja tõde... teineteisega kokku, õigus ja rahu annavad teineteisele suud“ (Ps 85:11).“ – Ellen G. White, „Patriarhid ja prohvetid“, orig lk 349.

**Küsimused aruteluks:**

`1. Kui palju kordi oled sa öelnud: „Ma teen kõike, mida Jumal mulle ütleb“? Kui edukad su jõupingutused olid?`

`2. Mooses viibis Siinai mäel Issandaga koos 40 päeva. Selle aja lõpul rõhutas Jumal, et iisraellastel tuleb pidada Tema hingamispäeva, sest see on tähiseks Jumala ja nende vahel, et Issand on see, kes teeb nad pühaks. Mis osa täidavad pühadus ja pühitsemine hingamispäeva pidamisel?`

`3. Issand tahtis, et iisraellased teeksid pühamu, et „Ma saaksin elada nende keskel“. Väga paeluv, et see koht oli Iisraeli jaoks päästmise kese. Seal – selles pühamus, kus Jumal elas oma rahva keskel – joonistus näidete ja varjukujude abil välja lunastusplaan. Mida räägib see meile, kuivõrd täielikult sõltume päästmises Jumalast?`

`4. Mida tähendab, et vere kaudu toodi kõik rahva patud pühamusse, Jumala kotta? Kuidas peegeldab see hämmastav tõde kas või hämaraltki seda, mida tegi Jeesus meie eest ristil ja mida Ta teeb meie heaks praegu taevases pühamus?`

---

  
Annetus >> kohalik kogudus [toeta.advent.ee](https://toeta.advent.ee/)  
  
Päikeseloojang 20.07
