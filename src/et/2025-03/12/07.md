---
title: Toetav Mõte
date: 19/09/2025
---

Loe hoolikalt läbi Ellen G. White’i raamatust „Patriarhid ja prohvetid“ peatükk „Ebajumalateenistus Siinai jalamil“, orig lk 327–330.

_Ühel sombusel päeval külastasid isa ja poeg katedraali. Silmitsedes akendel olevaid vitraaže, mis kujutasid kaunilt mitmesuguseid piiblilugusid, lõi päike äkki särama läbi klaaspildil olevate inimeste ja ere valgus pani need imeliselt hiilgama. Poisike küsis isalt: „Isa, kes need inimesed on?“ Isa ei teadnud kristlusest, Kristusest ega Tema jüngritest kuigi palju, aga vastas kähku: „Need inimesed on kristlased.“ Ühel päeval küsis poisi õpetaja klassis: „Lapsed, kas te teate, kes on kristlased?“ Poisikesele meenus särav pilt katedraalis ja ta vastas: „Ma tean, kristlased on hiilgavad inimesed.“ Jeesus ütles oma järelkäijatele sarnaselt: „Nõnda paistku teiegi valgus inimestele, et nad teie häid tegusid nähes ülistaksid teie Isa, kes on taevas“ (Mt 5:16). Üksnes säravad inimesed saavad tuua kaasa muutuse._

**Küsimused aruteluks:**

`1. „Kui alandame ennast Jumala ette ning oleme viisakad, õrnatundelised ja halastavad, saab olema sada tõe poole pöördunut seal, kus praegu on ainult üks.“ – Ellen G. White, „Tunnistused kogudusele“ 9. kd, lk 189. Milline võimas sõnum on siin meie igaühe jaoks oma iseloomu, tegude ja suhtumise mõjust tunnistamistöös?`

`2. 2Ms 34:6, 7 kohta öeldakse õigusega, et see on Vana Testamendi Jh 3:16. Miks?`

`3. Kui keegi küsib sinult, kes on su Jumal, siis kuidas selgitaksid Jumala iseloomu ilu selle põhjal, kuidas Ta end 2Ms 34:6, 7 ilmutas?`

`4. Laske inimestel klassis arutleda selle üle, kuidas mõjutavad nende eluteed end Kristuse järelkäijaiks tunnistavate inimeste iseloom ja teod. Ehk siis, kuidas on sinu kogemust mõjutanud inimesed, kes olid lahked, helded, alandlikud ja andestavad? Samas, kuidas on su teekonda Issandaga mõjutanud ebasõbralikud, lahkuseta ja uhked „kristlased“?`

---

  
Annetus >> kohalik kogudus [toeta.advent.ee](https://toeta.advent.ee/)  
  
Päikeseloojang 19.26
