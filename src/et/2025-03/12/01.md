---
title: „Palun näita mulle oma auhiilgust!“
date: 13/09/2025
---

### Selle nädala õppeaine

2Ms 33:7–34:35; 5Ms 18:15, 18; Jh 17:3; Rm 2:4; Jh 3:16; 2Kr 3:18.

> <p>Juhtsalm</p>
> Meelespeetav salm: „Ja Issand möödus tema eest ning hüüdis: „Issand, Issand on halastaja ja armuline Jumal, pika meelega ja rikas heldusest ning tõest, kes säilitab heldust tuhandeile, annab andeks ülekohtu ja üleastumised ning patu, aga kes siiski ei jäta süüdlast karistamata, vaid nuhtleb vanemate patud lastele ja lastelastele kolmanda ja neljanda põlveni!““ (2Ms 34:6, 7)

Meil kõigil on vaja kasvada Jumalaga käimises. Ilma kasvamata oleme surnud. Apostel Peetrus teatab: „Kasvage meie Issanda ja Päästja Jeesuse Kristuse armus ja tundmises! Tema päralt olgu kirkus nüüd ja igaviku päevil! Aamen“ (2Pt 3:18). Vajame tahtlikkust kasvada. Viibime iga päev Jumala ülikoolis, mida pole võimalik lõpetada, vaid kus käib pidev õppimine. Igas kasvuetapis oled täiuslik juhul, kui lubad Jumalal vormida end selliseks inimeseks, nagu Ta kutsub sind Kristuses olema.

Mõtle koolile. Kui esimesse klassi astunud õpivad, kuidas lugeda ja sajani arvutada, saavad nad positiivse hinde, sest nende teadmised on täiuslikud kasvamise selles etapis ja ulatuses. Kui aga keskkooli astunul tuvastatakse sama teadmiste tase ja mitte midagi rohkemat, siis annab see märku kohutavast hariduslikust suutmatusest. Midagi sarnast on meie kasvamisega armus ja Jumala tundmises. Saame igas arenguetapis olla oma tasemel sama täiuslikud, nagu Kristus oli oma tasemel.

Sellel nädalal õpime, kuidas kasvas Mooses Issandaga käimises Jumala juhtnööride tundmise ja järgimise varal.

_Selle nädala õppetükki õppides valmistud hingamispäevaks, 20. septembriks._
