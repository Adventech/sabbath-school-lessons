---
title: Karm algus
date: 12/07/2025
---

### Selle nädala õppeaine

2Ms 5:1–23; Ilm 11:8; 2Ms 6:1–13; Ps 73:23–26; 2Kr 6:16; 2Ms 6:28–7:7.

> <p>Juhtsalm</p>
> Meelespeetav salm: „Ja seejärel Mooses ja Aaron tulid ning ütlesid vaaraole: „Nõnda ütleb Issand, Iisraeli Jumal: Lase mu rahvas minna, et nad kõrbes peaksid mulle püha!“ Aga vaarao vastas: „Kes on Issand, et peaksin kuulama ta sõna ja laskma Iisraeli ära minna? Mina ei tunne Issandat ega lase ka Iisraeli ära minna!“ “ (2Ms 5:1, 2)

Paljud usklikud mõtlevad, et siis, kui keegi otsustab Jumalat järgida, kogeb ta vaid õnne, õitsengut ja edu. Paraku see tingimata nii ei ole, nagu Piibelgi näitab. Mõnikord tuleb ette palju takistusi ja uusi raskusi. Kõik see võib vägagi masendada ja tekitada keerulisi küsimusi, millele ei ole alati lihtsaid vastuseid või millele ei näi olevat ühtki vastust.

Need, kes Jumalat usaldavad, seisavad silmitsi arvukate katsumustega. Kui me aga kindlaks jääme, toob Jumal lahendused Tema tingimustel ja Temale teada ajal. Tema teed võivad minna vastuollu meie ootustega kiirete ja koheste lahenduste järele, aga meil tuleb õppida ikkagi Teda usaldama.

Niisiis on sellel nädalal kõne all Mooses ja korraldus juhtida Jumala rahvas Egiptusest välja – nii selge kutse Jumalalt, kui üldse olla saab. On tõsi, et selle juurde kuuluvad imeteod, samuti Jumala otsene kõnelus Moosesega ja teada andmine, mida Ta täpselt soovib, et Mooses teeks.

Kas polnud siis Moosesel kerge? Ta teadis ju, et Jumal kutsus ta ja andis talle erilise ülesande.

Kõik pidanuks minema libedalt, eks ole?

Loe edasi.

_Selle nädala õppetükki õppides valmistud hingamispäevaks, 19. juuliks._
