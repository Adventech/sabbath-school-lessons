---
title: Toetav Mõte
date: 12/09/2025
---

Loe Ellen G. White’i raamatust „Patriarhid ja prohvetid“ peatükki „Ebajumalateenistus Siinai jalamil“, orig lk 315–327.

Selle nädala õppetükk keskendub eriliselt Jumala tööle usklikes. Issand saab meis „korda saata palju rohkem, kui oskame paluda või isegi mõelda“ (Ef 3:20). Me ei tohiks keskenduda iseendale ja rahuldada enda isekaid soove, sest see viib ebajumalateenistusse. Meie tähelepanu peaks olema suunatud hoopiski Jumalale ja tema väele. Tema annab jõu, mis viib uude võidukasse ellu (Fl 4:13; Jd 1:24, 25).

„Patu nuhtlemist nõudsid niihästi armastus kui õiglus. Jumal on niihästi oma rahva Kaitsja kui ka Valitseja. Tema hävitab vastuhakkajad, kes ei soovi meelt parandada, selleks et nad ei viiks hukatusse ka teisi. Kaini elu säästes oli Jumal näidanud kogu universumile, millised on tagajärjed, kui patt jääks karistamata. Tema elu ja õpetus mõjutasid järeltulevaid põlvi nii laastavalt, et lõpuks tuli kogu maailm veeuputuse läbi hävitada... Mida kauem inimesed elasid, seda rikutumaks nad muutusid. Sarnaselt oli ärataganemisega Siinai mäe juures. Kui üleastumist poleks kiiresti karistatud, oleksid ilmnenud samasugused tagajärjed.“ – Ellen G. White, „Patriarhid ja prohvetid“, orig lk 325.

**Küsimused aruteluks:**

`1. Mõtiskle veel esmaspäevase osa lõpus oleva küsimuse üle. Mil viisil teenime meie loodut, vastandina Loojale? Näiteks, kuidas saame olla maa peal head majapidajad ja kaitsta keskkonda ilma, et see saaks meile ebajumalaks?`

`2. Olukorra tõsidust võib hinnata tegevuse tagajärgede ja tulemuste või sündmusele reageerimise tõsiduse järgi. Miks andis Mooses käsu hukata kõik need, kes keeldusid kangekaelselt pattu kahetsemast ning jätkasid mässu Jumala ja Tema õpetuste vastu?`

`3. Miks on asenduslik lepitus ainus õige näide lepitusest? Miks on iga lepitust käsitlev teooria, mis eitab või alatähtsustab evangeeliumi asenduslikku alust, tõsine teoloogiline eksitus? Loe 1Pt 2:24. Kuidas avaneb selles võimsalt mõte Jeesusest kui meie Asemikust?`

---

  
Annetus >> Peakonverents - maailmamisjon [toeta.advent.ee](https://toeta.advent.ee/)  
  
Päikeseloojang 19.47
