---
title: Usust taganemine ja eestpalve
date: 06/09/2025
---

### Selle nädala õppeaine

2Ms 32:1–6; Ps 115:4–8; Js 44:9, 10; Rm 1:22–27; 2Ms 32:7–32; Js 53:4.

> <p>Juhtsalm</p>
> Meelespeetav salm: „Ja Mooses läks jälle Issanda juurde ning ütles: „Oh häda! See rahvas on teinud suurt pattu ja on enesele valmistanud kuldjumalad. Kui sa nüüd siiski annaksid andeks nende patu! Aga kui mitte, siis kustuta mind oma raamatust, mille oled kirjutanud!““ (2Ms 32:31, 32).

Mooses oli Iisraeli leerist ära olnud ainult 40 päeva – ja mis juhtus? Jumala rahvas oli Talle selja pööranud ning kummardas inimkätega tehtud ebajumalat, kuldvasikat. Kuidas nad said seda teha pärast nii paljude võimsate tunnustähtede, kogemuste ja imede nägemist?

Vastuseid on palju ja neis kõigis on terake tõtt. Kas inimesed ei saanud aru, kes Jumal päriselt oli? Või varjutasid nende lihalikud ja patused soovid võimsaid kogemusi Jumalaga? Kas nad ei hinnanud seda, mida Jumal oli nende heaks teinud, ning võtsid seda iseenesestmõistetavalt? Kas nende arusaamine oli hägune, igapäevastest muredest ja vanast patusest mõtteviisist rikutud? Olid nad lihtsalt tänamatud armuliste tegude suhtes, mida Jumal oli nende heaks korda saatnud? Kas nad unustasid nii kiiresti Jumala võimsa tegevuse (Ps 106:13, 21–23)? Või saab selles kõiges süüdistada Aaroni ebaõnnestunud juhtimist? „Ka Aaroni peale vihastus Issand väga, tahtes teda hävitada“ (5Ms 9:20).

Millise õppetunni võime siit enda jaoks saada, olenemata selle kohutava ärataganemise põhjustest? Mida räägib juhtunu mitte ainult inimese patususest, vaid ka sellest, kuidas Jumal inimesi nende patususest hoolimata suuremeelselt armastab?

_Selle nädala õppetükki õppides valmistud hingamispäevaks, 13. septembriks._
