---
title: Seaduse järgi elamine
date: 23/08/2025
---

### Selle nädala õppeaine

2Ms 21:1–32; 2Ms 22:15–23:33; 2Kn 19:35; Mt 5:38–48; Rm 12:19; Mt 16:27.

> <p>Juhtsalm</p>
> Meelespeetav salm: „Ja Issand ütles Moosesele: „Ütle Iisraeli lastele nõnda: Te nägite, et ma taevast teiega rääkisin. Minu kõrvale ei tohi te midagi teha: te ei tohi enestele teha hõbe- ja kuldjumalaid!““ (2Ms 20:22, 23).

Jumal soovis, et tema rahvas erineks ümberkaudsetest rahvastest. Ta tahtis moodustada neist pühendunud usukogukonna, kes elab Tema juhtimise ja mõjuvõimu all. Igaüks pidi alluma Tema seadusele. Kohtumõistjad määrati selle seaduse halduriteks ja preestrid pidid seda õpetama. Lapsevanematelgi oli täita ülioluline osa.

Igas kultuuris väljendavad seadused seaduseandja ideaale, eesmärke, kavatsust ja iseloomu. Näiteks, kui vaarao andis korralduse tappa kõik heebrealastele sündivad poeglapsed, siis väljendas see selgelt, et vaarao oli kuri. Ent kui mõni kuningas teeks seaduse, et tema riigis saab iga 18aastane tasuta kõrghariduse, peaksid paljud kuningat heldeks inimeseks, kes soovib, et riik oleks õitsval järjel.

Jumala seadus avalikustab, kes Ta on. See näitab Tema headust, armastust, väärtushinnanguid, õiglust ja piiranguid, mida Ta kurjale seab. Nagu seadus on püha ja õige, nii on seda ka Jumal. Seadus annab ühtaegu võimaluse külluslikuks eluks ning kaitseb meid ohtude ja hädade eest. Jumala õigussüsteemi aluseks on lugupidav suhtumine Jumalasse, igasse inimesse ja eluväärtustesse.

_Selle nädala õppetükki õppides valmistud hingamispäevaks, 30. augustiks._
