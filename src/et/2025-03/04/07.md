---
title: Toetav Mõte
date: 25/07/2025
---

Loe Ellen G. White’i raamatust „Patriarhid ja prohvetid“ peatükki „Egiptuse nuhtlused“, orig lk 265–272.

„Issand lubas oma rahval kogeda egiptlaste julma rõhumist selleks, et nad mõistaksid õigesti ebajumalateenimise alandavat mõju. Viis, kuidas Issand kohtles vaaraod, kõneles kujukalt Jumala meelepahast ebajumalateenistuse vastu ning Tema otsustavusest karistada julmust ja rõhumist... Kuninga süda ei paadunud mingi üleloomuliku väe mõjul. Jumal andis vaaraole tabavaimad tõendid jumalikust võimsusest, kuid isevalitseja keeldus kangekaelselt nendega arvestamast. Iga kord, kui ta eiras piiramatu jõu avaldusi, muutus ta mässumeel otsusekindlamaks. Esimese ime hülgamise seemnekülv kandis vilja.“ – Ellen G. White, „Patriarhid ja prohvetid“, orig lk 268.

„Egiptlased olid päikese ja kuu kummardajad. Selles salapärases pimeduses olid nii rahvas kui nende jumalad ühtviisi võimetud Tema vägevuse ees, kes oli orjade käekäigu enda kätte võtnud. Kohutavusest hoolimata väljendas seegi nuhtlus Jumala kaastunnet ja Tema tahtmatust hävitada. Jumal andis inimestele veel enne viimase ja kõige kohutavama nuhtluse toimumist aega mõtiskleda ja meelt parandada.“ – „Patriarhid ja prohvetid“, orig lk 272.

**Küsimused aruteluks:**

`1. Mõtiskle veel küsimuse üle, miks laskis vaarao oma südamel nii kõvaks muutuda, et seistes silmitsi ilmse ja õige valikuga – _Lase rahvas minna!_ – ta ikkagi keeldus. Kuidas saab inimene ennast nii petta? Millise hoiatuse peaksime enda jaoks siit saama selle kohta, kuidas võib patt meidki nii paadutada, et langetame täiesti hävitavaid otsuseid, kuigi õige otsus ja õige tee on kogu aeg otse meie ees? Millised teised piiblitegelased on teinud sama vea? Mõtle näiteks Juudasele.`

`2. Keset hävingut, mille vaarao oli oma maale ja rahvale toonud, teatas ta ühel hetkel: „Ma olen seekord pattu teinud. Issand on õiglane, aga mina ja mu rahvas oleme õelad“ (2Ms 9:27). Kuidas teame, et kuigi tol hetkel kõlas see imelise patutunnistusena, ei olnud see siiras?`

---

  
Annetus >> Eesti liidu misjonifond [toeta.advent.ee](https://toeta.advent.ee/)  
  
Päikeseloojang 21.57
