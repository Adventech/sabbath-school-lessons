---
title: Nuhtlused
date: 19/07/2025
---

### Selle nädala õppeaine

2Ms 7:8–10:29; 4Ms 33:4; Rm 1:24–32; Ps 104:27, 28; Js 28:2, 12–17; Js 44:9, 10, 12–17.

> <p>Juhtsalm</p>
> Meelespeetav salm: „Vaarao süda jäi kõvaks ja ta ei lasknud Iisraeli lapsi minna – nagu Issand oli Moosese läbi öelnud“ (2Ms 9:35).

Üks talunik püüdis oma eeslit liikuma saada, aga loom ei liikunud paigast. Siis võttis talunik jämeda oksa ja nähvas sellega. Ta andis eeslile uuesti käskluse ja loom hakkas liikuma.

Kui talunikult küsiti, miks see toimis, vastas too: „No, kõigepealt pead tema tähelepanu köitma.“

Jätame kõrvale teema loomade julmast kohtlemisest, mida keegi ehk tõstatada võib, ning nopime siit mõtteainet Egiptuses olevate iisraellaste kohta just Moosese teise raamatu kontekstis. Mooses on saanud käskluse minna ja ta läheb vaarao juurde Jumala kuulsusrikaste sõnadega _šalach et ami_, mis tähendab „Lase mu rahvas minna!“ .

Vaarao aga ei taha lasta Jumala rahvast minna. Pühakiri ei selgita otsesõnu kordagi, miks vaarao nii kõvasti vastu puikles, hoolimata julgeolekuähvardusest, mida heebrealased endast egiptlaste kartmist mööda kujutasid (vaata 2Ms 1:10). Kõige tõenäolisemalt oli kaalutlus puhtmajanduslik, nagu sunnitööliste puhul enamasti ikka. Nad olid odav tööjõud ja vaarao ei tahtnud kaotada mitmesuguseid majanduslikke eeliseid, mida sellised orjad talle võimaldasid. Nii läks vaja veenmist, et mitte üksnes ta tähelepanu köita, vaid ka ta meelt muuta.

_Selle nädala õppetükki õppides valmistud hingamispäevaks, 26. juuliks._
