---
title: Toetav Mõte
date: 11/07/2025
---

Loe Ellen G. White’i raamatust „Patriarhid ja prohvetid“ peatükki „Mooses“, orig lk 251–256.

Muljetavaldav kutse põlevast põõsast oli tõenäoliselt kogemus, mis kujundas Moosese elu kõige rohkem ümber. Kõik tema elu ülejäänud kõrghetked sõltusid tema jah-sõnast, kuulekast vastusest Jumalast määratud ülesandele juhtida heebrealased Egiptusest välja tõotatud maale.

Jah, nüüd teame, kuidas kõik kujunes. Aga pane iseennast Moosese asemele põleva põõsa juurde. Ta oli ellujäämise nimel Egiptusest põgenenud. 40 aastaga oli uus põlvkond heebrealasi peale kasvanud, kellest paljud ei teadnud temast suurt midagi või olid temast kuulnud lausa valet, nagu lood aja jooksul tasapisi moonduvad. _Ja just nüüd kutsus Jumal teda juhtima sedasama rahvast võimsa riigi alt vabadusse?_ Pole ime, et ta alguses tõrkus!

Jah, see ülesanne oli äärmiselt nõudlik, aga kujuta ette, millest oleks Mooses jäänud ilma, kui ta oleks Jumalale lõplikult „ei“ öelnud. Ta oleks lihtsalt kadunud ajalukku selle asemel, et – temas tegutseva Jumala väe kaudu – sõna otseses mõttes ajalugu teha ning saada üheks suurimaks ja mõjukaimaks inimeseks mitte üksnes Piibli mõistes, vaid maailmas üldse.

**Küsimused aruteluks:**

`1. Neil rahulikel kõrbes viibitud aastatel tegi Mooses seda, mida Jumal teda tegema kutsus: temast sai pereinimene, ta hoolitses lammaste eest ja ta kirjutas Jumala vaimu mõjutusel kaks raamatut Piiblisse. Alles siis kutsuti ta Jumala rahva suureks juhiks. Mida õpetab Moosese kogemus meie kohustuste kohta elus?`

`2. Võib ju väita, et iseenesest olid Moosese vabandused üsna mõistlikud, eks ole? _Miks peaksid inimesed mind uskuma jääma? Kes ma selline üleüldse olen? Ma ei räägi hästi._ Kuidas õppida selle loo valgel usaldama, et Jumal annab meile võime teha seda, mida Tema meid tegema kutsub?`

`3. Tegele veel pühapäevases osas toodud mõttega, et Mooses pani kirja Moosese esimese raamatu. Mõtle, kui tähtis on see kirjatöö Jumala rahva ajaloo ja lunastusplaani mõistmiseks. Miks tuleb meil seista vastu igale katsele (ja neid on palju) nõrgestada selle raamatu autoriteeti, eriti neile, mis eitavad esimese 11 peatüki ajaloolisust?`

---

  
Annetus >> Peakonverents/ Maailmamisjon [toeta.advent.ee](https://toeta.advent.ee/)  
  
Päikeseloojang 22.22
