---
title: Põlev põõsas
date: 05/07/2025
---

### Selle nädala õppeaine

2Ms 18:3, 4; 2Ms 3:1–22; 1Ms 22:11, 15–18; 2Ms 6:3; Jl 3:5; 2Ms 4:1–31; 1Ms 17:10, 11.

> <p>Juhtsalm</p>
> Meelespeetav salm: „Ja Issand ütles: „Ma olen küllalt näinud oma rahva viletsust, kes on Egiptuses, ja ma olen kuulnud nende kisendamist sundijate pärast; seetõttu ma tean nende valu ja olen alla tulnud neid egiptlaste käest päästma ja neid sellelt maalt viima heale ja avarale maale, maale, mis piima ja mett voolab““ (2Ms 3:7, 8).

Kutse, mille Jumal meile esitab, võib tihtipeale muuta meie elu suunda. Kui me aga selle kutse järgi teeme, siis avastame, et Jumala tee on meie jaoks alati parim. Mõnikord pole – esmapilgul – Jumala kutset kerge vastu võtta.

Sama lugu oli Moosesega ja Jumalalt saadud kutsega, mis algas just põleva põõsa juures Issandaga kohtumisest. Kuigi Mooses ei pruukinud teada põlemisreaktsiooni seaduspärasusi, teadis ta, et nägi parasjagu imet, ja see haaras kindlasti ta tähelepanu. Polnud mingit kahtlust, et Issand kutsus ta täitma erilist ülesannet. Kõne all oli, kas ta vastab kutsele, olenemata järsust muutusest, mida see kutse ta ellu tooma pidi? Alguses ei olnud ta kuigi innukas.

Küllap võid meenutada juhtumeid, mil sinul olid konkreetsed sihid, aga Jumal suunas need plaanid ümber. On tõsi, et Jumal saab meid kasutada mitmel moel, aga kindlasti pakub elurada enim rahuldust siis, kui järgneme oma elus Jumala kutsele ja teeme seda, mida Jumal meid tegema suunab. See ei pruugi alati olla kerge – Mooseselgi polnud kerge –, aga väga rumal on minna oma rada siis, kui Jumal kutsub meid teises suunas minema.

_Selle nädala õppetükki õppides valmistud hingamispäevaks, 12. juuliks._
