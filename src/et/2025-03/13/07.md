---
title: Toetav Mõte
date: 26/09/2025
---

Loe Ellen G. White’i raamatust „Patriarhid ja prohvetid“ peatükki „Kogudusetelk ja selle teenistus“, orig lk 353–358.

„Pühamu ehitamisele eelnes jumalik lunastustöö, täpsemalt Iisraeli vabastamine Egiptuse orjaikke alt. Sellele järgnes Jumala soov astuda püsivasse lepingusuhtesse oma rahvaga. Tema pidi olema nende Jumal ja nemad pidid olema Tema rahvas (2Ms 6:7). Suhtlemise Temaga ja üksteisega määras kindlaks lepinguseadus. Kogudusetelk oli tõepoolest kohtumispaik; koht, kus Jumal ja inimesed kokku said. Alles pärast lunastamist ja lepingu kaudu Jumalaga kestva liidu sõlmimist _pääses inimene Jumalale ligi_ Tema elupaigas.“ – „Andrews Bible Commentary: Old Testament“, märksõna „Exodus“ (Berrien Springs, MI: Andrews University Press, 2020), lk 226.

Ellen G. White kirjeldab pühamuteenistuse eesmärki nii: „Selliselt õpetas pühamu ja hiljem selle asemele tulnud templiteenistus inimestele iga päev suuri tõdesid Kristuse surmast ja tööst. Ja kord aastas suunati nende mõtted Kristuse ja Saatana vahelise suure võitluse lõpustseenidele – universumi lõplikule puhastamisele patust ja patustest.“ – „Patriarhid ja prohvetid“, orig lk 358.

**Küsimused aruteluks:**

`1. Pühamus toimuval jumalateenistusel oli kesksel kohal verevalamine. Ohverdati eri liiki loomi ja nende verd kasutati peaaegu kõigis templirituaalides. Mida veri sümboliseeris ja millele kõik need ohvrid lõppkokkuvõttes osutasid?`

`2. Kui tahes hämmastav on see, et Jumal, universumi Looja, asus elama pühamusse oma rahva keskele, on veel hämmastavam, et Ta tuli elama meie keskele ühena meist, inimesena. Ainuüksi see olnuks imeline armastuse väljendamine. Aga siis tõi Ta end veel ohvriks meie pattude eest – see tähendab, suri meie eest? Mida räägib see meile Jumala iseloomust? Mida saame siit ühtlasi teada selle kohta, kui väga soovib Jumal näha meid päästetutena Tema igaveses riigis?`

`3. Loe Hb 8:1–6. Mida räägib loetu meile sellest, kuidas peegeldas maapealne pühamu tööd, mida Jeesus teeb praegu meie heaks taevases pühamus?`

---

  
Annetus >> kohalik kogudus  
  
Päikeseloojang 19.06
