---
title: Kogudusetelk ehk elamu
date: 20/09/2025
---

### Selle nädala õppeaine

2Ms 35:1–36:7; 1Ms 1:1; 2Ms 36:8–39:31; Hb 7:25; 2Ms 40:1–38; Jh 1:14.

> <p>Juhtsalm</p>
> Meelespeetav salm: „Siis pilv kattis kogudusetelgi ja Issanda auhiilgus täitis elamu... Jah, elamu peal oli päeval Issanda pilv, ja öösel oli selles tuli kogu Iisraeli soo nähes kõigil nende rännakuil“ (2Ms 40:34, 38).

Jumala rahva peamiseks ülesandeks Vanas Testamendis (ja samuti meil tänapäeval) oli elada väga lähedases ühenduses Issandaga; kummardada ja teenida Teda ning esitada kaasinimestele õige pilt Jumalast (5Ms 4:5–8).

Eedeni aias pugesid Aadam ja Eeva Jumala eest peitu, sest nende patt pani nad Teda kartma. Patusus paneb inimese loomulikult Jumalat kartma ja see hirm moonutab meie arusaama Jumala iseloomust. Hea uudis on see, et Jumal astub lõhe ületamiseks esimese sammu ning Tema haarab ohjad, et tühimik kaotada ja purunenud sõprus taastada. Ta kutsub patuse tagasi enda juurde: „Kus sa oled?“ (1Ms 3:9)

Seega on meie põhiülesanne esindada õigesti Jumala iseloomu ning Tema armastavaid ja õigeid tegusid meie ümber olevatele inimestele. Kui Jumal tõmbab inimesi ligi ja nad veenduvad, et Tema armastus nende vastu on isetu, siis annavad nad oma elu Tema kätte ja on sõnakuulelikud selles, mida Ta neil teha palub, sest teavad, et see tuleb neile heaks.

Pühamu näitas inimkonnale Jumala ligiolekut ja avaldas neile suurimad tõed: kuidas Jumal päästab usus Tema juurde tulijad.

_Selle nädala õppetükki õppides valmistud hingamispäevaks, 27. septembriks._
