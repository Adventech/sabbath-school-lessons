---
title: Toetav Mõte
date: 24/11/2023
---

Loe Arthur White’i teosest „A Few Days at Long Point“ osa „Ellen G. White: The Australian Years: 1891–1900“, 4. kd, lk 100–104.

Evangeeliumidesse on kirjutatud näiteid Jeesuse harjumusest ehitada sildu teistest kultuuridest inimeste vahele selleks, et neid päästa (Mt 8:28–34; Mk 5:1–20). Samamoodi kutsutakse ka meid sõbrustama teistest kultuuridest pärit inimestega ja neid teenima. Kristus suri kõikide eest, olenemata rassist, rahvusest, varanduslikust seisust ja päritolust. Me ei tohi seda kunagi unustada. „Tema on lepitusohver meie pattude eest, kuid mitte üksnes meie, vaid ka terve maailma pattude eest“ (1Jh 2:2).

„Mehed ja naised ei täida Jumala plaani siis, kui nad armastavad üksnes oma pereringis olijaid…, ja välistavad nende armastamise, keda nad võiksid lohutada ja õnnistada nende vajaduste kergendamise kaudu…

Kui Issand palub meil teha head väljaspool meie kodu olevatele inimestele, ei mõtle Ta, et meie kiindumus kodus olijate vastu peaks vähenema ning et peaksime armastama oma veresugulasi või oma riiki vähem, kuna Tema soovib, et meie poolehoid laieneks kaugemale. Ent ärgem piirakem oma armastust ja poolehoidu oma koduseintega ega sulgegem õnnistusi, mida Jumal on meile andnud, nii et kaasinimesed ei saa koos meiega nende nautimisest kasu.“ – Ellen G. White, „The Advent Review and Sabbath Herald“, 15. okt. 1895.

Jeesus Kristus ise on meile andnud vääramatu kohustuse olla õnnistuseks neile, kes on meie mugavustsoonist väljaspool, esindagu nad siis teist kultuuri või olgu lihtsalt abitud inimesed.

**Küsimused aruteluks:**

`1. Milline on sinu mugavustsoon ja miks peaksid olema valmis vajadusel sellest välja astuma?`

`2. Millele vihjatakse juhtumi puhul, mil Jeesust nimetati „söödikuks ja veinijoodikuks, tölnerite ja patuste sõbraks“ (Mt 11:19)? Mida Jeesus tegi, mis tõi Talle sellise süüdistuse, ja mida õpetab see meile misjonitöö kohta?`

`3. Mil määral peaks kristlane osalema mitteusklike pidustustel? Kuidas saab kristlane teha seda piibellike põhimõtetega kompromissile minemata?`

---

  
Annetus >> kohalik kogudus [toeta.advent.ee](https://toeta.advent.ee/)  
  
Päikeseloojang 15.40