---
title: Suurem armastus
date: 23/11/2023
---

Teame kõik liigagi hästi, et inimeste vajadused ei lõppe. Kui oled valmis kaasinimesi aitama, on sul võimalusi kuhjaga. Inimesed – kas lähedased sõbrad või kaugel olevad põgenikud – vajavad abi, ning meil tuleb nende aitamiseks teha kõike, mida saame, ja alati, kui saame. Kogu oma maapealse tööperioodi jooksul aitas Jeesus neid, kes ennast aidata ei saanud. Mõnikord tegi Ta ise algust ja läks abivajajate juurde; teisel juhul – nagu mehed, kes halvatu läbi lae Jeesuse ette lasksid – võtsid sõbrad asja ise käsile.

`„Ei ole olemas suuremat armastust kui see, et keegi annab elu oma sõprade eest“ (Jh 15:13). Kuidas rakendame selle põhimõtte kaasinimeste teenimisse?`

Üks misjonäripere teenis kuus aastat Trinidadi ja Tobago Vabariigis. Kolm esimest aastat elasid nad valdavalt hindudest ja moslemitest koosnevas kogukonnas. Paljud hindud kurtsid, et kristlased keeldusid kutsest tulla iga-aastasele tänuteenistusele. Ühel päeval osalesid need kristlased oma uue hindust sõbraga tänuteenistusel. Nad tegid seda Jeesuse eeskuju kohaselt: Tema külastas oma sõpru, kui nad Teda millegi tähistamiseks külla kutsusid. Tegelikult õpetab hinduism, et külalised või sõbrad toovad võõrustaja kodule õnnistusi.

Püüame alustada sellel nädalal kellegagi sõbrustamist nii, et oleme talle õnnistuseks. Esmalt uurige oma elukohta: kogukonda, küla või linna. Kas teie teada elab seal mõni põgenik või immigrant? Mida öelda sinu tänaval elavate inimeste kohta? Kas tunned neid kõiki? Olukorrast olenemata pole kerge võõraga sõbraks saada. Palveta ja palu abi Jumalalt. Tema tunneb igaüht, sealhulgas võõrast, kellega võiksid sõbraks saada. Pea meeles, et eemärgiks on olla sõber nii, et saaksid teisi aidata Jumalalt abi saama.

Väljakutse: Õpi tundma võõramaalasi või mittekristlasi, kes su riigis elavad. Joshuaproject.net on hea koht, kust leida teavet sinu kultuuriruumis elavate inimeste kohta, kelleni evangeelium pole jõudnud.

Lisaülesanne: Vali keegi oma mõjualast. Hakka selle inimese eest järjepidevalt palvetama pärast seda, kui oled vastanud järgmistele küsimustele:

• Kas see inimene on Jeesuse sõprusmudeli kohaselt mu sõber?

• Kas ma tean, millised on tema vajadused?

• Kuidas saan ta juhtida Jeesuse juurde, et ta terveneks?