---
title: Õnnistuseks kogu maailmale
date: 16/10/2023
---

`Loe 1Ms 12:1–3. Kuidas oli Jumala juhtnöör Aabramile misjonikutse?`

Jumal palus Aabramil (kelle nimi muudeti hiljem Aabrahamiks) lahkuda oma kodumaalt ja oma rahva hulgast ning minna teisele maale. Kõik see kuulus Jumala kavatsuse juurde kasutada Aabrahami Tema jumaliku ülemaailmse plaani täitmisel. Ja Aabraham läks, nagu Issand ütles. Kui Jumalal on sinu jaoks plaan, võib see tähendada lahkumist sugulaste ringist ja oma rahva juurest ning suundumist kohta, mille Tema sinu ees avab, et sa teeniksid Teda seal ja oleksid õnnistuseks kaasinimestele.

Loe alljärgnevaid kirjakohti. Mida räägib iga lõik Jumala lepingust, Tema lubadusest meile?

`1Ms 3:15`

`1Ms 17:19`

`4Ms 24:17`

`Js 9:5`

`Tn 9:24–27`

`Mt 1:21`

Need kirjakohad ütlevad selgelt, et Jumal täidab Eedeni aias antud tõotuse – tuleb keegi, kes lahendab patuprobleemi. Lahendaja, Messias Jeesus Kristus, pidi tulema Aabrahami ja Iisaki (Saara kaudu) suguvõsaliini pidi. Hb 11:9 ütleb, et Iisak ja Jaakob pärisid õnnistuse tõotuse, mille Jumal andis Aabrahamile.

Me ei tea täpselt, kui palju Aabraham ise teadis või mõistis, kuidas tõotatud Seeme tema kaudu esile tuleb, ent ta siirdus usus uude elukohta. „Usus oli Aabraham kuulekas, kui teda kutsuti minema paika, mille ta pidi saama pärandiks, ja ta läks välja, teadmata, kuhu ta läheb“ (Hb 11:8).

On see vast eeskuju meie jaoks!

`Kujutle, et sa saad Jumalalt kutse kuhugi minna, „teadmata“, kuhu sa lähed. Kuidas sa kutsele vastad ja miks?`