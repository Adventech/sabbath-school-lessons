---
title: Jumala misjonikutse
date: 14/10/2023
---

### Selle nädala õppeaine
1Ms 11:1–9; 1Ms 12:1–3; Tn 9:24–27; Mt 1:21; 1Ms 12:10–13:1; Ap 8:1–4; Ap 1:8.

> <p>Juhtsalm</p>
> „Vaid te saate väe Pühalt Vaimult, kes tuleb teie üle, ja te peate olema minu tunnistajad Jeruusalemmas ja kogu Juuda- ja Samaariamaal ning ilmamaa äärteni“ (Ap 1:8).

Jumal viib meid mõnikord mugavustsoonist välja ja teeb meist Tema tunnistajad. Vahel saab Ta muudatust kasutada oma eesmärkide elluviimiseks, näiteks inimeste laialipillutamine Paabeli torni juurest. „See laialipillutamine aitas asustada maailma. Issand viis ellu oma plaani nende vahenditega, millega inimesed olid püüdnud Tema kavatsusi takistada.“ – Ellen G. White, „Patriarhid ja prohvetid“, orig lk 120. Aabraham läks oma kodumaalt teisele maale tunnistamisvahendina (1Ms 12. ptk). Jeesuse jüngrid laiendasid tegevust oma rahva hulgast (Ap 3. ptk) teistegi rahvaste juurde (Ap 8:1–4). Ap 1:8 pani Jeesus paika evangelismi põhimõtte: jüngrid alustagu kohapeal, Jeruusalemmas ja Juudamaal, seejärel mingu Samaariasse ja lõpuks Maa kaugeimatesse paikadesse.

Ent isegi siis, kui me oma maalt ei lahku, tahab Jumal ikka, et jõuaksime enda ümber olevate inimesteni. Kui Jeruusalemma kogudus muutus enesega rahulolevaks, hajutati koguduseliikmed laiali. Ehkki tuli tagakiusamine ja inimesed kannatasid, said need ebasoodsad sündmused vahendiks, mille abil levitada häid sõnumeid üle maailma.

_Selle nädala õppetükki õppides valmistud hingamispäevaks, 21. oktoobriks._