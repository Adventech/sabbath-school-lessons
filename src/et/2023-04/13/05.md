---
title: Misjonitöö edu
date: 27/12/2023
---

Kuidas mõõta misjonitöö puhul edu? Oleme kiusatud arvama, et edu tähendab palju ristimisi, suured kogudused ja kiire kasvutempo. Võime pidada eduks seda, kui jõuame Maa peal viia tõe iga suguharuni ja inimrühmani, ning tundub, et kiirema hoo saab anda raadio, interneti ja televisiooni kasutamine. Kuigi see kõik on hea, peame meeles pidama sõnu, mida Paulus kirjutas Korintose usu­kogukonnale: „Mina istutasin, Apollos kastis, kuid Jumal laskis kasvada“ (1Kr 3:6). Teisisõnu, meil tuleb tähelepanu keskendada tööle; Jumal tegeleb kasvuga.

Oleme juba näinud, et Jumala misjonitöö eesmärk on päästa hukkujaid igast rahvarühmast Maa peal ning teha nad ustavateks Jeesuse järelkäijateks, kes võtavad omaks Tema kutsumuse.

`Loe järgmisi kirjakohti. Mida räägivad need meile Jeesuse järelkäijate iseloomu kohta?`

`2Kr 11:2`

`Js 30:21; Jh 10:27; Jh 16:12, 13`

`2Ts 2:9–11; Hb 3:12, 13; 1Jh 1:8`

`1Jh 1:9; Ilm 7:14; Ilm 19:8`

Jeesuse jüngrid on puhtad; nad jäävad Jeesusele ustavaks nagu vooruslik pruut oma kihlatule. Nad järgnevad Jeesusele, kui Ta juhib neid Püha Vaimu vaikse hääle abil. Selle juurde kuulub juhtimine misjonitöös kaasinimeste heaks. Jeesuse jüngrites ei ole kavalust. Neid ei eksita kurnav kahtlus, valeõpetused ega kõlvatus. Ja nad ei tunne kaasinimeste suhtes moraalset üleolekut. Nad tunnistavad, et on ebatäiuslikud ning vajavad Jumala puhastavat armu ja halastust. Seda teades on nad ka avatud kaasusklikelt tulevale manitsemisele ja õpetamisele. Misjonitöö edu näitavad sedalaadi jüngrid.

`Mida tähendab olla „puhas neitsi Kristusele“ (2Kr 11:2)? Kuidas saame patustena olla Jumala ees puhtad neitsid Kristusele ja suunata kaasinimesi sama tegema?`