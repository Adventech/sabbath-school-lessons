---
title: Jumala missiooni lõpp
date: 23/12/2023
---

### Selle nädala õppeaine
Ilm 1:1–7; 1Pt 2:9; Ilm 14:6–12; Lk 11:23; 1Tm 2:4; Ilm 21:1–4.

> <p>Juhtsalm</p>
> „Kui see kõik nõnda laguneb – missugused siis peate olema teie pühas eluviisis ja jumalakartuses, oodates ja kiirendades Jumala päeva tulemist“ (2Pt 3:11, 12).

Ilmutusraamat täidab mõtted lõpustseenidega. Selle raamatu keskmes on Kristuse ja Saatana vaheline kosmiline konflikt. Saatan on kaotanud oma seadusliku haarde maakera üle ja nüüd jälitab ta neid, kes jäävad Jumalale ustavaks. See raamat kulmineerub Jeesuse tagasitulekuga, kes vabastab oma lapsed – nii elusolevad õiged kui ka need ustavad, kes pärast Aadama ja Eeva pattulangemist on surnud. See raamat näitab meile, et tuli hävitab Saatana ja õelad ning Jeesus rajab oma igavese riigi uueks loodud maale.

Ilmutusraamatu uurijad vaatlevad ja püüavad innukalt tuvastada ettekuulutatud märke ja sündmusi, mis tähistavad koguduse ajalugu meie aja järgsest esimesest sajandist kuni meie päevini lõpuajal. Nad teevad seda õigusega.

Samas vaatame selle veerandaasta viimases õppetükis, kuidas on Ilmutusraamat misjoniraamat, mille tähelepanu on misjonitöö Jumalal, kes kutsub meid olema misjonitöö kogudus. Meil on kutsumus kuulutada maailmale „käesolevat tõde“ seni, kuni kõik on langetanud valiku kas Jumala poolt või vastu.

_Selle nädala õppetükki õppides valmistud hingamispäevaks, 30. detsembriks._