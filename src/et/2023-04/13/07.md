---
title: Toetav Mõte
date: 29/12/2023
---

„Suur lunastusplaan toob maailma jälle täielikku kooskõlla Jumalaga. Kõik, mis patu läbi kaotati, taastatakse. Lunastatakse inimene, kuid mitte ainult – lunastatakse ka maa – see saab sõnakuulelike igaveseks koduks. Kuus tuhat aastat on Saatan võidelnud maa oma valduses hoidmise pärast. Nüüd täitub Jumala algne loomisel olnud eesmärk. „Kõigekõrgema pühad saavad kuningriigi ja kuningriik jääb neile igaveseks – igavesest ajast igavesti!“ – Ellen G. White, „Patriarhid ja prohvetid“, orig lk 342.

Ent enne, kui see päriselt toimub, on meie kohus tegutseda koos Jumalaga Tema misjonitöös, et jõuda maailmani hoiatussõnumiga ning et inimesed võtaksid selle omaks ja saaksid osa Jumala uueksloomise tõotusest.

„Igatsen näha väga paljusid tegutsemas nende heaks, kes ei tunne meie usu tõendeid. Paljud on kuulnud kolme ingli kuulutust ja võtnud selle kaudu omaks suure valguse ning peaksid nüüd omakorda jagama seda kuulutust maailma kõigis paigus. Igatsen teha oma osa ning avada teed kaasinimestele, et tõe valgus leviks. Aidaku Issand meil riietuda sõjavarustusega. Usklikud peavad ühinema pühalikus töös, maailmale viimase hoiatue edastamises.“ – Ellen G. White, „Letter“ 390, 1907 (avaldamata).

Oleme selle veerandaasta jooksul õppinud Jumala missiooni tundma eri nurkade alt ja seoses eri teemadega. Käesoleval nädalal tõmbasime otsad kokku Ilmutusraamatus leiduvat uurides, et saada aru, milline näeb välja taastatud suhe Jumalaga ja misjonitöö lõplik visioon – uueks loodud ja ennistatud Maa. Kuigi on tõsi, et patu laastamise ja kannatuste mõttes saabuvad Maa ajaloo kohutavaimad päevad, kinnitab Jumal meie pilgu ajale pärast seda hävingut ning pakub turvatunnet ja julgust Maa uuendamise tõotuses. 

`Aruteluküsimused:`

**Küsimused aruteluks:**

`1. Mis on „igavene evangeelium“? Miks on see „igavene“? Miks peab selles sisalduv õpetus olema meie misjonitöö alus?`

`2. Miks rõhutame niivõrd kolme ingli kuulutust? Kuidas vastad väitele, et meil on vaja keskenduda Jeesusele, mitte aga millelegi väidetavalt nii „negatiivsele“ nagu see kuulutus, milles on väga karmid hoiatused?`

`3.  Kuidas on see veerandaasta aidanud sul paremini aru saada nii misjonitöö tähtsusest kui ka sellest, kuidas sina ja su kogudus saate selles paremini osaleda, sest seda tegema ongi meid ju kutsutud?`

---

  
Annetus >> kohalik kogudus [toeta.advent.ee](https://toeta.advent.ee/)  
  
Päikeseloojang 15.29