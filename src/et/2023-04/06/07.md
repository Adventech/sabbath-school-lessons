---
title: Toetav Mõte
date: 10/11/2023
---

Meie misjonitöö peab lähtuma sügavast armastusest ja tänutundest selle vastu, mida Jeesus on meie elus teinud ja ikka veel teeb. Igasugune muu ajend on ekslik. Mõjusa misjonitöö ja evangelismi võti peitub Jumala Sõnasse jäämises ja Sõnaga kooskõlas olemises.

„Meie elu peab olema seotud Kristuse elu külge, peame pidevalt ammutama Temast kui alati voolavast allikast külluslikke aardeid ja saama osa Temast, elavast Leivast, kes tuli taevast alla. Kui me hoiame Issandat kogu aeg silme ees, lubades oma südamel Teda tänada ja ülistada, siis on meie vaimulikus elus lakkamatu värskus. Meie palved võtavad Jumalaga vestlemise kuju, nagu räägiksime sõbraga. Ta kõneleb meile isiklikult oma saladustest. Sageli tunneme magusat rõõmu Jeesuse ligiolekust. Meie südamed põlevad tihtipeale, kui Ta kummardab meie lähedale, et suhelda meiega, nagu Ta tegi seda Eenokiga. Kui see on tõepoolest kristlase kogemus, siis paistab tema elust lihtsus, tagasihoidlikkus, leebus ja südame alandlikkus, mis näitab kõigile, kellega ta suhtleb, et ta on olnud koos Jeesusega ja Temast õppinud.“ – Ellen G. White, „Kristuse tähendamissõnad“, orig lk 129, 130.

„Enesekeskses elus ei saa olla kasvu ega viljakandmist. Kui sa oled Kristuse oma isiklikuks Päästjaks võtnud, pead sa unustama enda ja püüdma aidata teisi. Räägi Kristuse armastusest, jutusta [teistele Tema ennastohverdavast surmast nende heaks]… Kui sa võtad vastu Kristuse Vaimu – omakasupüüdmatu armastuse ja teiste heaks töötamise vaimu –, siis sa kasvad ja kannad vilja… Sinu usk kasvab, sinu veendumused muutuvad sügavamaks, sinu armastus saab täiuslikuks.“ – „Kristuse tähendamissõnad“, orig lk 67, 68.

**Küsimused aruteluks:**

`1. Kuidas saad aru sõnadest, mida Paulus kirjutas filiplastele, et Kristust kuulutatakse ka kadeduse, riiu või isekate ambitsioonide pärast? Kuidas olla kindel, et me ise milleski sellises süüdi pole?`

`2. Milline on olnud su isiklik kogemus Jumala ja Tema armastuse tõelisusest? See tähendab, kas saad oma kogemuse alusel rääkida kaasinimestele siiralt ja ausalt Jumala headusest ja armastusest? Milline oleks su tunnistus?`

`3. Milline on olnud su kogemus Issanda ootamisega ning mida on see sulle õpetanud Tema usaldamisest ja usust üldse?`

---

  
Annetus >> ohvriannetus [toeta.advent.ee](https://toeta.advent.ee/)  
  
Päikeseloojang 16.07