---
title: Sisemine veendumus ja ettevalmistus misjonitööks
date: 04/11/2023
---

### Selle nädala õppeaine
Lk 24:1–12; Lk 24:36–49; Ap 1:12–26; Hb 10:24, 25; Ap 2:1–41; 1Kr 11:1.

> <p>Juhtsalm</p>
> „Need on mu sõnad, mis ma teile rääkisin, kui ma olin alles teiega, et kõik peab täide minema, mis Moosese Seaduses ja Prohvetites ja Psalmides minu kohta on kirjutatud“ (Lk 24:44).

Paulus kirjutas filiplastele: „Mõned küll kuulutavad Kristust kadeduse ja riiu pärast, mõned aga ka heast tahtest. Ühed teevad seda armastusest, teades, et ma viibin siin evangeeliumi eest kostmiseks, teised kuulutavad aga Kristust kiusu pärast, mitte puhta meelega, arvates võivat suurendada mu vangipõlve viletsust. Aga mis sellest! Kui Kristust kuulutatakse igal kombel, olgu tagamõttega, olgu tõemeeli, siis selle üle ma rõõmustan. Kuid tahan ka edaspidi rõõmustada“ (Fl 1:15–18).

Jõulised sõnad! Pauluse jaoks oli oluline üks – kuulutatagu Kristust, kas „tagamõttega või tõemeeli“. Ideaalis peaks meie ind Kristusest kuulutada, misjonitööd teha ja heade sõnumitega kaasinimesteni jõuda, lähtuma muidugi armastusest ja tõest, mitte isekatest ambitsioonidest, kadedusest või vaidlemisest.

Mis on siis Kristuse kuulutamise ajendiks ja mil viisil end selleks ette valmistada?

Käesoleval nädalal vaatleme mõningaid sündmusi ristikoguduse algaastaist, mis annavad meile nõu misjonitöö oluliste osade kohta.

_Selle nädala õppetükki õppides valmistud hingamispäevaks, 11. novembriks._