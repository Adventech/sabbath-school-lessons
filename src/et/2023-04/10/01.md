---
title: Misjonitöö inimeste heaks, kelleni pole jõutud - 1
date: 02/12/2023
---

### Selle nädala õppeaine
Ap 17. ptk; 1Kr 2:2; Rm 1:18–25.

> <p>Juhtsalm</p>
> „Jumal, kes on teinud maailma ja kõik, mis siin sees, kes taeva ja maa Issandana ei ela templites, mis on kätega tehtud“ (Ap 17:24).

Kirjeldades seda, mida Paulus Ateenas tegi, kirjutas Luukas: „Ta arutles ja väitles nüüd sünagoogis juutide ja proselüütidega ning turul iga päev nendega, kes tema juurde juhtusid“ (Ap 17:17).

Loomulikult olnuks Paulusel kõige mõnusam töötada juutide hulgas, oma liha ja vere keskel. Ent Paulus keeldus rahuldumast tööga ainult oma rahva juures. Teda oli kutsutud jõudma ka teiste inimesteni.

Paulus võinuks töötada ka „jumalakartlike“ paganate heaks, kelle maailmapilt oli juba olemusliku muutuse läbinud. Nende aluseks oli Piibel, millele Paulus saanuks edasi ehitada, kuigi ka neil oli vaja tunda Jumalat, keda nad „kartsid“ – Jeesust Messiat.

Ent ei. Ateenas, filosoofia poolest kuulsas linnas, otsis Paulus võimalusi jõuda sealsete inimesteni. Neist paljude taust ja maailmavaade oli täiesti teistsugune heebrealaste omast ja heebrealaste pühast ajaloost, millel rajanes usk, mida Paulus neile Ateenas õpetada tahtis.

Kuidas otsis Paulus võimalusi nende inimesteni jõudmiseks ja mida saame tema jõupingutustest õppida?

_Selle nädala õppetükki õppides valmistud hingamispäevaks, 9. detsembriks._