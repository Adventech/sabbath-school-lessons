---
title: Armastada kaasinimesi nagu iseennast
date: 15/11/2023
---

`Loe Mt 22:37–40. Kuidas võrrelda Jeesuse poolt siin öeldut Tema vastusega seadusetundjale, Lk 10:27, 28?`

Mt 22:37–40 kohaselt tegi Jeesus selgeks, et tõelise usu igapäevane väljendumine sõltub neist kahest käsust.

„Armastus on Jumala valitsuse põhiprintsiip taevas ja maa peal ning see peab olema kristlase iseloomu alus. Ainult armastus võib teha inimese vankumatuks. Ainult armastus annab jõudu taluda katsumusi ja kiusatusi.“ – Ellen G. White, „Kristuse tähendamissõnad“, orig lk 49.

`Loe Gl 5:14; Mi 6:6–8 ja 1Jh 4:20, 21. Kuidas kinnitavad need salmid seda, mida Jeesus on meile öelnud?`

Paulus on kirjutanud: „Sest kogu Seadus sisaldub täielikult ühes lauses: „Armasta oma ligimest nagu iseennast!““ (Gl 5:14). Pauluse jaoks saab armsat Jumalat näha ainult siis, kui selle armastuse näiteks on kaasinimeste kohtlemine. Kuigi ta märkis, et „õige jääb usust elama“ (Rm 1:17), ei ole usust elamine midagi kaasinimeste eest varjatut, tundmatut või nähtamatut. Paulus, Miika ja Johannes ütlevad selgelt, et praktilised teod väljendavad meie väidetava usu olemasolu.

1Kr 13. peatükis ütles Paulus väga jõuliselt, et kui keegi väidab endal olevat suuri teadmisi, kui ta teeb suurepäraseid tegusid, kui tal on suur usk või ta on lausa valmis oma elu andma, ent tal ei ole armastust, siis on ta nagu „kumisev vasknõu või kõlisev kuljus“ (1Kr 13:1).

`Vaata eeltoodud Ellen G. White’i tsitaati. Märkad, et ta kirjutab, kuidas üksnes armastuse tõttu jäävad inimesed vankumatuks ja taluvad kiusatusi. Mismoodi näitab see mõte, et korraldus armastada ei tähenda pääsemist tegude kaudu, vaid nii väljendame hoopis usku, mis meil Jeesusesse on?`