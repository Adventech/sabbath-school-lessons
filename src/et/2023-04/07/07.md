---
title: Toetav Mõte
date: 17/11/2023
---

Loe Ellen G. White’i raamatust „Ajastute igatsus“ peatükki „Halastaja samaarlane, orig lk 497–505.

Meie maailmas on praegu väga palju näljaseid, abi vajavaid ja väärkoheldud inimesi. Sa saad teha oma osa, kuitahes „väike“ see ka näib. Me ei lahenda kõiki maailma probleeme enne, kui Jeesus tuleb. Meid ei ole kutsutud seda tegema. Kuid seni võib meie tööks olla näiteks mõne sellise inimese aitamine, kellest teame, et tal ei ole piisavalt süüa; või saame abistada koguduseliiget, kes seisab silmitsi ebaõiglusega või lausa fanatismiga, mis on tänapäeva maailmas tõsine probleem.

„Puhas ja laitmatu jumalateenistus Isa ees on „käia vaatamas vaeslapsi ja lesknaisi nende viletsuses ja hoida iseennast maailma poolt määrimata“ (Jk 1:27). Head teod on vili, mida Kristus meilt ootab: lahked sõnad, heateod, õrn hoolitsus vaeste, abivajajate ja vaevatute eest. Kui süda tunneb kaasa neile, kes on meeleheite ja kurvastusega koormatud, kui käsi jagab abivajajatele, kui alastiolijad saavad riietatud, kui võõras tunneb end teie kodus ja südames teretulnuna, tulevad inglid väga lähedale ning luuakse ühendusliin taevaga. Iga õiglane, halastusrikas ja lahke tegu kõlab taevas nagu muusika. Isa vaatab oma troonilt neid, kes teevad niisuguseid halastustegusid, ning peab neid oma kõige kallimateks aareteks. „Ja nad kuuluvad mulle, ütleb vägede Issand, on mu eraomand sel päeval, mille ma valmistan“ (Ml 3:17). Iga halastusrikast tegu abivajajate ja kannatajate heaks vaadatakse nii, nagu oleks see Jeesusele tehtud. Kui abistate vaeseid, tunnete kaasa vaevatutele ja rõhututele ning sõbrustate orbudega, toote ennast lähedasemasse suhtesse Jeesusega.“ – Ellen G. White, „Tunnistused kogudusele“, 2. kd, orig lk 25.

**Küsimused aruteluks:**

`1. Kuidas kindlalt mõista, et korraldus armastada Jumalat ja kaasinimesi ei ole pääsemine tegude kaudu? Kui peame silmas seda, kes on Jeesus ja mida Ta meie heaks ristil tegi (vaata Fl 2:5–8), siis miks on mõte, et saame midagi oma pääste pälvimiseks ette võtta, täiesti ekslik? Kuidas eristada pääste nimel töötamine (mis on saatuslik viga) sellest, et ilmutame oma eluga päästet, mis meil Jeesuses juba on?`

`2. Kuidas õpime ära tundma mõningaid oma sisimaid eelarvamusi endast erinevate inimeste vastu?`

`3. Millised Pühakirja salmid peale sellel nädalal õpitute toetavad mõtet osutada lahkust kaasinimeste vastu, ükskõik, kes nad on?`

---

  
Annetus >> kohalik kogudus [toeta.advent.ee](https://toeta.advent.ee/)  
  
Päikeseloojang 15.52