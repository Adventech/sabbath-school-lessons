---
title: Misjonitöö oma ligimese heaks
date: 11/11/2023
---

### Selle nädala õppeaine
Lk 10:25–37; 2Tm 3:16; Jk 2:17–22; Mt 22:37–40; Gl 5:14; Mi 6:6–8.

> <p>Juhtsalm</p>
> „Tema vastas: „Armasta Issandat, oma Jumalat, kogu oma südamega ja kogu oma hingega ja kogu oma jõuga ja kogu oma mõistusega, ning oma ligimest kui iseennast““ (Lk 10:27).

Tunneme kõik sõnu: „Armasta Issandat, oma Jumalat, kogu oma südamega ja kogu oma hingega ja kogu oma jõuga ja kogu oma mõistusega“ (Lk 10:27). Ometi võib meie armastus Jumala vastu olla pealiskaudne juhul, kui ütleme, et armastame Jumalat, kuid ei kuuletu Talle. Mõtleme, et armastame Jumalat, ent kuidas väljendub see armastus meie igapäevaelus? Armas Jumal nõuab meie südame, hinge, jõu ja meele täit pühendumust iga päev. Igaüks võib öelda, et ta armastab Jumalat, aga tegude kaudu oma armastuse näitamiseks on vaja teadlikke jõupingutusi.

Ehkki Jumalat armastada on hea ja tähtis, soovib Jumal siiski, et armastaksime kaasinimesi. Meie armastuses kaasinimeste vastu kajastub väga võimsal ja ehtsal viisil armastus Jumala vastu. 1Jh 4:20 on kirjutatud: „Kui keegi ütleb: „Mina armastan Jumalat,“ ja vihkab oma venda, siis ta on valelik, sest kes ei armasta oma venda, keda ta näeb, ei suuda armastada Jumalat, keda ta ei ole näinud.“ Samuti ütleb Paulus Gl 5:14, et „kogu Seadus sisaldub täielikult ühes lauses: „Armasta oma ligimest nagu iseennast!““

Sellel nädalal õpime, kuidas rakendada see tõsiasi oma ellu.

_Selle nädala õppetükki õppides valmistud hingamispäevaks, 18. novembriks._