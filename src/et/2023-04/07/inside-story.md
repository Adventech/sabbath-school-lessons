---
title: Misjonilugu
date: 17/11/2023
---

#### Misjonitee Hispaaniasse 1

_Loo on kirja pannud Andrew McChesney._

Luis jäi haigeks varsti pärast seda, kui ta ristiti ja ta asus teoloogiat õppima Venetsueela Adventülikoolis.

Algul pidas ta haigust gripiks. Aga kui sümptomid halvenesid ning tulid hingamisraskused, pakkusid arstid välja, et ta oli allergiline ülikooli ümber parajasti õitsevate apelsinipuude õietolmu suhtes. Talle tehti mitu süsti, aga kopsud ei lasknud endiselt hingata. Arstid soovitasid õpingud katkestada ja koju minna, aga ta ei tahtnud ära minna. Ta jätkas proovide tegemisega.

Siis näitas meditsiiniline test, et ta oli nakatunud HIVi. Sel ajal kartsid inimesed Venetsueelas HIVi väga. Paljud mõtlesid, et võivad selle viiruse saada puudutuse kaudu. Luisil paluti vaimulike taimelavalt lahkuda.

Luisil ei jäänud muud üle, kui koju minna. Kodus lasi ta teha meditsiinilised lisauuringud. Tulemus oli alati üks: HIV. Luis ei suutnud aru saada, miks. Eks olnud ta andnud südame Jeesusele? Eks olnud ta asunud õppima pastoriks? Ta oli väga kurb.

Kogudusevanem märkas tema rusutud näoilmet. „Peaksid olema rõõmus,“ ütles kogudusevanem. „Kui sa ei ole rõõmus, siis sellepärast, et mina ei ole Jeesusega kohtunud.“

See tähelepanek puudutas Luisi sügavalt. Ta läks magamistuppa ja põlvitas. Ta palus Jumalalt andeks. Ta tunnistas, et ei olnud oma eluga enne ristimist austanud Jumalat oma ihus ja oli süüdi HIVi saamises. „Ma ei taha, et Sa mind terveks teeksid,“ palvetas ta. „Ma tahan vaid kuulutada evangeeliumi kõigil päevadel, mida Sa mulle veel annad.“

Sel hetkel juhtus midagi ebaharilikku. Luisile tundus, nagu oleks tal süda sees põlenud, ning kuumus levis üle keha. Tal läks silme eest mustaks.

Kui Luis end uuesti testida laskis, oli tulemus negatiivne. Imestunult palus ta end veel testida – ja jälle oli tulemus negatiivne. Iga kord näitas test, et tal ei ole HIVi. „Miks sa veel proove võtta palud, kui tulemused on negatiivsed?“ küsis arst. „Sind ei ole enam vaja testida.“

Jumalale antud lubadust täites pühendas Luis oma elu evangeeliumi kuulutamisele ja inimeste Jeesuse juurde toomisele. Ta abiellus ja lõpetas 2006. aastal ülikoolis oma teoloogiaõpingud.

„Sellest peale ei ole ma lakanud evangeeliumi kuulutamast,“ ütleb ta.

Täna on Luis ja ta pere misjonärid Hispaanias.

_Täname sind hingamispäevakooli misjoniannetuse eest, mis aitab toetada maailma eri paigus olevaid misjonäre. Loe järgmisel nädalal edasi, kuidas pantvangikriis põhjustas Luisi lahkumise Venetsueelast._