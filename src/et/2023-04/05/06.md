---
title: Siin ma olen, läkita mind
date: 02/11/2023
---

Joona lugu on enam kui imeline. Tõsiasi, et Jumal säästab niinevelasi Joona viletsast tunnistusest hoolimata, tuletab ilmselgelt meelde, et meie osaks on lihtsalt olla Jumala kanal. Tema üksi saab südameid veenda ja muuta. See tuletab meelde, et Jumal otsib ainult teotahtelisi ja alandlikke käskjalgu, kes Tema juhiseid järgivad.

`Loe Js 6:1–8. Mis on selle lõigu keskne mõte?`

Esitatakse kutse. Jumal otsib vabatahtlikke. Meil tuleb kutsele vastata, alludes Tema juhimisele, püüdes kuulda Tema häält ja langetades siis valik kuuletuda sellele, mida Ta ütleb.

Joona lugu näitab, et Jumal armastab inimesi, kes elavad seal, kus Tema armastust ei tunta ja Tema häält ei kuulata. Nagu Jumal tundis kaasa Niinevele, nii tunneb Ta kaasa miljonitele, kes elavad tänapäeva suurlinnades, kus puude ja lillede asemel on ehitised ning pidev müra teeb vaikselt olemise ja kuulamise keeruliseks. Niineve kohta ütles Jumal, et nad „ei oska vahet teha oma parema ja vasaku käe vahel“ (vaata Jn 4:11). Jumal vajab käskjalgu, kes on valmis viima Tema lootusesõnumit elu kiirusest ja koledusest rõhutud inimestele.

Jesaja kuulis häält, mis küsis: „Kes meilt läheks?“ Kuidas sina vastad?

`Väljakutse: Kirjuta tühjale paberilehele või oma palvepäevikusse 10 inimest, kellest sa tead, et nad ei ole usklikud. Nimetagem neid sinu „jüngriteks“. Kui võimalik, pane nad kirja nimepidi. Hoia seda nimekirja enda juures ja palveta ülejäänud veerandaasta jooksul iga päev oma 10 jüngri pärast. Palu, et Jumal aitaks sul saada sõpradeks nendega, kes on ainult juhututtavad. Palveta, et saaksid nende juhuslike sõpradega edasi arendada sügavama, lähedasema, usaldusliku sõpruse. Sedamööda, kuidas teie sõprus tugevneb, jälgi ja kuula hoolikalt, et õpiksid tundma nende konkreetseid vajadusi, haigetsaamist ja valu. Siis palveta, et Jumal vastaks nende vajadustele.`

`Lisaülesanne: Vali välja üks lähikonnas olev linn ja üks suurlinn mõnes maailma kaugemas kandis. Hakka palvetama inimeste pärast, kes kummaski linnas elavad ja töötavad. Palu, et Jumal aitaks adventistidel tugevalt esindatud saada ning et nad jagaksid teistega tõde, nagu meie seda tunneme – tõde peagi saabuvast Jeesusest.`