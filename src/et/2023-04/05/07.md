---
title: Toetav Mõte
date: 03/11/2023
---

Ellen G. White edastab karmi hoiatuse neile, kes panevad vastu Jeesuse kutsele olla ümberkaudsetele tunnistajaks.

„Nende vabandused, kes seda tööd ei tee, ei vabasta neid vastutusest. Kui nad valivad seda tööd mitte teha, hülgavad nad hinged, kelle eest Kristus suri, hülgavad neile Jumalast antud kohustuse ning märgitakse taevaraamatuisse ustavusetute sulastena. Kas evangeeliumitööline, kes hoiab end eemale tema abi vajavatest inimestest, töötab nii, nagu töötas Õpetaja, ning on kinnituseks ja õnnistuseks kaasinimestele? Need, kes hülgavad isikliku suhtlemise inimestega, muutuvad enesekeskseks; nad vajavad just vendadega suhtlemise kogemust, et mõista oma vaimulikku olukorda ning teada, kuidas toita Jumala karja ja anda igaühele tema jaoks kohane toit õigel ajal. Need, kes seda tööd ei tee, näitavad, et nad vajavad moraalset uuenemist. Alles siis mõistavad nad, et ei ole kandnud töökoormat.“ – Ellen G. White, „The Adventist Review and Sabbath Herald“, 30. august, 1892.

Kuigi need väga karmid sõnad rõhutavad, kui tähtsaks peab Jumal misjonitööd, ei ole meid jäetud lootuseta. „Joonale oli usaldatud raske ja vastutusrikas ülesanne. Kuid Jumal, kes oli käskinud tal minna, suutis kinnitada oma sulast ja kinkida talle edu. Kui prohvet oleks kuuletunud vastu vaidlemata, oleks ta olnud hoitud paljudest kibedatest kogemustest ning saanud rikkalikke õnnistusi. Siiski ei jätnud Issand Joonat tema meeleheitehetkil maha. Prohveti usaldus Jumalasse ja Tema lõpmatusse päästvasse väesse elustus, kui ta läbis Jumala juhtivuse kummalised teed ja katsumused.“ – Ellen G. White, „Prohvetid ja kuningad“, orig lk 266.

**Küsimused aruteluks:**

`1. Milliseid vabandusi oled kiusatud kasutama selleks, et misjonitööga mitte tegeleda? Mis on sinu Niineve?`

`2. Mõtle, kui kallihinnaline on tõde, mis on meie kui seitsmenda päeva adventistide käes. Mõtle, kui suur õnnistus see on, et sul on niisugune tõde. Mis hoiab sind tagasi jagamast teistega seda, mida me nii väga armastame?`

`3. Kuidas õppida Jumala armust ületama igasuguseid hirme, mis võivad sul olla tunnistamise ja misjonitöö suhtes?`

---

  
Annetus >> kohalik kogudus [toeta.advent.ee](https://toeta.advent.ee/)  
  
Päikeseloojang 16.23