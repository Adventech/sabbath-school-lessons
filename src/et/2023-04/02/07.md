---
title: Toetav Mõte
date: 13/10/2023
---

Olla tunnistajad kõikidele rahvastele. „Päästja sõnad „Teie olete maailma valgus“ osutavad tõsiasjale, et Tema on usaldanud oma järelkäijatele üleilmse misjonitöö. Nagu päikesekiired tungivad maakera kaugeimatessegi paikadesse, nii peab evangeeliumi valgus ulatuma Jumala plaani kohaselt iga inimhingeni Maal. Kui Kristuse kogudus täitnuks Issanda eesmärki, saanuks valgustatud kõik pimedas istujad ning iga surmavarjus olev piirkond. Selle asemel, et ühte koguneda ning vältida vastutust ja ristikandmist, tuleb koguduseliikmetel hajuda laiali üle kogu maa, lasta Kristuse valgusel neist välja paista, tegutseda nii, nagu tegutses Tema inimhingede päästmiseks, ning „kuningriigi evangeelium“ kandub kiiresti üle maailma.

Kõikidest maadest kostab Makedoonia kutse: „Tulge ja aidake meid!“ Jumal on avanud meie ees tööpõllu. Taevased olevused on saadetud inimestega koos tegutsema. Jumala ettenägevus läheb meie eel ning jumalik vägi tegutseb koos inimese jõupingutusega. Nende silmad peavad küll pimedad olema, kes ei näe Issanda tegutsemist, ning nende kõrvad kurdid, kes ei kuule õige Karjase hõikeid oma lammastele. Vastaku nüüd iga pühitsetud süda sellega, et püüab kuulutada eluandvat sõnumit. Kui mehed ja naised võtavad alandlikkuses ja ustavalt vastu neile Jumalast antud ja neile määratud töö, avaldub jumalik vägi paljude pöördumises tõe juurde. Nende jõupingutuste tulemused on imelised.“ – Ellen G. White, „The Advent Review and Sabbath Herald“, 14. november, 1912.

**Küsimused aruteluks:**

`1. Koguduse usaldusväärsuse kogukonnas määrab peamiselt see, millises ulatuses meie – Kristuse ihu – näitame Tema kutsumuse täitmisel oma eluga Jumala armastust. Kuidas sa sellele kutsele isiklikult vastad?`

`2. Mida sa arvad, kuidas mitte-adventistidest naabrid sinu kogudust näevad ja sellest aru saavad? Kuidas nende arvamust teada saada? Kui nende suhtumine on positiivne, siis mida saad selle tugevdamiseks veel teha? Kui suhtumine on negatiivne, siis mida saad selle muutmiseks teha?`

`3. Miks on väga tähtis kanda maailma jaoks tehtava misjonitöö keskmes „igavest evangeeliumi“? Millist ülimat lootust saame kellelegi või kuskil anda, kui selle tuumaks pole suur lootus, mille on meile andnud evangeelium – head sõnumid sellest, mida Jeesus on meie heaks ristil teinud?`

---

  
Annetus >> Eesti liidu ehitusfond [toeta.advent.ee](https://toeta.advent.ee/)  
  
Päikeseloojang 18.19