---
title: Jumala kutsumus meie jaoks, 2. osa
date: 07/10/2023
---

### Selle nädala õppeaine
Jh 20:21, 22; Mt 28:16–20; Ilm 14:6, 7; 5Ms 7:6, 11, 12; Ilm 7:9, 10.

> <p>Juhtsalm</p>
> „Minge siis, tehke jüngriteks kõik rahvad, ristides neid Isa ja Poja ja Püha Vaimu nimesse“ (Mt 28:19).

Kogu Piiblit läbib mõte Jumalast kui misjonitöö Jumalast. See on inimajaloo juhtlõng ja näitab selgelt Jumala eesmärki oma looduga. Pealegi koondab see tähelepanu jumaliku ilmutuse põhirõhule: Jumal taastab enda kuju oma langenud lastes (võrdle Kl 3:9, 10; 1Jh 3:2).

Jumala kutsumus on ühtlasi taust, millel tuleb Jumala Sõna enda jaoks näha ja mõista. Kui loeme Piiblit, näeme Jumalat, kes otsib meid sihikindlalt. Patust põhjustatud eraldatust trotsides (Js 59:2) jätkab Jumal oma misjonitööd, et taastada purunenud suhteid inimkonnaga kuni aulise hetkeni, mil Ta teeb „kõik uueks“ (Ilm 21:5).

Vahepeal on Jumal valinud ennast meile ilmutada sel moel, et mõistaksime Tema olemust ja eesmärki ning üle kõige suhtleksime Temaga tõeliselt ja püsivalt. Teisisõnu, me õpime ühtaegu Jumalat tundma ning räägime kaasinimestele, kuidas oleme kogenud Teda ja Tema päästvat armastust.

Niisiis edastab Jumal Pühakirjas Tema misjonitöö põhimõtted.

_Selle nädala õppetükki õppides valmistud hingamispäevaks, 14. oktoobriks._