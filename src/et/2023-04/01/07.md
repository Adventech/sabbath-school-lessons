---
title: Toetav Mõte
date: 06/10/2023
---

„Lunastusplaan ei olnud tagantjärele tekkinud mõte, pärast Aadama langemist kavandatud ettevõtmine. See oli „saladuse ilmutus, mis on olnud igavesest ajast varjul“ (Rm 16:25). Jumal ja Kristus teadsid algusest peale, et Saatan murrab truudust ning inimene langeb ärataganeja petlikku võrku. Jumal ei määranud ette, et patt peaks eksisteerima, kuid Ta nägi ette selle olemasolu ning valmistus selleks kohutavaks võimaluseks. Ta armastas seda maailma nii väga, et Ta tõotas anda oma ainsa Poja, et ükski, „kes usub temasse, ei saaks hukka, vaid et temal oleks igavene elu“ (Jh 3:16).“ – Ellen G. White, „Ajastute igatsus“, orig lk 22.

„Kristus ei öelnud jüngritele, et nende töö on kerge… Kuid neid ei jäetud võitlema üksinda. Ta kinnitas neile, et Tema on nendega: kui nad lähevad välja usus, võivad nad liikuda Kõigekõrgema kilbi varjus…Niikaua, kui nad kuuletusid Tema sõnale ning töötasid ühenduses Temaga, ei saanud nad jääda kaotajaiks. „Minge kõikide rahvaste juurde,“ käskis Ta neid. „Minge asustatud maailma kaugeimate osadeni ning olge kindlad, et isegi seal on teiega minu ligiolek. Töötage usus ja usalduses; ei tule kunagi sellist aega, mil ma teid maha jätaksin. Ma olen teiega alati, aidates teid ning andes edu sõnadele, mis tõmbavad teie kuulajate tähelepanu taevale.““ – Ellen G. White, „Apostlite teod“, orig lk 29.

**Küsimused aruteluks:**

`1. Mõtle, mis tähtsus on sellel, et esimesed sõnad, mida Jumal langenud inimkonnale ütles, ei olnud: „Mida sa oled teinud?“ või „Miks sa mu sõna ei kuulanud?“, vaid Ta küsis kõigepealt: „Kus sa oled?“ Kuidas julgustab see tõde meid uskuma, et Jumala kavatsused meiega ja meile kallite inimestega on head?`

`2. Mõtle, mida tähendab, et Jumal ise, Jeesuse isikus, tuli siia maailma selleks, et meid päästa. Kristus ristil oli ülim tõend sellest, et Jumal on misjonitöö Jumal. Mida räägib see meile Jumala iseloomust?`

`3. Misjonitöö on Jumala oma. Seepärast annab Tema inimesele selle ülesande täitmiseks oma volituse ning kõik muu vajaliku. Kui sa vaatad ülemaailmse misjonikäsuga seotud raskusi sellises valguses, siis kuidas tuled toime ebapädevuse või hirmuga?`

---

  
Annetus >> kohalik kogudus [toeta.advent.ee](https://toeta.advent.ee/)  
  
Päikeseloojang 18.38