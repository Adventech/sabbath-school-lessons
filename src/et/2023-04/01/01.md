---
title: Jumala kutsumus meie jaoks, 1. osa
date: 30/09/2023
---

### Selle nädala õppeaine
1Ms 3:9–15; 1Ms 28:15; 2Ms 29:43, 45; Mt 1:18–23; Jh 1:14–18; Jh 3:16; Jh 14:1–3.

> <p>Juhtsalm</p>
> „Ja Issand Jumal hüüdis Aadamat ning ütles temale: „Kus sa oled?“ (1Ms 3:9).

Misjonitöö alguspunkt ja siht on üksnes Jumal. Misjonitöö ei saanud algust Aabrahami kutsumisega (1Ms 12:1–4) või Egiptusest väljatulemisega (2Ms 12:31–42). Samuti ei alanud see Maa peale tulnud Jeesuse Kristusega (Mt 1:18–25) ega Pauluse misjonireisidega (Ap 13:4–14:26). Misjonitöö lähtus Jumalast siis, kui Ta kutsus ellu universumi ja lõi hiljem inimkonna (1Ms 1:26, 27).

Näeme Pühakirjas Jumalat, kelle hea tahe on olla oma lastega ja jõuda nendeni. Alguses loob ta suhte Aadama ja Eevaga. Ka pärast seda, kui patt vahele tuleb, jätkab Ta oma tööd, ent nüüd tuleb Tal suhe inimkonnaga uuesti korda teha. Lõpuks läheb Jumala missioon täide (Ilm 21. ja 22. ptk) ja just see peaks meid ajendama tegutsema igavese evangeeliumi kuulutajatena maailmas (Ilm 14:6, 7).

Igasuguse misjonitöö aluseks peab olema suhe Loojaga ning meil tuleb õigesti mõista Tema kutsumust ja iseloomu. Ent enne, kui saame aru Jumala kõrgest eesmärgist, on oluline saada paremini aru kõrge eesmärgiga Jumalast.

_Selle nädala õppetükki õppides valmistud hingamispäevaks, 7. oktoobriks._