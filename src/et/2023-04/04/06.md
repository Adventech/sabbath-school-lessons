---
title: Jumala tahtele allumine
date: 26/10/2023
---

`Loe 1Ms 12:1–9. Mida õpetavad need salmid Jumala tahtele allumisest ka siis, kui me ei näe selgelt rada enda ees?`

Aabrahami üks põhiomadus oli Jumala tahtele allumine. See allumine iseloomustas kõiki tema kogemusi Jumalaga.

_Aabrahami kutsumine._ Taevas esitas Aabrahamile väljakutse. „Issand ütles Aabramile: „Mine omalt maalt, omast sugukonnast ja isakojast maale, mille ma sulle näitan!““ (1Ms 12:1). Taevast häält kuuldes võinuks ta selle hääle tähelepanuta jätta ning mõelda näiteks, et tal tekkisid hallutsinatsioonid. Ta võinuks sõnumi vaidlustada ja öelda umbes nii: Ma ei taha minna; mulle meeldib siin. „Maa, mille ma sulle näitan“ on väga kummaline sihtpunkt! Aga Aabraham võttis kutse vastu, Ta allutas oma tahte Jumala tahtele ning lahkus isakodust ja kodumaalt: „Ja Aabraham läks, nagu Issand teda käskis“ (1Ms 12:4).

_Maa valimine._ Loti ja Aabrahami sulaste vahel puhkes tüli, ent Aabraham polnud inimene, kes tekitanuks paksu verd. Ta allus Jumala tahtele, kes teda taas õnnistas: „Ja Issand ütles Aabramile, pärast seda kui Lott tema juurest oli lahkunud: „Tõsta nüüd oma silmad üles ja vaata paigast, kus sa oled, põhja ja lõuna ja hommiku ja õhtu poole, sest kogu maa, mida sa näed, ma annan sinule ja su soole igaveseks ajaks!““ (1Ms 13:14, 15).

_Soodoma ja Gomorra hävitamine._ Kui Jumal andis Aabrahamile teada kõnealuste linnade saatuse, püüdis Aabraham armurikkalt neid linnu päästa. Kuna neis linnades polnud aga isegi kümmet õiget inimest, siis need hävitati. Aabraham allus Jumala tahtele ja nõustus Tema kohtuotsusega linnade osas.

Issand sai Aabrahami kasutada sellepärast, et ta allus Jumalale kõigis olukordades. Sama peame meie tänapäeval tegema.

`Väljakutse: Kui soovime oma linnades otstarbekalt ja mõjusalt jutlustada, siis seisame silmitsi takistustega. Meil tuleb paluda, et Jumal sekkuks.`

`Lisaülesanne: Leia võimalus võtta ühendust kellegagi, keda mõjutab otseselt mõni raskus, mida sinagi praegu koged. Ütle sellele inimesele, et sa palvetad tema pärast, ning palu Jumalal sulle näidata, mida saad aitamiseks teha.`