---
title: Jumala kutse jagamine
date: 21/10/2023
---

### Selle nädala õppeaine
1Ms 18. ptk; Jk 5:16; Rm 8:34; Hb 7:25, 1Ms 19:1–29; 1Ms 12:1–9.

> <p>Juhtsalm</p>
> „Ma annan teile uue käsu: armastage üksteist! Nõnda nagu mina teid olen armastanud, armastage teiegi üksteist! Sellest tunnevad kõik, et te olete minu jüngrid, kui te üksteist armastate“ (Jh 13:34, 35).

Algusest peale tahtis Aabraham, et Jumal saaks oma kavatsustes teda kasutada. See tõde tuleb ilmsiks näiteks 1Ms 18. peatükis, kui Jumal hoiatas Aabrahami Soodoma ja Gomorraga toimuva osas. „Tõesti, Issand Jumal ei tee midagi, ilmutamata oma nõu oma sulaseile prohveteile“ (Am 3:7). Ning Soodoma ja Gomorra loos oli „Tema sulaseks prohvetiks“ Aabraham.

Aabraham puhkas parajasti keskpäevase kuumuse tõttu, kui nägi kolme rändurit. „Aabraham oli näinud oma külalistes ainult kolme väsinud rändurit, vähimatki aimamata, et nende hulgas oli Tema, keda ta võis kummardades teenida, jäämata süüdi patus.“ – Ellen G. White, „Patriarhid ja prohvetid“, orig lk 138, 139.

Ent varsti anti just Aabrahamile osa Jumala ülesandes. Aabraham osales, nagu see peatükk näitab, palvetajana ja eestkostjana Soodomas ja Gomorras olevate inimeste eest. Ta tahtis näha, kas neid inimesi õnnestub kõigele vaatamata kuidagi päästa. Mis veel võiks olla misjonitöö, kui mitte see?

Kogu peatüki jooksul näeme Aabrahami kolme suurt vaimulikku omadust – külalislahkus, armastus ja palve –, mis aitavad misjonitööle väga kaasa.

_Selle nädala õppetükki õppides valmistud hingamispäevaks, 28. oktoobriks._