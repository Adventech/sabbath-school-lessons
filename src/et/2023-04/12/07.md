---
title: Toetav Mõte
date: 22/12/2023
---

„Iga pere ja kool, iga lapsevanem, õpetaja ja laps, kellele on paistnud evangeeliumi valgus, asetub sellises kriisiolukorras samasuguse küsimuse ette nagu kuninganna Ester Iisraeli ajaloo otsustaval hetkel: „Ja kes teab, kas sa mitte ei olegi just selle asja pärast pääsenud kuninglikku seisusesse?“ (Est 4:14).“ – Ellen G. White, „Kasvatus“, lk 263.

„Ester oli ilus juudi tütarlaps, Mordokai sugulane, kes võttis neiu tema vanemate surma järel enda juurde elama ning armastas teda nagu oma tütart. Jumal kasutas Estrit Pärsias oleva juudi rahva päästmiseks.“ (Märge: see äsjane lõik on Ellen G. White’i kirjutatud raamatu „Daughters of God“ Estri peatüki sissejuhatuses olev materjal, mida pole kirjutanud Ellen White. Aga kaks järgnevat tsitaati on tema kirjutatud.)

„Vanal ajal töötas Issand imeliselt pühendunud naiste kaudu, kes Tema töös ühendasid käed meestega, keda Jumal oli valinud olema Tema esindajad. Ta kasutas naisi suurte ja otsustavate võitude saavutamiseks. Rohkem kui korra tõi Ta hädaolukorral naised esiplaanile ning tegutses nende kaudu paljude inimelude päästmiseks. Kuninganna Estri kaudu sai Issand oma rahva võimsalt päästa. Ajal, mil näis, et ükski vägi ei või enam aidata, asusid Ester ja tema seltsis olevad naised asjaga tegelema ning tõid palve, paastumise ja viivitamatu tegutsemise abil oma rahvale pääste…

Kui uurime Vana Testamendi ajal Jumala eesmärgil tegutsevate naiste tööd, annab see meile õppetunni, mis võimaldab meil tänapäeval töös esinevate hädaolukordadega toime tulla. Meid ei pruugita paigutada nii kriitilisele ja väljapaistvale kohale nagu oli Jumala rahvas Estri ajal, ent sageli võivad usku tulnud naised teha olulise osa tagasihoidlikumatel kohtadel. Seda on paljud teinud ja teevad ikka veel.“ – Ellen G. White, „Daughters of God“, lk 45, 46.

`Aruteluküsimused:`

**Küsimused aruteluks:**

`1. Estri raamatu puhul jäävad meile mõningad vastamata küsimused, eelkõige Estri osa kohta kuninga õukonnas, kuigi ta ülendati kuningannaks. Kuidas saab selle kõik tema usuga kokku sobitada, või kas saab?`

`2. Estri kuulsad sõnad „Aga kui ma hukkun, siis hukkun!“ (Est 4:16) on kajanud läbi aastatuhandete kui eeskuju ustavaks jäämisest olukorras, kus surm on silme ees. Kuidas peegeldavad tema sõnad seda, millega seisab Jumala rahvas silmitsi lõpuajal, mil Ilm 13. ptk teemad tegelikkuseks saavad?`

`3. Vaadake klassis veel kord üle esmaspäevase osa lõpus olev küsimus selle kohta, kas on mõnikord parem jätta oma usk saladusse. Kas me peaksime kunagi üldse nii tegema?`

---

  
Annetus >> kohalik kogudus [toeta.advent.ee](https://toeta.advent.ee/)  
  
Päikeseloojang 15.23