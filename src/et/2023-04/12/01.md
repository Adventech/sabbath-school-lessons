---
title: Ester ja Mordokai
date: 16/12/2023
---

### Selle nädala õppeaine
Tn 1:1–12; Tn 5:31–6:10; Est 2:1–10, 20; Est 3:1–15; Est 4:1–14; Est 9:1–12.

> <p>Juhtsalm</p>
> „Ma panen sind paganaile valguseks, et mu pääste ulatuks ilmamaa ääreni“ (Js 49:6).

Üheks huvipakkuvaimaks kirjutiseks Piiblis „kultuurideülesest evangeeliumitööst“ on Estri raamat. Sellest raamatust on aastatuhandete jooksul palju kirjutatud ning tänase päevani tähistavad paljud juudid Est 9:26–31 alusel puurimipüha.

Ester ja tema sugulane Mordokai olid juudid, kes elasid Pärsia impeeriumi pealinnas Suusanis. Mingil põhjusel ei pöördunud nad tagasi Juudamaale nagu paljud teised juudid, vaid jäid oma vangipõlvemaale.

Siis sai Estrist Jumala ettenägeliku sündmustejada kaudu kuninganna. „Ja kuningas armastas Estrit enam kui kõiki teisi naisi, ja Ester leidis tema ees armu ja heldust enam kui kõik teised neitsid; ta pani temale kuningliku krooni pähe ja tegi ta Vasti asemel kuningannaks“ (Est 2:17).

Just selles rollis sai Ester – kuigi mõnevõrra vastumeelselt – etendada tähtsat osa piibellikus ajaloos. See lugu näitab omanäolisel moel, kuidas Jumala rahvas sai isegi võõras keskkonnas anda tunnistust tõest.

Nii kuidas su aeg lubab, loe (või lehitse) selle nädala uurimise tarvis läbi kogu Estri raamat.

_Selle nädala õppetükki õppides valmistud hingamispäevaks, 23. detsembriks._