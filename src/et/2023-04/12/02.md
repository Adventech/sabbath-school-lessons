---
title: Võõrkultuuri vangistuses
date: 17/12/2023
---

Iialgi pole kerge olla võõrasse kultuuri väljarännanu. Meil võib tänapäeval olla raske aduda, millega seisid juudid silmitsi esmalt babüloonlaste ja siis pärslaste valitsuse all.

Vähesed meist elavad adventistlikus riigis, kus meie usupõhimõtted on teatud määral riigiseadused. Ent enne küüditamist oli juudi rahvas elanud oma maal, kus nende usupõhimõtted olid kirjas ka riigiseaduses.

Mõtle ühtpidi, kui kergeks tegi see Jumalale ustavaks jäämise. Lõpuks oleks seitsmenda päeva hingamispäeva ju palju kergem pidada, kui seitsmenda päeva hingamispäeva pidamine oleks sätestatud riigi seadusandlusega?

Teistpidi on aga Jumala rahva ajalugu näidanud meile, et olgu riigikorraldus milline tahes, isegi kui see soosib usku, peab usk tulenema südamest, sisimast, muidu järgneb sellele kindlasti patt, usust taganemine ja häving.

„Ja Issand ütleb: kuna see rahvas ligineb mulle suuga ja austab mind huultega, aga ta süda on minust kaugel ja nende kartus minu ees on ainult päritud inimlik käsk“ (Js 29:13).

Ja vastupidi: neist, kes otsustavad olla ustavad, ei saa ka kõige ebasoodsam keskkond teha sõnakuulmatuid.

`Loe Tn 1:1–12; Tn 3:1–12 ja Tn 5:31–6:10. Iga olukord on küll ainulaadne, aga millistest raskustest, millega Jumala rahvas võib võõrkultuuris silmitsi seista, räägivad need kirjapanekud?`

Olenemata sellest, kes oleme või kus elame, mõjutab keskkond meid teatud määral ikkagi; meie usule ja tunnistusele esitavad suure väljakutse kas seadused või kultuur või mõlemad. Taanieli raamatu lood, mis lõppevad küll alati „õnnelikult“, näitavad, et isegi katsumusterohketes oludes saavad inimesed jääda Jumalale ustavaks. Isegi siis, kui neist lugudest ükski poleks lõppenud hästi, oleksid need mehed kahtlemata teinud õigust.

Milliseid väljakutseid esitab su usule sinu kultuur? Kuidas sa neile väljakutsetele vastad?