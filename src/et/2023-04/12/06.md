---
title: Puurimi ime
date: 21/12/2023
---

Piibli kommenteerijad on aastatuhandeid märganud, et Estri raamatus ei esine Jumala nime. See on ainus raamat Piiblis, kus seda täheldatakse. Ent juudid suutsid selles suurejoonelises päästmises ära tunda Jumala tegevuse ning Jumala rahvas valis sellegi raamatu Piibli kaanonisse.

Kas suudame märgata Jumala kohalolu meie igapäevaelu pealispinna all? Jumala tegevus võib näida tavalise, loomuliku sündmuste reana ning kui me ei ole tähelepanelikud, ei märka me Jumala lähedust.

`Loe Est 9:1–12. Millised tulemused olid Estri jõupingutusel?`

Puurimi ime võtab väga ebahariliku kuju. Ime on varjatud, peidetud näiliselt loomulikesse sündmustesse. Juutide hävitamist käskivat seadust ei muudetud, ent kirjutati uus seadus, mis lubas juutidel ennast kaitsta.

Pööra tähelepanu sellele, mis veel juhtus ning kuidas sai Jumal nende sündmuste kaudu toimida. Pärslased panid tähele, et Jumal tegutses juutide heaks.

Ja tulemus?

„Maa rahvast tunnistasid paljud endid juutideks“ (Est 8:17). See on tohutu näide sellest, kuidas Issand sai tegutseda, et tuua hukkuvad hinged Tema tundmisele.

Juudi rahva juhid tunnistasid, et Jumal tegutses. Kuna juudid olid enda kaitsmisel võidukad, kuulutati välja iga-aastane aeg (mis nimetati puurimiks), millal seda võitu meenutada ja tähistada. Siiamaani peetakse neid päevi traditsioonilise pühana tänuks Jumalale ja meenutuseks Tema päästest.

`Väljakutse: Palveta, et Jumal annaks sulle julgust rääkida sel nädalal ühele su palvenimekirjas olevale inimesele millestki, mida Tema on sinu heaks teinud.`

`Lisaülesanne: Hakka päevikusse või märkmikku kirja panema erilisi väikesi (või suuri) asju, mida Jumal sinu heaks teeb. Vaata neid taas läbi ja palveta, et Jumal tooks kirjapandu sulle meelde just õigel ajal, kui saad sellest kellelegi rääkida.`