---
title: Misjonitöö inimeste heaks, kelleni pole jõutud - 2
date: 09/12/2023
---

### Selle nädala õppeaine
1Kn 11:1–6; Mt 4:23–25; Mt 15:22–28; Mk 7:24–30; Ap 10:34, 35; Mt 8:10, 13.

> <p>Juhtsalm</p>
> „Siis Jeesus vastas talle: „Oh naine, sinu usk on suur! Sündigu sulle, nagu sa tahad!“ Ja ta tütar paranes selsamal tunnil“ (Mt 15:28).

Algusest peale otsis armastav Jumal oma kaduma läinud lapsi (1Ms 3:9) ning meie päevil otsib sama armastav Jumal ikka võimalust jõuda kadunuteni (vaata Ilm 14:6–12), kaasa arvatud kadunuteni suurlinnades. 2018. aastal avaldas ÜRO oma viimased tulemused, mis ütlevad, et 55 protsenti planeedi elanikkonnast elab linnastunud piirkondades ja see protsent kasvab (kui aega jätkub) 2050. aastaks 68ni. Meil ei ole valikut; meil tuleb tunnistada suurlinnades olijaile.

Ometi käituvad paljud Jumala rahvast nagu Joona, kui teda kutsuti suurlinnas tunnistama: mingil põhjusel põgenevad nad oma ülesande eest. „Sest mis iganes enne on kirjutatud, see on kirjutatud meile õpetuseks, et meil kannatlikkuse ja Pühakirja julgustuse kaudu oleks lootust“ (Rm 15:4). Sinna hulka kuulub ka Joona kohta kirjutatu.

Siin maal elades ei tegutsenud Jeesus ainult Iisraeli linnade, vaid ka välismaiste piirkondade heaks; nende heaks, kes polnud Juuda riigist ega valitud rahva hulgast.

Käesoleval nädalal uurime piiblilugu Kristuse misjonireisist Tüürosesse ja Siidonisse ning vaatame, mida saame oma elus rakendada.

_Selle nädala õppetükki õppides valmistud hingamispäevaks, 16. detsembriks._