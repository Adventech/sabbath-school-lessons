---
title: Otsides rahvahulki
date: 11/12/2023
---

Väliste ja sisemiste raskuste kiuste edastab Jeesus meile lahkelt kutse teha Tema misjonitööd suurlinnades.

`Loe Mt 9:35–38. Mida õpetatakse siin misjonitöö kohta rahvahulkade heaks kõikjal, kus neid leidub?`

Jeesus tundis kaasa rahvahulkadele suurlinnades. Lk 19:41 räägib sellest, kuidas Jeesus nuttis Jeruusalemma pärast. Me ei pruugi aru saada, kui sügavalt Jeesus oma lapsi armastab, ka suurlinnas elavat „näota massi“. Seepärast palub Jeesus meil Mt 9:38 palvetada, et meie ajendid ja süda sarnaneksid Tema omadega.

`Loe Mt 4:23–25. Millisest maapiirkonnast tulid inimesed Jeesuse juurde siis, kui Ta oma tööperioodi alustas?`

Mt 4:25 räägib rahvahulkadest, kes järgnesid Jeesusele Galileast ja Kümnelinnamaalt – ida pool asuvast kümnest linnriigist, Dekapolisest –, Jeruusalemmast ja lõunapoolsest Judeast. Millised piirkonnad lisaks Samaariale jäid veel nimetamata? Tüürose ja Siidoni rannikuala, osa Foiniikiast, Vahemere-äärne ja Loode-Galileaga piirnev ala. Nüüd näeme, miks läks Jeesus sinna piirkonda! See reis Tüürose ja Siidoni aladele oli üks Jeesuse kultuurideülene misjonireis.

„Pärast kokkupõrget variseridega lahkus Jeesus Kapernaumast, ning läbinud Galilea, siirdus mägismaale Foiniikia piiril. Lääne pool laiuval tasandikul võis näha muistset Tüürost ja Siidonit; kuulsaid sadamalinnu, kus oli palju paganlikke templeid, toredaid paleesid ja turuplatse.“ – Ellen G. White, „Ajastute igatsus“, orig lk 399.

`Kuidas aidata inimestel näha, kui mõttetud on iseenesest nende „toredad paleed ja turuplatsid“ ning miks vajavad nad Jeesust?`