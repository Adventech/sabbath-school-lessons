---
title: Toetav Mõte
date: 15/12/2023
---

„Nende hulgas, keda juudid nimetasid paganateks, oli inimesi, kes mõistsid Messiast kõnelevaid Pühakirja prohvetikuulutusi paremini kui Iisraeli õpetajad. Paljud neist ootasid Teda selleks, et Ta päästaks nad nende pattudest. Mõttetargad püüdsid jõuda selgusele heebrealaste elukorralduse saladustes. Kuid juutide vagatsemine takistas valguse levimist.“ – Ellen G. White, „Ajastute igatsus“, orig lk 33.

„Issand Jeesus, võimas Päästja, on nende inimeste eest surnud. Tema saab tõsta nad üles nende ükskõiksusest, Tema saab äratada nende kaastunde, Tema saab pehmendada nende südame, Tema saab avada nende hingele tõe ilu ja väe. Jumal – mitte inimene – on meistertööline; ja ometi kutsub Ta inimesi olema käsilased, kelle kaudu viia valgust pimeduses olijaile. Jumalal on kalliskive kõikides kirikutes ja meie asi ei ole ennast religioosseks tunnistanud maailmale esitada ulatuslikke süüdistusi, vaid alandlikkuses ja armastuses tutvustada kogu tõde, nagu see on Jeesuses. Nähku inimesed vagadust ja pühendumust, laske neil näha Kristuse-sarnast iseloomu… Esile tuleb tõsta Jeesus, maailma Lunastaja; elusõna tuleb kindlalt hoida.“ – Ellen G. White, „The Adventist Review and Sabbath Herald“, 17. jaanuar, 1893.

**Küsimused aruteluks:**

`1. Millised on otsesed vajadused sinu elukohas, mis annavad sulle ja su kogudusele võimaluse jõuda inimesteni, kes ei tea tõdesid, mida me teame?`

`2. Vaata Ellen G. White’i ülaltoodud sõnu kaasinimeste usu kohta: „Jumalal on kalliskive kõikides kirikutes ja meie asi ei ole ennast religioosseks tunnistanud maailmale esitada ulatuslikke süüdistusi.“ Teisisõnu, kuidas näidata inimestele nende ekslikkust nii, et me ei halvustaks neid samas isiklikult?`

`3. „Ometi, kui Inimese Poeg tuleb, kas ta leiab usku maa pealt?“ (Lk 18:8). Mida Jeesus sellise retoorilise küsimusega mõtleb? Mis on vahet usul ja uskumusel? Miks võib olla nii, et inimesel, kellel on õige uskumus, ei leidu usku siis, kui Kristus tagasi tuleb?`

---

  
Annetus >> Eesti liidu misjonifond [toeta.advent.ee](https://toeta.advent.ee/)  
  
Päikeseloojang 15.22