---
title: Toetav Mõte
date: 01/12/2023
---

Loe Ellen G. White’i raamatust „Tervise teenistuses“ peatükki „Rikaste teenimine“, orig lk 209–216, ning teosest „Reflecting Christ“ peatükki „Captive Maid Shows Concern for Naaman“, lk 337.

Jeesus armastas ühtviisi nii maailmas olevaid vaeseid kui ka rikkaid ja mõjuvõimsaid inimesi. Ta suri samal määral nii printside kui ka kerjuste eest. Jeesus teadis mõjusaimat teed nende südameni jõudmiseks. Ta hoiatas meid: „Hõlpsam on kaamelil minna läbi nõelasilma kui rikkal minna Jumala riiki“ (Mk 10:25). Sel nädalal on meile esitatud üleskutse jõuda Jeesuse Kristuse evangeeliumiga ka mõjukate ja jõukate inimesteni. Nad vajavad päästet sama palju kui iga teine, isegi kui nad ei pruugi seda endale kahjuks teadvustada „turvatunde“ pärast, mida nende varandus pakub.

„Palju on räägitud meie kohustustest hooletusse jäetud vaeste suhtes, kuid kas ei tuleks samasugust tähelepanu pöörata ka hooletusse jäetud rikastele? Paljud peavad seda inimklassi lootusetuks… Tuhanded jõukad inimesed on läinud hauda hoiatust saamata. Aga kuigi nad võivad paista ükskõiksed, on rikaste hulgas palju koormatud hingi.“ – Ellen G. White, „Tervise teenistuses“, orig lk 210.

**Küsimused aruteluks:**

`1. Jeesus purustas kastide- ja klassivahed, tegutsedes oma maisel tööperioodil rikaste ja vaeste heaks. Kuidas käsitleme adventistidena lõhet rikaste ja vaeste vahel, mis on kõigis ühiskondades niivõrd põlistunud?`

`2. Jeesus ütles nii: „Ohakate sekka külvatu on see, kes sõna küll kuuleb, ent selle ajastu muretsemised ja rikkuse petlik ahvatlus lämmatavad sõna ning see jääb viljatuks“ (Mt 13:22). Mida pidas Jeesus sinu arvates silmas sõnadega „rikkuse petlik ahvatlus“? Miks ei pea me tingimata olema rikkad selleks, et rikkus meid ahvatleks?`

`3. Vaadake klassis üle teisipäevase osa lõpus olev küsimus tõsiasja kohta, et tõe tundmine ei ole sama, mis tõe läbi päästetud saamine. Miks on väga oluline seda vahet teha? Kui üksnes tõe tundmine meid ei päästa, siis mis päästab?`

`4. Milliseid põhjuseid sa veel oskad pakkuda, miks rikas noor valitseja Jeesuse hülgas, aga Sakkeus Ta vastu võttis?`

---

  
Annetus >> kohalik kogudus [toeta.advent.ee](https://toeta.advent.ee/)  
  
Päikeseloojang 15.30