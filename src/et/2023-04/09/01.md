---
title: Misjonitöö mõjuvõimsate inimeste heaks
date: 25/11/2023
---

### Selle nädala õppeaine
Tn 4. ptk; 2Kn 5:1–19; Jh 3:1–12; Jh 7:43–52; Mt 19:16–22; Jh 19:38–42.

> <p>Juhtsalm</p>
> „Sest mis kasu on inimesel, kui ta võidaks terve maailma, oma hingele teeks aga kahju? Või mis oleks inimesel anda ära oma hinge lunahinnaks?“ (Mt 16:26).

Kuigi Piibel, Jumala Sõna, on kirja pandud palju aastaid tagasi, ilmutab see jätkuvalt Jumala tõde maailmale. Ja paljude tõdede hulgas, mida see avalikuks teeb, on tõde inimolemusest, mis on põhimõtteliselt sama nii seitsmenda sajandi juudamaalase kui ka kahekümne esimese sajandi brasiillase jaoks: patused vajavad jumalikku armu.

Nende hulka kuuluvad rikkad ja mõjukad. Piibli aja rikkad ja mõjukad ei erinenud tänapäeva rikastest ja mõjukatest, eelkõige jõukuse, kuulsuse ja võimu taotlemise poolest, mis toimus sageli (aga mitte alati) kaitsetute inimeste arvelt. Ent Jumalat huvitab rikaste ja mõjukate inimeste päästmine täpselt samuti nagu rõhutute ja abivajajate päästmine. Pühakirjas on nii mõnigi kaasahaarav näide piiblitegelastest, kes olid mõjukad või rikkad või mõlemat, ning sellest, kuidas Jumal kasutas neid rahvastele õnnistuseks: Aabraham, Iisak, Iiob, Saalomon ja Joosep, kui nimetada mõningaid.

Käesoleval nädalal uurime Jumala plaani rikaste ja mõjukate jaoks. Asu teele koos meiega, et näha, kuidas Jumal sellistele inimestele lähenes ning kuidas Ta kutsub seitsmenda päeva adventiste ja valmistab neid ette seesugustele inimestele tänapäeval tunnistama.

_Selle nädala õppetükki õppides valmistud hingamispäevaks, 2. detsembriks._