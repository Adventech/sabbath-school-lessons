---
title: Misjonitöö mõjuvõimsate heaks
date: 30/11/2023
---

Jeesus teadis, kuidas mõjuvõimsate isikutega sõbraks saada. Paljud sellised inimesed imetlesid ja austasid Teda, ning paljud sellised inimesed ka põlastasid Teda. Mõjuvõimsad piiblitegelased, kes Jeesuse juurde abi saama tulid, tajusid kindlasti, et Jeesus hoolis neist. Samas ei tulnud paljud rikkad ja mõjukad Jeesuse juurde kohe avalikult, vaid ootasid, kuni olid kindlad, et Jeesus oli tõesti Jumala Poeg. Nii oli Nikodeemosega ja Arimaatiast pärit Joosepiga.

`Loe Mt 27:57–60 (vaata ka Mk 15:43–47; Lk 23:50–53 ja Jh 19:38–42). Mida räägitakse siin selle kohta, kuidas Issand kasutas rikast, kellele Ta oli ilmselgelt mõju avaldanud?`

Siiani ei ole me Arimaatiast pärit Joosepist midagi kuulnud. Järsku ilmub see rikas mees justkui eikuskilt välja ning aitab täita prohvetikuulutuse. Jumal on rikkaid kasutanud ja jätkab nende kasutamist oma eesmärkidel. Seega tuleb meilgi teha nende heaks misjonitööd.

Kust alustada – see etapp on mõjuvõimsate inimestega sõbraks saamise kitsaskoht. Üldiselt on parem neid mitte taga ajada, vaid lasta neil tulla sinu juurde. Jeesus tegi seda ning neist said Tema sõnumi, tervendamise ja Jumala väe tunnistajad. Nad veendusid kulisside taga, et Ta oli tõesti Jumala Poeg.

Mõjuvõimsad inimesed püüavad mitmel põhjusel osaleda tõelises evangeeliumitöös. Nad tahavad olla osa millestki heast, mis muudab teiste elu. Seeläbi teavad nad, et see võib muuta ka nende elu. Niisugune tegutsemine pakub rikkale ja mõjukale peene võimaluse saada abi ilma oma vajadusi otseselt avalikustamata.

Järgmiseks etapiks on tõelise teenimistöö alustamine, mis avab rikkale ja mõjuvõimsale inimesele ukse Jumala töös osalemiseks. Võta aega, et panustada oma ühiskonna rikaste ja mõjukate inimeste ellu.

`Väljakutse: Lisa oma igapäevasesse palvenimistusse keegi, kes on võimu juures ega ole usklik, aga kellega saad aeg-ajalt ühendust võtta.`

`Lisaülesanne: Saada kiri või e-kiri kellelegi, kes on võimu juures – ka siis, kui sa pole selle inimesega kunagi kohtunud – ja ütle talle, et sa palvetad tema pärast.`