---
title:  Toetav Mõte
date:   29/05/2020
---

Loe Gerald A. Klingbeili toimetatud väljaannet „The Genesis Creation Account and Its Reverberations in the Old Testament“  (Berrien Springs, MI: Andrews University Press, 2015).

„Piibel on kõige põhjalikum ja kõige õpetlikum ajalugu, mis inimesel on. See tuli otse igavese tõe allikast ning jumalik käsi on säilitanud selle puhtuse kõikide aegade jooksul… Ainult siit leiame meie inimsoo ajaloo, mida ei riku inimlik eelarvamus ega inimlik uhkus.“ – Ellen G. White, _Testimonies for the Church,_ 5\. kd, lk 25.

„Mulle on näidatud, et ilma Piibli ajaloota ei tõesta geoloogia mitte midagi. Maalt leitud säilmed tõendavad, et on olnud praegusest olukorrast paljuski erinevaid olusid. Kuid nende eksisteerimise aega ja seda, kui pikalt mõni niisugune periood maal kestis, tuleb meil mõista ainult Piibli ajaloo kaudu. Kui meie oletused ei lähe vastuollu Pühas Kirjas leiduvate faktidega, siis sel juhul on ohutu arvata enamat, kui Piibli ajalugu räägib. Kuid siis, kui inimene jätab sinnapaika loomislugu rääkiva Jumala Sõna ja püüab panna Jumala loomistöö arvele loodusteaduslikke põhimõtteid, on ta teadmatuse piiritus ookeanis. Jumal ei ole kunagi paljastanud surelikele seda, kuidas Ta loomistöö kuue tegeliku päevaga teostas. Tema loov tegevus on sama arusaamatu kui Tema olemasolu.“ – Ellen G. White, _Spiritual Gifts_, 3. raamat, lk 93.

## Küsimused aruteluks:

`1. Kui teaduslikud selgitused käesoleva tegelikkuse kohta – mida võib käsitleda, kuulda, näha, katsetada ja uuesti analüüsida – on täis vaidlusi ja võitlust, miks võtavad siis väga paljud inimesed küsimata omaks iga teadusliku teadaande sündmustest, mis väidetavalt toimusid miljoneid või lausa miljardeid aastaid tagasi?`

`2. Uudsed teaduslikud tööd tuginevad eeldusel (mis näib esmapilgul mõistlikuna), et üleloomulikke vahendeid ei saa kasutada loomulike sündmuste selgitamiseks. Näiteks ei saa sellest tulenevalt selgitada näljahäda väitega, et nõid needis maa ära. Millised piirid kehtestab selline lähenemisviis aga 1. Moosese raamatus kirjeldatud loomisloole? Teisisõnu, 1. Moosese raamatus kirjutatu oli puhtalt üleloomulik sündmus. Juhul, kui üleloomulik loomisviis automaatselt välistada, siis miks on vale iga muu mudel, mis paratamatult välja mõeldakse?`

---
Annetus >> Eesti Liidu misjonifond

Päikeseloojang 22.11
