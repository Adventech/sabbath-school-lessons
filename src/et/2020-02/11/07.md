---
title:  Toetav Mõte
date:   12/06/2020
---

Loe Clifford Goldsteini raamatut „1844 Made Simple“  (Boise, ID: Pacific Press, 1988) kui üht kohta paljudest, kust leida rohkem materjali 2 300 päevast kõneleva prohvetikuulutuse kohta. Vaata ka 1844madesimple.org. Uuri skeemi:

<table id="table-2" class="Basic-Table"><colgroup><col class="Row-Column-8"> <col class="Row-Column-9"> </colgroup><tbody><tr class="Row-Column-10"><td class="cell-style-override-1"><p class="Tekst-copy para-style-override-23">Taanieli 7. ptk</p></td><td class="cell-style-override-1"><p class="Tekst-copy para-style-override-23">Taanieli 8. ptk</p></td></tr><tr class="Row-Column-10"><td><p class="Tekst-copy para-style-override-24">Babüloonia (lõvi)</p></td><td><p class="Tekst-copy para-style-override-18">______________</p></td></tr><tr class="Row-Column-10"><td><p class="Tekst-copy para-style-override-24">Meedia-Pärsia (karu)</p></td><td><p class="Tekst-copy para-style-override-18">Meedia-Pärsia (jäär)</p></td></tr><tr class="Row-Column-10"><td><p class="Tekst-copy para-style-override-24">Kreeka (panter)</p></td><td><p class="Tekst-copy para-style-override-18">Kreeka (sikk)</p></td></tr><tr class="Row-Column-11"><td><p class="Tekst-copy para-style-override-24">Paganlik Rooma (neljas metsaline)</p></td><td><p class="Tekst-copy para-style-override-18">Paganlik Rooma (sarv liigub horisontaalselt)</p></td></tr><tr class="Row-Column-10"><td><p class="Tekst-copy para-style-override-24">Paavstlik Rooma (väike sarv)</p></td><td><p class="Tekst-copy para-style-override-18">Paavstlik Rooma (sarv liigub vertikaalselt)</p></td></tr><tr class="Row-Column-10"><td><p class="Tekst-copy para-style-override-24">Kohus taevas</p></td><td><p class="Tekst-copy para-style-override-18">Taevase pühamu puhastamine</p></td></tr></tbody></table>

Oluline uurimissuund siin on Tn 7. ptk vaatepilt kohtust, mis ilmneb pärast 1 260 tagakiusamisaastat (Tn 7:25) ja on sama, mis Tn 8:14 pühamu puhastamine. See vaatepilt taevasest kohtust viib lõpuks välja Jumala igavese riigi rajamiseni pattulangenud maakera kurva ajaloo lõpus. Seega on meil olemas võimas piibellik tõend selle kohta, et Tn 8:14 ja sündmus, mida see märgib, on väga tähtis, nagu Pühakiri rõhutab.


## Küsimused aruteluks:

`1. Pöördu tagasi ja vaata üle Tn 2. ptk. Näed, kui selgelt avaldub siin historistlik meetod: maailmariikide katkematu järgnevus, mis saab alguse antiikajast ja lõppeb Jumala igavese riigi rajamisega. Jumal annab meile võtme nende prohvetikuulutuste tõlgendamiseks. Mida ütleb see aga kristliku maailma seisukorra kohta, sest väga vähesed kristlased rakendavad tänapäeval veel üldse historistlikku meetodit? Miks aitab see fakt veel kindlamalt tõdeda, et adventsõnum on praeguse aja maailma jaoks asjakohane?`

`2. Kui hästi saad sina aru (Tn 8:14) 2 300 päevast rääkivast prohvetikuulutusest? Juhul, kui sa sellest aru ei saa, ehk võtaksid aega seda tundma õppida ja oma klassile sellest rääkida? Sind võib tabada üllatus, kui kindlal alusel on päriselt meie prohvetikuulutuste tõlgendamine.`

`3. Loe Tn 7:18, 21, 22, 25, 27. Märkad, et tähelepanu on sellel, mis saab pühadest. Mida teeb nendega väikese sarve võim? Ja teisalt, mida teeb nende heaks Issand? Mis on kohtu juures pühade jaoks hea sõnum? Mida kohus neile lõpuks annab?`

---

Annetus >> Eesti Liidu ehitusfond

Päikeseloojang 22.30
