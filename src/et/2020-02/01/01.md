---
title:  Piibli ainulaadsus
date:   28/03/2020
---

### Selle nädala õppeaine
5Ms 32:45–47; 1Ms 49:8–12, Js 53:3–7; 1Kr 15:3–5, 51–55; Rm 12:2.

> <p>Juhtsalm</p>
> „Sinu sõna on mu jalale lambiks ja valguseks mu teerajal“ (Ps 119:105).

Esimesest neljast sajandist pKr on olemas 24 600 Uue Testamendi käsikirja. Platoni originaalkäsikirju on seitse, Herodotose omi kaheksa ning Homerose „Iliasest“ on alles jäänud pisut üle 263 eksemplari. Seega on meil Uue Testamendi teksti terviklikkuse kohta olemas võimas tõendusmaterjal.

Piibel oli teadaolevalt esimene raamat, mis _tõlgiti, esimene raamat Läänes,_ mis trükipressiga trükiti, ja esimene raamat, mis sedavõrd laialt levis –  
Piibel on tõlgitud nii paljudesse keeltesse, et tänapäeval võib seda lugeda 95 protsenti Maa elanikkonnast.

Piibel on ainulaadne ka oma sisu ja sõnumi poolest, mis pöörab tähelepanu Jumala lunastavatele tegudele ajaloos. Piiblis kirjeldatud ajalugu põimub prohvetlusega, kuna see kuulutab Jumala plaanide kohast tulevikku ja räägib Tema igavesest riigist. Tegemist on Jumala elusõnaga, elava s_õnaga, sest_ usklikele tõotatakse tänapäeval sama Jumala Vaimu, kelle kaudu Pühakiri sisendati (2Tm 3:16, 17) – Tema juhib meid kogu tõesse siis, kui me Sõna uurime (Jh 14:16, 17; Jh 15:26; Jh 16:13).

_Selle nädala õppetükki õppides valmistud hingamispäevaks, 4. aprilliks._
