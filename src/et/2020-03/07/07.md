---
title:  Toetav Mõte
date:  14/08/2020
---

Loe Ellen G. White’i raamatust „Tee Kristuse juurde“ peatükki „Jumala tundmine“ lk 87–91; raamatust „Gospel workers“ (Evangeeliumiteenrid) peatükki „Bible Reading With Families“(Piibli lugemine perekondades) lk 192–193; raamatust „Evangelism“ peatükki „Bible Work Techniques“ (Piiblitöölise tehnikad) lk 481–486.

Jumal töötab kõikjal meie ümber olevate inimeste südames. Juhul, kui meil on vaimulikku arukust näha, kus Jumal juba tegutseb, siis hakkame sageli täheldama võimalusi, kuidas Tema sõna kaasinimestele kuulutada. Jumal valmistab ette südame pinnase, meil on võimalus külvata evangeeliumiseeme. Püha Vaim valmistas ette Nikodeemose, kaevule tulnud naise, veritõbise naise, ristil oleva röövli, Rooma väepealiku ja paljude teiste südame Jeesuse sõnu vastu võtma juba enne, kui Jeesus nendega kohtus.

Loomulikult v_õime_ kõhelda, kui meil tuleb inimestelt küsida, kas võime nendega koos palvetada, jagada Piibli tõotusi või anda neile mõne trükise. Kui tunneme mõjutust oma usust kellegagi rääkida, on Püha Vaim, kes meid mõjutab, juba sellele isikule väga sagedasti mõju avaldanud, et ta meie tunnistuse vastu võtaks.

## Küsimused aruteluks:

`1. Kui keegi tuleb sinu juurde ja tunneb ennast millegi pärast kohutavalt süüdi ning vajab Jumalalt andestust, siis millist nõu sa annad ja milliseid piiblisalme sa tal kuulda lased? Milline on olnud sinu enda elukogemus süütunde ja Jumala andestava väe kohta?`

`2. Mõnikord toob Jumal inimesi meie eluteele sellepärast, et Ta igatseb teha neilegi teatavaks oma tõde. Kuidas olla tundlikud Jumala juhtimise suhtes?`

`3. Mõtiskle veel Jumala ja Tema Sõna väe üle, nagu see avaldub loomisloos ja loomises üldse. Suudame vaevu hoomata, mis universum üldse on, sest see on nii suur ja mõõtmatu. Ja mõelda vaid, et selle loonud Jumal peab olema võimsam kui Tema loodu. Kuidas saame julgust teadmisest, et Jumal, keda teenime, on nii võimas? Vähe sellest, et Ta on vägev, Ta ka armastab meid. Millise tohutu lootuse annab kogu see Jumala kohta käiv teadmine? Ning kuidas aitab selline teadmine meil Temast paremini kaasinimestele tunnistada?`

---

Annetus >> kohalik kogudus  

Päikeseloojang 21.08
