---
title:  Toetav Mõte
date:  28/08/2020
---

„Kristusel on karjase õrnus, vanema kiindumus ja kaastundliku Päästja võrratu arm. Ta pakub oma õnnistusi kõige kütkestavamal viisil. Ta ei rahuldu ainult õnnistuste teatavaks tegemisega; ei, Ta esitab neid haaravaimal viisil, et äratada inimestes soovi õnnistuste järele. Samuti peaksid Jumala sulased esitama Tema au rikkusi. Kristuse imeväärne armastus sulatab inimsüdamed, kuid pelk doktriinide rõhutamine ei saavuta midagi. „Trööstige, trööstige minu rahvast, ütleb teie Jumal… Astu kõrgele mäele, Siioni sõnumiviija, tõsta valjusti häält, Jeruusalemma sõnumiviija, tõsta, ära karda! Ütle Juuda linnadele: „Vaata, teie Jumal!“… Otsekui karjane hoiab ta oma karja, kogub oma käsivarrega tallekesi ja kannab neid süles, talutab imetajaid lambaid.“ (Js 40:1, 9–11)“ – Ellen G. White, „Ajastute igatsus“ lk 826, 827.

## Küsimused aruteluks:

`1. Kahju küll, aga osa inimesi tunneb ennast paremini siis, kui osutab kaasinimeste vigadele. Kuidas tagada, et meie samasse mõttemalli ei langeks?`

`2. Mõtle sellise sündmustiku üle: üks sõber on äsja naasnud matuselt ja teatab: „Olen nii rõõmus, et mu tädi on taevas ja vaatab sealt minu poole alla. See annab mulle nii hea tunde.“ Kuidas vastaksid nende põhimõtete alusel, mida sellenädalases õppetükis õppisime? See tähendab, et kuigi surnute seisukorra küsimus on tähtis, siis miks ei pruugi see hetk olla parim aeg inimesele vastaval teemal piiblitund maha pidada?`

`3. Arutlege järgneva tsitaadi üle kaasinimestele tunnistamise valgel: „Kaasinimestes halva otsimine arendab halba neis, kes otsivad. Kaasinimeste vigade üle arutlemisel muutume samasuguseks. Kuid Jeesusele vaadates, Tema armastusest ja iseloomu täiuslikkusest rääkides, hakkame muutuma Tema sarnaseks. Üleva ideaali vaatlemine, mille Tema meie ette on seadnud, tõstab meid puhtasse ja pühasse õhkkonda, lausa Jumala ligiollu. Kui me selles elame, väljub sealt valgus, mida kiirgub kõigile, kes on meiega seotud.“ – Ellen G. White, „Gospel Workers“ (Evangeeliumiteenrid) lk 479.`

---

Annetus >> kohalik kogudus  

Päikeseloojang 20.30
