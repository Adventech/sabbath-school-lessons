---
title:  Näha inimesi läbi Jeesuse silmade
date:  11/07/2020
---

### Selle nädala õppeaine
Mk 8:22–26; Jh 4:3–34; Jh 1:40, 41; Mk 12:28–34; Lk 23:39–43; Ap 8:26–38.

> <p>Juhtsalm</p>
> „Ning ütles neile: „Järgnege mulle ja ma teen teist inimesepüüdjad!““ (Mt 4:19).

Jeesus töötas inimestega ja meie saame sellest teada, kuidas suunata kaasinimesi pääste äratundmiseni Jeesuses Kristuses. Kui käime Temaga koos mööda Jeruusalemma rahvarohkeid tänavaid, sammume piki Juudamaa tolmuseid teid ja rändame Galilea rohetavail mäekinkudel, saame teada, kuidas avaldusid inim­hingede otsimisel Tema riigi põhimõtted.

Jeesus nägi kõiki mehi ja naisi inimestena, keda võita Tema riiki. Ta nägi igaüht jumaliku kaastunde pilgu läbi. Ta nägi, et Peetrus pole üksnes tahumatu, valjuhäälne kalamees, vaid võimas evangeeliumikuulutaja. Ta nägi, et Jaakobus ja Johannes pole ainult äkilised, käremeelsed äärmuslased, vaid ka Tema armu innukad kuulutajad. Ta nägi Maarja Magdaleena, Samaaria naise ja veritõbise naise südamepõhjas olevat janu eheda armastuse ja heakskiidu järele. Ta nägi Toomases küünilisest kahtlejast enamat – nägi siirast küsijat. Olgu tegemist juudi või paganaga, mehe või naisega, röövliga ristil, väepealikuga või kurjadest vaimudest vallatud mehega – Jeesus nägi nende Jumalast antud suutlikkust ja vaatas neid päästmise pilgu läbi.

_Selle nädala õppetükki õppides valmistud hingamispäevaks, 18. juuliks._
