---
title:  Piiramatud võimalused
date:  01/08/2020
---

### Selle nädala õppeaine
1Kr 12:12; Mt 3:16–17; 1Kr 12:7; 1Kr 1:4–9; Mt 25:14–30.

> <p>Juhtsalm</p>
> „Aga kõike seda teeb üks ja sama Vaim, jagades igaühele eriosa, nõnda nagu tema tahab“ (1Kr 12:11).

Jumal kutsub meid Temast tunnistust andma (Ap 1:8; Js 43:10). Tunnistamine ei ole eriline vaimuanne, mis on ainult vähestel väljavalitutel. Tunnistamine on iga kristlase jumalik kutsumus.

Piibel kasutab Jumalalt meile antud kutsumuse kirjeldamiseks mitmesuguseid väljendeid. Me peame olema „maailma valgus“, „Kristuse käskjalad“ ja „kuninglik preesterkond“ (Mt 5:14; 2Kr 5:20; 1Pt 2:9). Sama Jumal, kes palub meil tunnistada ja teenida, varustab meid selle ülesande jaoks. Tema annab igale usklikule vaimulikke ande. Jumal ei kutsu tööks kõlblikke inimesi. Tema teeb kõlblikuks need, keda Ta kutsub. Nagu Ta annab päästet heldelt kõigile, kes usuvad, nii annab Ta neile heldelt ka oma ande.

Kui pühendume Jumalale ja pühendame oma elu Tema teenistusse, siis on meie teenimisvõimalused piiritud. „Piiritu on selle inimese kasulikkus, kes iseennast kõrvale jättes teeb Pühale Vaimule ruumi südames tegutsemiseks ning elab täielikult Jumalale pühendatud elu.“ – Ellen G. White, „Tervise teenistuses“ lk 159.

Käesolevas õppetunnis vaatleme oma piiramatuid võimalusi teenida Püha Vaimu anni abil.

_Selle nädala_ _õppetükki õppides valmistud hingamispäevaks, 8. augustiks._
