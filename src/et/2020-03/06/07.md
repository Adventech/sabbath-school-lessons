---
title:  Toetav Mõte
date:  07/08/2020
---

Loe Ellen G. White’i raamatust „Kristuse tähendamissõnad“ peatükki „Talendid“ lk 325–365.

Õige arusaamine piibellikust õpetusest vaimuandide kohta toob kogudusse ühtsuse. Äratundmine, et igaüks meist on väärtuslik ja Kristuse ihus vajalik liige, on mõte, mis ühendab. Koguduse iga liige on Kristuse missiooni elluviimiseks vajalik. Igale liikmele on teenimiseks antud anne.

„Igaühele antakse Meistri heaks töö teha. Igale Tema sulasele antakse vastavad anded ehk talendid. „Ühele andis ta viis talenti, teisele kaks ja kolmandale ühe, igaühele tema suutlikkust mööda.“ Igale sulasele usaldatakse mingi ülesanne, mille eest ta vastutab; erinevad usaldusülesanded on vastavuses meie erineva suutlikkusega. Jumal ei käitu oma andide jagamisel erapoolikult. Ta annab talente vastavalt oma sulaste teadaolevale jõule ja Ta ootab vastavat tulemust.“ – Ellen G. White, „Testimonies for the Church“ (Tunnistused kogudusele), 2. kd, lk 282.

Pea meeles sedagi, et Vaimu annid antakse Jumala auks, mitte aga meie eneste auks. Jumal annab need Tema nime ülendamiseks ja Tema plaani edendamiseks.

## Küsimused aruteluks:

`1. Peatu pikemalt mõttel, et meist igaüks on saanud Jumalalt ande. Kuidas seda mõtet praktiliselt oma kohalikus koguduses rakendada? Millise erinevuse tekitab see mõte iga liikme teenimisse kaasamisel? `

`2. Räägi oma hingamispäevakooli klassi liikmetele sellest, kuidas teise liikme annid on sind õnnistanud. Räägi klassis, kuidas avastasid oma vaimuannid. Mis annid sul sinu arvates on ja kuidas kasutad neid kaasinimeste õnnistuseks? `

`3. Siit õppetunnist selgus, et meie annid kasvavad, kui me neid kasutame. Vaata oma elule tagasi. Kas saad mõelda mõne anni kohta, mille Jumal on sulle andnud, et see on avardunud, kui oled seda Tema nime auks kasutanud? Samas küsi endalt taas (esmalt oli see kõne all neljapäevase osa lõpus), kui ustav oled sa selle suhtes, mida Jumal on sulle andnud.`

---

Annetus >> Eesti liidu ehitusfond  

Päikeseloojang 21.26
