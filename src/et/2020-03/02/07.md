---
title:  Toetav Mõte
date:  10/07/2020
---

Loe Ellen G. White’i raamatust „Apostlite teod“ peatükki „Ei puudu palju…“ lk 433–438.

Kristlase elu tuum on suhe Jeesusega, mis on niivõrd rikas ja täiuslik, et igatseme seda jagada. Õige doktriin on küll väga tähtis, kuid see ei saa asendada armu kaudu ümber kujundatud ja armastusest muudetud elu. Ellen G. White ütleb selle selgelt välja: „Õnnistegija teadis, et ükski argument, kui tahes loogiline, ei suuda võita südameid ega murda läbi isekuse ja maailma-meelsuse kestast. Ta teadis, et Tema jüngrid peavad saama taevase anni: evangeelium pidi olema mõjuv ainult siis, kui seda kuulutavad inimesed, kelle süda on muutunud soojaks ja huuled kõneosavaks Tema elava tundmise läbi, kes on tee, tõde ja elu.“ – „Apostlite teod“ lk 31. Raamatus „Ajastute igatsus“ lisab ta sellise sügava mõtte: „Kristuse imeväärne armastus sulatab inimsüdamed, kuid pelk doktriinide rõhutamine ei saavuta midagi.“ – Lehekülg 826.

On inimesi, kes arvavad, et püüe veenda kaasinimesi uskuma tõdesid, mida nemad on Jumala Sõnas avastanud, ongi oma isikliku tunnistuse esitamine. Kuigi teataval ajal on oluline jagada Jumala Sõna tõdesid, tuleb meie isikliku tunnistuse all enamasti mõista süütundest vabanemist, rahu, halastust, andestust, jõudu, lootust ja rõõmu, mille oleme leidnud Jeesuse poolt väga varmalt pakutavas igavese elu annis.

## Küsimused aruteluks:

`1. Mida sa arvad, miks avaldab meie isiklik tunnistus kaasinimestele nii suurt mõju? Kuidas on kaasinimeste tunnistused mõjutanud sind ja sinu elukogemust?`

`2. Vestelge klassis vastuste üle kolmapäevase osa viimasele küsimusele. Miks on igapäevane kogemus Issandaga väga tähtis nii meie tunnistamistöö kui ka isikliku usu pärast?`

`3. Muidugi saab võimas tunnistus olla mõjuv tõend. Miks on aga jumalakartlik elu samal ajal nii tähtis osa meie tunnistusest?`

`4. Jutusta klassile oma isiklik tunnistus. Pea meeles, et räägid sellest, mida Kristus on sinu heaks teinud ja mida Ta sulle tänapäeval tähendab. Mida muudab Jeesus sinu elus?`

---

Annetus >> Peakonverents – Covid 19 vastu võitlemise fondi  

Päikeseloojang 22.23
