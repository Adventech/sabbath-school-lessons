---
title: Oota Issandat
date: 23/03/2024
---

### Selle nädala õppeaine
Ps 27:14; Rm 8:18–25; Ps 131; Mt 18:3; Ps 126; Ps 92; Mk 16:1–8; 2Pt 1:19.

> <p>Juhtsalm</p>
> „Oota Issandat, ole vahva, ja su süda olgu kindel! Oh, oota Issandat!“ (Ps 27:14)

Oleme jõudnud selle õppevihiku viimase nädalani; oleme õppinud tundma psalme. Meie vaimuliku teekonna läbivateks mõteteks on olnud aukartus üleva Looja, Kuninga ja Kohtumõistja vastu, rõõm Jumalalt pääste, andeksandmise ja lunastuse saamisest, leinast ja kurbusest läbi minemine ning suurepärased tõotused Jumala igavesest kohalolust ja lõppematu ühise jumalakummardamise eelaimusest. Kuid teekond jätkub, kuna elame, oodates Issanda tulekut, mil meie igatsus Jumala järele kord lõplikult täitub. Kui on olemas lõppsõna, mida psalmidest sile tuua, siis on selleks „oota Issandat“.

Issanda ootamine ei ole jõude istumine ega mingi aja meeleheitlik ootamine. Issanda ootamine on usalduses ja usus tegutsemine; tegudes väljenduv usaldus ja usk. Issanda ootamine muudab meie sünged õhtud särava hommiku eelaimuseks (Ps 30:6; Ps 143:8). See kinnitab meie südant uuenenud lootuse ja rahuga. See motiveerib meid töötama kõvemini, et koguda Issanda misjonipõldudelt kokku rikkalikud viljavihud (Ps 126:6, Mt 9:36–38). Issanda ootamine ei pane meid iial häbenema, sest Issand on ustav oma kõikidele tõotustele ja me saame rikkaliku tasu (Ps 37:7–11, 18, 34; Ps 71:1; Ps 119:137, 138).

_Selle nädala õppetükki õppides valmistud hingamispäevaks, 30. märtsiks._