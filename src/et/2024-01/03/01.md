---
title: Issand valitseb
date: 13/01/2024
---

### Selle nädala õppeaine
Ps 8; Ps 100; Ps 97; Ps 75; Ps 105:7–10; Gl 3:26–29; Ps 25:10.

> <p>Juhtsalm</p>
> „Issand on kuningas! Ülevusega on ta riietunud. Issand on riietunud, ta on vöötunud võimusega; ka on ta kinnitanud maailma, et see ei kõiguks.“ (Ps 93:1).

Psalmid toetavad vankumatult põhiuskumust, et Jumal on ülim valitseja. Issand lõi kõik ja hoiab kogu oma loomingut alal. Tema on kogu maailma ülim Kuningas ning Tema valitseb maailma õiguses ja õiglaselt. Tema seadused ja määrused on head ning eluks inimestele, kes neid peavad. Issand on õige Kohtunik, kes tagab, et maailmakord püsiks, ning Ta mõistab kohut, andes tasu õigetele ja karistades õelaid – kuid endale, mitte meile teadaoleval ajal.

Jumala lepingul Iisraeliga on eriline koht maailma püsimises, sest see kuulutab Issandalt saadavat päästet. Issand võttis omaks Iisraeli kui hinnalise varanduse ja tegi kõikidest rahvastest just Iisraeli oma rahvaks. Issand on oma lepingule ustav ja hoolitseb jätkuvalt oma karja eest, isegi kui nemad on truudusetud ja ajuti avalikult mässumeelsed.

Seega on maailm Issanda ülima valitsemise tõttu kindlalt kinnitatud ja kõikumatu. Psalmiloojad soovivad, et lugeja mõistaks seda põhitõde. Pidades sellist maailmavaadet silmis kui majakatule valgust, püüavad psalmiloojad jagamatu pühendumusega tegutseda ja Jumalat teenida.

_Selle nädala õppetükki õppides valmistud hingamispäevaks, 20. jaanuariks._