---
title: Issand kuuleb ja vabastab
date: 20/01/2024
---

### Selle nädala õppeaine
Ps 139:1–18; Ps 121; Ps 17:8; Mt 23:37; 1Kr 10:1–4; Hb 4:15, 16.

> <p>Juhtsalm</p>
> „Õiged kisendavad ja Issand kuuleb ning tõmbab nad välja kõigist nende kitsikustest“ (Ps 34:18).

Ikka ja jälle tõuseb psalmides esile tõde, et ülima võimuga Issand, kes lõi universumi ja hoiab seda alal, ilmutab end isikliku Jumalana, kes alustab ja hoiab suhet oma rahvaga.

Jumal on väga ligidal oma rahvale ja loodule nii taevas kui ka maa peal (Ps 73:23, 25). Kuigi Ta „on oma aujärje kinnitanud taevasse“ (Ps 103:19) ja „ratsutab pilvedel“ (Ps 68:5, NKJV), on Ta ka „ligi kõigile, kes teda appi hüüavad, kõigile, kes teda tões appi hüüavad“ (Ps 145:18). Psalmid toetavad vankumatult tõde, et Issand on elav Jumal ja tegutseb nende heaks, kes Tema poole hüüavad (Ps 55:17–23). Psalmid on tähendusrikkad just sellepärast, et Jumal on nii nende kirjutamise põhjus kui ka see, kelle poole neis pöördutakse – elav Jumal, kes kuuleb palveid ja vastab neile.

Meil tuleb meeles pidada, et saame Issanda ligiolule õigesti vastata, kui näitame oma eluga üles usku Temasse ja kuuletume Tema seadustele. Talle on vastuvõetav just selline usk ja kuulekus, mitte midagi vähemat, nagu Iisraeli ajalugugi tihti näitas.

_Selle nädala õppetükki õppides valmistud hingamispäevaks, 27. jaanuariks._