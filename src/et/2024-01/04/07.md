---
title: Toetav Mõte
date: 26/01/2024
---

Loe Ellen G. White’i raamatust „Patriarhid ja prohvetid“ peatükki „Võitluse öö“, orig lk 195–203. Mida õppida Jaakobi kogemusest tungiva palve jõu ja avalalt Jumala usaldamise kohta?

Psalmid tugevdavad meie usku Jumalasse, hävimatusse pelgupaika nende jaoks, kes usaldavad oma elu Tema võimsatesse kätesse. „Jumal tahab teha suuri asju nende heaks, kes Temale loodavad. Põhjus, miks neil, kes end Tema rahvaks tunnistavad, ei ole suuremat väge, on see, et nad loodavad nii palju iseenda tarkusele ega anna Issandale võimalust ilmutada nende heaks oma väge. Issand tahab aidata oma ustavaid lapsi igas hädaolukorras, kui nad ainult täielikult Teda usaldavad ja ustavalt Tema sõna kuulavad.“ – Ellen G. White, „Patriarhid ja prohvetid“, orig lk 493.

Ometi võib osa psalme kujutada endast tõsist väljakutset, kui see, mida tõotatakse, ei lähe kokku meie hetkeseisuga. Seesugustel kordadel tuleb meil lihtsalt õppida usaldama Jumala headust, mis väljendus võimsaimal kujul ristisurmas.

Samuti võib olla kordi, mil mõnda psalmi kasutatakse valelootuste hellitamiseks. Jeesuse vastus Saatanale, kes kasutas hukutavalt Ps 91:11, 12, näitab, et Jumala usaldamist ei tohi segi ajada Jumala kiusamisega (Mt 4:5–7) või iseteadliku nõudega, et Jumal teeks midagi, mis läheb Tema tahtega vastuollu.

„Kristuse kogudus ja üksikliikmed ei saavuta suurimaid võite võimekuse, hariduse, rahaliste vahendite või inimeste soosingu abil, vaid Jumalaga rääkides ning tõsise, valuliku võitleva usuga Tema võimsale käele toetudes.“ – Ellen G. White, „Patriarhid ja prohvetid“, orig lk 203.

**Küsimused aruteluks:**

`1. Arutlege klassis vastuse üle teisipäevase osa viimasele küsimusele, mis keskendus Jumala usaldamisele raskustes ja siis, kui kõik on kohutavalt halvasti. Kuidas sellest aru saada ja kuidas võib inimestega nii palju halba juhtuda, kuigi psalmides on Jumala kaitse kohta hulganisti imelisi tõotusi? Mõtle ka nii: eks talus need imelised tõotused kirja pannud psalmiloojagi oma elus raskusi või teadis ustavaid inimesi, kes kannatasid?`

`2. Kuidas arendada piiritut usaldust Jumalasse kõigis olukordades (näiteks Ps 91:14; Ps 143:8, 10; Ps 145:18–20)? Mis võib panna usaldust kaotama? Miks ja kuidas aitab Jumala usaldamine headel aegadel õppida Teda usaldama ka halbadel aegadel?`

---

Annetus >> kohalik kogudus [toeta.advent.ee](https://toeta.advent.ee/)

Päikeseloojang 16.22