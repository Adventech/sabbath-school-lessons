---
title: Toetav Mõte
date: 05/01/2024
---

Loe Ellen G. White’i raamatust „Prohvetid ja kuningad“ peatükki „Tempel ja selle pühitsemine“, orig lk 35–50, ning teosest „Kuulutus noortele“ lõiku „Muusika kasu“, lk 291, 292.

Psalmid koosnevad 150 psalmist, mis on jagatud viide raamatusse: Esimene raamat (psalmid 1–41), Teine raamat (psalmid 42–72), Kolmas raamat (psalmid 73–89), Neljas raamat (psalmid 90–106) ja Viies raamat (psalmid 107–150). Psalteri jagamine viieks on ammune juudi traditsioon, et tekitada paralleel Pentateuhiga, Moosese viie raamatuga.

Psalmid sisaldavad tõendeid juba varem olemasolevate psalmikogude kohta: Korahi laste kogud (Ps 42–49, 84, 85, 87, 88), Aasafi kogu (Ps 73–83), palveteekonna laulud (Ps 120–134) ning kiitusepsalmid (Ps 111–118, 146–150). Ps 72:20 annab tunnistust Taaveti psalmide väiksema kogu olemasolust.

Kuigi suurem osa psalme on seotud kuningas Taavetiga ja kuningavõimu algusajaga (kümnes sajand eKr), kasvas psalmide kogu veel ka järgmistel sajanditel: jagatud kuningriigi ajal ning vangipõlveaegsel ja -järgsel perioodil. On mõeldav, et heebrealastest kirjatundjad ühendasid Esra juhtimisel olemaolevad väiksemad palmide kogud üheks raamatuks siis, kui nad tegutsesid uue templi teenistuse sisseseadmisel.

Tõsiasi, et kirjatundjad panid kokku Psalmide raamatu, ei võta neilt ära jumalikku inspiratsiooni. Kirjatundjad olid, nii nagu psalmiloojadki, Jumala pühendunud sulased ja nende tööd juhtis Jumal (Esr 7:6, 10). Psalmide jumalik-inimlik olemus on võrreldav lihassetulnud Issandas Jeesuses ühendatud jumaliku ja inimlikuga. „Kuid Piibli tõed tervikuna, Jumala antuna ja inimkeelel sõnastatuna, on jumalikkuse ja inimlikkuse sulam. Samasugune sulam on Kristuse olemuses. Ta oli ühtaegu nii Jumala kui ka Inimese Poeg. Seega võib Piibli kohta öelda samuti, nagu on öeldud Kristuse kohta: „Sõna sai lihaks ja elas meie keskel!“ (Jh 1:14)“ – Ellen G. White, „Suur võitlus“, orig sissejuhatus, (vii).

**Küsimused aruteluks:**

`1. Mida tähendab, et psalmid on jumalikud-inimlikud palved ja tänulaulud? Seda mõtet võib olla raske mõista, kuid kuidas aitab see meil näha, millist lähedust Jumal oma rahvaga soovib? Kuidas toob see omal kombel nähtavale tõsiasja, kui lähedal on Jumal inimkonnale ja igaühele meist?`

`2. Räägi klassis mõnest korrast, mil leidsid psalmidest otsese sõnumi oma hetkeolukorra kohta. Millise lohutuse ja lootuse sa neist said?`

---

Annetus >> kohalik kogudus [toeta.advent.ee](https://toeta.advent.ee/)

Päikeseloojang 15.39