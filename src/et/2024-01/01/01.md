---
title: Kuidas Psalme lugeda
date: 30/12/2023
---

### Selle nädala õppeaine
1Aj 16:7; Ne 12:8; Ps 25:1–5; Ps 33:1–3; Rm 8:26, 27; Ps 82:8; Ps 121:7.

> <p>Juhtsalm</p>
> „Siis ütles Jeesus neile: „Need on mu sõnad, mis ma teile rääkisin, kui ma olin alles teiega, et kõik peab täide minema, mis Moosese Seaduses ja Prohvetites ja Psalmides minu kohta on kirjutatud.“ Siis ta avas nende mõistuse kirjadest aru saama“ (Lk 24:44, 45).

Psalmid on pika aja jooksul olnud palve- ja lauluraamat nii juutide kui ka kristlaste jaoks. Ja kuigi psalmid on ennekõike psalmiloojate isiklik pöördumine Jumala poole, on Psalmide tekke taga Jumal, mitte surelikud inimesed. Jumal inspireeris kirjutajate mõtteid.

Tõesti, Issand inspireeris psalmiloojaid kirjutama seda, mida nad kirja panid; ja nagu kogu Pühakirja puhul (2Pt 1:21), nii räägib Jumal psalmides meile oma sulaste ja oma Vaimu kaudu. Jeesus, apostlid ja Uue Testamendi kirjutajad tsiteerisid psalme ja viitasid neile kui Pühakirjale (Mk 12:10; Jh 10:34, 35; Jh 13:18). Psalmid on Jumala Sõna sama kindlalt nagu Moosese esimene raamat või Kiri roomlastele.

Psalme kirjutasid heebrea luulevormis muistse Iisraeli eri autorid, ja nii vaatab psalmidest vastu tollane maailm, kuigi sõnum on universaalne. Esmatähtis on pidada Psalme Jumala Sõnaks ja pöörata teraselt tähelepanu nende poeetilistele iseärasustele ning samuti ajaloolisele, teoloogilisele ja liturgilisele kontekstile. Siis saame aru Psalmide sõnumist, mis kandub meieni tuhandete aastate tagant.

_Selle nädala õppetükki õppides valmistud hingamispäevaks, 6. jaanuariks._