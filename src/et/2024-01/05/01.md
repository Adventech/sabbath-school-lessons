---
title: Laulda Issanda laulu võõral maal
date: 27/01/2024
---

### Selle nädala õppeaine
Ps 79:5–13; Ps 88:4–13; Ps 69:2–4; Ps 22:2; Ps 77; Ps 73:1–20; 1Pt 1:17.

> <p>Juhtsalm</p>
> „Kuidas me võime laulda Issanda laulu võõral pinnal?“ (Ps 137:4)

Meil ei ole vaja kaevuda sügavale psalmide raamatusse avastamaks, et psalmid on kirjutatud ebatäiuslikus maailmas, kus valitsevad patt, kurjus, kannatused ja surm. Jumala tasakaalustatud loomingut, mida juhib jagamatu võimuga Issand ja Tema õiglased seadused, ähvardab pidevalt kurjus. Sedamööda, kuidas patt maailma üha enam rikub, on maakera järjest enam muutunud Jumala rahva jaoks „võõraks pinnaks“. Selline reaalsus tõstatab psalmiloojas küsimuse: kuidas elada usuelu võõral maal?

Nagu oleme juba näinud, hindavad psalmiloojad Jumala ülimat võimu ja väge, samuti Tema õigeid kohtuotsuseid. Nad teavad, et Jumal on igavene ja hävimatu varjupaik ning abi hädaajal. Sel põhjusel on psalmiloojad kohati nõutud (kes poleks?), kuna näib, et Jumalat pole kohal ning kurjus lokkab ülima ja hea Issanda silme all. Psalmide kui palvete vastuoluline olemus paistab silma psalmiloojate vastustes Jumala näilikule vaikimisele. Teisisõnu, psalmiloojad reageerivad nii Jumala näivale äraolekule kui ka Jumala kohalolule.

_Selle nädala õppetükki õppides valmistud hingamispäevaks, 3. veebruariks._