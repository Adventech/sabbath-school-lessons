---
title: Õiged ärgu ärritugu
date: 01/02/2024
---

`Loe Ps 37:1, 8; Ps 49:6–8; Ps 94.3–7 ja Ps 125:3. Millega psalmist heitleb?`

Neis psalmides kurdetakse tõsiasja üle, et praegu on õelad õitsval järjel ja see paneb õiged proovile. Vähe sellest, et õelad õitsevad, põlastavad nad tihti ka avalikult Jumalat ja rõhuvad kaasinimesi. Segadusse viib tõik, et ajal, mil „õela valitsuskepp“ (Ps 125:3) maailmas tooni annab, tundub „õigluse valitsuskepp“ (Ps 45:7) nõrgenevat. Miks siis mitte loobuda ja võtta omaks kuri, nagu teevad teised?

`Loe Ps 73:1–20, 27. Mis kannab psalmilooja raskustest läbi? Milline on nende lõpp, kes toetuvad tühistele asjadele? (Vaata ka 1Pt 1:17.)`

Kui psalmilooja kinnitas pilgu praegu maailmas valitsevale ülekohtule (Ps 73), ei suutnud ta näha tervikpilti Jumala vaatenurgast. Probleem, mille õelate õitseng tema usu suhtes esile tõi, oli vastupandamatult võimas; ta uskus ka, et tema väide – usk on kasutu – põhines tõsielul.

73. psalm näitab siiski, et „sellised asjad pilkavad neid, kes eiravad selle psalmi esimest salmi, mis võtab kokku terve psalmi: „Jumal on tõesti hea Iisraelile, nendele, kes on puhtad südamelt.““ – Johannes Bugenhagen, „Reformation Commentary On Scripture“ (Downers Grove, IL:InterVarsity Press, 2018), lk 11. Psalmilooja juhatatakse pühamusse, Jumala ülima valitsemise paika, ning talle tuletatakse meelde, et „täna“ näeb ta mosaiigist tükikest ja ta peab silmas pidama „lõppu“, kui õelad seisavad silmitsi Jumala kohtuga. Tõsiasi, et psalmilooja mõistab seda tõde pühamus ja tunnistab üles oma eelneva rumaluse, näitab, et tegelikkust saab hoomata üksnes vaimuliku pilguga ja mitte inimliku loogikaga.

`Kuidas toob meile lohutust tõotus, et Jumal mõistab maailma ja kogu selle kurjuse üle kohut, kuigi nii palju kurja jääb praegu karistamata?`