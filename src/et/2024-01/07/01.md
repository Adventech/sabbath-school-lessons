---
title: Suur on Su heldus – taevast saadik
date: 10/02/2024
---

### Selle nädala õppeaine
Ps 136; Ps 51; Ps 130; Ps 113; Ps 123.

> <p>Juhtsalm</p>
> „Ma tahan sind tänada rahvaste seas, Issand. Ma tahan lauldes mängida rahvahõimude keskel. Sest suur on sinu heldus kuni taevani ja su tõde kuni ülemate pilvedeni“ (Ps 57:10, 11).

Psalmiloojad teavad, et nad on vaimulikult vaesed ja neil ei ole Jumalale pakkuda midagi head; see tähendab, neil ei ole iseenesest ega endas midagi, mis annaks püha Jumala trooni ees neile hea hinnangu (Ps 40:18). Nad saavad aru, et nad vajavad armu, nagu me kõik – Jumala armu.

Ühesõnaga, nad vajavad evangeeliumi.

Psalmid rõhutavad tõsiasja, et inimesed sõltuvad täiesti Jumala armust. Õnneks on Jumala arm igavene, nagu on näidanud nii Jumala loomistöö kui ka Jumala rahva ajalugu (Ps 136). Igavese Jumala ees on inimese elu sama mööduv nagu rohi, aga Jumalal on inimestest kahju ja Ta annab neile uut jõudu (Ps 103:3, 5, 15) ning Temas on neile tõotatud igavik.

Jumala rahvas saab lohutust tõsiasjast, et Issand on oma lepingule ustav. Inimeste anumisi, ükskõik kui tungivad need kohati on, täidab sageli lootus, sest nendega pöördutakse kaastundliku taevase Isa poole (Ps 103:13; Ps 68:6; Ps 89:27). Jumala armu ja armastuse värskelt kogemine tugevdab nende otsust kummardada ja teenida Jumalat, ei kedagi teist ega midagi muud.

_Selle nädala õppetükki õppides valmistud hingamispäevaks, 17. veebruariks._