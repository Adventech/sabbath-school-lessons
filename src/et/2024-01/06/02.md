---
title: Suursugune sõdalane
date: 04/02/2024
---

`Loe Ps 184:19; Ps 76:4–10, 13 ja Ps 144:5–7. Kuidas kujutatakse neis kirjakohtades Issandat? Kuidas kõnelevad sellised kujundid Jumala valmidusest päästa oma rahvas?`

Need laulud ülistavad Issandat Tema aukartust äratava tugevuse pärast, millega Ta võidab oma rahvast ähvardavad kurjuse jõud. Need maalivad Jumalast pildi kui kuninglikust sõdalasest ja kohtunikust. Jumala kui sõdalase kujund on psalmides sage ning kõneleb tõsidusest ja kiireloomulisusest, millega Jumal oma rahva hüüetele ja kannatustele reageerib.

„Issand müristas taevast / ja Kõigekõrgem andis kuulda oma häält / rahe ja tuliste sütega. / Ta heitis oma nooli ja pillutas vaenlase, / välke lõi ohtralt, ja Ta võitis nad. / Siis said nähtavaks vete sügavused / ja maailma alused paljastusid / sinu sõitluse läbi, Issand, / sinu sõõrmete tuule puhangust“ (Ps 18:14–16, NKJV).

Jumala tegevuse sihikindlus ja ulatus peaksid hajutama iga kahtluse Tema tohutu hoole ja kaastunde kohta kannatajate suhtes või Tema suutlikkuse kohta vaenlast võita. Meil tuleb lihtsalt oodata, millal Ta seda teeb.

Lõpuks, isegi siis, kui Jumala rahvas, näiteks Taavet, oli sõjas, et tulnud pääsemine inimlike vahendite abil. Paljudes Jumala rahva vaenlastega peetud lahingutes ülistas kuningas Taavet Jumalat kui ainsat, kes kõik võidud saavutas. Taavetil olnuks kerge kirjutada enda arvele see, mis juhtus, oma paljud kordaminekud ja võidud, aga tema mõtteviis oli teistsugune. Ta teadis, millisest allikast pärines tema jõud.

Taavet nendib küll, et Issand õpetab ta käsi sõdima (Ps 18:35), kuid mitte kuskil psalmides ei toetu ta oma lahinguoskustele. Seevastu on kirjas, et Issand võitleb Taaveti eest ja päästab ta (Ps 18:48, 49).

Psalmides täidab eduka sõdalasena tuntud kuningas Taavet oskusliku muusiku osa ning ülistab Issandat kui oma rahva ainsat Päästjat ja Elushoidjat (Ps 144:10–15). Tänust ja palvest Issanda poole lähtub Taaveti tugevus; need on jõulisemad kui ükskõik millised sõjarelvad. Üksnes Jumalat tuleb usaldada ja kummardada.

`Ükskõik, millised on sinu anded, oskused ja kordaminekud elus, miks tuleb sul alati meeles pidada, kellelt see kõik lähtub? Millise ohuga seisad silmitsi, kui selle lähtekoha unustad?`