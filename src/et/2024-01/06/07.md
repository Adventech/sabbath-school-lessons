---
title: Toetav Mõte
date: 09/02/2024
---

Loe Ellen G. White’i raamatust „Mõtteid õndsakskiitmise mäelt“ peatükki „Õndsakskiitmised“, lk 6–13, 29–35.

Psalmid on protest inimese ükskõiksuse ja ebaõigluse vastu; need keelduvad kurjust omaks võtmast. Neid ajendab innukus austada Jumala nime, mitte aga soov kätte maksta. Seega on kohane, et õiged tunnevad rõõmu, kui näevad, et Jumal maksab kurjuse eest kätte, sest sel viisil taastatakse maailmas Jumala nimi ja Tema õiglus (Ps 58:11, 12). Psalmid kohustavad inimesi kurjuse vastu häält tõstma ja ootama Jumala riigi saabumist selle täiuses. Psalmides kinnitatakse meile, et Jumal lohutab ja päästab. Issand tõuseb!

„„Kui inimesed teid laimavad ja taga kiusavad,“ ütles Jeesus, „siis olge rõõmsad ja hõisake.“ Ning Ta suunas oma kuulajate mõtted prohvetitele, kes olid rääkinud Issanda nimel; Ta rääkis neist kui „kurja kannatamise ja pika meele eeskujudest“ (Jk 5:10). Aabel, Aadama lastest päris esimene kristlane, suri märtrina. Eenok kõndis Jumalaga ja oli maailma silmis võõras. Noad nimetati pilkavalt padu-usklikuks ja häiremeheks. „Teised said kogeda pilkamist ja rooska ning ahelaid ja vanglat.“ Teised „lasksid end piinata surnuks, võtmata vastu pakutud vabadust, selleks et saada paremat ülestõusmist“ (Hb 11:36, 35).“ – Ellen G. White, „Mõtteid õndsakskiitmise mäelt“, lk 33.

**Küsimused aruteluks:**

`1. Kuna maailmas oleva kurjuse tajumine on piinarikas, võib inimene mõelda, kas Issand valitseb ikka päriselt. Kuidas kasvatada kõikumatut usku, mis jääb kindlaks ka kiusatustes? See tähendab, millele tuleb keskenduda selleks, et säilitada usk Jumala armastusse, headusesse ja väesse? Mida räägib ristisurm meile Jumalast ja Tema iseloomust?`

`2. Miks on oluline, et me ei loodaks inimlikele vahenditele (juhtidele, institutsioonidele ja ühiskondlikele liikumistele), justkui oleks neil lõplik tarkus ja lahendus õiglusega seotud probleemidele, vaid loodaksime üksnes Jumala Sõnale ja Tema kohtumõistmisele?`

`3. Kuidas väljendub praktikas tõde, et pühamu on jumaliku kohtumõistmise koht?`

`4. Kuidas mõista nii mõnegi psalmi karmi väljendusviisi? Kuidas aitab selline keelepruuk meil tajuda kirjutajate inimlikkust?`

---

Annetus >> kohalik kogudus [toeta.advent.ee](https://toeta.advent.ee/)

Päikeseloojang 16.57