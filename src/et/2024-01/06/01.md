---
title: Ma tõusen
date: 03/02/2024
---

### Selle nädala õppeaine
Ps 18:4–19; Ps 41:2–4; 5Ms 15:7–11; Ps 82; Ps 96:6–10; Ps 99:1–4; Rm 8:34.

> <p>Juhtsalm</p>
> „„Viletsate rõhumise, vaeste ägamise pärast tõusen ma nüüd üles,“ ütleb Issand, „ma toon pääste sellele, kes hingeldab““ (Ps 12:6).

Meie ajastu ei ole ainus, mil raevutsevad kurjus, ülekohus ja rõhumine. Ka psalmiloojad elasid sellisel ajal. Ja seetõttu on psalmid lisaks kõigele muule Jumala protest vägivalla ja rõhumise vastu maailmas: nii meie kui ka psalmiloojate maailmas.

Jah, Issand on pikameelne ning hoiab oma suures kannatlikkuses viha tagasi, soovimata, et keegi hukkuks, vaid et kõik kahetseksid ja muudaksid oma eluviise (2Pt 3:9–15). Ja kuigi Jumala jaoks õige aeg sekkuda ei lange alati kokku inimese ootustega, jõuab kätte ka Jumala kohtupäev (Ps 96:13, Ps 98:9). Meil on vaja vaid usaldada Jumalat ja Tema tõotusi, kuni see päev kätte jõuab. Üksnes Looja, kelle trooni aluseks on õigus ja õiglus (Ps 89:15, Ps 97:2) saab oma kõikvõimsa kohtumõistmisega pakkuda maailmale tasakaalu ja õitsengut. Jumaliku kohtu kaks külge hõlmavad endas rõhutute päästmise ja õelate hävitamise (Ps 7:7–18).

Seda on meile tõotatud ja see jõuab ühel päeval tõepoolest kätte, kuid Jumalale (mitte meile) teadaoleval ajal – seda tõsiasja rõhutab psalmilooja vägagi.

_Selle nädala õppetükki õppides valmistud hingamispäevaks, 10. veebruariks._