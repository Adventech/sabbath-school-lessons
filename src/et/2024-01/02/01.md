---
title: Õpeta meid palvetama
date: 06/01/2024
---

### Selle nädala õppeaine
Ps 105:5; Kl 3:16; Jk 5:13; Ps 44; Ps 22; Ps 13; Ps 60:2–6.

> <p>Juhtsalm</p>
> „Ja sündis, kui Jeesus oli ühes paigas palvetamas, et kohe, kui ta oli lõpetanud, ütles üks ta jüngreid talle: „Issand, õpeta meidki palvetama, nõnda nagu Johannes õpetas oma jüngreid!“ (Lk 11:1).

Osa kristlaste hulgas näib valitsevat uskumus, et ainult spontaanne, päheõppimata palve on päris palve. Jeesuse jüngrid aga said tohutu hüve osaliseks, kui nad palusid, et Jeesus õpetaks neid palvetama. Jumal paigutas palveraamatu, Psalmid, Piibli südamikku – mitte lihtsalt meile näitamiseks, kuidas Jumala rahvas muistsel ajal palvetas, vaid ka selleks, et õpetada, kuidas saame tänapäeval palvetada.

Ammustest aegadest peale on Psalmid kujundanud Jumala rahva palveid, sealhulgas Jeesuse omi (1Aj 16:7, 9; Ne 12:8; Mt 27:46; Ef 5:19). Käesoleval nädalal mõtiskleme selle üle, kuidas abistasid psalmid Jumala rahvast nende elurännakul ja kasvatasid suhet Jumalaga. Pidagem meeles, et psalmid on palved ning palvetena ei seisne nende väärtus mitte üksnes teoloogilistes mõtisklustes, vaid need on hindamatud ka meie isiklike ja ühiste palvete rikastajana.

Psalmidega palvetamine on paljudel usklikel aidanud luua ja hoida regulaarset ja täisväärtuslikku palve-elu.

Sel nädalal jätkame psalmide uurimist, eelkõige nende kordadega seoses, mil asjad ei lähe meie jaoks hästi.

_Selle nädala õppetükki õppides valmistud hingamispäevaks, 13. jaanuariks._