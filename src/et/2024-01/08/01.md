---
title: Tarkus elada õigesti
date: 17/02/2024
---

### Selle nädala õppeaine
Ps 119:1–16; Ps 90; Jh 3:16; Ps 95:7–11; Ps 141; Ps 128.

> <p>Juhtsalm</p>
> „Õpeta meid meie päevi arvestama, et me saaksime targa südame“ (Ps 90:12).

Nagu näinud oleme, teeb Jumala arm võimalikuks pattude andestamise ja loob uue südame kahetsenud patusele, kes elab nüüd usu varal.

Jumala Sõna annab ka juhised õigeks eluks (Ps 119:9–16). Jumala käsu pidamine ei tähenda kindlasti mitte reeglite käsumeelset järgimist, vaid õnnistusi täis elu väga lähedases sõpruses Jumalaga (Ps 119:1, 2; Ps 128).

Ometi ei ole õige inimese elu kiusatustest vaba. Vahel võib patu salakaval loomus ka õiget kiusata (Ps 141:2–4) ja õige võib sellele kiusatusele isegi järele anda. Jumal lubab läbikatsumise aegu, et Tema laste ustavus (või ustavusetus) saaks selgelt ilmneda. Juhul kui Jumala lapsed panevad tähele Jumala juhtnööre ja manitsusi, saab nende usk puhtamaks ja nende usaldus Jumalasse tugevamaks. Tarkus õigesti elada omandatakse kiusatuste ja eluraskuste keskel Jumalaga edukalt koos elades. Niisiis räägib palve, et Jumal õpetaks meid meie päevi arvestama, et saaksime targa südame (Ps 90:12), jätkuvast pühendumisest käia eluteed ustavalt koos Issandaga.

_Selle nädala õppetükki õppides valmistud hingamispäevaks, 24. veebruariks._