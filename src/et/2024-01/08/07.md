---
title: Toetav Mõte
date: 23/02/2024
---

Praegusel moodsal ajal tundub õnne saavutamine olevat ihaldusväärsem kui tarkuse omandamine. Inimesed eelistavad olla pigem õnnelikud kui targad. Kuid kas saame päriselt olla õnnelikud ja elada täisväärtuslikku elu ilma jumaliku tarkuseta? Psalmid ütlevad selgelt välja, et ei saa. Hea sõnum on, et meil ei paluta valida tarkuse ja õnne vahel. Jumaliku tarkusega kaasneb ehe õnn.

Lihtne näide heebrea keelest ilmestab öeldut. Heebrea keeles on sõna „samm“ mitmuslik (ˊ_ašurey_), mis on kõlalt vägagi sõna „õnn“ (ˊa_šrey_) moodi. Kuigi eesti keelde tõlkides läheb selline seos kaduma, peitub siin jõuline sõnum: „sammud“, mida astutakse Jumala teel, viivad „õnneliku“ eluni (Ps 1:1; Ps 17:5; Ps 37:31; Ps 44:19; Ps 89:15; Ps 119:1). Piiblis pole kumbki mõiste – ei tarkus ega õnn – abstraktne mõiste, vaid eluline kogemus. Need leiame sõpruses Jumalaga, millesse kuuluvad lahutamatult Jumala austamine, tänamine, Temas tugevuse leidmine ja Tema usaldamine. Ps 25:14 ütleb, et „Issanda osadus on neil, kes teda kardavad, ja ta annab neile teada oma lepingu.“

„Tänagem Jumalat helgete piltide eest, mida ta on meile näidanud. Kogugem kokku õnnistatud tõendid tema armastusest, et need seisaksid meil alati silme ees: Jumala Poeg, kes jätab oma Isa trooni, katab oma jumalikkuse inimlikkusega, et päästa inimest Saatana võimu alt; tema võit meie heaks, mis avab inimestele taeva, paljastades inimsilmale vastuvõtusaali, kus Jumal ilmutab oma kirkust; langenud inimkond, üles tõstetud viletsuse kuristikust, kuhu patt oli ta paisanud, ja taas ühendusse toodud lõpmatu Jumalaga, läbi teinud jumaliku proovi usus meie Lunastajasse, riietatud Kristuse õigusega, ülendatud tema trooni ees. Need on pildid, mille üle Jumal tahab, et me mõtiskleksime.“ – Ellen G. White, „Tee Kristuse juurde“, orig lk 118.

**Küsimused aruteluks:**

`1. Kuidas saab Jumala Sõna olla kellelegi meelepärane, mitte lihtsalt instruktsioon? Kuidas on Jumala Sõnast toitumine seotud Jeesuse Kristusega, Sõnaga (Jh 1:1; Jh 15:5, 7)?`

`2. Mis juhtub siis, kui inimene teadlikult ja pidevalt Jumala õpetusi eirab (Ps 81; Ps 95)? Mida sa arvad, miks see nii juhtub?`

`3. Miks paistab õelate tee mõnikord ihaldusväärsem kui õigete nõuanne? (Ps 141)? Tähendab, kuidas toimida silmnähtava tõsiasjaga, et tihtilugu näib õelatel minevat vägagi hästi?`

---

  
Annetus >> kohalik kogudus [toeta.advent.ee](https://toeta.advent.ee/)  
  
Päikeseloojang 17.32