---
title: Toetav Mõte
date: 22/03/2024
---

Loe Ellen G. White’i raamatust „A Call to Stand Apart“, lk 39–42, lõik „Kuidas palvetada“.

Jumalateenimises on oluline koht patukahetsusel, ehtsal patukahetsusel: „Patukahetsus hõlmab kurbust patu pärast ja sellest pöördumist. Me ei saa aga patust loobuda, mõistmata selle patusust; kuni me ei pöördu südamega sellest ära, ei toimu tegelikku muutust.

Paljud ei mõista õige patukahetsuse olemust. Nad kurvastavad oma pattude pärast ja teostavad isegi välise uuenduse, sest nad kardavad kannatusi, mida patustamine endaga kaasa toob. Kuid see ei ole kahetsemine piibellikus mõttes. Nad kurdavad pigem kannatamise kui patu enda pärast. Selline oli ka Eesavi südamevalu, kui ta taipas, et esmasünniõigus on kaotatud alatiseks. Bileam, kohutatud inglist, kes seisis paljastatud mõõgaga tema teel, tunnistas end süüdi kartuses kaotada elu. See tunnistus ei sisaldanud aga ehtsat patukahetsust, sihikindlat pöördumist ega põlgust kurja vastu. Juudas Iskariot ütles pärast Issanda reetmist: „Ma olen teinud pattu, olen süütu vere ära andnud“ (Mt 27:4).“ – Ellen G. White, „Tee Kristuse juurde“, orig lk 22, 23.

„Ehkki Jumal ei ela kätega tehtud templites, austab Ta siiski oma rahva kogunemisi oma ligiolekuga. Ta on tõotanud kohtuda nendega oma Vaimu läbi, kui nad kogunevad otsima Teda, tunnistama oma patte ja palvetama üksteise eest. Kuid need, kes kogunevad Teda kummardama, peavad loobuma kõigest kurjast. Kui nad ei kummarda Teda tões ja Vaimus ning pühalikkuse ilus, on nende kogunemine asjatu. Selliste kohta ütleb Issand: „See rahvas austab mind huultega, nende süda on aga minust kaugel. Ilmaaegu teenivad nad mind (Mt 15:8, 9). Need, kes kummardavad Jumalat, peavad Teda „kummardama Vaimus ja tões, sest Isa otsib säherdusi, kes Teda nõnda kummardavad“ (Jh 4:23).“ – Ellen G. White, „Prohvetid ja kuningad“, orig lk 50.

**Küsimused aruteluks:**

`1. Mis on jumalakummardaja suurim ohver Jumalale (Ps 40:7–11; Rm 12:1, 2)?`

`2. Kuidas on isiklik ja ühine jumalateenimine seotud? Miks vajame päriselt mõle­ mat? Kuidas kumbki teist paremaks teeb?`

`3. Paljude inimeste meelest kuuluvad jumalateenistusse üksnes palved, kiri­ kulaulude laulmine ning Piibli ja vaimuliku kirjanduse tundmaõppimine. Kuigi nimetatud tegevused on jumalateenistusel üliolulised, ei piirdu ju teenistus üksnes nendega, või kuidas? Esita näiteid muudest jumalateenimisvormidest.`

`4. Ellen G. White kirjutas: „[Jumala] teenimist ei peaks peetama kurvastavaks ega ahastamapanevaks ülesandeks. Issanda teenimine ja tema töös osalemine peaks olema nauding“ – „Tee Kristuse juurde“, orig lk 103. Kuidas saab Issanda teenimisest nauding?`

---

Annetus >> Eesti liidu ehihtusfond [toeta.advent.ee](https://toeta.advent.ee/)

Päikeseloojang 18.38