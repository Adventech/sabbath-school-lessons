---
title: Õnnistatud on see, kes tuleb Issanda nimel
date: 24/02/2024
---

### Selle nädala õppeaine
Ps 23; Jh 10:11–15; Ps 22; Ps 89:28–33; Kl 1:16, Ps 2; Hb 7:20–28.

> <p>Juhtsalm</p>
> „Kivi, mille hooneehitajad ära põlgasid, on saanud nurga­kiviks. Issanda käest on see tulnud, see on imeasi meie silmis“ (Ps 118:22, 23).

Psalmid esitavad tõendeid Kristuse isiku ja tegevuse kohta. Psalmides on näha peaaegu kõik Tema töö tahud päästeplaanis. Neis on mitmel moel kirjeldatud ja ette kuulutatud Kristuse elu ja tööd, sageli üllatavalt täpselt.

Psalmides avalduvad sellised teemad nagu Kristuse jumalikkus, Tema pojaseisus, Tema sõnakuulmine, Tema agarus Jumala templi heaks, Tema kujutamine hea karjasena, Tema salgamine, Tema kannatused, Tema luude murdmata jätmine, Tema surm, ülestõusmine, taevaminek, preestriamet ja kuningavõim. Kõik see on siin kirjas ning ette kuulutatud mitu sajandit enne, kui Jeesus inimihus sündis.

Pole siis ime, et Jeesus Emmause teel jüngritele endast ja oma tegevusest rääkides (Lk 24:44) suunas nende tähelepanu psalmidele, kuna Ta tahtis, et nad leiaksid psalmidest tõendeid selle kohta, kes Ta on.

Mõningateks psalmideks, kus esineb Kristuse tegelaskuju, on Ps 24; Ps 45; Ps 72 ja Ps 101 (täiuslik kuningas ja kohtunik); Ps 88 ja Ps 102 (kannatava Jumala sulase palved).

Kõikides psalmides võime psalmiloojate nutulaulude, tänusõnade, kiitusehäälte ning õigluse ja vabanemise järele kisendamise kaudu kuulda Kristuse palvete kaja, et Ta saaks maailma päästa.

_Selle nädala õppetükki õppides valmistud hingamispäevaks, 2. märtsiks._