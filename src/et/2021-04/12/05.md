---
title: 'Prohvet nagu sina'
date: 15/12/2021
---

Ikka ja jälle oli Issand hoiatanud Iisraeli, et nad ei teeks ümberkaudsete rahvaste kommete järgi. Nemad pidid ju olema tunnistuseks rahvastele (5Ms 4:6–8). 5Ms 18:9–14 hoiatab Mooses neid jälle teatavate tavade eest, mis olid Issandale jäledad (vt 5Ms 18:12). Selles kontekstis palub ta neil olla „laitmatud Issanda, oma Jumala ees“ (5Ms 18:13).

`Loe 5Ms 18:15–19. Millele on Moosese siinne palve suunatud? Võrdle seda Ap 3:22 ja Ap 7:37-ga. Kuidas rakendavad Peetrus ja Stefanos 5Ms 18:18?`

Siinail sõlmitud lepingule viidates räägib Mooses, kuidas Iisraeli lapsed tahtsid Jumala seaduse ilmutamise ajal (2Ms 20:18–21), et Mooses tegutseks vahemehena, oleks vahendaja nende ja Jumala vahel. Just siis tõotab Mooses neile kahel korral (5Ms 18:15, 18), et Issand äratab ühe prohveti, Moosese sarnase, kes on milleski muus samuti vahendaja inimeste ja Issanda vahel.

Mitu sajandit hiljem tsiteerisid Peetrus ja Stefanos mõlemad Jeesusest rääkides sama piiblisalmi. Peetruse jaoks tõdenes Jeesuses see, millest „Jumal on rääkinud oma pühade prohvetite suu kaudu“ (Ap 3:21), ning juhtidel oli vaja olla Talle ja Tema öeldule kuulekas. Peetrus kasutab piiblisalmi, mida juudid tundsid, otseselt Jeesuse kohta, mõeldes seejuures, et kuulajatel tuleb kahetseda seda, mida nad olid Jeesusele teinud (Ap 3:19).

Ap 7:37, kus Stefanos kuulutab Jeesusest, kuigi Peetruse omast erinevas kontekstis, suunab ta pilgud selle tuntud tõotuse juurde ja väidab samuti, et see osutab Jeesusele. Ta ütleb, et Mooses oli oma ajaloolises rollis juutide juhina Jeesuse prototüüp. Nagu Peetrus, nii püüdis ka Stefanos inimestele näidata, et Jeesus täitis prohvetikuulutused ja neil oli vaja Teda kuulata. Vastupidi Stefanose vastu tõstetud süüdistusele, et ta „rääkivat teotussõnu Moosese ja Jumala vastu“ (Ap 6:11), kuulutas Stefanos Jeesuse Messiaks, selle tõotuse otseseks täitjaks, mille Jumal oli Moosese kaudu andnud.

`Kuidas näitavad need salmid meile, et Jeesus on kogu Piibli keskpunkt, ja mismoodi selgitavad need, miks peab kogu meie arusaamine Piiblist olema Kristuse-keskne?`