---
title: 'Viies Moosese raamat Uues Testamendis'
date: 11/12/2021
---

### Selle nädala õppeaine
Mt 4:1–11; 5Ms 8:3; Ap 10:34; Gl 3:1–14; Ap 7:37; Hb 10:28–31.

> <p>Juhtsalm</p>
> „Aga Jeesus vastas: „Kirjutatud on: Inimene ei ela üksnes leivast, vaid igast sõnast, mis lähtub Jumala suust““ (Mt 4:4).

Uus Testament on Vanast Testamendist läbi imbunud. See tähendab, et Uue Testamendi inspireeritud kirjutajad tsiteerisid Vana Testamendi inspireeritud kirjutajaid kui autoriteetset allikat. Jeesuski ütles: „Kirjutatud on“ (Mt 4:4), mis tähendab, et „Vanas Testamendis on seda kirjutatud“; ja Ta ütles, et „kirjad peavad täide minema“ (Mk 14:49), ning pidas silmas Vana Testamendi pühi kirju. Kui Jeesus kohtus kahe jüngriga Emmause teel, hakkas Ta „peale Moosesest ja Prohvetitest“, seletades „neile ära kõigist kirjadest selle, mis tema kohta käib“, mitte ei teinud imetegu, mis näidanuks neile, kes Ta oli (vt Lk 24:27).

Uue Testamendi kirjutajad tsiteerisid Vana Testamenti kas sõna-sõnalt või kasutasid kaudseid mõistaandmisi, viitasid lugudele või prohvetitele; nad kasutasid Vana Testamenti kogu aeg oma väidete toetamiseks, küllaldase aluse saamiseks.

Ning raamatute hulgas, mida sageli tsiteeriti või millele viidati, oli (Psalmide ja Jesaja kõrval) viies Moosese raamat. Sellised Uue Testamendi raamatud nagu Matteuse evangeelium, Markuse evangeelium, Luuka evangeelium, Apostlite teod, Johannese evangeelium, Pauluse kiri roomlastele, Pauluse 1. ja 2. kiri korintlastele, Pauluse kiri galaatlastele, kiri heebrealastele, pastoraalsed kirjad ning Johannese ilmutus vaatavad kõik tagasi Moosese viiendale raamatule.

Sellel nädalal heidame pilgu mõnele niisugusele juhtumile ning vaatame, millise tõe, käesoleva aja tõe, me sellest leiame.

_Selle nädala õppetükki õppides valmistud hingamispäevaks, 18. detsembriks._