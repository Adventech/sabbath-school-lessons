---
title: 'Igavene leping'
date: 09/10/2021
---

### Selle nädala õppeaine
1Ms 12:1–3; Rm 4:1–5, 2Ms 2:24; 5Ms 5:1–21; 5Ms 26:16–19; 5Ms 8:5; Mt 28:10.

> <p>Juhtsalm</p>
> „Ma teen lepingu enese ja sinu vahel, ja sinu soo vahel pärast sind, igaveseks lepinguks sugupõlvedele, et ma olen Jumalaks sinule ja su soole pärast sind“ (1Ms 17:7).

„Ma nägin teist inglit keset taevast lendavat; sellel oli igavene evangeelium, et kuulutada evangeeliumi neile, kes elavad ilmamaal – kõigile paganahõimudele ja suguharudele ja keeltele ja rahvastele“ (Ilm 14:6). Pane tähele sõnu „igavene evangeelium“, igavene kui alati olev, kui alati olemas olnud, kui see, mida meile on tõotatud „enne maailma aega“ (Tt 1:2; NKJV ja 1926).

Niisiis pole ime, et Piibel räägib mujal „igavesest evangeeliumist“ (1Ms 17:7; Js 24:5; Hs 16:60; Hb 13:20), sest evangeelium on sisuliselt leping ja leping on sisuliselt evangeelium: päästva armu ja armastuse Jumal pakub sulle pääsemist, mida sa ei vääri ja mida pole võimalik ära teenida; ning sina annad Talle omalt poolt vastuarmastuse, armastad Teda „kogu südamega ja kogu mõistusega ja kogu jõuga“ (Mk 12:30) – armastuse, mis avaldub kuulekuses Tema seadusele: „See ongi Jumala armastamine, et me peame tema käske, ja tema käsud ei ole rasked“ (1Jh 5:3).

Sellel nädalal vaatame lepingu mõistet nii, nagu see väljendub viiendas Moosese raamatus, kus tuleb nähtavale leping ja kõik sellega kaasnev.

_Selle nädala õppetükki õppides valmistud hingamispäevaks, 16. oktoobriks._