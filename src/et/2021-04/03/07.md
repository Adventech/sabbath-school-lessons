---
title: 'Toetav Mõte'
date: 15/10/2021
---

„Püüe elada seaduspärase religiooni järgi ja üritada seaduse nõudeid oma jõust täita tekitab orjuse vaimu. Meil on lootus ainult siis, kui astume aabrahamlikku lepingusse, mis usu läbi Jeesusesse Kristusesse on armuleping. Aabrahamile kuulutatud evangeelium, mille tõttu tal oli lootus, oli sama evangeelium, mida kuulutatakse meile praegu ja mille tõttu on meil lootus. Aabraham vaatas Jeesusele, kes on ka meie usu Alustaja ja Täidesaatja.“ – EGW märked, „Piibli kommentaarid, SPA poolt välja antud“, 6. kd, lk 1077.

„Enne, kui maailmale alus pandi, olid Isa ja Poeg leppinud kokku inimese lunastamises juhul, kui Saatan inimese võidab. Isa ja Poeg olid ühendanud käed pühalikus tõotuses, et Kristus saab käemeheks inimkonna eest. Selle leppe on Kristus nüüd täitnud. Kui Ta ristil hüüdis: „See on lõpetatud!“ ütles Ta seda Isale. Nüüd lausub Kristus: „Isa, see on lõpetatud. Ma olen teinud Sinu tahtmist, mu Jumal. Ma olen lunastustöö teostanud. Kui Sinu õiglus on rahuldatud, siis ma tahan, et kus mina olen, ka nemad oleksid minu juures, keda sa mulle oled andnud (Jh 19:30; 17:24).“ – Ellen G. White, „Ajastute igatsus“, lk 834.

**Küsimused aruteluks:**

`1. Tule veel mõtte juurde, et juba enne maailma rajamist ühendasid Isa ja Poeg käed leppeks lunastada meid juhul, kui inimsugu langeb. Miks peaks see meid vägagi julgustama? Eks õpeta see meile, kui väga tahab Jumal meid päästa oma riigi jaoks?`

`2. Mil viisil täidame meie seitsmenda päeva adventistide kogudusena sama osa, mida pidi täitma muistne Iisrael omal ajal? Kuidas vältida samu vigu, mida nemad tegid?`

`3. Miks on evangeelium ja evangeeliumi tõotused uues lepingus väga tähtsal kohal? Milliseid piiblisalme leiad Uuest Testamendist, mis näitavad, et uus leping ei tühistanud seadust ja seaduskuulekust, nagu teised kristlased üldiselt õpetavad? Mida sa arvad, miks ütlevad nii paljud kristlased, et evangeelium muudab kehtetuks vajaduse kümmet käsku pidada?`

---

Annetus >> Kohalik kogudus [toeta.advent.ee](https://toeta.advent.ee/)

Päikeseloojang 18.12