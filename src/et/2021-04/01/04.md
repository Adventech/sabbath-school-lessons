---
title: 'Aabrami kutsumine'
date: 28/09/2021
---

Aabram (hiljem Aabraham) ilmub suguvõsaliini esmakordselt 1Ms 11. peatükis, mis ongi järgmine kirjapanek pärast Paabeli torni juurest laiali pillutamist.

`Loe Ap 7:20–36, kuidas märter Stefanos kirjeldas Moosest ja Egiptusest väljatulekut. Kuidas sobib see kokku Jumala esialgse tõotusega Aabrahamile?`

Palju sajandeid hiljem püüdis apostel Paulus galaatlasi väärõpetusest välja tuua ja suunas nende tähelepanu Aabrahami kutsumisele, näidates, et Jumalal oli juba väga ammu ja on alati olnud kavas esitada evangeeliumi kogu maailmale. „Nii mõistate teie, et need, kes on usust, on Aabrahami lapsed. Kuna aga Pühakiri nägi ette, et Jumal teeb paganad õigeks usust, siis ta kuulutas ette Aabrahamile rõõmusõnumit: „Sinus õnnistatakse kõiki paganaid.“ Nõnda siis õnnistatakse neid, kes on usust, koos uskliku Aabrahamiga“ (Gl 3:7–9).

Aabrahami kutsumisest räägib esmakordselt 1Ms 12. peatükk; suur osa samast raamatust jutustab tema veresugulastest, ühest probleemsest järeltulijast teise järel, kes loovad ühe sassis perekonna teise järel, ning ometi pidi tõotus täituma nende kaudu ja jõudma otsustavasse kohta Moosese kutsumisega.

`Loe Ap 7:20–36, kuidas märter Stefanos kirjeldas Moosest ja Egiptusest väljatulekut. Kuidas sobib see kokku Jumala esialgse tõotusega Aabrahamile?`

Nõmedusest, vigadest ja üldisest tõetundmise puudusest läbiimbunud maailmas (asjalood pole kolme tuhande aasta jooksul kuigi palju muutunud, eks?) kutsus Issand Egiptusest välja ühe rahva, oma rahva, Aabrahami soo. Ta püüdis nende hulgas säilitada tõetundmist – teadmist Temast, Jahvest, ja lunastusplaanist –, kuid lisaks soovis ta levitada seda tundmist ka kogu ülejäänud maailmale.

`Kuidas näeme seitsmenda päeva adventistidena oma suhet kogu muumaailmaga? Millised on paralleelid meie ja muistse Iisraeli vahel? Tähtsaim aga, millise vastutuse paneb see paralleel meist igaühe õlgadele?`