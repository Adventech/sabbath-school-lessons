---
title: 'Toetav Mõte'
date: 01/10/2021
---

Sügava ja väga läbimõeldud uurimuse suure võitluse teemal, mis põhineb Jumala armastuse mõistmisel, on kirjutanud John Peckham. Ta on seitsmenda päeva adventist ja tema teose pealkiri on „Theodicy of Love: Cosmic Conflict and the Problem of Evil“ (Grand Rapids, MI: Baker Academic, 2018). Tõsiasi, et selle uurimistöö on avaldanud adventistidele mitte kuuluv kirjastus, näitab, kuidas hea piibliteadus suudab avada Pühakirjas kirjeldatud suure võitluse tegelikkuse.

„Lühidalt, ma väidan, et Jumala armastus (õigesti mõistetuna) on kosmilise vaidluse keskmes ning Jumala pühendumus armastusele on moraalselt piisav põhjus, miks Jumal lubab kurjust; see on oluline järeldus jumaliku eelhoolitsuse mõistmiseks, mis toimib lepinguliste kohustumismääruste piirides, nagu ma seda nimetan.“ – John C. Peckham, „Theodicy of Love: Cosmic Conflict and the Problem of Evil“ (Grand Rapids, MI: Baker Academic, 2018), lk 4.

„Otsus, et Iisrael ei pääse veel nelikümmend aastat Kaananisse, oli kibedaks pettumuseks Moosesele, Aaronile, Kaalebile ja Joosuale. Ometi tunnustasid nad jumalikku otsust. Need aga, kes olid kurtnud Jumala juhtimise üle ja ähvardanud naasta Egiptusesse, nutsid ja kaeblesid häälekalt siis, kui neilt võeti ära õnnistused, mida nad olid alahinnanud. Nad olid hädaldanud põhjuseta ja nüüd andis Jumal neile põhjust nutta. Oleksid nad kurvastanud patu pärast siis, kui seda neile selgesti esitati, poleks karmi otsust langetatud. Nemad aga kurvastasid karistuse pärast; nende lein polnud kahetsus ega saanud seega hukkamõistuotsust muuta.“ – Ellen G. White, „Patriarhid ja prohvetid“, lk 392.

**Küsimused aruteluks:**

`1. Arutlege vaba tahte ja armastuse problemaatika üle. Miks peab armastus, selleks, et olla armastus, olema sundimatu? Kuidas vastaksid, kui keegi väidaks, et armastus ei kaalu üles kõiki kannatusi maailmas?`

`2. Kui kogu Piiblis on sõnakuulmine väga olulisel kohal, siis mis on käsumeelsus? Millised asjaolud pööravad püüdluse olla ustav Jumalale ning Tema Sõnale ja käskudele hoopis käsumeelsuse lõksuks?`

`3. Arutlege klassis teisipäevase osa lõpus oleva küsimuse üle, mis puudutab paralleele muistse Iisraeli ja seitsmenda päeva adventistide koguduse vahel. Millised need paralleelid on ja miks peaksid need meile muret tekitama?`

---

Annetus >> kohalik kogudus [toeta.advent.ee](https://toeta.advent.ee/)

Päikeseloojang 18.51