---
title: 'Moosese viienda raamatu sissejuhatus'
date: 25/09/2021
---

### Selle nädala õppeaine
Js 14:12–14; Hs 28:12–17; 1Ms 3:1–7; 1Ms 12:1–3; Ap 7:20–36; 2Ms 19:4–8.

> <p>Juhtsalm</p>
> „Kes ei armasta, see ei ole tundnud Jumalat, sest Jumal on armastus“ (1Jh 4:8).

Loomulikult ei kerki viies Moosese raamat esile tühjusest. Nagu kõigel siin elus, nii on sellelgi taust; ja nagu kõige puhul siin elus, etendab taust olulist osa mõistmaks, mida see raamat tähendab ja mis on selle otstarve.

Raamatule eelneb pikk ajalugu – ajalugu, mis selgitab nii raamatus toimuvaid sündmusi kui ka olukordi loo tausta moodustavas maailmas ja keskkonnas. Just nagu auto klaasipuhasti otstarvet ja toimimisviisi on ilma autota raske mõista, nii on ilma taustata raske mõista Moosese viiendat raamatut, eriti meie teema valguses (5. Moosese raamat ja käesoleva aja tõde).

Üks inimene luges ainult kolme päevaga läbi Lev Tolstoi umbes 1500-leheküljelise raamatu „Sõda ja rahu“. Kui lugejalt küsiti, millest raamatus juttu oli, vastas ta: „See raamat räägib Venemaast.“

Oleme praegu sarnases olukorras, püüdes ühe õppetükiga läbi võtta tuhandeid aastaid ajaloos, mis eelnesid Moosese viiendale raamatule. Kuid pöörates tähelepanu tipphetkedele, suudame näha selle raamatu mõistmiseks vajaminevat tausta, mis on „käesoleva aja tõe“ poolest väga rikkalik.

_Selle nädala õppetükki õppides valmistud hingamispäevaks, 2. oktoobriks._