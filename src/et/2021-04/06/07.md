---
title: 'Toetav Mõte'
date: 05/11/2021
---

„Suure võitluse algusest saadik on Saatana eesmärgiks olnud Jumala käskude kummutamine. Selle eesmärgi nimel alustas ta mässu Looja vastu. Siis, kui ta heideti taevast välja, jätkas ta võitlust maa peal. Tema püsivaks eesmärgiks on olnud inimeste petmine ja Jumala käsuõpetuse teotamine. Jumala käsuõpetust teotada on võimalik kas kogu käsuõpetuse äraheitmisega või ühe eeskirja kõrvaldamisega – tulemus on kokkuvõttes sama. See, kes eksib „ühe vastu“, näitab põlgust kogu käsuõpetuse vastu; tema mõju ja eeskuju soodustab üleastumist; ta saab „süüdlaseks kõigi vastu“ (Jk 2:10).“ – Ellen G. White, „Suur võitlus“, lk 582.

Baal-Peorist rääkides kirjutas Ellen White: „Nad julgesid astuda keelatud pinnale ja sattusid Saatana võrkudesse. Võluv muusika ja laul ning paganlike neidude lummuslik ilu panid unustama ustavuse Jumalale. Ühinenud ohjeldamatu lõbutsemise ja prassimisega, joobusid iisraellased ohtralt joodud veinist nii, et ei suutnud enam end valitseda ja kired said vaba voli. Liiderlikkusega vaigistasid nad südametunnistuse ja olid varsti valmis kummardama ebajumalaid, ohverdama paganlikel altaritel ning osalema orgialikel riitustel.“ – Ellen G. White, „Patriarhid ja prohvetid“, lk 454.

**Küsimused aruteluks:**

`1. Mõtle, mil viisil oleme meie, seitsmenda päeva adventistid, samas olukorras, kus oli muistne Iisrael. Mõtle, mida kõike on meile antud ja mida pole ei maailmal meie ümber ega teistel kirikutel. Meie ees on küsimus, mida hakkame meile antuga peale. Kui hästi tuleb meie „tarkus ja mõistus“ maailma ees esile?`

`2. „Aga teie, kes hoidsite Issanda, oma Jumala poole, olete tänapäeval kõik elus.“ Taas on rahvas lauses aluseks, mis käib verbipaari „hoidsite… poole“ juurde. Issand ei saa hoida meie poole selles mõttes, et Ta ei sunni ennast meile peale. Selle asemel tuleb meil kasutada vaba tahte püha andi ja valida Tema poole hoidmine. Kuidas Teda järgida ja Temast kinni hoida, kui me kord selle otsuse langetame?`

`3. Mõtiskle veel pühapäevase osa lõpus oleva küsimuse üle. Mida tähendab Jumala korraldustele midagi lisada või neist midagi ära võtta? Jättes praegu kõrvale ilmse, näiteks hingamispäeva muutmise katse, kuidas saab midagi sarnast toimuda meie elus nii õhkõrnalt, et me isegi ei adu seda?`

---

Annetus >> kohalik kogudus [toeta.advent.ee](https://toeta.advent.ee/)

Päikeseloojang 16.17