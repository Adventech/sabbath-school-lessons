---
title: 'Kas on teist suurt rahvast?'
date: 30/10/2021
---

### Selle nädala õppeaine
5Ms 4:1–9; Mt 15:1–9; 4Ms 25:1–15; 1Kr 10:13; 5Ms 4:32–35; Mt 5:13–16.

> <p>Juhtsalm</p>
> „Ja kas on teist suurt rahvast, kellel on nii õiglased määrused ja seadlused, nagu kogu see Seadus, mille ma täna panen teie ette?“ (5Ms 4:8).

Moosese viienda raamatu kolm esimest peatükki on peamiselt ajalootund, meenutus inimestele, millest nad olid senini läbi tulnud. Neljas peatükk osutub üleminekuks; ajalootunnist saab jutlus. Sündmusi ei korrata ainult ajaloohuvist: eesmärgiks on näidata Jumala väge ja armu, millega Ta oma rahva heaks tegutses, ning lepingut, mida Tema ikka au sees pidas, kuigi rahvas käitus valesti.

Neljas peatükk algab heebrea keeles sõnaga (sidesõna ja määrsõnaga) _we ˋattah_, mida saab tõlkida _„ja nüüd“_ või _„nii nüüd“_. Nad on just käinud läbi oma lähiajaloo ning meenutanud, mida Jumal on neile siiani teinud – „ja nüüd“ tuleb neil omalt poolt teha seda, mida Jumal neile ütleb (vaata ka 5Ms 10:12).

Just seepärast järgneb sõnadele „ja nüüd“ esimese tegusõnana _shamaˊ_. See on sama tegusõna (ja samas vormis), millega algab Shema palve ning see tähendab „kuule“, „kuula“ või „kuuletu“ – seda tegusõna korratakse Moosese viiendas raamatus kõikjal.

Seega algab neljas peatükk nii: Ja nüüd, Iisrael, kuule määrusi ja seadlusi, mida mina teid õpetan pidama…

_Selle nädala õppetükki õppides valmistud hingamispäevaks, 6. novembriks._