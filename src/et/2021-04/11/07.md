---
title: 'Toetav Mõte'
date: 10/12/2021
---

„Mi 6:1–8 on üks võimas kirjakoht Vanas Testamendis. Nii nagu Am 5:24 ja Ho 6:6, võtab see kokku kaheksanda sajandi prohvetite sõnumi. See lõik algab lepinguprotsessi ilusa näitega, kus prohvet kutsub rahvast kuulama süüdistust, mille Jahve nende vastu esitab. Mäed ja künkad on vandekohtunike koguks, sest need on pikka aega püsinud ja näinud pealt, kuidas Jumal Iisraeliga käitus. Selle asemel, et Iisraeli otseselt lepingust üleastumises süüdistada, küsib Jumal Iisraelilt, kas rahval on midagi Talle süüks panna. „Mida ma olen sulle teinud ja millega ma olen sind vaevanud?“ Ebaõiglusega silmitsi seistes võib osa vaeseid inimesi „väsida head tehes“. Kiirelt rikkaks saamise võimalusega silmitsi seistes võib mõni maaomanik väsida pidamast lepingu seadusi.“ – Ralph L. Smith, „Word Biblical Commentary“, Micah-Malachi (Grand Rapids, MI: Word Books, 1984), 32. kd, lk 50.

„Järgnenud usupuhastuses püüdis kuningas hävitada kõik ebajumalateenistuse seni säilinud riismed. Nii kaua olid riigialamad järginud ümberkaudsete rahvaste kombeid, kummardanud puust ja kivist kujusid, et inimlikult näis peaaegu võimatu olevat kõrvaldada nende pahede iga jälg. Kuid Joosija jätkas visalt jõupingutusi puhastada maa.“ – Ellen G. White, „Prohvetid ja kuningad“, lk 401.

**Küsimused aruteluks:**

`1. Jah, me oleme seitsmenda päeva adventistid ning meie praeguse aja tõde arvestades näeme endid (õigusega) olevat samal ametipostil, kus oli muistne Iisrael: meil on tõed, mida ümbritsev maailm peab kuulda saama. See on meie jaoks suur eesõigus. Mida sa arvad, kui hästi kanname seda vastutust,
mis meie eesõigusest tuleneb?`

`2. Kujutle, et oled Taaniel. Sa nägid, kuidas sinu riik lüüa sai ja vallutati, ning tead, et teie usu keskuse, templi, hävitasid ebajumalaid teenivad paganad. Kuidas hoidis Moosese viienda raamatu tundmine just sel ajal ülal Taanieli (ja iga juudi) usku? Kuidas aitas see raamat saada tal aru kõigest, mis toimus, ja põhjusest, miks nii läks? Kuidas aitab meie arusaamine Pühakirjast kui tervikust ka meil hakkama saada katsumusaegadega ja sündmustega, mis vastasel juhul, ilma Pühakirja tundmata, viiksid meilt julguse? Mida õpetab vastus sellele küsimusele meile tõdemuse kohta, et Piiblil peab olema meie usus tähtis koht?`

`3. Vaadake klassis läbi 70 nädalast rääkiv prohvetikuulutus Tn 9:24–27. Milline osa on selles prohvetikuulutuses lepingul ja miks on lepingu mõiste nii kuulutuse enda kui ka meie jaoks väga oluline?`

---

Annetus >> Eesti liidu misjonifond [toeta.advent.ee](https://toeta.advent.ee/)

Päikeseloojang 15.23