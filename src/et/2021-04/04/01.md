---
title: 'Armasta Issandat, oma Jumalat'
date: 16/10/2021
---

### Selle nädala õppeaine
5Ms 6:4, 5; 5Ms 10:12; Ef 2:1–10; Ilm 14:6, 7; 5Ms 4:37; 5Ms 11:1; Mk 12:28–30.

> <p>Juhtsalm</p>
> „Armasta Issandat, oma Jumalat, kõigest oma südamest ja kõigest oma hingest ja kõigest oma väest“ (5Ms 6:5).

Juudi religiooni üks tähtsaim palve on võetud 5Ms 6. peatükist. Seda tuntakse
„Shema“ nime all, sest heebrea keeles tuleneb selle palve esimene sõna
tüvest shama, mis tähendab „kuulama“ või lausa „kuuletuma“ – sõna, mis esineb
ikka ja jälle nii viiendas Moosese raamatus kui ka terves Vanas Testamendis.

Shema esimene lause kõlab umbes nii:

Shema Yisrael Adonai Elohenu Adonai echad.

See tähendab: „Kuule, Iisrael! Issand, meie Jumal Issand, on ainus“ (5Ms 6:4). Kui juudid seda palvetades ütlevad, katavad nad sageli silmad kinni, et miski ei häiriks neid Jumalale mõtlemast. Esimest Shema lauset peetakse kinnituseks Adonai Elohenu, „Issanda, meie Jumala“ monoteistlikust olemusest ning Iisraeli ustavusest üksnes Talle ja mitte ühelegi teisele „jumalale“. Tegelikult saab seda lugeda ka nii: „Issand on meie Jumal“.

See lause on osa esimesest kõnest, mille Mooses pidas Iisraeli lastele siis, kui nad olid tõotatud maa lävel. Avalausele järgneb aga võimsalt sõnastatud tõde, mis on tänapäeval sama oluline kui toona.

_Selle nädala õppetükki õppides valmistud hingamispäevaks, 23. oktoobriks._