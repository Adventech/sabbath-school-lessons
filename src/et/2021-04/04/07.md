---
title: 'Toetav Mõte'
date: 22/10/2021
---

„Kristuse rist on lunastatute uurimisaineks ja lauluks läbi kogu igaviku. Austatud Kristuses näevad nad ristilöödud Kristust. Nad ei unusta kunagi seda, et Tema, kelle vägi lõi ja hoidis ülal loendamatud maailmad ääretus ilmaruumis, Jumalast Armastatu, taeva Majesteet – Tema, keda keerubid ja hiilgavad seeravid vaimustatult austasid – alandus selleks, et tõsta üles langenud inimene; et Ta kandis patu süüd ja häbi ning et Ta läks nii kaugele, et Isa varjas Tema eest oma palge, kui kadunud maailma hädad murdsid Ta südame ja kustutasid Tema elu Kolgata ristil. Tõsiasi, et kõigi maailmade Looja, kõigi inimeste kohtunik, pani kõrvale oma au ja alandas ennast armastusest inimeste vastu, äratab pidevalt universumi imetlust ja austust. Kui päästetud vaatavad oma Lunastajale ja näevad Isa igavest au Tema näol; kui nad silmitsevad Tema trooni, mis kestab igavesti, ja teavad, et Tema kuningriigil ei ole lõppu, siis alustavad nad taas vaimustatult laulu: „Väärt, väärt on Tall, kes oli tapetud ja on lunastanud meid Jumalale oma kalli verega!““ – Ellen G. White, „Suur võitlus“, lk 651, 652.

**Küsimused aruteluks:**

`1. Loe läbi see väljavõte Ellen G. White’i sulest. Kuidas aitab siinöeldu meil aru saada, miks peaks meie armastus Jumala vastu olema suurem igast muust armastusest? Mõtle, mida tähendab, et Jumal, kelle vägi „lõi ja hoidis ülal loendamatud maailmad ääretus ilmaruumis“, oli sama isik, kes läks meie eest ristisurma? Miks peaks meie suhe Jumalaga põhinema sellel tõel?`

`2. Mõtesta veel lahti arusaam, et Jumalat tuleb ühtaegu armastada ja karta. Kuidas teha mõlemat ja miks tuleb meil teha mõlemat?`

`3. On üks asi armastada Jumalat siis, kui elus läheb kõik hästi. Kuid mis saab siis, kui kõik ei lähe hästi ja meid tabab õnnetus? Miks vajame armastavat Jumalat sellisel hetkel veel enam kui headel aegadel?`

`4. Vaata veel kord neljapäevase osa lõpus olevat küsimust. Milliste erinevate lähenemiste kaudu saad selgitada kellelegi, kes pole usklik, mida tähendab Jumalat armastada? Kuidas saame inimolevustena armastada kedagi, keda me kunagi füüsiliste silmadega ei näe? Miks pole sellest lugu, et me Teda isiklikult kunagi näinud pole?`

---

Annetus >> Kohalik kogudus [toeta.advent.ee](https://toeta.advent.ee/)

Päikeseloojang 17.53