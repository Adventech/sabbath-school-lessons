---
title: 'Moosese ülesäratamine'
date: 18/12/2021
---

### Selle nädala õppeaine
4Ms 20:1–13; 5Ms 31:2; 5Ms 34:4; 5Ms 34:1–12; Jd 9; 1Kr 15:13–22.

> <p>Juhtsalm</p>
> „Aga peaingel Miikael, kui ta riidles ja vaidles kuradiga Moosese keha pärast, ei julgenud lausuda teotavat otsust, vaid ütles: „Issand sõidelgu sind!““ (Jd 9).

Oleme selle veerandaasta jooksul näinud, et Moosese viiendas raamatus on surelik põhitegelane Mooses. Selles raamatus on läbivalt juttu tema elust, iseloomust ja sõnumist. Kuigi viies Moosese raamat räägib Jumalast ja Tema armastusest ˋam yisraʹel’i, „Iisraeli rahva“ vastu, kasutas Jumal sageli Moosest selle armastuse ilmsiks tegemiseks ja Tema rahvale Iisraelile rääkimiseks.

Nüüd, hakates lõpetama veerandaastat ja Moosese viienda raamatu õppimist, jõuame ka Moosese elu lõppu, täpsemalt tema siinse elu lõppu.

Ellen G. White kirjutas selle kohta nii: „Mooses teadis, et ta pidi surema üksi; ükski maine sõber ei pidanud teda tema viimastel tundidel teenima. Eesootav oli nii aukartustäratav ja salapärane, et Moosese süda värises. Lahkumine rahvast, keda ta oli armastanud ja kelle eest hoolitsenud, kelle käekäiguga oma elu nii pikaks ajaks sidunud, tundus kõige karmima läbikatsumisena. Kuid Mooses oli õppinud usaldama Jumalat ning küsimusi esitamata jättis ta ennast ja oma rahva Tema armastuse ja halastuse hoolde.“ – „Patriarhid ja prohvetid“, lk 470, 471.

Nii nagu Moosese elu ja tegevus avaldas paljuski Jumala iseloomu, nii avaldas seda ka tema surm ja ülestõusmine.

_Selle nädala õppetükki õppides valmistud hingamispäevaks, 25. detsembriks._