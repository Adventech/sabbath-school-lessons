---
title: 'Toetav Mõte'
date: 24/12/2021
---

„Hüüdega: Kas meie peame tooma teile vee välja sestsamast kaljust?“, seadsid nad end Jumala kohale, otsekui oleks neil endil – nõrkadel ja patustel inimestel – vägi iseenesest. Rahva pidevast nurisemisest ja mässumeelest väsinuna oli Mooses kaotanud silmist Kõikväelise Aitaja ning ilma jumaliku väeta määris ta inimlikku nõrkust vallandades oma eluaruande. Mees, kes oleks võinud seista puhtana, kindlana ja isetuna elutöö lõpuni, jäi viimaks siiski alla. Jumal sai häbistatud terve Iisraeli koguduse ees, ehkki Teda oleks tulnud ülistada ja kõrgeks tõsta.“ – Ellen G. White, „Patriarhid ja prohvetid“, lk 418.

„Muutmise mäel oli Mooses koos Eelijaga, kes oli elavalt muudetud surematuks. Isa saatis nad Pojale valgust ja au viima. Ja nii täitus lõpuks Moosese palve, mille ta oli esitanud sajandeid tagasi. Ta seisis „ilusal mäel oma rahva pärisosa keskel“ ning andis tunnistust Temast, kellesse koondusid kokku kõik Iisraelile antud tõotused. Selline on viimane surelikule silmale näha antud pilt mehe elust, keda taevas nii kõrgelt austas.“ – „Patriarhid ja prohvetid“, lk 479.

**Küsimused aruteluks:**

`1.  Jah, Mooses äratati üles ja võeti taevasse varsti pärast oma surma. Kuid  samas tuli vaesel Moosesel (vähemalt nii me eeldame) olla all maa peal toimuva  kohutava segadiku pealtnägijaks. Milline õnn, et enamik meist äratatakse üles pärast seda, kui maised heitlused on Jeesuse teisel tulekul läbi. Mismoodi on see suurem õnnistus kui Moosese oma? `

`2. Kuidas näitab lugu Moosese surmast ja hilisemast ülesäratamisest meile tõsiasja, et Uus Testament, mis põhineb küll sageli Vanal Testamendil, viib meid Vanast Testamendist kaugemale ja heidab sellele tõepoolest palju uut valgust?`

`3. Kuidas on Moosese elu lugu, sealhulgas ägestudes kalju löömine, näide sellest, mida tähendab elada usus ja saada päästetud usu läbi, lahus seaduse tegudest?`

`4. Rääkige klassis maailma ajaloo lõpul täituvast ülestõusmise tõotusest. Miks on see meie kõigi lootuse seisukohalt äärmiselt tähtis? Ühtlasi, kui saame usaldada Jumalat selles, et Ta äratab meid surnust üles, kas ei peaks me siis Teda usaldama ka kõiges muus? Kui Ta suudab meie heaks seda teha, kas on siis üldse midagi, mida Ta ei suuda?`

---

Annetus >> kohalik kogudus [toeta.advent.ee](https://toeta.advent.ee/)

Päikeseloojang 15.25