---
title: 'Moosese patt: 2. osa'
date: 20/12/2021
---

`Loe veel kord 4Ms 20:12, 13. Millise põhjuse andis Issand Moosesele, kui seletas, miks ei lähe Mooses tehtu pärast üle jõe? Vaata ka 5Ms 31:2 ja 5Ms 34:4.`

Vastavalt neile piiblisalmidele oli Moosese patt midagi enamat kui püüe võtta endale Jumala kohta, mis oli juba iseenesest halb. Ta ilmutas ka usupuudust, mis ei olnud temasuguse inimese puhul vabandatav. Tegemist oli mehega, kellel olid põlevast põõsast (2Ms 3:2–16) alates olnud Jumalaga võimsamad kogemused kui enamikul inimestel, ning ometi ütleb piiblisalm, et Mooses ei „uskunud minusse“. Moosesel jäi vajaka usust Jumala sõnadesse ja selle tagajärjel ta „ei pidanud mind pühaks Iisraeli laste silme ees“. Kui Mooses oleks jäänud rahulikuks ja toiminud õigesti, ilmutades usku ja usaldust Jumalasse keset ärataganemist, oleks ta austanud Issandat rahva ees ning andnud neile taas tõelise usu ja kuulekuse eeskuju.

Märkad, et Mooses ei kuuletunud sellele, mida Issand tal otseselt teha palus.

`Loe 4Ms 20:8. Mida palus Issand Moosesel teha? Mida Mooses selle asemel tegi? (4Ms 20:9–11)`

Üheksas salm ütleb, et Mooses võttis kepi, nagu Issand teda käskis. Seni oli kõik hästi. Kuid 10. salm ütleb, et kalju vastu rääkimise asemel, kust hakanuks voolama vett Jumala hämmastava väe avaldumisena, lõi Mooses kaljut ja mitte ühe korra, vaid kaks korda. Jah, kaljut lüüa ja sealt vesi jooksma saada on ime, kuid kindlasti mitte selline ime nagu kaljuga rääkides vee saamine.

Jah, pealispinnal võib Jumala otsus Moosese kohta näida äärmuslikuna: pärast kõike seda, millega Mooses oli rinda pistnud, ei lubata tal ületada jõge, et astuda tõotatud maale. Nii kaua, kui seda lugu on jutustatud, on inimesed ikka imestanud, miks – ühe tormaka teo tõttu – ei saanud ta osa sellest, millest oli sunnitud nii pikalt eemal viibima.

`Mida pidid Iisraeli lapsed sinu arvates Moosesega toimunust õppima?`