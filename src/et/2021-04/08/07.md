---
title: 'Toetav Mõte'
date: 19/11/2021
---

Siis, nagu nüüdki, antakse meile kõigile valida. Otsustav sõna on valik. Erinevalt kristluses levivast arvamusest, et Jumal määras juba enne sündi mõne inimese hukka minejaks ja igavesti põrgus põlejaks, õpetab Pühakiri, et meie vaba valik – elu või surma, õnnistuse või needuse, hea või kurja valimine – määrab, kumma kolmiku (elu, hea, õnnistuse või surma, kurja, needuse) poolel me lõpuks oleme. Hea on teada, et isegi siis, kui keegi valib valesti, on tagajärjeks surm, igavene surm, mitte igavene piinamine lakkamatus tulejärves.

„Patu palk on igavene surm, aga Jumala armuand on igavene elu Kristuses Jeesuses, meie Issandas“ (Rm 6:23). Samal ajal, kui elu on õigete pärand, on õelate osaks surm. Mooses ütles Iisraelile: „Vaata, mina panen täna su ette elu ja hea, surma ja kurja“ (5Ms 30:15). Surm, mida nendes kirjatekstides silmas peetakse, ei ole see surm, mida kuulutati Aadamale, sest kogu inimkond kannatab tema üleastumise karistust. See on „teine surm“, mida vastandatakse igavesele elule.“ – Ellen G. White, „Suur võitlus“, lk 544.

**Küsimused aruteluks:**

`1. Arutlege klassis veel teisipäevases osas esitatud mõtte üle, kas Jumal on see, kes siin ja praegu sõnakuulmatust otseselt karistab või on karistus sõnakuulmatuse õiguslik tagajärg. Või ehk mõlemat? Kas võib esineda olukordi, kus juhtub ainult üks või teine? Kuidas sellest teemast aru saame?`

`2. Mida räägivad Ellen White’i väljavõttes olevad piiblisalmid Jumala väest, kelle abil suudame patu võita?`

`3. Loe Rm 10:1–10, kus Paulus tsiteerib 5Ms 30:11–14, kui selgitab pääsemist usu läbi Jeesusesse vastandina püüdlusele pääseda ja saada õigeks seaduse kaudu. Miks ta kasutas sinu arvates neid Moosese viienda raamatu salme? Pööra eriti tähelepanu Rm 10:10-le: „Sest südamega usutakse õiguseks, suuga aga tunnistatakse päästeks.“ Mida Paulus öelda tahab?`

`4. Millised on sinu kultuuri, su oma ühiskonna ja kogukonna vaated, mis viivad vale kummardamiseni juhul, kui sa pole tähelepanelik?`

---

Annetus >> kohalik kogudus [toeta.advent.ee](https://toeta.advent.ee/)

Päikeseloojang 15.48