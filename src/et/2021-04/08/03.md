---
title: 'Keskteed ei ole'
date: 15/11/2021
---

Kogu Piiblis tuuakse meie ette kaks valikut. Siin esitatakse meile kaks
valikuvõimalust.

`Loe läbi järgmised piiblisalmid. Millisest kahest võimalusest, kahest valikust need salmid kas otsesõnu või kaude räägivad ja kuidas neid valikuid iseloomustatakse?`

`Jh 3:16`

`1Ms 7:22, 23`

`Rm 8:6`

`1Jh 5:12`

`Mt 7:24–27`

Meie, inimeste jaoks ei ole keskteed. Enne kui suur võitlus täiesti lõppeb, juuritakse välja patt, Saatan, kurjus, sõnakuulmatus ja vastuhakk. Enne kui see juhtub, saab igaüks meist isiklikult kas elu, igavese elu, mille Jumal algselt enne maailma loomist meie jaoks kavandas, või vaatame näkku igavesele surmale, „igavese[le] hukatuse[le] eemal Issanda palgest ja tema vägevuse kirkusest“ (2Ts 1:9). Piibel ei esita meile ainsatki muud valikuvõimalust.

Milline on meie saatus? Vastus oleneb lõppkokkuvõttes meist. Meil tuleb valida elu või surm.

`Igavese elu ja surma kontekstis ei ole Piibli järgi olemas alalist põrgut, kus inimesed põlevad ja piinlevad. Miks on see lohutav tõde? Mida räägiks Jumala iseloomu kohta see, kui kadunute saatuseks oleks igavene teadvustatud piin?`