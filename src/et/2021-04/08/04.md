---
title: 'Elu ja hea, surm ja kuri, õnnistused ja needused'
date: 16/11/2021
---

Moosese viienda raamatu lõpuosas, pärast pikka ettekannet sellest, mis toimub inimestega juhul, kui nad on Issandale sõnakuulmatud ega pea kinni lepingulistest tõotustest, algab 5Ms 30. peatükk tõotusega, et kuigi rahvas langeb sõnakuulmatusse ja karistuseks nad pagendatakse, toob Jumal nad tagasi taastatud maale.

See tähendab, et kui nad meelt parandavad ja oma kurjadele teedele selja pööravad.

`Loe 5Ms 30:15–20. Millised valikuvõimalused seati muistse Iisraeli ette ja kuidas peegeldasid need valikud terves Piiblis näha olevat?`

Issand on väga selgesõnaline: Tema, Jahve, on andnud neile kaks valikuvõimalust, samuti nagu Aadamale ja Eevale Eedenis. Tegelikult on heebreakeelsed sõnad 5Ms 30:15, mis märgivad „head“ (tov) ja „kurja“ (raʻ), heebrea keeles samad sõnad, mida Moosese esimene raamat kasutab „hea“ (tov) ja „kurja“ (raʻ (tundmise puu kohta. Siin, nagu kõikjal mujal Piiblis, ei ole keskteed, neutraalset ala. Kas teenitakse Issandat ja saadakse elu või valitakse surm. Samamoodi on ka meie puhul.

Elu, hea, õnnistus – vastupidi millele? Surmale, kurjale ja needusele. Samas võib lõpuks õigusega väita, et Jumal pakub inimestele tõepoolest ainult head, ainult elu ja ainult õnnistusi. Aga kui nad Talle selja pööravad, on loomulikuks tagajärjeks halb, sest neil ei ole enam Tema erilist kaitset.

Ükskõik, kuidas me seda mõistame, esitatakse inimestele need kaks võimalust. Väga selge on ka inimeste vaba tahte olemasolu, nende vaba valik. Neil salmidel on koos paljude teiste Vanas ja Uues Testamendis leiduvate piiblisalmidega tähendus ainult vaba tahte, vaba valiku püha anni tõttu.

Tegelikult ütles Issand neile: Seepärast valige elu, valige õnnistus, valige hea oma vabal tahtel, mille ma olen teile andnud; ärge valige surma, kurja ega needusi. Õige valik näib olevat ilmselge, eks ole? Ja ometi teame, mis juhtus. Suur võitlus oli tollal sama tõeline nagu nüüd ning peaksime Iisraeli näitest õppima, mis juhtub siis, kui me ei anna ennast täielikult Issandale, ega vali elu ja kõike selle kaasnevat.

`Loe 5Ms 30:20. Pööra tähelepanu siinsele armastuse ja sõnakuulmise vahelisele seosele. Mida peab Iisrael tegema, et olla Issandale ustav? Kuidas käib sama põhimõte meie kohta tänapäeval?`