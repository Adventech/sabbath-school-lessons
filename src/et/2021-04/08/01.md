---
title: 'Vali elu'
date: 13/11/2021
---

### Selle nädala õppeaine
1Ms 2:8, 9; Rm 6:23; 1Jh 5:12; 5Ms 30:1–20; Rm 10:6–10; 5Ms 4:19; Ilm 14:6–12.

> <p>Juhtsalm</p>
> „Ma kutsun täna tunnistajaiks teie vastu taeva ja maa: ma olen pannud su ette elu ja surma, õnnistuse ja needuse. Vali nüüd elu, et sina ja su sugu võiksite elada“ (5Ms 30:19).

On alati kurb, kui noorel inimesel diagnoositakse surmaga lõppev haigus. Antud juhul oli tegu 22aastase naisega. Ajukasvaja. Kaasaegne meditsiin kogu oma imelisuses ei saanud midagi teha ja tunnistas paratamatust. Kuid see noor naine, Sandy, ei tahtnud surra.

Nii tegi ta plaani. Kui ta sureb, tuleb ta pea panna sügavkülma, vedellämmastiku paaki lootusega, et tema ajurakud säilivad. Ja seal ootab see viiskümmend aastat või sada aastat või tuhat aastat, kuni tulevikus, mil tehnoloogia on piisavalt arenenud, laaditakse tema närviühendustest koosnev aju arvutisse. Ja, jah, Sandy „elabki“ jälle, võib-olla isegi igavesti.

Kurb lugu, mitte ainult sellepärast, et noor inimene oli suremas, vaid selle poolest, millele tema oma lootuse pani. Enamasti tahavad inimesed elus olla, tahavad elada, nagu Sandy. Kuid ta valis viisi, mis päris kindlasti ei toimi.

Kui jätkame sel nädalal Moosese viienda raamatu tundmaõppimist, vaatame valikut elu poolt ning meile antud võimalust valida elu – valida see Jumala, Eluandja ja Eluhoidja tingimustel, mida Ta lahkelt pakub.

_Selle nädala õppetükki õppides valmistud hingamispäevaks, 20. novembriks._