---
title: 'Tuleta meelde, ära unusta'
date: 27/11/2021
---

### Selle nädala õppeaine
1Ms 9:8–17; 5Ms 4:32–39; Ilm 14:12; 5Ms 4:9, 23; 5Ms 6:7; 5Ms 8:7–18; Ef 2:8–13.

> <p>Juhtsalm</p>
> „Tuleta meelde, ära unusta, kuidas sa kõrbes vihastasid Issandat, oma Jumalat. Sellest päevast alates, mil sa lahkusid Egiptusemaalt, kuni teie tulekuni siia paika, olete osutanud vastupanu Issandale“ (5Ms 9:7).

Kaks mõistet, meeles pidama ja unustama, korduvad kogu Piiblis. Mõlemad osutavad millelegi inimlikule, millelegi, mis toimub meie meeltes. Mõlemad on tegusõnad ja olemuselt vastandlikud: meeles pidama on mitte unustama ja ära unustama on mitte meeles pidama.

Jumal käsib oma rahval meelde tuletada kõike seda, mida Tema on nende heaks teinud; tuletada meelde Tema armu ja headust nende suhtes. Väga suure osa Vanast Testamendist moodustavad prohvetite üleskutsed mitte unustada seda, mida Issand on inimestele teinud. Kuid kõige olulisem oli mitte unustada, milleks Tema oli nad kutsunud ja mislaadi inimesteks pidid nad sellele kutsele vastates saama. „Ma meenutan Issanda tegusid, ma tuletan meelde su imesid muistsest ajast“ (Ps 77:12). Tänapäeval pole ju midagi teisiti – ei koguduse tasandil tervikuna ega isiklikul tasandil? Vägagi kerge on unustada, mida Jumal on meile teinud.

Sel nädalal uurime seda olulist põhimõtet – meeles pidada ja mitte unustada Jumala toimimist meie elus – avaldumas viiendas Moosese raamatus.

_Selle nädala õppetükki õppides valmistud hingamispäevaks, 4. detsembriks._