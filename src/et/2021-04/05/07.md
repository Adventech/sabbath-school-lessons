---
title: 'Toetav Mõte'
date: 29/10/2021
---

Raske on ette kujutada, et isegi parimatel aegadel, nagu näiteks Taaveti ja Saalomoni valitsemisaeg, rõhus Jumalast niivõrd õnnistatud Iisraeli rahvas enda hulgas olevaid vaeseid, abituid ja hüljatuid.

„Et te tõstate viletsale renti
ja võtate temalt viljamaksu,
siis juhtub teiega nõnda:
kuigi te ehitate tahutud kividest kodasid,
ei ela neis teie,
kuigi te istutate toredaid viinamägesid,
ei joo nende veini teie.
Sest ma tean, et teie üleastumisi on palju
ja teie patud on suured:
te kiusate taga õiget, võtate altkäemaksu
ja tõukate vaesed väravas kõrvale“ (Am 5:11, 12).
„Issand läheb kohtusse
oma rahva vanemate ja vürstidega:
Te olete laastanud viinamäed ja
teie kodades on vaestelt röövitu“ (Js 3:14).

**Küsimused aruteluks:**

`1. Iisraelil oli vaja meeles pidada, et nad olid „võõrastena“ Egiptuses; see oli üheks põhjuseks, miks neil tuli kohelda Iisraelis olevaid võõraid ja kõrvalejäetuid nii, nagu nad soovisid, et neid oleks raskustesse sattudes koheldud. Kuidas seostub see tõde evangeeliumiga, mõttega, et Jeesuse vere tõttu on meid vabastatud patu orjusest? Miks ja mil viisil peaks see, mida Jeesus on meie heaks teinud, avalduma meie käitumises kaasinimestega, eriti enda hulgas olevate abivajajatega?`

`2. Mõtle sellele. Võime teenida Jumalat õigel päeval ning mõista surma, põrgu, metsalise märgi ja kõige muu kohta käivat tõde. See on hea. Kuid mis mõtet sellel kõigel on, kui käitume kaasinimestega halvasti või rõhume enda hulgas olevat viletsat ega aja asju õiglaselt, kui peame mõne olukorra lahendama? Miks peame just endal oleva tõe tõttu jälgima eriti hoolikalt, et me ei mõtleks, nagu nõuaks Jumal meilt ainult tõe tundmist? Miks võib sellest saada meie jaoks väga ohtlik lõks?`

`3. Mismoodi peaks meie usk aitama mõista niinimetatud „inimõigusi“?`

---

Annetus >> Balti Unioon [toeta.advent.ee](https://toeta.advent.ee/)

Päikeseloojang 17.34