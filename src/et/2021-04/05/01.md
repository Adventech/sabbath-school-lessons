---
title: 'Võõras su väravais'
date: 23/10/2021
---

### Selle nädala õppeaine
Mk 12:29–31; 5Ms 10:1–19; Ps 146:5–10; Mt 7:12; 5Ms 27:19; Jk 1:27 – 2:11.

> <p>Juhtsalm</p>
> „Seepärast armastage võõrast, sest te olete ise olnud võõrad Egiptusemaal!“ (5Ms 10:19).

Lugesime möödunud nädalal sellest, kuidas kirjatundja küsis „kõige esimese käsu kohta“ (Mk 12:28) ning Jeesus vastas kinnitusega, et Jumal on ainus, ja ütles seejärel: „Armasta Issandat, oma Jumalat, kogu oma südamega ja kogu oma hingega ja kogu oma mõistusega ja kogu oma jõuga. See on esimene käsk“ (Mk 12:30, NKJV).

Kuid Jeesus jätkab ja räägib ka „teisest, nagu see“ (Mk 12:31, NKJV), kuigi kirjatundja polnud seda küsinud. Ometi sõnab Jeesus öeldava tähtsust teades: „Teine on see: Armasta oma ligimest nagu iseennast! Mingit muud neist suuremat käsku ei ole“ (Mk 12:31).

Mingit muud neist suuremat käsku ei ole? Jeesus koondas Jumala armastamise ja kaasinimese armastamise käsud kummassegi käsku kokku, saades kaks suurt, ja need käsud olidki suurimad muudest.

Taas ei tule Jeesus välja millegi uuega, millegagi, mida juudid poleks varem kuulnud. Selle asemel on üleskutse armastada Teda üle kõige võetud viiendast Moosese raamatust. Sealtsamast on pärit ka idee, et ligimese ja teiste inimeste armastamine on viis väljendada oma armastust Jumala vastu.

_Selle nädala õppetükki õppides valmistud hingamispäevaks, 30. oktoobriks._