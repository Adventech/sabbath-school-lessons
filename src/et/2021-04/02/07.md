---
title: 'Toetav Mõte'
date: 08/10/2021
---

Toome siinkohal ära ühe õpetlase püüu vastata raskele küsimusele selle kohta, mida iisraellased teiste rahvastega tegid:

„Olles kõikide asjade ja kõigi inimeste Looja ja suveräänsena üle kõige, võib Jumal teha igaühele kõike, mida [Ta] tahab, ja [Tal] on selleks õigus…

Jumala teed on mõistatuslikud. Kuna me ei mõista [Teda] iial täielikult, võime selle küsimuse ka oma meeltes vabaks lasta. Js 55:8–9 pakub mõningast lohutust.

Selle pildi kohaselt, mille Piibel kaananlastest esitab, olid need rahvad väga kurjad ja nende kõrvaldamine tähendas Jumala kohtuotsust nende pattude eest. Kaananlaste hävitamine polnud ei esimene ega viimane kord, kui Jumal midagi seesugust teeb. Kaananlaste saatus ja inimkonna saatus (välja arvatud Noa perekond), nagu seda kirjeldavad Moosese esimese raamatu 6.–9. peatükk, erineb vaid mõõtkavas ja vahendis.

Jumalal polnud iial üldtegutsemisviisina kavas ajada iisraellastega herem’i [täieliku hävitamise] poliitikat nende hulka mittekuuluvate inimeste suhtes. 5Ms 7:1 teeb selle selgesõnaliselt kindlaks ja piiritleb seega sihtrahvad. Iisraellased ei pidanud seesugust tegutsemisviisi kasutama aramealaste või edomlaste või egiptlaste või kellegi teise suhtes (vrd 5Ms 20:10–18)…

Kaananlasi tabas saatus, millega viimaks seisavad silmitsi kõik patused: Jumala kohus…

Kaananlaste likvideerimine oli Jumalal oluline samm lunastusloos…

Kuigi kaananlased tervikuna olid Jumala kohtu märklauaks, hoiatati neid vähemalt nelikümmend aastat ette (vaata Raahabi suust kõlanud tunnistust Jos 2:8–11).“ – Daniel I. Block, „The NIV Application Commentary: Deuteronomy“ (Grand RApids, Mich.: Zondervan, 2012), lk 98, 99.

**Küsimused aruteluks:**

`1. Mõtle meie arusaamisele milleeniumist, mil meil on tuhat aastat aega kõigile oma küsimustele vastuse saamiseks. Kuidas aitab selline mõistmine meil Jumalat usaldada, vaatamata praegu meie huulil olevatele rasketele küsimustele?`

`2. Mismoodi on Jumal sind minevikus juhtinud ja kuidas saad selle varal õppida Teda usaldama tulevikus? Miks on oluline mitte unustada, kuidas on Jumal meie elus toiminud?`

`3. Vaadake klassis uuesti pühapäevase osa viimast küsimust Moosese valmidusest kaotada oma rahva nimel enda hingeõnnistus. Kas selline suhtumine on õige? Mis, kui üldse miski, on väärt meie hingeõnnistuse kaotamist, eriti silmas pidades asjaolu, mida meie lunastamine maksma läks?`

---

Annetus >> Eesti liidu ehitusfond [toeta.advent.ee](https://toeta.advent.ee/)

Päikeseloojang 18.31