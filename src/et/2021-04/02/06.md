---
title: 'Ärataganemine ja karistamine'
date: 07/10/2021
---

Moosese viienda raamatu 2. ja 3. peatükis jätkab Mooses iisraellaste ajaloo meenutamist ja toob esile, kuidas nad Jumala õnnistuse all nad oma vaenlastele vastu astusid. Siis, kui nad olid ustavad, andis Jumal neile võidu isegi „hiiglaste“ üle (5Ms 2:11, 20: 5Ms 3:13).

Mõistagi tuleb nüüd kõne alla keeruline teema, mida meil tuleb siiski puudutada ja mis on seotud rahvaste hävitamisega. Kuigi Iisraeli lapsed rääkisid rahvastele esialgu tihti rahust (5Ms 20:10, 11), tuli neil nii mõnigi kord minna ja rahvas, kes pakkumist vastu ei võtnud, hävitada, kaasa arvatud naised ja lapsed. „Aga Issand, meie Jumal, andis tema meie kätte ja me lõime teda ja ta poegi ja kogu ta rahvast. Ja me vallutasime siis kõik ta linnad ja hävitasime sootuks kõik linna mehed, naised ja lapsed; me ei jätnud alles ühtegi põgenikku“ (5Ms 2:33, 34).

Osa inimesi proovib seesugustest kohtadest mööda hiilida lihtsalt ütlusega, et sellised lood ei vasta tõele. Kuna me aga usume, et „kogu Pühakiri on Jumala sisendatud ja kasulik õpetamiseks, noomimiseks, parandamiseks, kasvatamiseks õiguses“ (2Tm 3:16), ei ole seitsmenda päeva adventistidel sellist varianti. Seega seisame silmitsi niisuguste juhtumite tõstatatud raske küsimusega.

`Loe 1Ms 15:1–16. Mida ütles Jumal Aabramile 1Ms 15:16 ja kuidas hei-
dab see mõningast valgust kõnealusele keerulisele teemale?`

On päris selge, et paljud sellised paganlikud rahvad olid äärmiselt jõhkrad ja õelad inimesed, kes pälvisid õigustatult juba ammu Jumala viha ja karistust. Kuigi Jumal ootas kannatlikult, et nad oma eluviise parandaksid – mida nad ei teinud –, ei muuda see karmi reaalsust, et tapeti kõik, kaasa arvatud lapsed. (Muidugi sai tõenäoliselt palju rohkem lapsi surma veeuputuses kui tapeti iisraellaste käe läbi.)

Tõsiasi on, et praegu, mil meil on toimunud sündmuste kogu kontekstist vaid piiratud teave, peame lihtsalt leppima selle karmi reaalsusega ja usaldama Jumala headust, mida Ta on nii mitmel muul moel ilmutanud. Usk tähendab armastada Jumalat mitte ainult heal päeval ning ilusaid vaateid ja helisid täis kaunis metsatukas. Usk tähendab armastada Teda vaatamata sellele, et on asju, mida me täielikult ei mõista.

`Loe 1Kr 10:1–4 ja Jh 14:9. Kuidas sellised ja paljud sarnased salmid aitavad meil usaldada armastavat, õiglast ja head Jumalat ka siis, kui näeme seda, mis tundub minevat vastuollu meie arusaamaga Jumalast?`