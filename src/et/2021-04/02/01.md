---
title: 'Moosese ajalootund'
date: 02/10/2021
---

### Selle nädala õppeaine
5Ms 1.–3. ptk; 2Ms 32:29–32; 4Ms 14. ptk; Ef 3:10; 1Ms 15:1–16; Jh 14:9.

> <p>Juhtsalm</p>
> „Ja kõik sõid sama vaimulikku rooga ja kõik jõid sama vaimulikku jooki, sest nad jõid vaimulikust kaljust, mis saatis neid; see kalju oli aga Kristus“ (1Kr 10:3, 4).

„Need on sõnad, mis Mooses rääkis“ (5Ms 1:1). Niiviisi algab viies Moosese raamat. Ja ehkki selles raamatus on palju nimetatud Moosest ja Moosese kohalolu, on viies Moosese raamat (nagu kogu Piibel) alates neist avasõnadest kuni Moosese surmani Moabimaal (5Ms 34:5) tegelikult jutustus Issandast Jeesusest. Sest Tema on meid loonud (1Ms 1. ja 2. ptk; Jh 1:1–3), hoiab meid elus (Kl 1:15–17; Hb 1:3) ja lunastab meid (Js 41:14; Tt 2:14). Nende sõnade vabamas tähenduses näitab viies Moosese raamat, kuidas Issand jätkab oma rahva loomist, alalhoidmist ja lunastamist sel pääste ajaloo otsustaval ajajärgul.

Just siis, kui Iisraeli lapsed hakkavad lõpuks Kaananimaale jõudma, annab Mooses neile ajalootunni teemal, mis kordub kogu Piiblis: pea meeles, mida Jumal sulle möödanikus on teinud.

See manitsus peab meile korda minema – meile, kes oleme parema tõotatud maa piiril: „Vaadates üle oma lähiajalugu, olles läbi käinud iga sammu meie arengus kuni käesoleva seisukohani…, valdab mind hämmastus ja usaldus Kristuse kui juhi vastu. Ainult siis peame tuleviku ees hirmu tundma, kui unustame selle, kuidas Issand on meid juhtinud, ja kui unustame, kuidas Ta meid lähiajaloos on õpetanud.“ – Ellen G. White, „Life Sketches“, lk 196.

_Selle nädala õppetükki õppides valmistud hingamispäevaks, 9. oktoobriks._