---
title: 'Toetav Mõte'
date: 26/11/2021
---

„Meie kahetsus süveneb iga järgmise sammuga kristlikus kogemuses. Issand ütleb neile, kellele Ta on andestanud ja keda Ta tunnistab oma rahvaks: „Siis te mõtlete oma halbadele eluviisidele ja tegudele, mis ei olnud head; ja te põlastate iseendid“ (Hs 36:31). Taas ütleb Ta: „Ma teen sinuga oma lepingu ja sa saad tunda, et mina olen Issand, et sa mõtleksid ja häbeneksid ega avaks enam oma suud häbi pärast, kui ma sulle andeks annan kõik, mis sa oled teinud, ütleb Issand Jumal“ (Hs 16:62, 63). Siis ei avane meie huuled enesekiituseks. Me teame, et me võimekus on üksnes Kristuses. Me võtame omaks apostli tunnistuse: „Ma tean ju, et minus – see tähendab minu loomuses – ei ole head“ (Rm 7:18). „Aga mulle olgu olemata, et ma kiitleksin muu kui meie Issanda Jeesuse Kristuse risti üle, mille läbi maailm on minule risti löödud ja mina maailmale“ (Gl 6:14).“ – Ellen G. White, „Kristuse tähendamissõnad“, lk 160, 161.

„Jumala heldus tahab sind juhtida meelt parandama“ (Rm 2:4). Kuldne ahel, jumaliku armastuse halastus ja kaastunne viibib iga ohtu sattunud hinge juures. Issand teatab: „Ma olen sind armastanud igavese armastusega, seepärast jääb mu osadus sinuga“ (Jr 31:3).“ – Ellen G. White, „Kristuse tähendamissõnad“, lk 202.

**Küsimused aruteluks:**

`1. Meil tuleb küll pattu kahetseda, kuid kuidas vältida lõksu, et teeme patukahetsusest tasu pälvimise vahendi, justkui oleks patukahetsemise tegu ise see, mis meid Jumala silmis õigeks teeb? Millisel ainsal moel saame olla Jumala silmis õiged?`

`2. „Kui siis tema reetja Juudas nägi, et Jeesus oli mõistetud surma, kahetses ta ja viis need kolmkümmend hõberaha ülempreestritele ja vanematele tagasi, öeldes: „Ma olen teinud pattu, olen süütu vere ära andnud.“ Nemad aga vastasid: „Mis see meie asi on? Vaata ise!“ Ja visanud hõberahad templisse maha, Juudas eemaldus, läks ära ja poos enese üles“ (Mt 27:3–5). Kahtlemata kahetses Juudas seda, mida ta Jeesusele teinud oli (ta ju tappis ennast ära). Kuid miks ei saa tema tegevust pidada tõeliseks patukahetsuseks?`

`3. Kuidas hoiab tajumine, et inimene on patune, et me ise oleme patused, meid Jumala suhtes ja kaasinimeste suhtes alandlikuna, nii et me ei mõista neid hukka? Miks peaks tõsiasi, et meie päästmiseks läks vaja risti, see tähendab Jumala Poja surma, näitama meile, kui halb on patt tegelikult?`

---

Annetus >> kohalik kogudus [toeta.advent.ee](https://toeta.advent.ee/)

Päikeseloojang 15.36