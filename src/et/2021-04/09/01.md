---
title: 'Pöörake oma süda'
date: 20/11/2021
---

### Selle nädala õppeaine
5Ms 5:22–29; 5Ms 4:25–31; 5Ms 30:1–10; Mt 3:1–8; Mk 1:15; Ap 2:37, 38.

> <p>Juhtsalm</p>
> „Siis te otsite sealt Issandat, oma Jumalat, ja sa leiad ta, kui sa teda otsid kõigest oma südamest ja kõigest oma hingest“ (5Ms 4:29).

Üks lihtne tõsiasi jälitab siin elus meid kõiki: oleme patused. Aeg-ajalt kuuleme mõnd „asjatundjat“ kurtmas kristliku arusaama üle, et inimene on põhimõtteliselt allakäinud, kuid polegi vaja teha muud, kui vaadata päevauudiseid või heita kiirpilk inimkonna ajaloole ning selle kristliku doktriini paikapidavus on ilmne.

Veel kergem on vaadata peeglisse; ja tegelikult ei pea vaatama isegi mitte nii kaugele. Kellel iganes on julgust heita pikk pilk oma südamesse (mis võib olla õudne koht, kuhu minna), tunneb Rm 3:9–23 paikapidavust, mis lõppeb sõnadega: „…sest kõik on pattu teinud ja ilma jäänud Jumala kirkusest“ (Rm 3:23).

Muidugi on järgmises salmis head sõnumid, et meid „mõistetakse õigeks tema armust päris muidu, lunastuse kaudu, mis on Kristuses Jeesuses“ (Rm 3:24). Selle tohutu sõnumi puhul on väga tähtis meelt parandada: teadvustada oma patt, kahetseda seda, paluda Jumalalt andeks ja viimaks loobuda sellest. Kuna oleme patused, on patukahetsusel meie kristlikus kogemuses väga tähtis koht. Sellel nädalal vaatame Moosese viiendas raamatus avalduvat patukahetsuse mõistet.

_Selle nädala õppetükki õppides valmistud hingamispäevaks, 27. novembriks._