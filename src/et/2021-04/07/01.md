---
title: 'Käsk ja arm'
date: 06/11/2021
---

### Selle nädala õppeaine
Hs 28:15, 16; 5Ms 4:44; Rm 3:20; 5Ms 10:1–15; 5Ms 5:6–22; 5Ms 9:1–6.

> <p>Juhtsalm</p>
> „Ma ei taha tühistada Jumala armu, sest kui õigus tuleks Seaduse läbi, siis tähendaks see, et Kristus on asjatult surnud“ (Gl 2:21).

Suurem osa kristlikke uskkondi räägib käsust ja armust ning mõistab, et nende kahe vahel on seos. Käsk on Jumala mõõdupuu pühaduse ja õiguse osas ning käsust üleastumine on patt. „Igaüks, kes teeb pattu, rikub ka seadust, ning patt on seaduserikkumine“ (1Jh 3:4). Ja kuna me kõik oleme seadust rikkunud – „kuid Pühakiri on kõik oleva allutanud patule“ (Gl 3:22) – siis saab meid päästa ainult Jumala arm. „Sest teie olete armu läbi päästetud usu kaudu – ja see ei ole teist enestest, vaid see on and Jumalalt“ (Ef 2:8).

(Muidugi on seaduses ka „väike üksikasi“, seitsmenda päeva hingamispäev. Ometi otsustavad paljud kristlased erinevatel põhjustel, vähemalt praegu, eirata seitsmenda päeva hingamispäeva ning tulla oma eiramise kaitseks lagedale igasuguste viletsate vabandustega. Kuid see kõik on teine teema.)

Ehkki käsu ja armu teema väljendub mitmel moel ja erinevate sündmuste käigus, leiame seda kindlasti kogu Piiblist, sealhulgas viiendast Moosese raamatust. Seegi Moosese raamat räägib käsu ja armu suhtest, kuid ainulaadses kontekstis.

_Selle nädala õppetükki õppides valmistud hingamispäevaks, 13. novembriks._