---
title: 'Toetav Mõte'
date: 12/11/2021
---

„Kristuse vaenlane, kes mässas Jumala seaduse vastu taevas, on tegutsenud võimeka, väljaõppinud kindralina kogu jõust ning toonud esile ühe pettust täis riuka teise järel, et tühistada Jumala seadus, ainus õige patu avastaja, õiguse mõõdupuu.“ – Ellen G. White, „Review and Herald“, 18. november 1890.

Maailmaruumis särab kaks triljonit galaktikat. Igasse galaktikasse kuulub sada miljardit tähte. See on 100 000 000 000. Kaks triljonit galaktikat, igas 100 miljardit tähte annab kokku 200 000 000 000 000 000 000 000 tähte.

Olemasolu põhimõte on järgmine: kes iganes midagi ilmale toob ja loob, peab olema suurem ning ületama ilmale toodu ja loodu. Picasso on suurem kui Picasso kunstitöö. Jumal, kes tõi ilmale ja lõi meie maailmaruumi, peab samuti olema maailmaruumist suurem ja üle selle.

Seda silmas pidades mõtle järgmisele lõigule: „Alguses oli Sõna ja Sõna oli Jumala juures ja Sõna oli Jumal. Seesama oli alguses Jumala juures. Kõik on tekkinud tema läbi ja ilma temata ei ole tekkinud midagi“ (Jh 1:1–3). Mida tegi see Jumal, kes lõi kogu loodu, 200 000 000 000 000 000 000 000 tähte ja kõik muu? Ta „tuli alla“, sai inimlapseks, elas patuta elu, suri ristil, kandis ise meie pattude karistuse ja kurjuse, et meile kuuluks igavese elu tõotus.

Meie ees on suur tõde: arm, mille Jeesus Kristus on meile ristil andnud. Ja mida küsib Jumal meilt vastu? „Lõppsõna kõigest, mida on kuuldud: „Karda Jumalat ja pea tema käske, sest see on iga inimese kohus““ (Kg 12:13).

**Küsimused aruteluks:**

`1. Vaadake klassis üle esmaspäevase osa lõpus olev küsimus selle kohta, kuidas saavad inimesed, kes usuvad, et peavad Jumala seadust, kümmet käsku (sealhulgas neljandat), vältida käsumeelsuse kavalat lõksu. Kuidas erineb kuulekus, just täpne ja kõigutamatu kuulekus, käsumeelsusest ja kuidas neil vahet teha?`

`2. Milliseid lugusid oled kuulnud (või ise kogenud) sellest, kuidas kümnest käsust üleastujaid tabasid üleastumise pärast väga halvad tagajärjed? Kuidas õpetab see nägema seaduses Jumala armastuse peegeldust?`

`3. Miks näitab rist meile, kui mõttetu on proovida taevariiki ise välja teenida?`

---

Annetus >> Iga-aastane ohviannetus [toeta.advent.ee](https://toeta.advent.ee/)

Päikeseloojang 16.01