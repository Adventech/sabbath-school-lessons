---
title: Toetav Mõte
date: 08/09/2023
---

Kuna Paulus peab lastest lugu kui kaasusklikest (Ef 6:1–3), suureneb meie mure selle pärast, mil viisil meie praeguses maailmas lapsi koheldakse. Pauluse sõnad isadele (Ef 6:4) kutsuvad meid üles mõtlema vanemlikule vastutusele. Keerukam on rakendada Pauluse nõuannet orjadele (Ef 6:5–8) ja eelkõige nõuannet orjapidajatele (Ef 6:9), kuna toonane ühiskond jääb meist paljude jaoks kaugeks ja me teame, et orjandus _mis tahes kujul_ on üks suurim moraalne pahe. Ometi on need sõnad inspireeritud osa Pühakirjast ning meil tuleb mõelda nende tänapäevasele rakendusviisile. Koos esimese sajandi usklikega Efesoses on meil eesõigus ja kohustus rakendada evangeeliumi väärtushinnangud oma suhtlemisse. Alljärgnevad aruteluküsimused on mõeldud seda olulist tööd soodustama.

**Küsimused aruteluks:**

`1. Mida tähendab adventistide jaoks, et armastust laste vastu peetakse „Issandale valmistatud rahva“ tundemärgiks? Lk 1:17 (tsiteerib Ml 3:24).`

`2. Pauluse ilmselge lastest lugupidamine toob kaasa läbitungiva küsimuse: Milline on meie kohustus laiendada Kristuse hoolekannet lastele, kes on oma elu varastel aastatel kogenud vägivalda, seksuaalset väärkohtlemist ja häbistamist? Milline on meie kohustus nende suhtes, pidades silmas uuringuid ebasoodsate lapsepõlvekogemuste sügavast mõjust (vaata https://www.cdc.gov/violenceprevention/)?`

`3. Laiendagem Pauluse lugupidamist laste vastu, mõelgem, kuidas Jeesus lastest hoolis, ning küsigem endalt: Milline vastutus on kogudusel kasvatada ja kaitsta oma hoole all olevaid lapsi? Millised süsteemid ja meetodid peavad selleks olema?`

`4. Pauluse nõuannet orjadele ja orjapidajatele, Ef 6:5–9, kasutatakse sageli tööandja ja töövõtja suhete kohta. Mil viisil see sobib? Millised ohud sel juhul valitsevad?`

`5. Orjandus jääb meie maailmas piinavaks reaalsuseks, sest vastavalt „Üleilmse orjapidamisindeksi“ andmetele („The Global Slavery Index“; http://www.globalslaveryindex.org/) on rohkem kui 40 miljonit inimest orjastatud. Me oleme vabad inimesed, kelle vaimulikud esivanemad olid väga pühendunud orjapidamise kaotamise pooldajad. Missugune on meie kohustus orjastatud Jumala poegade ja tütarde suhtes, kui laulame Kristusest: „Ahelad Ta murrab, sest ori on meie vend, ja Tema nimes lakkab mis tahes rõhumine“?`

---
  
Annetus >> Peakonverents – Maailmamisjon [toeta.advent.ee](https://toeta.advent.ee/)  
  
Päikeseloojang 20.00