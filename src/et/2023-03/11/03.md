---
title: Nõuanne lapsevanematele
date: 04/09/2023
---

`Võrdle Ef 6:4 ja Kl 3:21. Millise mõtte esitab Kl 3:21 lastes ebameeldiva reaktsiooni vallandamata jätmiseks?`

Siiraki raamat, mis oli Pauluse ajal kättesaadav juudi dokument, annab isadele nõu oma poegade kohtlemiseks: „See, kes oma poega armastab, annab talle sageli vitsa… Hellita last, siis ta paneb sind hirmu tundma, naljatle temaga, siis ta kurvastab sind… Karista oma poega ja muuda ta ike raskeks, et tema häbematus sind ei solvaks“ (Siirak 30:1, 9, 13, NRSV).

Pauluse nõuanne on täiesti teises toonis. Kõigepealt keelab ta isasid: „Ärge ärritage oma lapsi vihale,“ seejärel annab korralduse: „…kasvatage neid juhatamise ja manitsemisega Issanda tahte järgi“ (Ef 6:4). Pauluse ajal oli isadel täielik seaduslik võim oma laste üle; last peeti isa omandiks. Isadel oli õigus määrata oma lastele vägivaldne karistus ja koguni surm. Tõepoolest, mõnes mõttes ületas isa võim oma laste üle isanda võimu orjade üle. Paulus ei kiida sellist võimu heaks, vaid selgitab ja kujundab julgelt peresuhted ümber. Ülima ustavuse taustal Kristusele, kutsub Paulus kristlastest isasid üles järele mõtlema, kuidas nad oma võimu kasutavad, kuna vihale ärgitatud lapsed ei ole varmad vastu võtma „juhatamist ja manitsemist Issanda tahte järgi“ (Ef 6:4).

„Isad ja emad, oma kodus peate esitama lastele Jumala meelelaadi. Teil tuleb nõuda sõnakuulmist, kuid mitte maruliste sõnadega, vaid lahkesti ja armastuses…

Olge kodus armastusväärsed. Hoiduge igast sõnast, mis ärataks ebapüha meeleolu. „Isad, ärge ärritage oma lapsi vihale“, on jumalik manitsus…

Jumala Sõna ei anna mingit luba lapsevanemal karm või rõhuv olla ega lapsel sõnakuulmatu olla. Jumala seadused nii koduse elu kui ka rahvaste valitsemise kohta hoovavad lõpmatu armastusega täidetud südamest.“ – Ellen G. White, „Nõuandeid kasvatustöös“, lk 259.

Kuigi selle õppetüki kontekst räägib lapsevanematest ja lastest, siis milliseid põhimõtteid saame neist salmidest selle kohta, kuidas peaksime kohtlema kõiki kaasinimesi?