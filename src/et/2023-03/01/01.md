---
title: Paulus ja efeslased
date: 24/06/2023
---

### Selle nädala õppeaine

Ap 18:18–21; Ap 19:13–20:1; Ap 20:17–38; Ef 1:1, 2; Ef 6:21–24; Ef 3:13; Ef 1:9, 10.

> <p>Juhtsalm</p>
> „Tema on teatanud meile oma tahtmise saladuse oma hea nõu kohaselt, mille ta Kristuses oli kavandanud aegade täiuse korraldamiseks, et Kristuses võtta kokku kõik, mis on taevas ja mis on maa peal“ (Ef 1:9, 10).

Kui me midagi kirjutame, teeme seda mingil põhjusel – nii mõnigi kord üsna kaalukal põhjusel. Näiteks kirjutas Abraham Lincoln 1863. aastal oma kuulsa Gettysburgi pöördumise, mis sai nime Ameerika kodusõja käigus toimunud kohutavalt laastava Gettysburgi lahingu järgi, kus hukkus umbes 7000 meest. Selles pöördumises, mis oli suunatud riigi rajajatele, väljendas Lincoln usku, et kodusõda pani viimast korda proovile selle, kas 1776. aastal loodud riik kestab või „kaob maa pealt“.

Paulusel oli sügav põhjus oma kirja kirjutada. Efeslastel oli kiusatus kartma lüüa – osaliselt sellepärast, et Paulus vangistati (Ef 3:13; Ef 6:20), ning osaliselt sellepärast, et tagakiusamine ja kiusatused jätkusid. Paulus meenutab neile, mis toimus siis, kui nad tulid usku, võtsid Kristuse vastu oma Päästjaks ja said osaks kogudusest. Neist sai Kristuse ihu (Ef 1:19–23; Ef 4:1–16), templi ehitusmaterjal (Ef 2:19–22), Kristuse pruut (Ef 5:21–33) ja hea varustusega sõdalased (Ef 6:10–20). Neil on täita tähtis osa Jumala suures kavatsuses liita kõik ühte Kristuses (Ef 1:9, 10). Paulus kirjutab selleks, et äratada Efesose usklikud mõistma, kes nad on ja milline eesõigus on olla Kristuse järelkäija.

_Selle nädala õppetükki õppides valmistud hingamispäevaks, 1. juuliks._