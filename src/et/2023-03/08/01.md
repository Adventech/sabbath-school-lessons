---
title: Kristuse-meelne elu ja Vaimust innustatud kõne
date: 12/08/2023
---

### Selle nädala õppeaine

Ef 4:17–32; Kl 3:1–17; Sk 3:3–5; Sk 8:16; Js 63:10; Rm 8:16, 26, 27.

> <p>Juhtsalm</p>
> „Teil tuleb jätta oma endise eluviisi poolest vana loomus, kes laostub petlike himude käes, ning saada uueks oma mõttelaadilt ja riietuda uue inimesega, kes on loodud Jumala poolt elama tõe õiguses ja vagaduses“ (Ef 4:22–24, NIV).

Jose Antonio elas aastaid kodutu mehena Hispaanias Palma tänavail. Jose oli 57-aastane, aga nägi oma hallide pulstis juuste ja habemega välja palju vanem. Ühel päeval astus tema juurde juuksurisalongi omanik Salva Garcia ja pakkus, et annab talle täiesti teise välimuse.

Jose istus juuksuritoolil ning töökas meeskond lõikas, värvis ja sättis soengusse endised sassis juuksekahlud ja habeme. Edasi sai Jose uued moodsad riided. Siis nägi ta tulemust! Peegli ees istudes hakkasid Josel pisarad voolama. „Kas see olen mina? Ma olen nii teistsugune; mitte keegi ei tunne mind ära!“ Hiljem lisas ta: „Muutus polnud lihtsalt välimuses. See muutis mu elu.“

Ef 4:17–32 väidab Paulus, et usklikud on läbi teinud täieliku muutuse. Nad on lahti riietunud oma vanast minast ja võtnud omaks uue eneseteadvuse. Mõnevõrra sarnane Jose muutusega, kuid tegu pole lihtsalt välise muutusega. See tähendab „uueks saada oma mõttelaadilt“ (Ef 4:23), mis toob ellu „tõelise õiguse ja pühaduse“ (Ef 4:24, ESV).

_Selle nädala õppetükki õppides valmistud hingamispäevaks, 19. augustiks._