---
title: Toetav Mõte
date: 18/08/2023
---

„Olgu teie vestlus sellise iseloomuga, et teil pole vaja seda kahetseda. „Ärge kurvastage Jumala Püha Vaimu, kes on kinnitanud teid oma pitseriga lunastuspäevani!“ … Kui teie südames on armastus, püüate oma vennas esile kutsuda ja üles ehitada kõige pühama usu. Juhul, kui langeb sõna, mis kahjustab teie sõbra või venna iseloomu, ärge julgustage seda kurja kõnet. Selline on vaenlase töö. Tuletage rääkijale lahkelt meelde, et Jumala sõna keelab sedalaadi vestluse.“ – Ellen G. White, „Advent Review and Sabbath Herald“, 5. juuni 1888.

Kuidas su kogudus muutuks, kui iga selle liige tõotaks elada järgnevate väidete kohaselt?

1. Soovin, et minu mõju seitsmenda päeva adventistide koguduseperes ja väljaspool oleks positiivne, ülesehitav, usku kinnitav ja moraali tõstev (Ef 4:29).

2. Tuletades meelde Kristuse üleskutset ühtsusele ja armastusele, panustan ma oma jõudu pigem nende kinnitamiseks, kes teevad ja ütlevad seda, mis on mu uskumist mööda hea, mitte ei näita näpuga nende puudujääkidele, kes teevad mu uskumist mööda valesti (Jh 13:34, 35; Jh 17:20–23; Ef 4:1–6; 1Ts 5:9–11).

3. Kui ma pole kellegagi nõus, väljendan oma usukaaslasele selgelt austust tema vastu. Eeldan, et ta on siiras ning Kristusele pühendunud. Ma esitan oma eriarvamust leebelt, mitte karmilt (Ef 4:31, 32).

4. Kristuse tulekut oodates elan rõõmsameelselt ning otsin iga võimalust oma kaasliikmeid üles ehitada ja toetada.

**Küsimused aruteluks:**

`1. Vaata üle need 11 korda, kus Paulus kirjutab efeslastele, et Jumala kolm liiget tegutsevad käsikäes inimkonna päästmiseks. Kuidas annab selle mõtte korduv rõhutamine meile parema arusaamise Jumala kolmainsusest? Ef 1:3–14; Ef 1:15–23; Ef 2:11–18; Ef 2:19–22; Ef 3:1–13; Ef 3:14–19; Ef 4:4–6; Ef 4:17–24; Ef 4:25–32; Ef 5:15–20; Ef 6:10–20 (kus „Issand“, Ef 6:10, osutab Kristusele).`

`2. Kuidas rakendub Pauluse nõuanne kristlase kõnelemisviisist (Ef 4:25–32) ajastul, mil sidet peetakse interneti vahendusel, kus toimub liigagi sageli küberkiusamine ning inimeste maine anonüümne hävitamine.`

---
  
Annetus >> kohalik kogudus [toeta.advent.ee](https://toeta.advent.ee/)  
  
Päikeseloojang 20.59