---
title: Sõlmida rahu
date: 16/09/2023
---

### Selle nädala õppeaine

Ef 6:10–20; 1Pt 4:1; 1Pt 5:8; Js 59:17; Js 52:8–10; 1Ts 5:16–18.

> <p>Juhtsalm</p>
> „Kõigepealt aga võtke kätte usukilp, millega te võite kustutada kõik kurja põlevad nooled! Võtke ka päästekiiver ja vaimumõõk, see on Jumala sõna!“ (Ef 6:16, 17).

John Bunyani vagas klassikalises teoses „Palveränduri teekond“, mille ta kirjutas vanglamüüride vahel, juhatatakse kristlane lossi relvakambrisse ja näidatakse „kõikvõimalikku sisustust [relvi], mida nende Issand on palverändurite jaoks varunud, nagu mõõk, kilp, kiiver, soomusrüü, pidev palve ja jalatsid, mis ei kulu. Ja seda oli siin piisavalt, et varustada Issanda väeteenistuses nii paljusid inimesi, kui palju on tähti taevas.“ Enne kui kristlane lahkub, juhatatakse ta veel kord relvakambrisse, kus „nad panid talle pealaest jalataldadeni selga selle, mis oli läbiproovitud [oli läbistamatu], juhuks kui ta satub teel rünnakute alla.“

Bunyani kirjatöö, mis valmis 1678. aastal, tuletab meelde Pauluse 1600 aastat varem kirjutatud Kirja efeslastele, mis pandi samuti kirja vanglas. Selles kujutleb suur misjonär-apostel suurt sõjaväge, kogudust, astumas Jumala relvakambrisse ja katmas ennast pealaest jalatallani jumaliku _panoplia_’ga; see kreekakeelne sõna väljendab täisvarustust. Jumala relvalaos on piisavalt parimaid relvi iga Tema armee sõduri jaoks, et olla „pealaest jalatallani kaetud põhjamaise terasega“, kui nad sammuvad välja, et sõlmida Tema nimel rahu.

_Selle nädala õppetükki õppides valmistud hingamispäevaks, 23. septembriks._