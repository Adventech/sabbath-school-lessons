---
title: Toetav Mõte
date: 22/09/2023
---

„Sõjaleer lahingus satub segadusse ja nõrgeneb, kui ei toimu koostööd. Kui sõjamehed hakkaksid ellu viima seda, mis neile pähe kargab, võtmata arvesse teiste seisukohti ja tööd, on nad sõltumatute aatomite kogum; nad ei toimi organiseeritud üksusena. Niisamuti tuleb Kristuse sõduritel tegutseda kooskõlas. Üksinda töötamisele ei tasu loota. Kui nii tehakse, siis täieliku kooskõla, üksmeele, ühe eesmärgi ja ühele suurele sihile keskendumise asemel jäävad Issanda rahva jõupingutused viljatuks ning nende aeg ja võimed lähevad tühja. Ühenduses on jõud. Vähesed uskutulnud hinged, kes tegutsevad koos­kõlas, kes tegutsevad ühe suure eesmärgi nimel ja ühe pea juhtimisel, saavutavad igas võitluses võidu.“ – Ellen G. White, „Spalding and Magan Collection“, lk 121.

Mis tähtsust on sellel, et Paulus nimetab ennast „ahelais olevaks käskjalaks“ (Ef 6:20)?

Käskjalgade osa oli sõjaajal sageli silmapaistev; niisiis sobib Pauluse kirjeldus endast hästi sõja taustale. Käskjalgu tuli kohelda lugupidamisega neid läkitanud isiku või riigi vastu. Seega ilmneb siin terav vastandus – ühelt poolt on Paulus kõiksuse Ülemvalitseja käskjalg ja teiselt poolt koheldakse teda täiesti lugupidamatult, millest annavad märku _ahelad_ (otsesõnu „ahel“) Kuna aga käskjalad kannavad „ametiketti“, siis võib Pauluse „ahela“ mainimine olla „vürtsitatud irooniaga“, kui ta peab oma ahelat „kaunistuseks, mida silmapaistvalt kanda“. – David J. Williams, „Paul’s Metaphors: Their Context and Character“ (Peabody, MA: Hendrickson, 1999), lk 152.

**Küsimused aruteluks:**

`1. Maailm on lõhestatud ja sõjajalal. Mida tähendab su oma maailmanurgas sinu jaoks mõiste, et kogudus „sõlmib rahu“? Kuidas olla rahutegijad maailmas, mida järjest rohkem iseloomustavad rünnakud ja vägivald?`

`2. Milliseid konkreetseid tuliseid nooli sinu suunas heidetakse? Kuidas tagada, et „usukilp“ on olemas ja kustutab need?`

`3. Räägime mõnikord „palvekangelastest“. Kuidas korraldada palveteenistus, mis põhineb Ef 6:18–20-l?`

`4. Kuidas kohelda neid, kes on suure võitluse lahinguväljal haavata saanud? Kuidas kohelda kristlastest usklikke, kes lahingumöllust hirmuga põgenevad või otseselt vastaspoolele alla annavad?`

---
  
Annetus >> kohalik kogudus [toeta.advent.ee](https://toeta.advent.ee/)  
  
Päikeseloojang 19.19