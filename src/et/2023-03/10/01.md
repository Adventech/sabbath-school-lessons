---
title: Abielumehed ja abielunaised - koos risti juures
date: 26/08/2023
---

### Selle nädala õppeaine

Ef 5:21–33; Fl 2:3, 4; Hs 16:1–14; 2Kr 11:1–4; 1Ms 2:15–25.

> <p>Juhtsalm</p>
> „Mehed, armastage naisi, otsekui Kristus on armastanud kogudust ja loovutanud iseenese tema eest, et teda pühitseda, olles ta puhastanud vees pesemisega sõna läbi, et kogudust iseenda ette seada kirkana, nii et tal ei oleks plekki ega kortsu ega muud sellesarnast, vaid et ta oleks püha ja laitmatu“ (Ef 5:25–27).

Ef 5:21–33 arendab Paulus edasi põhimõtet, et usklikud peavad alistuma üksteisele (Ef 5:21), annab seejärel nõu kristlastest abielunaistele (Ef 5:22–24) ja -meestele (Ef 5:25–32) ning lõpetab mõlemale mõeldud selge juhisega (Ef 5:33).

Selle nõuandega kuulevad tänapäeva piibliuurijad, kuidas ülestõusnud Kristus meie suhteid käsitleb. Oleme valmis kuulma, kui mõistame, et Ef 5:21–6:9 on Pauluse viis tõsta esile oma kirja suurt teemat – ühtsust –, ent sedakorda kristlaskonnas. Samal ajal kui Paulus kritiseerib otsustavalt vana inimkonna puudulikke sotsiaalseid struktuure (vaata Ef 4:22), rõõmustab ta uue inimkonna ülesehituse üle (vaata Ef 2:15), mis on põimitud laiema inimkonna puudulikesse sotsiaalsetesse süsteemidesse. Usklikud näitavad nende struktuuride seest, et valla on päästetud uus jõud, Püha Vaim (Ef 2:22; Ef 3:16; Ef 5:18–21; Ef 6:17, 18), ning uus eetika, mille eeskujuks on Kristus (Ef 4:13, 15, 20–24, 32; Ef 5:2, 10, 17, 21–33); need aga osutavad Jumala rahva ja maailma jaoks mõeldud Jumala plaani lõplikule täitumisele.

_Selle nädala õppetükki õppides valmistud hingamispäevaks, 2. septembriks._