---
title: Misjonilugu
date: 01/09/2023
---

#### Kinnipeetavate külastamine Hispaanias

_Loo on kirja pannud Gabriel Diaz._

Kinnipeetavatega töötamine on mu südameasi. Olen osalenud vanglateenistuses kõikjal, kus olen pastorina töötanud: esmalt kodumaal Colombia Vabariigis ja nüüd Hispaanias.

Kahe viimase aastakümne jooksul olen külastanud nelja Hispaania vanglat, sealhulgas maksimumturvalisusega naistevanglat Hispaania pealinnas Madridis. Kolm aastat läbirääkimisi vanglaametnikega viisid sinnamaani, et sain sissepääsuloa vanglas oleva 400 naise külastamiseks. Vanglavõimud lubasid mul lõpuks 2019. aastal vanglasse siseneda ja ma hakkasin pidama jumalateenistusi igal neljapäeva õhtul kella poole kuuest kuni kella seitsmeni. Esimesele jumalateenistusele ilmus ainult üks naine. Aga ta oli väga innukas ja tahtlik mind kuulama.

„Olen väga rõõmus, et teiega kohtun,“ ütlesin sellele naisele. „Mul on rõõm, et sain siia tulla. Aga meil tuleb palvetada, et veel rohkem inimesi tuleks kokku.“

Palusime, et Jumal tooks neljapäevastele koosolekutele rohkem inimesi. Kui neljandat korda saabusin, ootas mind ees 10 naist! Nüüd osaleb koosolekul igal nädalal 60 naist. Nad on 22–70aastased. Meie jumalateenistus jaguneb kolme ossa: laulud ja palve, vestlusring pealkirjaga „Just sinu ime“, mil naised saavad endast rääkida, ja piibliuurimine.

Kui ma neile räägin, siis tuletan alati meelde, et Jumal on nende Isa taevas. „Jumal peab teid oma tütardeks,“ ütlen ma.

Kõigi oma pastorina teenitud aastate jooksul ei ole ma kunagi olnud tunnistajaks sellisele jumalateenistusele ja ülistusele nagu vanglas. Palve ja ülistus on intensiivne. Naised on oma palvetes nii siirad ja ausad. Mõnikord igatsen ma meie neljapäevast kohtumist isegi rohkem kui hingamispäeva kogunemist kirikus.

Kuna meie ühine aeg on väga lühike, saab iga naine kirjutada oma isikliku tunnistuse paberile, tuua selle koosolekule kaasa ja anda see mulle pärast teenistust üle. Kirjad sisaldavad tänu- ja kiidusõnu selle kohta, kuidas Jumal muudab elu. Mul on kogunenud juba kõrge virn kirju.

Samuti külastab neid rühm koguduse liikmeid ja annab neile nädala­vahetustel piiblitunde. Turvalisuse kaalutlustel saab naistega kohtuda ainult läbi turvaklaasi. Neid ei lubata sisse, nagu mindgi, kuid koos näeme töö vilja. Mitmed naised on andnud oma elu Jeesusele, ja meil on õnnestunud luuakontakt ka nende sugulastega.

See misjonilugu illustreerib misjoni eesmärki nr. 2 seitsmenda päeva adventistide koguduse strateegiliseest plaanist „Mina lähen“: „Tugevdada ja mitmekesistada misjonitööd linnades, samuti piirkondades, kuhu me pole jõudnud ja kuhu oleme liiga vähe panustanud.“