---
title: Toetav Mõte
date: 01/09/2023
---

Ellen G. White, peatükk „Abielulised kohustused“ raamatust „Tunnistused kogudusele“ 7. kd, lk 45–50, ja peatükk „Vastastikused kohustused“ raamatust „Adventkodu“, lk 114–120.

Ellen G. White õhutab järjepidevalt abikaasasid loobuma jõupingutustest teist kontrollida: „Ära proovi teist sundida sinu soovidele järele andma. Sa ei saa seda teha nii, et kummagi armastus säiliks. Ole lahke, kannatlik ja pika meelega, tähelepanelik ja viisakas.“ – „Adventkodu“, lk 118.

Ta selgitab otseselt, kuidas tõlgendada ja rakendada Kl 3:18 (ja Ef 5:22–24) sõnu: „Sageli küsitakse: „Kas abielunaisel ei tohi olla oma tahet?“ Piibel ütleb selge sõnaga, et abielumees on perekonna pea. „Naised, alistuge meestele.“ Kui see korraldus siinkohal lõppeks, võiksime öelda, et abielunaise seisus pole just kadestamisväärne… Paljud abielumehed peatuvadki sõnade juures „naised, alistuge“, aga meil tuleb see korraldus lõpuni lugeda, ja siin öeldakse: „… nagu on sünnis Issandas“ [Kl 3:18]. Jumal nõuab, et abielunaine hoiaks oma silme ees jumalakartust ja Jumala au. Täielikult tuleb alistuda ainult Issandale Jeesusele Kristusele, kes on naise ostnud oma elu ääretu hinnaga endale lapseks… Abielunaise jaoks on Keegi, kes seisab tema mehest kõrgemal – tema Lunastaja –, ning naise alistumist oma mehele tuleb esitada nii nagu Jumal on juhendanud – „nagu on sünnis Issandas“.“ – „Adventkodu“, lk 115, 116.

**Küsimused aruteluks:**

`1. Kujuta ette, et keegi peab Ef 5:21–33 vananenud tekstiks, mis ei kõneta enam kristlaste suhteid, kuna toetab abielumudelit, mis on keskendunud mehe autoriteedile ja ülemvõimule. Kuidas sa vastad? Millised selle kirjakoha üksikasjad sulle juba vastuse ette ütlevad?`

`2. Mida võiks Pauluse nõuanne Ef 5:21–33 pakkuda neile, kes leiavad, et nende abielusuhe on keeruline ja raske?`

`3. Osa kristlasi väidab, et Moosese esimese raamatu 1. ja 2. peatükis kirjas olev loomislugu on pelk mõistujutt ega kujuta ligilähedaseltki seda, mis tegelikult juhtus ja milleks oli miljardite aastate pikkune evolutsioon. Mida on tõsiasjal, et Paulus seda lugu kasutab, öelda selle kohta, kui tõsiselt tema seda võtab?`

`4. Mõtiskle veel „ühe ihu“ teemal. Kuidas aitab see meil paremini aru saada abielu pühadusest ja sellest, miks peaksid abielupaarid tegema kõik võimaliku, et seda pühadust kaitsta?`

---
  
Annetus >> kohalik kogudus [toeta.advent.ee](https://toeta.advent.ee/)  
  
Päikeseloojang 20.20