---
title: Toetav Mõte
date: 21/07/2023
---

Efeslastele kirjutatud kirja aluseks on lugu, mida selles sageli katkendina korratakse või millele vihjatakse. Selle loo põhiosad on:

1. Jumala valik; Ta valis inimesed „enne maailma rajamist“ (Ef 1:4, 5, 11);

2. inimeste minevik, hukule määratud olemine (Ef 2:1–3, 11, 12; Ef 4:17–19, 22; Ef 5:8);

3. Jumala sekkumine Kristuses, et inimesed päästa (Ef 1:7, 8; Ef 2:4–6, 13–19; Ef 4:1, 20, 21; Ef 5:2, 8, 23, 25, 26);

4. evangeeliumi vastuvõtmine inimeste poolt (Ef 1:12, 13 ja viited mujal). Neil, kel kord „ei olnud lootust“ (Ef 2:12), on nüüd „lootus“, mille poole usklikud liiguvad (Ef 4:4; võrdle Ef 1:18);

5. kirja saajate praegune elu jüngritena. Kuigi elatakse ajal, mis on täis ohte ja kurjuse jõudude vastupanu, saavad nad ammutada väge varudest, mida pakub nende ülendatud Issand (Ef 1:15–23; Ef 2:6; Ef 3:14–21; Ef 4:7–16; Ef 6:10–20);

6. ajaloo tulevases kulminatsioonis jõuab küpsuseni Vaimu osa „kinnitajana“ (Ef 1:13, 14) ehk „pitserina“ (Ef 4:30). Sel tipphetkel autasustatakse kirja saajaid selle eest, et nad võtsid ustavalt enda valdusse neile Kristuses juba tagatud „pärandi“ (Ef 2:7; Ef 6:8, 9). Nende usu tõttu Kristusesse kindlustatakse neile koht tulevases Kristuse-keskses ajastus (Ef 1:21; Ef 2:7, 19–22; Ef 4:13, 15; Ef 5:27).

**Küsimused aruteluks:**

`1. Efeslastele kirja pandud lugu (vaata ülalt) on enamat kui vaid esimese sajandi usklike lugu. See on meie enda lugu. Milline selle loo põhisamm või -etapp annab sulle praegu enim lootust?`

`2. Mida sa arvad, miks meenutab Paulus tihti oma kuulajaskonna patust minevikku, kutsudes neid mõtisklema oma uskutuleku-eelse elu üle?`

`3. Võrdle evangeeliumi kokkuvõtet Ef 2:8–10 Pauluse varasema kokkuvõttega Rm 1:16, 17. Millised sarnased teemad ilmnevad? Mille poolest kaks kõnealust lõiku erinevad?`

`4. Usklike head teod ei täida nende lunastamises mingisugust osa selles mõttes, et need ei osutu inimese jaoks kunagi päästvaks teeneks Jumala ees. Milline tähtsus on neil siiski usklike jaoks kavandatud Jumala plaanis? Ef 2:10.`

---
  
Annetus >> kohalik kogudus [toeta.advent.ee](https://toeta.advent.ee/)  
  
Päikeseloojang 22.06