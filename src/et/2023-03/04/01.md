---
title: Kuidas Jumal meid päästab
date: 15/07/2023
---

### Selle nädala õppeaine

Ef 2:1–10; Ef 5:14; Rm 5:17; Ef 5:6; 2Tm 1:7.

> <p>Juhtsalm</p>
> „Aga Jumal, kes on rikas halastuselt, on meid koos Kristusega teinud elavaks oma suure armastuse pärast, millega ta meid on armastanud, kuigi me olime surnud üleastumistes“ (Ef 2:4, 5).

14. oktoobril 1987. aastal mängis poolteiseaastane Jessica McClure oma tädi tagaaias, kui ta kukkus kahekümne kahe jala sügavusse mahajäetud kaevu. Tema raske olukord meelitas meediategelasi kogu maailmast Midlandi, Texasesse. Üle maailma vaatasid inimesed, kuidas „beebi Jessica“ magas, nuttis, laulis ja oma ema hüüdis. Nad vaatasid, kuidas päästetöötajad toru kaudu värsket õhku kaevu pumpasid.

Lõpuks jälgis üleilmne vaatajaskond seda, kuidas Jessica päästeti viiskümmend kaheksa tundi pärast kukkumist kaheksa tolli laiusest kaevust, kus ta oli lõksus olnud rohkem kui kaks päeva. Fotograaf Scott Shaw foto, mis võitis Pulitzeri preemia, oli tabanud päästmishetke: päästekaabel justkui poolitab Jessica päästjate murelikud näod, kes vaatavad sidemetesse mähitud beebi Jessicat.

Miski pole haaravam kui hea päästmise lugu ning Paulus võimaldab Ef 2:1–10 meil lähedalt ja isiklikult vaadata kõigi aegade suurejoonelisimat ja laiaulatuslikemat päästemissiooni – Jumala jõupingutusi päästa inimkond. Sellele loole lisab tõsidust teadmine, et tegemist pole kellegi teise päästmise pealt vaatamisega, vaid omaenda päästmise tunnistamisega.

_Selle nädala õppetükki õppides valmistud hingamispäevaks, 22. juuliks._