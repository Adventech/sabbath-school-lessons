---
title: Võidelda kurjade vaimudega
date: 14/09/2023
---

`Mis on sinu hinnangul Pauluse eesmärk, kui ta loetleb Ef 1:21; Ef 3:10 ja Ef 6:10–20 mitme nimetuse all kurje vaimseid jõude?`

Kui Paulus räägib „meie võitlemisest“ (Ef 6:12), siis kasutab ta kreekakeelset sõna, mis tähistas maadlejate omavahelist võistlust (_palé_). Kuna maadlemist peeti sõduri suurepäraseks väljaõppeks, on kohane kasutada seda sõna relv-relva ja rusikas-rusika vastu võitlemise puhul, mis toimus siis, kui sõjaväed rüsinal kokku põrkasid. Paulus rõhutab tõsiasja, et usklikud peavad kurjuse jõududega lähivõitlust.

Alljärgnevalt nimetused, mida Paulus vastasele omistab.

Laiaulatuslike mõistete abil („iga nimi, mida nimetatakse“, Ef 1:21; „kurjad taevaalused vaimud“, Ef 6:12) kinnitab Paulus, et kõik kurjad ja üleloomulikud jõud on alistatud Kristusele (Ef 1:21). Ometi ei tohi üheski võitluses kunagi alahinnata vastaspoole jõudu. Paulus hoiatab, et me ei seisa silmitsi üksnes inimestest vaenlastega, vaid „vaimuliku kurjusega taevaseis asjus“ (Ef 6:12, NKJV ja 1926), mida juhib kaval kindral, kurat (Ef 6:11). Ehkki peame olema valvel oma võimsate vaenlaste ees, ei pea me neid kartma. Jumal on selles võitluses meiega (Ef 6:10) ning hangib meile parima relvastuse, Tema relvad, „Jumala sõjavarustuse“ (Ef 6:11, võrdle Js 59:15–17). Tema on andnud meie käsutusse oma tõe, õiguse, rahu, usu ja pääste ning Püha Vaimu (Ef 6:13–17). Kui Jumal läheb meie ees ning meie katteks on pealaest jalatallani relvad, millega Tema meid on varustanud, siis me ei kaota (Rm 16:20; 1Kr 15:23, 24; 2Ts 2:8).

`Millise õppetunni annab üleloomulike kurjuse jõudude päriselt olemas olemine – kelle vastu me ise oleme täiesti abitud – selle kohta, miks meil tuleb püsivalt kinni hoida Issandast Jeesusest, kes on neist jõududest võimsam ja on lisaks need jõud juba võitnud?`