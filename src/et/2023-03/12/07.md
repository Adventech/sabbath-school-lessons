---
title: Toetav Mõte
date: 15/09/2023
---

„ Meie töö on ründav ning Jeesuse ustavate sõduritena tuleb meil kanda verre kastetud lipp otse vaenlase kantsidesse. „Meil ei tule ju võidelda inimestega, vaid meelevaldade ja võimudega, selle pimeduse maailma valitsejatega, kurjade taevaaluste vaimudega.“ Juhul kui nõustume oma relvad maha panema, verre kastetud lipu longu laskma, Saatana vangideks ja sulasteks hakkama, siis võidakse meid vabastada võitlemisest ja kannatamisest. Aga selline rahu saavutatakse ainuüksi Kristuse ja taeva kaotamise hinnaga. Me ei saa rahu vastu võtta sellistel tingimustel. Olgu pigem sõda, sõda kuni Maa ajaloo lõpuni, kui rahu usust taganemise ja patu abil.“ – Ellen G. White, „The Review and Herald“, 8. mai, 1888.

Kuidas seostub Ef 6:10–20 Ilmutusraamatuga? Kõnealune tekstilõik esitab Ilmutusraamatu võitluse motiiviga samasuguse põhivaate lõpuaja sündmustele ehk eshatoloogiale (vaata Ilm 12. ptk; Ilm 16:12–16; Ilm 19:17–21; Ilm 20:7–10). Mõlemal juhul ründab Jumala rahvast vaenlane, kel on „meelevald õhus“ ning „kes nüüdki on tegev“. Mõlemas julgustatakse Jumala rahvast pilguheiduga „tulevastele aegadele“. Pealegi „osutavad mõlemad arengukäigud selgesõnaliselt viimsele võitlusele, mil vaenlane täielikult võidetakse ning uus ajastu igaveseks rajatakse“, uus ajastu, mil selgub „Jumala rahva lõplik auline staatus“ ning „vaenlase igavene hukk“. (Vaata Yordan Kalev Zhekov, „Eschatology of Ephesians (Osijek, Croatia: Evangelical Theological Seminary, 2005), lk 217, 233–235.)

**Küsimused aruteluks:**

`1. Millal oled sa väga selgesti seisnud silmitsi pimeduse jõududega? Milline sõjakavalus on sinu jaoks sel ajal ostunud kasulikemaks?`

`2. Kuidas tegutsed Ef 6:10–20-st teadmist saanuna kellegi heaks, keda näivad eriliselt rõhuvat „kurjad taevaalused vaimud“ (Ef 6:12)?`

`3. Kuidas kõige paremini ära tunda ja tagasi lükata „kuradi salanõud“? Näiteks, kui sageli tunned, et oled valmis usust loobuma, kuna tunned end päästetud saamiseks liiga patusena ja liiga rikutuna? Kes sellise mõtte su pähe paneb – kas Kristus või pimedusejõud? Miks tuleb sul eelkõige just seesugustel aegadel klammerduda imeliste tõotuste külge, mida Jeesus on meile andnud?`

---
  
Annetus >> kohalik kogudus [toeta.advent.ee](https://toeta.advent.ee/)  
  
Päikeseloojang 19.40