---
title: Misjonilugu
date: 28/07/2023
---

#### Jeesuse hoole all, 2. osa

_Loo on kirja pannud Andrew McChesney._

Ühel õhtupoolikul otsustas 16-aastane Almira pärast koolist koju tulekut pisut tukkuda, kuna ta oli rasketest öödest väsinud. Ta viskas kušetile pikali, nii et nägu jäi avatud toaukse poole. Ta oli üksi kodus.

Äkki tundis ta toas kellegi kohalolu. Almira vaatas ukse poole ning nägi kohalolijat. Olend paistis halli pilvena, mis kattis täielikult ukseava. Almira küll ei teadnud, aga mõistis, et kui ta kas või silma pilgutab, juhtub midagi kohutavat. Ta jõllitas ukseava enda meelest lausa igaviku. Lõpuks pidi ta pilgutama. Silmapilgutuse ajal tormas hall pilv tema poole. Almira tundis, nagu oleks hiiglaslik kivi ta enda alla matnud; ta oli abitu ega suutnud liigutada. Ta püüdis meeleheitlikult hingata. Ta anus headelt jõududelt abi. Mingit vastust ei tulnud.

Sel hetkel meenus Almirale palve, mille ta oli pähe õppinud. Tegemist oli mittekristliku palvega, mis pärines tema esivanemate traditsioonilisest usust. Ta luges palvet ning vabanes hetkega ja sai hingata. Kuid siis püüdis kohalolija ta jälle kinni. Ta luges sama palvet üha uuesti. Ta vabanes ja vallutati, vabanes ja vallutati taas.

Võitlusest väsinuna mõtles Almira pööraselt, mida enda päästmiseks teha. Äkitselt meenus talle, et üleloomulike teemade kursustel oli üks vene õpetaja maininud, kuidas Jeesus Kristus on võimsam kui kõik head ja kurjad jõud. Tal välgatas peas mõte kutsuda appi Jeesus. Almira avas suu, et rääkida. Ta suutis Jeesuse nimest välja öelda ainult esimese silbi, kui hall pilv kadus. Tüdrukule tundus, nagu oleks Jeesus tuppa astunud ja kurja vallutaja välja lükanud.

Almiral polnud kahtlustki, et ta vajas Jeesust. Aga kuidas? Ta ei olnud kristlane. Niisiis käis ta kahe kuu jooksul palvetamas oma esivanemate traditsioonilises pühapaigas. Ta hakkas paremini magama, seega järeldas ta, et Jeesuski pidi seda kummardamispaika külastama.

Siis tuli tema vanem õde Fanija koju kahe sõbrannaga, keda Almira polnud kunagi varem näinud. Ta sai sel päeval teada, et Fanija oli hakanud käima seitsmenda päeva adventistide kirikus, mis asus nende kodutänaval ühes korrusmajas. Kaks sõbrannat olid adventkoguduse liikmed. Almira rääkis oma loost kahele adventistist neiule.

„Tegemist on Saatanaga,“ ütles üks neiu.

Teine neiu selgitas, et üleloomulike teemade kursusel käies oli Almira astunud Saatana pinnale.

„Aga Jeesus on sinu poolt,“ ütles ta. „Ainult tema saab su Saatana väe alt vabastada.“

_Loe järgmisel nädalal Almirast edasi. Täname sind, et annetad misjonitöö heaks, mis aitab levitada evangeeliumi Venemaal ja kogu maailmas._