---
title: Lepitus rõhtsuunal - rist ja kogudus
date: 22/07/2023
---

### Selle nädala õppeaine

Ef 2:11–22; Rm 3:31; Rm 7:12; Js 52:7; Js 57:19; Jh 14:27; 1Kr 3:9–17.

> <p>Juhtsalm</p>
> „Nüüd aga Kristuses Jeesuses olete teie, kes te varem olite Jumalast võõrdunud, saanud lähedaseks Kristuse vere läbi. Sest tema on meie rahu, kes on mõlemad liitnud üheks“ (Ef 2:13, 14).

Sa oled pagan, kreeklane, kes on õppinud juutide Jumalat kõrgelt hindama. Õigupoolest oled sa jätnud maha oma paljude jumalate teenimise ja võtnud omaks ainsa tõelise Jumala. Kui liigud Jeruusalemma templi kaunites eesõuedes ja kannelüürsammaste vahel, kutsub jumalateenistuse muusika sinuski esile ülistuse. Just siis aga leiad end seismas nelja jala kõrguse kivist rinnatise ees. Teatud vahemaa tagant on sellesse raiutud ladina ja kreeka keeles sõnum: „Ükski võõramaalane ei tohi minna siit piirist kaugemale templisse. Igaüks, keda niisuguselt teolt tabatakse, süüdistagu oma surmas iseennast.“ Sel hetkel tunned, et sind on välja tõugatud ja teistest eraldatud.

Ef 2:11–22 kirjeldab Paulus, kuidas Kristuse rist toob kaasa pöördelise muutuse ning hävitab seesugused tõkked ja vaheseinad. Püstsuunal likvideerib rist võõrandumise, lepitades inimesed Jumalaga. Rõhtsuunal lepitab see inimesed üksteisega. Rist kõrvaldab vaenu ning toob rahu juutide ja paganate vahele, tehes nad „üheks uueks inimkonnaks“ (Ef 2:15, NIV). Üheskoos saavad nad uueks templiks, „Jumala eluasemeks Vaimus“ (Ef 2:22).

Mida tähendab see tõde meie jaoks tänapäeval?

_Selle nädala õppetükki õppides valmistud hingamispäevaks, 29. juuliks._