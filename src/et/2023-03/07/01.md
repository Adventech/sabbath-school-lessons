---
title: Üks Kristuse ihu
date: 05/08/2023
---

### Selle nädala õppeaine

Ef 4:1–16; Fl 2:3; Ps 68:19; Ap 2. ptk; 1Kr 12:4–11, 27–30; Js 5:4.

> <p>Juhtsalm</p>
> „Tema on see, kes on pannud mõned apostleiks ja mõned prohveteiks ja mõned evangelistideks, mõned karjaseiks ja õpetajaiks, et pühi inimesi valmistada abistamistööle Kristuse ihu ülesehitamiseks“ (Ef 4:11, 12).

Üks Aisopose valm kannab pealkirja „Kõht ja jalad“. See kõlab umbes nii: „Kõht ja jalad vaidlesid oma tähtsuse üle ning kui jalad ütlesid muudkui, et nemad on palju tugevamad, kuna nad kannavad kõhtu ringi, vastas kõht: „Aga mu head sõbrad, kui mina ei koguks endasse toitu, siis ei suudaks teie mitte midagi kanda.““ – Lloyd W. Daly, „Aesop Without Morals“ (New York: Thomas Yoseloff, 1961), lk 148.

Paulus kasutab vaimuliku mõtte esile toomiseks inimihu. Pauluse jaoks koosneb inimese keha – ja kogudus kui Kristuse ihu – erinevate oskustega kehaosadest, mis kõik peavad koos toimima, et ihu oleks terve. Paulus kasutab Ef 4:1–16-s muudetud kujul varasemat (Rm 12:3–8; 1Kr 12:12–31) väga mõjusat metafoori kehast. Nüüd on Kristus pea ning Tema varustab ihu „anded saanud“ inimestega, kes aitavad kaasa ihu ühtsusele, kuna iga osa – iga koguduseliige – panustab tervikusse oma võimed.

Pauluse loodud pilt elutervest ühtsest ihust aitab meil mõista Jumala eesmärki meiega: et oleksime osa Kristuses ühendatud viljakast kogudusest.

_Selle nädala õppetükki õppides valmistud hingamispäevaks, 12. augustiks._