---
title: Toetav Mõte
date: 11/08/2023
---

Kaks õppeainet laiendada aitavat märkust Ef 4:7–10 kohta:

1. Ef 4:9 tõlkimine. Osa tõlkijad järjestavad sõnad nii, et _alla tulema_ esineb enne _üles minemist_ (nt NKJV „Ta tuli ka esmalt alla“). Teised tõlked on kreekakeelses tekstis rohkem kinni ning jätavad üles minemise ja alla tulemise ajalises mõttes lahtiseks (nt NIV: „Mida muud tähendab „ta tõusis“, kui et ta laskus ka madalamatesse maistesse piirkondadesse?“), jättes seega maad teisipäevases osas väljendatud vaatele, et järgida tuleks Ps 68:19 järjestust – esmalt Kristuse ülendamine taevasse („üles minek“), seejärel Tema „alla tulemine“ Vaimus.

2. Viies vangiviidud vangidena kaasa. Paulus tsiteerib Ps 68:19 kreekakeelsest Vanast Testamendist, mida nimetatakse Septuagintaks (Vana Testamendi vanakreeka tõlge), ja kasutab Ef 4:8 ütlust, mis kõlab sõna-sõnalt nii: „Ta viis vangid vangi“ (nii tõlgivad vastava salmi nt KJV, NKJV, NRSV), aga mis üleüldise arusaama kohaselt tähendavat: „Ta võttis vangideks rühma vange“ (nagu tõlgivad ESV, NASB, NIV jt). Seitsmenda päeva adventistid on vastavas ütluses enamasti näinud viidet sellele, kui Kristus võttis oma taevaminekul kaasa Tema enda ülestõusmisel (Mt 27:51–53) erandkorras üles äratatud inimesed. Nemad moodustavad „ettepanemisvihu“, uudsevilja lunastatutest, mida Ta esitab Isale taevaõuedesse tagasi jõudmisel. (Vaata „Piibli kommentaarid, SPA poolt välja antud“, 6. kd, lk 1022; „Ajastute igatsus“, orig lk 834; võrdle „Ajastute igatsus“ orig lk 785, 786). Teine võimalus on näha selles tekstilõigus paralleeli Kl 2:15 pildile Kristusest, kes alistab oma vaenlased – Saatana ja tema kurjad inglid, keda kujutatakse vangivõetud vangidena.

**Küsimused aruteluks:**

`1. Võrdle Ef 4:11 olevat „vaimuandide“ loetelu 1Kr 12:4–11, 27–30; Rm 12:4–8 ja 1Pt 4:10, 11 nimekirjadega. Milliseid sarnasusi ja erinevusi täheldad?`

`2. Rääkige klassis mõningatest „õpetusetuultest“, mis koguduses tänapäeval puhuvad. Märkad Paulust ütlemas, et me ei peaks laskma ennast selliste tuulte poolt õhku paisata. Kuidas kaitsta ennast ja teisi koguduses kahju eest, mida need tuuled põhjustaksid?`

`3. Paulus rõhutab efeslastele saadetud kirjas ühtsuse teemat. Aga kas taotleme ühtsust iga hinna eest? Küsigem nii: kust maalt hakkab ühtsussoov edasiliikumist segama?`

---
  
Annetus >> kohalik kogudus [toeta.advent.ee](https://toeta.advent.ee/)  
  
Päikeseloojang 21.18