---
title: Toetav Mõte
date: 04/08/2023
---

Ellen G. White’i raamatust „Suur võitlus“ peatükk „Nüüdisaegsed ärkamised“, orig lk 461–478.

„Kuidas viia oma kasvus kinni jäänud vaimulik olukord kooskõlla tekstiga (Ef 3:14–19), mis räägib teadmiste täiusest, mille omamine on meie eesõigus? Kuidas vaatab Taevas meie peale, kellel on olnud kõik armus kasvamiseks vajalikud vaimulikud ja ajalised eesõigused, kuid kes ei ole soodsaid silmapilke kasutanud? Apostel ei kirjuta neid sõnu selleks, et meid kättesaamatute lootustega piinata, petta või meie ootusi ainult selle jaoks lõkkele puhuda, et me seejärel pettuksime. Ta kirjutab need sõnad sellepärast, et me võime olla ja peame olema Jumala riigi pärijad. Kuidas olla Jumala kaastöölised, kui meie kogemuse kasv on kinni jäänud? Oleme teadlikud kristlikust eesõigusest ja peaksime seda otsima sügava, vaimuliku arusaamisega Jumala asjust, mis peaks meil Issanda soovi kohaselt olema.

Kas me päriselt usume Piiblit? Kas me päriselt usume, et võime omandada sellise Jumala tundmise, mille see tekst meie silme ette seab? Kas usume iga sõna, mis lähtub Jumala suust? Kas usume sõnu, mida on rääkinud prohvetid ja apostlid, Jeesus Kristus, kes on kogu valguse ja õnnistuse autor ning kelles elab kogu rikkus ja täius? Kas me päriselt usume Jumalat ja Tema Poega?“ – Ellen G. White, „The Advent Review and Sabbath Herald“, 1. oktoober 1889.

**Küsimused aruteluks:**

`1. Võrdle Pauluse tänupalvet Ef 3:20, 21 Uues Testamendis olevate teiste tänupalvetega – Rm 11:33–36; Rm 16:25–27; Fl 4:20; 2Pt 3:18b; Jd 24, 25. Millised teemad või mõtted neis tekstilõikudes esile tõusevad? Kuidas võtta omaks selline tänu- ja jumalakummardamise meelsus, mida need väljendavad?`

`2. Võrdle, kuidas Paulus kasutab Kirjas efeslastele neljal korral kreekakeelset sõna plēroma („täius“) – Ef 1:10, 23; Ef 3:19; Ef 4:13. Miks on sinu meelest see mõte Pauluse jaoks tähtis?`

`3. Milline Jumala tegevus, mille eest Paulus Ef 3. peatükis tänab, inspireerib sind kõige rohkem? Miks?`

`4. Paulus lõpetab efeslastele saadetud kirja esimese poole täpselt nii, nagu ta seda alustas (Ef 13: 3–21); palve- ja kiitusesõnadega. Ta rõõmustab Jumala vägevuse üle, mis on usklike elus Kristuse ja Vaimu tõttu (Ef 3:16–21). Kuidas seda väge oma elus paremini kogeda, nagu kirjutas Ellen G. White?`

---
  
Annetus >> kohalik kogudus [toeta.advent.ee](https://toeta.advent.ee/)  
  
Päikeseloojang 21.36