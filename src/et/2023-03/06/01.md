---
title: Evangeeliumi saladus
date: 29/07/2023
---

### Selle nädala õppeaine

Ef 3. ptk; Ii 11:5–9; Hs 43:13–16; Am 7:7, 8; Ilm 11:1, 2.

> <p>Juhtsalm</p>
> „Aga Jumalale, kes meis tegutseva väega võib korda saata palju rohkem, kui oskame paluda või isegi mõelda, temale olgu kirkus koguduses ja Kristuses Jeesuses igavesest ajast igavesti kõigi sugupõlvedeni! Aamen“ (Ef 3:20, 21).

Ef 3. peatükis avab Paulus teema, mida ta on juba puudutanud: „… et paganadki on tõotuse kaaspärijad ja sama ihu liikmed ja kaasosalised Kristuses Jeesuses evangeeliumi kaudu“ (Ef 3:6). Ja kuigi tänapäeva kogudust, mis koosneb enamasti paganatest, ei pruugi see mainimisväärselt üllatada, kõlas öeldu paljudele Pauluse kuulajatele äärmiselt uuenduslikuna.

Apostel Paulus jätkab oma inspireeritud sõnu ning väljendab kirglikkust kuulutada Jeesuse evangeeliumi paganatele.

Saame teada, milliseid raskusi toob endaga kaasa püüd tööpõldu laiendada – lisaks muudele muredele oli ta veel Roomas vangis.

Kuuleme ka tema pühendumisest evangeeliumi tuumale, saladusele, et koguduses on paganad võrdsel alusel oma juutidest vendade ja õdedega. Kogeme tema vaimustust koguduse ja koguduse ees oleva üleilmse ülesande osas. Kuuleme, kuidas ta palvetab ja ülistab Jumalat selle eest, et Jumal avaldab oma armu koguduse kaudu.

Ühesõnaga, meis kasvab ind kuulutada Paulusega sama kirglikult evangeeliumi.

_Selle nädala õppetükki õppides valmistud hingamispäevaks, 5. augustiks._