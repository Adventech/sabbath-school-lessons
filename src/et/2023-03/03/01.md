---
title: Ülendatud Jeesuse vägi
date: 08/07/2023
---

### Selle nädala õppeaine

Ef 1:15–23; Ef 3:14–21; 1Ts 5:16–18; 5Ms 9:29; 1Kr 15:20–22; Ps 110:1.

> <p>Juhtsalm</p>
> Püha Vaimu kaudu võivad usklikud teada, „milline on tema väe võrratu suurus meie heaks, kes me usume tema tugevuse jõu mõjul. See sai tegevaks Kristuses, kui ta tema üles äratas surnuist ja pani istuma oma paremale käele taevas“ (Ef 1:19, 20).

Näib, et inimesed püüdlevad alati suurema võimsuse poole. Näiteks demonstreeris autotootja Devel Motors oma Devel Kuusteist prototüüpi; 16-silindrilist ja 12,3-liitrise mootoriga sõidukit, mis toodab rohkem kui 5000 hobujõudu. Või, kui sellest ei piisa, võtke näiteks Peterbilti sadulveok, millel on kolm Pratt & Whitney J34-48 reaktiivmootorit. 36 000 hobujõuga uhkeldav sõiduk läbib 6,5 sekundiga veerand miili ning saavutab enne kahe langevarju avanemist tavaliselt kiiruseks 376 miili tunnis.

Paulus aga palvetab, et usklikud Efesoses, keda ahvatletakse imetlema nende kultuurile omaseid võimsusi ja jumalusi, kogeksid Püha Vaimu kaudu selle väe mõõtmatust, mille Jumal teeb neile kättesaadavaks Kristuses. Jumala vägevust ei mõõdeta hobujõududega ega nõidusega, vaid seda nähakse lunastusloo nelja sündmuse kaudu, mis muutsid ilmaruumi: (1) Jeesuse ülesäratamine; (2) Tema ülendamine Jumala troonile; (3) kõigi asjade allutamine Kristusele; (4) Kristuse seadmine koguduse peaks (Ef 1:19–23).

Nimetatud nelja sündmuse üle mõeldes hakkavad usklikud hoomama (ja kogema) selle tohutu väe ulatust, mida Jumal nende heaks kasutab.

_Selle nädala õppetükki õppides valmistud hingamispäevaks, 15. juuliks._