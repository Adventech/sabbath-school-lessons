---
title: Toetav Mõte
date: 14/07/2023
---

Uuri Ellen G. White’i töödest pärinevat kahte kirjeldust Kristuse ülendamisest:

„Kui Kristus sisenes taevastesse õuedesse, tõsteti Ta keset juubeldavaid ingleid troonile. Niipea, kui see tseremoonia oli lõpule viidud, langes Püha Vaim rikkalike voogudena jüngritele ning Kristus sai tõepoolest austatud – sellesama auga, mis Tal oli olnud Isaga igavesest ajast peale. Püha Vaimu väljavalamine nelipühil oli taeva märguanne, et Lunastaja kroonimine uude ametisse oli lõpule viidud. Vastavalt oma tõotusele oli Ta saatnud taevast Püha Vaimu oma järelkäijatele märgiks, et ta oli Preestri ja Kuningana vastu võtnud kogu meelevalla taevas ja maa peal ning oli nüüd võitud Valitsejaks oma rahva üle.“ – „Apostlite teod“, orig lk 38, 39.

„Isa põimib käed Poja ümber ja lausub: „Ka kõik Jumala inglid kummardagu teda!“ (Hb 1:6). Kirjeldamatu rõõmuga tunnustavad valitsejad, vürstid ja võimud Eluvürsti ülemvalitsust. Inglihulgad kummarduvad Tema ette silmili maha ja taevasaalides kaigub rõõmuhüüd: „Tall, kes on tapetud, on väärt võtma väge ja rikkust ja tarkust ja võimu ja au ja kirkust ja õnnistust“ (Ilm 5:12).

Võidulaulud segunevad inglite kannelde helidega ning kogu taevas on tulvil rõõmu ja tänu. Armastus on võitnud. Kadunu on leitud. Kogu taevas heliseb ülistusest: „Sellele, kes istub troonil, ja Tallele – õnnistus ja au ja kirkus ja võimus olgu igavesest ajast igavesti!“ (Ilm 5:13).“ – „Ajastute igatsus“, orig lk 834, 835.

**Küsimused aruteluks:**

`1. Mõtisklege Jeesuse ülendamisega seoses mõistete „praegu“ ja „veel mitte“ tähenduse üle. Mis mõttes on Jeesus juba „kõigi asjade“ Issand koos sellega, et deemonlikud jõud alluvad Talle – nagu tähendab „praegu“? Ja mis mõttes ootab Tema täielik valitsemine kõige üle tulevikku – nagu tähendab „veel mitte“? (Vaata 1Kr 15:24–28.)`

`2. Mil määral elad sa selle valgel, et Kristus valitseb kõige üle? Või mil määral elad sa teiste jõudude, langenud jõudude meelevallas, kelle ülemvõim niikuinii hääbub? Kuidas tead, kumb on kumb, ja kuidas pääsed kurjade jõudude käest, kes kindlast lüüasaamisest hoolimata meie maailmas endiselt võimutsevad?`

---
  
Annetus >> kohalik kogudus [toeta.advent.ee](https://toeta.advent.ee/)  
  
Päikeseloojang 22.18