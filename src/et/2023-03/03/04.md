---
title: Osa saada Tema ülestõusmise väest
date: 11/07/2023
---

Palvekirjelduse ülejäänud salmides, Ef 1:20–23, laiendab Paulus kolmandat teemat – Püha Vaim avab usklikele tohutu väe, mida Jumal nende heaks kasutab. Alustuseks viitab ta kahele lunastusloo sündmusele, mis on justkui esmanäited Jumala väest: (1) Jeesuse ülestõusmine surnust; (2) Jeesuse ülendamine maailmaruumi troonile (Ef 1:20).

`Kuidas avaldub Jumala vägi Jeesuse ülestõusmises? Ef 1:20; 1Kr 15:20–22; Fl 3:8–11; Hb 13:20, 21; 1Pt 1:3.`

Jeesuse ülestõusmine on kristlik uskumus, mida pole võimalik kohandada ega muuta (1Kr 15:14, 17). Kuna Kristus on üles tõusnud, ootavad ustavad usklikud Kristuse taastulekul suurt, tulevast ülesäratamist igavesele elule (1Kr 15:20–23). Kuna Kristus on üles tõusnud, siis saame Temalt praegu oodata kõiki evangeeliumi õnnistusi, sealhulgas Püha Vaimu kohalolekut meie elus.

Kujund, et Jumal „pani [Kristuse] istuma oma paremale käele taevas“ (Ef 1:20), on võetud Ps 110:1; kirjakohast, mida Uus Testament kõige sagedamini tsiteerib (näib, et kõik äsja tsiteeritud lõigud pärinevad sellest). Kristuse ülendamine on Kirjas efeslastele silmatorkavalt esil. Usklikud asetatakse „taevasesse olukorda Kristuses Jeesuses“ (Ef 2:6). Paulus räägib Kristuse taevaminekust kui sissejuhatusest sellele, et Kristus täidab kõik ja annab oma kogudusele vaimuannid (vaata Ef 4:8–11).

Ef 4:8–11 hoiatab Paulus meid, et me ei looks endale Kristusest Isa troonil seisvat pilti, vaid näeksime pigem „liikuvat NT-pilti ülendatud Kristusest, kes läheb oma Vaimu kaudu kogu maailma vallutama ja võitma.“ – F. F. Bruce, „The Epistles to the Colossians, to Philemon, and to the Ephesians“ (Grand Rapids, MI:Eerdmans, 1984), lk 133. Niisiis kujutab Paulus Kristuse ülendamist/kroonimist eelkõige usklikele pakutud jumaliku väe allikana, mitte selle väe näidisena.

`Mil viisil vajad Kristuse väge oma elus ja kuidas seda jõudu parimal moel kasutada? Millised harjumused võivad takistada ligipääsu Tema väele?`