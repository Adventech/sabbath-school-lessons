---
title: Kiri efeslastele meie südames
date: 23/09/2023
---

### Selle nädala õppeaine

Ef 1. ptk – Ef 6. ptk.

> <p>Juhtsalm</p>
> „Sest teie olete armu läbi päästetud usu kaudu – ja see ei ole teist enestest, vaid see on and Jumalalt –, mitte tegudest, et ükski ei saaks kiidelda. Sest meie oleme tema teos, Kristuses Jeesuses loodud heade tegude tegemiseks, nii nagu Jumal on juba enne meile seadnud, et me teeksime seda“ (Ef 2:8–10).

Londoni külastajad istuvad Londoni Silma nimelisele vaaterattale, ilmaratta-taolisele atraktsioonile. Kui oled Thamesi jõest 450 jala kõrgusel, siis näed kõike: Big Ben’i , Parlamendihoonet ning palju ajaloolisi losse ja katedraale. Uue Testamendi õpetlase Nicholas Thomas „Tom“ Wright’i jaoks „on Kiri efeslastele Pauluse teiste kirjade suhtes nagu Londoni Silm. See ei ole tema kõige pikem ega mahukam kiri, kuid siit avaneb imekaunis vaade kogu maastikule. Sedamööda, kuidas vaateratas tiiru teeb, saad siit linnulennult vaadata üht teemat teise järel.“ – „Paul for Everyone: The Prison Letters“ (London: S.P.C.K. [Society for Promoting Christian Knowledge Publishing], 2004), lk 3.

Kirjas efeslastele ei keskendu Paulus kohalikele muredele. Kiri kõlab nii, nagu pöörduks Paulus usklike ja kristlike koguduste poole kõikjal, kus neid on. Kirja ajatu puudutus laseb Pauluse pakutaval „imeilusal vaatel“ tungida meie enda maailma ja mõtetesse. Hoidkem iga peatükki läbi vaadates meeles küsimust: millised tähtsad tõed, mis on Kirjas efeslastele, peaksid jätkuvalt vormima meie kui usklike elu?

_Selle nädala õppetükki õppides valmistud hingamispäevaks, 30. septembriks._