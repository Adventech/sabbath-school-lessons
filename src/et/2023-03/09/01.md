---
title: Elada targalt
date: 19/08/2023
---

### Selle nädala õppeaine

Ef 5:1–20; 1Kr 5:1–11; Ilm 16:1–16; Kl 4:5; Õp 20:1; Õp 23:29–35; Ap 16:25.

> <p>Juhtsalm</p>
> „Vaadake siis hoolega, kuidas te elate: mitte nagu arutud, vaid nagu targad, kasutades aega õigesti, sest päevad on kurjad. Seepärast ärge olge rumalad, vaid mõistke, mis on Issanda tahtmine“ (Ef 5:15–17).

Suhteliselt hiljuti pandi Ühendkuningriigis oksjonile üks kristallkann. Oksjonipidaja sõnul oli see üheksateistkümnenda sajandi Prantsusmaalt pärit klaretikann, mille väärtus oli hinnanguliselt 200 USA dollarit. Kaks läbinägelikku pakkujat said aru, et kann oli äärmiselt haruldane islami veekann. Selle tegelikuks väärtuseks hinnati 5 miljonit naela (umbes 6,5 miljonit USA dollarit). Mis võimaldas pakkujal oksjonilt nii soodsa tehinguga minema kõndida? Pakkuja teadis seda, mida oksjonipidaja ei teadnud – kannu tegelikku väärtust.

Ef 5:1–20 kõrvutab Paulus paganate ja usklike väärtusi. Paganad pidasid oma elus väärtuslikuks sündsusetut lõõpimist (Ef 5:4), joomapidusid (Ef 5:18) ja liiderlikkust (Ef 5:3, 5). Usklikud aga teavad, et on tulemas ülim hindamispäev, mil saab ilmsiks kõikide asjade tegelik väärtus (Ef 5:5, 6). Selle asemel, et panustada pidutsemisele ja purjutamisele, peavad nad kalliks „igasugust headust ja õiglust ja tõde“ (Ef 5:9) Kristuses. Niisiis innustab Paulus neid kinni haarama Kristuses leitud soodsatest pakkumistest, kuna nad (nagu me kõik) elavad igaviku lävel (Ef 5:15–17).

_Selle nädala õppetükki õppides valmistud hingamispäevaks, 26. augustiks._