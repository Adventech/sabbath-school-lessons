---
title: Toetav Mõte
date: 25/08/2023
---

Vaadates Ef 5:1–20 veel kord tervikuna, näeme, et Pauluse seisukoht patu ja kurjuse vastu (eriti seksuaalse ebamoraalsuse ja jumalavallatu kõnelemisviisi vastu) on jõuline. Ta ei ole nõus leppima korruptiivse käitumisega Jumala rahva hulgas. Ta kutsub Efesose usklikke üles säilitama kõrget käitumisnormi ning võtma omaks väärtushinnangut, et nad on Jumala „armastatud lapsed“ ja „pühad“ (Ef 5:1–10). Ta julgeb uskuda, et kui kristlik kogukond nii teeb, säravad nad valgusena pimeduses ning tõmbavad ligimesed ennasthävitava eluviisi juurest Jumala armu ja tõe juurde (Ef 5:11–14).

Paulus kujutab ette kogudust, mida uuendatud pühendumine innustab „käima nagu valguse lapsed“ ajal, mil nad ootavad Kristuse taastulekut (Ef 5:8; vaata ka Ef 5:15, 16) ning kogunevad Kristuse õnnistatud kohalolus (Ef 5:14) Jumalat teenima. Kui neid sütitab tõsiasi, et nad on „Jumala armastatud lapsed“ ja Kristus on nende eest surnud (Ef 5:1, 2) ning nad on täis Vaimu (Ef 5:18), siis iseloomustab nende ühist jumalateenistust ind ja rõõm ning nad laulavad üheskoos tänu oma Issandale Jeesusele Kristusele ja Jumalale, Isale. Taevasest reaalsusest kõvasti kinni hoides rõõmustavad nad tulevikulootuse üle, mille aluseks on lugu sellest, mida Jumal on teinud, teeb ja hakkab tegema nende Issanda Jeesuse Kristuse kaudu (Ef 5:18–20).

Kui me seda tekstilõiku niimoodi mõistame, siis muutub see millekski palju suuremaks kui lihtsalt hulk kristliku elu jaoks mõeldud korraldusi. Sellest saab prohvetlik kutse, mis puudutab kristlikku eneseteadvust, pühendumist, kogukonda ja jumalateenimist maailma ajaloo lõpupäevil; kaastundeliigutusega täidetud kutse „haarata kinni soodsatest pakkumistest“ päevadel, mis viivad Kristuse taastulekuni (Ef 5:16).

**Küsimused aruteluks:**

`1. Kuidas saavad usklikud omaks võtta Pauluse kõrge taseme, seistes tänapäeval silmitsi kulutulena leviva kultuuriga, mis jutlustab meedia loendamatu andmehulga kaudu oma väärtushinnanguid 24/7/365?`

`2. Milliseid strateegiaid võivad usklikud tänapäeval kasutada uurimaks, „mis on Issandale meelepärane“ (Ef 5:10), ja mõistmaks, „mis on Issanda tahtmine“ (Ef 5:17)?`

`3. Mõni võib väita, et kuna Paulus keelab usklike hulgas seksuaalse ebamoraalsuse (Ef 5:3, 4), tähendab see, et meil ei tule tegeleda seksuaalse väärkäitumise ja väärkohtlemise teemadega. Miks on selline järeldus kohatu?`

`4. Mil viisil kajastuvad meie ühiskonnas samasugused paganlikud tavad nagu need, mida Paulus omal ajal käsitlema pidi?`

---
  
Annetus >> Eesti liidu ehitusfond [toeta.advent.ee](https://toeta.advent.ee/)  
  
Päikeseloojang 20.40