---
title:  Toetav Mõte
date:   6/12/2019
---


 Loe Ellen G. White’i raamatust _Tee Kristuse juurde_ peatükki „Kasvamine Kristuses“.

„Kristuse rist on lunastatute uurimisaineks ja lauluks läbi kogu igaviku. Austatud Kristuses näevad nad ristilöödud Kristust. Nad ei unusta kunagi seda, et Tema, kelle vägi lõi ja hoidis ülal loendamatud maailmad ääretus ilmaruumis, Jumalast Armastatu, taeva Majesteet, Tema, keda keerubid ja hiilgavad seeravid vaimustatult austasid – alandus selleks, et tõsta üles langenud inimene, et Ta kandis patusüüd ja häbi ning et Ta läks niikaugele, et Isa varjas Tema eest oma palge, kui kadunud maailma hädad murdsid Ta südame ja kustutasid Tema elu Kolgata ristil. Tõsiasi, et kõigi maailmade Looja, kõigi inimeste Kohtunik, pani kõrvale oma au ja alandas ennast armastusest inimeste vastu, äratab pidevalt universumi imetlust ja austust. Kui päästetud vaatavad oma Lunastajale ja näevad Isa igavest au Tema näol; kui nad silmitsevad Tema trooni, mis kestab igavesti, ja teavad, et Tema kuningriigil ei ole lõppu, siis alustavad nad taas vaimustatult laulu: „Väärt, väärt on Tall, kes oli tapetud ja on lunastanud meid Jumalale oma kalli verega!“.“ – Ellen G. White, _Suur võitlus_, lk 651, 652.

## Küsimused aruteluks:

`1. Rääkige klassis õige tasakaalu leidmisest aupaklikkuse ja rõõmu vahel. Või töötage läbi selline küsimus: Kas aupaklikkus ja rõõm on siiski teineteist välistavad?`

`2. Iisraellased püstitasid Jeruusalemma müüri jumaliku kaitse all pühendamistseremoonia kaudu ja tunnistasid sellega, et müür on kasutu, kui Jumal seda ei hoia. Saalomon sõnastas selle hästi: „Kui Issand ei ehita koda, tühja vaeva näevad siis ehitajad temaga. Kui Issand ei hoia linna, siis valvab valvur ilmaaegu“ (Ps 127:1). Mida peaks see meile rääkima ükskõik millisest Issanda heaks tehtud jõupingutusest?`

`3. Milline osa on muusikal sinu oma koguduse jumalateenistusel? `

`4. Pühakiri ütleb selgesõnaliselt: Jeesus on meie Ülempreester taevases pühamus. Mida Ta seal meie heaks just praegu teeb? Mida õpetab preestrite teenistus maapealses templis meile sellest, mida teeb Jeesus meie heaks taevases templis?`

---
Annetus >> kohalik kogudus

Päikeseloojang 15.26
