---
title:  Kummardada Issandat
date:   30/11/2019
---

### Selle nädala õppeaine
Ne 12:27–47; 1Aja 25:6–8; 1Jh 1:7–9; Jh 1:29, 36; 1Kr 5:7; Hb 9:1–11.

> <p>Juhtsalm</p>
> „Ja nad laulsid Issandat kiites ning tänades: „Sest tema on hea, sest tema heldus kestab igavesti Iisraeli vastu!“ (Esr 3:11).

Selle nädala juhtsalm annab meile aimu heebrea jumalateenistuse tavadest ning sellest, kuidas inimeste tänulikkus Jumalale avaldus Tema ülistamise ülevoolavas vormis. 515. aastal eKr pühitses rahvas sisse uue templi (Esr 6:15–18) ja siis, umbes 60 aastat hiljem, tähistati Jeruusalemma müüri valmimist (Ne 6:15–7:3; 12:27 ja edasi).

Sirvides suguvõsade nimestikke Ne 11. ja 12. peatükis, teeb autor tagasipõike aega, mil linnamüür pühitseti. Selle rahva jaoks oli tavapärane pühendada asjad Jumalale: tempel, linnamüür või ka majad ja ühiskondlikud hooned. Selline pühitsemine oli läbimõeldult ette valmistatud ning selle juurde kuulus laulmine, muusika, pidutsemine, ohvrid, rõõmus meel, lustilisus ja inimeste puhastamine. Taavet seadis sisse ohverdamise tava pühitsemise ajal ning pärastpoole tegid Iisraeli juhid tema eeskuju kohaselt, alates Saalomoniga, kes tõi seaduselaeka templisse (1Kn 8:5).

Sellel nädalal vaatame, kuidas kummardasid juudid Issandat tol ajal, ning näeme seda, mida meie, kes teenime sama Issandat, saame endale kohaldada.

_Selle nädala õppetükki õppides valmistud hingamispäevaks, 7. detsembriks._