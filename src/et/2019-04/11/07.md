---
title:  Toetav Mõte
date:   13/12/2019
---


 Ellen G. White,’i raamatust _Tee Kristuse juurde_ peatükk „Rõõm Issandas“, lk 115–126.

„Kui ta kõneles Jumala käskudest, hoiatustest ja hirmsatest karistustest, mis olid tabanud Iisraeli minevikus just selle patu pärast, ärkas kuulajate südametunnistus. Algas usupuhastus, mis pööras neilt Jumala meelepaha ning tõi kaasa Tema heakskiidu ja õnnistuse.

Pühis ameteis oli mitmeid, kes palusid luba jätta enda kõrvale oma paganlik naine; nad väitsid, et neil polnud luba naist hüljata. Kuid selles asjas ei tehtud kellelegi, kes oli sünni poolest või ametilt kõrgem, mingit erandit. Kui mõni preester või ülem keeldus katkestamast sidet ebajumalakummardajatega, kõrvaldati ta otsekohe Issanda teenistusest. Üks ülempreestri pojapoeg oli abiellunud kurikuulsa Sanballati tütrega. Ta vallandati ametist ja saadeti viivitamatult Iisraelist välja. „Mu Jumal, pea neid meeles,“ palus Nehemja, „et nad on rüvetanud preestriametit ning preestrite ja leviitide lepingut!“.“ Ellen G. White, _Prohvetid ja kuningad_, lk 673, 674.

## Küsimused aruteluks:

`1. Loe äsjast Ellen G. White’i tsitaati. Rääkige klassis selle üle, mida Nehemja teie meelest tegi, tegemata erandeid isegi nende jaoks, kes näisid oma naisi tõeliselt armastavat ega tahtnud neist lahutada. Kas arvad, et Nehemja oli liiga käre, liiga järeleandmatu ja oleks võinud teha mõne erandi? Miks või miks mitte? Samas kontekstis: kuidas rakendab kogudus distsipliini armastuses ja arusaamises ning on samas püsiv ega madalda Jumala tõe taset?`

`2. Ehkki teame, et seitsmenda päeva hingamispäeva pidamine ei ole kuidagi käsumeelne – samamoodi, nagu ei ole käsumeelne himustamisest, varastamisest või valetamisest hoidumine –, kuidas vaadata ette, et me ei muudaks hingamispäeva pidamist (või kuulekust ükskõik, millisele käsule) niisuguseks, et sellest saab käsumeelsus? Miks on kõige tugevamaks kaitseks käsumeelsuse lõksu eest see, kui hoiame alati silme ees risti ja seda, mida Kristus meie heaks ristil tegi? `

`3. Kuidas hoida ennast samas ohust, mis tuleb aeglasest, kuid pidevast järeleandmiste tegemisest; sellest, millele Nehemja vastu oli?`

---
Annetus >> Balti unioon

Päikeseloojang 15.22
