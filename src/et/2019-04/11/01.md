---
title:  Ärataganenud inimesed 
date:   7/12/2019
---

### Selle nädala õppeaine
Ne 13:1–9; 5Ms 23:4–7; Ne 13:10–14; 4Ms 18:21–24; Ne 13:15–22; Jh 5:5–16.

> <p>Juhtsalm</p>
> „Ja ma käskisin leviite, et nad endid puhastaksid ja tuleksid väravaid valvama, et hingamispäeva pühitsetaks. Mõtle minu peale, mu Jumal, sellegi pärast, ja ole mulle armuline oma rohke helduse pärast!“ (Ne 13:22).

12. ja 13. peatükki teineteisest lahutavas ajavahemikus pöördus Nehemja tagasi Babülooniasse. Kuigi me ei tea, kui kaua ta ära oli, olid inimesed selleks ajaks, kui ta naasis (tõenäoliselt umbes 430–425 eKr), tagasi libisenud. Kuigi nad olid Jumalaga neil teemadel lepingu teinud – esiteks, et nad ei abiellu ebajumalateenijatega, teiseks, et nad peavad hoolikalt hingamispäeva, ja kolmandaks, et nad kannavad hoolt templi ja selle isikkoosseisu eest kümnise ja annetustega (Ne 10. ptk) – olid nad kõigist kolmest lubadusest üle astunud.

Selleks ajaks, kui Nehemja tagasi tuli, leidis ta, et rahva pühendumine Jumalale oli väga lodev. Inimesed olid lakanud andmast kümnist ja annetusi, olid hakanud templi ruume kasutama muul otstarbel, olid lakanud õigesti hingamispäeva pidamast ja hakanud uuesti abielluma ümberkaudsete rahvastega. Kõige hullem aga, et juhtkond, kelle ta oli kohapeale jätnud, aitas kaasa iisraelaste ja Jumala vahelise suhte vähenemisele. Pole sugugi üllatav, et Nehemja oli rusutud, kui ta avastas, kui palju oli olukord muutunud. Selle asemel aga, et toimunuga nõus olla, tegutses ta veelkord nii, nagu tema iseloom nõudis – Jumala auks.

_Selle nädala õppetükki õppides valmistud hingamispäevaks, 14. detsembriks._