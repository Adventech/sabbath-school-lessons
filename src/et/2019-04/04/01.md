---
title:  Silmitsi vastuseisuga
date:   19/10/2019
---

### Selle nädala õppeaine
Esr 4:1–5; 2Kr 6:14; Esr 5:1–5; Hg 1. ptk; Esr 4:6–24; Ne 3:33–4:17; Ne 6:1–13.

> <p>Juhtsalm</p>
> „Aga juutide vanemate peal oli nende Jumala silm, ja neid ei takistatud, seni kui ettekanne oli jõudnud Daarjaveseni ja kuni määrus selle kohta oli tulnud tagasi“ (Esr 5:5).

Esra raamatu 3.–6. peatükk on üles ehitatud temaatiliselt ja katavad templi ehitusele vastu panemise erinevaid ajajärke. Sellise temaatilise käsitluse äratundmine aitab kogu sõnumist selgemini aru saada.

Esrat nimetatakse nime pidi esimest korda Esr 7:1. Tema saabumisega aastal 457 eKr olud muutusid ning Jeruusalemma linna koos selle müüridega hakati hooti üles ehitama. Kolmteist aastat hiljem saabus Nehemja (kelle saatis Artaxerxes aastal 444 eKr) ning müürid said lõpuks valmis. Ehkki vastuseis oli pingeline, lõpetati töö 52 päevaga (Ne 6:15).

Esra ja Nehemja raamatu valdavaks teemaks on Jumala tööle vastu panemine; pole ju imekspandav, et templi ja Jeruusalemma ülesehitamine kihutas üles vastuseisu ja tagakiusamise. Kõikjal, kuhu me tänases maailmas pilgu pöörame, pannakse Issanda tööle vastu. Saatan püüab kindlustada, et evangeelium ei leviks kiiresti, kuna see on oht tema ülemvõimule. Kuidas toimisid juudid Esra ja Nehemja raamatu järgi vastuseisu korral?

_Selle nädala õppetükki õppides valmistud hingamispäevaks, 26. oktoobriks._