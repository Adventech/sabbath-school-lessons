---
title: Toetav mõte
date: 25/10/2019
---

Ellen G. White’i raamatust _Prohvetid ja kuningad_ peatükid „Ehitajad müüril“, „Noomitus väljapressimise eest“ ja „Paganate vandenõud“, lk 635–660.

„Samasugust vastuseisu ja arakstegemist, mida kogesid ehitajad Nehemja päevil nii avalike vaenlaste kui ka teesklevate sõprade poolt, kogevad tänapäeval need, kes teevad Jumala tööd. Kristlased tunnevad oma nahal vaenlaste viha, põlgust ja halastamatust, kuid neid panevad proovile ka avalike sõprade ja aitajate loidus, järjekindlusetus, leigus ja petlikkus.“ – Ellen G. White, _Prohvetid ja kuningad_, lk 644.

„Põhjus, miks Nehemja vaenlased ei suutnud teda oma võimule allutada, oli Nehemja kindel pühendumine Jumala tööle ja sama kindel usaldus Jumalasse. Loid hing langeb kergesti kiusatusse, kuid kurjusel on raske kinnitada kanda sellise inimese elus, kes sihikindlalt püüab teha õilsat tööd. Pidevalt edasi liikuva inimese usk ei nõrgene, sest ülal, all ja kõige taga näeb ta tegutsemas lõpmatut Armastust nii, et kõik toimub Tema hea tahte kohaselt. Jumala tõelised sulased võivad töötada kõigutamatu kindlusega, sest armutroon on nende alalise usalduse alus.“ – Lehekülg 660.

**Küsimused aruteluks:**

`1. Aseta ennast Serubbaabeli ja Joosua ning teiste juhtide kohale ajal, mil nood mehed tulid neile oma abi pakkuma. Nüüd tagasi vaadates näeme, et pakkumist tagasi lükates tegid nad õigesti. Kuidas teame adventistidena, millal oma usus teistega koostööd teha ja millal mitte? Kuidas otsustame, kas see on õige või vale? Milliseid kriteeriume järgida?`

`2. Kogu Piibli ajaloo jooksul näeme ohte minna oma usus maailmaga kompromissile. Tegelikult oli kogu vana-aja Iisraeli ajalugu kuni Babüloonia vangipõlveni sellise kompromissi võimas näide. Samas aga, mis juhtub siis, kui inimene läheb äärmustesse, püüdes seda ohtu vältida? Kas Jeesuse süüdistamine hingamispäeva rikkumises (vaata Jh 9:14–16) pole mitte tugev näide sellest, kuidas Tema süüdistajad teise äärmusse läksid? Kuidas saavutame tasakaalu?`

---
Annetus >> Kohalik kogudus

Päikeseloojang 17:46