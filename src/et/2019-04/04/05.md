---
title: Nehemja asub tegutsema (444eKr)
date:   23/10/2019
---

`Loe Ne 3:33–4:17. Mida tegid juudid Nehemja juhtimise all vastupanuga võitlemiseks? Miks oli nende jaoks tähtis seada ennast võitluseks valmis selle asemel, et mitte midagi teha ja uskuda, et Jumal kaitseb neid?`

Pärast alustamisi ja seisakuid hakkas rahvas jälle tööle. Juudid palvetasid ja Nehemja pani välja tegusa valve. Inimesed olid vahetuste kaupa päeval ja öösel valmis tagasi lööma iga ähvardavat rünnakut. Nehemja korraldas ka nii, et inimestel olid kogu müüri pikkuses relvad ja iga perekond oli valmis võitlema.

Lisaks sellele jagas ta oma sulased kahte gruppi, kellest ühed töötasid ja teised kandsid relva. Samuti hoolitseti eriliselt nende eest, kes töötasid müüril, kus nad olid enim ohustatud. Iga ehitaja hoidis ühe käega mõõka ja teisega lisas seina telliseid/kive ning mörti. Nad olid valmis seisma vastupanuga silmitsi. Nad tegid oma osa; Jumal tegi ülejäänu. Nehemja usk Jumala kaitsesse on innustav. Ometi ei istunud ta sohval ega oodanud, et Jumal kõik ära teeks. Nad valmistusid oma parima suutlikkuse kohaselt.

Kaks lõiku – „Ärge kartke neid! Mõelge suurele ja kardetavale Issandale ja võidelge oma vendade, poegade ja tütarde, naiste ja kodade eest!“ (vaata Ne 4:7, 8) ning „Meie Jumal sõdib meie eest“ (Ne 4:13, 14) – on ühed innustavaimad ütlused Piiblis.

Juudid võinuksid visa vastupanu tõttu taas kord ehitamise lõpetada, kuid sel korral, laskmata hirmul endast võitu saada, hoidsid nad kinni tõotusest, et Jumal sõdib nende eest. Kui meie kohtame vastuseisu Jumala nime, oma uskumuste või selle pärast, mida Jumal meid tegema kutsub, tuletagem meelde, et „Jumal sõdib meie eest!“

Lõpuks tajusid juudid, et Issand oli selle taga, mida nad tegid, ning see andis neile julgust edasi rühkida.

`Miks on väga tähtis teada, et see, mida teeme, on Jumala tahte kohane? Seega on tähtis esitada küsimus: Kuidas tean, et see, mida ma teen, on Jumala tahtmine?`
