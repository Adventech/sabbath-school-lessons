---
title: Vastuseis algab
date:   20/10/2019
---

`Loe Esr 4:1–5. Mis sa arvad, miks keeldus Iisraeli jääk teiste rahvaste abist templi ehituse juures?`

Pealispinnalt vaadatuna näis ettepanek heanaaberliku žestina, nii et miks abist keelduda? Teatud mõttes peitub vastus tekstis endas. „Vaenlased“ tulid abi pakkuma. _Vaenlased_? See annab juba ise jõuliselt mõista, miks iisraellased niimoodi reageerisid.

Miks nimetati neid inimesi „vaenlasteks“? 2Kn 17:24–41 selgitab, et need inimesed olid muudest riikidest Samaariasse ja ümberkaudsetele aladele sisse toodud pärast seda, kui iisraellaste põhjapoolse kuningriigi elanikud olid maalt välja saadetud. Assüüria kuningas saatis neile preestreid, kes pidid neile õpetama, kuidas teenida selle maa Jumalat, see tähendab Iisraeli Jumalat. Ja ikkagi oli tagajärjeks religioon, millesse olid kaasatud ka kaananlaste jumalad. Iisraeli jääk kartis, et niisugune religioon tuuakse sisse nende templiteenistusse. Seega oli parim ja taiplikem teha nii, nagu nad tegid, öeldes: „Ei, täname!“

Meil tuleb meenutada sedagi, miks kogu toimunu alguse sai. Juutide esiisade pidev järeleandmine neid ümbritsevatele paganlikele uskudele viis selleni, et nende tempel hävitati ja nemad pagendati. Eeldatavasti oli viimane, mida nad templit uuesti üles ehitades teha tahtsid, end ümberkaudsete rahvastega liiga lähedalt siduda.

`Mis neis salmides veel näitab, et keeldumine oli õige? (Vaata Esr 4:4, 5.)`

`Mõtle sellele, kui kergesti võinuks juudid pidada arukaks sellise abi vastu võtmist. Mida on 2Kr 6:14 meile selles kontekstis öelda?`