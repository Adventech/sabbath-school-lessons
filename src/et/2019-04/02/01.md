---
title:  Nehemja
date:   05/10/2019
---

### Selle nädala õppeaine
Ne 1. ja 2. ptk; 5Ms 7:9; Ps 23:1–6; 4Ms 23:19.

> <p>Juhtsalm</p>
> „Kui ma neid sõnu kuulsin, siis ma istusin maha, nutsin ja leinasin mitu päeva, ja ma paastusin ja palvetasin taeva Jumala ees. Ja ma ütlesin: „Oh Issand, taeva Jumal, suur ja kartustäratav Jumal, kes hoiab lepingut ja heldust neile, kes teda armastavad ja tema käske peavad““ (Ne 1:4, 5).

Selleks ajaks oli kaks rühma vangisolnuid Juudamaale tagasi pöördunud, täites seega vähemalt osaliselt heebrea rahva kohta antud Jumala tõotused.

Kuid pagenduses on veel hulk inimesi, keda Jumal ette valmistab. Vangisolnute viimane rühm saab ülesandeks ühe probleemi lahendamise. Kuigi kaks esimest rühma naasid kodumaale Jeruusalemma üles ehitama ja selle projekti osana sai ühtlasi valmis tempel, jäi ülejäänud ehitamine soiku siis, kui tärkas ümberkaudsete rahvaste vastuseis. Ümberkaudsete piirkondade inimesed ei tahtnud, et iisraellased ehitaksid linna ja linnamüürid üles, sest nad kartsid, et iisraellastest võib saada selline võimas riik, nagu see kunagi oli olnud (Esr 4:6–24). Seega tundus iisraellaste tagasipöördumine olevat ohuks, millele nad otsustasid piiri panna. Kuid Jumal ei kutsunud oma rahvast selleks, et jätta nad maha selle töö käigus, mille Ta neile andnud oli.

Niisiis valmistas Ta ette veel ühe mehe Tema tahet edasi viima ja Tema eesmärki täitma. Selle mehe nimi oli Nehemja ning me asumegi vaatama teda ja tema tehtud Issanda tööd.

_Selle nädala õppetükki õppides valmistud hingamispäevaks, 12. oktoobriks._
