---
title: Toetav mõte
date: 11/10/2019
---

Mõtiskle peatüki üle „Mees, kes kasutas võimalust“ raamatust _Prohvetid ja kuningad_, lk 628–634.

Nehemja oli palvemees: „Nehemja oli sageli palvetanud hardalt oma rahva pärast. Kuid sel korral hakkas palve ajal idanema tema mõtetes üks püha plaan. Ta otsustas, et kui ta saab kuningalt nõusoleku ning vajaliku abi tööriistade ja materjali muretsemiseks, lööb ta ise käed külge Jeruusalemma müüride ülesehitamisel ja Iisraeli rahvusliku tugevuse taastamisel. Ta palus, et Issand laseks tal selle plaani elluviimiseks leida armu kuninga silmis. „Ja lase siis täna korda minna oma sulase nõu,“ palus ta tungivalt, „ja anna temale halastust selle mehe ees!“ Neli kuud ootas Nehemja soodsat võimalust oma palve esitamiseks kuningale.“ – Ellen G. White, _Prohvetid ja kuningad_, lk 629, 630.

**Küsimused aruteluks:**

`1. Lähtudes kolmapäevase osa küsimusest, mida see tähendab, et kogu Piibli jooksul – nii Vanas kui ka Uues Testamendis – seisid Jumala kutsutud inimesed silmitsi kohutava vastupanuga? Mida tähendab, et neile pandi peaaegu iga kord vastu? Võib-olla oleks parem küsida, milliseid näiteid leiad sa inimestest, keda Jumal kutsus ja kes 'ei seisnud silmitsi' vastupanuga? Mida peaks niisugune teadmine rääkima meile sellest, kuidas meie ei tohi muutuda araks, kui vaatame isegi Jumala tahet täites otsa tugevatele takistustele, kuigi teeme seda, mida usume, et Issand meid tegema kutsus?`

`2. Loe Ne 2:18. Mida räägib see meile isikliku tunnistuse jõulisusest? Kui otsustav osa oli sellel positiivses vastuses, mille Nehemja oma kaasjuutidelt sai?`

`3. Ei Esra ega Nehemja poleks suutnud teostada midagi ilma kuninga abita. Teisisõnu tegid need Jumala mehed koostööd poliitiliste võimukandjatega, kes olid paganad. Millise õppetunni saame siit selle kohta, millal ja kuidas saame kogudusena töötada koos mistahes poliitiliste jõududega? Samas, miks peab kogudus niiviisi tehes olema väga ettevaatlik?`

`4. Loe klassis uuesti Nehemja palvet (Ne 1:1–11). Mis siinolevast aitab süvendada sinu suhet Jumalaga? Mida õpetab see alistumise, patukahetsuse ja tõotustele toetumise kohta?`

---

Annetus >> kohalik kogudus

Päikeseloojang 18:24