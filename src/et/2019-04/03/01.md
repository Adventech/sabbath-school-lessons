---
title:  Jumala kutse
date:   12/10/2019
---
### Selle nädala õppeaine
Esr 7:10; Ne 1:1–11; Tn 9:24–27; Tn 8. ptk; Rm 8:28, 29; Rm 9. ptk; 2Ms 3. ja 4. ptk.

> <p>Juhtsalm</p>
> „Kiidetud olgu Issand, meie vanemate Jumal, kes pani kuningale südame peale Issanda koda Jeruusalemmas toredaks teha“ (Esr 7:27).

Kas Jumal kutsub iga inimese mingit ülesannet täitma? Kas on kriteeriume, mis teevad kellegi teatud ülesande jaoks kohasemaks kui teise? Kas need kriteeriumid on inimeste silmis teistsugused kui Jumala silmis? Enamik meist ütleks tõenäoliselt jah, eriti kahele viimasele küsimusele. On kordi, mil Jumal valmistab meid hariduse või kogemuse kaudu teatud ülesande jaoks ette; teistel kordadel valib Ta meid teenima lihtsalt sellepärast, et me oleme tahtlikud ja alandlikud. Alati pole siiski lihtne teada, mis on Jumala kutse meie elus. Sellele vaatamata on Piibel täis lugusid inimestest, keda Jumal valis konkreetse ülesande jaoks.

Huvitav on, et Jumal kutsus Esra ja Nehemja täitma sellist eriülesannet – ehitama üles seda, mis oli varemeis. Taasehitamine sisaldas antud puhul aga mitmesuguseid ettevõtmisi. Neil tuli juhtida Iisraeli rahvas tagasi Jeruusalemma ning ehitada üles templiteenistus ja linn. Samas tuli neil õpetada inimestele Jumala tundmist ning üle kõige juhtida nad tagasi pühendunud suhtesse Temaga. Juttu tuleb Jumala kutsest – ja väga tähtsast kutsest.

_Selle nädala õppetükki õppides valmistud hingamispäevaks, 19. oktoobriks._