---
title: Toetav mõte
date: 18/10/2019
---

Loe tähelepanelikult raamatust _Prohvetid ja kuningad_, lk 697–699, kus on juttu 70nädalasest prohvetikuulutusest ja selle täitumisest ajaloos.

„Kristuse tulemise aeg, Tema võidmine Püha Vaimuga, Tema surm ja evangeliseerimise ülekandumine paganatele oli seega täpselt ette öeldud. Juuda rahval oleks olnud võimalus mõista neid prohvetikuulutusi ja tunda nende täitumist Jeesuse elutöös. Kristus rõhutas oma jüngritele prohvetikuulutuste uurimise tähtsust. Osutades Taanielile antud ettekuulutustele, ütles Jeesus, et „lugeja mõtelgu sellele“ (Mt 24:15). Pärast ülestõusmist alustas Ta selgitust jüngritele, „hakates peale Moosesest ja Prohveteist“, näidates, et kõigest sellest oli ette öeldud (Lk 24:27). Päästja oli kõnelnud prohvetite kaudu. „Nendes olev Kristuse Vaim“ ilmutas Kristust tabavaid „kannatusi ja neile järgnevat kirkust“ (1Pt 1:11).“ – _Ajastute igatsus_, lk 234.

**Küsimused aruteluks:**

`1. Peatu pikemalt mõttel, et Jumal kutsub sind tegema midagi sellist, mida sulle teha meeldib. Millised on mõningad põhimõtted, millest juhinduda teadmaks, et sa täidad Jumala tahet; mitte ainult millegi sellise puhul, mida sa teha armastad, vaid üldse?`

`2. Loe läbi Joona lugu ja see, kuidas tema vastas oma elus Jumala kutsele. Mida saame tema kogemusest õppida? Võrdle samas seda, mida tegi Joona, sellega, mida tegi Paulus, kui Issand talle kutse esitas. (Vaata Ap 9:1–20.) Millised põhierinevused nende vahel olid?`

`3. „Juudase lugu näitab, kui kurvalt lõppes elu, mis oleks võinud austada Jumalat. Kui Juudas oleks surnud enne viimast käiku Jeruusalemma, oleks teda peetud meheks, kel oli vääriline koht kaheteistkümne hulgas ja kellest oleks olnud suur puudus.“ – Ellen G. White, 'Ajastute igatsus', lk 716. Mõtle Juudas Iskarioti loole. Kas tema „kutsumuseks“ oli Jeesuse salgamine? Kui jah, siis kui õiglane olnuks see tema suhtes? Kuidas saame aru Juudasest ja võimalustest, mis tal olid, erinevalt sellest, mida ta lõpuks tegi? Millise õppetunni tema loost saame oma elus oleva vaba valiku kohta?`

---

Annetus >> Eesti liidu ehitusfond

Päikeseloojang 18:05