---
title:  Panna ajalugu kõnelema - Serubbaabel ja Esra
date:   28/09/2019
---

### Selle nädala õppeaine
Jr 25:11, 12; Tn 9:1, 2; Esr 4:1–7; Js 55:8, 9; Esr 7:1–28.

> <p>Juhtsalm</p>
> „Nõnda ütleb Koores, Pärsia kuningas; Issand, taevaste Jumal, on andnud mulle kõik kuningriigid maa peal ja ta on mind käskinud ehitada temale koja Juudamaal olevas Jeruusalemmas“ (Esr 1:2).

Jeremija kirjutistes oli Jumal lubanud, et Tema rahvas pöördub koju tagasi pärast 70aastast vangipõlve Babüloonias. Kuningas Koores (Kyros) oli Jumala tööriist, kes lasi selle tagasipöördumise toimuda. Jumalast võituna (Js 45:1) väljastas Kyros 538. aastal eKr käskkirja, mis laskis Jumala rahva vabaks ning lubas neil pöörduda tagasi oma maale ja ehitada tempel taas üles.

Jumal (mitte Kyros) oli see, kes ütles Jeruusalemma kohta: „Sind ehitatakse üles ja rajatakse tempel!“ (Js 44:28). Jumal vastutas Jeruusalemma ülesehitamise eest ning Tema äratas Kyrose südames mõtte anda luba templi ehitamiseks.

Alati on julgustav näha Jumala rahvast positiivselt reageerimas Issanda tegevusele: „Siis tõusid Juuda ja Benjamini perekondade peamehed ning preestrid ja leviidid, kõik, kelle vaimu Jumal äratas, et minna üles ehitama Issanda koda Jeruusalemmas“ (Esr 1:5).

Näeme siin näidet sellest, kuidas inimesed asusidki tegutsema vastavalt Jumala võimsale ja armulisele tegevusele. Meie parimaks liikumapanevaks jõuks on arusaamine, kes on Jumal ja mida Ta on teinud, ning teadmine, kui armastavalt Ta sekkub oma rahva heaks.

_Selle nädala õppetükki õppides valmistud hingamispäevaks, 5. oktoobriks._
