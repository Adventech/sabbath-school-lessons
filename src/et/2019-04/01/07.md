---
title: Toetav mõte
date: 04/10/2019
---

Loe Ellen G. White’i raamatust _Prohvetid ja kuningad_ peatükki „Esra – preester ja kirjatundja“, lk 607–617.

Mõtiskle Esra usina töö üle: „Esrast sai Jumala hääletoru, kes õpetas kaas­kodanikele taevas valitsevaid põhimõtteid. Oma elu ülejäänud aastatel tegutses ta peamiselt õpetajana nii Meeda-Pärsia kuningakoja läheduses kui ka Jeruusalemmas. Tema töövõime kasvas sedamööda, kuidas ta jagas teistele tõdesid, mida ise õppis. Temast sai vaga ja agar mees, kes Issanda tunnistajana näitas maailmale, kuidas Piibli jõud õilistas argielu.“ – Ellen G. White, _Prohvetid ja kuningad_, lk 609.

„Tänapäeval teostatavas usupuhastustöös vajatakse Esra ja Nehemja taolisi inimesi, kes ei kaunista ega vabanda pattu, vaid kaitsevad kohkumatult Jumala au. Need, kes vastutavad selle töö eest, ei jää kõrvaltvaatajaiks, kui valesti käitutakse, ega mätsi kurjust kinni vale armulikkusega. Nad peavad meeles, et Jumal ei ole erapoolik ning et mõne suhtes rakendatud karmus võib osutuda armuks paljudele. Nad hoiavad meeles tõsiasja, et Kristuse meelsus peaks alati ilmnema inimeses, kes noomib kurja.“ – Lehekülg 675.

**Küsimused aruteluks:**

`Jah, Issand on andnud meile palju imelisi tõotusi. Samas aga ei sunni Jumal ennast meile peale. Milliseid valikuid saame oma elus langetada, mis võivad takistada Tema tõotuste täitumist meie suhtes?`

`Loe Taanieli palvet Tn 9:1–23. Milliseid põhimõtteid siit saad rakendada oma isiklikku kogemusse? See tähendab, mida Taaniel tegi, milline oli tema hoiak ja mille pärast ta palus? Mida näed siin veel, mida tänapäeval kohaldada?`

`Neljapäevases osas lugesime Ellen White’i kirjutatut sellest, kui keskne koht oli Esra töös Jumala Sõnal ja kui usinalt ta tegutses selle nimel, et Jumala Sõna inimeste hulgas levitada. Millise ilmselge ja tähtsa õppetunni leiame siit tänapäeval selle kohta, kui kesksel kohal peab Jumala Sõna olema meie elus ja koguduses?`

---

Annetus >> kohalik kogudus

Päikeseloojang 18:44