---
title:  Meie andestav Jumal 
date:   9/11/2019
---

### Selle nädala õppeaine
Ne 9:1–3; Tn 9:4–19; Ne 9:4–8; Kl 1:16, 17; Ne 9:9–10:1; Rm 5:6–8.

> <p>Juhtsalm</p>
> „Kes oma üleastumisi varjab, ei jõua sihile, aga kes neid tunnistab ja need hülgab, leiab armu“ (Õp 28:13).

Pärast seda, kui lehtmajade püha (Sukkot) oli lõppenud, kogusid juhid rahva jälle kokku. Nad olid veetnud aega lihtsalt pidutsedes, nüüd oli aeg pöörduda tagasi lõpetamata tegevuse juurde – tunnistada üles ja kahetseda Jumala ees oma patte.

Jah, enne olid juhid käskinud rahval lõpetada halamine ja oma vigade pärast kurvastamine, kuid see ei vähendanud kurvastamise ja patukahetsuse tähtsust. Nüüd, kui inimesed olid pidanud pühi, oli aeg teha läbi kohane patutunnistus.

Siin esitatud sündmuste järjekord ei tähenda, et rõõmustamist ja patutunnistust tuleks tingimata alati samas järjestuses teha; samuti ei tähenda see, et ainult vastupidine järjekord on õige. Kuigi võime loomuldasa tunnistada esmalt patud üles ning pidada selle järel rõõmupidu, siis võib-olla peaksime oma elus esmalt Jumalat ülistama. Ütleb ju Rm 2:4 meile, et „Jumala heldus“ juhib meid meelt parandama. Tema „heldus“ peaks esile kutsuma tänu ja rõõmupeo ning tuletama meile samal ajal meelde, et vajame Jumalat, kes meile andestab ning meid puhastab ja uueks loob. 

_Selle nädala õppetükki õppides valmistud hingamispäevaks, 16. novembriks._