---
title:  Palve algus
date:   11/11/2019
---

Inimesed vastasid Piibli lugemisele pika palvega, kus meenutasid uuesti Jumala headust vastandina Iisraeli truudusetusele. Võib täheldada, et see on rohkem jutlus kui palve, sest peaaegu igal salmil on paralleel mõne Piibli kirjakohaga.

`Loe Ne 9:4–8. Millistele põhiteemadele see palve neis avasalmides keskendub ja miks?`

Palve esimeses osas ülistavad inimesed Jumalat ja eriliselt Tema nime. Heebrea kultuuris oli nimi midagi rohkemat kui vaid kellegi kutsumiseks vajaminev; nimi andis selle kandjale tema isikukuuluvuse. Seega on Jumala nime ülistamine märkimisväärne, kuna see näitab maailmale, et tegemist on nimega, mis väärib tänu ja lugupidamist. Tegu on universumi Looja nimega. Kõnealune palve algab Jumala kui Looja kummardamisega; Tema on see, kes „üksi on“ kõik (Ne 9:6; vaata ka Kl 1:16, 17). Väljend „sina üksi oled [Issand]“ tuleneb heebreakeelsest tegusõnast, mis tähendab „hoiad elus“.

Tema, kes kõik lõi, on Tema, kes valis Aabrahami – inimese, kes polnud mingil moel eriline, kuid „sina leidsid tema südame sinu ees ustava olevat“. Võib näida, et Aabrahamil nappis nii mõnigi kord usku, kuid siis, kui tal paluti loovutada poeg, ta ei takerdunud (vaata 1Ms 22. ptk). Ta õppis olema ustav – mitte üleöö, vaid pikka aega koos Jumalaga käies. Heebrea mõtteviisis osutab „süda“ mõtlemisele. Teisisõnu arendas Aabraham ustavust mõtetes ja tegudes ning Jumal tunnustas seda. 

Palve esimesed lõigud pööravad tähelepanu Jumalale kui (1) loojale, (2) eluhoidjale ja (3) tõotuste pidajale. Inimesed tuletavad kõigepealt üksteisele meelde, kes Jumal on: Ta on meie ustav looja ja elushoidja ning Tema täidab alati meile antud tõotused. Selle tõsiasja meelespidamine aitab meil hoida oma elu õiges valguses ja õpetab usaldama Teda ka kõige keerukamates olukordades, mil võib näida, et Tema on meist kaugel ega huvitu meie katsumustest. 

`Miks on õpetus Jumalast kui meie Loojast meie usu jaoks niivõrd keskesel kohal? Jumal kohustab meid veetma igast nädalast oma elus seitsmendiku selle meenutamiseks, et Tema on meie Looja – milline muu õpetus on sellega võrreldes nii tähtis?`