---
title:  Misjonilugu
date:   15/11/2019
---

#### Kingitus Uganda presidendile

_Loo on kirjutanud Andrew McChesney._

Seitsmenda Päeva Adventistide Koguduse esimees Ted N. C. Wilson soovis vaimulikku kirjandust. Olin just jõudnud Ugandas ühe hotelli fuajeesse, et koos tema ja teiste kogudusejuhtidega kohtuda selle Aafrika riigi presidendiga, Yoweri Museveniga.

„Mul on presidendi jaoks sulepea,“ ütles pastor Wilson koguduse juhtidele, pidades silmas erilist sulepead, kuhu on graveeritud seitsmenda päeva adventistide koguduse nimi ja logo. „Aga kas teil on tema jaoks mõni raamat?“

Avasin suu. „Mul on toas hea väljanägemisega „Tee Kristuse juurde“,“ ütlesin ma.

Pilku kellale heitses kiirustas pastor Wilson mind ülakorruselt raamatut tooma.

Tormasin oma tuppa ja imestasin isegi, et olin selle raamatu endale kaasa pakkinud. 

Kaks nädalat varem olin raputanud eituse märgiks pead, kui mu isa küsis, kas kavatsesin võtta mõne kinkimiseks mõeldud raamatu reisile kaasa. Selgitasin, et olin võtnud oma eelmisele reisile, Venemaale, kaasa viis eksemplari „Tee Kristuse juurde“ ja näinud vaeva, et neid ära kinkida.

„Peaksid siiski mõne raamatu võtma,“ käis isa peale.

Vastumeelselt ostsin adventistide raamatukeskusest Keenes (Texase osariik) viis eksemplari „Tee Kristuse juurde“.

Kuid need raamatud ei rahuldanud mu isa.

„Võta ikka üks uus Piibel ka kaasa, eks ole?“ ütles isa.

Ostan sageli enne uut reisi uue Piibli juhuks, kui mul palutakse jutlust pidada, ja kingin selle siis ära. Eelistan lugeda Piiblit oma mobiiltelefonist, kuid jutlustamise ajal ei taha ma mobiiltelefoni käes hoida.

„Piiblit pole vaja,“ ütlesin isale. „Mul ei tule jutlustada.“

Mu isa ei andnud järele. Ostsin mustakaanelise Piibli, King Jamesi uue tõlke.

Uganda hotellitoas meenus mulle Piibel ning ma viisin Piibli ja „Tee Kristuse juurde“ pastor Wilsoni kätte.

Mõne aja pärast tervitas president Museveni meid Uganda Riigimajas Entebbes ja suunas pastor Wilsoni oma küsimustega otsekohe teemale, miks peavad adventistid pühapäeva asemel laupäeva. Pastor Wilson esitas lühida piiblitunni ja palus seejärel, et riigis muudetaks adventistidest üliõpilaste jaoks ära kohustus teha laupäeviti eksameid. Mul oli hea meel kuulda, et president Museveni nõustus seda küsimust üle vaatama.

Pastor Wilson kinkis president Musevenile graveeringuga sulepea sõnade saatel, et ta saab seda kasutada tähtsate dokumentide allkirjastamiseks, kuid – mis veelgi tähtsam – piiblisalmide allajoonimiseks.

Siis ulatas ta president Musevenile Piibli ja „Tee Kristuse juurde“, kes tõstis need, naeratus näol, külaliste silme ette.

Sel õhtul helistasin Skype’i teel isale, erutus hääles. „Aitäh, et sa kuulasid Püha Vaimu nõuandeid,“ ütlesin ma.

Nüüd kannan ma oma reisidel alati kaasas üht uut Piiblit ja „Tee Kristuse juurde“ eksemplare. 