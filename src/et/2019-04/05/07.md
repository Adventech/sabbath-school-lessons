---
title: Toetav mõte
date: 01/11/2019
---

Ellen G. White’i raamatust _Prohvetid ja kuningad_ peatükk „Noomitus väljapressimise eest“, lk 646–652.

„Kui Nehemja kuulis sellisest julmast rõhumisest, sai ta väga pahaseks. „Kui ma nende kisa ja neid sõnu kuulsin,“ kirjutab ta, „siis ma vihastusin väga“. Ta mõistis, et väljapressimise harjumuse lõpetamiseks tuli tal asuda otsustavalt kaitsma õiglust. Temale omase tarmukuse ja otsustavusega asus ta leevendama oma vendade olukorda.“ – Ellen G. White, _Prohvetid ja kuningad_, lk 648.

„Jeesus jätkab, et sõnastada põhimõte, mis teeks vande andmise ebavajalikuks. Ta õpetab, et kõnelemise seaduseks olgu täpne tõe rääkimine. „Iga teie „jah“ olgu „jah“ ja iga „ei“ olgu „ei“, aga mis üle selle, see on kurjast.“ – Ellen G. White, _Mõtteid õndsakskiitmise mäelt_, lk 67.

„Need sõnad tunnistavad kõlbmatuks kõik mõttetud fraasid ja vannutamissõnad, mis piirnevad vandeandmisega. Need tunnistavad kõlbmatuks petlikud komplimendid, tõest kõrvalehoidumise, meelitused, liialdused, oma kauba headuse ülespuhumise, mis käibib ühiskonnas ja äriilmas. Need õpetavad, et igaüht, kes püüab välja näha see, kes ta ei ole, või räägib sõnu, milles pole tema südame tõeline hoiak, ei saa pidada ausaks.“ – Lehekülg 68.

**Küsimused aruteluks:**

`1. Miks on meie inimlike probleemide südamikus egoism, kui tegeleme rahaasjadega ja inimsuhetega?`

`2. Kuidas saab Jumala inimene vältida ahnust? Millise vahendi Jumal selleks varus? Õpi tundma järgnevaid salme: Js 58:3–12 ja Mi 6:6–8.`

`3. Mõtle veel pisut kõnevõimele ja meie sõnade jõule. Mida tähendab Jh 1:1, 2, kui see nimetab Jeesust „Sõnaks“? Kuidas aitab see meil aru saada sõnade tähtsusest ja tähendusest?`

`4. On üllatav, et Jeesus ütles tuhandeid aastaid tagasi, et vaeseid on meie keskel alati. Ühtlasi manitsetakse meid aitama abivajajaid. Kuidas sobivad need kaks mõtet kokku ning aitavad kristlasi innustada töötama vähemkindlustatute heaks?`

---

Annetus >> kohalik kogudus

Päikeseloojang 16:28