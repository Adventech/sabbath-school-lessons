---
title:  Toetav Mõte
date:   27/12/2019
---

 Loe Ellen G. White’i raamatust _Tee Kristuse juurde_ peatükki „Eesõigus palvele“, lk 93–104.

„Taastamistöö ja uuendused, mida tegid pagulusest naasnud juudid Serubbaabeli, Esra ja Nehemja juhtimisel, sobib hästi kujutama vaimulikku äratus- ja usupuhastustööd, mida tehakse maailma ajaloo lõpupäevil. Iisraeli jääk oli väikesearvuline rahvas, kes ei suutnud tagasi lüüa vaenlaste rüüstet, ent ometi kavatses Jumal nende kaudu säilitada maa peal Jumala tundmise ja Jumala käsu tundmise. Nad olid tõelise jumalateenistuse ja Jumala Sõna hoidjad. Jeruusalemma müüride ja templi ülesehitamise käigus oli neil vastakaid kogemusi ning neid vaevanud vastuseis oli tugev. Töö juhtide koorem oli raske, kuid vankumatus usalduses liikusid usumehed edasi. Alandliku meelsuse ja kindla usaldusega uskusid nad, et Jumal viib oma tõe võidule. Kuningas Hiskija sarnaselt „kiindus [Nehemja] Issandasse ega lahkunud Tema järelt, vaid pidas Tema käske… Ja Issand oli temaga“ (2Kn 18:6, 7).“ – Ellen G. White, _Prohvetid ja kuningad_, lk 677.

## Küsimused aruteluks:

`1. Miks tuleb meil teha Jumala ees kõik, mida saame, selleks et olla oma juhtide suhtes toetav?`

`2. Miks on juhtimisstiil „olla sulane“ väga keeruline, paljunõudev, kuid samas ka palju andev? Miks on väga oluline, et kristlik juht oleks sulane?`

`3. Nehemja palvetas oma raamatu alguses, lõpus ja vahepeal. Mõlemad mehed – nii Esra kui ka Nehemja – olid palveinimesed. Loe hoolikalt ära, mitu korda on Esra ja Nehemja raamatutes nimetatud sõna „palve“ või „palvetas“. Need juhid palvetasid pidevalt. Mida peaks see meile rääkima meie palve-elu kohta?`

`4. „Tema kiindus Issandasse ega lahkunud tema järelt, vaid pidas tema käske, mis Issand oli Moosesele andnud“ (2Kn 18:6). Kuidas saab keegi „kiinduda Issandasse“? Mida see tähendab? Kuidas on Issandasse kiindumine seotud Tema käskude pidamisega?`

---
Annetus >> kohalik kogudus

Päikeseloojang 15.27