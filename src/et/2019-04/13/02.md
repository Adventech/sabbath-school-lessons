---
title:  Juhtide mõju
date:   22/12/2019
---

Kogu Piibli jooksul leiame näiteid nii headest kui ka halbadest juhtidest ja nii mõnigi kord segunevad hea ning halb. Halvad juhid on ühel või teisel korral teinud midagi head, samas kui head juhid on ühel või teisel korral teinud midagi halba. Pealegi on kõik juhid inimesed ja seega võimelised nii heaks kui ka kurjaks, õigeks ja valeks. Kes poleks öeldu tõepära oma elus kogenud?

Probleem on aga selles, et kui sa oled juht, siis avaldad sa suurt mõju kas heaks või halvaks. On halb, kui sinu mõju kodus, töökohal või kus sa iganes viibid, on negatiivne. Kuid siis, kui oled juhikohal, olgu see koht vaimulikus vallas, poliitikas või mõlemas korraga, on mõju mitmekordne. Seega on väga tähtis kõiges, mida sa teed, aga eriti juhikohal olles peegeldada Pühakirja õpetuste põhimõtteid.

Otsi üles järgmised piiblisalmid. Mis laadi näiteid juhtimisest siit leiame? Kui midagi head, siis selgita, miks oli see hea. Kui midagi halba, siis selgita, miks oli see halb. 

`Rehabeam (1Kn 12:1–16)`

`Peetrus (Ap 15:7–11)`

`Joosija (2Kn 23:1–10)`

`Deboora (Km 4:1–16)`

`Ahab (1Kn 21:1–16)`

`Käesolev vaatlus on küll pealiskaudne, kuid millised õppetunnid neist lugudest saame selle kohta, mis teeb juhi heaks ja halvaks, ning kuidas rakendada seda teavet enda juures, ükskõik, milline on meie roll elus?`