---
title:  Juhid Iisraelis
date:   21/12/2019
---

### Selle nädala õppeaine
1Kn 12:1–16; Ap 15:7–11; Jh 11:46–53; Ne 4. ptk; Esr 8:21–23, 31, 32.

> <p>Juhtsalm</p>
> „Siis läks kogu rahvas sööma ja jooma, läkitama teistelegi osa ja pidama suurt rõõmupidu, sest nad mõistsid sõnu, mis neile oli teatavaks tehtud“ (Ne 8:12).

Nii Esra kui ka Nehemja on näited suurtest juhtidest, kes pühendusid Jumalale ja täitsid ülesandeid, mida Issand neid tegema kutsus. Nende armastus Jumala vastu kannustas neis soovi olla truud sulased. Tegelikult on nende ustavus olnud meie uurimises kesksel kohal.

Sellel nädalal vaatleme Piiblis leiduvaid näiteid juhtidest (nende hulgas Esra ja Nehemja). Siinsed õppetunnid ei ole kindlasti ammendavad, sest on palju teisi, kellest võiksime rääkida. Kuid valitud õppetunnid on iga juhi jaoks väga olulised. Sa ei pruugi pidada ennast oma elu konkreetsel ajajärgul juhiks, kuid meil kõigil on ühele või teisele inimesele mõju; sellepärast käivad need õppetunnid kõigi kohta.

Nende juhtide loo keskmes on Jumala Sõna. Sõna muutis nende mõtlemist ja elu ning tulemuseks oli hulgaliselt vaimulikku ärkamist ja usupuhastust. Nad võlgnesid kõik selle Jumala Sõnale ja Tema juhistele, mida nad sealt leidsid. Samamoodi on meiega, olgu me kes tahes – meil tuleb olla Jumala Sõna kesksed selles, kuidas me seitsmenda päeva adventistidest kristlastena elame.

_Selle nädala õppetükki õppides valmistud hingamispäevaks, 28. detsembriks._