---
title:  Toetav Mõte
date:   29/11/2019
---

 Loe Ellen G. White’i raamatust _Tee Kristuse juurde_ peatükki „Kristuse järelkäija mõõdupuu“, lk 57–65.

„Leidub inimesi, kes on ära tundnud Kristuse andestava armastuse ja kes tõepoolest soovivad olla Jumala lapsed, kuid märgates, et nende iseloom on puudulik ja elu vigane, on nad valmis kahtlema, kas nende süda on tõepoolest Püha Vaimu poolt uuendatud. Sellistele ütleksin: ärge laskuge meeleheitesse! Me peame sageli maha langema ja Jeesuse jalgade ees oma puuduste ja vigade pärast nutma, kuid me ei tohi sellepärast heituda. Isegi kui oleksime vaenlasele alla jäänud, ei ole meid kõrvale heidetud. Jumal ei ole meid maha jätnud ega tagasi lükanud. Ei! Kristus on Jumala paremal käel ja kostab meie eest…Ta soovib sind endale tagasi, näha sinus peegeldumas oma puhtust ja pühadust. Kui sa vaid tahad allutada end temale, siis tema, kes sinus head tööd alustas, viib selle ka edasi kuni Jeesuse Kristuse päevani. Palu innukamalt. Usu täielikumalt. Kui loobume eneseusaldusest, siis lootkem Lunastaja jõule – nii võime tänada teda, kes on meie abi.“ – Ellen G. White, _Tee Kristuse juurde_, lk 64.

## Küsimused aruteluks:

`1. Mõtle Taanieli raamatu 2. peatükile ja sellele, kuidas Taaniel kuulutas tuhandeid aastaid tagasi nii üksikasjalikult ette impeeriumide tõusu ja languse, kirjeldades (väga täpselt) ka kaasaja Euroopa lõhenemist. Kuidas õpime saama julgust sellest prohvetikuulutusest, mis näitab meile siinse maailma kaose keskel nii jõuliselt, et Jumal teab kõike, mis juhtub, ja on seda isegi ette kuulutanud?`

`2. Jumal teab meist kõike. See on lohutav ning annab turvatunnet ja kindlust, et oleme Tema hoole all. „Aga nõnda ütleb nüüd Issand, kes sind, Jaakob, on loonud, ja kes sind, Iisrael, on kujundanud: Ära karda, sest ma olen sind lunastanud, ma olen sind nimepidi kutsunud, sa oled minu päralt“ (Js 43:1). Kuidas saad kaasinimestele kinnitada Jumala kohalolu ja hoolitsust siis, kui neil on emotsionaalne kriis, suhtekriis, sotsiaalne kriis või finantskriis?`

`3. Mõtiskle rohkem kolmapäevases õppetükis olnud mõtte üle, et Esra ei tahtnud küsida kuningalt abi, kuna ta kartis, et see muudab õõnsaks tema sõnad Jumala kaitse kohta. Me teame näiteks, et Jumal on tervendaja. Kas see tähendab, et siis, kui läheme arsti juurde, ilmutame usu puudumist, et Tema meid tervendab? Arutlege sellel teemal klassis.`

---
Annetus >> kohalik kogudus

Päikeseloojang 15.33