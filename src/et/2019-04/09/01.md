---
title:  Katsumused, kannatused ja loendid
date:   23/11/2019
---

### Selle nädala õppeaine
Esr 1:9–11; Tn 1:1, 2; Tn 5. ptk; 5Ms 30:1–6; Esr 8:1–23; Ne 11:1, 2; 12:1–26.

> <p>Juhtsalm</p>
> „Need liitusid oma vägevamate vendadega ja võtsid needuse ja vande kinnitusel endile kohustuse käia Jumala Seaduse järgi, mis Jumala sulase Moosese läbi oli antud, ja tähele panna ning täita kõiki Issanda, meie Jumala käske, tema seadlusi ja määrusi“ (Ne 10:30).

Hüppame harilikult Piiblis üle sugupuudest ja pikkadest põhjalikest loenditest. Kuid Issand on need põhjusega Piiblisse kaasanud. Piibellik Issand on pisiasjade Jumal. Tema märkab üksikasju ning see kinnitab, et Tema ei unusta meid iialgi.

Need vähesed näited sugupuudest annavad teada seda, et Jumal teab meie perekonna kohta kõike, ning loetelud räägivad tõsiasjast, et Jumal hoolib sellestki, mida kaasinimesed võivad pidada „tähtsusetuks“. Jeesus ütles, et Jumal kannab hoolt varblaste eest ja teab meie juuksekarvade arvu: „Eks müüda viis varblast kahe veeringu eest? Ja ükski neist ei ole unustatud Jumala ees. Isegi teie juuksekarvad on kõik ära loetud. Ärge kartke, te olete enam väärt kui hulk varblasi“ (Lk 12:6, 7). Jumal, kes hoolitseb selliste üksikasjade eest, kannab hoolt ka meie eest ning Tema teab meie murede kõiki peensusi.

Seega võime olla täielikult kindlad, kasvatada endas usaldust ja toetuda kinnitusele, et Issand hoolib meie elu igast valdkonnast. Aga samal ajal, kui eeltoodu meid lohutab – nagu see peabki tegema –, rääkigu see meile ka, et meilgi tuleb hoolitseda iga valdkonna eest.

_Selle nädala õppetükki õppides valmistud hingamispäevaks, 30. novembriks._