---
title:  Nende linnades
date:   25/11/2019
---

`Vaata läbi loendid Esr 2. peatükis ja Ne 7. peatükis. Mida sa märkad?`

Esr 2. peatüki kordamine (nende loetelu, kes koos Serubbaabeli ja Joosuaga naasid Babüloonia vangipõlvest) Ne 7. peatükis on ettekavatsetud. Sellised loendid võivad meile taas kord igavatena tunduda, kuid need paljastavad tähtsa arusaama, milleks on tõsiasi, et Jumal hoolib üksikasjadest, millest meie ei pruugi hoolida.

Jeruusalemma müürid olid nüüdseks valmis saanud ning piiblitekst näitab kavatsuslikult, et tagasitulijate esimene põlvkond, Esra ja Nehemja põlvkond, panustasid kõik sellesse suurde ettevõtmisesse, kuigi üksnes Jumal andis neile selles edu. See põlvkond ehitas üles eelnevalt saavutatu, kuigi ülesanne oli keerukas, täis takistusi ega saanud lõpetatud nii kiiresti, kui nad oleksid soovinud.

Esra ja Nehemja juhtimist hinnati, aga rahvaski tegi oma töö. Kumbki rühm oli hõivatud erinevate ülesannetega, mida sooritati erineval ajal, kuid tulemus on muljetavaldav. Algus (Esr 2. ptk) on seotud lõpuga (Ne 7. ptk) ning vähe sellest, et teine tempel sai valmis, kavandati ja ehitati Jeruusalemmgi ümber.

`Loe Ne 7:72. Mida õpetab see meile innukuse kohta, millega nad soovisid täita Jumala tahet?`

„Kogu Iisrael, asusid oma linnadesse.“

Kogu tagasitulek ja taasehitamine oli paljuski hämmastav. Rahvas, kelle linnad mitu aastat varem laastati, kelle tempel hävitati ja maa rüüstati, olid nüüd tulnud tagasi samale maale, samasse linna ja ehitasid taas kõik üles, isegi templi. See pidi nii neile kui ka nende ümber olijaile tunduma tõelise imena. Kõik see oli aga Jumala tahte ja tõotuse kohane.

`Mis võib sinu elus just praegu näida lootusetu, kuid kõigele vaatamata usaldad sa ikkagi, et Issand kannab sind sellest läbi?`