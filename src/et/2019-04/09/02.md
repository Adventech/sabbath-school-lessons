---
title:  Ajaloo Jumal
date:   24/11/2019
---


`Loe Esr 1:9–11 ja Tn 1:1, 2. Kuidas aitavad need Taanieli raamatu salmid mõista seda, millele Esra viitas? `

Märkad, kuidas Esra raamatus esitatakse üksikasjad, Taanieli raamatus aga esitati suur plaan. Need tekstiosad koos näitavad, et kõik on Issanda kontrolli all.

„Rahvaste ajalugu kõnetab meid täna. Jumalal on koht oma suures plaanis igale rahvale ja igale üksikisikule. Kaasajal vaetakse inimesi ja rahvaid vaekaussidel, mis on Tema käes, kes kunagi ei eksi. Kõik otsustavad oma saatuse isikliku valikuga ning Jumal valitseb kõige üle, et viia ellu oma eesmärke.“ – Ellen G. White, _Prohvetid ja kuningad_, lk 536.

`Loe Tn 5. ptk. Mida õpetavad need salmid meile Belsassari üle otsuse langetamise kohta?`

Baabülon langes 539. aasta eKr oktoobris, mil Meedia-Pärsia sõjaväe kuningas Kyros selle vallutas. Belsassar, kes ekslikult toetus oma edule, luksusele ja kuulsusele, oli nii ülbe, et oli organiseerinud metsiku banketi ööl, mis lõppes tema tapmisega. Jumalik käsi kirjutas palee seinale, et tema päevad on loetud ja lõppevad. Kuigi ta teadis võimsa kuninga Nebukadnetsari käekäiku ja lugu, kuidas too Jumalat uskuma hakkas, ei õppinud ta sellest midagi. Alati on kurb, kui me ei kuula Jumala hoiatusi ega tee Tema juhiste kohaselt.

Prohvet Taaniel oli kogu aeg käeulatuses, kuid teda eirati. Kui kaotame Jumala pühaduse ja Tema kohalolu tajumise elus, liigume teele, millega kaasnevad tüsistused, probleemid ja tragöödiad, mis lõppevad viimaks surmaga.

`Olles kuningale meelde tuletanud Nebukadnetsari lugu, ütles Taaniel: „Aga sina, tema poeg Belsassar, ei ole alandanud oma südant, kuigi sa teadsid seda kõike“ (Tn 5:22). Kuidas tagada, et meie ei teeks omas ajas sama viga, mille tegi Belsassar? Kuidas peaks risti tõelisus meid Jumala ees alati alandlikena hoidma? `
