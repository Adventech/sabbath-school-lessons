---
title:  Lepingud ajaloos
date:   18/11/2019
---


Pärast veeuputust alustas Jumal uuesti, nüüd Noaga ja inimestega, kes tulid hiljem. Nendegagi püüdis Ta suhelda ning keskse koha selles suhtlemises sai lepingu mõiste. Piibel tuvastab seitse põhilepingut, mida Jumal inimesega tegi:

1. leping – Aadamaga (1Ms 1.–3. ptk)

2. leping – Noaga (1Ms 6.–9. ptk)

3. leping – Aabrahamiga (1Ms 12: 1–3)

4. leping – Moosese ja Iisraeli rahvaga (tuntud kui Siinai või Moosese 			leping; 2Ms 19.–24. ptk)

5. leping – Piinehasiga (4Ms 25:10–13)

6. leping – Taavetiga (2Sm 7:5–16)

7. leping – uus leping (Jr 31:31–34)

`Loe järgmisi piiblisalme. Mida need „igavese lepingu“ jaoks tähendavad? (1Ms 9:16; 17:7; Js 55:3; Hb 13:20).`

Piiblis on kuusteist korda kirjas mõiste „igavene leping“. Kolmteist neist käivad konkreetselt Aabrahamiga, Iisraeliga Siinai mäel ja Taavetiga tehtud lepingute kohta. Iga ülalmainitud leping, ehkki ainulaadne, kandis templit „igavene leping“. Igavest evangeeliumi kuulutati esimest korda 1Ms 3:15, kuid Piiblis avati seda edaspidi jätkuvalt, ning sama käib ka igavese lepingu kohta. Iga järgnev leping laiendab ja süvendab meie arusaamist igavesest armastuse lepingust, mis kõige täielikumal kujul ilmneb lunastusplaanis. Uus ja vana leping, nagu neid sageli määratletakse, sisaldavad samu koostisosi:

1. Pühitsemine: „Ma panen nende sisse oma Seaduse ja kirjutan selle neile südamesse“ (Jr 31:33; võrdle Hb 8:10). 

2. Lepitus: „Ma olen neile Jumalaks ja nemad on mulle rahvaks“ (Jr 31:33; Hb 8:10).

3. Missioon: „Siis üks ei õpeta enam teist ega vend venda, öeldes: „Tunne Issandat!“, sest nad kõik tunnevad mind, niihästi pisikesed kui suured“ (Jr 31:34; Hb 8:11).

4. Õigeksmõistmine: „Ma annan andeks nende süü ega tuleta enam meelde nende pattu“ (Jr 31:34; Hb 8:12).
