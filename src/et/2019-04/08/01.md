---
title:  Jumal ja leping
date:   16/11/2019
---

### Selle nädala õppeaine
Ne 10:2–30; 1Ms 4:8–19; Hb 13:20; Jos 24. ptk; Ne 10:31–40; Hb 8:1–7.

> <p>Juhtsalm</p>
> „Selle kõige tõttu me teeme ja kirjutame kindla lepingu, ja meie vürstid, meie leviidid ja meie preestrid kinnitavad seda pitseriga…Me ei jäta maha oma Jumala koda“ (Ne 10:1; 10:40).

Mida peab Piibel silmas siis, kui jutt on „lepingust“? Lihtsaim seletus piibellikule lepingule on see: tegemist on seadusliku algatusega Jumala ja Tema rahva vahelistes suhetes. Tegemist on Jumala ütlusega: „Teie olete minu rahvas ja mina olen teie Jumal.“ Taamal näeme, et teiste muistsete rahvaste hulgas kasutati juhtide ja neist sõltuvate isikute (vasallide) vahel kirjalikke lepinguid. 

Neid lepinguid sõlmiti kasutoomiseks mõlemale osapoolele. Juhid kandsid ju hoolt rahva eest ja rahvas maksis maksu. Kuid Jumalaga oli leping teistsugune. Jumal ei saanud sellest tegelikult midagi ja ometi tõotas Ta olla sellele truu isegi siis, kui inimesed ei olnud. Lepingule lisatud õnnistused ja needused võimaldavad iisraellastel loomulikult teada, et kui midagi halba juhtuma hakkab, on nad lepingut rikkunud.

Sellel nädalal vaatleme lepingut Ne 10. peatükis, mille iisraellased Jumalaga uuendasid, ning arutleme pisut Piiblis sõlmitud lepingute tähtsuse ja ajaloo üldteabe üle.

_Selle nädala õppetükki õppides valmistud hingamispäevaks, 23. novembriks._