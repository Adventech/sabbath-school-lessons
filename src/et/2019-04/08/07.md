---
title:  Toetav Mõte
date:   22/11/2019
---


 Loe Ellen G. White’i raamatust _Tee Kristuse juurde_ peatükki „Jumalale pühendumine“, lk 43–48.

„Teenistus maises pühamus koosnes kahest osast: preestrid teenisid iga päev pühas paigas, kuna ülempreester teostas kord aastas erilist lepitust kõige pühamas paigas, et puhastada pühamu. Päevast päeva tõid kahetsevad patused ohvreid kogudusetelgi ette ja tunnistasid, käed ohvri pea peal, üles oma patud ning kandsid need niiviisi sümboolselt üle süütule ohvriloomale. Seejärel loom tapeti. „Ilma verd valamata,“ ütleb apostel, „ei ole andeksandmist olemas.“ „Sest liha hing on veres“ (3Ms 17:11). Jumala käsust üleastumine nõudis üleastuja elu. Vere, mis kujutas patustaja surma väärt elu, kelle süü asetati otsekui ohvrilooma õlgadele, viis preester pühasse paika ja piserdas eesriide ette, mille taga oli laegas, mis sisaldas käske, millest patustaja oli üle astunud. Selle tseremoonia kaudu kanti patt sümboolselt vere vahendusel pühamusse. Mõnel juhtumil ei viidud verd pühasse paika, kuid sellisel juhul pidid preestrid sööma ohvrilooma liha, nagu Mooses õpetas Aaroni poegi, öeldes: „See on antud teile, et te võtaksite ära koguduse patusüü“ (3Ms 10:17). Mõlemad tseremooniad sümboliseerisid patu ülekandmist patukahetsejalt pühamule.“ – Ellen G. White, _Suur võitlus_, lk 418.

## Küsimused aruteluks:

`1. Mõtle lubadustele, mida oled andnud ja murdnud, vaatamata sellele, kui siiralt ja innukalt sa neid pidada kavatsesid. Mida oled õppinud sellest kogemusest, mis aitab sind ehk samast veast hoiduda? `

`2. Leping on ametlik suhtekorraldus. Meie murrame seda Jumala suhtes, kuid Tema on alati omalt poolt ustav, isegi siis, kui meie seda pole. Kuidas tõmbab Jumala headusest ja truudusest niimoodi aru saamine inimesi Temaga lähemasse suhtesse ja aitab meil elada nii, nagu peaksime?`

`3. Mõtle, kui mitu korda oled sa Jumalale ja „uue lepingu“ raames antud tõotustele truudusetu olnud (vaata Lk 22:20; Hb 8:13; 9:15). Miks on seetõttu väga tähtis mõista lunastusplaani ning tõotust andestusest, mis meil on Jeesuse ohvri tõttu, kelle veri pitseeris meile „uue lepingu“? `

---
Annetus >> Eesti liidu misjonifond

Päikeseloojang 15.43
