---
title:  Toetav Mõte
date:   8/11/2019
---

 Ellen G. White’i raamatust _Prohvetid ja kuningad_ peatükk „Õpetatud Jumala seaduses“, lk 661–668.

„Nüüd tuli neil näidata, et nad usuvad Tema tõotusi. Jumal oli vastu võtnud nende kahetsuse ja nüüd tuli neil rõõmustada, usaldades, et nad olid saanud patud andeks ja Jumala heasoovlikkus oli taas nendega…

Iga tõeline pöördumine Issanda poole toob ellu püsiva rõõmu. Kui patune alistub Püha Vaimu mõjule, näeb ta oma süüd ja määrdunud olekut suure Südameteuurija pühaduse valguses. Ta näeb ennast hukkamõistetuna üleastumises. Kuid ta ei pea sellepärast lootust kaotama, sest talle on andestus juba kindlustatud. Andeksandva taevase Isa armastuses võib ta rõõmustada teadmises, et ta patud on andestatud. Jumalal on rõõm võtta pattukahetsevad inimolevused oma armastuse embusesse, siduda nende haavad, puhastada nad patust ja riietada nad päästeriietega.“ – Ellen G. White, Prohvetid ja kuningad, lk 668.

## Küsimused aruteluks:

`1. Millistel tingimustel koged sina, et „rõõm Issandast“ (Ne 8:10) on su tugevus? Kas on midagi, mida meil tuleb teha selleks, et kogeda Jumala väge ja Tema andestust oma elus? Kui nii, siis mida?`

`2. Kuidas leiad tasakaalu oma pattude pärast kurvastamise ja Issandas rõõmustamise vahel? Kas üks neist räägib teisele vastu? Kuidas annab vastuse seaduse ja armu kokkukuuluvus? (Vaata Rm 3:19–24.)`

`3. Loe Ne 8:10, mil Nehemja ütleb rahvale: „Minge sööge rasvaseid roogi ja jooge magusaid jooke, ja läkitage osa neile, kellel midagi ei ole valmistatud! Sest see päev on pühitsetud meie Issandale. Ja ärge kurvastage, sest rõõm Issandast on teie ramm!“ Sööge rasvast, jooge magusat, varustage ka neid, kellel pole midagi valmistada – tehke seda kõike sellepärast, et „see päev on pühitsetud meie Issandale“? Kuidas õpetab see meile, mil moel saame rõõmustada Issandas? Mida tähendab selles kontekstis tõsiasi, et see on „püha/pühitsetud“?`

---
Annetus >> iga-aastane ohvriannetus

Päikeseloojang 16.11