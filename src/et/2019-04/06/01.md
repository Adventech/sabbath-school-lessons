---
title:  Sõna lugemine
date:   2/11/2019
---

### Selle nädala õppeaine
Ne 8:1–8; 5Ms 31:9–13; Mt 17:5; Ap 8:26–38; Ne 8:9–12; 3Ms 23:39–43.

> <p>Juhtsalm</p>
> „Ja nad lugesid raamatut, Jumala Seadust, peatükkide kaupa ja andsid seletust, nõnda et loetust aru saadi“ (Ne 8:8).

Jeruusalemma müür saadi valmis. Väravate ettepanemisega lõpetasid iisraellased Nehemja juhtimisel oma põhiülesande. Kui müür valmis sai, tundsid ümberkaudsed rahvad aukartust ja tunnistasid, et „see töö oli tehtud… Jumala abiga“ (Ne 6:16). Vaenlased mõistsid,et Iisraeli Jumal oli tõeline, sest vaatamata tohutule vastupanule ja vihkamisele, mis iisraellastele osaks langes, said nad ikkagi valmis töö, mida tegema tulid.

Pärast müüride valmimist määras Nehemja ametisse Jeruusalemma ülema (oma venna Hanani) ja paleeülema (Hananja). Mõlemad mehed valiti sellepärast, et nad olid ausad, ustavad ja kartsid Jumalat (Ne 7:2), mitte aga päritolu pärast. Müür sai valmis elulikuus (kuues kuu; Ne 6:15).

Mis oli järgmisena vaja korda ajada? Nehemja raamatu järgmised peatükid (Ne 8.–10. ptk) kirjeldavad tähtsate sündmuste jada tišrikuus, seitsmendas kuus (Ne 8:2). Neis salmides näeme näiteid sellest, kuidas Iisraeli lapsi suunati kindlameelselt kuuletuma Jumala Sõnale ja kuidas nad selle üle rõõmustasid.

_Selle nädala õppetükki õppides valmistud hingamispäevaks, 9. novembriks._