---
title:  Nehemja etteheide
date:   16/12/2019
---


`Loe Ne 13:26, 27. Kui tähtis koht on piibellikul ajalool meie teavitamise osas õigelt rajalt kõrvale kaldumise ohtudest? Mida neis salmides näeme? `

Saalomoni viisid tema langetatud valikud sügavale pattu. Täpsem oleks öelda, et Saalomon põhjustas oma kokkuvarisemise ise, kuna oli sõnakuulmatu korraldusele, mille Jumal oli Iisraeli kuningatele andnud: „Ja tema ärgu võtku enesele palju naisi, et ta ei taganeks usust“ (5Ms 17:17). Saalomoni elu kasutatakse negatiivse näitena: ta abiellus rohkem kui ühe naisega, kuid veelgi kõnekam, nagu Nehemja rõhutab, oli see, et ta valis naised, kes ei olnud Jumala kummardajad.

`Miks tegi Nehemja õigesti, kui ta heitis rahvale ette segaabielu paganatega? 1Ms 6:1–4; 1Ms 24:3, 4; 1Ms 28:1, 2; 5Ms 7:3, 4 ja 2Kr 6:14.`

Korraldust, et segaabielu ei sõlmitaks, ei antud rahvusluse, vaid ebajumalateenistuse pärast. Piiblis on inimesi, kes abiellusid mitte-iisraellastega. Mooses abiellus Midjanimaa naise Sipporaga; Boas abiellus Moabist pärit Rutiga. Selle korralduse puhul on kõne all hoopiski mure, et abiellutakse kellegagi, kelle usk on teistsugune või kes polegi usklik. Probleemiks oli tõsiasi, et Esra ja Nehemja ajal valisid inimesed abielluda kellegagi, kes ei uskunud Jumalat. Richard M. Davidson väidab raamatus _Flame of Yahweh_ (Peabody, Mass.: Hendrickson Publishers, 2007) nii: „Eedenlik plaan abielu jaoks… kutsus kaks abielupoolt nii vaimuliku usu kui ka muude põhiväärtuste poolest täiendavasse terviklikkusesse“ – lk 316. Kõnealuse loo paganlikud naised ei kavatsenudki ebajumalakummardamisest loobuda. Järelikult oli Nehemja inimeste valikute pärast vist pigem kurb kui vägivaldne, sest tema jaoks näitas see vajakajäämist tõelises Jumalale pühendumises. 

Piibel annab meile eeskirjad eluviiside jaoks, mis hoiavad meid Jumala juures ning on mõeldud meie õnne suurendamiseks. Korraldus olla abikaasaga võrdses ikkes aitab meid suunata paremasse ellu ja tugevdada teineteise pühendumist Jumalale.

`Millised põhimõtted saame neist kirjapanekutest tuua enda jaoks tänapäeva, mis aitavad kaitsta meie ja meie perekonna usku?`
