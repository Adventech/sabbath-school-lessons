---
title:  Toetav Mõte
date:   20/12/2019
---

 Ellen G. White’i raamatust _Prohvetid ja kuningad_ peatükk „Usupuhastus“, lk 669–678.

„Usinus Jumala poolt antud kohustuste täitmises kuulub tähtsa osana tõelise usu juurde. Inimesed peaksid nägema olukordades Jumala töövahendeid, millega teostada Tema tahet. Kiire ja otsustav tegutsemine õigel ajal saavutab hiilgavaid võite, samas põhjustab viivitamine ja käegalöömine ebaõnnestumist ning häbistab Jumalat. Kui Jumala töö juhid ei tegutse innukalt, vaid on ükskõiksed ja eesmärgitud, on ka kogudus hoolimatu, loid ja lõbuarmastav. Ent kui juhid otsustavad pühalikult teenida Jumalat ja ainult Teda, on rahvaski üksmeelne, lootusrikas ja agar.

Jumala Sõnas leidub rohkesti ebaharilikult teravaid vastuolusid. Jumala sõna räägib paralleelselt patust ja pühadusest, et neid kõrvutades oskaksime hoiduda ühest ja vastu võtta teise. Samad leheküljed, mis kõnelevad Sanballati ja Toobija vihast, petlikkusest ja äraandlikkusest, kirjeldavad Esra ja Nehemja suursugusust, andumust ja eneseohverdamist. Meile on jäetud vabadus jäljendada emba-kumba eeskuju. Samuti esitatakse Piiblis külg külje kõrval Jumala käskudest üleastumise kohutavad tagajärjed ning sõnakuulmisega kaasnevad õnnistused. Meil endil tuleb otsustada, kas soovime tagajärgede all kannatada või tulemustest rõõmu tunda.“ – Ellen G. White, _Prohvetid ja kuningad_, lk 676.

## Küsimused aruteluks:

`1. Kui me neid lugusid lugesime, näis ilmne, et neist inimestest paljude jaoks ei olnud Jumalale pühendumine esikohal, mistõttu nad valisid paganliku naise. Esra ei jäta inimesi lihtsalt nende enda kavandatusse, vaid püüab neid parandada ja õigesse rööpasse seada lootuses, et muutus tuleb. Kas muutus ilmnes ikkagi päriselt? Kui inimeste käitumist muudeti, kas nad muutusid seesmiselt? Kas nende pühendumine Jumalale kasvas päriselt? Mis tõendab seda, et paljud neist tegelikult ei muutunud? Mida saame nende vigadest õppida selle kohta, kui tähtis on tegelik südamemuutus?`

`2. Kuidas saame oma koguduses aidata inimesi, kes võib-olla maadlevad probleemidega, mis tulenevad mõtlematult abiellu astumisest?`

`3. Kuigi Jumala põhimõtted on igavesed ja absoluutsed, on kultuurid küllaltki erinevad. Miks peame neid erinevusi silmas pidama siis, kui püüame Jumala põhimõtteid oma ellu ja olukordadesse rakendada?`

---
Annetus >> kohalik kogudus

Päikeseloojang 15.22