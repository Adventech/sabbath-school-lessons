---
title:  Esra reageering
date:   17/12/2019
---

`Loe Esr 9. ptk. Kuidas reageerib Esra, kui saab kuulda iisraellaste segaabieludest? Esr 9:1 ja 2 ütlevad, et inimesed „ei ole endid eraldanud“. Sõna „eraldanud“ kasutatakse ka sellistes piiblisalmides nagu 3Ms 10:10, 11:47, 2Ms 26:33, 1Ms 1:4, 6, 7, 14, 18. Millele vihjab selle sõna kasutamine olukorras, kus usklik abiellub uskmatuga?`

Inimesed astusid Esra juurde segaabielude asjus. Sõnastus, mida nad kasutasid jäledusi tegevaid rahvaid loetledes, näitas, et nad olid Toorast teadlikud, sest see loetelu on võetud otse Piiblisse kirjapandust. Huvitav on, et sõnumi tõid Esrale tsiviiljuhid, sest isegi rahva vaimulikud juhid – preestrid ja leviidid – olid selles üleastumises süüdi.

„Uurinud tegureid, mis olid üldse põhjustanud Babüloonia vangipõlve, oli Esra leidnud, et Iisraeli ärataganemine oli suurel määral seotud segunemisega paganlike rahvastega. Ta oli märganud, et Jumala käsu kohaselt end ümbritsevaist rahvastest lahus hoides olnuks nad säästetud paljudest kurbadest ja alandavatest kogemustest. Kuuldes nüüd, et mineviku õppetundidest hoolimata olid silmapaistvadki mehed julgenud rikkuda ärataganemise tõkkeiks antud seadusi, läks Esra sisimas keema. Esra mõtles, kui hea oli Jumal, kes andis oma rahvale jälle kannakinnituse kodumaal, ning teda valdas õiglane pahameel ja kurbus nende tänamatuse pärast.“ – Ellen G. White, _Prohvetid ja kuningad_, lk 620.

Sõna „eraldama“ kasutatakse kontrastsete üksuste puhul. Tegelikult tähendab see täielikku vastandumist. Selle väitega tunnistasid inimesed eelneva mõistmist ja Jumala korralduse – hoida eemale väärreligioonidest – tundmist. Nad said aru, kuidas mitte keegi ei võinud öelda, et tema vastakate uskumustega abikaasa ei mõjutanud abielusuhet ega laste kasvatamist. Nad tajusid, kui tõsiseks oli olukord muutunud.

`Mida saame meie teha püüdluste heaks hoida oma usku oma kodus ja perekonnas elavana, isegi juhul, kui oleme möödanikus langetanud valesid otsuseid?`