---
title:  Esra tegutseb
date:   18/12/2019
---

`Loe Esr 10. ptk. Kuidas püüdsid Esra ja juhid lahendada segaabielude probleemistikku?`

Üheskoos otsustas terve rahvakogu saata võõramaa naised minema. On üllatav, et selle plaaniga nõustusid needki, kes olid võõraste naistega abielus, välja arvatud neli meest, keda nimetatakse Esr 10:15 nimepidi. Juudid lubasid saata oma abikaasad ära ning selle plaani elluviimiseks kulus kolm kuud. Lõpuks saatis 113 juudist meest oma naise ära (Esr 10:18–43). Viimane salm ütleb huvitavalt (Esr 10:44), et mõningates segaabieludes olid juba lapsed. Meie jaoks tundub mõistuspäratu või lausa ebaõige saata emad koos lastega perekondade juurest ära. Peame aga meeles pidama, et tegemist oli ebahariliku ajaga, mil Jumal alustas juudi rahvaga algusest, ja teatud mõttes alustasid ka nemad Jumalaga algusest. Täielikuks järelkäimiseks nõudis Jumal põhjalikke meetmeid.

Esr 10:11, 19 kasutatud erilisi sõnu „lahutage endid“ (badal) ja „saadavad ära“ (yatza’) ei kasutata Piiblis kuskil mujal abielulahutuse kohta. Esra pidi teadma, milline oli tavaline sõnakasutus lahutuse puhul, kuid ta valis seda mitte kasutada. Seega on ilmne, et Esra meelest olid eelmainitud abielud kehtetud juhul, kui leiti, et need olid vastuolus Toora korraldusega. Teisisõnu, need abielud tühistati, kuna olid seadusega vastuolus. Tegemist oli kehtetute abielude lõpetamise protsessiga. Samas ei anta meile teada, mis sai naistest ja lastest ning millist mõju avaldas see tegu kogukonnale. Tolle aja tava kohaselt pidanuksid endised abielumehed hoolitsema endiste naiste ja nende laste üleandmise eest. Naised läksid tavaliselt tagasi isakoju, kust nad olid tulnud.

Ajapikku aga hakkas nii mõnigi juudi mees taas abielluma uskmatuga ja võib-olla tõi mõni tagasi naise, kelle oli ära saatnud. Inimolemusest tingituna on lahendused tihti põgusad ning Jumalale pühendumine käib üles-alla tsüklina. Needki meist, kes arvavad end olevat tugevad usklikud, peavad möönma, et oleme läinud läbi ajajärkudest, mil olime Jumalale vähem pühenunud ja mil meie teekonda koos Temaga oleks võinud täpsemalt nimetada puudulikuks. Kahjuks heitleb inimene Jumala asetamisega esikohale.

`Milline on olnud sinu kogemus „Jumalale vähem pühendunud olemise ajajärkudega“? Mida oled neist kogemustest õppinud?`