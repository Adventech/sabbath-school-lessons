---
title:  Misjonilugu
date:   20/12/2019
---

#### Jumala matemaatika

_Selle loo on kirjutanud Andrew McChesney._

Jannie Bekker, voogavate blondide juustega peen lõuna-aafriklanna, lähetati Vietnami pealinna koos 2 miljoni USA dollariga ja olulise ülesandega rajada seitsmenda päeva adventistide koguduse esimene „suurlinna mõjukeskus“ Kagu-Aasia riigis.

Bekker nägi aga vaeva sellega, et leida Hanois sobiv kinnistu. Vabade kinnistute eest küsiti vähemalt 2 miljonit dollarit ja sageli ligines hind kolmele või neljale miljonile dollarile.

Bekker palvetas, kui ta reisis mitu korda Hanoisse Singapuris asuvast adventkoguduse Lõuna- Aasia uniooni peakorterist, kus ta töötab esimehe eriabina.

„Olen juba kaotanud järje, kui mitu reisi ma Vietnami tegin,“ ütles Bekker. „Küllap oli neid kordi 15 –20.“

Bekker määrati oma tööle pärast seda, kui adventkoguduse esimees Ted N. C. Wilson esitas 2014. aastal üleskutse luua Hanoisse kogukonnakeskus, et teenida inimesi. Ta pidas oma kõne pärast Ho Chi Minhi suurlinna külastamist ja linnas märgiliste evangeelsete seeriakoosolekute korraldamist ning palus abi vajalike rahaliste fondide kokkupanemiseks, mis oleksid kohased Lõuna-Aasia Vaikse ookeani divisjoni ja Lõuna-Aasia uniooni sissemaksesummaga. Lõpuks andis ülemaailmne adventkogudus 1 miljoni USA dollarit ning divisjon ja unioon kumbki andsid 500 000 dollarit.

Kuid Bekker ei suutnud leida kinnistut. Kinnisvarad, mida ta üle vaatas, maksid kas liiga palju või oli nende asukoht halb. Üks võimalik tehing kukkus läbi.

Siis tutvustas ühe sõbra sõber Bekkerit arendajaga, kellel oli kinnistu ja kes ehitas sellele seitsmekorruselist hoonet. Arendaja tahtis kõige selle eest ainult 1,8 miljonit dollarit. Hetkel, mil Bekker valdust nägi, teadis ta, et see oli just see.

Bürokraatia ja muud takistused lükkasid ostu mitmeks kuuks edasi. Veel üks ostja heitis sellele kinnistule silma ja pakkus suuremat summat raha. Bekker palvetas jätkuvalt ning arendaja jättis lõpuks teise pakkuja kõrvale, öeldes, et adventistide plaan püüdis olla kogukonnale kasuks, mitte aga teha omanikku rikkaks.

Bekker säras 22. mail 2018 rõõmust, kui Wilson ja töö teised juhid avasid seitsmekorruselise hoone, kus hakkab paiknema raamatuladu, tervisliku toidu kauplus, võõrkeelte kool, muusikakool, tervisekeskus, ADRA Vietnami peakorter ning koosolekusaalid kahe koguduse jaoks.

„Jumal murdis läbi palju imelisemal viisil, kui ma iial oodanuks,“ ütles Bekker. „Ta andis meile rohkem kui see, mille pärast me palvetasime. Meie anname kogu au ja tänu Talle.“
