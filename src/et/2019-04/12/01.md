---
title:  Halbade otsustega tegelemine
date:   14/12/2019
---

### Selle nädala õppeaine
Ne 13:23–25; 5Ms 7:3, 4; 2Kr 6:14; Esr 9. ja 10. ptk; 1Kr 7:10–17.

> <p>Juhtsalm</p>
> „Ning ütlesin: „Mu Jumal! Ma häbenen ja mul on piinlik tõsta oma palet sinu poole, mu Jumal! Sest meie pahateod ulatuvad meil üle pea ja meie süü on tõusnud taevani“ (Esr 9:6).

Esra ja Nehemja said juhtideks kogukondades, kus segaabielud mitte-iisraellastega olid saanud normiks. Mõlemale juhile tegi see kõvasti muret, kuna nad tahtsid suunata rahvast ligemasse suhtesse Jumalaga. Nad olid teadlikud negatiivsest mõjust, mis mitteusklikel või ebajumalateenijatel oli Iisraeli rahvale, sest nad olid näinud selle kohutavat toimet ajaloo jooksul. Kaananlaste usundid levisid kogu Iisraelis sinnamaani, et Baali ja Ašerat kummardati igal kõrgemal künkal. Pealegi oli mõju, mis oli paganlikel abikaasadel Iisraeli perekondades, kahjulik. Bileam andis moabiitidele nõu saata oma naised iisraellaste juurde, sest oli kindel, et iisraellased pööravad Jumalale selja, kui neisse naistesse armuvad. Kahjuks oli tal õigus. Abikaasad ei mõjuta mitte ainult teineteist, vaid oma lastegi usku.

Mida teevad Esra ja Nehemja Iisraeli segaabielude puhul? Kas löövad käega või astuvad vastu? Sellel nädalal vaatleme, mismoodi need kaks juhti seda küsimust käsitlesid. 

_Selle nädala õppetükki õppides valmistud hingamispäevaks, 21. detsembriks._