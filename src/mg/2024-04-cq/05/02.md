---
title:  "TEO ANILAN'NY FARIHY"
date:   27/10/2024
---

### Saintsaino

Niverina tao amin'ilay tanan-dehiben'i Jerosalema i Jesôsy rehefa avy tany Galilia (Jao. 5:1). Nankeo amin'ny farihy Betesda Izy rehefa tonga, ary nahita marary maro nitangorona teo, niandry ny fihetsehan'ny rano. Ninoan'ny olona fa nisy anjely nanetsika izany rano izany, ka izay olona miroboka voalohany ao amin'ny farihy mandritra ilay fihetsehan'ny rano dia ho sitrana amin'ny aretiny rehetra.

Fantatr'i Jesõsy ny nahazo ireo olona tsirairay ireo, fa nanintona Azy manokana ny amin'ity lehilahy iray izay hazan'ny aretina nandritra ny 38 taona. Naniry fatratra ny ho sitrana izy. nefa tsy mba nana-namana hanampy azy hahatratra ny farihy (and. 7).

Nanatona azy i Jesôsy, nametraka fanontaniana taminy, ary avy eo nibaiko azy (and. 6,8). Nino ny tenin'i Jesõsy ilay lehilahy na teo aza ny kilemany tsy ahafahany manoatra, ka dia sitrana izy ary nanaraka ny toromarika nomen'i Jesôsy azy (and. 9). Mifanohitra amin'ny fihevitsika momba ny fepetra hahazoana fahasitranana ny nataon'i Jesõsy teto. Tsy nanontany momba ny foto-pinoana na ny fahamendrehan'ity lehilahy ity i Jesõsy, fa noho ny fangorahany azy fotsiny no nanasitranany azy.

Araka ny efa voambara teo aloha, efa vita ilay fahagagana vao ampahafantarina antsika fa tamin'ny andro Sabata no nanaovana azy. Nisarika ny fijerin'ny olona ilay lehilahy nitondra ny fandriany namakivaky ny tanana; tsy namela na iza na iza hitondra entana na inona na inona amin'ny andro Sabata mantsy ny fomban'ny Jiosy. Tsy niraika tamin'ilay fahasitranana vao avy nitranga ireo mpitondra fivavahana fa niseho ho tohina mafy noho ny nandikan'i Jesõsy ny Sabata araka ny fombafomba. Nitombo ny fankahalan'izy ireo an'i Jesõsy ka tonga hatramin'ny fahatapahan-keviny hamono Azy izany. Nomelohiny ho mpandika ny Sabata sy miteny ratsy an'Andriamanitra Izy (5:18; 10:33; 19:7).

Narovan'i Jesõsy ny asany; nasehony fa miankina tanteraka amin'ny firaisany ety amin'ny Ray ny asa rehetra ataony (and, 17). Noraisin'i Jesõsy ho andraikiny ireto asa roa ireto, izay ao anatin'ny fahefan'Andriamanitra: ny mamelona sy ny mitsara (and. 21-30). Andriamanitra irery no mahavelona (1 Sam. 2:6; 2 Mpanj. 5:7; Ezek. 37:3-12), ary Izy irery ery no no Mpitsara ny tany rehetra (Gen, 18:25; Sal. 82:8; 96:13). Niseho tao amin'ny fanasitranany ilay lehilahy narary nandritra ny 38 taona ny herin'i Jesõsy mahavelona, ary rehefa nitsara ny toe-panahin'izy ireo Izy dia naneho ny fahefana maha- Andriamanitra Azy (Jao. 5:37-47).

Nasongadin'i Jesõsy ny tsy fahatokiany. Milaza ho mino an'i Mosesy mantsy izy ireo kanefa "sy mino izay nosoratany", izay manambara ankapobeny an'i Kristy (and. 46,47).


**Ivereno ny andalan-teny nosoratanao ary diniho izany.**

**Farito ireo teny, na andian-teny, na fehezanteny, na hevitra miverimberina.**

**Asio tsipika eny ambanin'ireo teny na fehezanteny manan-danja na manana heviny manokana ho anao**

**Mampiasa hampifandraisana ireo teny na fehezanteny mifandraïka amin'ny teny na fehezanteny hafa.**

**lanaro tsianjery ny andininy tianao indrindra ao amin'ny Jao. 5.6. Soraty imbetsaka izany mba hahamora ny fitadidianao azy.**

`Nahoana io fahagagana sy lahateny io no azo heverina ho kihon-dalana lehibe izay nahatonga ny mponina tao Jerosalema haniry hamono an'i Jesõsy?`

`Ahoana no ho fihetsikao raha toa ka amin'ny fotoana izay mamparary mafy anao, tsy hahafahanao mihetsika, no indro misy olona tsy fantatrao akory mandidy anao mba hitsangana sy hamindra?`