---
title:  "NY OLANA TAO GALILIA"
date:   28/10/2024
---

### Hazavao

Tantarao ny fotoana anankiray izay nisian'ny toe-javatra toa sarotra dia sarotra kanefa Andriamanitra efa nanana ny planiny. Ahoana no hanampian'ny fahatsiarovana izany anao eo amin'ny tolona lalovanao amin'izao fotoana izao sy amin'ny hoavy? Vao niverina tao Galilia i Jesősy dia nisy olana hafa nipoitra indray. Nanomboka nanasitrana olona ampahibemaso i Jesõsy, ary nihamaro ny vahoaka nanaraka Azy (Jao. 6:2). Akaiky ny Paska.

Mampahatsiahy ny Paska tamin'ny fotoana nanafahan'Andriamanitra ny zanak'Isiraely tamin'ny fanandevozan'ny Egiptianina ny toe-javatra teto: ny tany efitra sy ny nampitomboana ny mofo. Manolotra fanafahana koa i Jesôsy eto, amin'ny alalan'ny fahasoavany be. Rehefa noana ny vahoaka dia efa nanana drafitra i Jesôsy. Tahaka ny mana namelona ny vahoaka Isiraely fahiny, dia nanao fahagagana i Jesôsy ka nanome sakafo ampy ho an'ny olona tsy omby dimy arivo (Jao. 6:8-14).

Nahatonga ny vahoaka hanambara an'i Jesõsy ho "mpaminany" araka ny efa nolazain'i Mosesy io famantarana mahagaga io (Jao. 6:14; Deo. 18:15). Niomana haka Azy an-keriny hatao mpanjaka ireto vahoaka nafana fo ireto (Jao. 6:14,15). Tsy takatry ny sain'izy ireo ny karazana fanjakana nahatongavan'i Jesõsy haorina. Lasa nandeha irery tany an-tendrombohitra i Jesõsy ka nidina teo amin'ny farihy tao anatin'ny alina, mba handositra ny fikasan'ireto vahoaka taitaitra sy feno fitiavan-tena ireto (and. 15,19). 19) Nandeha teo ambonin'ny rano i Jesõsy io alina io, ary raiki-tahotra ny mpianatra nahatsinjo Azy tao anatin'ny haizina (6:19). Nampitony ny tahotr'izy ireo anefa ny teniny hoe: "IZAHO IHANY" (ampitahao ny Jao. 6:20 sy ny Jao. 4:26), izay fomba iray hafa nanehoany ny tenany ho llay Andriamanitra niteny tamin'i Mosesy avy tao amin'ny roimemy nirehitra (Eks. 3). Nony tonga tao Kapernaomy i Jesõsy ny ampitso, dia nitangorona nanodidina Azy indray ny vahoaka (Jao. 6:24). Fantatr'i Jesõsy anefa ny tena nanesika azy ireo, ka niriny ny hitaona azy hino (and. 26-40). Dia nilaza i Jesősy fa Izy no Mofon'aina (and. 35-40). Efa fantatry ny Jiosy ankapobeny fa ny sary an'ohatra momba ny mana dia maneho ny famakiana ny Torah sy ny fiverenan'ny mana rehefa ho tonga ny Mesia, saingy tsy te hanaiky ny fanambaran'i Jesôsy ny tenany ho llay mofo nidina avy tany an-danitra izy ireo (and. 41,42).

Nahatonga korontana ny fanambaran'i Jesosy (and. 41,42). Manetsika korontana ny fahamarinana rehefa manohitra izany ny fo. Noraisin'ny vahoaka ara-bakiteny ny tenin'i Jesòsy ka hoy izy: "Hataon'llehio ahoana re no fanome ny nofony hohanintsika?"-Jao. 6:52. Nohazavain'i Jesosy ny tiany nambara nony farany, ka nolazainy fa ny Teniny no tsy maintsy hohanina (and. 61-63). Efa nolazainy teo aloha fa hafoiny ho an'izao tontolo izao ny ainy (and. 51). Tapa-kevitra ny handao an'i Jesôsy ny ankamaroan'ny mpianany noho izany teniny izany (and. 66); vitsy monja sisa no nitoetra teo anilany, ary mpamadika aza ny iray tamin'ireo (and. 66-71).


`Rehefa avy namaky izay nosoratanao sy nomarihinao ianao dia inona ireo hevitra ankapobeny misongadina manokana avy amin'izany? Inona avy ireo fanontaniana mipetraka avy amin'ny fandinihanao ny andininy fototra?`

`Ampahany inona no sarotra? Inona avy ireo fitsipika sy fehin-kevitra hafa hitanao ao?`