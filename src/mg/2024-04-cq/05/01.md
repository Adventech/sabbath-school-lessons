---
title:  MISEHATRA ADY
date:   26/10/2024
---

### Fampidirana

**Vakio ny Jao. 5,6**

`Tsianjery: Mifidy andininy 1`

### MITOMBO NY FANOHERANA

Toy izany koa ny ao amin'ny toko faha-6. Misy fahagagana roa ataon'i Jesôsy ao amin'ny and. 1-21, ary ny tohin'ny toko dia fifampiresahana indray momba ny maha-Izy an'i Jesôsy. Ireo firafitra mitovy ireo dia entin'i Jaona anasongadinana fa misy ady hatrany aorian'ny fanambarana. Mifantoka amin'ny fifandraisana sy ny fifampiresahan'i Jesôsy amin'olon-tokana ireo fitantarana tany aloha, fa eto kosa dia mihamivelatra ny sehatra. Arakaraka ny nanambaran'i Jesősy mazava kokoa ny Ray no nampirongatra bebe kokoa ny fanoheran'ny olona Azy. Manao ahoana kosa ny fihetsitsika rehefa misy fahazavana vaovao momba an'Andriamanitra tonga amintsika?


Dingana vaovao amin'ny asa fanompoan'i Jesõsy no aseho antsika ao amin'ny Jao. 5--12. Efa nisy fotoana ihany nihaonan'i Jesôsy tsindraindray tamin'ireo mpitondra fivavahana (Jao. 2:13-25), kanefa izao dia nihamatetika kokoa izany. Nanomboka nanao famantarana sy fahagagana i Jesõsy, ary niteny tamin'ny fomba mivantana kokoa. Nanjary nisongadina kokoa ny antony nahatongavany teto an-tany (ny hanambara ny Ray, Jao. 1:18). Nisy ireo tsy nankasitraka izany fanambarana izany (1:9-12), ka tapa-kevitra ny hanombo Azy tamin'ny hazo fijaliana nony farany (18:31,32).

Hifantoka amin'ireo fahagagana isan-karazany nataon'i Jesôsy ao amin'ny Jao. 5,6 ny lesontsika amin'ity herinandro ity. Ho hitantsika fa níteraka fihetsika tsy ampoizina avy amin'ny vahoaka ny fanasitranana nataon'i Jesosy ao amin'ny Jao. 5,6, izay misarika ny saina ho amin'ny fahaizany. Misy fifampiresahana maharitra tantarain'i Jaona aorian'ilay fahagagana nataon'i Jesôsy tamin'ny andro Sabata (Jao. 5:9), izay manambara lesona ara-teôlôjia avy amin'io asan'i Jesôsy io. Na dia mitantara fanasitranana isan-karazany nataon'i Jesõsy tamin'ny andro Sabata aza ireo filazantsara hafa (ohatra: Mat. 12:9-14; Mar. 3:1-6; Lio. 14:1-6), ny fitantaran'i Jaona kosa dia hafa. Ohatra: tsy ampahafantarina antsika avy hatrany fa tamin'ny andro Sabata no nisehoan'ilay tranga.


> <p>  Soraty</p>
> Vakio tsara ny Jao. 5:31-47. Avereno intelo sady miadana tsara izany. Angataho Andriamanitra hiteny aminao. momba ny teny izay mety ataony tonga ao an-tsainao. Anontanio izy hoe inona ao amin'io andininy io no tiany ho tanteraka eo amin'ny fiainanao. Rehefa izay dia miatoa kely ka miresaha amin'Andriamanitra momba izay zavatra nianaranao. Mamoróna kisarisary na drafitra momba ireo andininy ireo.

` `