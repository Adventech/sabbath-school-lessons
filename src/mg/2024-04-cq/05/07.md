---
title:  Ifanakalozy hevitra
date:   01/11/2024
---

### Ifanakalozy hevitra

Zarao ny hevitra voarainao avy amin'ny fianaranao Baiboly nandritra ity herinandro ity, ary koa Ireo fahalalana azonao avy amin'izany, Ireo fanamarihana nataonao sy ny fanontaniana isan-karazany momba izany. Misy fanontaniana sy hevitra vitsivitsy azo anokafana fifanakalozan-kevitra eto ambany:

`1. Araka ny hevitrao, nahoana i Jesősy no nanasitrana tamin'ny andro Sabata fa tsy niandry ny ampitso?`

`2. Nanao ahoana, araka ny eritreritrao, ny fihetseham-pon'ilay lehilahy narary raha nahita ny hafa afaka niroboka tao amin'ny rano? Inona no mety itovianao aminy?`

`3. Araka ny hevitrao, nahoana i Jesôsy no niaro ny Tenany tamin-kery sy naneho tsara ny heviny toy izay nataony ao amin'ny Jao. 5?`

`4. Inona no azontsika ianarana avy amin'ny fihetsik'i Jesôsy nanoloana ny vahoaka betsaka, momba ny tokony ho fihetsitsika rehefa misy manembantsembana ny fiadanantsika? (Jao. 6:5).`

`5. Inona ny toetra tsara hitantsika ao amin'i Andrea manerana ity filazantsara ity? (ohatra: Jao. 1:40,41; 6:8,9; 12:20-23.)`

`6. Araka ny hevitrao, nahoana ny vahoaka no nangataka famantarana hafa rehefa avy nahazo sakafo tamin'ny fomba mahagaga?`

`7. Samy naniry rano na mofo manome fiainana ilay vehivavy Samaritanina sy ny vahoaka. Nahoana no samy hafa tanteraka ny fihetsika nasehon'ireo nony farany?`

`8. Saintsaino amim-pivavahana izay voalaza ao amin'ny Jao. 6:59-66. Eritrereto tsara ny amin'ny hevitry ny hoe: tafintohina noho ny tenin'Andriamanitra. Zarao ny hevitrao.`