---
title:  "NY ASAN'NY MPAMONJY"
date:   31/10/2024
---

### Takaro

"Tsy nangataka an'ity olona mijaly ity haneho finoana Azy i Jesősy. Hoy fotsiny Izy: "Mitsangana, ento ny fandrianao, ka mandehana." (...) Nitsamboatra nitsangana izy ka hitany tamin'izay fa kingakinga ery ny fihetsiny. (...) Tsy nanome toky azy ny hisian'ny fanampian'Andriamanitra i Jesősy. (...) Amin'ny alalan'ny finoana toy izany dia azontsika atao ny hahazo fanasitranana ara-panahy"-IFM, 1. 150.

"Maro no mahatsapa ny tsy fahavitany na inona ny inona, ka maniry fatratra ilay fiainana ara- panahy izay hitondra firindrana eo aminy sy Andriamanitra; sasa-poana izy ireo mitolona mba hahazo izany. (...) Aoka ireo olona kivy, mitolona, ireo hitraka. Miondrika eo amin'ireo novidiny tamin'ny rany ny Mpamonjy, miteny aminy amim-pitiavana sy amim-pangorahana hoe: 'Te-ho sitrana va hianao?" (...) Inoy ny teniny, dia ho tanteraka izany. Apetraho hiandany amin'i Kristy ny sitraponao. Mikasa hanompo Azy, fa amin'ny fanatanterahanao ny teniny dia hahazo hery ianao."-IFM, tt. 150,151.

"Azon ireo vahoaka ireo ny teniny, ka nahazo hafanana sy fampaherezana ny fony. Tsy mba lazainy ho toy ny mpitsara mamaly faty Andriamanitra, fa toy ny ray be fitiavana ka nasehony ny endrik Andriamanitra nitaratra teo amin'ny tenany. (...) Tamin'ny alalan'ny teniny sy tamin'ny alalan'ny asam-pamindrampony dia nanapaka ny hery mangejan'ireo lovan-tsofina efa ela sy ireo didy nataon'olombelona izy."-IFM, t. 152.

"Nitazana ny vahoaka sesehena avy teny amin'ny havoana Izy dia nangoraka ny fony. Na dia voakotaba aza Izy ary tapaka ny fialan-tsasatra nataony, dia tsy nahasosotra Azy izany. (...) Tsy nahazo fanampiana avy tamin'ny mpisorona sy ny mpanapaka izy ireo; nikoriana avy tamini Kristy kosa ny ranon'aina mahavelona raha nampianatra ny lalam-pamonjena tamin'ny vahoaka izy"-IFM, t. 293.

"Niteny ny Tompo hoe: 'Raha tsy mihinana ny nofon'ny Zanak'olona sy misotro ny rany hianareo, dia tsy manana fiainana ao aminareo. (...) Fa ny nofoko no tena fihinana, ary ny rako no tena fisotro.' Marina izany eo amin'ny tenantsika ara-batana. Ny fahafatesan'i Kristy no ahazoantsika na dia ity fiainana ara-nofo ity aza." (Ibid., 660).

"Rehefa tsy naharesy an'i Kristy tany an-efitra i Satana, dia navondrony ny heriny rehetra hanoherany Azy teo amin'ny asa fanompoana ataony (...). Nanao drafitra hampiasa olombelona ao amin'ny sokajin'olona mpitondra fivavahana izy (...). Tiany hotarihina handà an'i Kristy sy hampangidy ny fiainany araka izay azo atao izy ireo mba hahakivy Azy sy hijanonany tsy hanohy ny asa nanirahana Azy. Koa dia nanijary fiasan'i Satana ireo mpitarika tao amin'lsiraely tamin'ny ady nataony tamin'ny Mpamonjy."-IFM, tt. 152, 153.



`Rehefa avy nandalina io andalan-tSoratra Masina io lanao nandritra ny herinandro, inona ireo hevitra nandresy lahatra anao manokana ny hampihatra azy eo amin'ny flainana?`

`Inona avy ireo fampiharana tsy maintsy ataonao ao amin'ny sekoly misy anao, ny ankohonanao, ny toeram-piasanao, ary ny fianam-pivavahanao?`

`Avereno jerena ilay andininy nianaranao tsianjery. Ahoana no ifandraisanizany amin'ny fiainanao mandritra ity herinandro ity?`