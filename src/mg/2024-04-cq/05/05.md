---
title:  "NY FIHETSIKY NY OLONA EO ANATREHAN'I JESOSY"
date:   30/10/2024
---

### Ampifandraiso amin'i Jesosy - NY FIHETSIKY NY OLONA EO ANATREHAN'I JESOSY

Rehefa dinihina ireo toko roa ireo dia samy manana ny fihetsiny manoloana ny asan'i Jesõsy ny olona. Nanetsika fankahalana sy faniriana hamono olona ny fahagagana voalohany (Jao. 5:18). Tsy nisy afa-tsy fahatezerana tamin'i Kristy no tsapan'ireo mpitondra fivavahana, fa tsy mba nifaly noho ny fanasitranana tsy nampoizina natao tamin'ilay lehilahy nijaly izy ireo. Toa mihoapampana izany fihetsika izany, kanefa dia toy izany no iafaran'ny fankamamiana ny maizina toy izay ny mazava (3:16-21).

Niely tamin'ny vahoaka tao Galilia (Jao. 6) ny fanoherana teo anivon'ireo olona tao Jerosalema (Jao. 5). Raha tokony ho nahatonga azy ireo hilefitra teo ambany fahasoavan'i Kristy manana amby ampy ilay fahagagana nampitomboana ny mofo, dia tsy afa-po kosa izy ireo fa nitaky bebe kokoa (6:26-31). Tsy azo itokiana fa mahavery hevitra tokoa ny toetran'olombelona! Ny fanontanian'ny vahoaka hoe: "Inona no hataonay mba hiasanay ny asan'Andriamanitra?" dia nanambara fa tena tsy ampy fahalalana izy ireo. Novalian'i Jesôsy tsotra izy ireo fa ny hinoantsika no asan'Andriamanitra (and. 28,29). Tsy natao ho azo amin'ny alalan'ny ezaka ataontsika ny fiainana mandrakizay fa fanomezana maimaimpoana miaraka amin'llay fanomezana faratampony izany, dia i Jesôsy Kristy (6:27-29; 3:16).

Mitovy amin'ny fihetsiky ny zanak'Isiraely nandritra ny fanafahan'Andriamanitra azy tamin'ny fanandevozana ny fihetsika tsy voalanjalanja nasehon'ireo vahoaka Galilianina (Eks. 14:31; 15:24: 16:2-12; Jao. 6:41).

Mampiasa matetika ny teny hoe "Jiosy" ny filazantsaran'i Jaona (in-71), ary matetika toe-javatra tsy dia tsara no ampiasany azy (ohatra: 5:16,18; 7:1,11,13; 18:36-38). Tsy ny "Jiosy" rehetra anefa no fahavalo mpanohitra raha ny Filazantsara ankapobeny no jerena. Maro ihany ireo Jiosy nino sy niaro an'i Kristy (8:30,31; 12:11; 10:19-21). Avy amin'ny Jiosy ny famonjena hoy i Kristy, ary izy ireo no mahafantatra tsara indrindra ny atao hoe fiankohofana marina (4:22). Jiosy koa i Jesõsy (4:9), ary nomena anarana mihitsy Izy hoe: "Mpanjakan'ny Jiosy" (18:33,39; 19:3,19-21).

Misy toe-javatra mampalahelo hitantsika misongadina eto. Tahaka an'i Nikodemősy izay tokony ho nahataka-javatra bebe kokoa, dia toy izany koa ny Jiosy, tokony ho nahatakatra ny maha-Izy an'i Jesôsy izy ireo. Teo aminy avokoa na ny Soratra Masina, na ireo mpaminany, na ny tombon-tsoa fanararaotra rehetra, izay ho nahafantarany ny asan'Andriamanitra tao amin'i Kristy, saingy nolaviny izany.


**Saintsaino indray izay voasoratra ao amin'ny Jao. 5,6, ary jereo izay miresaka an'i Jesosy ao**


**Toy ny mahazatra ve sa hafa ny fahitanao an'i Jesősy eto?**


`Amin'ireo fihetsika rehetra asetrin'ny olona an'i Jesosy ao amin'ireo tantara ireo, iza no akaiky indrindra amin'izay fihetsika mety hasehonao? Milaza inona aminao izany?`


`Ahoana no mampitovy antsika amin"ireo Jiosy" ao amin'ny filazantsaran'i Jaona?`


`Antom-bavaka:`