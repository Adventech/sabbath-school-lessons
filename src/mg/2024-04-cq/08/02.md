---
title:  MITAFOTAFO
date:   17/11/2024
---

### Saintsaino


Tokony ho karaman'blona iray mandritra ny herintaona no nolanin'i Maria nividianana fanomezana iray. Naneho mialoha ny fanasan'i Jesôsy ny tongotr'ireo mpianany ny nanasan'i Maria ny tongotr'i Jesõsy (Jao. 13:1-20). Ny Tenany torotoro no hitan'i Jesôsy tao amin'ilay tavoara nosokafana. Ny rany raraka ho an'izao tontolo izao, kanefa nolavin'ny maro, no hitany tao amin'ilay menaka manitra nararaka. Maneho taratra ny fitiavan'i Kristy antsika ny fanoloran-tena lalina nananan'i Maria. Manondro ny nanafoanan'i Jesôsy ny Tenany ho antsika ny fanomezana lafo vidy natolotr'i Maria ho Azy. Ny sandany lafo nividianana an'ilay menaka manitra dia fanehoana kely dia kely ny halehiben'ny fanomezana natolotr Andriamanitra: ny Zanany lahy.

Fampahatsiahivana manan-danja an'ireo olona nahatongavany mba hovonjena ny hanitra mahafinaritra nanaraka an'i Jesôsy nandritra ny herinandro. "(...) mba hotehiriziny ho amin'ny andro hanamboarany Ahy halevina io." - Jao. 12:7.

Naneho ny fibebahan'i Maria sy ny fanoloran-tenany ny fihetsika nataony. Mifanohitra tanteraka amin'izany kosa ny an'i Jodasy izay nitonona ho mpianatr'i Jesôsy kanefa tsy nankasitraka ny fandraisan'i Jesősy izany fanomezana lafo vidy izany.

Nifanohitra tamin'ny fahalalahan-tanan'i Maria koa ny fikotrehan-dratsy nataon'ireo lohan'ny mpisorona. Tsy ampy azy ireo intsony ny fahafatesan'i Jesôsy fa niriny koa ny hamono an'i Lazarosy (Jao. 12:9-11). Mitohy ao amin'ny toe-javatra manaraka ny fisarahan-tsain'ny vahoaka. Nisy andiana mpivahiny tonga mba hankalaza ny Paska izay nanomboka nitandahatra sy niantsoantso hoe: "Hosana! Isaorana anie ny Mpanjakan'ny Isiraely" - and. 13. Nanofahofa sampan-drofia izy ireo, izay naneho ny fandresena tao amin'io firenena io tamin'izany. Na dia teo aza anefa ny fientanentanan'izy ireo dia diso ny vaovao azony mikasika ny maha-mpanjaka an'i Jesôsy sy izay ho toetry ny Fandreseny (Jao. 16:33).

Toy ny hoe namaly ny antsoantso mafin'ny vahoaka milaza Azy ho Mpanjakan'ny Isiraely i Jesôsy ka nitaingina zana-boriky. Tsy takatry ny vahoaka tamin'ny fahafenoany ny toe-javatra; na ireo mpianatra koa aza tsy nahatakatra izany (Jao. 12:16). Natsimbadik'i Jesôsy ny fahatakaran'izy ireo ny fahefana sy ny hery; lohahevitra iray izay hita manerana ny tantaran'ny fijalian'i Kristy izany (Jao. 18:28--19:22).

Nizarazara ireo vavolombelona. Nijoro tahaka ny vavolombelona mahatoky ny vahoaka, nanambara izay hitany (Jao. 12:17,18; jereo koa ny Jao. 1:35,36; 4:39). Ireo Fariseo kosa dia tezitra mafy rehefa nahatsapa ny zava-misy (Jao. 12:19). Nanamafy ny ta tahotra lehibe indrindra tao amin'izy ireo ny fiasan'ny hery miasa mahataona teo amin'ny olona. Vao mainka nanamafy ny fahatapahan- kevitr'izy ireo hamono an'i Jesôsy izany.


**Ivereno ny andalan-teny nosoratanao ary diniho izany.**


**Farito ireo teny, na andian-teny, na fehezanteny, na hevitra miverimberina.**


**Asio tsipika eny ambanin ireo teny na fehezanteny manan-danja na manana heviny manokana ho anao**


**Mamplasa hampifandraisana ireo teny na fehezanteny mifandraika amin'ny teny na fehezanteny hafa.**


**lanaro tsianjery ny andininy tianao indrindra avy ao amin'ny Jao. 12. Soraty imbetsaka izany mba hahamora ny fitadidianao azy.**


`Inona no tanjon'ny fanomezana mitafotafo natolotr'i Maria?`


`Inona no efa mba natoiotrao ho an'i Jesõsy?`