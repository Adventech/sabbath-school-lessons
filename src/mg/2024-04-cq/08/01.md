---
title:  "TEO AMIN'NY ALOKY NY HAZO FIJALIANA"
date:   16/11/2024
---

### TEO AMIN'NY ALOKY NY HAZO FIJALIANA

### Fampidirana

**Vakio ny Jao. 12**

`Tsianjery: Mifidy andininy 1`

### MIOMANA HO AMIN'NY FARANY

Manomboka miova ny fizotry ny tantara ao amin'ny Jao. 12. Raha nanohy ny fampisarahan-tsaina ireo vahoaka ny fampianaran'i Jesôsy, dia nambarany mazava fa efa tonga ny fotoany (Jao. 12:23, 27). Misy fizarana efatra lehibe ao amin'ny Jao. 12: ny nanasan'i Maria ny tongotr'i Jesôsy (and. 1-11), пу fidirana manetriketrika nataon'i Jesõsy tao Jerosalema (and. 12- 19), ny niresahan'i Jesõsy tamin'ny vahoaka (and. 20-36a), ary ny navalin'ny olona an'i Jesôsy sy ny fihaikana anankiray (and. 36b- 50).

Mampitohy ny Jao. 11 sy 12 ny nanasan'i Maria ny tongotr'i Jesōsy. Asehon'izany fifampitohizana izany fa tokony hiaraka ny fahatakarana ireo toko roa ireo. Fotoana iray manan-danja ao amin'ny filazantsara ny fitsanganan'i Lazarosy tamin'ny maty satria maneho ny fandresen'i Jesõsy ny fahafatesana izany. Hitantsika ao anatin'ilay tantara indray ny fahafatesana, saingy i Kristy no hazany amin'ity indray mandeha ity. Nanamaloka ny fifaliana nandritra ilay fiaraha-misakafo ny aloky ny fahafatesana.

Samy nandrakitra ity fihaonana ity ireo filazantsara efatra, nа dia napetrak'i Lioka tany alohaloha tao amin'ny filazantsarany aza izany (jereo ny Mat. 26:6-13; Mar. 14:3-9; Lio. 7:36-50). Maro no manontany tena raha toa io toe-javatra io ihany no tantarain'i Lioka, kanefa rehefa jerena ny fitoviana eo amin'ireo tantara sy ny lanjan'ny fanambaran'i Jesõsy ao amin'ny Mat. 26:13 (sy ny Mar. 14:9) ary ny toetra malina ananan'i Lioka, dia azontsika atao ny milaza fa tsy ho nanao tsirambina ny tantara manan-danja toy izany izy. Ao amin'ny filazantsaran'i Jaona, dia kihon-dalana iray ity tantara ity, izay nanombohan'ny zava-drehetra nampitodika ny saina ho amin'ny fahafatesan'i Jesõsy efa antomotra tokoa.

Tao anatin'ny herinandron'ny Paska no nisehoan'ny tantara (Jao. 12:1). Ny filazantsaran'i Jaona irery ihany no nilaza mazava ireo andro firavoravoan'ny Paska telo samy hafa nandritra ny asa fanompoan'i Kristy (Jao. 2:13; 6:4; 12:1). Izany no mampiseho fa naharitra 3 taona sy tapany teo ho eo ny asa fanompoan'i Jesôsy. Natokana hitantarana ny herinandro farany teo amin'ny fiainan'i Jesõsy sy ireo toe-javatra nanaraka izany ireo toko folo farany ao amin'ny filazantsaran'i Jaona.


> <p>  Soraty</p>
> Vakio ny Jao. 12. Ifantohy manokana ny and. 35-43 raha kelikely ny fotoana eo am-pelantananao. Raiso an- tsoratra ireo fanontaniana mety hipetraka na zavatra voamarikao ao. Avereno soratana araka ny fiteninao izany, jereo any amin'ny dikan-teny tsy fampiasanao matetika, na manaova kisarisary na drafitra momba io toko io. Ahoana no ifandraisan'io andalan-teny lo amin'ny fiainanao?

` `