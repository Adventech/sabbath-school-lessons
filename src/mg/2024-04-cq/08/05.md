---
title:  "NY FIAFARAN'NY ASAN'I JESOSY"
date:   20/11/2024
---

### Ampifandraiso amin'i Jesôsy - NY FIAFARAN'NY ASAN'I JESOSY

Manamarika tetezamita teo amin'ny asan'i Jesôsy ny ampahany farany ao amin'ny and. 36. Tonga ny fotoany; efa horoahiny izao ny andrianan'izao tontolo izao. Tsy nanao ny asa fanompoana teo amin'ny vahoaka intsony i Jesôsy tamin'izany fotoana izany fa nanokana ny fotoana farany niainany tamin'ny fampianarana ireo mpianany sy ny fanomanana azy ireo ho amin'ny fotoana handaozany azy.

Rehefa tsy afaka nanohy ny asany teo amin'ny vahoaka intsony i Jesôsy dia nanolotra fanazavana mikasika ny fandavan'ny olony an'i Kristy i Jaona. Ankehitriny dia Jentilisa (tsy Jiosy) no maro an'isa ao anatin'ny fiangonana. Tsy tahaka izany no nitranga tany aloha, satria Jiosy avokoa ireo mpino voalohany. Nanomboka nisy kosa izany fiovana izany rehefa nandà an'i Kristy ny Jiosy, ary nanaiky ny filazantsara ny Jentilisa.

Fanontaniana fametraky ny mpino ny amin'ny antony nandavan'ny Isiraely ny Mesia. Namerina ny andalan-teny sasany ao amin'ny Isaia i Jaona raha niresaka momba io toe-javatra ahitana lafiny roa io (Jao. 12:38-41; Isa. 53:1; 60:10, 11). Miresaka momba ny fahatakaran'i Isaia ny tsy finoan'ny olona ny tapany voalohany amin'izany. Ny faharoa kosa dia manome fanazavana hentitra momba izany: nanajamba ny masony sy nanamafy ny fony ny olona. Mifamaly amin'ny teny fampidirana nataon'i Jaona izany: "Tonga tany amin'ny Azy Izy, fa ny Azy tsy nandray Azy." - Jao. 1:11.

Na dia nihanaka aza ny tsy finoana, dia nisy mpitarika sasany nino kosa. Tsy sahy naneho miharihary ny finoany anefa izy ireo noho ny tahotry ny fanarabiana na ny famoizana ny toerana nisy azy (and. 42, 43). Azo heverina fa anankiray tamin'ireny i Nikodemosy.

Eo amin'ny famaranana ny asa nataony teo amin'ny vahoaka dia nanao antso farany i Jesôsy (Jao. 12:44-50). Manolotra famonjena ho an'izao tontolo rehetra izao Izy. Ny valiny asetrintsika izany fanomezana izany ihany no mametra izany. Ny valin-tenintsika ankehitriny no hiorenan'ny fitsarana farany (and. 47, 48). Nasongadin'i Jesôsy koa fa raha mitady voninahitra avy amin'blombelona ny sasany, ny tanjony kosa dia ny hitady ny voninahitr'llay naniraka Azy: ny Ray.


**Saintsaino izay voasoratra ao amin'ny Jao. 12, ary jereo izay miresaka an'i Jesôsy ao.**

`Toy ny mahazatra ve sa hafa ny fahitanao an'i Jesôsy eto?`

`Inona no heverinao fa sakana lehibe indrindra ho an'ny olona sasany tsy handraisany ny fanomezana mahagaga momba ny famonjena?`

`Misakana ny fanaovana ny sitrapon'Andriamanitra ny faniriana hahafaly ny hafa. Amin'ny fomba ahoana? Inona no azonao atao hialana amin'izany fironana izany?`

`Antom-bavaka:`