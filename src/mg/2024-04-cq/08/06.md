---
title:  "MAMPITOBAKA FITIAVANA"
date:   21/11/2024
---

### Takaro

Manampy antsika hahazo an-tsaina ny vidin'ny fanomezan'i Maria ny fahafantarana ny niavian'izany. Narda no iantsoana izany menaka manitra izany. Ny fakan'ny zava-maniry iray avy any Himalaya sy ny tahony no nanaovana io menaka manitra io, ary dia lavitra no nataony. Avy any an- tendrombohitr'i Himalaya izany, namakivaky ireo firenena izay fantatra ankehitriny amin'ny anarana hoe Inde, Pakistan, Afghanistan, Iran, Irak, Jordan, Palestine, ary Isiraely, mandra-pahatongany any amin'ny tanana iray tao amin'ny faritr'i Jerosalema. (Siegfried Horn, Seventh-day Adventist Bible Dictionary, rev. ed. [1979], 1063, 1064).

"Nantsoina hivory ny mpisorona sy ny Fariseo. Hatramin'ny nananganana an'i Lazarosy tamin'ny maty dia niray fo tanteraka indrindra tamin'i Kristy ny vahoaka, ka nety hampidi-doza ny misambotra Azy ampahibemaso. Noho izany dia nanapa-kevitra ireo lehibe fa hisambotra Azy amin'ny miafinafina ka hatao mangingina araka izay azo atao ny fitsarana Azy. (...) Toy izany no tetika nataony hamonoana an'i Jesõsy. Nefa raha mbola velona koa i Lazarosy, dia fantatry ny mpisorona sy ny raby fa tsy azo antoka ny amin'ny hanjo azy ireo. Ny fisian'ny lehilahy izay tany am-pasana hefarana, ka tafaverina noho ny tenin'i Jesôsy, dia tsy maintsy hisy vokany na ho ela na ho haingana. (...) Noho izany dia nanapa-kevitra ny Synedriona fa tsy maintsy ho faty koa i Lazarosy. Lalina toy izany no andentehan' ny fitsiriritana sy ny hevi-dratsy mibahana ao an-tsain'izay efa nandevoziny. Nitombo hatrany ny fankahalana sy ny tsy finoan'ireo mpitarika jiosy mandra-pandatsahan'ny ain'ny olona izay afaka tamin'ny fasana noho ny hery mandrakizay." - IFM, t. 462, ed. 2023.

"Tonga ny fotoana hanomezam-boninahitra an'i Kristy. Nijoro teo amin'ny aloky ny hazo fijaliana Izy, ary ny nitadiavan'ny Grika Azy dia nampiseho taminy fa hitondra zanakalahy sy zanakavavy maro eo amin'Andriamanitra ny fanatitra hataony. Fantany fa kely sisa dia hahita Azy nohamavoina lavitra noho i Barabasy ilay mpangalatra sy mpamono olona, izay naleo nandefa azy toy izay ny Zanak'Andriamanitra ireo Grika. Handre ny vahoaka hanao ny safidiny izy, vokatry ny tolo-tsaina nomen'ny mpisorona sy ny mpanapaka. (...) Nandritra ny fotoana fohy, dia nibanjina ny ho avy Izy ka nahare ny feo eran'ny faritra rehetra eto an-tany nanambara hoe: 'Indro ny Zanak'ondrin'Andriamanitra izay manaisotra ny fahotan'izao tontolo izao' - Jao. 1:29. Ireo vahiny ireo dia nahitany ny santatry ny vokatra lehibe, rehefa harodana ny efitra mampisaraka ny Jiosy sy ny Jentilisa, ka handre ny hafatry ny famonjena ny firenena sy ny samihafa fiteny ary ny olombelona rehetra." - IFM, t. 516, ed. 2023.


`Rehefa tapitra ny herinandro nianarana, inona avy ireo fampiharana manokana maharesy lahatra anao?`

`Inona ny fampiharana azonao atao any am-pianarana, ao an-tokantrano, any amin'ny toeram-piasana, ary any am-piangonana?`

`Avereno jerena ilay andininy nianaranao tsianjery.   Ahoana no ifandraisan'izany amin'ny fiainanao mandritra ity herinandro ity?`
