---
title:  FIFANATREHANA
date:   08/12/2024
---

### Saintsaino


Miavaka ny filazantsaran'i Jaona amin'ny fiantsoany ilay toerana nisamborana an'i Jesõsy hoe saha (Jao. 18:1,26). I Jaona irery koa no mampahafantatra antsika fa tao amin'ny saha iray no nandevenana an'i Jesôsy (19:41). Ary saha ihany koa no toerana nahalavoan'ny taranakolombelona voalohany (Gen. 2:15; 3:1-10). Nandresy teo amin'ny toerana izay naharesy an'i Adama sy i Eva i Jesôsy. Ambaran'i Jaona momba io toerana nisamborana an'i Jesõsy io fa mpankao matetika i Jesõsy mba hisintaka kely - ary efa nanampo hahita Azy ao i Jodasy. Araka ny lovantsofina dia tao no nifampiresahan'i Jesõsy sy i i Nikôdemosy nandritra ny alina, ka nanoritsoritan'i Jesõsy voalohany ny asa nanirahana Azy (Jao. 3:12-15).

Miaramila romanina sy Jiosy mpitandro ny filaminan'ny tempoly no fahefana nisambotra an'l Jesõsy. Tafiditra tao anatin'ity fifanatrehana ity ny fanjakana sy ny fahefana ara-pivavahana. Nitaky ny hisian'ireo tompon'andraikitry ny fiarovana tokoa ny fotoan'ny Paska sy ny habetsak' ireo mpivahiny tonga ho amin'io fotoana io; kanefa raha hisambotra olona iray dia betsaka tokoa ireto tonga ireto.

Nifanatrika tamin'izy ireo i Jesôsy, nanontany izay olona tadiaviny. Rehefa namaly izy ireo hoe: "Jesosy avy any Nazareta", dia tsy nihambahamba i Jesōsy nilaza hoe: "Izaho no Izy"-and, 18:4,5. Averin'i Jesõsy eto ilay efa nambarany tao amin'ny Eksôdôsy hoe: "IZAHO IZAY IZY". Eto indray, ny anaran'Andriamanitra no anehoan'i Jesōsy ny tenany. Nianotra sy lavo tamin'ny tany ireto vahoaka ireto rehefa nilaza i Jesôsy hoe: "Izaho no Izy". Toy izany koa ny fihetsik'ireo hafa izay nanatrika an'Andriamanitra (Jao. 18:6; ampitahao amin'ny Dan. 10:9; Apôk. 1:7).

Mbola naneho ny fiahiany ny mpianatra indray i Jesõsy na tao anatin'io fotoana sarotra sy mampangitakitaka io aza. Rehefa avy nanontany fanindroany ny miaramila ny amin'izay olona tadiavin'izy ireo i Jesősy dia niteny tamin'ny mpiambina mba hamela ny mpianatra handeha (Jao. 18:7,8). Indrisy fa mbola tsy takatr'i Petera ihany ny mampiavaka ny fanjakan'Andriamanitra, ka nivonona hifanatrika amin'ny zato lahy izy hamonjena an'i Jesôsy. Be fanoloran-tena tokoa izy saingy tany amin'ny tsy izy. Vonona handray ny kapoaka nomen'ny Ray Azy i Jesõsy (18:11).



**Ivereno ny andalan-teny nosoratanao ary diniho izany.**

**Farito ireo teny, na andian-teny, na fehezanteny, na hevitra miverimberina.**

**Asio tsipika eny ambanin ireo teny na fehezanteny manan-danja na manana heviny manokana ho anao**

**Mampiasà . hampifandraisana ireo teny na fehezanteny mifandraika amin'ny teny na fehezanteny hafa**

**lanaro tsianjery ny andininy tianao indrindra. Soraty imbetsaka izany mba hahamora ny fitadidianao azy.**

`Nahoana i Jesôsy no nitady izay hiarovany ny mpianatra fa tsy izay hiarovany ny Tenany? (Jao. 18:8)`

`Tahaka an'i Petera, impiry tokoa moa isika no mikiry amin'ny fiezahantsika hanitsy ny fitantanan Andriamanitra fa tsy mba milefitra hanaraka ny lalana feno fahendrena kokoa?`