---
title:  "FITSARANA MAMOHEHATRA"
date:   12/12/2024
---

### Takaro

"Hodinihina ara-pomba eo anatrehan'ny synedriona Kristy, nefa nampandalovina tamin'ny fandinihana mialoha teo anatrehan'i Anasy. Tsy afaka mampihatra fanamelohana ho faty ny Synedriona fa teo ambanin'ny lalàna Romana izy. Mandinika ny momba ny mpifatotra fotsiny izy, sy mampandalo fitsarana, izay hohamafisin'ny fahefana Romana. Noho izany dia nilaina ny mitondra fiampangana an'i Kristy izay hiheveran'ny Romana Azy ho nanao heloka bevava. Tsy maintsy ho hita ízay fiampangana hanameloka Azy eo imason'ny Jiosy. Tsy vitsy tamin'ny mpisorona sy ny mpanapaka no resy lahatra tamin'ny fampianaran'i Kristy, ary ny fahatahorany horoahina amin'ny fivavahana fotsiny no nanakana azy ireo tsy hanaiky Azy."- IFM, tt. 579,580.

"Nampijaly sy nampangirifiry an'i Kristy ny fanaovana an-keriny sy ny fitenenan-dratsy. Ny tanan'ny olona izay noforoniny sy nanaovany fandavan-tena tsy misy fetra ankehitriny, no nandraisany ny zava- tsy mahamendrika rehetra. (...)" - IFM, t. 581.

"Nambaran'ny Synedriona fa mendrika ny ho faty Jesosy; nifanohitra tamin'ny lalana Jiosy anefa ny mitsara mpifatotra amin'ny alina. Raha ny fanamelohana ara-dalana dia tsy misy na inona na inona azo atao raha tsy amin'ny fahazavan'ny andro sy mandritra ny mahavory ny filan-kevitra manontolo. Na dia izany aza, dia natao toy ny mpanao heloka bevava Izy, ary nohelohina ka navela hiharan'ny fampijaliana fanao amin'ireo olona ambany sy ratsy indrindra amin'ny taranak'olombelona. (...) Nisy tebiteby nangirifiry kokoa nandrotika ny fon'i Jesosy anefa. (...) Raha mbola teo amin'ny molotr'i Petera ny ozona manambany azy, ka mbola naneno tao an-tsofiny ny fikiririokan'ny fanenon'ny akoho, dia nitodika ny Mpamonjy, niala tamin'ireo mpitsara miketrona handrina noho ny hatezerana ny fijeriny ka nifantoka tanteraka teo amin'ilay mpianany mahantra. Tamin'izay fotoana izay kosa dia voatarika ho eo amin'ny Tompony ny mason'i Petera. Fangorahana sy alahelo lalina no hitany teo amin'llay endrika malemy fanahy, fa tsy nisy hatezerana."-IFM, tt. 587-589.

"Nanam-paniriana hahafantatra ny marina i Pilato. Nikorontana ny sainy. Nofikiriny tamin-kafanam- po ny tenin'ny Mpamonjy, ka voahetsiky ny faniriana mafy sy lalina hahafantatra izay tena marina ny fony sy ny fomba ahazoana izany. 'Inona no marina?' hoy ny fanontaniany. Tsy niandry ny valiny anefa izy. Nampitodika azy ho amin'ny zava-manahirana azy tamin'izay fotoana izay ny horakoraka tao ivelany. Nikotaba mantsy ny mpisorona nitaky asa avy hatrany. Nivoaka nankeo amin'ny Jiosy izy, ka nilaza tamin'ny fomba manetriketrika hoe: 'Tsy hitako izay helony na dia kely akory aza."- IFM, tt. 604,605 (ed. 2023).

`Rehefa avy nandalina io andalan-tSoratra Masina io ianao nandritra ny herinandro, inona ireo hevitra nandresy lahatra anao manokana ny hampihatra azy eo amin'ny fiainana?`

`Inona avy ireo fampiharana tsy maintsy ataonao ao amin'ny sekoly misy anao, ny ankohonanao, ny toeram-piasanao, ary ny fianam-pivavahanao?`

`Avereno jerena ilay andininy nianaranao tsianjery. Ahoana no ifandraisan'izany amin'ny fiainanao mandritra ity herinandro ity?`