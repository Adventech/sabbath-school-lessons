### FAMPIDIRANA

### Ny filazantsaran'i Jaona

Mitantara toe-javatra manan-danja teo amin'ny fiainan'i Jesősy Ireo filazantsara efatra Noraketina mba hitomboantsika sy hianarantsika ny asa nataony sy ny toerana nalehany ary ny tanjon'ny iraka nampanaovina Azy ireo fahagagana nataony. Matetika isika no manambatra ireo fitantarana efatra mba hanehoana sary lehibe iray feno mikasika ny fiainan' Kristy. Amin'ity telovolana ity kosa, dia hifantoka misimisy amin'ny Filazantsaran'i Jaona isika, izay anankiray amin'ireo boky sarobidy indrindra ao amin'ny TV. Amin'io boky lo no ahazoantsika hevitra vaovao sy miavaka mahakasika ny fiainan'i Jesōsy hevitra izay tsy voalaza ao amin'ny filazantsaran'ı Matio sy i Marka na i Lioka.

Filazantsara tian'ny maro indrindra ny an'i Jaona satria fitambaran-tsary iray miavaka no anehoany an'i Jesõsy. Antsoina hoe "évangile synoptique" ireo Filazantsara telo hafa noho ny fitovian'ny fomba fijery eo amin'izy ireo sy ny fomba fanehoany izany. Ny filazantsarani Jaona kosa dia miavaka noho ny sary fanehoany ankapobeny an'i Kristy. Manao fahagagana vitsivitsy kokoa i Jesõsy, ao amin'ny filazantsaran'i Jaona, saingy lava kokoa ny teny ambarany. "Izaho no...." vitsivitsy no hoentiny milaza ny tenany; fomba fiteny izay tsy hita ao amin'ireo filazantsara telo hafa izany (rehefa mamaky ny filazantsaran'i Jaona manontolo ianao dia ho hitanao fa betsaka ny "Izaho no..." ao). Ankoatra izany, ity filazantsara ity no milazalaza ny amin'ny fotoana nanaovan'i Jesõsy ny asany an-tsipiriany bebe kokoa; fomba fankalazana ny Paska telo samy hafa no tantarainy, ary asongadiny ireo andro firavoravoana jiosy tsy hitantsika ao amin'ireo filazantsara hafa (Jao. 7:2; Jao. 10:22). Mametraka ny fanadiovana ny tempoly ao amin'ny fiandohan'ny asa fanompoan'i Jesõsy izy, fa ireo filazantsara telo hafa kosa mametraka izany any amin'ny faramparany (Jao. 2:10 ampitahao amin'ny Mat. 21:12, Mar. 11:15 ary Lio. 19:45). Teboka vitsivitsy mampiavaka ny filazantsaran'i Jaona ireo.

Tsy misy filazantsara manondro mivantana ny mpanoratra azy. Tsy midika anefa izany fa nokendrena ny tsy hahafantaran'ny mpamaky ireny mpanoratra ireny. Azo antoka tokoa fa fantatr'i Teofilo ny olona nanoratra ny filazantsara izay natolotra manokana ho azy (Lio. 1:3). Ny filazantsaran'i Matio indray dia ahitana tsipirian-javatra izay manasongadina ny toetran'i Matio. Asehon'ny Jao. 21:23 fa ny mpanoratra ilay filazantsara dia anankiray tamin'ny mpianatr'i Kristy ary olona iray fanta-daza noho ny amin'ny tsaho mety niely momba azy. Tsy voambara mazava ny anarany, nefa azo heverina fa mahalala azy tsara ireo izay namaky voalohany an'ilay filazantsara.

Ho an'ny mpamaky aty amin'ny vanim-potoana mõderina kosa, tsy misy ireo karazana fampahalalana azo hamantarana ireo mpanoratra amin'ny fomba azo antoka ka tsy maintsy mitodika amin'ny tantara isika mba hahalalana bebe kokoa momba izany. Tamin'ny dika mitovy natao voalohany dia nampiasaina ny fiteny tahaka izao hanolorana ireo filazantsara efatra: "Ny filazantsara araka an'i..." Tamin'ny voalohany, dia nampifandraisina tamin'ireo filazantsara nosoratany avy ny anarana hoe Matio, Marka, Lioka ary Jaona. Manondro ny faneken'ny besinimaro ireo anarana ireo ny nampifandraisana tamin'ny boky izany raha vao nanomboka niely teny rehetra teny ny filazantsara efatra.

Teo anatrehan izany anefa, dia manontany tena ireo manam-pahaizana momba izay olona nanoratra ny filazantsarani Jaona. Izao no tohan-kevitr'izy ireo momba izany: samy hafa amin ireo filazantsara telo hata ny bokini Jaona, azo antoka araka izany fa olon-kafa tay anisan'ireo 12 no nanoratra azy. Ambaran izy treo koa fa tay notiondroina ho mpanonatra izany Jaona raha tay tany amin'ny fisasahan'ny taonjato faharoa tany, ka diso izany ny fomba fijery araka ny lovan-tsofina (izany hoe, ny filazana fa i Jaona, rahalahin'i Jakobe, no nanoratra ny filazantsara fahefatra). Araka izany, misy ve ny porofo manondro fa i Jaona ilay apostoly in mpianatra io?

Voalohany, araka izay efa voalaza teo aloha, ny Filazantsara dia manondro fa vavolombelona nanatri-maso ary koa mpianatr'i Jesosy ny mpanoratra azy (Jao 21:23.24) Ho fanampin'izany, lazaina fa "ilay tian'i Jesõsy" io mpanoratra io ary koa niankina teo an- tratrany tamin'ny fotoan'ny Fanasan'ny Tompo, izay voarakitra ao amin'ny toko faha-13 (and 23-25). Vondron olona vitsy an'isa no nivory tamin'io fa tsy vahoaka betsaka izay nanara-dia an'i Jesõsy tsy akory. 1 Petera sy i Jodasy irery no mpianatra voatonona anarana ao amin'io toko io, ary samy anisan'ireo 12 lahy izy ireo. Rehefa heverina izany rehetra izany, ilay "Tian' Jesosy", ny mpanoratra, dia tsy maintsy ho anankiray amin'ireo 12 lahy.

Faharoa, asehon'ity boky ity fa nifandray akaiky tamin'i Petera ny mpanoratra (Jac 13:24: 20:2; 21:7). Ambaran'ireo filazantsara hafa fa namorona vondrona nahitana olona telo nifandray akaiky teo anivon'ireo mpianatra i Petera sy i Jakoba ary i Jaona (Mat. 17:1, Mar 5:37: Lio. 8:51). Fantatsika fa i Jakoba no maty maritiora voalohany tamin'ireo mpianatra 12 (Asa. 12:2); nahatonga an'i Petera sy i Jaona nanana fifandraisana ety izany. Ny filazantsara fahefatra dia manonona ny anaran'i Petera niaraka tamin'ilay mpianatra malala, koa rehela akambana amin'izany ny fahalalantsika avy amin'ireo boky hafan'ny TV, dia azontsika atao ny manatsoaka hevitra fa i Jaona no ilay mpianatra tian'i Jesôsy ary izy no mpanoratra ilay filazantsara.

Fahatelo, ny fijoroana ho vavolombelona nataon'ny fiangonana kristianina voalohany dia manondro an'i Jaona apôstôly ho mpanoratra ny filazantsara fahefatra. Nanohana izany tsoa-kevitra izany ireo mpanoratra kristianina tamin'ny taonjato faharoa, toa an'i Polycarpe, mpitarika iray tao amin'ny fiangonana voalohany izay nahafantatra manokana ani Jaona. Nanohana izany koa i Irénée, mpitarika ny fiangonana taty aoriana kokoa no sady teolojianina nahafantatra an'i Polycarpe.

Ny fandinihana ity filazantsara ity, tsy miankina amin'izay nanoratra azy, dia mamerina antsika amin'ilay vondron'olom-bitsy akaiky an'i Jesősy izay nanara-dia Azy tamin'ny fiandohan'ny fotoana nanehoany ny maha-Mesia Azy. Fomba fijery manokana avy amin'llay nanana fifandraisana ety tamin'i Jesosy no azontsika. Henontsika ao ny fiheverany mikasika an'i Kristy rehefa avy niaina fiainam-panompoana sy fandinihana lalina izy. Enga anie ny fianarana ny Filazantsaran'i Jaona hilaona anao ho isan'ireo mpianatra akaiky an'i Jesõsy ary haneho indray an'i Kristy aminao!



### FANAFOHEZAN-TENY AMPIASAINA MANDRITRA NY FIANARANA

**and.** andininy

**b.** boky

**DIEM** Dikanteny lombonana eto Madagasikara

**ed** Edisiona

**Ev** Evangelism, EGW

**EGW** Ellen Gould White

**FA** Finoana sy Asa/Faith and Works, EGW

**FCE** Fundamentals of Christian Education, EGW

**GW** Gospel Workers, EGW

**HM** Hery Mifanandrina/The Great Controversy, EGW

**IFM** Ilay Fitiavana Mandresy / The Desire of Ages, EGW

**KJV** King James Version

**np** nasiam-panitsiana

**TFC** Testimonies For the Church, EGW

**TIK** Talohan'i Kristy

**TrK** Taorian'i Kristy

**TT** Testamenta Taloha

**TV** Testamenta Vaovao

**t.** takila

**tt.** takila roa fara fahakeliny

**YI** The Youth's Instructor, EGW