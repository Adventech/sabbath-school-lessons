---
title:  "NY FITSANGANANA AMIN'NY MATY SY NY IRAKA"
date:   21/12/2024
---

### NY FITSANGANANA AMIN'NY MATY SY NY IRAKA

### Fampidirana

**Vakio ny Jao. 20,21**

`Tsianjery: Mifidy andininy 1`

### FOANA NY FASANA

Ho fanasaziana ny andevo, ny olo-meloka ary ny mpikomy amin'ny fanjakana no nampiasan'ny Romanina ankapobeny ny fanomboana amin'ny hazo fijaliana. Nampangaina ho mpikomy i Jesôsy; izany no nahavoaheloka Azy tamin'ny farany. Raha toa ka niaina sy maty fotsiny tahaka ny olona nitonona ho mpanjaka Izy, angamba, tsy dia nisy marika navelany manao ahoana teo amin'ny tantara. Ny fanomboana tamin'ny hazo fijaliana no sazy mahamenatra indrindra teo amin'ny Jiosy noho izay voalaza ao amin'ny Deo. 21:23. Tsy nisy mihitsy ohatra ny amin'ny Jiosy mahery fo izay natao maritiora tamin'ny alalan'ny fanomboana tamin'ny hazo fijaliana. Tsy nekena velively ho maneho ny fahorian'ny Jiosy izany. Nahatonga izany ho tsy azo sainina ny akon'ilay fampianarana ara-teôlôjia ao amin'ny Deoterönomia. Tsy mifarana eo amin'ny nahafatesan'i Jesôsy anefa ny tantara. Nitondra hazavana nitaratra fandresena teo amin'ny hazo fijaliana ny fitsanganany tamin'ny maty, ary naneho ny maha-Mpanjaka marina Azy.

Nanoratra tantara telo miresaka momba ny fitsanganana amin'ny maty i Jaona (Jao. 20:1-18, 19-23, 24-31), izay ahitana ny fahatanterahan'ireo teny fikasana maro nataon'i Jesõsy tao anatin'ny hafatra farany nomeny ny mpianany (toko 14-17), ka nasongadiny tamin'izany ny lanjan'ny fitsanganan'i Kristy tamin'ny maty. Nitombo ny fahatakaran'ny mpianatra ny hevitry ny fahafatesan'i Jesosy sy ny fahamarinan'ny Teniny. Tsy mby tao an- tsain'ny mpianatra avy hatrany tsy akory ny hevitr'ireo toe-javatra nialnany farany, izay fanandramana mitovitovy amin'ny antsika ankehitriny koa. Nitombo miandalana ny fahatakaran'izy ireo. Ary taty aoriana dia tonga tamin'ny faratampony ny Filazantsara rehefa tonga vavolombelon'ny asa nanirahana an'i Kristy ny mpianatra.

Samy nitantara ny zava-nitranga tamin'ilay Alahady maraina ireo mpanoratra ny Filazantsara. Indraindray aza dia mifanindry ny zavatra lazainy. I Jaona kosa, toy ny mahazatra, dia nitondra fanazavana manokana izay manampy ny fahatakarantsika. Tsipiriany maro no omen'i Jaona antsika, toy ny fanandraman'i Tômasy, ohatra. Samy mitantara ny nankanesan'i Maria tany amin'ny fasana ny filazantsara efatra, fa ny an'i Jaona irery no ahitana ny resaka nifanaovan'i Maria tamin'i Jesõsy.


> <p>  Soraty</p>
> Manokána fotoana hananana saina tony sy vontom-bavaka. Vakio tsara пу Јао. 20. Avereno vakina intelo ny and. 24-29. Mialoha ny famakian- teny faharoa, dia angataho Andriamanitra hiteny aminao mikasika izay voalazan'ny andalan-teny. Soraty ny hevitra hitanao. Mialoha ny famakian-teny fahatelo, anontanio Izy hoe inona no ifandraisan'io andininy lo amin'ny fiainanao. Mamoróna kisarisary na drafitra momba ny zavatra vaovao hitanao ary mivonona hizara izany amin'ny kilasy. 

` `