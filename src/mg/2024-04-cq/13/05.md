---
title:  MITOHY NY TANTARA
date:   25/12/2024
---

### Ampifandraiso amin'i Jesosy

Mitantara ny nisehoan'i Jesõsy manaraka tamin'ny mpianatra ny toko faran'ny Jaona. Niverina tany Galilia ny mpianatra, niaraka teo amoron'ny Ranomasin'i Tiberiasy. Nila asa fivelomana izy ireo sady tia ranomasina rahateo, koa avy hatrany i Petera dia nilaza fa handeha hanarato. Avy dia nanaraka azy koa ireo mpianatra hafa. Tsy nahomby anefa ny drafitr'izy ireo. Nandany ny alina manontolo izy, fa tsy nahazo trondro. Raha vao mangirandratsy dia nisy olona tazany terý amoron- tsiraka, saingy tsy fantany. Isika mpamaky kosa mahalala fa i Jesôsy io (jereo ny Jao. 20:14, 15).

Rehefa nanaraka ny toromarik'i Jesôsy ny mpianatra dia nivadika ho androm-pahasambarana ilay alin'ny fahadisoam-panantenana. Tsy zakan'izy ireo nakarina ho ao an-tsambo ny harato noho ny habetsahan'ny hazandrano tao (21:6,8,11). Topy maso kely ny amin'ny fahasoavana mitafotafo omena ny olombelona ao amin'i Kristy io fahombiazana lehibe io (1:14; 2:1-11; 6:1-14). Mihoatra noho izay ilaintsika no omen'i Kristy.

Rehefa tonga teo amorony ny mpianatra dia nasain'i Jesősy naka hazandrano tamin'izay vao azony teo, ho fanampin'izay efa nokarakarainy (21:9-14). Nanome ny anjara fanampiany manokana ny mpianatra ankoatra izay efa nomanin'i Jesôsy ho azy. Manambara ny asa mitohy ataon'ny mpianatra izany, ho fanohizana ny asan'i Kristy (14:12). Kanefa na ny trondro nentin'ny mpianatra aza dia avy amin'i Jesõsy koa. Ao amin'i Kristy ihany no iaingan'ny asa tsara indrindra vitantsika. Ary tahaka ny nanaratoan'ny mpianatra ireo trondro ireo no itaoman'i Jesôsy ny olona rehetra ho eo Aminy (6:44; 12:32).

Ny fanontaniana napetrak'i Kristy tamin'i Petera sy ny antso nataony taminy no mamarana ny boky. Nila fanitsiana sy fampaherezana i Petera taorian'ny fahalavoany. Ny fanontanian'i Jesôsy voalohany dia mampahatsiahy an'ilay Petera nidera tena fa hitoetra ho mahatoky na dia tsy ho toy izany aza ny hafa (13:37; Mar. 14:29). Tsy natoky tena toy ny teo aloha intsony i Petera fa namaly tamim-panetren- tena. I Jesősy kosa nanome azy iraka hotanterahina ary nilaza ny fomba hahafatesany rehefa ho vonona ny ho faty noho ny fitiavany an'i Kristy izy (Jao. 21:18,19).

Rehefa nanontany ny amin'ny hoavin'i Jaona i Petera dia nilaza i Jesôsy fa tsy mahakasika an'i Petera izany, na ho faty i Jaona na hahatratra velona ny fiavian'i Kristy fanindroany. Nisy tsaho niely vokatr'izany, fa tsy ho faty i Jaona mialoha ny fiverenan'i Kristy fanindroany. Nofoanan'i Jaona io tsaho io rehefa nanoratra tao anatin'ny fahanterany izy, mba tsy ho vato hahasolafaka ireo mpino eo am-piandrasana, ny fahafatesany.


**Saintsaino izay voasoratra ao amin'ny Jao. 20,21, ary jereo izay miresaka an'i Jesősy ao.**

`Moa ve tsapantsika tsara ireo fanomezana marobe efa natolotr Andriamanitra ho antsika, sa mahihitra kokoa ny fahatsapantsika an'Andriamanitra? Nahoana?`

`Rehefa misy zavatra tsy mety ataontsika, ahoana no hihoarantsika ilay fahatsapan-tena ho meloka izay matetika no mbola misy ihany na dia aorian'ny famelan-keloka ataon/Andriamanitra aza?`

`Toy ny mahazatra ve sa hafa ny fahitanao an'i Jesõsy eto?`

`Antom-bavaka:`