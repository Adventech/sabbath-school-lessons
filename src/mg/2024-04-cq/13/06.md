---
title:  "IREO VAVOLOMBELONA"
date:   26/12/2024
---

### Takaro

"Dia nihodina tsy hijery ny anjely akory izy [i Maria]. Nisy feo anankiray niteny taminy hoe: 'Ravehivavy, nahoana hianao no mitomany? (...)' Nampanjavona ny masony ny ranomaso ka olona fotsiny no hitan'i Maria; noheveriny fa ny mpiandry saha Izy; ka hoy izy hoe: Tompoko, raha hianao no naka Azy teto, lazao amiko izay nametrahanao Azy, ary izaho dia haka Azy. Raha toe toerana be voninahitra loatra dia izy no ity fasan'ny mpanankarena ity mba handevenana an'i Jesosy, hanome toerana ho Azy. Nisy fasana izay ny feon'i Jesosy mihitsy no nahafoana azy, dia ny fasan'i Lazarosy izany. Tsy mety hahita toerana handevenana ny Tompony ve izy ao? Tsapany fa ho fiononana be amin'ny alahelony ny fikarakarany ny tenany sarobidy nohomboana tamin'ny hazo fijaliana."-IFM, tt. 656,657.

"Nanomboka tsapan'ny mpianatra ny toetran'ny asany sy ny velarany. Natao hitory aminizao tontolo izao ireo fahamarinana mahagaga izay efa nankinin'i Kristy taminy izy. Ny toe-javatra teo amin'ny fiainany, ny fahafatesany sy ny fitsanganany tamin'ny maty, ireo faminaniana izay manondro ireo toe-javatra ireo, ny fahamasinan'ny lalan'Andriamanitra, ny zava-miafin'ny drafitry ny fanavotana, ny fahefan'i Jesosy hamela heloka, ny amin'ireo zavatra rehetra ireo no haha-vavolombelona azy, ary hampahafantatra ireo amin'izao tontolo izao izy. (...)

"Tsy mbola niseho tamin'ny heriny feno anefa ny Fanahy Masina satria tsy mbola nomem- boninahitra Kristy. Tsy nisy ny fanomezana bebe kokoa ny Fanahy raha tsy taorian'ny niakarani Kristy tany an-danitra. Raha tsy voaray izany dia tsy afaka nahatanteraka ny iraka hitory ny filazantsara amin'izao tontolo izao nampanaovina azy ny mpianatra. Antony manokana anefa izao no nanomezana ny Fanahy. Taloharn'ny nahazoan'ny mpianatra nanatanteraka ny adidiny ara-dalana mifandray amin'ny fiangonana, dia nitsoka ny Fanahiny taminy Kristy. Fahamarinana masina indrindra no nankininy taminy, ka tiany ho latsaka lalina ao am-pony izao zavatra izao: fa raha tsy ny Fanahy Masina dia tsy mety ho vita io asa io."-IFM, t. 666.

"Firy ankehitriny no tahaka an'i Petera. Mahaliana azy ny momba ny hafa, ary mahamay azy ny hahalala ny adidin'izy ireo, nefa tandindomin-doza hanao tsirambina ny adidin'ny tenany izy. Anjara asantsika ny mibanjina an'i Kristy sy ny manaraka Azy. Hahita fahadisoana eo amin'ny fiainan'ny hafa isika, sy toetra tsy tsara eo aminy. Rakotra fahalemena ny maha-olombelona. Hahita fahatanterahana anefa isika ao amin'i Kristy. Hahatonga antsika ho voaova ny fibanjinana Azy (1 Jao. 4:7,16)"-IFM, t. 676.


`Rehefa avy nandalina io andalan-tSoratra Masina lo lanao nandritra ny herinandro, inona ireo hevitra nandresy lahatra anao manokana ny hampihatra azy eo amin'ny fialnana?`

`Inona avy ireo fampiharana tsy maintsy ataonao ao amin'ny sekoly misy anao, ny ankohonanao, ny toeram-piasanao, ary ny fianam-pivavahanao?`

`Avereno jerena ilay andininy nianaranao tsianjery. Ahoana no ifandraisan'izany amin'ny flainanao amin'ity herinandro ity?`