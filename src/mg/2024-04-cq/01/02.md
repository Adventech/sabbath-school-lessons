---
title:  "MANDRE NY FEON-KIRA FAMPIDIRANA"
date:   29/09/2024
---

### Saintsaino - MANDRE NY FEON-KIRA FAMPIDIRANA

Mampahatsiahy ny feon-kira fampidirana ny Jao. 1:1-18, toy ny feon-kira hoenti-manokatra ny fampisehoana opera na teatra. Ao anatin'ny fampisehoana tahaka ireny, dia miseho indray ao anatin'ny hira aty aoriandriana ny ampahany kely amin'ilay fampidirana, ary aseho mazava kokoa izany araka ny iverimberenany. Tahaka izany koa, ity sasinteny ity dia ahitana ireo lohahevitra izay miverimberina manerana ny filazantsaran'i Jaona. Hodinihintsika ny sasinteny ka hozaraintsika ho fitambaran'andininy telo: and. 1-8, 9-13 ary 14-18. Mifantoka amin'ny Teny ny fitambaran'andininy tsirairay avy. Milazalaza ny amin'ilay Teny mandrakizay sy ny fijoroana ho vavolombelona ataon'olombelona ny andininy valo voalohany. Ny and. 9-13 kosa dia mamintina ny valiny asetrin'ny olona ny Teny. Ary ny fitambaran'andininy fahatelo dia mitantara ny fidiran'llay Teny teto amin'izao tontolo izao sy ny fahasoavana nentiny.

Rehefa mamaky ny and. 1 ny mpamaky mõderina dia matetika no mieritreritra momba an'Andriamanitra lo izayiray, indrindra ny ny Ray sy ny Zanaka. Fiteny tsy tsy voafetra ho an'ny tontolon-kevitry ny fivavahana iray telo ihany anefa no nampiasain'i Jaona teto. Samy nahalala ny hevitry ny hoe "Teny" (logos amin'ny Grika) ireo mpamaky Jiosy sy tsy Jiosy tamin'ny andron'i Jaona. Ho an'ny Grika dia fitsipika izay nanapaka an'izao rehetra izao ny logos. Ho an'ny Jiosy kosa, dia planina nentin'Andriamanitra namorona izany.

Tsy takatsika ny halalin'ny hafatra ampitain'i Jaona raha ny Ray sy ny Zanaka ihany no tonga ao an- tsaintsika. Manampy antsika hahatakatra ny mampiavaka an'i Kristy ny fandinihana momba ny sarinteny maneho ny "Teny". "Tamin'ny voalohany" no fotoana nofaritan'i Jaona, saingy tamin'ny fiandohan'ity tontolo ity ve izany (jereo ny Gen. 1:1) sa tamin'ny fiandohan'ny zavatra rehetra? Raha azontsika atao ny miverina amin'izany fiandohana izany dia ho hitantsika fa efa teo ny Teny sy Andriamanitra. Talohan'ny tantaran'ny olombelona dia efa nisy ny filazantsara. Ny fahatsiarovana izany dia manampy antsika hahatakatra ny fiantraikany lehibe hoentin'ny Teny raha mifandray amin'ny toetry ny olombelona lzy.

Ambaran'i Jaona fa Andriamanitra ny Teny. Rehefa mihaona amin'ny Teny isika dia mihaona amin'Andriamanitra. Asongadin'i Jaona fa talohan'ny Famoronana dia efa Andriamanitra ny Teny, ary ny Teny dia Andriamanitra tonga nofo (Jao. 1:18). Ampahatsiahiviny antsika fa Andriamanitra koa ilay Kristy natsangana tamin'ny maty (Jao. 20:28,29).

Rehefa mifarana ireo fitambaran'andininy voalohany (Jao. 1:4-8), dia miala amin'ny firesahana momba ny Famoronana i Jaona ka mankamin'ny sehatra mahafaoka an'izao rehetra izao. Eo no ampahafantarany ireo hery roa mifanohitra: ny mazava sy ny maizina. Hita matetika ao amin'io Filazantsara io ny fifanoheran'ny mazava sy ny maizina (ohatra: Jao. 3:19-21; 8:12; 13:2,27).

**Diniho manokana ny Jao. 1, Indrindra Indrindra ny and. 1-18 ka soraty izay eritreritrao manokana momba izay voalaza ao.**

**Ivereno ny andalan-teny nosoratanao ary diniho izany.**

**Farito ireo teny, na andian-teny, na fehezanteny, na hevitra miverimberina.**

**Asio tsipika eny ambanin'ireo teny na fehezanteny manan-danja na manana heviny manokana ho anao.**

**Mampiasà hampifandraisana ireo teny na fehezanteny mifandraika amin'ny teny na fehezanteny hafa.**

**Ataovy tsianjery ny Jao. 1:1-5 ary soraty imbetsaka izany mba hahamora ny fitadidianao azy.**

`Inona avy ireo teny na hevitra manaitra anao?`

`Inona avy ireo fanontaniana tonga ao an-tsainao?`