---
title:  "ANDRIAMANITRA TONGA NOFO"
date:   28/09/2024
---

### Fampidirana

**Vakio ny Jao. 1**

`Tsianjery: Mifidy andininy 1`

### TAMIN'NY VOALOHANY

Mampiasa Baiboly anaty telefaonina na konkordansa ka manorata toko sy andininy betsaka araka izay hitanao ka ahitana ny teny hoe "Izaho no" ao amin'ny Jaona. Milaza Inona aminao momba an'i Jesosy Izany?

Raha sendra mila toko sy andininy maika ianao, dia afaka mampiasa ny iray amin'ireo voalaza ireo mba hanampy anao.

Tsy azontsika vakina maimaika ity boky ity. Raha mandinika tsara isika dia hahita fa feno sarinteny ny fomba fanehoan'i Jaona ny tantaran'ny filazantsara, izay manasongadina ny fitoviana eo amin'ny hevitra roa tsy nahitantsika fifandraisana teo aloha. Voarakitr'i Jaona tsara ireo sary an'ohatra nampiasain'i Jesõsy nanehoany ny Tenany tamin'ny fomba lalina kokoa.

Aseho tsotra sy mazava izany any amin'ny andininy sasany. Ohatra, mampiasa sarinteny misesy i Jaona, izay mifototra amin'ny tenin'i Jesősy hoe: "Izaho no (...)". Diniho fa mampisy heviny lalina ny tantara ao amin'ny Jao. 11:25 ny fampiasana izany sarinteny izany. Amin'ny toe-javatra hafa indray dia mivelatra manerana ny filazantsara ilay sarinteny fa tsy manomboka sy mifarana ao amin'ny toko na andininy iray fotsiny (maneho izany fa zava-dehibe tokoa ny mamerina mamaky ilay boky mba hahitantsika hevitra sy fahatakarana vaovao). Ahitana ohatra ny amin'izany sarinteny lehibe izany ao amin'ny Jaona 1: antsoin'i Natanaela hoe "Mpanjakan'ny Isiraely" i Jesõsy (Jao. 1:49). Velabelarina manerana ny boky io lohahevitra io. Tian'ny vahoaka hatao mpanjakan'ny Isiraely Izy ao amin'ny Jao. 6:15, ary nandritra ny fitsarana Azy sy ny nanomboana Azy tamin'ny hazo fijaliana dia "Mpanjakan'ny Jiosy" no niantsoana Azy (Jao. 18:33,39; 19:3,19).

Manampy antsika hahatakatra ny sarinteny araka ny tokony ho izy ireo fanoritsoritana farany ireo. Tsy olona hampiasa hery sy fahefana ho an'ny tenany i Jesõsy. Mpanjaka Izy, saingy tsy araka ny nanampoizan'i Natanaela sy ny mpamaky ny filazantsara azy tany am-boalohany. Fahefana any an-danitra no asehony, izay zara raha takatr'izy ireo.

Vao manomboka dia mampiasa sarinteny i Jaona. Jesõsy no llay Teny nenti-namorona-llay Teny izay tao amin'Andriamanitra tamin'ny voalohany.


> <p>  Soraty</p>
> Vakio tsara ny filazantsaran'i Jaona ka fantaro hoe firy ny isan'ny fanoharana hitanao ao. Soraty izany ka diniho Izay tiany hampitaina.

` `