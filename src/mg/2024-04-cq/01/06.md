---
title:  "NY MAHA-ANDRIAMANITRA AN'I KRISTY"
date:   03/10/2024
---

### Takaro - NY MAHA-ANDRIAMANITRA AN'I KRISTY

"Ao amin'i Kristy no misy fiainana, araka izay niandohany, tsy nindramina, tsy noraisiny avy tamin'ny hafa. 'Izay manana ny Zanaka no manana ny fiainana.' - 1 Jao. 5:12. Ny maha-Andriamanitra an'i Kristy no antoky ny fiainana mandrakizay ho an'ny mpino. 'Izay mino Ahy, hoy i Jesősy, na dia maty aza, día ho velona indray." - IFM, t. 438, ed. 2023.

"Aoka tsy haharihary ireo hafatra manameloka ny fomba amam-panaon'ny olona, raha tsy mbola nanana tombon-tsoa nahalala izy ireo fa mino an'i Kristy isika, ary koa mino ny maha-Andriamanitra Azy sy ny fisiany hatry ny fahagola." - Gospel Workers, t. 405.

"Samy manana ny maha-Izy Azy ny Ray sy ny Zanaka. Hoy i Kristy: 'Izaho sy ny Ray dia iray ihany. Nefa ny Zanak'Andriamanitra no tonga teto amin'izao tontolo izao naka ny endrikolombelona. Navelany ny akanjom-piandrianany sy ny seza maha-mpanjaka Azy ka notafiany nofo ny maha- Andriamanitra, mba hahatonga ny olombelona hanana anjara antin'ny toetran'Andriamanitra amin'ny alalan'ny sorona tsy manam-petra nataony." - TFC, b. 9, t. 68.

"Tahaka izao ny hevitra anehoan'ny olona izany: "Ny Ray dia tahaka ny fahazavana tsy hita maso; ny Zanaka dia tahaka ny fahazavana tonga nofo; ny Fanahy dia ny fahazavana miely eny rehetra eny." "Ny Ray dia tahaka ny ando, etona tsy hita maso; ny Zanaka dia toy ny ando mivendrona manana endrika kanto; ny Fanahy dia tahaka ny ando mirotsaka mba hanome aina." (...)

Zava-poana avokoa ireo fanehoan-kevitra ara-pilozófia ireo. Sady tsy tanteraka izany no tsy marina. (...) Ny Ray no fahafenoan'ny tenan'Andriamanitra Telo Izay Iray, ary tsy hitan'ny mason'olombelona mety maty Izy.

Ny Zanaka no fahafenoan'Andriamanitra Telo Izay Iray izay naseho. (...) Ny Mpananatra izay nampanantenain'i Kristy fa hirahiny (...) dia ny Fanahin'ny fahafenoan'Andriamanitra Telo Izay Iray, izay hampiharihary ny herin'ny fahasoavan'Andriamanitra amin'ireo rehetra mandray sy mino an'i Kristy amin'ny maha-Mpamonjy ny tenany manokana Azy. Misy Persona velona telo ao anatin'llay telo izay iray any an-danitra; amin'ny anaran'ireo fahefana lehibe telo ireo - ny Ray, ny Zanaka, ary ny Fanahy Masina - (...) ary ireo fahefana ireo dia hiara-miasa amin'ireto olom-pirenen'ny lanitra mpankatò ireto mba hanampy azy eo am-piezahany hiaina ny fiainam-baovao ao amin'i Kristy." - Ev. tt. 614, 615.

`Rehefa tapitra ity herinandro nianarana ity, inona avy ireo fampiharana manokana maharesy lahatra anao?`

`Inona ny fampiharana azonao atao any am-pianarana, ao an-tokantrano, any amin'ny toeram-piasana, ary any am-piangonana?`

`Avereno jerena ilay andininy nianaranao tsianjery. Ahoana no ampiharana izany eo amin'ny fiainanao mandritra ity herinandro ity?`