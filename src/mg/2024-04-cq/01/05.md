---
title:  "MANAZAVA NY HEVITRY NY TENY"
date:   02/10/2024
---

### Ampifandraiso amin'i Jesosy - MANAZAVA NY HEVITRY NY TENY

Rehefa niely ny fivavahana kristianina dia teraka ny fifanakalozan-kevitra mahakasika ny fifandraisana eo amin'ny Teny sy Andriamanitra. Nanana fiandohana tahaka ny zavatra rehetra ve ny Teny? Sa mandrakizay araka izay voalazan'ny Jao. 1:1 izany? Valin-teny samihafa no natolotra manoloana izany. I Sabellius, teőlőjianina tamin'ny taonjato faharoa dia nilaza fa fanehoana telo samy hafan'ny Persona iray ihany ny Ray sy ny Zanaka ary ny Fanahy. Toy ny olona iray manao fitafiana telo samy hafa amin'ny andro telo mifanesy izany- olona iray ihany saingy samy hafa ny fisehony. Antsoina hoe "modalisme" izany.

Ny "docétiste" indray dia milaza fa tsy tena naka ny endrik'olombelona ara-bakiteny ny Teny. "Ahoana no akan'Andriamanitra ny endrik'olombelona ka iaretany fahoriana?" hoy izy ireo.

Mifanipaka tanteraka amin'izany kosa ny hevitry ny "adoptianiste". Ambaran'izy ireo fa teraka tao anatin'ny maha-olombelona i Jesõsy, ary natsangan'Andriamanitra tamin'ny nanorontoronana Azy Izy ka taorian'izany no nivelaran'ny toetra maha-Andriamanitra Azy.

Ny firaisan Andriamanitra ahitana ny Ray sy ny Zanaka ary ny Fanahy no fomba fijery eken'ny maro an'isa indrindra. Tohanan'izany fa ireo Persõna telo ireo dia samy mandrakizay, mitovy, ary samy nandray anjara tamin'ny famoronana sy ny fanavotana. Manohana io fomba fijery io ny Advantista rehefa avy nanatsoaka hevitra avy tamin'ny fandinihana lalina ny Baiboly.

Koa satria miorina amin'ny fahatakarana samy hafa ny Soratra Masina ireo fanazavana ireo, ahoana àry no hahalalantsika ny marina? Indro misy torohevitra hahafahantsika manao izany. Voalohany, mila fanetren-tena lehibe isika.

Faharoa, atambaro ireo andalan-tenin'ny Soratra Masina izay mifandraika amin'ny lohahevitra, ary jereo izay ifandraisan'izany. Soraty ny teboka manan-danja asongadin'ny mpanoratra. Ohatra, avereno vakina ny Jao. 1:1-3. Inona no hitanao misongadina ao mikasika ny anjara toeran'i Kristy sy ny asany?

Fahatelo, apetraho ny fanontaniana ny amin'ny fanazavana izay mifanentana indrindra amin'ny ankamaroan'ireo toko sy andininy. Raha tsy mifanaraka amin'ny hafa ny andalan-teny roa na telo, dia anontanio ny tenanao ny anton'izany. Mety manombantombana fotsiny ianao, na koa mahita hevitra misongadina eo amin'izay tsy misy izany na ny mifamadika amin'izany.


`Saintsaino indray ny Jao. 1, ary jereo izay miresaka an'i Jesosy ao amin'izany. Inona no fantatsika mikasika ny tantaran'i Jesősy, ny mombamomba Azy ary ny toetrany, raha ny voalazan'ireo andalan-teny voalohany ao amin'ny Jaona ireo?`

`Inona ny sary hafa aseho na averina momba an'i Jesõsy?`

`Valim-bavaka:`