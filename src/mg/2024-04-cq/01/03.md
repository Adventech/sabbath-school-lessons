---
title:  "NY TENY SY NY FAMORONANA"
date:   30/09/2024
---

### Hazavao - NY TENY SY NY FAMORONANA

Kristy no "Mazava izay mahazava ny olona rehetra tonga amin'izao tontolo izao - Jao. 1:9. Tahaka ny ananan'ny olombelona fiainana amin'ny alalan'i Kristy no andraisan'ny fanahy fairairay koa ny taratry ny fahazavan'ny lanitra. Tsy ara-tsaina ihany fa hery ara-panahy koa, fomba fahatakarana ny fahamarinana, faniriana ny hanao ny tsara no manjary zava-misy mameno ny fo."-FK, t. 26. Tsy misy afa- mandositra ny Fahazavana. Eny fa na ny olona ratsy indrindra eto an-tany aza dia manana fahatsapana momba izay mety sy tsy mety. Tahaka izany koa, ny olona rehetra no mifanandrina amin'ny haizina. Maneho tantaran'olona manda na manaiky ny Fahazavana ny Filazantsara. Antenain'ny mpanoratra fa handray ny herin'ny Mazava izay manazava sy mandresy lahatra ny mpamaky azy.

Manaitra ny fitambaran'andininy farany (Jao. 1:14-18), Hitantsika ilay Teny mandrakizay sy mahay mamorona fa manjary isan'ny zavaboary: "Ary ny Teny dia tonga nofo ka nonina tamintsika" - and. 14. Amin'ny fomba fiteny fohy sy manaitra no anondroan'i Jaona ny fon'ny fivavahana kristianina. Tsy tantara mahafaoka an'izao rehetra izao intsony izany fa manjary mifamatotra amin'ny tantaran'ny zanakolombelona. Ambaran'i Jaona amin'ny alalan'ny mpisolo tena manokana izany fifandraisana ety izany, toy ny hoe "nonina tamintsika", "hitanay ny voninahiny" (and. 14); amin'izany no anehoany ny fanandramana manokana noraisiny avy tamin'ny fiainan'i Jesõsy. Mitondra voninahitra sy fahasoavana ary fahamarinana ilay Teny.

Mahavery hevitra antsika mpamaky matetika ny hoe "Lahitokana avy tamin'ny Ray/Zanakalahy Tokana" (and. 14 sy 18). "Manokana" anefa no hevitr'izany amin'ny teny grika. lo koa no teny ampiasaina iantsoana an'i Isaka. Tsy izy irery no zanakalahin'i Abrahama, saingy izy no zanaky ny teny fikasana (Heb. 11:17). Tsy ny fiterahana, no asongadina eto, fa ny maha-manokana.

Ambaran'ny Jao. 1:17 mazava ny naha-teo an'i Kristy tamin'ny Famoronana. Hitantsika voalohany ao amin'ny and. 18 ny fanehoana an-tsary ny Ray sy ny Zanaka, izay maneho ny firaisana ety eo amin'ny Teny sy Andriamanitra. Maneho ny fifankafantarana ombam-pitiavana ny sarin'ny Zanaka eo an-tratran'ny Ray. Izao no anton'ny nahatongavan'i Jesõsy ho nofo: mba hampahafantaran'ny Teny an'Andriamanitra eto amin'ny tontolo iray maizin'ny tsy fahatakarana. Ilay niaraka tamin'ny Ray hatry ny fahagola ihany no afaka manao izany fanambarana feno fahefana izany.

`Rehefa avy namaky izay nosoratanao sy nomarihinao lanao dia inona ireo hevitra ankapobeny misongadina manokana avy amin'izany?`

`Ahoana no fomba anoritsoritanao an'i Jesősy manome "fahazavana ho an'ny olona rehetra (Jao. 1:19)?`

`Iza avy ireo olona sasany voalaza ao amin'ny Filazantsaran'i Jaona izay nandray ani Jesősy ka tonga zanak'Andriamanitra?`

`Ampitahao amin'ny and. 12 sy 13 ny and. 10 sy 11. Aiza ny sokajinolona haverinao fa misy anao?`