---
title:  "VOAHELOKA SY NOHOMBOANA I JESÔSY"
date:   14/12/2024
---

### VOAHELOKA SY NOHOMBOANA I JESÔSY

### Fampidirana

**Vakio ny Jao. 19**

`Tsianjery: Mifidy andininy 1`

### MPANJAKAN'NY JIOSY

Araka izay hitantsika, dia azo zaraina fito ny asa na ny fihetsika nataon'i Pilato. Mandritra ity herinandro ity no handinihantsika ny fotoana farany niainan'i Jesôsy sy ny vokatr'izany (Jao. 19:1- 3; 19:4-7; 19:8-11; 19:12-16). Ny safidy manan-danja indrindra noraisin'i Pilato no nitarika ho amin'ny fanamelohana an'i Jesõsy sy ny fahafatesany.

Fohy ny fizarana fahefatra. Niverina tao amin'ny efitrano fitsarana niaraka tamin'i Jesôsy i Pilato. Fanivaivana no nasetrin'ny Jiosy ny tolo-kevitr'i Pilato ny amin'ny hanafahana an'i Jesõsy, ary nangataka ny handefasana an'i Barabasy izy ireo (Jao. 18:38- 40). Nanapa-kevitra ny handefa ilay mpifatotra i Pilato na dia tsy nisy fanamelohana ôfisialy an'i Jesôsy aza (Jao. 19:1). Nanaraby an'i Jesôsy ireo miaramila ary nanery Azy hisatroka tsilo sy nampitafy Azy fitafiana toy ny an'ny manam-boninahitra (and. 2. 3). Manintona ny saintsika bebe kokoa ho amin'ny fanoritsoritana an'i Kristy tahaka ny Mpanjakan'ny Jiosy ny filazantsara. Ho an'ny Romanina, ny fanesoana an'i Jesôsy araka izany fomba izany dia fanivaivana ny finoana hebreo koa, nefa raha nanao izany izy ireo dia niaiky tsy nahy ny maha-Mpanjaka an'i Jesõsy.

Rehefa izay dia nanomboka ny fizarana fahadimy, ary manomboka eo, dia voafaoka ao anatin'izany ny rehetra. Nentin'i Pilato nivoaka i Jesõsy, mbola nitafy ny fitafian'ny mpanjaka Izy (Jao. 19:5). Nanambara i Pilato fa tsy mahita heloka teo Aminy (Jao. 19:4; 18:38). Ny hanafaka an'i Jesõsy fotsiny no andraikitr'i Pilato amin'ny maha-governora sy mpitsara azy. Ny hanetsika ny fangorahan'ny olona an'i Kristy, izay nijoro teo naratra sy nandeha ra, angamba no tiany natao. Raha izany, dia hita miharihary fa tsy nahomby ny heviny. Nipoitra voalohany indrindra tao amin'io tantara io ny teny hoe "homboy". Ny vahoaka no nangataka izany voalohany. Samy niantsoantso ireo mpisoronabe sy ny mpanompon'izy ireo hoe: "Homboy amin'ny hazo fijaliana Izy!" - and. 6. Azo heverina fa nanao izany dingana izany izy ireo noho ny tahotry ny hery miasa mangina avy amin'i Jesôsy teo amin'ny vahoaka. Tonga hirahira naverimberin'ireo vahoaka marobe ny teny hoe "homboy Izy".


> <p>  Soraty</p>
> Manokana fotoana kely hanananao toe-tsaina tony sy vontom-bavaka. Vakio miadana tsara ny Jao. 19. Raha voafetra ny fotoana eo am-pelantananao, dia ifantohy manokana ny and. 1-6. Alao sary an-tsaina hoe eo lanao, mandre sy mahita ny fizotry ny toe-javatra rehetra. Ahoana no ho fihetsikao? Mamoròna fanehoana an-tsary na kisarisary ao an-tsaina momba ny zava-baovao hitanao. Zarao amin'ny kilazy izany.

` `