---
title:  "NY NANOMBOANA AN'I JESOSY TAMIN' NY HAZO FIJALIANA"
date:   16/12/2024
---

### Hazavao - NY NANOMBOANA AN'I JESOSY TAMIN' NY HAZO FIJALIANA

Tamin'ny fiandohan'ny asan'i Kristy, dia izao no nampahafantaran'i Jaona Mpanao batisa an'i Jesosy: "ny Zanak'ondrin' Andriamanitra, Izay manaisotra ny fahotanizao tontolo izao - Jao. 1:29. Mankany Jerosalema ny mpivavaka, isaky ny lohataona, mba hanatrika ny andro firavoravoan'ny Paska. Mampahatsiahy azy ireo ny ran'ny Zanak'ondry izay mahavonjy izany (Eks. 12:12,13,21- 28). Raha nivory mba hanatrika ny fanompoam-pivavahan'ny Paska ireo mpivavaka, dia nentina hovonoina ilay Zanak'ondrin'ny Paska. Nifanojo tamin'ny fanatitry ny Paska ny fahafatesan'i Kristy.

Nahazo ny fankatoavan'i Pilato ireo mpitondra fivavahana, ary maika ny hahita an'i Jesősy hoentina hovonoina izy ireo. Nomarihin'i Jaona manokana fa nitondra ny hazo fijaliany i Jesősy (Jao. 19:17). Mampiavaka ny filazantsarany izany, satria ireo mpanoratra filazantsara telo hafa dia nampiditra an'i Simona Kirenianina tao anatin'ny tantara (Mar. 15:21). Tamin'ny fanasongadinana ny fotoana nitondran'i Jesôsy ny hazo fijaliany no nampahatsiahivan'i Jaona antsika fa nifehy tanteraka ny toe-javatra i Jesôsy (Jao. 10:17,18). Nitondra samirery ny fanavotana ho an'izao tontolo izao Izy (Jao. 1:29).

Tsy noresahin'i Jaona ny amin'ny fangirifiriana sy ny tsipiriany mahakasika ny fanomboana tamin'ny hazo fijaliana. Noraketiny an-tsoratra fotsiny fa nohomboana tamin'ny hazo fijaliana i Jesõsy (Jao. 19:18).

Nivory mba hijery ny vahoaka. Nosoratan'i Pilato tamin'ny tenim-pirenena telo ny vesatra nanamelohana an'i Jesôsy mba hahalalan'ny olona rehetra fa nitonona ho mpanjakan'ny Isiraely io Lehilahy io (Jao. 19:19,20). Azo antoka fa nampiely ny fahalalana momba an'i Jesõsy sy ny fahafatesany izany (and. 16-20; jereo koa ny Jao. 3:14; 12:32). Nosoratana tamin'ny teny hebreo izany mba hahalalan'ny Jiosy azy, nosoratana tamin'ny teny Latina mba hahalalan'ny Romanina azy, ary tamin'ny teny grika (izay teny nampiasaina manerana ny faritany midadasika tamin'izany) mba hahalalan'ireo hafa firenena azy. Raha nanao izany i Pilato dia nanambara tsy nahy fa tena Mpanjaka marina i Jesôsy ary nanosotra an'i Kristy ho Mpanjakan'ny fanjakana samihafa.

Tsy nafoy tanteraka tsy akory i Jesôsy. Nisy andiam-behivavy nijoro tsy lavitra ny hazo fijaliana niaraka tamin'ilay mpianatra malala (Jao. 19:25,26). Teo ny renin'i Jesôsy, nijoro teo anilany hatramin'ny farany. Rehefa nahita azy tao anatin'ny vahoaka i Jesõsy dia nametraka ny fiahiana azy tamin'ilay mpianatra malala (Jao. 19:26,27). Noraisin'i Jaona ny andraikitra napetraka taminy (and. 27), ary notanterahiny ny baikon'i Jesõsy ny amin'ny hifankatiavan'izy ireo sy hanehoany firaisana araka ny vavaka nataony ho azy ireo (Jao. 17:11,22). Nanao fijoroana ho vavolombelona mitohy mahakasika ny fiainan'i Jesôsy sy ny fahafatesany ny mpianakavin'ny finoana izay naorin'ny hazo fijaliana (Jao. 1:12).

`Rehefa avy namaky izay nosoratanao sy nomarihinao lanao dia inona ireo hevitra ankapobeny misongadina manokana avy amin'izany?`

`Inona avy ireo fanontaniana mipetraka avy amin'ny fandinihanao ny andininy fototra? Ampahany inona no sarotra?`

`Inona avy ireo fitsipika sy fehin-kevitra hafa hitanao ao?`

`Nahoana no fahadalana tanteraka ho an'ny Grika sy ny Jiosy ny nahafatesan'ny Mesia teo amin'ny hazo fijaliana? (1 Kôr. 1:18-25). Efa niova ve izany fisainana izany amin'izao fotoana izao?`