---
title:  HO ANAO
date:   19/12/2024
---

### Takaro

"Tsy nimonomonona na nitaraina Jesosy. Nijanona ho tony sy feno fiadanana ny endriny, nefa nisy hatsembohana mipotrapotraka teo amin'ny handriny. Tsy nisy tanana nangoraka namafa ny andon'ny fahafatesana teo amin'ny tavany. Tsy nisy nanao teny mitory firaisam-po sy fahatokiana tsy miovaova mba hanohana ny fony amin'ny maha-olombelona Azy. Raha nanao ny asany mampihoron-koditra ny miaramila, dia nivavaka ho an'ireo fahavalony Jesosy hoe: 'Ray ô, mamelà azy fa tsy fantany izay ataony."- IFM, t. 620, ed. 2023.

"Nihantona teo amin'ilay hazo mitanambokovoko ny Zanak'Andriamanitra madio sy tsy manan- tsiny. (...) Izay rehetra niaretany, - ny ra nitete avy eo amin'ny lohany, sy ny tanany ary ny tongony, ny fialan'aina izay nampihovitrovitra ny tenany, ny tebiteby tsy hay lazaina izay nameno ny fanahiny rehefa nafenin'ny Ray Azy ny tavany, - ireny rehetra ireny dia miteny amin'ny zanak'olombelona tsirairay fa: Ho anao no naneken'ny Zanak'Andriamanitra hitondra io enta-mavesatry ny fahadisoana io; ho anao nо namaboany ny fahafatesana sy namohany ny varavaran'ny paradisa."- IFM, t. 628.

"Tamin'ny fiantombohan'ny ady lehibe, dia tsy azon'ny anjely izany. Raha navela hijinja ny vokatra fenon'ny fahotany i Satana sy ny tafiny, dia ho faty izy tamin'izay; nefa dia tsy ho nazava tamin'ny mponina tany an-danitra fa izany no tsy maintsy ho vokatry ny fahotana ary tsy azo ihodivirana. Ny fisalasalana iray momba ny fahatsaran'Andriamanitra dia nety ho nijanona tao an- tsain'izy ireo ka ho toy ny voa ratsy izay ho nitondra vokatra mahafaty avy amin'ny fahotana. Nefa tsy ho toy izany rehefa hífarana ilay ady lehibe. Amin'izay, dia ho tanteraka ny drafitry ny fanavotana, haseho amin'ny voary rehetra manan-tsaina ny toetra amam-panahin'Andriamanitra. (...) Eny, tamin'izay dia afaka niravoravo ny anjely raha nijery ny hazo fijalian'ny Mpamonjy; satria na dia tsy nazava taminy aza ny zavatra rehetra tamin'izay, dia fantany kosa fa azo antoka mandrakizay ny fandravana ny fahotana sy Satana, azo antoka ny fanavotana ny olona, ary ho azo antoka mandrakizay izao rehetra izao. Azon'i Kristy an-tsaina tanteraka kosa ny ho vokatry ny sorona nataony tao Kalvary. Ireny rehetra ireny no notazaniny mialoha raha teo amin'ny hazo fijaliana Izy ka niantsoany tamin'ny feo mahery hoe: "Vita!" - IFM, tt. 637, ed. 2023.


`Rehefa avy nandalina io andalan-tSoratra Masina io lanao nandritra ny herinandro, inona ireo hevitra nandresy lahatra anao manokana ny hampihatra azy eo amin'ny fiainana?`

`Inona avy ireo fampiharana tsy maintsy ataonao ao amin'ny sekoly misy anao, ny ankohonanao, ny toeram-piasanao, ary ny fianam-pivavahanao?`

`Avereno jerena ilay andininy nianaranao tsianjery. Ahoana no ifandraisan'izany amin'ny fiainanao mandritra ity herinandro ity?`