---
title:  Ifanakalozy hevitra
date:   20/12/2024
---

### Ifanakalozy hevitra

Zarao amin'ny kilasy ny hevitra voarainao avy amin'ny lesona nandritra ity herinandro ity. Zarao koa ny fanontaniana tianao hapetraka sy ireo fahalalana azonao avy amin'izany ary ireo fanamarihana nataonao. Misy fanontaniana vitsivitsy azo anokafana fifanakalozan-kevitra eo ambany:

`1. Nahoana i Pilato no natahotra ny hanameloka an'i Jesôsy, nefa natahotra koa ny hiaro Azy?`

`2. Ahoana no itoviantsika amin'i Pilato, voatery hifidy eo amin'i Jesôsy sy ny fangatahan'ny vahoaka?`

`3. Araka ny hevitrao, nahoana no i Jaona no nanankinan'i Jesõsy ny fikarakarana an'i Maria fa tsy ny iray amin'ireo rahalahiny?`

`4. Vakio ny fitantaran'ireo filazantsara hafa momba ny fanomboana an'i Jesôsy tamin'ny hazo fijaliana, ary soraty izay nolazain'i Jesosy teo amin'ny hazo fijaliana. Ifanakalozy hevitra amin'ny kilasy misy anao ny fitoviana sy ny fahasamihafana ao anatin'izany. (Mat. 27:46- 50; Mar. 15:34-37; Lio. 23:34, 43, 46).`

`5. Inona no zava-dehibe tokony ho takatsika mikasika ny fotoana nahafatesan'i Jesôsy sy ny antony nahafatesany? (Jao. 19:30,37; Sal. 22:14).`

`6. Nahoana i Josefa avy any Arimatia sy i Nikodemosy no tsy tonga hanampy raha tsy efa taorian'ny nahafatesan'i Jesõsy?`

`7. Maneho ny toetran'i Satana sy ny toetran'Andriamanitra amin'ny fahafenoany ny fanomboana an'i Jesõsy tamin'ny hazo fijaliana, amin'ny fomba ahoana?`