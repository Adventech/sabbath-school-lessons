---
title:  I KRISTY NASANDRATRA
date:   17/10/2024
---

### Takaro - I KRISTY NASANDRATRA 


"Haniry hitondra ny hazo fijaliana ianao raha mibanjina ilay hazofijalian'i Kalvary. (...) Misy olona ve afaka mijery sy mibanjina ny sorona nataon'ilay Zanaka malalan'Andriamanitra ka tsy hiempo sy ho torotoro ny fony, ka ho vonona ny momba azy rehetra ho an'Andriamanitra?"-FA, t. 10.

"Inona Ã ry ny finoana? (...) Faneken'ny saina ny tenin'Andriamanitra izany, izay mahatonga ny fo ho vonona hanolo-tena sy hanompo an'Andriamanitra, Izay nanome ny fahazavan-tsaina, sy nanetsika ny fo ary nisarika ny saina mialoha hahita an'i Kristy eo amin'ny hazo fijalian'i Kalvary. Ny finoana dia fametrahana eo am-pelatanan'Andriamanitra ny herin'ny fisainana, fampileferana ny saina sy ny sitrapo hofehezin'Andriamanitra, ary ny fanaovana an'i Kristy ho hany lalana sy vavahady hidirana ao amin'ny fanjakan'ny lanitra."-FA, t. 21.

Nantsoina i Jaona "hitarika ny vahoaka ho eo amin'i Jesosy, ary ny fifaliany dia ny manatri- maso ny fahombiazan'ny asan'ny Mpamonjy. Hoy izy: 'Ary efa tanteraka izany fifaliako izany. Izy tsy maintsy mitombo fa izaho kosa tsy maintsy mihena' (...) Nijery hy Mpanavotra tamim-pinoana i Jaona ka nahatratra ny fara-tampon'ny fandavana ny tenany. (...) Feo ihany izy, antso tany an-efitra. Ekeny amim-pifaliana izao ny fahanginana sy ny haizina mba ho afaka hitodika any amin'llay Fahazavan aina ny masori'ny rehetra."-IFM, t. 132 (ed. 2023).

"Miantso olona iray hanao asa voafaritra tsara Andriamanitra, ary rehefa manao izany araka izay fahaizana natolotra azy hanatanterahana izany izy, dia homen'ny Tompo ny hafa izany, mba hotohizany. Nefa tahaka ny mpianatr'i Jaona, dia maro no mahatsapa fa miankina amin'ilay mpiasa voalohany ny fahombiazan'ny asa. Mifantoka amin'ny olombelona fa tsy amin'Andriamanitra ny saina. Tonga ny fialonana, ary simba ny asan'Andriamanitra. Ny olona izay omem-boninahitra tsy tokony ho azy toy izany dia voan'ny fakam-panahy hatoky tena. Tsy tsapany ny fiankinany amin'Andriamanitra. Ny vahoaka ampianarina hiankina amin'ny olona dia latsaka ao amin'ny fahadisoan-kevitra, ary voatarika hiala amin'Andriamanitra." - IFM, t. 134 (ed. 2023).

"Andeha ho lazaina fa azo atao ny mamindra tampoka any an-danitra ireo izay nandany ny fiainany tamin'ny fikomiana tamin'Andriamanitra ka hahita ny fahatanterahana ambony sy masina maharitra ao mandrakizay. (...) Moa ve azon'ireo izay manana fo feno fankahalana an'Andriamanitra sy ny fahamarinana ary ny fahamasinana atao ny hifangaro amin'ireo vahoakan'ny lanitra ka hiara-mihira hira fiderana aminy? (...) Ho fampahoriana ho azy ireo ny fahadiovan'ny any sy ny fahamasinany ary ny fiadanany; ho afo mandevona azy ny voninahitr Andriamanitra. (...) Ny safidin'ny ratsy fanahy ihany no nametra izay ho anjarany."-HM, t. 565.


`Rehefa avy nandalina io andalan-tSoratra Masina io lanao nandritra ny herinandro, inona ireo hevitra nandresy lahatra anao manokana ny hampihatra azy eo amin'ny fiainana?`

`Inona avy ireo fampiharana tsy maintsy ataonao ao amin'ny sekoly misy anao, ny ankohonanao, ny toeram-piasanao, ary ny fianam-pivavahanao?`

`Avereno jerena ilay andininy nianaranao tslanjery. Ahoana no hampiharanao izany eo amin'ny fiainanao mandritra ity herinandro ity?`