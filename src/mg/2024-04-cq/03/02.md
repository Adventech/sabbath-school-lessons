---
title:  "ILAY MPAMPIANATRA NY ISIRAELY"
date:   13/10/2024
---

### Saintsaino - ILAY MPAMPIANATRA NY ISIRAELY

Ampahafantarin'i Jaona aloha ny mombamomba an'i Nikodemosy. Fariseo izy, ary mpanapaka ny Jiosy (Jao. 3:1). Any aoriandriana dia nantsoin'i Jesôsy hoe "mparmpianatra ny Isiraely" izy (and. 10). Izany hoe, amin'ny maha-mpampianatra ambony azy dia hiresaka amin'ny maha-samy mampianatra no nahatongavan'i Nikodemosy (and. 2). Tsy nirona ho amin'ny fitafatafana anefa i Jesõsy fa nohitsiny avy hatrany ny resaka: mila ateraka indray ny olona (and. 3).

Izao no tena votoatin'ny tenin'i Jesôsy: tsy maintsy "ateraka indray" ny olona mba hidirany na hahitany ny fanjakan'Andriamanitra (3:3). Misy dikan-teny sasany manao hoe: "ateraka avy any ambony", satria ny teny hoe: and then nampiasaina eto dia midika hoe: avy any ambony, na indray, na vaovao. Inona amin'ireo heviny ireo no takatr'i Nikodemôsy? Inona no tian'i Jesôsy nambara? Ankehitriny dia ilazana fiovam-po io fiteny hoe "ateraka indray" io. Nampiasain'i Jesõsy io sarinteny io mba hanazavany ny amin'ny fanandramana iray izay tsy hain'ny teny soritsoritana.

Ampifandraisin'i Jesõsy amin'ny asan'ny Fanahy Masina izany (jereo ny Jao. 1:12,13). Tsy nilaza fiainam-baovao mbola ho avy any amin'ny mandrakizay i Jesôsy; manomboka ankehitriny io fiainam- baovao io (3:15, 16). Fanandramana tahaka izay iainan'ny Tenany no atoron'i Jesõsy an'i Nikodemõsy eto -dia ny fanatrehan Andriamanitra eo amin'ny fiainany manomboka hatreo.

Intelo i Jesõsy no mampiasa ilay fitenenana hoe: "Lazaiko aminao marina dia marina tokoa" (3:3,5,11). Misy fiovana tampoka ny resak'i Jesõsy taorian'ny nilazany izany fanintelo. Manomboka mampiasa mpisolo tena milaza hamaroana Izy (toy ny "-nareo" ao amin'ny Jao. 3:12). Mazava fa olona maro kokoa ankoatra an'i Nikodemosy no tiany iresahana. Tsy faritan'i Jesõsy mazava koa ny hoe "-nay" ampiasainy ao amin'ny Jao. 3:11. Mitarika ho amin'ny fandinihana lalina izany. Tafiditra ao anatin'ilay "-nay" ve i Jaona mpanao batisa sy ireo mpaminanin'ny TT nanambara an'i Kristy? Sa ireo mpino taty aoriana izay nandray sy nizara ny fanambarany?

Very hevitra sady gaga i Nikodemõsy rehefa nitarin'i Jesősy toy izany ny resany (3:9). Manjary tsy azontsika antoka koa raha takatr'i Nikodemősy tsara izany, fantatsika aza na fa amin'ny maha-Fariseo azy dia tsy isalasalana fa hainy ny amin'i Mosesy nanandratra menarana (and. 14,15). Rehefa maty tokoa i Jesôsy, "ny fahazavana avy tao amin'io resaka mangina io dia manazava ny hazo fijaliana teo Kalvary, ary nahita ny Mpanavotra an'izao tontolo izao teo amin'i Jesosy i Nikodemosy."-IFM, t. 130.

**Ivereno ny andalan-teny nosoratanao ary diniho izany.**

**Farito ireo teny, na andian-teny, na fehezanteny, na hevitra miverimberina.**

**Asio tsipika eny ambanin'ireo teny na fehezanteny manan-danja na manana heviny manokana ho anao**

**Mampiasà fehezanteny hafa. hampifandraisana ireo teny na fehezanteny mifandraika amin'ny teny na**

**Ianaro tsianjery ny andininy tianao indrindra. Soraty imbetsaka izany mba hahamora ny fitadidianao azy.**

`Manao ahoana ny ezaka nataon'i Jesősy tamin'i Nikodemosy nandritra io fifampiresahana tamin'ny takontakona io?`

`Nahoana no sarotra tamin'i Nikodemosy ny nahatakatra ny fahabangana ara-panahy tao aminy?`

`Nahoana no sarotra amintsika indraindray ny mahatakatra ny fahabangana ara-panahy eo amintsika?`