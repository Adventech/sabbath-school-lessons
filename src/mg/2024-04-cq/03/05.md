---
title:  "NY FANAMBARAN'I JAOΝΑ ΜΡΑΝΑΟ BATISA"
date:   16/10/2024
---

### Ampifandraiso amin'i Jesosy - NY FANAMBARAN'I JAOΝΑ ΜΡΑΝΑΟ BATISA


Mikasika ny fanambaran'i Jaona mpanao batisa ny tohin'ilay toko. Anisan'ny antony tsy maintsy namakian'i Jesosy an'i Samaria ho any Galilia ny zava-tsarotra nolalovan'i Jaona mpanao batisa (Jao. 4:4-6). Tapitra eo amin'ny fanambarana farany nataon'i Jaona mpanao batisa ny toko faha-3. Zara raha milaza ny nampidirana am-ponja an'i Jaona mpanao batisa ny filazantsaran'i Jaona (Jao. 3:24; jereo ny Mat. 14:1-12; Mar. 6:14-29; Lio. 3:19,20). Ny hahatakaran'ny mpamaky ny maha-lzy an'i Jesôsy sy ny asany mantsy no tena tanjon'ilay boky, koa izay no mety ho antony. Nirahina hanambara an'i Kristy i Jaona mpanao batisa (Jao. 1:6-8; 3:19-36).

Nampiasa sary anbhatra momba ny fanambadiana i Jaona mpanao batisa (3:29,30) mba hanehoana fa asa fanomanana ny asany. Manana andraikitra maro ny "sakaizan'ny mpampakatra", anisan'izany ny fanomanana ireo olona asaina, ny fandaminana ilay fampakaram-bady, ary ny fanolorana ny ampakarina amin'ny mpampakatra. Izay mahafaly ny mpampakatra no imasoan'ny sakaizan'ny mpampakatra mandritra ny fotoana rehetra. Toy izany no nahitan'i Jaona mpanao batisa ny asany (jereo ny Isa. 61:1-10; Jer. 2:2; Hôs. 1, 2). Araka ny nandrosoan'ny asan'i Jesősy no nihenan'ny asan'i Jaona (Jao. 3:30). Teo no farany niresahan'ity filazantsara ity momba an'i Jaona mpanao batisa.

Mampahatsiahy ny resaka nifanaovan'i Jesôsy sy i Nikôdemôsy ny tenin'i Jaona mpanao batisa (ampitahao ny Jao. 3:31 sy ny Jao. 3:3; ampitahao ny Jao. 3:32 sy ny Jao. 3:11). Hamafisiny fa ny fandraisana an'i Kristy dia fialana amin'ny fahafatesana ho amin'ny fiainana (Jao. 3:36; ampitahao amin'ny Jao. 17:21). Manamafy izay efa fantatry ny mpamaky rahateo momba an'i Jesôsy sy ny niaviany ary ny tanjony ny fanambaran'i Jaona mpanao batisa.

Nandresy lahatra olona maro ny fanambarany ary nahitam-bokany lehibe. Ny fiainan'i Jaona mpanao batisa dia miantso antsika handinika ny hery miasa mangina mitohy avy amin'ny oha- piainantsika sy ny teny lazaintsika.

Manambara lafiny manan-danja momba ny famonjena, izay matetika tsy resahintsika, ny Jao. 3:3-21,31-36. Tamin'ny nanomezan'Andriamanitra ny Zanany dia nomen'Andriamanitra antsika ny zavatra rehetra, ary tiany ho voavonjy ny olona rehetra. Mety ho voavonjy avokoa ny olona rehetra amin'ny alalan'ilay sorona nataon'i Kristy. Kanefa tsy afaka mamonjy ny olona rehetra Andriamanitra satria tsy ny rehetra no mifidy ny handray ny fanomezany. Irariana ny hifidianantsika tsirairay handray an'i Kristy eo amin'ny fiainantsika.


**Saintsaino izay voasoratra ao amin'ny Jao. 3, ary jereo izay miresaka an'i Jesõsy ao.**

`Amin'ny fomba ahoana no tokony hiainantsika ilay teny filamatra hoe: "Izy tsy maintsy mitombo fa izaho kosa tsy maintsy mihena" (and. 30)?`

`Inona ny sary hafa aseho na averina momba an'i Jesősy?`

`Valim-bavaka:`