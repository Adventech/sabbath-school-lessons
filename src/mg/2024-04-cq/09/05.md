---
title:  "NAMPIANARIN'I JESOSY NY MPIANANY"
date:   27/11/2024
---

### Ampifandraiso amin'i Jesosy - NAMPIANARIN'I JESOSY NY MPIANANY

Nanomboka nanao fampianarana maro manokana ho an'ny mpianany i Jesősy rehefa lasa i Jodasy. Miavaka ao amin'io filazantsara io ny Jao. 14--17. Fanirian'i Jesõsy lalina ny hankalazana ny Ray ao Aminy. Asongadiny fa mifamatotra amin'ny voninahitry ny Rainy ny voninahitry ny tenany. Maneho ny toetran'Andriamanitra sy ny fitiavany an'izao tontolo izao ny fahoriana efa hiaretan'i Kristy sy ny herin'ny fitsanganany amin'ny maty.

Fantatr'i Jesosy fa ho tonga faingana ireo tranga manaraka, ka niriny fatratra ny hahavonona ny mpianany. Tiany ny hankatoavan'izy ireo ilay didy "vaovao", dia ny hifankatiavan'izy ireo. Tsy dia vaovao tsy akory io didim-pitiavana io saingy ny nietren'i Kristy hatramin'ny fahafatesana dia fanehoam-pitiavana lalina tsy mbola fahita hatramin'izay. Samy nanome heviny vaovao ny fitiavana na ny fanasan-tongotra na ny hazo fijaliana. Ilain'izao tontolo izao ankehitriny, mihoatra noho ny hatramin'izay, ny fanehoana ny fitiavan'Andriamanitra amin'ny alalan'ny olony (Jao. 13:35).

Raha teo am-piresahana ny amin'ny tokony hifankatiavan'izy ireo i Jesõsy dia ny hahafantatra izay halehan'i Jesôsy no nahaliana ny mpianatra kokoa.

Mitohy avy hatrany ao amin'ny Jao. 14:1-6 ny tantara rehefa avy nanontany an'i Jesõsy tamim- pikirizana i Petera momba ny toerana izay halehany. Hazavain'i Jesōsy ao amin'ny fahafenoany kokoa ny anjara miandry Azy sy ny mpianany. Na handeha aza i Jesôsy dia karazam-pifandraisana ety kokoa sy mora iainana kokoa no natolony ny mpianany sy ireo mpino taty aoriana. Mahazatra antsika ny mieritreritra momba ny fiavian'i Kristy fanindroany sy ny fonenana mandrakizay amboarin'Andriamanitra ho antsika rehefa mamaky ireo andininy ireo. Kanefa raha mifantoka amin'izany fotsiny isika dia tsy hahita ny fifandraisana manan-danja eo amin'io fifampiresahana io sy ny tranga manodidina izany. Ny hoe "ao an-tranon'ny Raiko" dia fitohizan'ilay fandraisan'i Jesõsy sy ny fanompoany antsika, izay fototra niaingan'ilay fanasan-tongotra. Koa tsy amin'ny fiaviany fanindroany ihany, fa dieny ankehitriny no tian'i Jesősy hiara-mitoetra Aminy isika. Tsy mampihen- danja ny fahamarinan'ny teny fikasany faratampony tsy akory izany, saingy ny fiarahantsika mitoetra Aminy mandrakizay any an-danitra dia tsy inona fa fitohizan'ny fiarahantsika mitoetra Aminy ankehitriny.


**Saintsaino izay voasoratra ao amin'ny Jao. 13, ary jereo izay miresaka an'i Jesõsy ao.**

`Toy ny mahazatra ve sa hafa ny fahitanao an'i Jesősy eto? Inona avy ireo fomba manan-danja azonao hamaliana ny fitiavan'Andriamanitra anao?`

`Oviana ny fotoana izay tsy nampiasanao fanontaniana niainga avy tao am-ponao manokana mihitsy fa nametrahanao kosa ny fanontaniana izay maneho fahalianana sy ara-tsaina fotsiny?`

`Antom-bavaka:`