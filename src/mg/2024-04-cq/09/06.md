---
title:  RESAKA FITIAVANA
date:   28/11/2024
---

### Takaro

"Talohan'ny Paska i Jodasy dia nihaona fanindroany tamin'ny mpisorona sy ny mpanora-dalana. (...) Nefa avy eo dia nifangaro tamin'ny mpianatra toy ny tsy manan-tsiny sy tsy nanao diso iny izy. (...) Tsy nisy fantatry ny mpianatra ny mikasika ny fikasan'i Jodasy. Jesosy irery no afaka namaky ny tsiambaratelony. Tsy nanala sarona azy anefa Jesosy. (...) Enta-mavesatra toy ny ho an'i Jerosalema fony Izy nitomany ho an'ilay tanána voaozona no tsapany ho an'ny tenany. Niantsoantso ny fony nanao hoe: 'Ahoana no ahafoizako anao?' Tsapan'i Jodasy ny hery manerin'io fitiavana io. Raha sendra nanasa ireto tongotra maloto ny tanan'ny Mpamonjy, ka namafa azy tamin'ny lamba famaohana, dia nangitakitaka ihany ny fon'i Jodasy ary voatosika teto sy teroa hiaiky ny helony. Tsy te hanetry ny tenany izy anefa."- IFM, tt. 539,540.

"Rehefa nisikina tamin'ny lamba famaohana Jesosy mba hanasa ny vovoka amin'ny tongony, dia (...) zava-dehibe lavitra noho ny fanasana ny tongony feno vovoka no vokatrizany. Raha ny toe-tsaina nananany, dia tsy nisy na dia iray aza tamin'izy ireo, vonona ho amin'ny fandraisana miaraka amin'i Kristy. Raha tsy tonga eo amin'ny toe-tsaina feno fanetren-tena sy fitiavana izy ireo, dia tsy vonona handray anjara amin'ny fanasan'ny Paska, na handray anjara amin'ny fanompoam-pivavahana fahatsiarovana izay efa haorin'i Kristy. Tsy maintsy hodiovina ny fony. (...) Nisy fiovana teo amin'ny fihetseham-po. (...)

Nisy firaisana teo amin'ny fo ankehitriny, nisy fifankatiavana. Nanjary nanetry tena sy azo nampianarina izy. Afa-tsy i Jodasy, dia samy vonona avy izy, hanome ny toerana ambony indrindra ho an'ny namany avy."-IFM, t. 541. "Teo amin'ny fiainany sy ny lesona nataony Kristy dia nanome ohatra tonga lafatra ny amin'ny fanompoana tsy mihevitra ny 'izaho', izay Andriamanitra no laviany. Tsy nivelona ho an'ny tenany Andriamanitra. Ny nanorenany an'izao tontolo izao, sy ny itazonany ny zavatra rehetra, dia iasany tsy an-kijanona ho an'ny hafa. (...) Teo ambanin'ny lalan'ny fanompoana ny fiainany manontolo."-IFM, t. 542.

"Ny fitiavan'i Jaona lalina an'i Kristy no nanesika azy haniry ho eo anilany mandrakariva; ary nomena azy mandrakariva izany toerana izany. Tian'i Jesősy ireo izay maneho ny toetran'ny Ray, ary tsy misy tahaka ny an'i Jaona ny fahaizan'ireo mpanoratra hafa miresaka momba ny fitiavan'Andriamanitra. (...) Hita taratra teo amin'ny tavany ny voninahitr'Andriamanitra." - YI, 29 Marsa 1900.


`Rehefa avy nandalina io andalan-tSoratra Masina io lanao nandritra ny herinandro, inona ireo hevitra nandresy lahatra anao manokana ny hampihatra azy eo amin'ny flainana?`

`Inona avy ireo fampiharana tsy maintsy ataonao ao amin'ny sekoly misy anao, ny ankohonanao, ny toeram-piasanao, ary ny fianam-pivavahanao?`

`Avereno jerena ilay andininy nianaranao tsianjery. Inona no ifandraisan'izany amin'ny fiainanao mandritra ity herinandro ity?`