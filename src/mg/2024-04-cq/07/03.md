---
title:  "NATSANGANA TAMIN'NY MATY I LAZAROSY"
date:   11/11/2024
---

### Hazavao - NATSANGANA TAMIN'NY MATY I LAZAROSY

Ahoana no hahafantarantsika ny fotoana tian Andriamanitra hiandrasantsika amim- paharetana ny fahagagana iray izay mbola any aoriana be (Jao. 11:24)? Ary ahnana no hahafantarantsika ny fotoana izay tian Andriamanitra ananantsika finoana fa hanao zava mahagaga izy amin'izao fotoana izao indrindra?

Vao tonga tao Betania i Jesôsy dia reny fa efa maty hefarana i Lazarosy (Jao. 11:39). Nanana finoana ny Jiosy tamin'izany andro izany, izay tsy ara-Baiboly, fa mitoetra telo andro eo anilan'ny faty aloha ny fanahy, maniry ny mbola hiditra ao indray. Tsy azo noeritreretina intsony ny hamelomana olona efa maty efatra andro. Famantarana ny herin'i Jesôsy tsy azo iadian-kevitra ny nananganany an'i Lazarosy tamin'ny maty. Niely tokoa ny vaovao momba io fahagagana io satria tsy lavitra an'i Jerosalema i Betania ary olona maro no tonga nitsapa alahelo noho ny nahafatesan'i Lazarosy (and. 18,19).

Tonga nitsena an'i Jesõsy mialoha ny nidirany tao an-tanàna i Marta, niarahaba Azy, somary nanome tsiny, kanefa nanambara ny finoany Azy koa (and. 20-22,30). Fihetsika mpiseho izany rehefa tojo toe-javatra tsy takatry ny saina isika.

Nanome toky ity vehivavy tra-pahoriana ity i Kristy fa hitsangana amin'ny maty ny anadahiny (Jao. 11:23). Nanantena ilay fitsanganana amin'ny maty any am-parany i Marta (Dan. 12:2,3), ary i Jesősy nilaza fa hanangana an'i Lazarosy amin'ny maty, kanefa tsy izany ihany fa nambarany koa fa Izy no fananganana ny maty sy fiainana (Jao. 11:25,26). Tsy tranga mbola hiseho any aoriana any tsy akory ny fananganana amin'ny maty. Ny fanaovana raharaha handraisam-bahiny sy ny tsy fiatoana hihaino ny tenin'i Jesôsy no matetika ahatsiarovana an'i Marta (Lio. 10:41,42). Ny tenim-pinoana nataony ao amin'ny Jao. 11:27 anefa dia manambara finoana mahery vaika indrindra ny maha-Mesia an'i Jesôsy, izay tsy fahita ao amin'ireo filazantsara efatra. Izany no mahatonga an'i Jaona hanoratra ny tantarany (11:27; 20:31).

Nalahelo i Jesõsy, ary nitomany teny an-dalana ho any amin'ny fasana, niaraka tamin'i Maria sy ireo mpisaona (11:32-35). Tsy mba manao sarinady i Jesõsy fa niray fo tamin'izy ireo tokoa Izy (11:33:38), Nahavonton'alahelo ny fanahiny ve ny namoizan'izy mirahavavy ny anadahiny? Tsy isalasalana fa nangoraka azy ireo Izy, kanefa ilay teny hoe: "Vonto ny fanahiny" dia manambara koa tsy fahafaliana sy fahatezerana. Tezitra tamin'ilay mpisompatra i Jesôsy, dia ny fahafatesana, ary azo inoana fa nahatezitra Azy koa ny tsy finoan'ireo hanatri-maso ny fahagagana (and. 37).

Noresen'i Jesôsy ny fahafatesana rehefa niantso ny anaran'i Lazarosy Izy (and. 43,44). Maneho amin'ny sary velona ny herin'i Kristy mandresy ny fahafatesana ny tsipiriany nasehon'i Jaona momba an'i Lazarosy, izay mbola nifono lambam-paty. Mifanindran-dalana amin'ny nitsanganan'i Jesôsy tamin'ny maty izany, Izay nanaisotra sy nametraka ny lambam-patiny koa (11:44; 20:6,7).


`Rehefa avy namaky Izay nosoratanao sy nomarihinao lanao dia inoria ireo hevitra ankapobeny misongadina manokana avy amin'izany? `

`Inona avy ireo fanontaniana mipetraka avy amin'ny fandinihanao ny andininy fototra? Ampahany inona no sarotra?`

`Inona avy ireo fitsipika sy fehin-kevitra hafa hitanao ao?`