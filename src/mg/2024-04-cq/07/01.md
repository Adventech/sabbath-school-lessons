---
title:  "MANANGANA NY MATY"
date:   09/11/2024
---

### Fampidirana

**Vakio ny Jao. 11**

`Tsianjery: Mifidy andininy 1`

### MIVERINA AO AMIN'NY MEMY

Miresaka momba ny nialan'i Jesõsy tao Jerosalema ho any amin'ny toerana mitokana iray any an-dafin'i Jordana ny ampahany farany amin'ny Jaona 10. Nitohy sy niroborobo tao ny asany (and. 40-42). Volana maro no eo anelanelan'ny toko faha-10 sy ny toko faha-11, ary hitantsika fa manakaiky faingana ny Paska. Nisy toe- javatra nanery an'i Jesôsy hiverina any Jerosalema. Miharihary ny fifamatorana am-po nisy teo amin'i Jesôsy sy ny fianakaviana anankiray, tamin'ny fomba nilazana Taminy hoe: "Tompoko, indro, marary ilay tianao" raha narary i Lazarosy (Jao. 11:3,5).

Ny tantaran'ny nananganan'i Jesõsy an'i Lazarosy tamin'ny maty sy ny akony lehibe naterak'izany fahagagana izany no tohiny. Miresaka momba ny nananganana olona tamin'ny maty koa ireo filazantsara hafa, saingy tsy ahitana ireo tsipirian-dresaka toy ny ao amin'ny Jaona izany. Asongadin'i Jaona voalohany ny lesona lehibe ara-teõlôjia avy amin'ny fihetsik'i Jesõsy. Tsy toe-javatra kisendrasendra ny nahafatesan'i Lazarosy; natao hanehoana ny voninahitr'Andriamanitra sy ny Zanany izany (and. 4). Eto dia mbola nampisara-tsaina indray ny mpanatrika ny fanambarana ny maha-Andriamanitra an'i Jesôsy (and. 45,46,53).

Hita ato amin'ity tantara ity koa ilay fomba fanoratr'i Jaona manokana, izay mampiasa teny sy sary an'ohatra mahafaoka lafin-javatra maro. Tsy maneho ny herin'Andriamanitra mandresy ny fahafatesana fotsiny ny nananganana an'i Lazarosy tamin'ny maty fa sary an'ohatra maneho ny fiainana atolotr'i Jesôsy koa. Ny fiainam-baovao omeny dia tsy mampiala ny olona tsy ho eto amin'izao tontolo izao fa miasa eto amin'izao tontolo izao. Mbola mianjady amintsika rehetra hatrany ny fahoriana sy ny fatiantoka, kanefa ny fiainana atolotr'i Kristy dia manome toky antsika fa efa nandresy ny fahafatesana Izy. Tsy ny fasana no tompon'ny teny farany.


> <p>  Soraty</p>
> Vakio indray mandeha sy miadana tsara ny Jao. 11. Mariho ireo fizarana ao anatin'ny fifampiresahana sy ny fomba ifandraisany amin'ny fitantarana. Avereno soratana araka ny fiteninao ny and. 32-44, jereo any amin'ny dikan-teny tsy famplasanao matetika izany, na manaova kisarisary na drafitra momba io toko io.

` `