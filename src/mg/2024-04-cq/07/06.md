---
title:  3FAHADISOAM-PANANTENANA SY ALAHELO
date:   14/11/2024
---

### Takaro - FAHADISOAM-PANANTENANA SY ALAHELO

"Nijanona teo amin'ny toerana nisy Azy Izy nandritra ny roa andro. Zava-miafina ho an'ny mpianatra io fotoana nahemotra io. (...)"-IFM, t. 435.

"Izany no nolazainy; ary rehefa afaka izany, dia hoy Izy taminy: Matory Lazarosy sakaízantsika; fa handeha hamoha azy Aho'. 'Matory Lazarosy sakaizantsika'. Manohina tokoa ireo teny ireo! Feno firaisam-po tokoa! Raha nieritreritra ny loza mananontanona izay hihatra Aminy raha mankany Jerosalema ny mpianatra, dia saiky hadinon'izy ireo ilay fianakaviana misaona any Betania. Tsy toy izany anefa Kristy. Nahatsapa ny mpianatra fa nomen-tsiny. Efa diso fanantenana izy satria tsy namaly haingankaingana kokoa ny hafatra Kristy. Nalaim-panahy hihevitra izy fa tsy nanana fitiavana mamy ho an'i Lazarosy sy ny anabaviny araka izay niheverany azy Izy, raha tsy izany dia niverina haingana niaraka tamin'ny mpitondra hafatra Izy. Ny teny hoe: 'Matory Lazarosy sakaizantsika anefa, dia nampifoha ny fihetseham-po araka izay izy tao an-tsainy. Resy lahatra izy fa tsy nanadino ny sakaizany nijaly Izy tsy akory."-IFM, t. 436 (ed. 2023).

"Notiavina tokoa i Lazarosy, ary vaky ny fon'ny anabaviny nitomany azy, ary пу sakaizany dia nampifangaro ny ranomasony tamin'ny azy mirahavavy misaoha. (...) Na dia Zanak Andriamanitra aza Izy, dia efa tonga olombelona, ary voahetsiky ny alahelon'ny olombelona Izy. Ny fony be fitiavana sy mangoraka dia voatohin'ny fahoriana mandrakariva haneho firaisam-po. Miara-mitomany amin'izay mitomany Izy, ary miara-mifaly amin'izay mifaly. (...)

"Tao amin'ny ranomasony dia nisy alahelo mihoatra noho ny alahelon'olombelona tahaka ny haavon'ny lanitra ambonin'ny tany. Tsy nitomany an'i Lazarosy Kristy, satria efa hiantso azy hivoaka ny fasana Izy. Nitomany Izy satria maro amin'ïreo izay mitomany an'i Lazarosy ankehitriny no hamolavola drafitra tsy ho ela hamonoana an'llay fananganana ny maty sy fiainana. (...)"-IFM, tt. 439,440 (пр. ed. 2023).

"Tamin'ny nanambarany fa tokony ho faty ho an'ny firenena ny olona anankiray, dia nasehon'i Kalafa fa nanana fahalalana ny amin'ny faminaniana izy, na dia voafetra dia voafetra aza izany. Raha mitantara io toe-javatra io kosa i Jaona, dia mandray io faminaniana io izy ka hasehony ny fidadasika sy ny halalin'ny dikany. (...) Nanjary lainga io faharmarinana sarobidy indrindra io teo amin'ny molotr'i Kaiafa. (...) Noho izany ny hevitra naposak'i Kalafa amin'ny alalan'ny fanaovana sorona an'i Jesosy dia ny hamonjy ny firenena meloka, tsy ho afaka amin'ny fahadisoany, fa (...) mba hahazoany manohy manota hatrany."-IFM, tt. 447,448 (ed. 2023).


`Rehefa avy nandalina io andalan-tSoratra Masina io ianao nandritra ny herinandro, inona ireo hevitra nandresy lahatra anao manokana ny hampihatra azy eo amin'ny fiainana?`

`Inona avy ireo fampiharana tsy maintsy ataonao ao amin'ny sekoly misy anao, ny ankohonanao, ny toeram-piasanao, ary ny fianam-pivavahanao?`

`Avereno jerena ilay andininy nianaranao tsianjery. Ahoana no ifandraisan'izany amin'ny fiainanao mandritra ity herinandro ity?`