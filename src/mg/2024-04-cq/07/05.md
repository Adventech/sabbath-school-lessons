---
title:  "NY FIHETSIKY NY OLONA EO ANATREHAN' ILAY MPANOME FIAINANA"
date:   13/11/2024
---

### Ampifandraiso amin'i Jesosy - NY FIHETSIKY NY OLONA EO ANATREHAN' ILAY MPANOME FIAINANA

Nampisara-tsaina ny olona io fahagagana manaitra io, izay naneho an'i Jesôsy ho llay Mpanome fiainana. Maro tamin'ireo Jiosy niaraka tamin'i Maria no nino. Mety ho fianakaviana akaiky izy ireo ka nifaly noho ny nahaveloman'i Lazarosy indray. Nisy ireo faly sy nanamafy ny finoany noho ilay famantarana, fa ny sasany kosa nankany amin'ny Fariseo nitatitra ny zava-nitranga (Jao. 11:46). Vao mainka nampikaon-doha ny Synedriona momba izay hatao amin'i Jesôsy ny tatitra nataon'izy ireo (and. 47). Tsy nampiorina ny finoan'ity vondron'olona ity ny fihetsik'i Jesõsy fa niteraka tebiteby tao anatiny. Matetika ireo izay manohitra an'i Kristy no tsy te ho resy lahatra amin'ny famantarana hafa intsony. Tsy porofo hafa no ilainy fa fo vaovao (Jao. 3:3, Ezek. 36:26).

Nanjaka ny savorovoro tao amin'ilay adihevitry ny Synedriona. Samy hafa tanteraka ny hevitry ny mpitondra fivavahana sy ny vahoaka momba an'i Jesôsy. Mitebiteby ireo manana fahefana sy toerana ambony andrao hino Azy avokoa ny olona ka ho rava ny fonenany sy ny fireneny (Jao. 11:48; jereo koa ny Jao. 6:15). I Kaiafa, mpisoronabe tamin'izany andro izany, dia nanao fanamarihana manaitra hoe: "Isara ho anareo, raha ny lehilahy iray no ho faty hamonjy ny firenena" - Jao. 11:49,50. Avy hatrany dia hazavain'i Jaona ny tenin'i Kaiafa, fa tsy nahalala akory ny lanjan'ny teniny ity farany (and. 51). Ambaran'i Jaona mazava fa ny fahafatesan'i Jesõsy sy ny fitsanganany amin'ny maty dia fomba entin'Andriamanitra manangona ny zanany rehetra maneran-tany ho antoko iray ihany (and. 52). Avy eo dia tapaka tao amin'ny filan-kevitra fa hosamborina i Jesõsy-tsy mba hotsaraina fa hovonoina ho faty (and. 53,57).

Nankany amin'ny faritra iray mitokana sy be tendrombohitra, tany avaratra antsinanan'i Jerosalema i Jesôsy. Tsy nandeha an-karihary tao Jodia intsony Izy (and. 54). Tsy nidika anefa izany fa nandositra Izy. Manambara kosa izany fa Izy ihany no manam-pahefana amin'ny ainy (10:17,18). Mihazakazaka ny fahantomoran'ny fotoany.

Mamirapiratra ny mazava, izay manome fahafahana manararaotra ny fandraisana fahazavana bebe kokoa. Indrisy fa maro no manohitra ny fahazavana ka miala amin'ny mitataovovonana ho amin'ny filentehan'ny masoandro sy ny alina mikitroka. Misy ireo nino, fa ho an'ny sasany kosa, io fahagagana mamerina ny aina io dia nanesika azy hanapa-kevitra hamono an'i Jesõsy (1:9-12; 3:18- 21). Aiza ho aiza kosa no misy anao? Manokàna fotoana handinihana ny momba izany.


**Saintsaino izay voasoratra ao amin'ny Jao. 11, ary jereo izay miresaka an'i Jesosy ao.**


`Inona no avalinao ny fahazavana entin'Andriamanitra eo aminao?`

`Nahoana ireo mpitondra fivavahana no naneho fihetsika fanoherana mahery vaika teo anatrehan'ny fananganana an'i Lazarosy tamin'ny maty? (Jao. 12:9-11).`


`Toy ny mahazatra ve sa hafa ny fahitanao an'i Jesõsy eto?`


`Antom-bavaka:`
