---
title:  TAO BETAΝΙΑ
date:   10/11/2024
---

### Saintsaino

Tantarao ny toe-javatra iray izay nandrindran'Andriamanitra ny zavatra rehetra hiara-miasa mahasoa na dia tsy takatry ny sainao aza izany.

Mpiray tampo i Maria sy i Marta ary i Lazarosy (and. 1,2,19,21). Ny fihetsik'i María no tantarain'i Jaona rehefa miresaka momba azy (Jao. 12:3-7; 11:2). Inoana fa i Marta no zokiny (araka ny kolontsaina fahiny sy ny fomba anoritsoritan'ny Baiboly ny voalohan'andraikiny ao an-tokantrano: Lio. 10:38). Izy koa no nitsena voalohany an'i Jesõsy taorian'ny nahafatesan'i Lazarosy (Jao. 11:20). Misy teboka iray apetrak'i Jaona mazava: tian'i Jesôsy ny tsirairay amin'izy ireo (Jao. 11:3,5).

Matetika no irintsika hiditra an-tsehatra tsy misy hataka andro Andriamanitra; mety tsy hifanaraka amin'ny fandaharam-potoantsika anefa ny fikasany (11:4-8). Ny fifandraisany amin'Andriamanitra fa tsy ny hetahetam-pon'ny olombelona no mifehy ny fihetsiny. Fantatsika fa efa efatra andro no nandevenana an'i Lazarosy vao tonga i Jesôsy (and. 39). Azo inoana fa efa maty i Lazarosy tamin'ny fotoana nandraisan'i Jesosy ilay hafatra. Na ahoana na ahoana dia tsy nampitombin-tsaina ny mpianatra io fangatahana andro io; nanantena koa angamba izy ireo fa handeha faingana i Jesõsy.

Nanambara ny tebitebiny ny amin'i Jesôsy sy ny tenany ny mpianatra rehefa nilaza i Jesosy fa hiaraka hiverina any Jodia izy ireo (and. 8). Tsy nahita afa-tsy ny loza miandry azy izy ireo. Tsy azo noresen-dahatra hiala amin'ilay lalana voasoritra teo anoloany i Jesõsy. Nandroso izy na dia nanambana aza ny loza. Nampahatsiahivin'i Jesôsy tamin'ny resaka maro nifanaovany tamin'ny mpianany fa mila mandeha amin'ny mazava izy ireo (1:4,5; 3:19-21; 8:12: 9:5; 11:9, 10). Nomeny toky ny mpianatra fa tsy mba ho tafintohina izay mandeha amin'ny antoandro. Tsy nilaza anefa i Jesôsy fa tsy hisy fitsapana intsony ny fiainany, fa ho afaka hanatanteraka soamantsara ny diany kosa izy ireo (Jao. 17:15).

Tsy azon'ny mpianatra indray ny sarin-teny nataon'i Jesõsy (3:4; 4:11,33; 6:52; 11:12, 13), Nilaza Izy fa hamoha an'i Lazarosy amin'ny torimasony, Fampiasan'ny Soratra Masina ilazana ny fahafatesana ny torimaso (Sal. 13:3; Dan. 12:2), koa tokony ho nahatakatra izany ihany ny mpianatra. Nilaza tsotra tamin'izy ireo ihany i Jesõsy avy eo (Jao. 11:14, 15). Araka izany dia asehon'i Jesõsy eto ny faran'ny tantara-hatsangana amin'ny maty i Lazarosy.

Nanolo-tena ho faty hiaraka amin'i Jesōsy i Tômasy (and. 16) noho ny tsy fahatakarany. Na dia votsa amin'ny fahatakarana aza anefa izy dia nahatoky tamin'i Kristy. Toa vonona ho faty hiaraka amin'i Jesõsy avokoa ny mpianatra na dia tsy nahatakatra tsara ny toe-java-niseho aza (Mat. 26:35). Araka ny fantatsika mpamaky ankehitriny anefa dia indrisy fa tamin'ny fotoana nilan'i Jesôsy izany indrindra no nandaozan'izy rehetra Azy.



**Ivereno ny andalan-teny nosoratanao ary diniho izany.**

**Farito ireo teny, na andian-teny, na fehezanteny, na hevitra miverimberina.**

**Asio tsipika eny ambanin'ireo teny na fehezanteny manan-danja na manana heviny manokana ho anao**

**Mampiasa hampifandraisana ireo teny na fehezanteny mifandraika amin'ny teny na fehezanteny hafa.**

**lanaro tsianjery ny andininy tianao indrindra avy ao amin'ny Jao. 11. Soraty imbetsaka izany mba hahamora ny fitadidianao azy.**

`Amin'ny toe-javatra manao ahoana no ahatsapanao ho feno fitaintainana tahaka ireo mpianatra?`