---
title:  "NY ASAN'NY FANAHY"
date:   01/12/2024
---

### Saintsaino

Azo adika amin'ny heviny maro ny hoe "parakietos". Azontsika atao ny mijery ireo tontolon-kevitra samihafa ampiasana izany mba hahitana ny fomba hanakarana ny heviny. Misy ny dikanteny manao izany hoe "Mpampionona" (KJV). Mampiasa ny teny hoe Mpisolovava, Mpanampy, Mpanolo-tsaina na Mpanalalana kosa ny dikanteny hafa. Anondroana an'i Jesôsy ao amin'ny 1 Jao. 2:1 ny teny hoe "paraklētos", maneho an'i Kristy ho Mpisolovava ny mpanota izany.

Ampiasaina anondroana an'i Jesôsy koa ny toetran'ny Fanahy. Nambara fa nitoetra teo amin'ireo mpianany i Kristy (Jao. 14:20; 15:4,5). Izy no Mpampianatra azy ireo (Jao. 13:13), nanambara ny Ray Izy (Jao. 14:9-11), ary nilaza ny Tenany ho fahamarinana (Jao. 14:6). Zava-dehibe ihany koa ny anondroan'ny Fanahy an'i Jesôsy ho Mesia sy ny nitoerany teo Aminy (Jao. 1:32,33). Naniraka ny Fanahy mba hiaraka amin'ireo mpianany i Jesõsy (Jao. 15:26; 16:7). Tahaka ny nandavan'izao tontolo izao an'i Kristy no handavan'izy ireo koa ny fiasan'ny Fanahy Masina (Jao. 3:32-34; 6:66).

Na eo aza ny tantara lava momba ny dikan'ny teny hoe "paraklētos", dia nanamaivana ny hevitra sasany fonosin'ilay teny grika ny nandikana azy hoe "Mpampionona". Zava-dehibe rahateo ny fahatsiarovana ny tontolon-kevitra misy ilay teny - izany no nahazoantsika ny hoe "Mpisolovava". Mahafaoka ny heviny ihany koa ny teny toy ny hoe "Sakaiza". Azontsika raisina ho toy ny Sakaizantsika na Mpisolovava antsika any an-danitra ny Fanahy Masina.

Misy fiantraikany mivantana eo amin'ny andavanandrom-piainantsika ny asan'ny Fanahy. Rehefa mamintina ny asany ao amin'ny filazantsara isika, dia mahita ireto teboka ireto misongadina. Mitarika antsika eo amin'ny fivavahana amin'Andriamanitra "amin'ny fanahy sy ny fahamarinana" ny Fanahy (Jao. 4:23,24). Tsy mamoron-javatra vaovao Izy fa fa manolotra fomba fijery vaovao ho antsika ary mitarika antsika eo amin'ny fahatakarana ny fampianaran'i Jesõsy sy ny fampiharana izany (Jao. 14:26; 15:15).

Manohy ny fanasongadinana ny fijoroantsika ho vavolombelona miaraka amin'ny fanomezam- pahasoavan'ny Fanahy ny filazantsaran'i Jaona ao amin'ireo toko faramparany. Niafina tao amin'ny efitrano ambony ireo mpianatra ny harivan'ny nitsanganan'i Jesõsy tamin'ny maty; natahotra izay mety hataon'ny Rômanina sy ireo mpitarika jiosy aminy izy ireo. Na dia ren'izy ireo aza ny amin'ny fitsanganan'i Jesosy tamin'ny maty dia mbola nogejain'ny tahotra ihany izy (Jao. 20:3-10, 18, 19). Tampoka teo dia niseho taminy i Jesõsy ary namerina ny iraka nampanaoviny azy ireo. Mba hanomanana azy hiatrika ny asa mafy teo anoloany, dia nanisy fofonain'ny Fanahy Masina tamin'izy ireo i Jesősy (and. 21-23). Fanandramana mialoha ny firotsahan'ny Fanahy Masina izay hiseho amin'ny Pentekôsta izany. Iray ihany ny tanjon'izany. ny hanomana ny mpianatra mba hijoro ho vavolombelon'i Kristy.



**Ivereno ny andalan-teny nosoratanao ary diniho izany.**


**Farito ireo teny, na andian-teny, na fehezanteny, na hevitra miverimberina.**


**Asio tsipika eny ambanin 'Ireo teny na fehezanteny manan-danja na manana heviny manokana ho anao**


**Mamplasa  hampifandralsana ireo teny na fehezanteny mifandraika amin'ny teny na fehezanteny hafa.**


**lanaro tsianjery ny andininy tianao indrindra. Soraty imbetsaka izany mba hahamora ny fitadidianao azy.**


`Manao ahoana ny fotoana atokantsika isam-batan'olona, na vondrona madinika, na ny fiangonana, hangatahana an'Andriamanitra mba hanatanterany ny teny fikasana momba ny Fanahy Masina? `

`Mahalana ve sa tsindraindray ihany no ahatsapanao fa mila ny fiasan'ny Fanahy Masina ianao eo amin'ny fiainanao?`