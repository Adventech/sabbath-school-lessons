---
title:  "MITOETRA AO AMIN'I KRISTY"
date:   02/12/2024
---

### Hazavao - MITOETRA AO AMIN'I KRISTY


Rehefa avy nampahatsiahy ireo mpianatra i Jesôsy fa "avy ny andrianan'izao tontolo izao", dia nanasa azy ireo Izy mba hiaraka Aminy hivoaka ny tanana (Jao. 14:30,31). Fantatsika fa diavolana ny andro tamin'izay satria amin'izany no ankalazana ny Paska araka ny fomba fanao. Rehefa nandalo ny tanimboaloboka izy ireo dia nampiasa fanoharana vaovao i Jesõsy mba hanehoana ny fifandraisany amin'ireo mpanara-dia Azy. Nampiasa ny voaloboka Izy hanehoana ny Tenany, ary nasehony fa miankina tanteraka amin'ny firaisana Aminy ny fiainan'ireo mpanara-dia Azy (ireo sampana).

Sary mahazatra ireo mpianatra izany. Nasehon'ny TT tahaka ny tanimboaloboka ny vahoakan Andriamanitra, ny firenen'lsiraely (Isa. 5:1-7; Ezek. 19:10-14). Somary fomba vaovao no nanehoan'i Jesosy izany sarin-teny izany: tsy hoenti-maneho ny fifandraisan'Andriamanitra amin'ny vahoakany fotsiny fa mba hanehoana ny anjara asa manokana tanan'i Jesõsy koa.

Tamin'ny alalan'ny fanoharana momba ny voalobokar ano nanasan'i Jesôsy ireo ompianany (isika koa) mba hitoetra ao Aminy. Lohahevitra efa hita hatrany amin'ny fiandohan'ity filazantsara ity ny firaisana ety amin'i Kristy (Jao. 1:38,39). Ny fifandraisana Aminy sy ny fitoerana ao Aminy no tsiambaratelon'ny fahombiazana ara-panahy (Jao. 15:4-7, 9, 10, 16). Manasongadina ny fiankinantsika mandrakariva amin'ny asan'Andriamanitra sy i Kristy ao anatintsika izany sary an'ohatra izany.

Miova ny lohahevitr'io toko io manomboka ao amin'ny and. 18. Miala eo amin'ny fifandraisan'ireo mpianatra izany ka maneho an'i Jesôsy miteny amin'ny mpianatra momba ny fifandraisan'izy ireo amin'izao tontolo izao. Fifanoherana no hita eo amin'ireo fifandraisana roa ireo. Fitiavana no mifehy ny iray, ary fankahalana kosa no mifehy ny anankiray. Na tamin'ny fotoana inona na fotoana inona, dia vokatry ny fitoeran'ireo mpanara-dia an'i Jesõsy ao Aminy ny fankahalana azy ireo (Jao. 15:19; 17:14; 5:41-44). Fanenjehana sy fandrahonana ho faty no fisehoana faratampon'izany fankahalana izany (Jao. 15:20; 16:2).

Rehefa manao jery todika ity filazantsara ity isika dia mahita matetika ny fandavan'ny vahoaka an'i Kristy (toko faha-5 hatramin'ny 11), izay niafara tamin'ny famonoana Azy. Araka izay hitantsika ao amin'ny Jao. 3:17-20, dia tsy tonga mba hitsara i Jesôsy fa niseho ny fitsarana noho ny niodinan'ny vahoaka tamin'ny mazava mba ho amin'ny n'ny maizina ka nifidianany ny hanaraka ny faharatsiana. Ireo izay manaraka ny lalana nandehanan'i Jesõsy dia mahalala fa tsy azontsika ihodivirana ny fahoriana eto amin'ity tontolo ity, nefa i Jesõsy efa nandresy ho antsika (Jao. 16:33).


`Rehefa avy namaky izay nosoratanao sy nomarihinao lanao dia inona ireo hevitra ankapobeny misongadina manokana avy amin'izany?`

`Inona avy ireo fanontaniana mipetraka avy amin'ny fandinihanao ny andininy fototra? Ampahany inona no sarotra?`

`Inona avy ireo fitsipika sy fehin-kevitra hafa hitanao ao?`

`Toy ny ahoana izany hoe mitoetra mandrakariva ao amin'i Kristy izany? Inona no maka fanahy anao hiala amin'izany toerana izany?`