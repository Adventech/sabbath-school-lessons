---
title:  "FANADIOVANA NY TEMPOLY"
date:   07/10/2024
---

### Hazavao

Indraindray isika manao hoe: "Raha mba mahita anankiray amin'ireny fahagagana ireny fotsiny aho, dia ho tafajoro amin'ny finoako." Asehon'i Jaona anefa fa tsy voatery ho marina mandrakariva izany.

Mitantara ny nanadiovan'i Jesôsy voalohany ny tempoly ny Jao. 2:13-25. Voalaza ao amin'ny and. 12 fa nisy dia vetivety nataon'i Jesõsy taorian'ilay fampakaram-bady, avy eo ao amin'ny and. 13. niakatra tany Jerosalema Izy hankalaza ny Paska. Paska iray ihany no soritsoritan'ireo mpanoratra ny filazantsara hafa nandritra ny asa fanompoan'i Jesõsy, fa i Jaona kosa manoritsoritra Paska telo farafahakeliny. Any amin'ny fiafaran'ny asa fanompoan'i Jesõsy no iresahan'ireo mpanoratra hafa ireo momba ny fanadiovana ny tempoly. I Jaona kosa miresaka fanadiovana tempoly any amin'ny fiandohan'ny asa fanompoan'i Kristy. Miavaka ny fitantaran'i Jaona io tranga io, ary hafa ny fomba fiteny sy ny fihetsika aseho ao; koa azontsika an-tsaina fa indroa no nanadiovan'i Jesõsy ny tempoly. Ny voalohany nanambara ny fanombohan'ny asany, ary ny faharoa, namarana ny asany.

Tsy afaka nitondra biby hatao fanatitra ny ankamaroan'ireo mpivahiny noho ny halaviran'ny dia mandritra ny Paska. Tsy maintsy mividy ao Jerosalema izy ireo. Nasiana tsena voatokana ho amin'izany ny kianjan'ny tempoly. Ankoatra izany, ny vola aloa ao amin'ny tempoly dia tsy azo atao vola vahiny, koa nanome asa ho an'ny mpanakalo vola izany. Nisy vokany roa ny fihetsika nasehon'i Jesõsy: 1-rehefa nasainy nafind nafindra toerana ny tsena dia nampananosarotra kokoa ny raharahan'ireo mpivahiny ho amin'ny Paska; 2- mora kokoa ho an'ireo nitady marina an'Andriamanitra kosa ny hahazo fanandramana ara-panahy tao amin'ilay toerana masina.

Nangataka famantarana ireo mpitondra fivavahana, izay azo lazaina ho mitombina ihany. Manasongadina ny lanjan'ny faminaniana marina ataon'ny mpaminany marina ny Deo. 13:1-5 sy ny 18:20-22, fa izany no famantarana tsy azo iadian-kevitra avy amin'Andriamanitra ny maha- mpaminany ny olona iray. Nanantena mafy hahita fahagagana manaitra ny Jiosy, kanjo fanambarana tsy azo hamarinina raha tsy any amin'ny hoavy no nataon'i Kristy (Jao. 2:19,21,22). Maro no nino rehefa nahita ireo famantarana nataon'i Jesõsy (2:23), saingy nandao Azy ny ankamaroany (6:60- 62,66). Anisan'ny tanjona fototra kendren'i Jaona ny hahatonga ny mpamaky ny filazantsarany, ao anatiny isika, hino fa i Jesõsy no Kristy, Zanak'Andriamanitra (20:30,31).

Naneho ny fanantenana sy ny fahalehibiazan'ny Isiraely ny tempolin'i Jerosalema ho an'ireo Jiosy tamin'ny andron'i Jesōsy. Noharin'i Jesősy tamin'ny tempoly ny tenany. Izy no tempoly vaovao amin'ny maha-Teny tonga nofo Azy. Rehefa mamerina mitantara sy misaintsaina ny tantaran'i Jesosy any isika dia tsy mifandray fotsiny amin'ny teny voasoratra fa amin'llay Teny tonga nofo koa.

`Rehefa avy namaky izay nosoratanao sy nomarihinao ianao dia inona ireo hevitra ankapobeny misongadina manokana avy amin'izany?`

`Inona avy ireo fanontaniana mipetraka avy amin'ny fandinihanao ny andininy fototra? Ampahany inona no sarotra?`

`Inona avy ireo fitsipika sy fehin-kevitra hafa hitanao ao?`

`Moa ve ilay toetran'i Jesõsy tsy manaiky lembenana mifanaraka amin'izay niheveranao azy hatramin'izay? Mila manova ny fomba fijerinao momba izany ve ianao?`