---
title:  "FIFANOHERANA SY FANDRAISANA DISO"
date:   09/10/2024
---

### Ampifandraiso amin'i Jesosy - FIFANOHERANA SY FANDRAISANA DISO

Mampianatra lesona maro misy akony amin'ny fiainantsika ankehitriny ny tantaran'ny nanovana ny rano ho divay sy ny fanadiovana ny tempoly.

Tsy fantatr'ilay mpandahatra ny fanasana ny niavian'ilay divay fanampiny. Tsy ho fisehosehoana no nanaovan'i Jesōsy ilay fahagagana (inoana anefa fa talanjona tokoa ireo mpanompo). Nambaran'ilay mpandahatra ny fanasana tamin'ny mpampakatra ny fahagagany manoloana ilay fomba tsy nahazatra (2:10). Azontsika an-tsaina fa gaga koa ny mpampakatra. Ho antsika izay mamaky ny tantara kosa dia fantatsika tsara ny zava-nitranga. Hitantsika fa nitondra tena tahaka ny mpampakatra i Jesōsy teto. Nomeny izay rehetra nilaina, ary mihoatra noho izany aza. Toy izany koa, mihoatra noho ny ampy ny fahasoavana omeny an'izao tontolo izao mba hahazoantsika izay rehetra ilaintsika (Rôm. 5:20,21; Heb. 4:16).

Rehefa avy nanadio ny tempoly i Jesôsy dia diso fandray ny teniny momba ny tempoly ny olona (Jao. 2:18-21). Nifantoka tamin'ny fomba nanorenana ny tempoly ireo olona nifampiresaka manokana tamin'i Jesōsy, ka izany no fototry ny fitsikerany Azy. Tsy takatr'izy ireo fa ny tenany no nataon'i Jesõsy hoe tempoly (matetika i Jaona no manazava amin'ny mpamaky ny hevitra izay tsy takatr'ireo olona ao amin'ny filazantsara). Nangataka famantarana izy ireo, koa nambaran'i Jesòsy fa ny fahafatesany sy ny fandevenana Azy ary ny fitsanganany amin'ny maty no ho famantarana lehibe indrindra. Hazavain'i Jaona ao amin'ny and. 22 ny hevitra lalina kokoa fonosin'io resaka nataon'i Jesôsy io, noho ny fananany tombony nahafantatra ny nitsanganan'i Jesôsy tamin'ny maty. Mitovy amin'ny antsika amin'izao taonjato faha-21 izao koa ny fanandramana niainany. Ity no tena zava- dehibe ho an'i Jaona: manjary zava-misy velona eo amin'ny fiainan'ny mpino ireo tranga tamin'ny lasa. Rehefa mahatsiaro sy mamerina ny tantaran'i Kristy isika dia mifandray ety amin'llay Teny tonga nofo, Andriamanitra miseho ao amin'ny maha-olombelona.

**Saintsaino izay voasoratra ao amin'ny Jao. 2, ary jereo izay miresaka an'i Jesôsy ao.**

`Misy fanandramana efa niainanao ve izay nisian'ny loza mananontanona kanefa nivadika ho soa niavosa tamin'ny fomba tsy nampoizina?`

`Toy ny mahazatra ve sa hafa ny fahitanao an'i Jesõsy eto?`

`Antom-bavaka:`