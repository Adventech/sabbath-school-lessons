---
title:  "NY NANOMBOHAN'I KRISTY NY ASANY"
date:   05/10/2024
---

### NY NANOMBOHAN'I KRISTY NY ASANY

### Fampidirana

**Vakio ny Jao. 2**

`Tsianjery: Mifidy andininy 1`

### ILAY FAHAZAVANA MAMIRAPIRATRA

Nanomboka ny asa fanompoany i Jesõsy rehefa avy namory ireo mpianany voalohany (Jao. 1:35-51). Toko telo no natokan'i Jaona nitantarana ny asan'i Jesôsy sy ny vokatr'izany teo amin'ny dingana voalohany nataony teo amin'ny fanompoany (toko faha- 2 hatramin'ny faha-4). Tsy miresaka momba ny nakana fanahy an'i Jesôsy tany an'efitra araka izay voarakitra ao amin'ireo filazantsara telo hafa i Jaona; asongadiny kosa ny fifanandrinana natrehin'i Jesôsy amin'ny fanoritsoritana toe-javatra manambara ady ifanaovan'ny mazava sy ny maizina. Nandefa tara-pahazavana ho an'ny fo nohamaizinina i Jesôsy nandritra ny fanompoany: nokendreny tamin'izany ny hampiala azy ireo amin'ny tsy finoana ho amin'ny finoana.

Hanaraka an'i Jesõsy isika ato amin'ity lesona ity, eo am- panatanterahany asa fanompoana midadasika kokoa. Misy toe- javatra roa miavaka tantarain'i Jaona ao amin'ny filazantsarany: ny amin'ny fampakaram-bady anankiray, sy ny fanadiovana voalohany ny tempoly. Tany Kana no niseho ny toe-javatra voalohany, tanàna kely iray tany Galilia. Toerana nonenan'i Jesosy izany, ary inoana fa fantatry ny olona tao tsara Izy. Ny toe-javatra faharoa kosa dia tany Jerosalema. Rehefa mamaky izany isika, dia manampy tokoa ny fihazonana ao an-tsaina a ny velaran'izany faritra izany, mba hahatakarantsika ny halaviran'ny dia an-tongotra nataon'i Jesôsy isan'andro.

Mety hahagaga antsika ny fomba nanombohan'i Jesősy ny asa fanompoany. Raha ampitahaina amin'ireo Filazantsara hafa, dia vitsy ihany amin'ny fahagagana nataon'i Jesôsy no noraketin'i Jaona. Ny fahagagana voalohany nataon'i Jesõsy no tantarain'ity toko ity (Jao. 2:1-11); tsy hita ao amin'ireo filazantsara hafa izany. Tontolon-kevitra iray mahazatra no nisehoan'izany: fampakaram- bady iray. Nandritra izany lanonam-pianakaviana izany no nanaovan'i Jesõsy fahagagana na famantarana voalohany. Misy ireo mihevitra fa namboamboarina io fahagagana io, ary tsy nilaina akory. Rehefa dinihina akaiky anefa dia hitantsika fa mifandray amin'ireo lohahevitra lehibebe kokoa ao amin'ny filazatsaran'i Jaona izany. Mamirapiratra ao amin'ny haizina ny fahazavana (Jao. 1:5) ary fahasoavana be dia be no omena ny tsirairay avy amintsika.

> <p>  Soraty</p>
> Soraty araka ny dikan-teny tianao ny Jao. 2. Raha tsy ampy ny fotoana eo am- pelatananao dia ny and. 1-12 no soraty. Azonao soratana amin'ny fiteninao koa izany, ary azonao atao ny manao kisarisary na drafitra momba io toko lo.

` `