---
title:  "ILAY FAMANTARANA VOALOHANY"
date:   06/10/2024
---

### Saintsaino - ILAY FAMANTARANA VOALOHANY

Mpandinika maro no manohana fa tsy tena nisy teo amin'ny tantara io toe-javatra io. Milaza izy ireo fa tena lany tokoa ny divay, saingy vazivazy ny nilazan'ny olona ny rano ho "divay tsara". Ny fahatsoran'ny fizotry ny tantara dia maneho fa tranga tena nisy tokoa izany, ary sarotra ny mieritreritra fa mety ho niorina tamin'ny vazivazy ny finoan'ny mpianatra (Jao. 2:11). Tsy mifanaraka amin'ny tanjoni Jaona amin'ny fitantarana io fahagagana lo izany, ary tsy mifanaraka amin'ny tanjon'i Jesôsy rehefa manao fahagagana.

Mety ho nahafa-baraka ny fahalanian'ny divay, saingy tsy zavatra tsy maintsy natao ny nanampy izany. Ho fanomezana fahafaham-po tsara ny vahiny nasaina sy nanafahan-tondro maso ny mpampiantrano fotsiny izany. Koa inona no tena antony nanaovan'i Jesôsy izany?

Mariho ny fomba nitrangan'ilay fahagagana. Voaresaka ny fikarakarana izany (and. 7,6), ary hitantsika ny vokany (and. 8-10). Rano no nampian'ny mpanompo tao, kanefa divay (tsy nilona) no notovozina avy tao. Tsy nisy olona tena nahita ilay fahagagana anefa. Matetika no tsy hitantsika ny fomba anaovan Andriamanitra ny fahagagana, fa ny vokany no hitantsika.

Tsara homarihina ny fomba namalian'i Jesôsy ny fangatahan'ny reniny. Raha ny kolontsaina tamin'izany andro izany dia tsy naneho tsy fanajana tsy akory ny niantsoan'i Jesôsy azy hoe "Ravehivavy" (jereo ny Mat. 15:28: Lio. 22:57: Jao. 4:21; 19:26). Maneho fanajana sy fitiavana aza ny fomba nanoratana izany tamin'ny teny grika. Tsy fampiasa mahazatra iresahana amin'ny reny anefa izany, fa manondro ny fiantombohan'ny fifandraisana vaovao. Nasehon'i Jesõsy fa tsy miasa ho fanatanterahana ny fangatahan'ny olombelona fotsiny Izy, fa miasa amin'ny fotoany koa (and. 4).

Ampiasain'i Jaona amin'ny fomba telo samy hafa io "fotoana" na "ora" na "andro" io (izay teny iray ihany amin'ny teny grika). Indraindray ilazany ora ao anatin'ny andro iray fotsiny izany (4:6), indraindray ilazany ny fahatongavan'ny fanjakan'Andriamanitra amin'ny andro farany (5:25,28), ary ny fahatelo dia misarika ny fahalianantsika ho amin'ny hazo fijaliana sy ny fahafatesana ary ny fitsanganan'i Kristy tamin'ny maty (7:30; 8:20; 12:23-33; 13:1). Teo am-panombohana ny asa fanompoany i Jesõsy dia nitsinjo sahady ny Tanompoar hahatanterahan'izany. Nanondro ilay fahafoizan-tena lehibe indrindra tsy mbola fantatr'izao tontolo àry rehetra izao ilay fahagagana voalohany.

Hita taratra izany amin'ny filazan'i Jaona fa nasehon'i Jesõsy tao amin'ilay fampakaram-bady ny voninahiny (2:11). Lohahevitra manan-danja ao amin'ity boky ity ny voninahitra (1:14; 12:27,28; 17:1- 4). Amin'ny fomba ahoana no azo ilazana ny fahafatesan'i Jesôsy ho be voninahitra? Mifandray amin'ny fanambarana ny toetran'Andriamanitra sy ny fanatrehany eto amin'izao tontolo izao ny voninahitra (Eks. 24:15-18; 34:29-35; 40:34-38). Hitantsika tamin'ny nanomezana divay manana amby ampy пу fanirian'Andriamanitra sy ny fahavononany hitahy ny fiainantsika (Jao. 1:16).


**Ivereno ny andalan-teny nosoratanao ary diniho izany.**

**Farito ireo teny, na andian-teny, na fehezanteny, na hevitra miverimberina.**

**Asio tsipika eny ambanin' ireo teny na fehezanteny manan-danja na manana heviny manokana ho anao**

**Mampiasa hampifandraisana ireo teny na fehezanteny mifandraika amin'ny teny na fehezanteny hafa.**

**Ianaro tsianjery ny andininy tianao indrindra avy ao amin'ny Jao. 2. Soraty imbetsaka izany mba hahamora ny fitadidianao azy.**

`Ny fahagagana voalohany nataon'i Jesõsy dia toa ara-nofo ihany, na angamba zavatra izay toa manome fahafaham-po nyara-nofo. Tamin'ny fomba ahoana avy no efa nanampian Andriamanitra anao tamin'ireo zavatra madinidinika teo amin'ny fiainanao?`

`Midika inona ny nifidianan'i Jesôsy tontolo sy toerana tsotra mba hanehoany voalohany ny voninahiny?`