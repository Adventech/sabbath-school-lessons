---
title:  "TSARA SY VAOVAO MANDRAKARIVA"
date:   10/10/2024
---

### Takaro - TSARA SY VAOVAO MANDRAKARIVA

"Ny teny hoe: 'Tsy mbola tonga ny fotoako', dia manambara fa ny fihetsik'i Kristy teto an-tany, dia fanatanterahana ny drafitra izay efa nisy hatrizay hatrizay, Talohan'ny nahatongavany teto an-tany dia efa nivelatra teo anatrehany ny drafitra teo amin'ny fahatanterahan'ny antsipiriany rehetra.

"Tahaka ny olona manolotra ny divay tsara kokoa aloha, dia izay vao ny ratsy kokoa, tahaka izany koe no ataon'izao tontolo izao amin'ny fanomezany. Mety hahafinaritra ny maso sy manintona ny retsika izay arosony, nefa hita mazava fa tsy mahafa-po. (...) Ny fanomezana avy amini Jesosy dia tsara sy vaovao mandrakariva (...). Ny fanomezana vaovao tsirairay dia samy mampitombo ny fahazpariny mpandray mankasitraka ny fitahian'ny Tompo sy mifaly amin'izany. Fahasoavana no omeny ho solon'ny fahasoavana. Raha mitoetra ao aminy ianao, ny nahazoanao fanomezana sarobidy androany, dia manome toky ho amin'ny handraisanao fanomezana sarobidy kokoa rahampitso.

"Ny divay izay namboarin'i Kristy ho an'ny fanasana sy ilay nomeny ny mpianatra ho tandindon'ny ran'ny tenany, dia ranomboaloboka madio. lo no lazain'ny mpaminany Isaia raha milaza ny amin'ny divay vaovao 'ao an-tsampahony', ka hoy izy hoe: 'Aza simbana, fa misy fitahiana ao anatiny'-Isa. 65:8.

"Nanameloka ny fampanaranam-po ny tena amin'ny endriny rehetra Jesosy, toetrany anefa ny mahay miara-monina amin'ny hafa. Nanaiky ny hiantrano tany amin'ny sarangan'olona rehetra Izy (...). Tsy nanome alalana kely akory ny fandaniam-poana Izy (...); nahita fifaliana teo amin'ny fisehoan'ny fahasambarana tsy manan-tsiny anefa Izy ka nanamasina ny fivoriana teo amin'ny fiaraha-monina tamin'ny fanatrehany izany. (...)

"Nanambara ny asa nanirahana Azy ho Mesia Jesosy sady nanomboka izany tamin'ny nanadiovany ny tempoly. Natsangana ho fitoeran'ny fanatrehan'Andriamanitra io tempoly io ary natao mba hitondra lesona azo tsapain-tanana ho an'ny Isiraely sy ho an'izao tontolo izao. Hatramin'ny mandrakizay dia fikasan'Andriamanitra ny hahatonga izay noforoniny rehetra, hatramin'ny serafima mamirapiratra sy masina ka hatramin'ny olombelona, ho tempoly hitoeran'ny Mpamorona. Noho ny fahotana, dia nijanona tsy ho tempoly ho an'Andriamanitra ny taranak'olombelona. (...) Nefa tamin'ny nandraisan'ny Zanak'Andriamanitra ny nofon'olombelona, dia tanteraka ny fikasan'ny lanitra. Nitoetra tao amin'ny maha-olombelona Andriamanitra, ary amin'ny alalan'ny fahasoavany mamonjy dia manjary tempoliny indray ny fon'ny olombelona.

"Teo amin'ny fahafatesari'ny Mpamonjy dia toa nandresy ny herin'ny maizina ka nihoby ny fandreseny. Nefa nivoaka toy ny mpandresy avy teo amin'ny fasana nampindramin'i Josefa Jesosy. (...) Noho ny fahafatesany sy ny fitsanganany tamin'ny maty, dia nanjary mpanao fanompoam-pivavahana ao amin'ny fitoerana masina sy 'ny tena tabernakely izay naorin'ny Tompo fa tsy olona Izy.' - Heb. 8:2." IFM, tt. XXX

`Rehefa avy nandalina io andalan-tSoratra Masina io ianao nandritra ny herinandro, inona ireo hevitra nandresy lahatra anao manokana ny hampihatra azy eo amin'ny fiainana?`

`Inona avy ireo fampiharana tsy maintsy ataonao ao amin'ny sekoly misy anao, ny ankohonanao, ny toeram-piasanao, ary ny fianam-pivavahanao?`

`Avereno jerena ilay andininy nianaranao tsianjery. Ahoana no hampiharanao izany en amin'ny fiainanao mandritra ity herinandro ity?`
