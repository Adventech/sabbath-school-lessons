---
title:  "FANADIHADIANA IREO VAVOLOMBELONA"
date:   04/11/2024
---

### Hazavao - FANADIHADIANA IREO VAVOLOMBELONA

Tsy nety nino izay hitany ireo Jiosy ka niantso ny ray aman-drenin'ilay lehilahy jamba. Nanaiky izy ireo fa zanany tokoa ralehilahy saingy tsy nety nilaza ny fomba nisehoan'ilay fahagagana izy ireo (Jao. 9:20, 21). Efa lehibe ny zanany ary afaka mijoro ho vavolombelona ka izy no nasainizy ireo nadinadinina (and. 21).

Nony farany, dia nitodika tamin'ilay lehilahy nositranina ny fisainan'ny olona sy ny fanontaniany (Jao. 9:24-34). Nikasa ny hanohitra an'ilay lehilahy na hampietry azy ny Fariseo, nefa tohan-kevitra tsy azo notoherina no namaliany azy ireo. Ny fahatakarana momba ny fahotana araka ny lovan-tsofina no nifantohan'ireo mpitarika (nampifandraisiny tamin'ny asa manokana izany) - ny fandikana ny Sabata. Tsy nanana fiarovana mazava momba izay toerana nijoroany izy ireo ka tsy niantehitra afa-tsy tamin'ny avonavony sy ny fandrahonana (and. 28, 34). Ilay lehilahy nositranina kosa dia tsy nanaraka azy ireo tamin'ny adihevitra momba ny maha-mpanota an'i Jesôsy. Valin-teny tsotra no navaliny azy ireo, dia ny nanasitranana azy, fanasitranana tsy mbola nisy toy izany teo amin'ny tantara (and. 30-32). Izany no nitarika azy hanao tsoa-kevitra fa tsy maintsy avy amin'Andriamanitra llay nanasitrana azy (and. 33).

Ao amin'ny fiafaran'ilay tantara indray vao niteny i Jesôsy. Mbola nanao dingana indray Izy ka nitady an'ilay lehilahy nositraniny ary nitaona azy ho amin'ny fiaikem-pinoana (and. 35-38). Tsy nahita an'i Jesõsy io lehilahy io tany aloha kanefa azo antoka fa tadidiny ilay feo izay naniraka azy hanasa ny masony tao amin'ny farihy. Tsy nisalasala izy fa nanambara ny finoany ary nankalaza an'i Kristy (and. 38).

Fiaikem-pinoana no hitantsika amin'ny lafiny iray ao amin'ity tantara ity, ary ny lafiny iray hafa kosa, dia fanambarana momba ny fitsarana. Mamerina ny lohahevi-dehibe kokoa ao amin'ny filazantsara i Jesōsy ka nilaza fa tonga Izy mba hitsara. Niantso fitsarana ho an'ny tenany ireo Fariseo tamin'ny nandavany an'i Jesõsy; naneho ny tsy fahafahany mahita izany (and. 40, 41).

Mampahatsiahy antsika ny hafatra ho an'i Laodikia io tantara io (Apôk. 3:14-22). Nilaza mantsy ireo mpino tao fa manan-karena sy mahiratra, kanefa nampiseho ny fahantrany sy ny fahajambany izany. Tsy maintsy miaiky ny fahajambantsika isika ka mangataka ody maso, ary avy eo manaraka ilay fahazavana izay mihamitombo. Ny Tompo anie hanome antsika ny toe-tsain'ny fanetren-tena sy ny faniriana handinika ny fontsika mba hahitantsika fa tsy hahiratra amin'ny herintsika samirery isika.


`Rehefa avy namaky izay nosoratanao sy nomarihiniao lanao dia inona ireo hevitra ankapobeny misongadina manokana avy amin'izany?`

`Inona avy ireo fanontaniana mipetraka avy amin'ny fandinihana lo lesona io? Ampahany inona no sarotra?`

`Inona avy ireo fitsipika sy fehin-kevitra hafa hitanao ao?`

`Amin'ny fomba ahoana no mahatonga antsika alaim-panahy hamela ny tahotra hifehy ny fomba sy ny fotoana hanaovantsika fijoroana ho vavolombelona?`