---
title:  "ILAY MPIANDRY TSARA"
date:   06/11/2024
---

### Ampifandraiso amin'i Jesosy - ILAY MPIANDRY TSARA


Nitondra famakafakana mikasika ilay fanasitranana natao tao amin'ny toko teo aloha ny Jao. 10:1-21. Nasehon'i Jesôsy ny tsy fitoviany amin'ireo mpampianatra jamba. Sarinteny vaovao no nampiasainy, tontolon-kevitra tsy vaovao amin'ny vahoaka. Efa nampitaha ny tenany tamin'ny rano sy ny fahazavana Izy, izao indray dia sary feno fitoniana izay maneho ny fifandraisana ety eo Aminy sy ireo mpino no nampiasainy: ny andian'ondry sy ny mpiandry azy. Fantatry ny ondry ny feon'ny mpiandry tsara ary matoky azy izy ireo. Rehefa very na mania ny ondry dia averin'ny mpiandry azy amim-pitiavana ho eo amin'ny lalana tsara izy.

Asa fanaon'ny olona tamin'ny andron'i Jesôsy ny fiandrasana ondry. Imbetsaka ny TT no nampiasa izany fanoharana izany. Nampitahaina tamin'ny mpiandry ondry tsy mahatoky izay nanambaka ny andian'ondriny ireo mpanjaka tsy mahatoky teo amin'ny Isiraely. Nampanantenain'ireo mpaminany fa hiditra an-tsehatra Andriamanitra ary haniraka Mpiandry tsara (Ezek. 34:1-31). Nahariharin'i Jaona indray fa tsy nahatakatra ny hevitry ny tenin'i Jesôsy ireo izay tokony ho nahatakatra izany (Jao. 10:6). Jamba izy ireo ka nihevitra ny tenany ho mpiandry ondrin'Andriamanitra fa tsy mpangalatra. Namadika azy ireo anefa ny fitondran-tenany.

Rehefa izay dia nanao sarinteny vitsivitsy ahitana "Izaho no (...)" i Jesôsy: Izy no Varavarana na vavahady (and. 7-9). Ny varavarana no manokatra lalana hidirana ao amin'ny ondry. Mifandrindra amin'ny iraka nampanaovina Azy izany hevitra izany (and. 9, 10). Izy ihany koa no Mpiandry tsara (and. 11). Samy hafa avokoa ny fandraisan'ny olona ny fanambaran'i Jesõsy momba ny tenany. Nandroso kokoa ho ao amin'ny mazava ireo mpihaino Azy na nilentika lalindalina kokoa tao amin'ny haizina (Jao. 10:19-21; 7:43; 9:16; 12:35). Nirin'i Jesôsy ny hitondra ireo mpihaino Azy ho ao am-balany sy hanome azy ireo fiainana be dia be (Jao. 10:10), nefa tsy hanery na iza na iza hanaraka Azy Izy. Mbola miantso izay rehetra mandre ny feony Izy ankehitriny mba hanatona ary hanaraka Azy. Raisin'ilay Mpiandry tsara ho andraikiny ireo rehetra mamaly ny antsony. Amim-paharetana no itarihany izay rehetra manatona mba ho eo amin'ny fiahiany be fitiavana, ary amin-kery no iarovany azy ireo. Nafoiny hatramin'ny ainy ho an'ny ondriny (and. 11). Omeny antsika ny antony rehetra tokony hitokiantsika Aminy amin'ny maha-Mpiandry tsara Azy, dia ilay tsy mihevitra afa-tsy izay hahasoa antsika indrindra.


**Saintsaino indray ny Jao. 9,10 ary jereo Izay miresaka an'i Jesősy ao amin'izany.**


`Inona no mampitovy sy maha-samihafa ny mpiandry ondry fena izy sy ny sandoka? Saintsaino ny amin'ireo zavatra hiseho raha Andriamanitra no Mplandry antsika.`

`Amin'ny fomba ahoana no anehoan'ny fanoharana momba ny tena Mpiandry ondry ny antony naneken'ny olona sasany an'i Jesôsy sy ny nandavan'ny hafa Azy ao amin'ny Jao. 97?`

`Inona ny sary hafa aseho na averina momba an'i Jesõsy?`

`Valim-bavaka:`