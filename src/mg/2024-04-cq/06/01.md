---
title:  "NAMPAHIRATRA NY JAMBA I JESÔSY"
date:   02/11/2024
---

### NAMPAHIRATRA NY JAMBA I JESÔSY

### Fampidirana

**Vakio ny Jao. 9,10**

`Tsianjery: Mifidy andininy 1`

### NIHAMAFY NY ADIHEVITRA

Manamarika ny fiandohan'ny enim-bolana farany teo amin'ny fiainan'i Jesôsy ny Jao. 7. Rehefa tsy nankany Jodia mihitsy i Jesôsy vokatry ny fandrahonana ny ainy sy ny asany (Jao. 7:1, 9-19, 43, 44; 8:59), dia níverina tany Jerosalema indray Izy hanatrika ny fetin'ny Tabernakely (Sukkoth), andro firavoravoana anehoana fankasitrahana sy fifaliana aorian'ny Andro Fanavotana izany. Velom-pisaorana ny olona amin'io andro io noho ny fijinjana sy ny fahavelomany taorian'ny fitsarana.

Teo antenantenan'ny herinandro fankalazana indrindra no nahatongavany (Jao. 7:14), ary niteraka adihevitra teo Aminy sy ny Jiosy ary ireo mpivavaka izany (Jao. 7:16--8:59). Naverimberin'i Jesôsy ny fanambarana momba ny fifandraisany amin'ny Ray (Jao. 7:16-18, 29; 8:14-18, 54, 55), izay nahatonga ny olona nanontany tena mikasika Azy sy ny fiaviany (Jao. 7:25-32). Fantatr'izy ireo fa avy any Galilia Izy ka nisalasala ny amin'ny maha-Mesia Azy izy ireo noho ny filazan'ny Soratra Masina fa ao Betlehema no hiavian'ny Mesia (Jao. 7:41,42). Ao anatin'izany fifanakalozan-kevitra izany no itantaran'i Jaona ny tantaran'ny vehivavy iray azo olan-tanana nijangajanga (Jao. 8:1-11). Ity vehivavy tsy voatonona anarana ity no fanehoana an-tsary mifanentana indrindra amin'ny fanehoana ny fitsarana sy ny fiainana ao amin'ny filazantsara. Tsy isalasalana fa maneho ny toe-tsain'i Jesōsy manoloana ny taranakolombelona izany.

Mitantara ny fivezivezen'i Jesōsy tao Jerosalema, nanohy nampianatra sy nanasitrana, ireo toko manaraka (Jao. 9:1-5; 10:38-42). Notandindomin-doza hatrany ny fiainany teo anatrehan'ireo toe- javatra ireo. Mifantoka amin'ny toko faha-9 sy 10 ity lesona ity. Ireo toe-javatra ireo no niseho avy hatrany taorian'ny fanandramana niainan'i Jesôsy nandritra ny fetin'ny Tabernakely (Jao. 7:1-5). Mampiditra antsika ho amin'ny andro firavoravoana amin'ny ririnina ny fiafaran'ny toko faha-10, izay antsoina hoe "Hanoukka" ankehitriny (Jao. 10:22), Izay no fotoana farany nitsidihan'i Jesōsy an'i Jerosalema talohan'ny herinandro farany nahavelomany.

> <p>  Soraty</p>
> Vakio ny Jao. 10:6-14. Avereno intelo sady miadana tsara izany. Angataho Andriamanitra hiteny aminao momba ny teny izay mety ataony tonga ao an-tsainao. Anontanio Izy hoe inona ao amin'io andininy io no tiany ho tanteraka eo amin'ny fiainanao. Rehefa izay dia miatoa kely ka resaho amin'Andriamanitra izay zavatra nianaranao. Mariho ireo filazana hoe "Izaho" samihafa ao. Mamoròna kisarisary na drafitra momba ireo andininy ireo.

` `