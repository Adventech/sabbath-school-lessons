---
title:  "MPANOTA"
date:   07/11/2024
---

### Takaro

"Ninoari'ny besinimaro teo amin'ny Jiosy fa faizina dieny eto amin'ity fiainana ity ny fahotana. Noheverina ho sazy noho ny ratsy natao, na nataon'ilay mijaly, na nataon'ny ray aman-dreniny ny fahoriana rehetra, nefa nanjary niova io fahamarinana io. I Satana, ilay niavian'ny fahotana sy ny vokany rehetra, no efa nitarika ny olona hihevitra ny aretina sy ny fahafatesana ho avy amin'Andriamanitra, - ho sazy ankianjoanjo ampiharina araka ny fahotana. Noho izany, izay nasian'ny fahoriana lehibe na ny antambo, dia mbola nizaka koa, ho fanampin'izany, enta-mavesatra noho ny fiheverana azy ho mparnota. Noho izany dia voaomana ny lalana handavan'ny Jiosy an'i Jesősy." - IFM, t. 388, ed. 2023.

"Niharihary teo imason'ny olona marobe, indrindra teo amin'ny olon-tsotra ny zava-manahirana nisy ny Fariseo, dia ny fanontaniana napetrany sy ny hevitra nibahana tao am-pony, ny tsy finoany ny zava- misy momba io toe-javatra io. Matetika no efa nanao fahagagana niharihary teny an-dalambe i Jesõsy, ary fanamaivanana ny fahoriana mandrakariva no asa nataony. Ny fanontaniana tao an-tsain'ny maro dia ny hoe: Andriamanitra ve hampanao asa mahery toy izao amin'ny alalan'ny mpisandoka, araka izay antitranterin'ny Fariseo fa toetran'i Jesôsy? (...)"- IFM, t. 390, ed. 2023.

"Na dia niakatra eo anatrehan'Andriamanitra aza i Jesősy ankehitriny, ka manana anjara amin'ny seza fiandrianan'izao rehetra izao, dia tsy nisy veriny ny toetrany mamindra fo. Ankehitriny io fo be fitiavana sy mangoraka io ihany no midanadana ho amin'ny fahorian'ny taranak'olombelona rehetra. Ankehitriny Ilay tanana izay nofantsihina dia mitsotra mba hitahy be dia be ny vahoakany izay teo amin'izao tontolo izao 'ka tsy ho very izy mandrakizay, ary tsy hisy handrombaka azy amin'ny tanako'. Ny fanahy izay nanolo-tena ho an'i Kristy dia sarobidy eo imasony mihoatra noho izao tontolo izao. Nandalo tamin'ny ady mihatra aman'aina tao Kalvary ny Mpamonjy, mba hahazoany mamonjy olona iray ao amin'ny fanjakany. Tsy handao na oviana na oviana ny anankiray izay antony nahafatesany Izy. Raha ohatra ka tsy mifidy ny handao Azy ny mpanaraka Azy, dia hihazona azy mafy Izy." - IFM, t. 397, ed. 2023.


`Rehefa avy nandalina io andalan-tSoratra Masina io ianao nandritra ny herinandro, inona ireo hevitra nandresy lahatra anao manokana ny hampihatra azy eo amin'ny fiainana?`

`Inona avy ireo fampiharana tsy maintsy ataonao ao amin'ny sekoly misy anao, ny ankohonanao, ny toeram-piasanao, ary ny fianam-pivavahanao?`

`Avereno jerena ilay andininy nianaranao tsianjery. Ahoana no ifandraisan'izany amin'ny fiainanao mandritra ity herinandro ity?`