---
title:  "NY FIANDOHAN'NY FIJINJANA LEHIBE"
date:   21/10/2024
---

### Hazavao - NY FIANDOHAN'NY FIJINJANA LEHIBE

Nisy fiantraikany lalina tao am-pon'ilay vehivavy samaritana ny tenin'i Jesősy, izay nampitombo ny hetahetany sy ny faharesen-dahatra tao aminy. Tsy mbola takany ny lanjan'ny tenin'i Jesõsy fa efa tonga ny fotoana ka niresaka ny amin'ny fiavian'ny Mesia amin'ny fotoana hoavy izy (Jao. 4:25,26).

Nentin'i Jesõsy ho amin'ny ankehitriny indray ny hoavy. Tsy misy amin'ny teny grika ny hoe "Izy" fa ny fandikan-teny no nanampy izany - koa ny and. 26 dia azo adika hoe: "Izaho Izay miresaka aminao, IZAHO. Nampifandray mivantana ny anaran'Andriamanitra ampiasaina ao amin'ny TT i Jesõsy tamin'izany (Eks. 3:14). lo no mazava sy mivantana indrindra amin'ny fanambaran'i Jesõsy ny maha- Mesia Azy.

Na dia tsy voalaza anarana akory aza ity vehivavy samaritana ity dia vonona izy handray izany fahamarinana izany. Nandritra ny fotoana iray nifampiresahany tamin'i Jesõsy, dia niala tamin'ny fandavana sy ny fisalasalana ilay Samaritana (and. 9, 12) ho amin'ny voan'ny finoana sy ny fiaikena amin'ny fo manontolo ary ny fijoroana ho vavolombelona (and. 19, 29, 39). Izy no maneho ny fahatakaran'i Jaona ny atao hoe mpianatra sy vavolombelona.

Talohan'ny nifaranan'ny fifampiresahana, dia niverina avy any an-tanana ireo mpianatr'i Jesõsy, nitondra hanina (and. 8). Tamim-panginana feno fahagagana no nijeren'izy ireo ny fifampiresahan'i Jesõsy sy ilay vehivavy, ary rehefa lasa ravehivavy dia nangataka an'i Jesõsy mba hihinana izy (and. 27, 31). Rehefa nandà tsy hihinana ny hanina i Jesôsy dia nanamaloka ny fahatakaran'izy ireo indray nytsy fahazoan-dresaka izay nampahory Notsipihin'i Jesõsy ny hafa. ny tsy fahatakaran'izy ireo ka nasehony ny fiavahan'ny hanina izay nohaniny sy ny hanina nentin'ireto mpianatra. Fahaterahana araka ny tany sa araka ny lanitra? Rano ara-bakiteny sa rano mitondra fiainana? Fijinjana ireo saha teo amin'ny manodidina azy ireo sa fijinjana fanahy izany? Nanasongadina ireo zava-mifanohitra ireo ny resaka voarakitra ao amin'ny Jao. 3 sy 4.

Mialoha ny handraisan'ny olona iray fanapahan-kevitra ho an'i Jesõsy, dia tsy maintsy volena sy kolokoloina haniry ao am-po ny voan'ny fahamarinana. Na oviana na oviana no andraisana izany fanapahan-kevitra izany, dia miseho ho azy ny vokatry ny ezaka manokana natao. Samy mitaky ezaka ny famafazana sy ny fijinjana, fa mitondra fifaliana manokana kosa ny fijinjana (Sal. 126:5,6). Hitan'i Kristy tamin'izany andro izany sahady ny vokatra avy amin'ireo voa efa nafafiny.


`Rehefa avy namaky izay nosoratanao sy nomarihinao ianao dia inona ireo hevitra ankapobeny misongadina manokana avy amin'izany?`

`Inona avy ireo fanontaniana mipetraka avy amin'ny fandinihana io lesona lo? Ampahany inona no sarotra?`

`Inona avy ireo fitsipika sy fehin-kevitra hafa hitanao ao?`

`Rehefa avy nandinika ny fifandraisan'i Jesõsy tamin'io vehivavy io lanao, dia inona no hafatra voarainao manokana?`