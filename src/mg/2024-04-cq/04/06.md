---
title:  "MPAMONJY NY TENA ΜΑΝΟΚΑΝΑ"
date:   24/10/2024
---

### Takaro - MPAMONJY NY TENA ΜΑΝΟΚΑΝΑ

"Nanakana anilay vehivavy tsy hanolotra izany fahasoavana izany ho an'i Jesősy ny fifankahalana nisy tamin'ny Jiosy sy ny Samaritana, nefa niezaka ny hahita ny fanalahidy hanokatra lo fo io Jesősy, ka tamin'ny fahaizana nateraky ny fitiavan'Andriamanitra, dia nangataka fahasoavana Izy fa tsy nanolotra fahasoavana. Nety ho nolavina ny fahasoavana natolotra, fa ny fitokisana kosa miantso fitokisana. Tonga teo amin'ity fanahy nolavin'ny olona ity ny Mpanjakan'ny lanitra, ka nangataka fanampiana avy tamin'ny tanany Ilay nanao ny ranomasina midadasika, Ilay mifehy ny rano lalina (...) dia niala sasatra noho ny havizanany teo amin'ny fantsakan'i Jakoba, ka niankina tarnin'ny fahamoram-panahin'ny hafa firenena taminy mba hahazoany na dia ny fanomezana rano hosotroina fotsiny aza." - IFM, t. 136, ed. 2023.

"Mijere an'i Jesõsy dia ho velona ianao! Tsy maintsy ho voababon'ny toetra maha-te ho tia tsy manam-paharoa ananan'ilay Zanak'Andriamanitra ianao. Andriamanitra tonga nofo i Kristy, ilay zava-miafina nandritra ny taonjato maro, ary ny mandrakizay no mifaningotra amin'ny fanekentsika na ny fandavantsika an'ilay Mpamonjy an'izao tontolo izao." - FCE, t. 179.

"Tsy misy antony ny miresaka fivavahana amin'ny fomba kisendrasendra, ny mivavaka tsy misy hetahetam-panahy sy finoana velona. Ny finoana anarany fotsiny an'i Kristy, izay manaiky Azy fotsiny ho Mpamonjy an'izao tontolo izao, dia tsy hitondra fanasitranana ho an'ny fanahy mihitsy. Ny finoana ho amin'ny famonjena dia tsy faneken'ny saina fotsiny handray ny fahamarinana. Izay miandry ny hanana fahalalana feno vao hampiasa finoana, dia tsy afaka handray Fitahiana avy amin'Andriamanitra.

Tsy ampy ny mino ny amin'i Kristy: tsy maintsy mino Azy mihitsy isika. Ny hany finoana izay hitondra tombontsoa ho antsika dia izay mandray Azy ho Mpamonjin'ny tena manokana (...) Betsaka no mandray ny finoana ho toy ny hevitra tazonina. Ny finoana mahavonjy dia fifanarahana, izay idiran'izay mandray an'i Kristy amin'ny fanekena amin'Andriamanitra. (...) Ny finoana velona rehetra dia mitondra fitomboan-kery, fitokiana mitoetra, izay mahatonga ny fanahy ho hery mandresy." - GW, tt. 260, 261.

"Atolotr'ilay Mpamonjy an'izao tontolo izao ho fanomezana ho an'ireo mania ny fiainana mandrakizay. Miandry ny valin-teny asetry ny fitiavana natolony Izy (...) amin'ny fangorahana be ranana fitiavana izay lehibe lavitra noho ny fitiavana manetsika ny fon'ny ray aman-dreny ara-nofo mba hamela ny heloky ny zanany ory izay efa nania ka mibebaka. Izao no fitalahoany amin'ireo mpirenireny: 'Miverena amiko, dia mba hiverina ho aminareo kosa Aho. Raha mbola mandà tsy hihaino ny feon'ny famindram-po ilay mpanota, izay miantso azy amin'ny fahalemem-panahy sy amin'ny fitiavana feno fangorahana, dia havela hitoetra ao amin'ny haizina ny fanahiny." - TFC, b. 4, tt. 207, 208.


`Rehefa tapitra ny herinandro andinihana ny andalan-soratra Masina, inona avy ireo fampiharana manokana maharesy lahatra anao?`

`Inona ny fampiharana azonao atao any am-pianarana, ao an-tokantrano, any amin'ny toeram-piasana, ary any am-piangonana?`

`Avereno jerena ilay andininy nianaranao tsianjery. Ahoana no ampiharana izany eo amin'ny fiainanao mandritra ity herinandro ity?`