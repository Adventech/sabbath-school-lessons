---
title:  "NY TANANAN'I SYKARA"
date:   19/10/2024
---

### Fampidirana

**Vakio ny Jao. 4**

`Tsianjery: Mifidy andininy 1`

### NY NIVERENAN'I JESOSY TANY GALILIA

Ny toko fahefatra no mamarana ny fampidirana ny asa fanompoan'i Jesõsy amin'ny fitantarana ny niverenan'i Jesosy tany Galilia. Tsy kisendrasendra tsy akory no nitantaran'i Jaona izany. Tao Kana tany Galilia no nanaovan'i Jesõsy ny famantarany voalohany, izay nanovany ny rano ho divay (tsy nialina andro) (Jao. 2:1-12). Tany Kana koa ny toe-javatra faharoa tondroina manokana ho famantarana hafa, izay nanasitranani Jesősy ny zanakalahin'ny tandapa iray (Jao. 4:46-54). Teo anelanelan'ireo fahagagana ireo no nitantaran'i Jaona tantara lava anankiroa momba ny resaka manokana nataon'i Jesõsy tamin'olona: ny iray tamin'i Nikodemosy (Jao. 3:1-21) ary ny iray tamin'ny vehivavy Samaritana iray (Jao. 4:4-42). Azo inoana fa tsy samy hafa tanteraka tsy akory ireo fifampiresahana ireo.

Tahaka izao manaraka izao ny sasany amin'ireo toe-javatra mifanohitra aseho eto: Jerosalema sy Sykara, ny alina sy ny mitataovovonana, i Nikodemõsy nanomboka ny resaka ary i Jesõsy nanomboka ny resaka nifanaovany tamin'ilay vehivavy, mpampianatra iray ao amin'ny Isiraely sy vehivavy iray tsy voatonona anarana (izay inoana fa ho nataon'ny Jiosy tsinontsinona), ny mahery sy ny osa, ary ny olona iray niaiky ny maha-mpampianatra an'i Jesōsy sy ny olona iray nametra-panontaniana taminy. Niala teo amin'i Jesõsy, feno fisalasalana sy tsy fahatapahan-kevitra i Nikodemôsy, fa ilay vehivavy kosa niala teo mba hitory ny filazantsara.

Tsy nanantena an'ity vehivavy ity handray ny fampianaran'i Jesõsy mihitsy ny mpamaky ny filazantsaran'i Jaona. Ny firesahany tamin'i Jesõsy anefa dia nitarika azy hahatakatra lalindalina kokoa ny zavatra tsy takatr'i Nikodemosy raha tsy efa nohomboana tamin'ny hazo fijaliana i Jesõsy. Tsy vokatry ny kisendrasendra ny fihaonan'ity vehivavy ity tamin'i Jesôsy. Nambaran'i Jaona fa "tsy maintsy mamaky an'i Samaria" i Jesõsy (Jao. 4:4). Zavatra roa no azo tsoahina avy amin'ireo teny ireo: voalohany, io no lalana fohy indrindra izay naharitra telo andro raha dimy na fito andro kosa ny lalana hafa. Faharoa, notendren'Andriamanitra hankany amin'io toerana io i Jesôsy; nahalala izany ny Rainy raha mety tsy ho nahalala izany Izy. Toy ny tian'i Jaona haseho avokoa ireo hevitra roa ireo.


> <p>  Soraty</p>
> Rehefa miverina mamaky ny Jao. 4 indray ianao dia mifantoha amin'ilay resaka nifanaovan'i Jesõsy sy ilay vehivavy. Azonao soratana amin'ny fiteninao koa izany, ary azonao atao ny manao kisarisary na drafitra momba io toko io.

` `