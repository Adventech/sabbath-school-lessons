---
title:  "Ampifandraiso amin'i Jesosy"
date:   23/10/2024
---

### Ampifandraiso amin'i Jesosy

Nandao ny sininy ilay vehivavy samaritana ka nihazakazaka hizara ny zavatra vao reny tamin'ireo olona tany an-tanana (Jao. 4:28). Nitobaka nihoatra ny fefy nametra azy ilay rano mitondra fiainana ka tsy azony natao ny nihazona izany ho azy samirery (and. 14). Tsotra ny fijoroany ho vavolombelona kanefa nahatratra ny iray tanana manontolo ny fanasany ary vahoaka maro no tonga mba hizaha ny vokatr izany.

Tahaka an'i Andrea sy i Petera fony vao nantsoina ireo Samaritana; naniry ny hijanona teo amin'i Jesōsy izy ireo (Jao. 1:38,39; 4:30, 40). Nitombo ny isan'ireo nino nandritra ny roa andro nijanonan'i Jesõsy tao an-tanána. Tsy niantehitra tamin'ny fijoroan'ilay vehivavy ho vavolombelona intsony izy ireo fa izy mihitsy no nanao fanandramana. Ohatra iray tsara indrindra momba ny maha-mpianatra sy ny fijoroana ho vavolombelona mahomby izany.

Mampahatsiahy antsika koa ny tantaran'ity vehivavy ity fa tsy voatery hiorina amin'ny fahagagana mahatalanjona ny fanandramantsika miaraka amin'i Kristy. Tsy nahita an'i Jesõsy nanasitrana na nanangana ny maty, na nanao famantarana hafa ity vehivavy ity.

In-98 no nampiasan'i Jaona ny matoanteny "mino" (pisteuo) ao amin'ny filazantsarany. Tsy mba nampiasainy kosa ny anarana hoe "finoana" (pistis). Nambarany fa asa ny finoana. Fitoerana ao amin'i Kristy no ilazany izany ao amin'ny Jao. 15.

Ny finoan'ireo olona tao an-tanàna no nanosika azy ireo hijoro ho vavolombelona fa i Jesõsy no "Mpamonjy izao tontolo izao" - Jao. 4:42. Voahetsika hijoro ho vavolombelona ny olona rehetra izay tena mahalala marina an'i Jesōsy, araka ny 1 Jao. 4:14. Ny teny hoe "Mpamonjy" ampiasaina ao amin'io andalan-teny io dia midika hoe "Ilay afaka manafaka na miaro amin'ny loza lehibe." Manasongadina ny fidadasiky ny asan'i Jesôsy koa ny "izao tontolo izao" ao amin'io andininy io. Iraka mahasahana an'izao tontolo izao no nampanaovina Azy fa tsy noferana ho an'ny Jiosy na ny Samaritana ihany. Tamin'ny fihaonany tamin'ilay vehivavy teo am-pantsakana no nandrodanan'i Jesôsy ny fefy tsy hita maso nampisaraka ny voafidy sy ireo nolavina. Ny haneho ny taratry ny fitiavan'Andriamanitra amin'izao tontolo izao no iraka ampanaovina antsika (Jao. 3:16), tsy misy fanavahana izany, na saranga na kolontsaina na koa fiaviana.


**Saintsaino indray ny Jao. 4, ary jereo izay miresaka an'i Jesosy ao amin'izany.**

`Aiza ho aiza no misy anao amin'irelo, 1. Mbola mitoky amin'ny fijoroana ho vavolombelona ataon'ny hafa, 2. Mahafantatra manokana an'l Jesősy, ary 3. Vavolombelon Jesősy? Ahoana no fomba handrosoanao amin'izay ho eo amin'ny dingana manaraka?`

`Inona ny sary hafa aseho na averina momba an'i Jesõsy?`

`Valim-bavaka:`