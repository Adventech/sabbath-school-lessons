---
title:  "ILAY VATO FEHIZORO SY MPAMPAKATRA ANTSIKA"
date:   14/08/2024
---

### Ampifandraiso amin'i Jesôsy - ILAY VATO FEHIZORO SY MPAMPAKATRA ANTSIKA

Ny fanoharana momba ny fampakaram-bady no famaranana ireo andiana fanoharana izay misy fifandraisana ety. Mirakitra ny fanoharana momba ireo zanaka lahy roa i Matio, ary koa mitantara ny fanoharana ny amin'ny mpiasa ratsy fanahy, mialoha ny tantara momba ny lanonam-panambadiana. Nampianarina teo anatrehan'ireo mpitondra fivavahana tamin'izany ireo fanoharana telo ireo. Nambaran'i Jesõsy tamin'izany ny nandavan'izy ireo Azy amin'ny maha-Mesia nampanantenaina Azy. Andro vitsivitsy mialoha ny nanomboana Azy tamin'ny hazo fijaliana ireo fihaonana ireo. Tamin'ny alalan'ireo fanoharana ireo no nandefasan'i Jesõsy antso farany ny mba hibebahan'izy ireo sy hialany amin'ny lalana nizorany.

Ny fanoharana momba ireo zanaka lahy roa (Mat. 21:28-32) dia maneho ny fanambaran'ireo mpitarika ara-pivavahana ny fananan'izy ireo finoana kanefa tsy manao asa mifanaraka amin'izany akory izy. Zavatra hafa no nambarany kanefa hafa no nataony. Fanasana ho azy ireo mba hanetreny tena sy handinihany lalina ny toerana misy azy io tantara io.

Ny fanoharana momba ny mpiasa tany ratsy fanahy (Mat. 21:33-46) kosa dia maneho ny tantaran'ny Isiraely. Nitantara ny tanim-boaloboka iray nampanofain'ny tompony tamin'ny mpiasa i Jesôsy. Rehefa naniraka mpanompo mba hanangona ny vokatra ny tompon-tany dia nokapohina sy notoraham-bato ary novonoina ireny mpanompo ireny. Nony farany dia naniraka ny zanany lahy ny tompon'ny tany. Noheveriny mantsy fa hanaja azy ireo mpiasa ny tany, kanefa novonoin'izy ireo koa izy. Tsy hanontany tena ny amin'izay tondroin'izany fanoharana izany angamba isika. Tamin'ny alalan'io fanoharana io no nananaran'i Jesôsy ireo mpihaino Azy mba handinika tsara ny zavatra efa hataon'izy ireo. Nampitandrina Izy fa nandà ny vato fehizoro ireo mpanao trano (Mat. 21:42). lo fehizoro io anefa no singa manan-danja indrindra tamin'ny tempoly, satria niankina tamin'ny tanjany ny trano manontolo. Tsy nanana tombam-bidy ny tempoly rehefa nolavina ny maha-Mesia an'i Jesôsy. Taty aoriana dia nanoratra ny maha-vato fehizoro an'i Jesôsy i Petera (1 Pet. 2:4,5).

Maneho ny anjara asa fototra tanan'i Kristy amin'ny fampihavanana ny olona amin'Andriamanitra ny fanoharana momba ny lanonan'ny fampakaram-bady. Samy manondro ny vahoakan'Andriamanitra ho ampakarina ny TT sy ny TV. Tantaram-pitiavana izay miafara amin'ny fampakaram-badin'i Jesôsy (Illay Zanakalahin'ny Mpanjaka) sy ny ampakariny ny filazantsara mandrakizay. Maneho an-tsary ny fankalazana lehibe ataon'Andriamanitra sy ny vahoakany ny boky farany ao amin'ny Baiboly (Apôk. 19:9). Maneho ny halalin'ny fifandraisana irin'i Jesōsy hananana miaraka amintsika io sary asehon'ny Baiboly io. Mampikambana ny olon-droa ny fanambadiana raha hifampizara ireo fifaliana sy zava- tsarotra eo amin'ny fiainana izy ireo. Maniry ny ho namantsika mandritra ny fiainana i Jesôsy, ka hitarika antsika ho any amin'ilay toerana izay efa nomaniny ho antsika.


**Saintsaino indray ny Mat. 22:1-14, ary jereo izay miresaka an'i Jesôsy ao amin'izany.**

`Araka ny hevitrao, midika inona ho an'i Jesôsy ny hoe sady Vato fehizoro no Mpampakatra Izy eo amin'ny fiainantsika andavanandro?`

`Inona ny sary hafa aseho na averina momba an'i Jesôsy?`

`Valim-bavaka:`