---
title:  FOTOANA SY TALENTA
date:   29/08/2024
---

### Takaro

"An'Andriamanitra ny fotoanantsika. Azy ny fotoana kely rehetra, ary didiana isika hampiasa izany ho an'ny voninahiny. Tsy misy amin'ireo talenta nomeny izay hampamoahany antsika amin'ny fomba sarotiny indrindra mihoatra noho ny fotoanantsika.

Tsy hita hotombanana ny vidin'ny fotoana. Heverin'i Kristy ho sarobidy ny fotoana rehetra, ary toy izany no tokony hiheverantsika azy. Fohy loatra ny fiainana ka tsy misy tokony holanilanina foana. Tsy manana afa-tsy fotoana kely isika hiomanana ho amin'ny mandrakizay. Tsy manana fotoana hotobatobaina isika, tsy manana fotoana atolotra ho an'ny fanaranam-pon'ny fahotana. Izao isika no tokony hamolavola toetra amam-panahy ho amin'ny fiainana ho avy, ho amin'ny fiainana tsy ho lalovam-pahafatesana. Izao no fotoana iomanantsika ho amin'ny fitsarana farany." - HF, t. 297


"Tsy ankasitrahana araka izay tokony ho izy ny teny fikasana momba ny Fanahy Masina. Tsy tsapa araka izay tokony ho izy ny fahatanterahany. Ny tsy fisian'ny Fanahy Masina no maha-osa toy izao ny asan'ny Filazantsara. Mety hananana ny fahalalana, ny talenta, ny fahaiza-mandaha-teny, ny fahaizana manokana rehetra voajanahary na novolena: nefa raha tsy eo ny Fanahin'Andriamanitra, tsy hisy fo ho voatohina, tsy hisy mpanota ho azo ho an'i Kristy. Etsy an-daniny anefa, raha mifandray amin'i Kristy ireo, raha azy ny fanomezan'ny Fanahy Masina, ny mahantra indrindra sy ny bado indrindra amin'ny mpianany dia hanan-kery izay hiteny amin'ny fo. Andriamanitra no manao azy ho fantsona hampiasany ny hery ambony indrindra eto amin'izao rehetra izao." - HF, tt. 283, 284.


`Rehefa tapitra ny herinandro andinihana ny andalan-tSoratra Masina, inona avy ireo fampiharana manokana maharesy lahatra anao fa tokony hataonao eo amin'ny fiainana?`


`Inona ny fampiharana azonao atao any am-pianarana, ao an-tokantrano, any amin'ny toeram-piasana, ary any am-piangonana?`


`Avereno jerena ilay andininy nianaranao tsianjery. Inona no ifandraisan'ny hafatra raketiny amin'ny fiainanao amin'ity herinandro ity?`



