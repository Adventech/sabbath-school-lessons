---
title:  "HAZO IRAY TSY NISY VOA"
date:   18/08/2024
---

### Saintsaino

Tao anatin'ny tontolon-kevitra nisy adihevitra mivelatra kokoa no nanaovan'i Jesōsy ny fanoharana momba ilay aviavy tsy namoa. Nisy Jiosy vitsivitsy nanatona an'i Jesôsy nanambara Taminy ny nahafatesan'ny Galilianina sasany tamin'ny fomba ratsy. Nisy fikomiana niseho tao Jerosalema ary tamin'ny herisetra no nifehezan'i Pilato, governora rômanina, izany. Indray mandeha, raha nanafika ny tempoly ny miaramilany dia namono mpivahiny galilianina izay teo am-panolorana fanatitra. Fitsaran'Andriamanitra noho ny fahotan'izay iharan'izany no nandraisan'ny Jiosy ny loza rehetra miseho. Nihevitra izy fa mendrika ireo Galilianina ireo io loza io. Fantatr'i Jesôsy ny toe- tsain'izy ireo mpanandra-tena ka nohazavainy fa tsy mpanota mihoatra noho ny hafa tsy akory ireo Galilianina mahantra ireo. Nanasa izay rehetra nihaino Azy i Jesôsy mba hibebaka. Nataon'i Jesõsy izay hahatsapan'ny firenena Jiosy ny tombon-tsoany sy ny andraikiny. lo taranaka miresaka amin'i Jesôsy io no asehon'ilay aviavy tsy namoa. Izao no nosoratan'i

Isaia: "ny taranaki Isiraely no tanim-boalobok'i Jehovah, Tompon'ny maro, ary ny lehilahy amin'ny Joda no voly tiany." - Isa. 5:7. Tsy namoa ny Jiosy noho ny hamafisam-pony ka tsy nanehoany ny toetran'Andriamanitra tamin'ireo firenena nanodidina azy. Diso mihitsy aza ny nanehoany an Andriamanitra ka nanjary sakana ho an'ny fikasan'Andriamanitra ilay firenena. Nanambana azy ireo ny faminaniana milaza fitsarana. Taona vitsy taorian'ny nilazan'i Jesôsy io hafatra io dia nandrava ny tananan'i Jerosalema ny tafika rômanina, ary tonga tany amin'ny Jentilisa ny hafatry ny filazantsara. Mialoha ny nitrangan'izany anefa dia namindrana fo indray ny firenena jiosy mba hahafahany mibebaka. Nomen'ny tompony sy ny mpamboatra azy fahafahana hamoa indray ilay aviavy ka nasiana zezika; dia toy izany koa Isiraely, nanehoan'Andriamanitra ny Tenany indray izy. Na taorian'ny nanomboana an'i Jesősy teo amin'ny hazo fijaliana aza dia nasaina niandry tao Jerosalema aloha ny mpianatra. Tao Jerosalema no nandrotsahana voalohany ny Fanahy Masina sy nisehoan'ny heriny. I Jesõsy mihitsy no niteny mazava tamin'ny mpianatra mba hitory voalohany ny fitsanganany tamin'ny maty eo amin'ny toerana izay namonoana azy ho faty. Aharihary ao amin'ny fanoharana sy ny tantaran'ny Isiraely ny fitiavan'Andriamanitra sy ny fahari-pony.

Amin'ny heviny mivelatra kokoa dia maneho ny olon'Andriamanitra manerana izao tontolo izao ilay aviavy. Matetika loatra no manjary mpandany isika fa tsy mamokatra. Tsy mahay mamoa ny vokatry ny Fanahy amin'ny herin'ny tenantsika isika; fa raha mitoetra ao amin'i Kristy kosa isika, dia ho fiainantsika ny fiainany.


**Ivereno ny andalan-teny nosoratanao ary diniho izany.**

**Farito ireo teny, na andian-teny, na fehezanteny, na hevitra miverimberina.**


**Asio tsipika eny ambanin'ireo teny na fehezanteny manan-danja na manana heviny manokana ho anao**


**Mampiasa hampifandraisana ireo teny na fehezanteny mifandraika amin'ny teny na fehezanteny hafa.**


`Inona avy ny fitoviana misy eo amin'ny Isiraely tamin'ny andron'i Jesôsy sy ny fiangonana amin'izào fotoana izao?`


`Ahoana no fomba tsy hamerenantsika intsony ny fahadisoana nataon'ny Isiraely fahiny?`