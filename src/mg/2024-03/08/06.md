---
title:  AVELAO IHANY AMIN'ITY TAONA ITY
date:   22/08/2024
---

### Takaro


"Eto amin'ny fanoharana, ilay mpikarakara ny tanim-boaloboka dia tsy niady hevitra ny amin'ny didy manameloka ilay aviavy milaza fa, raha mbola tsy mamoa izy dia hokapaina; nefa fantany ny fitiavan'ny tompony io hazo tsy mamoa io, ary niray fo taminy izy tamin'izany. (...)

"Tsy nandå ny hikarakara an'ity hazo tsy misy antenaina toy izany ity ny mpiandry ny saha. Vonona ny hanolokolo azy bebe kokoa izy. Ataony izay hahatsara indrindra ny manodidina azy ary hatobatobany eo aminy izay fikarakarana rehetra. (...)

"Tsy nolazain'i Kristy eto amin'ny fanoharana ny vokatry ny asan'ny mpiandry saha. Tapaka teo ny tantara nataony. Miankina amin'ilay taranaka mihaino azy ny fiafaran'ny resaka. Aminy no alefa izao hafatra fanairana miezinezina izao: 'Raha tsy izany, dia hokapainao ihany»'(...). Akaiky ny andron'ny fahatezerana. Ireo loza sy antambo efa nihatra sahady tamin'ny Israely dia nentin'ny tompon'ny tanim- boaloboka hanairana azy mialoha tamim-pamindrampo ny amin'ny loza mananontanona ilay hazo tsy mamoa.

"Manjohy hatrany an'ity taranaka ity ilay feo mitondra hafatra fanairana. Moa ve hazo tsy mamoa ao amin'ny tanim-boaloboky ny Tompo ianao, ry fo manao an-tsirambina? Moa ve hatao aminao amin'ny farany ireo teny fanamelohana ireo? (...) Tombontsoa manao ahoana re no efa noraisinao! Impiry impiry no efa nampientanentana ny fonao ny hafatry ny filazantsara feno fitiavana? Efa noraisinao ny anaran'i Kristy, raha ny miseho eto ivelany, dia anisan'ilay fiangonana izay tenany ianao, kanefa (...) tsy hita ao amin'ny fiainanao ireo fahasoavana mamy ao amin'ny toetra amam-panahiny, ireo 'vokatry ny Fanahy' (...)

"Tsapanao, na dia manjavozavo ihany aza izany, fa manimba ny tany ianao. Nefa noho ny famindrampo lehibe eo amin'Andriamanitra dia tsy nokapainy ianao. (...) Mijery anao Izy ka mitaraina, tahaka ny nitarainany taonjato maro lasa izay momba ny Israely: 'Hataoko ahoana e no fahafoy anao, ry Efraima, na ho fanolotra anao, ry Israely! (...) tsy ho avy amim-pahatezerana mirehitra Aho' - Hôs. 11:8,9. Ilay Mpamonjy antra no miteny momba anao hoe: 'Avelao ihany izy amin'ity taona ity mandra- pihadiko manodidina azy, ka hasiako zezika. "-HF, tt. 182-184.


`Rehefa avy nandalina io andalan-tSoratra Masina io ianao nandritra ny herinandro, inona avy ireo fampiharana maharesy lahatra anao fa tokony hataonao manokana eo amin'ny fiainanao?`

`Inona avy ireo fampiharana azonao atao any am-pianarana, eo anivon'ny fianakaviana, any amin'ny toeram-piasana ary any am-piangoanana?`


`Avereno jerena ilay andininy nianaranao tsianjery. Inona no ifandraisan'ny hafatra raketiny amin'ny fiainanao amin'ity herinandro ity?`