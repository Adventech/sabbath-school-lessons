---
title:  ILAY RAINTSIKA
date:   01/08/2024
---

### Takaro


"Mifanipaka toy ny atsinanana sy ny andrefana ny fihetseham-po sy ny finoana. Tsy miankina amin'ny fihetseham-po ny finoana. Tokony hanokan-tena ho an'Andriamanitra isan'andro isika, ary hino fa mahazo an-tsaina sy manaiky ny fahafoizan-tena i Kristy, ka tsy mila mandini-tena akory isika amin'izany mba hahitantsika raha toa isika ka manana ny fatran'ny fahatsapana fihetseham- po heverintsika fa tokony hifanentana amin'ny finoantsika. Moa tsy mahazo antoka va isika fa ny Raintsika izay any an-danitra dia vonona hanome ny Fanahy Masina ho an'izay mangataka Aminy amim-pinoana mihoatra ny ray aman-dreny izay manome zava-tsoa ny zanany? Tokony handroso isika toy ny hoe ny vavaka tsirairay alefantsika ho eo amin'ny seza fiandrianan'Andriamanitra dia rentsika ny valiny avy amin'ilay Iray izay manana ny teny fikasana tsy mba diso. Na dia feno alahelo aza isika dia tombontsoa ho antsika ny mihira ao am-pontsika ho an'Andriamanitra. Rehefa manao izany isika dia hisava ny aloka sy ny rahona ka hiala ao amin'ny aloka sy ny haizina ho amin'ny famirapiratry ny Fanatrehany isika." - OHC, t. 120.

"Mihevitra antsika ho sahala amin'ny zanany Andriamanitra. Efa nanavotra antsika avy amin'ity izao tontolo izao tsy miraharaha Azy ity Izy ary efa nifidy antsika ho tonga amin'ny fianakavian'ny Andriamanjaka, zanaka lahy sy zanaka vavin'ny Mpanjakan'ny lanitra. Manasa antsika Izy hatoky Azy amin'ny toky lalina sy mafy kokoa noho ny an'ny zaza mitoky amin'ny rainy eto an-tany. Tia ny zanany ny ray aman-dreny, nefa ny fitiavan'Andriamanitra antsika dia malalaka kokoa, midadasika kokoa, lalina kokoa noho ny mety ho tratry ny fitiavan'olombelona. Tsy hita fetra izany. Noho izany, raha ny ray aman-dreny eto an-tany aza mahalala manome zavatra tsara ny zanany, mainka lavitra manao ahoana no hanomezan'ny Raintsika any an-danitra ny Fanahy Masina ho an'izay mangataka Aminy. (...)

Ny iraka nampanaovina antsika eto amin'izao tontolo izao dia tsy ny hanompo ny tenantsika na ny hamalifaly azy, fa ny hanome voninahitra an'Andriamanitra amin'ny fiaraha-miasa Aminy hamonjy ny mpanota. Tokony hangataka fitahiana avy amin'Andriamanitra isika mba hahazoantsika mampita izany amin'ny hafa. Tsy voatana ny fahazoa-mandray raha tsy mizara. Tsy azontsika atao ny mitohy mandray harena avy any an-danitra raha tsy mampita izany amin'ireo manodidina antsika isika." - HF, tt. 115, 116.


`Rehefa tapitra ny herinandro andinihana ny Lio. 11:1-13, inona avy ireo fampiharana manokana maharesy lahatra anao?` 

`Inona ny fampiharana azonao atao any am-pianarana, ao an-tokantrano, any amin'ny toeram-piasana, ary any am-piangonana?`

`Avereno jerena ilay andininy nianaranao tsianjery. Ahoana no ampiharana izany eo amin'ny fiainanao mandritra ity herinandro ity?`