---
title: 'Ahoana No Hialana Amin''ny Trosa?'
date: 31/01/2023
---

### AHOANA NO HIALANA AMIN'NY TROSA?

`Vakio ny Ohab. 22:7.Amin'ny fomba ahoana no mahatonga antsika ho eo ambanin'ny fanandevozan'ny mpampindram-bola?`

Ahoana no hahafahantsika miala amin'io trangan-javatra mampalahelo io? Raha manan-trosa ianao, ity kisarisary manaraka ity dia hanampy anao hanomboka dingana hahafoana ny trosa. Tsotra ny drafitra. Ahitana fototra iaingana sy dingana telo izany.

Ny fototra iaingana dia fanoloran-tena ho an'Andriamanitra mba ho mahatoky amin'ny famerenana ny ampahafolony masina hahazoana ny fahendreny sy ny fitahiany. Tsy andriny izay hitahiana ireo mankato Azy.

Ny dingana voalohany dia ny fanambarana fe-potoana amin'ireo trosa fanampiny: tsy manao fandaniam-bola intsony. Raha tsy mindram-bola ianao dia tsy hidiran-trosa mihitsy. Raha tsy mindram-bola bebe kokoa amin'ny manaraka. intsony ianao dia tsy hanana trosa mihitsy.

Ny dingana faharoa dia ny fanaovana fanekena amin'Andriamanitra fa manomboka izao, araka ny fitahiana izay hataony aminao, dia handoa ny trosanao haingana izay azonao atao ianao. Rehefa mitahy anao ara-bola Andriamanitra dia ampiasao izany vola izany hampihenana ny trosanao fa tsy hividiana zavatra bebe kokoa. lo angamba no lehibe indrindra amin'ny dingana rehetra. Rehefa mahazo vola tsy nampoizina ny ankamaroan'ny olona dia mandany izany tsotra izao, Aza manao toy izany; ampiasao amin'ny drafitrao hampihenana ny trosa izany.

Ny dingana fahatelo dia ny fampiharana. Ataovy lisitra ny trosanao rehetra, avy amin'ny be indrindra ka hatramin'ny kely indrindra araka izany filaharana izany. Ho an'ny ankamaroan'ny fianakaviana dia ny antoka ho an'ny trano no lohalaharana ary ny kara-pitrosana na ny trosan'ny tena manokana no any amin'ny faran'ny lisitra. Atombohy farafahakeliny amin'ny fandoavana ny kely indrindra amin'ireo trosanao isam-bolana izany. Manaraka izany, ataovy avo roa heny na ampitomboy ny fandoavanao amin'ny fomba rehetra azonao atao ireo trosa voasoratra eo ambanin'ny lisitra. Ho talanjona ianao ny amin'ny hafainganan'ny fahafahanao manaisotra ireo trosa kely indrindra. Rehefa izay, ampiasao ny vola izay nandoavanao ny trosa farany mba hanampiana amin'ny fandoavana ny trosa manaraka arakaraka ny eo amin'ilay lisitra. Rehefa manala ny trosa kely kokoa amin'ny tahan-jana-bola ambony ianao dia mahafaka vola be azo apetraka hanefana ny trosa ambonimbony kokoa amin'ny manaraka. 

Mazava fa tsy tian'Andriamanitra ny hananantsika trosa. Rehefa vita ny fanekena dia fianakaviana maro no mahatsapa fa mitahy azy ireo amin'ny fomba tsy ampoizina Andriamanitra ary mihena haingana kokoa noho izay niheverana azy ny trosa. Fianakaviana maro no afaka tamin'ny trosa noho ny fanarahana ireo dingana trosa telo ireo. Azonao atao koa izany! Amin'ny fametrahana an'Andriamanitra ho lohalaharana dia handray ny fahendreny sy ny fitahiany ianao mba hitantanana izay nankininy taminao.

`"Aoka tsy ho amin'ny fitiavam-bola ny toe-tsainareo fa mianina amin'izay anananareo; fa hoy Izy: Izaho tsy handao anao mihitsy na hahafoy anao akory."- Heb. 13:5. Hanampy ny olona hisoroka ny fitrosana ny fampiharana ireo teny ireo, amin'ny fomba ahoana?`