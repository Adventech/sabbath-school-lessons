---
title:  "NY OLAN'NY TROSA"
date:   29/01/2023
---

`Vakio ny Deo. 28:1, 2, 12. Inona ny idealin'Andriamanitra ho an'ireo zanany momba ny trosa? Ahoana no hahatrarana izany idealy izany? Ary na dia samy hafa tanteraka amin'ny antsika aza izany tontolon-kevitra izany dia inona ireo fitsipika azontsika sintonina sy ampiharina amin'izao fotoana izao?`

Fandinihana maro no maneho fa misy antony lehibe telo mahatonga ny olona hanana olana ara-bola. Tanisaina eto araka ny laharan'ny fisehoany matetika izany.

Ny voalohany dia ny tsy fahalalana. Olona maro, eny fa na ireo izay nandalim- pianarana aza no tsy mahalala na inona na inona momba ny fandraharaham- bola. Tsotra fotsiny: tsy mbola fantany ny fitsipika ara-Baiboly na ny fitsipika tsy mifandraika amin'ny fivavahana mikasika ny fitantanana ny vola. Misy fanantenana anefa ny amin'izy ireol Ity lesona ity dia haneho amin'ny fomba tsotra ireo fitsipika sy ny fomba hampiharana izany.

Ny antony faharoa mahatonga ny olana ara-bola dia ny fitiavam-bola tafahoatra na ny fitiavan-tena. Ho setrin'ny dokam- barotra samihafa sy ho fanomezana fahafaham-po ny fanirian'ny tenany manokana dia mivelona mihoatra noho izay ananany ny olona. Tsy vonona ny hipetraka ao amin'ny trano, hitondra ny fiara ary hanao ny fitafiana mifandraika amin'izay takatry ny volany izy ireo. Betsaka amin'ireo olona ireo koa no mihevitra fa mahantra loatra izy ka tsy afaka ny handoa ny ampahafolony. Vokatrizany dia miaina ny fiainany tsy misy ny fahendrena sy ny fitahiana nampanantenain'Andriamanitra izy ireo (jereo ny Mal. 3:10, 11; Mat. 6:33). Misy fanantenana ho an'ireo olona ireo koa saingy mitaky fiovam-po izany - ary mitaky toe-tsain'ny fahalalana onony.

Antony fahatelo mahatonga ny olona ho sahirana ara-bola ny toe-javatra ratsy manokana manjo azy. Mety ho nandalo tsy fahasalamana izy kanefa tsy nanana fiantohana ara-pahasalamana sahaza. Mety ho nilaozan'ny vady mpandanilany foana izy ireo. Mety nisy loza voajanahary namotika ny fananany. Na mety ho teraka sy nitombo tao anatin'ny fahantrana lalina izy ireo. Misy fanantenana ho an 'ireny olona ireny koa. Na dia sarotra aza ny lalan izy ireo dia azo resena ny fahasahiranany. Mety ho avy amin'ny fanohanan'ny namana kristianina ny fiovana, na avy amin'ny torohevitra sy/na fanampian'ny mpanolo-tsaina manana toe-panahy araka an'Andriamanitra, na koa avy amin'ny asa mafy ampiarahina amin'ny fanabeazana tsara, ary avy amin'ny fitahiana sy ny fitondran Andriamanitra.

Na inona na inona antony, eny fa na dia avy amin'ny fahadisoan 'ilay olona aza izany, dia azo hamaivanina ny trosa. Na izany aza, ireo olona manana trosa dia tokony hitondra fanovana eo amin'ny flainany, eo amin'ny fandaniany ary eo amin'ireo laharam-pahamehany ara-bola.

`Vakio ny 1 Tim. 6:6-9. Inona no lazain'i Paoly eto izay tokony hotandremantsika Inona no hevitr'ireo teny Ireo ho anao, ary amin'ny fomba ahoana no ahazoanao manaraka amin'ny fomba tsara kokoa izay ampianarin'ny tenin'Andriamanitra antsika eto?`