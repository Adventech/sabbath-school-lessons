---
title: 'Ny Trosa'
date: 28/01/2023
---

### Hodinihina mandritra ny herinandro: 
Deo. 28:1, 2, 12; Mat. 6:24; 1 Jao. 2:15; Ohab. 22:7; Ohab, 6:1-5; Deo. 15:1-5.

><p> Tsianjery:</p>
> "Ny manan-karena dia manapaka ny malahelo, ary izay misambotra dia mpanompon'ny mampisambotra." Ohab. 22:7.

Iray amin'ireo famaritana ny trosa ny hoÃ« "mivelona sahady amin'izay heverinao ho azo amin'ny hoavy." Toa fomba fiaina mahazatra ny fitrosana amin'izao andro izao kanefa tsy tokony ho fenitra ho an'ny Kristianina izany. Tsy mampirisika ny fanaovana trosa ny Baiboly. Ao amin'ny Soratra Masina dia misy andininy 26 farafahakeliny momba ny trosa ary miiba avokoa ireo rehetra ireo. Izany akory tsy milaza fa fahotana ny findramam-bola saingy resahiny ny vokatra aterak izany izay matetika no ratsy. Nanoro hevitra i Paoly momba ny adidy mahakasika ny vola: "Mandoava amin'izy rehetra izay tokony ho azy avy: vola hetra ho an'izay tokony handoavan-ketra, fadin-tseranana ho an 'izay tokony handoavana fadin-tseranana, tahotra ho an'izay tokony hatahorana, haja ho an'izay tokony hohajaina. Aza avela hisy tsy voaloa na amin'iza na amin'iza, afa-tsy ny fifankatiavanareo ihany."- Rom. 13:7, 8.

Nahoana ny trosa no loza saika maneran- tany amin'ny ambaratonga rehetra - ho an'ny isam-batan'olona sy ny orinasa ary ny fitondram-panjakana? Ny farahamonina tsirairay dia nahitana olona nanan-trosa amin'ny isan-jato ambany farafahakeliny. Saingy ankehitriny dia ampahany betsaka amin'ny olona no manan-trosa, ary tsy ho tombontsoany na oviana na oviana izany ankapobeny.

> Amin'ity herinandro ity isika dia hianatra ireo antony mahatonga ny trosa sy izay tokony hatao eo anatrehan'izany. Mety tsy hanana trosa ianao saingy azonao atao ny mizara. izany fampahalalana sarobidy izany amin'ny fianakavianao sy ireo namanao izay mety hahazo tombontsoa amin'izany.

_*Famerenana ny lesona ny sabata 04 Febroary._