---
title:  FIANARANA FANAMPINY
date:   03/02/2023
---

Ao amin'ny pejy nosoratan'i Ellen G.  White no ahitana ireo dingana telo ho  fanafoanana ny trosa. Nasongadina ireo teboka manan-danja amin'izany.

"Aoka ho tapa-kevitra ny tsy hiditra trosa hafa intsony. Mandava tena an'arivony toy izay handeha hitrosa. Ozona eo amin'ny fiainanao ny fidiranao amin'ny trosa. Sorohy tahaka izay ataonao amin'ny aretina nendra izany.

"Manaova fanekena amin' Andriamanitra fa handoa ireo trosanao ianao noho ny fitahiany, ary aoka tsy hananan 'olona na inona na inona intsony ianao, na dia tsy hihinana afa-tsy sakafo tsotra indrindra aza. (...) Mandrosoa, aza kivy na miverin- dalana. Mandava ny fitiavan-komana sy ny fanomezana fahafaham-po ny hatendan-kanina, tehirizo ny volanao madinika indrindra ary aloavy ny trosanao.

"Ataovy izay hahafahana tanteraka amin'izany amin'ny fomba haingana araka izay azo atao. Rehefa azonao atao ny hiseho indray toy ny olona afaka, tsy ananan'olona na inona na inona, dia hahazo fandresena lehibe ianao."- CS, t. 257.

Raha mila fanampiana fanampiny ianao hialana amin'ny trosa dia andramo ireto teboka manaraka ireto:

Manaova tetibola. Manaova tetibola tsotra amin'ny fandraisanao an-tsoratra ny fidiram-bolanao sy ny fandanianao/zavatra vidinao rehetra mandritra ny telo volana. Betsaka no ho gaga ny amin'ny fahitana ireo vola izay laniny amin-javatra tsy ilaina.

Poteho ireo kara-pitrosana. Ny kara- pitrosana no iray amin'ireo antony fototra mahatonga ny fianakaviana maro hiditra amin'ny trosa. Tsotra ny fampiasana azy ireny kanefa sarotra ny famerenana ny vola amin'izany. Raha hitanao fa tsy mahaloa ny fitambaran'ny karatrao ianao isam- bolana na mampiasa izany mba hividiana fitaovana izay tsy ho novidinao tamin'ny fomba hafa, dia tokony hamotika ireo kara- pitrosanao ianao mialoha ny hanimbany anao na hanimbany ny tokantranonao na izy roa.

Manomboha mandray fepetra ara- bola. Tsy azontsika an-tsaina indraindray izay vola mety ho azontsika tehirizina eo amin'ny fandaniantsika isam-bolana raha toa mitandrina ireo zavatra kely vidintsika isika. Mitambatambatra amin'ny fomba haingana izany.

### Fanontaniana hifanakalozan-kevitra:

`1.Mahavariana ny habetsaky ny trosa ananan'ny firenena maro sy ny isam-batan'olona. Inona ny fanandramana niainanao ny amin'ny trosa sy ny olana naterak izany ho anao na ho an'ny hafa?` 

`2.Inona no azon'ny fiangonana misy anao atao mba hanampiana ireo mambra hianatra hitantana ny trosa na ireo olana ara-bola ankapobeny? `

`3.Inona avy ireo teny fikasana ao amin'ny Baiboly azonao angatahina mba hiaro anao amin'ny fanintonan'izao tontolo izao sy ireo loza ara-bola mety hateraky ny fitiavan- karena tafahoatra?`
