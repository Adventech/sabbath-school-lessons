---
title: "Fifanekena Mahakasika Ny Ampahafolony"
date: 14/01/2023
---

### Hodinihina mandritra ny herinandro:
Gen. 14:18-20; Mal. 3:10; Deo, 12:5-14; Lev. 27:30; 1 Mpanj. 17:9-16; 1 Kor. 4:1, 2.

><p> Tsianjery:</p>
> "Entonareo ny fahafolon-karena rehetra ho ao amin'ny trano firaketako, mba hasian-kanina ao an- tranoko, ary izahao toetra amin'izany Aho, hoy Jehovah, Tompon'ny maro, raha tsy hovohako ny varavaran'ny Janitra ho anareo ka hampidinako fitahiana manana amby ampy ho anareo." - Mal. 3:10

### Fampidirana

Ao amin'ny Gen. 14 dia niverina avy tamin'ny asa famonjena takalon aina i Abrama. Namonjy an'i Lota zana-drahalahiny sy ny ankohonan'i Lota ary ireo olona hafa izay nentina niala tao Sódóma izy. Feno fankasitrahana noho ny amin'izany famonjena izany tokoa ny mpanjakan'i Södöma ka nanolotra ny fananana nobaboina rehetra tamin'ny ady ho an'i Abrama. Tsy nanda ilay fanomezana fotsiny i Abrama fa nanolotra ny ampahafolon'izay rehetra nananany koa ho ani Melkizedeka..

Taorian'ny fanandraman'i Abrama mikasika ny ampahafolony dia nilaza izao teny izao avy hatrany Andriamanitra: "Aza matahotra, ry Abrama; Izaho no ampinganao sy valim-pitia lehibe indrindra ho anao."- Gen. 15:1. Raha ny marina dia izao no nolazainy tamin'i Abrama: "Aza matahotra. Izaho no ho Mpiaro sy Mpamatsy anao." Taona maro taorian izay dia niteny tamin'ny Isiraely i Mosesy rehefa hiditra ny tany Kanana izy ireo: "Aloavy tsara ny ampahafolon'ny vokatra rehetra avy amin'ny voa nafafinao, dia ny vokatra any an-tsaha isan-taona (...) mba hianaranao hatahotra ani Jehovah Andriamanitrao mandrakariva."- Deo. 14:22, 23..

Izao no nosoratan'i Ellen G. White: "Nasaina nanolotra fanomezana ho ho amin'ny tanjona ara-pivavahana ny olona nialoha ny nanomezana an'i Mosesy ny rafitra voafaritra, ary izany dia hatramin'ny andron'i Adama." - TFC, b. 3, t. 393.

> Midika inona ho antsika amin'izao andro izao izany rehetra izany?

_*Famerenana ny lesona ny sabata 21 Janoary._