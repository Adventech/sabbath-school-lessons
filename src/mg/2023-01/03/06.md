---
title: 'Ampahafolony Averina Amim-Pahitsiana Na Koa Amim-Pahatokiana'
date: 19/01/2023
---

### AMPAHAFOLONY AVERINA AMIM-PAHITSIANA NA KOA AMIM-PAHATOKIANA

`Vakio ny 1 KÃ´r. 4:1, 2. Amin'ny maha- zanak'Andriamanitra sy mpitandrina ny fitahiany antsika dia olona tokony hanao ahoana moa isika?`

Araka izany, inona no hevitry ny hoe mahatoky amin'ny ampahafolony? Tamin'ity herinandro ity isika dia nahita ireo singa maromaro mandrafitra ny ampahafolony:

1. Ny vola- dia ny iray ampahafolony na ny 10 isan-jato amin'ny vola miditra amintsika na ny tombony azontsika. 

2. Entina any amin'ny trano firaketana- toerana izay anomezana karama ireo mpiasan'ny Filazantsara.

3. Manome voninahitra an'Andriamanitra amin'ny ampahany voalohany amin'ny vola miditra amintsika.

4. Ampiasaina ho amin'ny tanjona tsara -fanohanana ny asa fanompoana.

Andraikitsika amin'ny maha- mambran'ny fiangonana antsika ny hanaja ireo teboka telo voalohany; andraikitry ny mpandraharaha amin'ny trano firaketana kosa ao ny mahazo antoka fa ampiasaina araka ny tokony ho izy ny fahafolon-karena.

Tsy tahaka ny fanatitsika, ny ampahafolony dia tsy izay ampahany tiantsika hatolotra. Samy andraikitsika ny ampahafolony sy ny trano firaketana. Tsy isika no mametraka ny masontsivana ny amin'izany fa Andriamanitra. Raha tsy mamerina ny 10 isan-jato amin'ny tombony azoko aho, dia tsy tena mamerina ny ampahafolony; ary raha tsy mitondra ireo 10 isan-jato ho ao amin'ny "trano fitehirizana/firaketana" aho dia tsy tena mamerina ny ampahafolony koa.

`Vakio ny Mat. 25:19-21. Rahoviana isika no hampamoahana ny amin'ny fitantanantsika ny volan'Andriamanitra? Inona no voalaza momba ireo nahatoky ara-bola?`

"Mibaiko Andriamanitra hoe:

Entonareo ny fahafolon-karena rehetra ho ao amin'ny trano firaketako'- Mal 3:10. Tsy antso ho amin'ny fisaorana na fahalalahan-tanana izany. Fahatokiana no resahina amin'izany. An'Andriamanitra ny ampahafolony; ary mibaiko antsika Izy mba hamerina Aminy izay efa Azy rahateo." - FK, t. 151. Tombontsoa manokana ny mitantana ny fananan'Andriamanitra - kanefa andraikitra ihany koa. Mitahy sy mamelona antsika Izy ary tsy mangataka afa-tsy ny ampahafolony, rehefa izay dia ampiasainy ny ampahafolony mba hanohanana ny filan'ireo izay manao ny asa fanompoana Azy, tahaka izay nataony tamin'ny fokon'i Levy tamin'ny andron'ny Isiraely fahiny.

`Misy olona milaza fa tsy tiany ny fomba ampiasana nyampahafolony atolony, noho izany dia tsy manolotra ny ampahafolony izy na mandefa ny volany any amin'ny toeran-kafa. Aiza anefa no ilazan'Andriamanitra hoe: "Entonareo ny fahafolon-karena ho ao an-trano firaketana, rehefa azonareo antoka ihany hoe hampiasan'ny trano firaketana araka ny tokony ho izy izany?`