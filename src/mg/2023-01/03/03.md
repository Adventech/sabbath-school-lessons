---
title: 'Aiza Ny Trano Firaketana?'
date: 16/01/2023
---

`Vakio ny Mal. 3:10. Inona no azontsika ianarana avy amin'io andininy io ny amin'ny toerana tokony handehanan'ny ampahafolontsika?`

Na dia tsy misy toromarika manokana aza ao amin'ny lahatsoratra dia mazava fa efa fantatry ny vahoakan'Andriamanitra ny tiana hambara amin'ny teny hoe "trano firaketana." Nampidirin'Andriamanitra ao amin'ireo torolalana nomeny ny hoe: "mba hasian-kanina ao an-tranoko." Takatrireo vahoakan Andriamanitra fa ny trano firaketana tany am-piandohana dia ny fitoerana masina-ilay trano-lay namboarina araka ny torolalana manokana nomena an'i Mosesy teo an-tendrombohitra Sinay. Taty aoriana, rehefa nonina tao amin'ny Tany nampanantenaina ny Isiraelita dia tao Silo aloha no nisy ny trano firaketana, ary tao amin'ny tempoly tao Jerosalema indray avy eo nandritra ny fotoana naharitra kokoa.

`Vakio ny Deo. 12:5-14. Tsy milaza ireo andininy ireo fa afaka manapa-kevitra ny amin'ny hasiany ny ampahafolony ny zanak'Andriamanitra. Inona ireo fitsipika azontsika sintonina avy amin'ireo andininy ireo ho antsika amin'izao andro izao?`

Amin'ny maha-isan'ny ankohonan' Andriamanitra dia irintsika ny hahatakatra sy hampihatra ny sitrapony momba izay tokony hataontsika amin'ny ampahafolontsika. Ao amin'ny fitantaran'ny Baiboly dia hitantsika fa intelo isan-taona - ny Paska, ny Pentekosta ary ny andro firavoravoana fitoerana amin'ny trano rantsan-kazo (Eks. 23:14-17) - no nandehanan'ny vahoakan'Andriamanitra tany Jerosalema mba hitondran'ny isam-batan'olona ny ampahafolony sy ny fanatiny ary hiderany sy hanomezany voninahitra an'Andriamanitra. Taorian izany dia nizara ny ampahafolony tamin'ireo rahalahiny teo amin'ny faritanin'ny Isiraely rehetra ny Levita (jereo ny 2 Tant. 31:11-21; Neh. 12:44-47; Neh. 13:8-14). Mifandrindra amin'izany fitsipika ara-Baiboly momba ny foiben'ny trano firaketana izany, ny Fiangonana Advantista Mitandrina ny Andro Fahafito d√≠a nanendry ny Federasiona eo an-toerana, ny Misiona ary ny Fivondronamben'ny Fiangonana ho trano firaketan'ny fiangonana maneran- tany, ary avy amin'izany no anohanana ara- bola ny asa fitoriana.

Mba tsy hanahirana ny mambran'ny fiangonana dia entina any amin'ny fiangonana izay misy azy ny ampahafolony, any no itondran'izy ireo ny ampahafolony sy ny fanatiny, ampahany amin'ny fanandraman'ny fiankohofana ataon'izy ireo izany. Misy ihany anefa ireo izay manolotra izany amin'ny alalan'ny "aterineto". Ny mpitahiry vola eo an-toerana avy eo no mandefa ny ampahafolony any amin'ny trano firaketan'ny federasiona. lo fomba fitantanana ny ampahafolony io, izay nanomezan'Andriamanitra baiko sy toromarika, no nahatonga ny Fiangonana Advantista Mitandrina ny Andro Fahafito hanana fahombiazana maneran-tany sy fitomboana eo amin'izao tontolo izao..

`Alaivo sary an-tsaina hoe manapa-kevitra ny hanome ny ampahafolony ho an'izay tiany homena izany ny olona tsirairay ka hitondra fahavoazana ho an'ny Fiangonana Advantista. Inona no hitranga amin'ny flangonantsika? Nahoana izany fomba fanao izany no tsy mety ary koa hevitra mifanohitra amin'ny Soratra Masina?`