---
title: 'Ampahafolony Amin''ny Karama Tsy Afa-Karatsaka Sa Amin''ny Afa-Karatsaka?'
date: 18/01/2023
---

### AMPAHAFOLONY AMIN'NY KARAMA TSY AFA-KARATSAKA SA AMIN'NY AFA-KARATSAKA?

Manao kajy ny ampahafolony amin'ny "fidiram-bolantsika" isika raha toa ka mandray vola kajina isan'ora na amin'ny alalan'ny karama isam-bolana, mandoa ny "tombony" na ny tombom-barotra kosa isika raha toa ka miasa tena ary manana ny orinasantsika manokana. Any amin'ny firenena maro, ny fitondram-panjakana dia manaisotra ny hetra amin'ny karaman'ny mpiasa mba handoavana ny saran'ny asa javatra? atao ho an'ny vahoaka tahaka izay momba ny fandriam-pahalemana, ny lalana sy ireo tetezana ary ny fanampiana omena ireo tsy anlasa, sns. Ny amin'ny karama tsy afa- karatsaka ("salaire brut") sy ny karama afa-karatsaka ("salaire net") dia mifototra amin'ny fahafantarana raha mandoa ny ampahafolony amin'ny fidiram-bolantsika mialoha na aorian'ireo fanesorana ireo hetra ireo isika. Ireo izay miasa tena dia afaka manaisotra ara-dalana ny sandan'ny fandraharahana nataony mba hahafahana mamaritra ny tombom-barony marina, mialoha ny hanesorana ireo hetra manokana.

Ny fandinihana maro natao tamin'ny fahazaran'ny mambra manolotra no maneho fa ny ankamaroan'ny Advantista mitandrina ny andro fahafito dia manolotra ny ampahafolony amin'ny karama tsy afa-karatsaka, izany hoe mialoha ny hanesorana ny hetra. Raha ny marina, araka ny boky "Tithing principles and guidelines" navoakan'ny Foibe maneran- tany tamin'ny 1990, "ny ampahafolony dia tokony hokajina amin'ny karaman'ny mpiasa tsy afa-karatsaka, mialoha ny hanesorana ireo fitakiana tsy maintsy atao na ny fanesorana nankatoavin'ny mpiasa. Ao anatin'izany ny hetra federaly sy ny an'ny fanjakana izay manohana ireo asa sahanina sy ny tombontsoa hafa ho an'ny olom- pirenena mandray andraikitra. Azo esorina ny fandoavam-bola amin'ny fiahiana ara- tsosialy. - Jereo ny 'Guideline' 111-F."- t. 22.

`Vakio ny 1 Mpanj. 17:9-16. Nanao ahoana ny toe-piainan'ilay vehivavy mpitondratena nialoha ny nahatongavan'i Elia teo aminy? Inona no nangatahin'ilay mpaminany taminy nialoha ny nikarakarany ny tenany sy ny zanany lahy? Inona no azontsika ianarana avy amin'izany fitantarana izany momba ilay toe-javatra. `

Nilaza tamin'ilay mpitondratena tao Zarefata Andriamanitra fa hisy lehilahin'Andriamanitra ho avy hitsidika azy (1 Mpanj. 17:9). Rehefa tonga i Elia dia nanazava ny amin'ny toe-java-tsarotra mahonena nahazo azy ilay mpitondratena. Nangataka rano hosotroina taminy aloha i Elia, dia niteny hoe: "Aza matahotra, fa andeha miditra, ka manaova araka izany lazainao izany; nefa anaovy mofo kely thany aho aloha, ka ento ety amiko, ary rehefa izany, dia vao manaova ho anao sy ny zanakao koa. Fa izao no lazaini Jehovah, Andriamanitry ny Isiraely: Tsy ho lany ny koba ao amin'ny barika, ary tsy ho ritra ny diloilo ao amin'ny tavoara mandra-pihavin'ny andro handatsahani Jehovah ranonorana amin'ny tany."- 1 Mpanj. 17:13, 14.

Moa ve izany fitiavan-tenani Elia sa nizaha toetra ny finoan'ilay mpitondratena fotsiny izy - izany hoe, namela azy hampiasa ny finoany? Tokony hazava ny valinteny.

Araka izay nolazaina tamintsika: "Ny tsirairay avy no tokony ho mpandinika ny tenany ary omena fahalalahana amin'ny fanomezana araka izay sitraky ny fony."- TFC, b. 4, t. 469.

`Ahoana no hanazavanao amin'ny olona iray izay tsy mbola nanolotra ny ampahafolony ny fitahiana azo avy amin'ny fanolorana izany? Inona ireo fitahiana ireo ary ahoana no hampahatanjahan'ny famerenana ny ampahafolony ny finoanao?`