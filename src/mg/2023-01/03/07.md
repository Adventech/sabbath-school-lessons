---
title: 'Fianarana Fanampiny'
date: 20/01/2023
---

**Vakio "Ellen G. White's comprehensive tithe document" amin'ny TFC, b. 9, tt. 245-252. Diniho ny fizarana faha-3 ao amin'ny TFM, tt. 66-113.**

<em>"Raha ny ampahafolon'ny vahoakantsika rehetra no mikoriana ao amin'ny trano firaketan'ny Tompo araka ny tokony ho izy, dia fitahiana toy izany no ho azo ary ny fanomezana sy ny fanatitra ho amin'ny tanjona masina dia hitombo avo folo heny; amin'izany no hisokafan'ny fantsona mampifandray an'Andriamanitra sy ny olona hatrany." - TFC, b. 4, t. 474. Fanambarana mahatalanjona izany. Raha mpamerina ny ampahafolony amim-pahatokiana avokoa isika, dia hitahy antsika ara- bola Andriamanitra mba hitomboan'ny fanatitsika ho 1000 isan-jato.

"Ao amin'ny Malakia toko fahatelo no ahitana ny fifanekena nataon'Andriamanitra tamin'ny olombelona. Faritan'ny Tompo ao ny anjara horaisiny amin'ny fanolorany ireo fanomezan-dehibe amin'ireo izay mamerina amim-pahatokiana Aminy ny ampahafolony sy ny fanatitra."</em> - RH, 17 Desambra 1901.

<em>"Tokony hotadidin'ny rehetra fa ny fangatahan'Andriamanitra amintsika dia fototry ny fangatahana hafa rehetra. Amim-pahalalahan-tanana no anomezany antsika ary ny fanekena izay nataony tamin'ny olombelona dia tsy inona fa ny ampahafolon'ireo fananany ihany no haverina amin'Andriamanitra. Fahasoavana no ametrahan'ny Tompo ireo hareny amin'ny mpitantam-pananana, saingy ny amin'ny ampahafolony dia izao no lazainy: Ahy izany. Tahaka ny nanomezan'Andriamanitra ireo hareny ho an'ny olona, dia tokony hamerina amim-pahatokiana amin'Andriamanitra ny ampahafolon'ny fananany rehetra koa ny olona. I Jes√¥sy Kristy mihitsy no nametraka izany fandaharana mazava izany."</em>-TFC, b. 6, t. 384.

### Fanontaniana hifanakalozan-kevitra:

`1. Diniho bebe kokoa izao hevitra izao: tsy niandoha tany amin'ny Isiraely fahiny ny fanaovana ny ampahafolony. Ahoana no hanampian'izany zava- misy izany antsika hahatakatra ny faharetan izany adidy tokony hataontsika amin'Andriamanitra izany?`

`2. Ifanakalozy hevitra ao amin'ny kilasy ny fanontaniana napetraka ao amin'ny faran'ny lesona Alatsinainy. Eritrereto izay hiseho raha manapa-kevitra ny handefa ny ampahafolony any an-toeran-kafa ny olona. Inona no hitranga amin'ny fiangonantsika? Moa mbola hanana fiangonana aza ve isika? Inona no mahadiso ny fomba fisainana manao hoe: "Kely loatra ny ampahafolony aloako raha mitaha amin'ny ambiny rehetra, koa tsy maninona izany?" Ahoana moa raha toa misaina tahaka izany ny olona rehetra`

`3. Zarao amin'ny hafa izay nianaranao sy nampiharinao tamin'ny fanolorana ny ampahafolony. Inona no azonao ampianarina ny hafa momba izany fomba fanao izany?`