---
title:  "Harena ho an'ny ankohonan'Andriamanitra"
date:   03/01/2023
---

Ny fanomezana lehibe indrindra nomen'Andriamanitra ho an'ny zanany dia i Jesosy Kristy izay mitondra ny fiadanan'ny famelan-keloka ho antsika, ny fahasoavana hoentintsika miaina isan'andro sy mitombo ara-panahy, ary ny fanantenana ny fiainana mandrakizay.
"Fa toy izao no nitiavan'Andriarnanitra izao tontolo izao: nomeny ny Zanani-lahy Tokana, mba tsy ho very izay rehetra mino Azy, fa hanana fiainana mandrakizay."- Jao. 3:16. "Fa izay rehetra nandray Azy dia nomeny hery ho tonga zanak'Andriamanitra, dia izay mino ny anarany."- Jao. 1:12.

Ny famonjena, araka izany, no fanomezana fototra, satria raha tsy teo izany fanomezana izany dia inona no mety ho azontsika avy amin'Andriamanitra izay hanan-danja tokoa amin'ny farany? Na inona na inona mety ananantsika ety dia ho faty isika indray andro any ary hanjavona, toy izany koa ireo rehetra izay nahatsiaro antsika; ary hohadinoina avokoa ireo tsara vitantsika. Voalohany indrindra, ilaintsika ny hihazona mandrakariva ao amin'ny fisainantsika ny fanomezan'ny Filazantsara, dia i Kristy sy ny nanomboana Azy teo amin'ny hazo fijaliana (1 Kôr. 2:2).

Ankoatra ny famonjena anefa dia manome antsika mihoatra lavitra Andriamanitra. Ho an'ireo izay nanahy ny amin'ny haniny sy ny fitafiany dia manome fampaherezana i Jesosy ka nilaza hoe: "Fa katsaho aloha ny fanjakany sy ny fahamarinany, dia hanampy ho anareo izany rehetra izany."- Mat. 6:33.

`Vakio ny Sal. 23:1; Sal. 37:25 ary ny Fil. 4:19. Inona no ambaran'irao andininy ireo mikasika ny fanomezan'Andriamanitra izay ilaintsika isan'andro? `

Tahaka izany koa, rehefa tamin'ireo mpianany ny amin'ny fialany i Jesôsy dia nampanantena ny Fanahy Masina Izy mba harnpahery azy ireo. "Raha tia Ahy hianareo, dia hitandrina ny didiko. Ary Izaho hangataka amin'ny Ray, ary Izy hanome anareo Mpananatra hafa mba ho eo aminareo mandrakizay, dia ny Fanahin'ny fahamarinana, izay tsy azon'izao tontolo izao ho horaisina satria tsy hitany na fantany; fa hianareo  no mahafantatra Azy, satria mitoetra aminareo izy, ary ho ao anatinareo. Jao. 14:15-17. "Izy no hitari-dàlana anareo ho amin'ny marina rehetra."- Jao. 16:1 

Ary ny Fanahy mihitsy no manolotra ny fanomezam-pahasoavana mahatalanjona ho an'ireo zanak'Andriamanitra. Jereo ny 1 Kôr. 12:4-11.)

Raha fintinina,Ilay Andriamanitra izay "ivelomantsika sy ihetsiketehantsika ary iainantsika"- Asa. 17:28, Ilay Andriamanitra izay "manome izao rehetra izao aina sy fofonaina ary ny zavatra rehetra"- Asa. 17:25, no nampisy antsika sy nanolotra ho antsika ny teny fikasana ny amin'ny famonjena, ny fitahiana ara-materialy ary ny fanomezam-pahasoavana mba ho fitahiana ho an'ny hafa. Averina indray, na inona na inona ananantsika, na inona na inona fanomezam-pahasoavana na talenta izay nitahiana antsika, dia manana trosa tokony hefaina amin'llay Mpanome isika amin'ny fomba rehetra ampiasantsika ireny fanomezana ireny.  