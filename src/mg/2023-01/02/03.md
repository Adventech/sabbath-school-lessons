---
title:  Mihaino tsara
date:   09/01/2023
---

Ny bokin'ny Deôterônomia no dikanteny vita pirintin'ireo hafatra fanaovam-beloma nataon'i Mosesy ho an'ireo taranaka faharoan'ny Isiraelita taorian'ny efapolo taona nirenireneny tany an'efitra. Tao amin'ny Moaba, teo atsinanan'i Jerike no nanomezana ireo hafatra ireo. Mitombina tokoa ny niantsoana ny Deôterônomia hoe "Bokin'ny Fahatsiarovana."

Ao amin'io boky io dia mitantara indray ny fifandraisan' Andriamanitra tamim-pahatokiana tamin'ny Isiraely i Mosesy. Tantarainy ny amin'ireo dia natao avy teo an-tendrombohitra Sinay nankany Kadesy Barnea, teo arnin'ny sisin'ny Tany nampanantenaina, ary ny fikomiana sy ireo 40 taona nirenirenena tany an'efitra. Naveriny nambara ny didy folo sy ireo fitakiana momba ny ampahafolony sy ny trano firaketana. Kanefa ny tena asongadin'ny Deôterônomia dia ny torohevitra mba hankatoavana an 'Andriamanitra sy handraisana ireo fitahiany. Soritan'i Mosesy ho Hay afaka sy maniry hikarakara ny olony Andriamanitra.

`Vakio ny Deo. 28:1-14. Inona ireo fitahiana lehibe nampanantenaina ny olona? Saingy inona no tsy maintsy ataon'izy ireo mba hahazoana izany?`

Nirin'i Mosesy fatratra ny hahatakaran'ny olona fa fitahiana mahafinaritra, eny mahagaga aza, no omanin'Andriarnanitra ho azy ireo. Ny teniny manao hoe "Raha mihaino tsara" dia mampahafantatra azy ireo fa ny anjarany mandrakizay no voakasika amin'izany. Fanehoana mahery vaika ny maha-zava-misy ny safidy malalaka izany. Firenena voafidy izy ireo, nandray fitahiana lehibe sy teny fikasana lehibe, saingy nisy fepetra ireo fitahiana sy teny fikasana ireo. Mitaky ny fanekena sy ny fandraisana ary ny fampiasana azy izany.

Ary tsy nisy tamin'izay nangatahin'Andriamanitra taminy no sarotra loatra ka tsy azon'izy ireo notanterahina. "Fa izao lalàna izao, izay andidiako anao anio, tsy dia saro-pantarina aminao, ary tsy lavitra. Tsy any an-danitra izany ka hanaovanao hoe: Iza no hiakatra any an-danitra haka azy ho antsika, mba hohenointsika ka harahintsika? Ary tsy any an-dafin'ny ranomasina izany ka hanaovanao hoe: Iza no hankany an-dafin'ny ranomasina haka azy ho antsika mba hohenointsika ka harahintsika? Fa eo akaikinao indrindra ny teny, dia eo am-bavanao sy ao am-ponao, mba harahinao." - Deo. 30:11-14.

Mazava loatra fa ankoatra ireo fitahiana dia nisy ny fampitandremana ny amin'ireo ozona. izay ho tonga aminhy ireo raha tsy mankatò izy ireo (Deo. 28:15-68), izany hoe ny voka-dratsy hoentin'ny fahotany sy ny fiodinany.

`Ankehitriny, midika inona ho antsika ny hoe "mihaino tsara" izay asain'Andriamanitra ataontsika?`