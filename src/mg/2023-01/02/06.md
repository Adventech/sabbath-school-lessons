---
title: 'Katsaho Aloha'
date: 12/01/2023
---

Voalaza momba an'i Jesôsy fa "ny vahoaka betsaka nihaino Azy tamin'ny hafaliana" - Mar. 12:37. Ny ankamaroan'ireo vahoaka betsaka izay nanaraka sy nihaino an'i Jesôsy no ao anatin'ilay sokajy antsoina hoe: sarambabetn-bahoaka. lay ireo no nomena sakafo teo anilan'ny tendrombohitra. sy nandre Toriteny teo an-tendrombohitra. Toy izao ny votoatin'ny tenin'i Jesôsy tamin'izy ireo: "Fantatro fa mitebiteby ny amin'izay ilain'ny ankohonanareo ianareo. Manahy ny amin'ny hanina sy ny fisotro ilainareo isan'andro ianareo ary ny fitafina izay hampafana sy hiaro anareo. Saingy izao no ambarako aminareo (...)

`Vakio ny Mat. 6:25-33. Mona no nampanantenaina eto, ary inona no tokony ataon'ny olona mba handraisana ireo teny fikasana ireo?`

Maro amin'ireo teny fikasan' Andriamanitra no ahitana ny mariky ny maha-fanekena roa lafy azy. Izany hoe, mila manao ny anjarantsika koa isika mba handraisantsika ny fitahiana.

`Vakio ny Isa. 26:3. Inona no angatahina amintsika mba hahazoantsika ny fiadanan' Andriamanitra?`

`Vakio ny 1 Jao. 1:9. Inona no hataon'i Jesôsy raha miaiky ny fahotantsika isika?`

`Vakio ny 2 Tant. 7:14. Inona avy ireo "raha" sy ireo "dia" ao amin'ny teny ambaran'Andriamanitra eto?`

Ireo andininy rehetra ireo sy ny maro hafa dia miresaka momba izao zava-dehibe izao: na Andriamanitra Tsitoha aza Andriamanitra, na Mpahary sy Mpamelona antsika aza lzy, ary na fanomezam-pahasoavana aza ny famonjena fa tsy noho ny fahamendrehantsika, dia mbola manana anjara hotanterahina ihany isika ao anatin'ilay fifanandrinana lehibe eto ambonin'ny tany. Nomena antsika ny fanomezana masin'ny fahafaha-misafidy malalaka sy manaraka ny sitrapontsika; koa eo am-pampiasantsika izany dia tsy maintsy mifidy ny hanaiky ny fitaoman'ny Fanahy Masina isika ary hankatò izay asain'Andriamanitra ataontsika. Na dia manolotra fitahiana sy fiainana ho antsika aza Andriamanitra dia azontsika atao ny mifidy ny ozona sy ny fahafatesana. Tay mahagaga raha milaza Andriamanitra hoe: "koa mifidiana ny fiainana, mba ho velona hianao sy ny taranakao." — Deo. 30:19.
