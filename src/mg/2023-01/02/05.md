---
title: 'Fifanekena Mikasika Ny Ampahafolony'
date: 11/01/2023
---

Misy fifandraisany ety amin'ny ara-panahy ny famerenana ny ampahafolony sy ny fifandraisantsika amin'Andriamanitra. Nambinina ny Isiraelita rehefa nankata an'Andriamanitra sy nahatoky tamin'ny ampahafolony. Mifanohitra amin'izany, nisedra fotoan-tsarotra izy ireo rehefa tsy nanao izany. Toa nifandimbyteo amin'ny fiainan lay ireo ny fankatoavana sy ny fanambinana, ary ny tsy fankatoavana sy ny olana. Tao anatin'ny iray tamin'ireny vanim-potoana tsy nahatokianizy ireo ireny no nandrosoan'Andriamanitra fanekena roa lafy tamin'ny vahoakany, tamin'ny alalan'i Malakia mpaminany.

`Vakio ny Mal. 3:7-11.Inona ireo teny fikasana sy adidy voalaza ao amin'ireo andininy ireo?`

Nampanantena ny vahoaka Andriamanitra fa raha miverina Aminy izy ireo dia mba hiverina aminlzy ireo koa Izy. Rehefa nanontany ny amin'ny hevitry ny hoe miverina Aminy izy ireo dia namaly mazava tsara Izynanao hoe: "Atsaharo ny fandrobanareo Ahy amin'ny fahafolon-karena sy ny fanatitra." Ny fandrobana nataon'izy ireo no nahatonga azy ireo ho voaozona. Izao no vahaolana omen'Andriamanitra amin'izany ozona izany: "Entonareo ny fahafolon-karena rehetra ho no amin'ny trano firaketako" - Mal. 3:10. Ary raha manao izany ianareo dia "hovohako ny varavaran'ny lanitra ho anareo ka hampidinako fitahiana manana amby ampy ho anareo."

Raha tsy omby handraisana izany ny toerana ananantsika dia manana amby ampy isika hanarnpiana ny hafa sy ho fampandrosoana ny asan'Andriamanitra.

"Nanao fanekena taminao lay izay nanolotra ny Zananilahy tokana ho faty ho anao. Omeny fitahiana ianao, ka mangataka anao Izy mba hitondra ny ampahafolonao sy ny fanatitrao, ho setrinIzany. Tsy hisy olona na oviana na oviana ho sahy hilaza fa tsy takany mihitsy io resaka io. Nambara mazava tsara ao amin'ny toko fahatelo amin'ny bokin'i Malakia ny drafitr'Andriamanitra mamba ny ampahafolony sy ny fanatitra. Miantso ireo olombelona fitaovany Andriamanitra mba hahatoky amin' ny fanekena nataony tamin'izy ireo". - TFM, t. 79.

Anisan'ny voarakitra an-tsoratra ny fotoana izay nanjakan'i Hezekia mpanjakan'i Joda, izay fotoana nankatoavanhy Isiraelita. Tana nisy fifohazana marina tany Joda ary nanomboka nandrotsaka tamim-pahatokiana ny ampahafolony sy ny fanatitra tao amin'ny trano firaketan'ny tempoly ny vahoaka. Betsaka indrindra no voarotsaka ka niavosa tao amin'ny tempoly. Mitantara ny zava-nitranga ny 2 Tant. 31:5 raha "nitondra voaloham-bokatra betsaka ny Zanak'Isiraely, dia vary sy ranom-boaloboka sy diloilo sy tantely ary vokatry ny tany isan-karazany; ary ny fahafolon-karena tamin'ny zavatra rehetra".

`Manambara inona momba ny toe-panahinao sy ny fifandraisanao amin'Andriamanitra ny famerenanao (na tsia) ny ampahafolony?`
