---
title:  "Omeo voninahitra ny Tompo"
date:   10/01/2023
---

Ny bokin'ny Ohabolana dia tsy miresaka loatra momba ny marina sy ny diso fa momba ny fahendrena sy ny fahadalana. Eo am-pamakiana izany boky izany dia ho hitantsika ireo tombontsoan'ny fahendrena sy ireo fandriky ny fahadalana.

`Vakio ny Ohab. 3:1-10. Inona ireo teny fikasana mahafinaritra omena ao? Inona koa ny hevitry ny hoe: "izay voaloham-bokatrao rehetra?"`

Mangataka antsika Andriamanitra mba hanao Azy ho lohalaharana eo amin'ny fitantanantsika ny fananantsika ho mariky ny fanekentsika Azy ho Tompon'ny zavatra rehetra, sy ho fanehoana ny fmoaritsika fa Izy no mamma izay ilaintsika. Zava-dehibe noho izany aza, milaza Izy fa raha ataontsika lohalaharana Izy dia hotahiny ny ambiny sisa. Ny fanaovantsika izany ny fanaovantsika Azy ho lohalaharana - dia asan'ny finoana, asan'ny fitokiana, fanehoana fitokiana amin'ny Tompo amin'ny fontsika manontolo, ary indrindra ny tsy fianteherantsika amin'ny fahalalantsika (tena zava-dehibe izany satria matetika no hitrangan'ny zavatra izay tsy takatsika sy tsy haintsika hazavaina).

Tsy misy na inona na inona anefa tokony hampahery antsika babe kokoa hatoky an'Andriamanitra sy ny fitiavany ankoatra ny hazo fijaliana. Rehefa tsapantsika izay noraisintsika tsirairay avy amin'i Jesôsy, tsy amin'ny maha-Mpahary (Jao. 1:1-4) sy mihazona ny zavatra rehetra (Heb. 1:3) Azy ihany, fa amin'ny maha-Mpanavotra Azy koa (Apok. 5:9), dia marina tokoa fa ny famerenana amin'Andriamanitra ny voaloham-bokatsika rehetra no kely indrindra azontsika atao.

"Tsy hoe milaza fotsiny ihany ny Tompo fa Azy ny ampahafolony, fa lazainy amintsilca ihany koa ny fomba tokony hanokanana izany ho Azy. Hoy (Mankalaza an'i Jehôvah amin'ny fanananao sy amin'izay voaloham-bokatrao rehetra." Tsy mampianatra antsika izany fa tokony holaniantsika araka izay tiantsika ny volantsika, dia hitondra eo anatrehan'i Jehovah ny sisa tavela isika, na dia ny ampahafolony mahatoky aza izany. Aoka hatokana voalohany indrindra ny anjaran'Andriamanitra." - TFM, t. 86.

Milaza Andriamanitra fa raha ataontsika lohalaharana Izy dia "ho feno mitafotafo ny fitoeram-barintsika." Tsy amin'ny alalan'ny fahadalana anefa no hisehoan'izany; izany hoe tsy hifoha ianao indray andro ka hahita fa feno tampoka teo ny trano fitehirizam-bokatrao sy ny vata fanantazana ny ranom-boankazonao.

Tsy izany fa ny Baiboly kosa dia feno fitsipika momba ny fahaiza-mitantana, ny fanaovana drafitra amine-pitandremana, sy ny andraildtra ara-bola, ka amin'izany, ny andraikitsika voalohany indrindra dia ny fahatokiantsika amin'ny fanatanterahana izay asain'Andriamanitra ataontsika.

`Saingy ahoana no hianarantsika hatoky an'Andriamanitra sy ny teny fikasany ao anatin'ny fahasahiranana ara-bola, dia amin'ny fotoana izay, na miezaka ny ho mahatoky aza isika, dia tsy feno ny fitehirizam-bokatsika sy ny vata fanantazantsika?`