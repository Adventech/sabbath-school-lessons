---
title: "Ireo valisoan'ny fahatokiana"
date: 18/03/2023
---

### Hodinihina mandritra ny herinandro:
Heb. 11:6; Isa. 62:11; Rom. 6:23; Jao. 14:1- 3: Apok. 21: Mat. 25:20-23; Rom. 8:16-18.

><p> Tsianjery:</p>

> "Hoy ny tompony taminy: Tsara izany, ry mpanompo tsara sady mahatoky; nahatoky tamin'ny kely hianao, dia hotendreko ho mpanapaka ny be; midira amin'ny fifalian'ny tomponao." - Mat. 25:21

### Fampidirana

Na tsy azontsika vidiana (na amin'ny ataontsika na ny famendrehan'ny tenantsika) dia mampanantena valisoa ho fampirisihana antsika hanana fiainana mahatoky amin'ny maha-olona tsy mendrika nefa mpandray ny fahasoavan'Andriamanitra antsika, satria raha ny marina, izay rehetra ananantsika dia avy amin'ny fahasoavan Andriamanitra mandrakariva, ary avy amin'izany irery ihany.

Araka ny nosoratan'i Davida: "Tsy misy tsiny ny lalÃ n'i Jehovah, mamelombelona ny fanahy mahatoky ny teni-vavolombeloni Jehovah, mahahendry ny kely saina. Mahitsy ny fandidian'i Jehovah, mahafaly ny fo; madio ny didin'i Jehovah, mampahazava ny maso. Madio ny fahatahorana ani Jehovah, maharitra mandrakizay; marina ny fitsipik'i Jehovah, eny, mahitsy avokoa. Irina noho ny volamena ireny, eny, noho ny tena volamena betsaka aza; ary mamy noho ny tantely, eny, noho ny tantely mitete avy amin'ny tohotra. Ary ny mpanomponao dia hazavain "ireny; amin'ny fitandremana azy misy valiny lehibe." - Sal. 19:7-11.

Andininy maro ao amin'ny Baiboly no miresaka momba ny valisoantsika, izay ampanantenaina antsika amin'ny alalan'i Kristy aorian'ny fiaviany fanindroany, ary hifarana sy ho tapitra hatreo ny fahotana sy ny vokany mahatsiravina.

> Inona no ampanantenaina antsika ary ahoana no ananantsika antoka fa ho azontsika tokoa izay nampanantenaina antsika?

_*Famerenana ny lesona ny sabata 25 Martsa._