---
title: JEROSALEMA VAOVAO
date: 21/03/2023
---

Ny famariparitan'ny Baiboly ani Jerosalema Vaovao dia araka izay hitan'i Abrahama tamin'ny alalan'ny finoana. "Fa nanantena hahazo ny tanána misy fanorenana izy, Andriamanitra no Tompo marika sy Mpanao izany." - Heb. 11:10. I Jerosalema Vaovao dia sanganasan 'Andriamanitra, namboarina ho an'ireo izay tia Azy sy mitandrina ny didiny. Ho fonenan'ireo zanak'Andriamanitra mahatoky mandritra ny arivo taona any an-danitra i Jerosalema Vaovao, ary aorian izany dia eto an- tany mandritra ny mandrakizay. Misy vaovao tsara ho an'ny sasany amintsika izay tsy tia mangorona entana sy mifindra monina. Mikarakara ny zavatra rehetra Andriamanitra. Nilaza i Jaona fa nahita ilay tanana. "Ary nahita aho fa, indro, ny tanána masina, dia Jerosalema vaovao, nidina avy any an-danitra tamin'Andriamanitra, voaomana tahaka ny ampakarina efa mihaingo hihaona vadiny." - Apok. 21:2. amin'ny

`Vakio ny Apok. 21. Inona avy ireo zavatra ampanantenaina antsika?`

Maro tokoa ny voalaza eto izay zara raha takatry ny saintsika simban'ny fahotana, sy tsy mahalala afa-tsy tontolo lavo efa ravan'ny fahotana. Saingy izay takatry ny saintsika kosa dia feno fanantenana.

Voalohany, tahaka ny nonenan'i Jesosy niaraka tamintsika teto amin'ity tontolo lavo ity, rehefa tonga nofo Izy, no hitoerany miaraka amintsika amin'ilay tontolo vaovao. Tombontsoa lehibe tokoa re no nananan'ireo izay nahita maso an'i Jesôsy akaiky sy manokana! Hanana izany tombontsoa izany indray isika, saingy tsy miaraka amin'ny voalim-pahotana izay manakona sy manova ny fijerintsika.

Manaraka izany koa, ahoana no ahatakarantsika, isika izay tsy mahalala afa-tsy ranomaso, alahelo, fitarainana ary fanaintainana, ny iray amin'ireo teny fikasana lehibe indrindra ao amin'ny Baiboly manao hoe: "Ary hofafany ny ranomaso rehetra amin'ny masony; ary tsy hisy fahafatesana intsony, sady tsy hisy alahelo, na fitarainana, na fanaintainana; fa efa lasa ny zavatra taloha." Apok. 21:4? Ireo "zavatra taloha" rehetra ireo dia ho "lasa", dia ireo zavatra izay tsy tokony ho nisy mihitsy hatrany am-piandohana.

Izao koa, mikoriana avy eo amin'ny seza ny fiandrianan'Andriamanitra ranon'aina misy hazon'aina madio, eo ary amin'ny andaniny roa amin'ilay onin'ny ranon'aina. Eo no hisy ny seza fiandrianan'Andriamanitra ary "hahita ny tavany" izy ireo (Apôk. 22:4). Averina indray fa ireo voavotra dia hiaina ao anatin'ny fifandraisana ety amin'Andriamanitra, izay tsy mbola ananan'ny ankamaroany amintsika ankehitriny.

`Vakio ny Apok. 21:8, izay miresaka momba ny anjaran'ireo izay hiatrika ny fahafatesana faharoa. Inona amin'ny fahotan'ireo olona vosoritsoritra ao ireo no tsy azon'i Jesôsy navela? Nahoana àry no very ireo olona ireo kanefa misy ireo izay nanao zavatra mitovy amin'izany fa voavonjy ihany? Inona ny fahasamihafana lehibe eo amin'ireo vondrona roa ireo?`