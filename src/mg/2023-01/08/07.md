---
title: Fianarana fanampiny
date: 24/02/2023
---

"Tsy mety haharitra na ho tanteraka velively ny drafitr'asa na ny fikasana eo amin'ny fainana raha toa ka mifantoka fotsiny amin'ny eto an-tany sy ny ankehitriny, izay mandalo ihany, ka tsy mitsinjo ny hoay mandrakizay. (...) Izay rehetra manao izany dia tsara fiomanana indrindra ho amin'ny fiainana eto amin'ity izao tontolo izao ity. Tsy misy afaka mihary harena any an-danitra ka tsy mitombo fananana sy fahamendrehana amin'ny fiainany eto an-tany."-FK, tt. 157,158.

Ny fahatokiana eo amin'ny fandraharahana sy ny tena fahombiazana marina dia miorina amin'ny fanekena fa an'Andriamanitra ny zavatra rehetra. Tlay Mpamorona izao rehetra izao no tompon izany voalohany indrindra; ary isika kosa dia mpitantana ny fananany. Izay ananantsika rehetra dia nankininy tamintsika, mba hampiasaintsika araka ny tari-dalana omeny."- FK, t. 150.

Satria mahatsiaro tsy maintsy mitady izay ilain'ny ankohonantsika isika, dia heverintsika matetika fa natao hahazoam- bola fotsiny ny asantsika. Saingy amin'ny maha-Kristianina antsika dia mila manao ny anjarantsika amin'ny iraka lehibe nankinini Jesosy tamin'ny mpianany rehetra isika. Refefa avy nanambara io iraka io i Ellen G. White, araka izay voasoratra ao amin'ny Mar. 16:15, dia nanoratra hoe: "Tsy hoe antsoina ho mpitandrina na misiónera avokoa araka ny fahafantaran'ny maro izany tsy akory ny olona rehetra; kanefa tokony ho mpiara- miasa Aminy kosa ny rehetra amin'ny fanambarana ny vaovao mahafaly amin'ny mpiara-belona aminy. Natao ho an'ny rehetra, na kely na lehibe, na nandia fianarana na tsia, na antitra na tanora, izany baiko izany." -FK, t. 300.

"Ilaintsika ny manaraka akaiky kokoa ny drafitr Andriamanitra ho an'ny fiainantsika. Ny fanaovantsika izay tsara indrindra mety ho vitantsika amin'ny asa eo ambanin'ny masontsika, ny fanankinantsika ny Talantsika amin'Andriamanitra, ny fitandremantsika ireo torolalana omen'ny Tompo antsika ireo no mitarika antsika amin'ny fomba azo antoka eo am-pisafidianantsika ny asa mety indrindra."- FK, tt. 303,304.

### Fanontaniana hifanakalozan-kevitra:

`1.Amin'ny maha-Kristianina antsika, ahoana no hamaritantsika ny atao hoe fiainana "feno fahombiazana"? Inona ny mety ho fahasamihafana eo amin'ny famaritan izao tontolo izao ny atao hoe "fahombíazana" sy ny tokony ho famaritantsika izany (araka ny idealy)? Jereo ohatra i Jaona Mpanao batisa. Ahoana no amaritanao ny fainany izay niafara tamin'ny fomba mahatsiravina tany am-ponja noho ny fanirian- dratsin'ny vehivavy iray nampiasain'ny devoly? Hiantso izany hoe fahombiazana ve ianao? Inona ireo antony azonao omena mba hanamarinana ny valinteninao?`

`2.Ahoana no hanazavana ny amin'ireo olona maro izay tena "mahomby" tokoa kanefa tsy manaraka na dia iray aza amin'ireo fitsipika ara-Baiboly momba ny fitantanana ny fananana na ny fiainana ankapobeny? Na, inona no azo ambara momba ireo izay miezaka ny hanaraka izany fitsipika izany kanefa tsy mahomby? Angamba tratry ny aretina izy ireo na tra-doza. Ahoana no tokony ho fahatakarantsika ireny toe-javatra ireny?`