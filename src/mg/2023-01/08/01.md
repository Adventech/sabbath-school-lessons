---
title: "Manao drafitra mba hahomby"
date: 18/02/2023
---

### Hodinihina mandritra ny herinandro:
Mpitt. 12:1; Gen. 2:15; 1 Tim. 5:8; Gen. 39:2-5: Ohab. 3:5-8.

><p> Tsianjery:</p>
> "Ary na inona na inona ataonareo, dia ataovy amin'ny fo, tahaka ny ho an'ny Tompo, fa tsy ho an'olona, satria fantatrareo fa ny Tompo no handraisanareo ny lova ho valiny; fa manompo an'i Kristy Tompo hianareo." - Kol. 3:23,24.

### Fampdirana

Maniry hanana fiainana feno fahombiazana sy fahasambarana ny ankamaroan'ny olona. Mazava loatra fa mety tsy ho mora mandrakariva ny manatratra izany tanjona izany ao anatin'ny tontolo lavo izay misy loza sy antambo mety hamely amin'ny fotoana rehetra.

Manaraka izany dia eo koa ny fomba famaritantsika ny atao hoe "fahombiazana". Raha raisintsika ny tantarani Josefa tao Egipta; tsy anisan'ny feno fahombiazana tokoa ve ny fiainany? Niainga tao am-ponja nankany an-dapa, karazan-javatra toy izany. Etsy andaniny, ahoana ny amin'i Jaona Mpanao batisa? Niala tao am-ponja ho any am-pasana izy. Nahomby ve ny fiainany? Averina indray fa miankina amin'ny famaritanao ny atao hoe "fahombiazana" izany.

Hijery ny "fahombiazana" ao anatin'ny tontolon-kevitr'ireo fitsipika fototra iorenan'ny fitantanam-pananana sy ny fitantanam-bola isika amin'ity herinandro ity. Na iza isika na iza, na aiza no misy antsika na aiza, dia ampahany amin'ny fiainantsika ny vola sy ny fikirakirana azy, na tiantsika izany na tsia. Inona avy Ã ry ireo dingana sasantsasany azo ampiharina eo amin'ny fiainana, izay na dia tsy mampanantena "fahombiazana" azo antoka aza dia afaka manampy antsika kosa hiala amin'ireo fandrika sy fahadisoana mpahazo ny olona izay mety hampananosarotra kokoa ny hisian'ny fahombiazana eo amin'ny fitantanam-bola?

_*Famerenana ny lesona ny sabata 25 Febroary._