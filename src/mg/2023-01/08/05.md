---
title: "MIASA AMIM- PAHAMARINANA"
date: 22/02/2023
---

Misy dingana iray hafa ho amin'ny fiainana "mahomby", ilay dingana farany, io no mety hahafinaritra indrindra - raha feno fahendrena ireo fanapahan- kevitra noraisina hatramin'ny voalohany ka tsy rava noho ny toe-javatra tsy nampoizina. Izao no tsara indrindra: nanabe ireo zanany mba ho tonga olon- dehibe mahaleo tena ny ray aman-dreny, voavidy ny trano, milamina ny fitaterana, tsy misy trosa mitarazoka, ary ampy hanomezana izay ilain'ny ankohonana ao anatin'ny fahanterany ny fidiram- bola.

Miantso ireo zanany ho amin'ny fenitra ambony lavitra eo amin'ny asa sy ny fiainana Andriamanitra. Io fenitra io dia ny lalàn'Andriamanitra voasoratra ao am-pontsika (jereo ny Jer. 31:33) izay hita taratra eo amin'ny toetrantsika. Rehefa miharatsy ny fiarahamonina ary lefy sy atao tsinontsinona ny fampianarana kristianina dia tonga zava-dehibe kokoa ho an'ny Kristianina isam-batan'olona aza ny miaina sy miasa amin'ny fomba tsy azo kianina. Hoy ny Baiboly: "Aleo ho tsara laza toy izay ho be harena, Ary tsara ny fitia noho ny volafotsy sy ny volamena." - Ohab. 22:1.

Voarakitra ao amin'ny Baiboly ny tantaran'ireo mpampiasa izay niaiky fa voatahy izy ireo noho ny fananany mpiasa tia an'Andriamanitra. Rehefa naniry an'i rafozan-dahiny i Jakóba mba hiverina any amin'ny taniny miaraka amin'ny ankohonany dia niangavy azy i Labana mba tsy handeha ka niteny hoe: "Masina hianao, raha nahita fitia eo imasonao aho, mitoera eto amiko, efa namantatra aho, ka fantatro fa avy taminao no nitahian'i Jehovah ahy."- Gen. 30:27. Ary rehefa namidy ho andevo tany Egipta i Josefa dia nanao fanamarihana toy izany koa i Potifara tompony momba ny asani Josefa, ary nanome valisoa azy vokatr'izany. Mpanalalana avy any an-danitra MF,158

`Vakio ny Gen. 39:2-5. Araka ny hevitrao, inona no mety nataon'i Josefa ka nahatonga ny tompony ho tia azy toy izao, na dia tsy voalaza manokana ao amin'ireo andininy ireo aza izany?`

"Koa amin'izany, na mihinana misotro hianareo, na inona na ataonareo, dia ataovy ho na inona voninahitr'Andriamanitra izany rehetra izany." 1 Kôr. 10:31. Araka izany, eo amin'ny asantsika sy ny fitantanantsika vola, ary na inona na inona ataontsika, dia tokony hanao ny zava-drehetra ho voninahitr'Andriamanitra isika. Izy no manome antsika ny fahalalana sy ny hery hahombiazana eo amin'ny fiainana.

"Anao, Jehovah o, ny fahalehibiazana sy ny hery sy ny voninahitra sy ny famirapiratana ary ny fiandrianana, dia izay rehetra any an-danitra sy ety an-tany: Anao ny fanjakana, Jehovah o, ary Anao ny fisandratana ho Lohany ambonin'izy rehetra. Avy aminao ny harena sy ny voninahitra, ary Hianao no manjaka amin'izao rehetra izao; eo an-tananao ny hery sy ny tanjaka, ka eo an-tananao koa ny mampahalehibe sy ny mampahatanjaka izao rehetra izao." - 1 Tant. 29:11,12.

`Inona avy ireo fitsipika arahinao, tsy any am-piasana ihany, fa eo amin'ny fiainanao ankapobeny? Misy fanovana tokony hataonao ve? Inona izany?`