---
title:  "MPAMITAKA TONGA ANDRIANA"
date:   08/02/2023
---

Tia sady natahotra an' Andriamanitra i Jakoba, kanefa dia niray tetika tamin'i Rebeka reniny mba hamitaka ny rainy hahazoany ny tsodranony. Vokatr'izany dia lalan-tsy izy nanombohany no ny fiainany tamin'ny maha-olon- dehibe azy; tsy maintsy nandositra izy, ary angamba ho faty mialoha. ny fotoana. Hoy i Rebeka tamin'i Jakoba: "mandosira ho any (...)amin'i Labana (...) Ary mitoera any aminy andro vitsivitsy mandra-pahafaky ny fahatezeran'ny rahalahinao, (...) dia haniraka aho ka hampaka anao any." - Gen. 27:43-45. 20 taona no nandehanan'i Jakoba ary tsy nahita tava ny reniny intsony izy.

`Vakio ny Gen. 32:22-31. Inona no mitranga amin'i Jak√≥ba eto, ary inona ny lesona ara-panahy azontsika raisina avy amin'io tantara io momba ny fahasoavan'Andriamanitra na dia ratsy aza ny fanapahan-kevitra raisintsika?`

"Tamin'ny alalan'ny fanetren- tena sy ny fanoloran-tena tanteraka dia nandresy ny Mpanjakan'ny lanitra ilay olona mety maty, mpanota mahantra sy mangozohozo. Tamin'ny tanany feno hovitra no nifikirany tamin'ny teny fikasan'Andriamanitra; tsy afaka nanda ny antson'ilay nitaraina ny fon'llay Fitiavana tsy hita polopolorina. Niharihary teo anatrehan'i Jakoba izao ny haratsian'ny fitaka nataony mba hahazoany ny fizokiana. Tsy ampy ny fahatokiany an'Andriamanitra ka niezaka izy hanatratra samirery ny teny fikasana izay nokendren'ny Tompo hotanterahina amin'ny ora sy fomba mahamety azy. (...) Dia nahazo ny fitahiana niriny fatratra i Jakoba. Ny ota izay nilazana azy hoe mpamingana sy mpamitaka dia voavela." - PM, tt. 181,182.

`Vakio ny Gen. 49:29-33. Na dia tsy nisy fananan'i Jakoba intsony aza tany Kanana, dia inona ny toromarika nomeny ireo zanany momba ny fandevenana azy? Iza ihany koa no nalevina tao amin'io zohy io? Araka ny hevitrao, nahoana i Jakoba no nanao io fangatahana io?`

Mampahafantatra antsika ny Baiboly fa ireo patriarika anankitelo sy ny vadiny avy dia milevina ao amin'ny zohy iray ihany. Nahery ny fahatokiani Jakoba an'Andriamanitra ary nihevitra ny tenany ho vahiny sy mpivahiny teto ambonin'ny tany izy (jereo ny Heb. 11:13). Na teo aza ny fahadisoany, tsy nanana na inona na inona izy raha niala ny taniny, fa niaraka tamin'ny harem-be kosa izy raha niverina tany Kanana.

`Na eo aza ny fahadisoantsika dia mbola afaka mitahy antsika ihany Andriamanitra. Saingy tsara kokoa ny misoroka ny fahadisoana dieny eo am-piandohana! Inona avy ireo safidy manoloana anao ankehitriny, ary ahoana no hahaizanao miala amin'ny safidy ratsy?`