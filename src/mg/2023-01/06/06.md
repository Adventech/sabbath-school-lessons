---
title:  I MOSESY TAO EGIPTA
date:   09/02/2023
---

Nisongadina tao amin'ireo taona voalohan'ny tantara masina ny toetrani Mosesy. Voaro ny ainy noho ny fitondran'Andriamanitra tamin'ny alalan'ny reniny be herim-po sy finiavana, ary ny anabaviny mpikarakara. Rehefa hitan'ny zanakavavini Farao tao anaty fiara zozoro i Mosesy zaza dia nangataka anilay reniny hebreo izy mba hitaiza ani Mosesy ary nanome karama azy mba hanaovany izany. Fitahiana ao anatin'ny zava-tsarotra re izany ho an'ny renim- pianakaviana tanora izay natao sesitany sy andevo! Roambinifolo taona monja no nananani Jokebeda hampianarana ny zanany hivavaka, hatoky an Andriamanitra sy hanome voninahitra Azy, ary hamolavolana ny toetrany ho amin'ny fainam-panompoana. Nandritra. ny taona maro no nanofanana ani Mosesy tao an-dapan'i Egipta. "Ary Mosesy nampianarina ny fahendrena rehetra nananan'ny Egyptiana, ary nahery tamin'ny teniny sy ny asany izy." - Asa. 7:22. Rehefa nihamatotra i Mosesy ka tonga lehilahy lehibe dia nandray fanapahan-kevitra tamim-pisainana tsara izy izay nanova ny fiainany sy ny fizotry ny tantara.

`Vakio ny Heb. 11:24-29. Saintsaino ny amin'izay nafoin'i Mosesy sy izay tsy maintsy natrehiny ho solon'izany. Meteza ho eo amin'ny toerany, dia talohan'ny nanaovany safidy. Inona no nilaozany ary inona no nofidiny hekena rehefa nandao izy?`

Raha tsy izy angaha no natanjaka indrindra, dia anisan'ny fahefana natanjaka indrindra teto an-tany fahiny i Egipta tamin'ny androny. Nahalonaka ani Egipta ny renirano Neily ka nahatonga azy ho tany nahavokatra be, ary firenena nanan-karena sy natanjaka; i Mosesy no tokony ho nanapaka izany fanjakana izany. Sarotra ny mahazo sary an-tsaina ny hamafin'ny fakampanahy mety ho nahazo azy nandritra ireo taona voalohany niainany teo anivon'ny tontoloni Egipta sy ny hareny mahasarika. Inoana fa nanintona azy ny fanomezam-boninahitra, ny fahafinaretana ary ny harena tao. Tsy isalasalana fa mety ho mora taminy tokoa ny nanamarina ny fijanonany tao toy izay hidi-kizo ho any amin'ny andevo natao tsinotsinona. 

Na izany aza, inona no nataony? Araka ny ambaran'ny Soratra Masina dia nifidy "hiara-mitondra fahoriana amin'ny olon'Andriamanitra toy izay hanana fifaliana vetivety amin'ny fahotana" - Heb. 11:25 izy. Dia fahoriana re izany! Ampahany lehibe amin'ny bokin'ny Eksôdôsy no mitantara ny tolona sy ny fitsapana nahazo ani Mosesy, ary na teo aza ny zavatra rehetra niaretany dia tsy afaka niditra ny Tany nampanantenaina akory izy (jereo ny Nom. 20:12). Saingy fantatsika rehetra fa nony farany dia hita ho nanao ny safidy tsara i Mosesy, na dia inoana aza fa nanontany tena izy indraindray raha tena nanao izany marina.

`Raha araka ny fomba fijerin'izao tontolo izao dia tokony ho nitoetra tao Egipta i Mosesy. Kanefa, amin'ny maha-Kristianina antsika, dia naseho antsika ny zava-misy marina izay mitondra antsika lavitra any ankoatra ity tontolo ity. Rehefa maka fanahy antsika izao tontolo izao, ahoana fomba fijery mahatsinjo lavitra mandrakariva? Nahoana no tena zava-dehibe ny hanaovantsika izany?`

