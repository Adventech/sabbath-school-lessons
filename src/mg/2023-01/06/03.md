---
title: 'Abrama, Ilay Rain''ny Mpino'
date: 06/02/2023
---

Niantso an'i Abrama handao ny taniny sy ny fianakaviany Andriamanitra ho any amin'ny tany izay hasehony azy. Na tsy nomena aza ny tsipiriany dia nila nandao ilay tany nahaterahany sy nandaniany ireo taona voalohany niainany i Abrama. Azo antoka fa tsy mora ny nandray izany fanapahan-kevitra izany ary tsy isalasalana fa nafoiny ny fahafinaretan'ny tany sasany sy ny fiadanany mba hahavitana izany.

`Vakio ny Gen. 12:1-3. Tamin'ny fomba ahoana no nitahiana "ny firenena rehetra ambonin'ny tany" vokatr'io teny fikasana io sy ny fanekena izany?`

Toe-javatra lehibe izay nanova ny fiainan'i Abrama sy ny ankohonany izany. "Finoana no naneken'i Abrahama, rehefa nantsoina, hiainga hankany amin'izay tany ho azony ho lova; ka dia niainga izy, nefa tsy fantany izay halehany." Ny fankatoavana feno sady dodona nasehoni Abrama no anankiray amin'ny ohatra tsara indrindra ao amin'ny Baiboly maneho ny tena finoana marina." - PM, t. 106.

Tsy hanam-paniriana handao ny tanintsika, na ny namantsika, na ny fianakaviantsika ny maro amintsika. Kanefa nataon'i Abrama izany. Nahafa-po an'i Abrama ny ho eo amin'ny toerana tian'Andriamanitra hisy azy. Tsy mba nahazo izany tany izany mihitsy na i Abrama, na i Isaka, na i Jakoba, fahavelon'izy ireo, saro-takarina tokoa izany - na izany aza dia nitoetra ho mahatoky tamin'Andriamanitra hatrany izy ireo. 

`Vakio ny Heb. 11:8-13. Inona ny hafatra ho antsika eto?`

Andriana no nahafantaran'ireo manodidina azy ani Abrama. Fantatry ny olona ny fahalalahan- tanany, ny herim-pony, ny fahaizany mandray vahiny, ary ny fanompoany an'Andriamanitra Avo Indrindra. Faka tahaka ny fijoroany ho vavolombelona ho an'Andriamanitra. Mpandova an'i Abrahama isika noho ny fahasoavan'Andriamanitra. "Dia tahaka an'i Abrahama nino an 'Andriamanitra, ka dia nisaina ho fahamarinany izany. Koa fantaro fa izay amin'ny finoana no zanaki Abrahama." - Gal. 3:6,7. "Fa raha ani Kristy hianareo, dia taranaki Abrahama sy mpandova araka ny teny fikasana." - Gal. 3:29.

Hitantsika eto fa i Abrahama, tahaka an'i Noa, dia olona nandray fanapahan-kevitra izay nanova tanteraka ny fiainany noho ny fankatoavany an'Andriamanitra.

`Vakio ny 2 KÃ´r. 4:18. Tsy tokony hisy akony eo amin'ny karazana fanapahan-kevitra ara-panahy raisintsika ve ny hafatra ao amin'io andininy io? Amin'ny fomba ahoana? Ahoana no naneken'i Mosesy sy i Abrahama io foto-kevitra io?`