---
title: 'Fianarana Fanampiny'
date: 10/02/2023
---

Nanefa ny anjarany tamin'ilay fanekena Andriamanitra tamin'ny nitahiany an'i Abrahama. Ary nanome voninahitra an'Andriamanitra i Abrahama tamin'ny tsy nihariany harena teto an-tany. "Ny valisoa nampanantenain'Andriamanitra ny vahoakany dia tsy eto amin'izao tontolo izao. Tsy mba nanana na inona na inona teto Abrahama, na dia eram- paladia akory aza. Nanan-karem- be izy ary nampiasa izany hareny izany ho fanomezam-boninahitra an Andriamanitra sy ho fanasoavana ny namany. Fa tsy mba noheveriny ho toy ny tanindrazany ity tany ity. Andriamanitra no efa niantso azy handao ireo mpiray tanána taminy, izay samy mpanompo sampy, ary nampanantena azy ny tany Kanana ho lovany mandrakizay. Na ny tenany anefa, na ny zanany, na ny zafiny, dia samy tsy nisy nahita ny fahatanterahan'izany teny fikasana izany. Rehefa nandevina ny vadiny izy, dia voatery nividy fasana tamin'ny Kananita tompon-tany. Ilay zohy fandevenana tao Makpela no hany mba fananany teo amin'ilay tany nampanantenaina."-PM, t. 152.

Alaim-panahy hitady harena sy fahafinaretana isika indraindray eo amin'ny fiainantsika. Mitaky finoana matanjaka ny fahazoana ila "fahafaham- po andrasana ela."" Voatolotra ho azy (ani Mosesy) ny seza fiandrianana sy ny lapa soan'i Farao. Nahalala ny fahotana sy ny tsy fitiavam-bavaka izay nanjaka teo amin'izany toerana feno fakam-panahy izany anefa izy. Tazany manangasanga any ankoatry ny lapa tsara tarehy sy ny satroboninahi-panjakana ny voninahitra tsy manam-paharoa izay hasatroka ny olo-masin'ny Avo Indrindra any amin'ny fanjakana madio sy masina. Tsinjony ny satroboninahitra tsy mety lo izay hapetraky ny Mpanjakan'ny lanitra eo amin'ny handrin'ny mpandresy. Nohafanain izany finoana izany ny fony, ka nilaozany ireo lehibe ireo teto an- tany fa lasa izy nikambana tamin'ilay vahoaka mahantra sy mavomavo ary natao tsinontsinona izay nankato an'Andriamanitra fa tsy nandà Azy." - PM, t. 233.

### Fanontaniana hifanakalozan-kevitra:

`1. Inona no hitranga amin'ny fananantsika rehefa tonga i Jesosy? (Jereo ny 2 Pet. 3:10.) Raha ny marina, inona no mety hitranga amin'ireny na dia mialoha ny fiavian'i Jesosy aza? (Jereo ny Mat. 6:20.) Nahoana, araka izany, no zava-dehibe ny manana fijery marina araka ny tokony ho izy momba ireny zavatra ireny? 2. Nampitandrina ny amin'ny "fitaky ny harena" i Jesosy (Mar. 4:19). Inona no lazainy? Ahoana no ahafahan'ny harena mamitaka antsika?`

`3. Resaho ao amin'ny kilasy ny mety ho nanamarinan'i Mosesy ny fijanonany ao Egipta, ka tsy ho nanday amin'ny tany efitra karakha handosirany miaraka amin'ny andian'andevo any aminky tany fitra karankaina. Inona no azo antoka fa nanosika azy hanapa-kevitra tsy hanao izany?`


