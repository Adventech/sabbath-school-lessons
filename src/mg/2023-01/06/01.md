---
title:  "Mihary harena any an-danitra"
date:   04/02/2023
---

### Hodinihina mandritra ny herinandro:
Gen. 6:5-14; Heb. 11:8-13; 2 Kor. 4:18; Gen. 13:10-12; Gen. 32:22-31; Heb. 11:24-29.

<em>Tsianjery:</em>
> "Fa inona no soa azon'ny olona, raha mahazo izao tontolo izao aza, kanefa very ny ainy? Fa inona no homen'ny olona ho takalon'ny ainy?" - Mar. 8:36,37

Nanome antsika ny paikady tsara indrindra amin'ny fampiasam-bola i Jesosy raha nilaza hoe "aza mihary harena ho anareo ety an-tany, izay misy kalalao sy harafesina manimba, sady misy mpangalatra manamitrano sy mangalatra. Fa miharia harena ho anareo any an-danitra, izay tsy misy kalalao na harafesina manimba, sady tsy misy mpangalatra manamitrano na mangalatra." - Mat. 6:19,20. Hoy i Jesosy namarana ny teniny: "Fa izay itoeran'ny harenao, dia ho any koa ny fonao." - Mat. 6:21. Raha lazaina amin'ny fomba hafa dia hoy Izy: "asehoy ahy izay andanianao ny volanao dia hasehoko anao ny toerana misy ny fonao satria any amin'izay toerana ametrahanao ny volanao no azo antoka fa ironan'ny fonao, ary mety efa any aza izy."

Tianaohoaoamin'ny fanjakan'Andriamanitra ve ny fonao? Raha izany no izy dia apetraho eo amin'ny toerana izay hahafahanao mijinja vokatra sy valisoa mandrakizay ny volanao. Atokany ho an'ny asan'Andriamanitra ny fotoanao sy ny volanao ary ny vavakao. Raha manao izany ianao, tsy ho ela dia ho liana kokoa amin'izany asa izany ka hanaraka koa ny fonao. Amin'ity herinandro ity isika dia handinika ireo andalanteny sy ireo fanoharana izay maneho amintsika ny fomba ihariana harena any an-danitra sy hahazoana valisoa mandrakizay amin'ny farany.

_*Famerenana ny lesona ny sabata 11 Febroary._