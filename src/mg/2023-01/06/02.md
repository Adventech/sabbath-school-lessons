---
title: '''noa Kosa Nahita Fitia (...)'''
date: 05/02/2023
---

Tsara homarihina fa ireo izay mikatsaka ny harena any an- danitra dia antsoin'Andriamanitra matetika mba hanao fanovana lehibe eo amin'ny fiainany eto an- tany. Mivonona hiatrika ny toy izany, raha ilaina.

`Vakio ny Gen. 6:5-14. Inona ny fanovana lehibe nitranga teo amin'i Noa noho ny fankatoavany an'Andriamanitra? Inona ireo foto- kevitra mety ho an'ny antsika eto, izay ao anatin'ny tontolo mila fampitandremana ny amin'ny loza mitatao?`

Azoni Noa natao ny nanokana ny fotoany sy ny fananany hanamboarana trano saingy nifidy ny hanova tanteraka ny fiainany izy sy hanokana 120 taona amin'izany fiainany izany hankatoavana ny antson'Andriamanitra tamin'ny fanamboarana ny sambofiara.

Maro ankehitriny ireo tsy mino sy mihevitra ny tantaran'ny Safodrano ho toy ny angano, ka matetika ny fanambaran'ny siansa momba ireo lalan'ny zavaboary izay efa fantatra, no entiny manohana izany. Tsy zava-baovao izany. "Ireo olona (...) dia nanizingizina fa tsy mety hiova na oviana na oviana ny lalàn'ny zavaboary; ary porofon'izany, hoy izy ireo, dia tonga ara-potoana ny fizaràn-taona; ao koa ny ony izay mivarina mandrakariva any an-dranomasina. Tsy nisy orana tamin'izany fotoana izany, fa ando sy zavona ny tany." no nampahavokatra PM, t. 74. Nialoha ny Safodrano, noho ny fahadisoan- keviny momba ny zava-nisy, dia naneho hevitra ny olona fa tsy hisy mihitsy izany Safodrano izany; taorian'ny safodrano kosa, noho ny fahadisoan-keviny momba ny zava- misy, dia milaza izy ireo fa tsy mbola nitranga velively izany.

Ny Baiboly koa dia milaza fa tsy hino ireo tranga hiseho amin'ny andro farany ny olona, tahaka izay efa nataony momba ny Safodrano ihany (jereo ny 2 Pet. 3:3-7). Ahoana ary  no hiomanantsika amin'ny fandringanana ho avy? Misy ilay fanapahan-kevitra atao amim- pisainana antsoina hoe "fahafaham- po andrasana ela." Ny tena hevitr'izany dia izao: tokony hanam- paharetana isika eo am-panaovana ny asa niantsoan'Andriamanitra antsika sady manantena valisoa be voninahitra kokoa amin'ny hoavy. Tsy fantatsika ny fotoana hiavian'i Kristy. Tsy zava-dehibe izany amin'ny lafiny iray. Fa ny tena manan-danja dia ny manao izay asain'Andriamanitra ataontsika eo am-piandrasana, tahaka an'i Noa, na dia midika ho fiovam-piainana tanteraka aza izany, toy izay nitranga tamin'i Noa.

`Mety ho vonona ve ianao hanao fanovana lehibe eo amin'ny fiainanao ho an'Andriamanitra raha antsoina hanao izany, tahaka an'i Noa? (Jereo ny Lio. 16:10.)`