---
title: 'Ny Safidy Ratsin''i Lota'
date: 07/02/2023
---

Rehefa niala ny taniny ho valin'ny antson'Andriamanitra i dia nanapa-kevitra ny Abrama hiaraka aminy amin'ny fivahiniana ataony i Lota zana-drahalahiny. Voalaza ao amin'ny Gen. 13 fa nitahy an'i Abrama Andriamanitra ka "nanana harena be, dia omby aman'ondry [izany no tena nanombanana ny haren'ny olona teo amin'izany kolontsaina izany] sy volafotsy ary volamena" izy-Gen. 13:2. I Lota koa dia "nanana ondry sy omby sy lay." Gen. 13:5. Nanjary nanan- karembe izy ireo niaraka tamin'ireo andiam-bibiny izay nitombo marobe ka tsy afaka niara-nonina intsony. Mba hisorohana ny ady teo amin'ireo mpiandry ondrin'izy ireo dia nanome safidy ani Lota i Abrama ny amin'izay toerana tiany honenana. Mazava loatra fa tokony ho nandà ny tolotra nomen'i Abrama, izay zokiolona noho izy, i Lota, sady ny fifandraisany tamini Abrama no nahazoany ireo fananany ireo. Na izany aza dia tsy naneho fankasitrahana an'ilay mpanao soa azy izy fa naniry tamim- pitiavan-tena izay noheveriny ho tany tsara indrindra.

`Vakio ny Gen. 13:10-12. Inona ireo antony mitombina mety ho nahatonga an'i Lota handray izany fanapahan- keviny izany?`

Na dia azon' Lota nohamarinina mora foana aza ny fanapahan-keviny honina tao amin'ilay tanàn-dehibe dia tsy nahatsara azy loatra ny fizotry ny toe-javatra tao, ary rehefa ren'i Abrama izay nanjo azy dia tsy niteny nandatsa azy izy ka nanao hoe "indrisy ry Lota fa mijinja izay nafafinao ianao." Mifanohitra amin'izany, tonga namonjy azy izy (jereo ny Gen. 14).

Indraindray, rehefa mitady zavatra bekokoa hatrany isika dia tsy mandray tsara ny lesona omena antsika. Niverina tanteraka tany Sódóma i Lota! Saingy noho ny famindrampony lehibe dia naniraka mpitondra hafatra fampitandremana ho an'i Lota sy ny ankohonany Andriamanitra mba hilaza amin'izy ireo ny amin'ny fandravana ny tanana.

`Vakio ny Gen. 18:20-33. Inona nolazain'Andriamanitra tamin'i no Abrahama ho anton'ny famangiany teto an-tany? Inona no nasetrin'i Abrahama ilay vaovao ny amin'ny fikasan'Andriamanitra handrava ireo tanána ratsy ireo?`

Noho ny ahiahin'i Abrahama momba an'i Lota sy ny ankohonany dia niady varotra tamin'Andriamanitra izy mba tsy handravana ny tanana raha misy olona marina hita ao. Nanomboka tamin'ny 50 izy ka nidina hatramin'ny 10. Araka ny maha-fitiavana an'Andriamanitra dia tsy nitsahatra ny famindrampony mandra-pitsahatri Abrahama tsy nangataka izany! Andriamanitra sy ireo anjely roa no nanavotra mivantana ani Lota sy ny vadiny ary ireo zanany roa vavy. Saingy niherika ny vadin'i Lota ka tonga vongan-tsira. Niditra tao Sódóma niaraka tamin'ny fananana be i Lota ary nivoaka avy tao saika tsy nanana na inona na inona. Mila mitandrina tokoa isika amin'ny karazana fanapahan- kevitra raisintsika, indrindra andrao. isika tsy mihevitra afa-tsy izay ho tombontsoantsika ao anatin'ny fotoana fohy ka tsy mitsinjo lavitra, any amin'izay hiafarantsika (jereo ny Mar. 8:36,37).