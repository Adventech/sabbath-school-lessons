---
title: "Tandremo ny fieremana!"
date: 25/02/2023
---

### Hodinihina mandritra ny herinandro:

Isa. 14:12-14; Efes. 5:5; Jos. 7; Asa. 5:1-11; Jao. 12:1-8; 1 Kor. 10:13.

><p> Tsianjery:</p>
> "Ary hoy Izy tamin'ny olona: Mitandrema, ka miarova tena mba tsy ho azon'ny fieremana hianareo; fa ny ain'ny olona tsy miankina amin'ny habetsahan'ny zavatra ananany." - Lio. 12:15

### Fampidirana

Ny fieremana dia nofaritana ho toy ny faniriana tafahoatra ny harena na tokoa ny fieremana (fitsiriritana), izay no mahatonga azy hitovy laharana amin'ny tsy tokony handaingana sy hangalarana na hamonoana olona; tena manimba tokoa izany, ka nahatonga an'Andriamanitra hampitandrina ny amin'izany ao amin'ny lalany ara-moraly lehibe. "Aza mitsiriritra ny tranon'ny namanao; aza mitsiriritra ny vadin'ny namanao, na ny ankizilahiny, na ny ankizivaviny, na ny ombiny, na ny borikiny, na izay mety ho an'ny namanao akory aza."- Eks. 20:17.

Matetika ny fieremana no tanisaina miaraka amin'ireo fahotana ratsy indrindra izay manakana ny fidirana amin'ny fanjakan'Andriamanitra. "Moa tsy fantatrareo va fa ny olona tsy marina tsy mba handova ny fanjakan 'Andriamanitra? Aza mety hofitahina hianareo: fa ny mpijangajanga sy nympanompo sampy sy ny mpaka vadin'olona sy ny sodomita sy ny mpangalatra sy ny mpierina sy ny mpimamo sy ny mpanaratsy ary ny mpanao an-keriny dia tsy mba handova ny fanjakan'Andriamanitra."- 1 Kor. 6:9, 10.

Ny fieremana, atao mifanindran-dalana amin'ny fanaovana an-keriny sy ny fanompoan- tsampy, ny filan'ny nofo ary ny fijangajangana hoe? Izany no lazain'ireo andalanteny ireo, ary amin'ity herinandro ity isika dia hijery ohatra maro izay maneho ny faharatsiany sy izay azontsika atao handresena izany.

_*Famerenana ny lesona ny sabata 03 Martsa._
