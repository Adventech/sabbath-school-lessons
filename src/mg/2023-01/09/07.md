---
title: "Fianarana fanampiny"
date: 03/03/2023
---

Tsy i Akana irery no nitondra volafotsy sy volamena tao an-tobin'ny Isiraely nandritra ny fanafihana ani Jeriko. Nilaza tamin'ny lehilahy i Josoa mba hitondra volafotsy, volamena sy ireo fanaka varahina ary vy ho ao amin'ny trano firaketani Jehovah (Jos. 6:19, 24). Ny ankoatra ireo rehetra ireo dia nasainy nodorana. I Akana anefa no hany nihazona zavatra ho an'ny tenany. "Taminio fotoum-pandresena sy famaizana io, dia tsy nisy afa-tsy olon-tokana no sahy nandika ny baikon Andriamanitra tamin 'ireo Isiraelita an-tapitrisany. Akanjo marevaka avy any Babilona izay nataony koa hoe: kapoty tsara avy any Babylona' tamin'ny andro hamonoana azy no nampitroatra ny fitsiriritani Akana. Nivarina tamin'ny fahotana anankiray ho amin'ny fahotana hafa izy, ka lasa naka ho an'ny tenany ny volamena sy ny volafotsy voatokana ho an'ny trano firaketan'i Jehovah; ireo voalohambokatra tao amin'ny tany Kanana no nandrobany an'Andriamanitra."- PM, t. 494.

Ao amin'ny lisitra nataoni Paoly ny amin'ireo famantarana ny andro farany, ny teboka roa voalohany dia momba ny toe-tsaintsika manoloana ny vola sy ny fananana. "Fa aoka ho fantatrao izao: fa any am-parany any dia hisy andro mahory. Fa ny olona ho tia tena, ho tia vola"- 2 Tim. 3:1, 2. Ny fitiavan-tena sy ny fitiavam-bola no fanoritsoritana manan-danja momba ny zanak'olombelona amin'ny andro farany - dia izao androntsika izao.

### Fanontaniana hifanakalozan-kevitra:

`1. Vakio ny 1 Tim. 6:6-10: "Fa misy tombony lehibe tokoa ny toe-panahy araka an'Andriamanitra omban'ny fianinana. Fa tsy nitondra na inona na inona ho amin'izao tontolo izao isika, sady hita fa tsy hahatondra na inona na inona hiala. Fa raha manan-kanina sy fitafiana isika, dia aoka hianina amin 'izany. Ary izay ta-hanan-karena dia latsaka amin'ny fakam-panahy sy ny fandrika ary ny filana maro tsy misy antony sady mandratra, izay mandentika ny olona ao amin'ny fandringanana sy ny fahaverezana. Fa ny fitiavam-bola no fototry ny ratsy rehetra, koa ny sasany izay fatra-pitady izany dia efa voavily niala tamin'ny finoana ka nanindrona ny tenany tamin'ny alahelo be." Resaho ao amin'ny kilasy ny ohatra momba ireo "nanindrona ny tenany [sy ny hafa] tamin'ny alahelo be noho ny fitiavam-bola. Betsaka tokoa ireo ohatra, sa tsy izany? Ahoana no ahafahantsika mahita ny tena fifandanjana tsara amin'ny fahafantarana ny filantsika ny vola mba hivelomana kanefa tsy ho latsaka ao amin'ny fandrika izay nampitandreman'i Paoly antsika?`

`2. Inona ireo zavatra hafa, ankoatra ny vola, mety tsiriritintsika? `

`3. Inona ny fahasamihafana eo amin'ny faniriana ara-dalana zavatra iray sy ny fieremana? Amin'ny fotoana ahoana no hivadihan'ny fanirian-javatra iray ho fitsiriritana?`