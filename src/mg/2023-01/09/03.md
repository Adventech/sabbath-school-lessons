---
title: "ZAVATRA VOAOZONA TAO AN-TOBY"
date: 27/02/2023
---

### ZAVATRA VOAOZONA TAO AN-TOBY

Azo antoka fa io no iray amin'ireo fotoana nanan-danja indrindra teo amin'ny tantaran'ny Isiraely. Taorian'ny 40 taona nandehanana nirenireny tany an'efitra dia hiditra ny Tany Nampanantenaina izy ireo nony farany. Tamim-pahagagana mahatalanjona no niampitan'ny. zanak 'Isiraely ny reniranon'i Jordana izay nisamboaravoara - teo amin'ny tany maina. Nahatalanjona tokoa izany fiampitana tamin'ny tany maina izany ka ketraka ny fon'ny mpanjakan'i Kanana ary tsy nanana saina hiady intsony izy ireo (Jos. 5:1).

Ny tananan'i Jeriko izay mimanda sy voaro mafy no fihaikana lehibe indrindra teo amin'ny fakana an'i Kanana. Tsy nisy nahalala izay tokony hatao mba handresena ireo mponina tao Jeriko, eny fa na dia i Josoa aza. Ho valin'ny vavaka nataon'i Josoa dia nambaran Andriamanitra ny drafitra hamotehana ny tanana, narahin'izy ireo izany. Nivadika ho ratsy anefa ny fizotry ny toe-javatra.

Vakio ny Jos. 7. Inona no nitranga taorian'ny fandresena lehibe tany Jeriko, ary inona ny lesona tokony hotsoahintsika avy amin'io tantara io?
Rehefa nampifanatrehana i Akana dia niaiky ny zavatra nataony ka nilaza fa "nitsiriritra" ireo zava-tsoa izy. Ny teny hebreo chmd izay nadika eto hoe "nitsiriritra" dia nampiasaina any amin'ny toeran-kafa ao amin'ny Baiboly amin'ny heviny tsara tokoa. lo fototeny io dia hita ao amin'ny Dan. 9:23, ohatra, raha nilaza tamin'i Daniela i Gabriela fa olona "malala indrindra" izy.

Eo amin'ny toe-javatra eto kosa, dia vaovao ratsy ny chmd. Na teo aza ny didy mazava nandrara ny fakana ho an'ny tena ireo zavatra avy ao amin'ny tanana azo babo (Jos. 6:18, 19) dia nanao izany i Akana, ka nitondra fahafaham-baraka ho an'ny firenena iray manontolo. Taorian'ny faharesena tao Ay mantsy dia natahotra i Josoa andrao "ho ren'ny Kananita sy ny mponina rehetra amin'ny tany izany, dia hanodidina anay izy ka hamono ny anaranay tsy ho eo amin'ny tany intsony; ary hataonao ahoana ny anaranao lehibe? Jos. 7:9. Raha lazaina amin'ny fomba hafa dia naniry ny hampiasa ireo fandresena lehibe ireo ny Tompo hampahafantarana ireo firenena manodidina ny Heriny sy ny Asany eo amin'ny olony. Ny fandresen izy ireo dia tokony ho vavolombelona eo amin'ny firenena ny amin'ny herin'i Yahweh. Mazava loatra fa taorian'io tsy fahombiazana tao Ay io, ankoatra ny nahafatesana olona dia tsy tanteraka izany fijoroana ho vavolombelona izany.

`Hevero ny mety ho nanamarinan'i Akana ireo fihetsiny mora foana: "Kely fotsiny ange ireo raha ampitahaina amin'ireo babo sisa e. Tsy hisy olona hahafantatra izany ary inona moa no hiova vokatr'izany? Ambonin'izany, mila vola ny ankohonako." Ahoana no ahafantsika miaro ny tenantsika amin'ny karazana fanamarinan-tena mampidi-doza toy izany?`