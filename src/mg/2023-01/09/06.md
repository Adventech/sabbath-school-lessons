---
title: "MANDRESY NY FIEREMANA"
date: 02/03/2023
---

Raharahan'ny fo ny fieremana, ary tahaka ny avonavona sy ny fitiavan- tena, dia toa tsy voamarika izany matetika; izany no mahatonga azy mety hahafaty sy hamitaka tokoa. Efa sarotra ny mandresy ireo fahotana miharihary: ny lainga, ny fijangajangana, ny halatra, ny fanompoan-tsampy, ny fandikana ny Sabata. Fihetsika ivelany anefa ireo, zavatra izay tokony hoeritreretina mialoha ny hanaovana azy. Ahoana kosa ny amin'ny fandresena ny eritreri- dratsy? Sarotra izany.

`Vakio ny 1 Kor. 10:13. Inona ny teny fikasana omena eto, ary nahoana no zava- dehibe tokoa ny hahatakarana izany eo amin'ny tontolon-kevitry ny fieremana?`

`Ahoana È§ry no hahatonga antsika ho voaro amin'izany fahotana mamitaka sy mampidi-doza izany, ao amin'ny herin 'Andriamanitra?`

1. Mandraisa fanapahan- kevitra ny hanompo sy hiankina amin'Andriamanitra ary ho isan'ny ankohonany. "Fidionareo anio ary izay hotompoinareo (...) fa raha izaho sy ny ankohonako kosa, dia hanompo an'i Jehovah izahay."- Jos. 24:15.

2. Mivavaha isan'andro ary tonony ao amin'izany ny Mat. 6:13 manao hoe: "Ary aza mitondra anay ho amin'ny fakam-panahy, fa manafaha anay amin'ny ratsy. Fa Anao ny fanjakana sy ny hery ary ny voninahitra mandrakizay Amena." Rehefa mahatsapa fitsiriritana zavatra izay fantatrao fa tsy tokony ho anao ianao dia mivavaha ny amin'izany amin'ny fitalahoana ireo teny fikasana ao amin'ny Baiboly momba ny fandresena, toy ny ao amin'ny 1 Kor. 10:13.

3. Aoka tsy ho tapaka ny fandinihana ny Baiboly. "Ato am-poko no iraketako ny teninao, Mba tsy hanotako aminao." - Sal. 119:11.

Niatrika ny olan'ny taranak'olombelona/fahotana i Jesosy. Nalaim-panahy tamin'ny zavatra rehetra izay nakana fanahy antsika Izy. Ary mba hananana hery hanoherana izany dia nandany ny alina manontolo Izy hifandraisana amim-bavaka amin'ny Rainy. Ary tsy nandao ity tany ity Izy raha tsy efa nanokatra lalana tamin'ny alalan'ny ohatra nasehony sy nampanantena ny hery hahafahan'ny tsirairay miaina fiainam-pinoana sy fankatoavana - mba hampivelatra ny toetra tahaka ny an'i Kristy.

"Mitadiava an'i Jehovah, dieny mbola hita Izy, Miantsoa Azy, dieny mbola akaiky lzy. Aoka ny ratsy fanahy hahafoy ny lalany, ary ny tsy marina hahafoy ny heviny; ary aoka hiverina ho amin'i Jehovah ireny, fa hamindra fo aminy Izy, Eny, ho amin'Andriamanitsika, fa hamela heloka dia hamela heloka tokoa Izy."- Isa. 55:6, 7.

`Inona, raha nisy, ny vokatry ny fitsiriritana teo amin'ny fiainanao manokana? Inona ny lesona nianaranao avy tamin'izany? Inona no mbola ilainao janarana avy amin'izany?`