---
title: "NY FON'I JODASY"
date: 28/02/2023
---

Iray amin'ireo tantara mahonena ao amin'ny Baiboly ny ani Jodasy Iskariota. Nanana tombontsoa izay tsy nananan'ny olona afa-tsy 11 hafa teo amin'ny tantaran'izao tontolo izao. io lehilahy io: niaraka tamin'i Jesosy nandritra ny fotoana rehetra sy nandre ny amin'ireo fahamarinana mandrakizay avy tamin'ny Mpampianatra nivantana. Mampalahelo ny mahafantatra fa olona maro izay tsy nanana tombontsoa toy ny ani Jodasy no ho voavonjy kanefa i Jodasy, araka ny fantatsika, dia ho amin'ny faharavana mandrakizay.

`Inona no nitranga? Fantatra amin'ny teny tokana ny valiny: ny fieremana, ny fanirian'ny fony.`

`Vakio ny Jao. 12:1-8. Inona no nataon'i Maria izay nisarika ny fahalianan'ny olona maro nandritra ilay fanasana? Inona ny fihetsika nasehon'i Jodasy teo anatrehan'izany? Nahoana? Ahoana ny valintenin'i Jesosy?`

Ny fananarana nataon'ny Mpamonjy tamin'ny teny malefaka momba ny fanamarihana feno fitiavan-tenan'i Jodasy dia nitarika ity farany handao ilay fanasana ka handeha avy hatrany ho any amin'ny lapan'ny mpisoronabe izay niangonan'ireo fahavalon'i Jesosy. Nanolo-tena hanolotra an'i Jesosy ho eo am-pelatanan'izy ireo izy mba hahazoana vola ambany lavitra noho ilay fanomezana natolotr'i Maria. (Jereo ny Mat. 26:14-16.)

Inona no nitranga tamin'i Jodasy? Nanana tombontsoa mahatalanjona maro sy tsy fahita firy izy, nahoana Ã ry izy no nanao zavatra ratsy loatra toy izany? Araka ny nambaran'i Ellen G. White dia "tia an'llay Mpampianatra Lehibe izy, ary naniry hiaraka Aminy. Nahatsapa faniriana fiovana izy teo amin'ny fanandramana ny amin'izany tamin'ny alalan'ny fifaneraserany tamin'i Jesosy. Tsy nanosibohon-tanana an'i Jodasy i Jesosy. Nomeny toerana ho anisan'ny roa ambin'ny folo lahy izy. Natoky azy izy hanao ny asan'ny evanjelista. Nomeny hery hanasitrana ny marary, hamoaka demonia izy. Nefa tsy tonga teo amin'ny fetra izay nileferany tanteraka tamin'i Kristy i Jodasy." - IFM, t. 768.

Isika rehetra dia manana kileman- toetra izay, raha fointsika, dia azo resena noho ny herin'Andriamanitra miasa ao anatintsika. Saingy tsy nanolo- tena tanteraka ho an'i Kristy i Jodasy ary ny fahotan'ny fieremana izay azony noresena noho ny herini Kristy dia nandresy azy ka vokatra mahatsiravina no naterak izany.

Iza amintsika no tsy miady amin'ny fitsiriritana zavatra iray na ny zavatra iray hafa? Teo amin'ity trangan-javatra ity dia ny vola no notsiriritiny; ary izany fitsiriritana izany, izay olan'ny fo, no nitarika azy hangalatra (Jao. 12:6) ary niafara tamin'ny famadihany an'i Jesosy aza.

Endrey izany lesona mahatahotra ho antsika rehetra momba ny loza ateraky ny fitsiriritana! Izay toa zavatra kely, faniriana tsotran'ny fo fotsiny, dia afaka mitarika ho amin'ny loza sy fahaverezana mandrakizay.