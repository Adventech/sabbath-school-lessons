---
title: "FAHOTANA TANY AM-BOALOHANY INDRINDRA?"
date: 26/02/2023
---

### FAHOTANA TANY AM-BOALOHANY INDRINDRA?

Mipetraka ny fanontaniana matetika, izay tsy mahagaga, ny amin'ny nitrangan'ny fahotana teo izao amin'izao tontolo rehetra noharian'Andriamanitra. Fantatsika ny nahatonga izany, farafahakeliny amin'ny ampahany. ny fototrizany dia ny fieremana. Azo heverina áry, izany, fa ny fieremana no fahotana faratampony: tany am-piandohana.

`Vakio ny Isa. 14:12-14. Inona ireo famantarana nomena eto momba ny fahalavoan'i Losifera? Tamin'ny fomba ahoana no nahatonga ny fieremana hanana anjara toerana lehibe teo amin'izany fahalavoana izany?`

"Tsy afa-po tamin'ny toerana maha-filohan'ny anjely azy izy fa sahy nitsiriritra koa na dia ny haja amam-boninahitra aza izay mendrika hatolotra ny Mpamorona samirery. Tsy mba nampirisika ny vahoaky ny lanitra hanao an'Andriamanitra ho hany Tokana mendrika hivavahana sy hankatoavina izy, fa nataony kosa izay hitiavan'izy ireo azy sy hanompoany azy amin-toetra mahatoky ary na dia ny voninahitra nomen Tlay Tsy manam-petra ho an'ny Zanany ho tombontsoan 'Izy io manokana aza notsiriritina."- PM, t. 9.

`Vakio ny Efes. 5:5 sy ny Kôl. 3:5. Ampitovin'i Paoly amin'ny inona ny fieremana, ary nahoana?`

Mahavariana nampitovin'i Paoly ny fieremana amin'ny fanompoan- tsampy. Manompo sampy ny olona rehefa miankohoka izany hoe manokana ny fiainany manontolo amin-javatra hafa ankoatra an'Andriamanitra, izay nohariana fa tsy ilay Mpahary (Rom. 1:25). Mety ho fitadiavana zavatra izay tsy tokony ho azontsika sy fitiavana mafy hahazo izany ve ny fieremana, ka ny faniriantsika izany zavatra izany, fa tsy ny Tompo, no manjary ifantohan'ny fontsika?

Tsy isalasalana fa tsy fantatri Losifera tany am-piandohana izay hitondran'ny fanirian-dratsiny azy. Mety ho toy izany koa isika. Ny didy momba ny fitsiriritana, ilay hany didy miresaka momba ny eritreritra dia mety hanakana antsika tsy hanao fihetsika izay mitarika ho amin'ny fandikana ireo didy hafa. (Jereo ohatra ny 2 Sam. 11).

`Vakio ny 1 Tim. 6:6, 7. Miaro antsika amin'ny fieremana ny fifantohana amin'izay nosoratan'i Paoly eto, amin'ny fomba ahoana?`