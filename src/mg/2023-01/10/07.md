---
title: Fianarana fanampiny
date: 10/03/2023
---

**Nanoratra toko anankiroa momba lo lohahevitra manan-danja momba ny fizarana ny fananantsika io i Ellen G. White. Jereo ny "To (Aged and) Wealthy Parents," ao amin'ny TFC, b. 3, tt. 116- 130, sy ny "Wills and Legacies," ao amin'ny TFC, b. 4, tt. 476-485.**

_Misy fizarana miresaka ny amin'ny fanaovana drafitra momba ny fandována koa ao amin'ny boky "Torolalana ho amin'ny fahaiza-mitantana, toko 62,63,64. Izao koa no nosoratani Ellen G. White: "Raha Kristianina ny olona dia tsy hangataka andro tahaka ny fanaon'ny maro ka hiandry ho efa ambavahoana vao hanapa-kevitra Tokony hataony izany diena mbola velona ao anatin'ny tanjaka sy ny hery izy. Tokony hanokana ny tenany sy ny fananany ho an'Andriamanitra izy, ary hahazo fahafaham-po tanteraka amin'ny famitana ny andraikiny amin'ny maha-mpitantam- pananan'ny Tompo azy. Ary satria izy ihany no mpanatanteraka dia azony atao ny manatanteraka ny fitakian'Andriamanitra fa tsy mamindra ny andraikiny amin'ny olon- kafa."_-TFC, b. 4, t. 480.

Inona no tiany hambara amin'ny hoe "izy thany no mpanatanteraka"? Amin'ny didim-pananana mahazatra, ny mpanoratra ny didim-pananana dia manendry mpanatanteraka iray mba hizara ireo fananana aorian'ny fahafatesany, mifanaraka amin'ny faniriany voalaza ao amin'ny didim-pananana. Koa raha ianao ihany no mpanatanteraka, dia ianao no mizara ireo fanananao mandritra ny fahavelomanao. Amin'ny fanaovana izany dia ho afa-po ianao ka hahita ny vokatra sy hahalala fa notantananao araka ny tokony ho izy ireo talenta nankinin'Andriamanitra taminao.

Ho an'ny Kristianina, ny fiaviani Kristy fanindroany dia "fanantenana mahafinaritra". Isika rehetra dia efa samy naka sary an-tsaina avokoa hoe fahafinaretana manao ahoana ny hahita ani Jesosy tonga eny amin'ny rahon'ny lanitra. Tsy andrintsika ny handre ilay teny manao hoe "tsara izany". Ary inona no hitranga raha mila miala sasatra ao am- pasana isika mialoha ny fiverenani Jesosy? Raha nanaraka ny sitrapony voambara isika dia azontsika atao ny ho afa-po hahita ny fandrosoan'ny asa noho ny ezaka nataontsika, satria fantatsika fa noho ny drafitra momba ny fandovana nataontsika dia hitohy ny asa aorian'ny fandehanantsika.

### Fanontaniana hifanakalozan-kevitra:

`1. Na dia afaka mihary harena any an-danitra aza isika ankehitriny, nahoana izany no tsy mitovy amin'ny hoe miasa mba hahazo na "hividy" mihitsy ny famonjena?`

`2. Na dia tokony halala-tanana aza isika amin'ny fanomezana izay ananantsika amin'izao fotoana izao, dia mila manam-pahendrena koa. Impiry no efa nandrenesantsika olona, manao antso ho fanangonam-bola satria hisy toe-javatra toy izao na toy izao hitranga amin'ny daty toy izao na toy izao, ary satria tsy misy ilåna azy intsony ilay volanao aorian izany daty izany dia tsy maintsy omena azy ankehitriny izany ho fanohanana ny asany? Ahoana no hahaizantsika manavaka ny fitaka sy ny fomba ara-dalána azontsika ampiasana ny volantsika dieny ankehitriny ho an'ny asan'Andriamanitra?`
