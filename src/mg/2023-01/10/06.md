---
title: "NY LOVA ARA-PANAHY"
date: 09/03/2023
---

Na dia sarotra aza ny mahazo an- tsaina izay mety ho fiainana teto an- tany raha tsy nanota ny olombelona, dia azo antoka ity zavatra iray loha ity: tsy ho nisy ny fanangonan- karena ho an'ny tena manokana, tsy ho nisy ny fitiavam-bola tafahoatra, tsy ho nisy ny fahantrana - izay efa nianjady tamin'ity tontolontsika ity araka ny voarakitry ny tantara. Rehefa miasa isika ka manao izany amim-pahatokiana, ary mahatsapa fa isika no tompon'ny vokatra avy amin'izany, ka antsika ara-dalàna izany, dia tsy inona fa fisehon'ny fiainana ao anatin'ny tontolo lavo izany. Amin'ny farany anefa, na toy inona na toy inona harena azontsika, dia misy zavatra iray manan-danja tsy azontsika hadinoina.

`Vakio ireto andininy manaraka ireto. Inona ny hevi-dehibe ikambanan'izy ireo ary inona no tokony ho fiantraikan'izany amin'ny fampiasantsika ireo harena ara- nofo rehetra nitahian'Andriamanitra antsika? (Sal. 24:1; Heb. 3:4; Sal. 50:10; Gen. 14:19; Köl. 1:15-17).`

Isika no mpitandrina sy mpitantana izay nankininy tamintsika; izany hoe, an'Andriamanitra ny zavatra rehetra raha ny marina, ary Izy no manome antsika fiainana, fisiana, sy hery hahazoana na inona na inona ho antsika. Ara-dalana tokoa raha averintsika amin'Andriamanitra ny ambiny rehefa avy nampiasa izay nomeny antsika isika, sy efa niahy ny ankohonantsika.

"Mihary harena ho anao any amin'ny lanitra ianao rehefa manolotra ho an'ny asan'Andriamanitra. Izay rehetra apetraka any ambony dia azo antoka sy voaro amin'ny loza sy ny fahaverezana, ary mitombo ho fananana mandrakizay" "ary ho voarakitra amin'ny anaranao any amin'ny fanjakan'ny lanitra izany." -TFM, t. 378.

Misy tombontsoa maro ho azo raha amin'izao fahavelomantsika izao isika manome. Ohatra no vitsivitsy amin'izany ireto:

1. Afaka mahita marina ny vokatry ny fanomezany ilay mpanolotra trano fiangonana vaovao, tanora iray tafiditra any amin'ny oniversite, asa fitoriana mahazo fanohanana ara-bola, sns.

2. Dieny ankehitriny, amin'izao dia afaka misitraka ny asa fotoana tena ilàna azy izao, tombontsoan'izany ny fitoriana sy ny olona. 3. Tsy misy fifandirana eo anivon'ny fianakaviana na ny aorian'ny fahafatesanao.

4. Maneho ohatra tsara amin'ny hafa momba ny tombambidin'ny fahalalahan-tanana sy ny fitiavana eo anivon'ny ankohonana izany.

5. Mampihena ny hetra aloa araka ny lalan'ny fandována.

6. Azo antoka amin'izany fa tonga any amin'ilay sampan'asa irinao tohanana ilay fanomezana (tsy misy idiran'ny fitsarana na ny havana tsy faly).

7. Manaporofo izany fa efa voaova fo, niala tamin'ny fitiavan-tena ho amin'ny fitsinjovana ny hafa, ilay mpanome.

8. Mahangona harena any an-danitra  izany. 