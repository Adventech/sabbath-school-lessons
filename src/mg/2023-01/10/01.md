---
title: Mamerina
date: 04/03/2023
---

### Hodinihina mandritra ny herinandro:

Lio. 12:16-21; Mpitt. 2:18-22; Ohab. 27:23-27; 2 Kor. 4:18; Mpitt. 5:10; Kol. 1:15-17.

><p> Tsianjery:</p>
> "Ary nahare feo avy tany an-danitra aho nanao hoe: Soraty: Sambatra ny maty dia izay maty ao amin'ny Tompo hatramin'izao. Eny hoy ny Fanahy, fa hitsahatra amin'izay nisasarany izy; fa ny asany manaraka azy" - Apok. 14:13.

### Fampidirana 

Rehefa manakaiky ny fiafaran'ny taom-piasantsika dia mifantoka izay iafaran'ny flainantsika ny saintsika. Mety ho fanandramana sarotra sy miteraka alahelo tokoa ny fitsaharana amin'ny asa ho amin'ny fisotroan-dronono. Raha ny fitantanam-bola no resahina, inona ny hevitra mety indrindra iatrehana izany?

Rehefa mihaantitra ny olona dia tonga ao aminy ny fanahiana ny hoavy. Ireto avy ireo tahotra mateti-pitranga: andrao maty aloha loatra (satria tsy mbola tanteraka ny fiahiana ny ankohonana); andrao maharitra ela loatra (lany ireo fananany na ireo tahiriny); andrao tratry ny aretina mampidi-doza (mety ho indray lany amin'izany avokoa ny fananana rehetra); ary andrao ho tonga amin'ny fahasembanana ara-tsaina sy/na ara-batana (iza no hikarakara ahy?).

Rehefa niresaka momba ireo tahotra ireo i Ellen G. White dia nanoratra hoe: "Avy amin'i Satana ireo tahotra rehetra ireo. (...) Raha mametraka ny tenany eo amin'ny toerana izay tian'Andriamanitra hisy azy izy ireo dia ho tsara indrindra sy ho feno fifaliana ny androny sisa. (...) Tokony hariany ny fiahiahiana sy ny enta-mavesatra ary hofenoiny fifaliana araka izay azony atao ny androny, ka hiomana ho any an-danitra izy."-TFC, vol. 1, t. 424.

Amin'ity herinandro ity isika dia hijery indray ireo torohevitr'Andriamanitra momba ireo taona farany hiainantsika. Inona ireo zavatra tokony hataontsika, ireo zavatra tsy tokony hataontsika, ary ireo fitsipika tokony harahintsika?

_*Famerenana ny lesona ny sabata 10 Martsa._