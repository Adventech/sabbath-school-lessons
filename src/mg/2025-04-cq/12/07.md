---
title:  Ifanakalozy hevitra
date:   19/12/2025
---

### Ifanakalozy hevitra


Zarao ao amin'ny kilasin'ny Sekoly Sabata (na amin'ny mpiara-mianatra Baiboly) ny hevitra voarainao avy amin'ny tsianjery sy ny fianaranao Baiboly nandritra ity herinandro ity, ary koa ireo fahalalana azonao avy amin'izany, ireo fanamarihana nataonao sy fanontaniana isan-karazany momba izany. laraho midinika amin'ny tarika misy anao ireto fanontaniana hifanakalozan-kevitra ireto:


`1. Nahatoky tamin'Andriamanitra tamin'ny lafiny inona ireo loholona nandimby an'i Josoa? Tamin'ny fomba ahoana no nanokafany lalana ho amin'ny fihemoran'ny zanany?`


`2. Inona no tsy nitovian'i Josoa sy ireo loholona taoriany?`


`3. Inona no nampiavaka ireo zanaky ny loholona tamin'ireo ray aman-dreniny?`


`4. Ahoana no ahafahan'ny olona iray nobeazina tao amin'ny ankohonana kristianina manana fifandraisana velona amin'Andriamanitra fa tsy ho Kristianina ara-kolontsaina fotsiny, noho ny finoan-drazana?`


`5. Ahoana no hahaizantsika mampita tsara kokoa ny finoantsika amin'ny taranaka manaraka?`


`6. Nahoana ny fanompoan-tsampy no tena manimba sy mampitotongana tanteraka ara-pitondran-tena?`


`7. Inona ny endrika fanompoan-tsampy manintona antsika ankehitriny?`


`8. Ahoana no hiarovantsika ny fontsika tsy hirona ho amin'ny fanompoan-tsampy fa hitoetra ho mahatoky amin'Andriamanitra?`


`9. Araka ny hevitrao, nahoana no mandao ny finoana an'Andriamanitra ny ankamaroan'ireo izay notezaina teo anivon'ny fiangonana rehefa lehibe?`