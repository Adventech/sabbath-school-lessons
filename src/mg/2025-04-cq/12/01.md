---
title:  "LATSAKA AMIN'NY FANDRIKA"
date:   13/12/2025
---

### Fampidirana - LATSAKA AMIN'NY FANDRIKA


**Vakio ny Mpits. 1,2**


`Tsianjery: Mifidy andininy 1`


### ZAHAN-TOETRA NY TARANAKA MANARAKA


Rehefa tsy eo intsony ny mpitarika matanjaka iray. dia tsy maintsy manapa-kevitra ny taranaka aoriany, па hanohy hanatanteraka ny iraka sy handray ny soatoavin izay nodimbiasany, na tsia. Ny bokin'ny Mpitsara dia mamintina ny amin'ny toerana nisy ny Isiraely tamin'ny faramparan'ny andro niainan'i Josoa, ary mitantara ireo zava-niseho manaraka. Asehony izay mitranga rehefa misafidy ny hankato an'Andriamanitra amin'ny ampahany fotsiny ny vahoakany fa tsy manolo-tena tanteraka.


Nifidy ny lalana mora ny Isiraely ary afa-po tamin'ny toerana nisy azy. Nahatsapa fiadanana sy niara-nitoetra tamim-pilaminana tamin'ireo foko Kananita izay nikomy tamin'Andriamanitra izy. Voahodidin'ny fanompoan-tsampy izy ireo, ary tsy ela dia voataona hanaraka ny fanaony. Mazava tsara anefa ny baikon'Andriamanitra momba izany (vakio ny Eks. 23:23,24). Avo dia avo ny tanjon'Andriamanitra ho an'ny Isiraely. Napetraka tao Kanana izy ireo mba ho fahazavana ho an'izao tontolo izao. Fitomboana mitohy no tanjon'Andriamanitra ho azy, nefa nosakanan'ny Isiraely izany tanjona izany noho ny tsy firaihany.


Ny vokany dia fitsingerenan-toe-javatra ratsy sy manimba, izay indrisy fa miverimberina manerana ny bokin'ny Mpitsara. Ny dingana voalohany tamin'ny marimaritra iraisana nataon'izy ireo dia ny fanambadiana mpanompo sampy. Toy izao no anoritsoritan'ny Salamo 106:35 izany: "Fa a nifangaro tamin'ny jentilisa izy ka nianatra ny fanaony." Ny safidy ratsy iray dia nitarika ho amin'ny iray hafa, ary avy eo, ho amin'ny iray hafa i y hafa koa. Ny fifanambadiany tamin'ny Kananita no nampiditra ny fanompoan-tsampy ka nahatonga ahatonga izany ho fanao andavanandro; avy eo, nitarika ho amin'ny fomba fanao mamohehatra indrindra izany (vakio ny Sal. 106:36-38). Nanokatra varavarana ho an'ny fomba fanao ratsy sy maharikoriko indrindra ny fifanambadiana tamin'ny jentilisa sy ny fanompoan-tsampy.


Kanefa na teo aza ny fivadibadihan'ny Isiraely, dia tsy nandao azy Andriamanitra. Na navelan'Andriamanitra hijinja ny vokatry ny safidy ratsiny aza izy ireo, dia namonjy azy tokoa Izy. Boky mira mirakitra ratram-po, ratram-po, famoizam-po, sy voka-dratsy mahatsiravina maro noho ny fahotana ny bokin'ny Mpitsara. Kanefa manambara ny fitiavana sy ny famindram-pon'Andriamanitra ho an'ny vahoaka izay tsy tia Azy koa io boky io. Raha ny marina, ny bokin'ny Mpitsara dia miresaka ny amin'ireo safidy ataontsika sy ny vokany maharitra eo amin'ny fiainantsika.


> <p>Soraty</p>
> Soraty araka  ny dikanteny izay tianao ny Mpits. 2:11-23.Azonao soratana amin'ny fiteninao koa izany, ary azonao atao ny manao kisarisary na drafitra momba ny Mpits. 1,2 manontolo.