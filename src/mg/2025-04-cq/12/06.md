---
title:  "NIHAOSA NY ISIRAELY"
date:   18/12/2025
---

### Takaro - NIHAOSA NY ISIRAELY


"Napetrak Andriamanitra tao Kanana ny olony, mba hatao fefy matanjaka hisakana ny onja mahery avy amin'ny fitondrantena ratsy izay mananontanona hanafotra ny tany. Nokasainy hampandehanina hanafika tsy mijanona izy, sy hotolorana firenena lehibe sy mahery lavitra noho ny Kananita eo an-tanany. (...)


Naleon'ny Isiraely fiainana miadana sy mora noho ny tsy firaharahana ny anj anjara tsara nananany. Navelany handalo fotsiny ny fotoana mety hanatanterahana ny fanafihana ny tany, ka tonga nasian'ny sisa tavela tamin'ireny firenena mpanompo sampy ireny nandritra ny taranaka maro nifandimby izy, izay araka ny voalazan'ny mpaminany mialoha, fa 'ho lay amin'ny masony sy ho tsilo amin'ny tehezany'-Nom. 35:55.


Nifangaro tamin'ny mpanompo sampy izy, 'ka nianatra ny fanaony' - Sal. 106:35, ka dia nanenika ny tany toy ny fery mandoaka ny fanompoan-tsampy, vokatry ny nataony. (...) 'Dia nanompo ny sampiny izy, ka dia nody fandrika ho azy izany, namono ny zanani-lahy sy ny zanani-vavy ho fanatitra ho an'ny demonia ireo; (...) Dia nirehitra tamin'ny olony ny fahatezeran'i Jehovah, ka nataony ho zava-betaveta ny lovany." - Sal. 106:36-40.


Tsy dia nitatra loatra ny fanompoan-tsampy nandritra ny fotoana nandrenesan'ny taranaka ny fameperana nataon'i Josoa. Nosokafan'ny ray aman-dreny lalana tamin'izany anefa ireo zanany. Voa ratsy namokatra voankazo mangidy nandritra ny taranaka maro nifandimby ny fandaozana ny fanafihana, araka ny nandidian'Andriamanitra. Nanome fahasalamam-batana mahatalanjona ho azy ireo ny fiainana tsotra nananan'ny Hebreo. Nitaona azy tamin'ny fanirian-dratsy izay nampahalemy ny herim-batana sy ny herin-tsaina tao anatiny ny fikambanany tamin'ny mpanompo sampy. Ny fahotan'izy ireo no nampisaraka azy tamin'Andriamanitra sy nampiala ny fiarovany taminy, ka dia ireo firenena tokony hofongorany indray no nandresy azy." -PM, tt. 549,550, ed 2014, np.


`Rehefa avy nandalina io andalan-tSoratra Masina lo lanao nandritra ny herinandro, inona ny lesona naharesy lahatra anao ny hampihatra azy eo amin'ny fiainanao?`


`Miaina mifanaraka amin'ny anjara tsara niantsoan'Andriamanitra anao ve ianao sa manohitra ny drafitr Andriamanitra?`


`Avereno jerena ilay andininy nianaranao tsianjery. Ahoana no hampiharanao izany eo amin'ny fiainanao mandritra ity herinandro ity?`