---
title:  "ILAY ANDRO NIJANONAN'NY MASOANDRO"
date:   15/11/2025
---


### Fampidirana - ILAY ANDRO NIJANONAN'NY MASOANDRO


**Vakio ny Jos. 10,11**


`Tsianjery: mifidy andininy 1`


### FAMINDRAMPO AO ANATIN'NY FITSARANA


Ny fandringanana ireo firenena kananita dia fitsarana izay efa nahemotr Andriamanitra efajato taona (Gen. 15:13-16). Asehon'nytantaran'i Josoa famialohanyfitsaran Andriamanitra ny famindram-po. Namindran'Andriamanitra fo nandritra ny efajato taona ny mponina rehetra tao Kanana, saingy tsy tian Andriamanitra ho tafalentika lalina hatrany ao amin'ny ota sy ny fahalotoana mandrakizay izy ireo. Tonga tamin'ny fetra izay tsy navelan'Andriamanitra ihoarany intsony ireo Kananita. Kanefa na tonga aza ny fitsarana, dia naneho famindrampo tamin'ireo izay nandray Azy Andriamanitra.


Rahambolatsynanombokany fanafihana nytany Kananadia nanome toromaríka manokana Andriamanitra tamin'ny alalan'i Mosesy momba izay tokony haringana tamin'ireo firenena mpanompo sampy ireo noho ny fanaony feno faharatsiana, sy izay tsy haringana raha toa mitolo-batana (Deo. 7:1,2; Deo. 20:10, 16-18). Na dia efa nilaza fitsarana tamin'ireo firenena fito tsy maintsy aringana aza Andriamanitra, dia azony ovana ny fitsarany raha mibebaka izy ireo (vakio ny Jônà 3:4-10; Jer. 18:7,8). Tsy tahaka ireo vahoakan'i Ninive anefa ireo Kananita; tsy nahazo famindrampo izy ireo satria nanamafy ny fony afa-tsy i Rahaba sy ny fianakaviany ary ny Gibeonita.


Tamin'ireo tanana rehetra tao Kanana dia ny Gibeonita irery ihany no nanao fihavanana tamin'ny Isiraely (Jos. 11:19,20). Isan'ny firenena Hivita ny Gibeonita (Jos. 9:3,7) ary noho izany dia anisan'ireo firenena fito natao hiharan'ny fitsaran Andriamanitra. Neken'Andriamanitra ihany izy ireo na dia nampiasa fitaka sy hafetsena aza mba hahazoana famindram-po (and. 3-6). Noho ny tsy fahatokiany anefa, dia nataon'i Josoa ho mpantsaka rano sy mpikapa hazo ho an'ny fitoerana masina izy ireo (and. 22,23). Nisy fitahiana anefa na dia tao anatin'io ozona io aza. Noho ny andraikitr'izy ireo teo amin'ny fitoerana masina, dia nanjary nahafoy ny sampiny ny Gibeonita ary tafiditra tao amin'ny rafi-pivavahana Isiraelita (Neh. 7:25).


Tahaka ny Gibeonita izay nahafantatra fa efa namoaka ny didy fandringanana azy ny Andriamanitry ny Isiraely, ny mpanota rehetra eto amin'izao tontolo izao koa dia eo ambanin'ny fanamelohana ho faty (Rôm. 6:23). Ny famindram-pon'Andriamanitra irery ihany no mety hahatonga antsika tsírairay ho isan'ny ankohonany. Mety hanatona an'Andriamanitra amin-tahotra sy lainga ary entana isan-karazany isika; soa anefa fa mitady ny fomba rehetra hanehoana ny famindrampony amin'izay manatona Azy Andriamanitra.


> <p>Soraty</p>
> Soraty araka ny dikan-teny izay tianao ny Jos. 10:1-15. Azonao soratana amin'ny fiteninao koa izany, ary azonao atao ny manao kisarisary na drafitra momba ny Jos. 10,11 manontolo.