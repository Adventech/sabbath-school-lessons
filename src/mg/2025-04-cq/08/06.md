---
title:  "FANAMPIANA AVY ANY AN-DANITRA"
date:   20/11/2025
---

### Takaro - FANAMPIANA AVY ANY AN-DANITRA


"Rehefa tafanika teny an-tampony i Josoa, dia nitazana ny miaramilan'ny fahavalo izay tsy nitsahatra nilomay nandositra nanaraka ny lalana any an-tendrombohitra, izay toerana nantenainy hahitana fiarovana. Hitany fa fohy loatra ny andro ka tsy ampy hahatanteraka ny asa. Ary raha tahiny tsy tapitra maty ny fahavalo, dia hikambana hamerina ady fanindroany indray. 'Ary tamin'izany Josoa dia niteny tamin'i Jehovah (...) ka nanao teo imason'ny Zanak Isiraely hoe: Ry masoandro, mijan√≤na eo ambonin'i Gibeona; ary, hianao kosa, ry volana, any an-dohasahan'i Aialona. Dia nijanona ny masoandro, ary nijanona koa ny volana, mandra-pamalin'ny olona ny fahavalony (...) Dia nijanona teo afovoan'ny lanitra ny masoandro ka tsy nandrosa hilentika tokony ho indray andro maninjitra."


Raha tsy mbola alina dia tanteraka tamin'i Josoa ny teny fikasana nataon'i Jehovah: atolotra eo an-tanany ny miaramilan'ny fahavalo rehetra. Tafaraikitra ela tao an-tsain'ny Isiraely ny zava-niseho iny tontolo andro iny. "Tsy nisy andro tahaka izany, na tany alohany, na tato aoriany, izay nihainoan'i Jehovah ny feon'olona; fa Jehovah niady ho an'ny Isiraely. (...)


Ny Fanahin'Andriamanitra no nanindry ny vavaka nataon'i Josoa mba hahazoana manaporofo fanindroany ny hery ananan'ny Andriamanitry ny Isiraely. Nampanantena azy Izy fa hanorotoro ny fahavalony. Tsy misy fireharehana na dia kely akory aza tamin'ny vavaka nataon'ilay jeneraly hebreo. Nikely aina fatratra izy ka toa niankina tamin'ny fiadiana nentiny ny nahazoany ny fandresena. Rehefa lany haika tamin'izay mety ho vitan'ny herin'olombelona izy, dia niantso an Andriamanitra tamim-pahatokiana mba ho avy hanampy azy. Ny firaisan'ny herin'Andriamanitra amin'ny fiezahan'olombelona no misy ny tsiambaratelon'ny fahombiazana. Ireo izay miankina tanteraka amin'ny sandrin'ny Tsitoha, no mahazo ny vokatra betsaka indrindra. Ny lehilahy izay sahy niteny hoe: 'Ry masoandro mijanona eo ambonin'i Gibeona (...) dia lehilahy izay nandany ora maro nivavaka niankohoka teo an-toby tao Gilgala. Ireo izay mivavaka no lehilahy mahery.


lo fahagagana manan-kery io, dia mampiseho fa ny Mpahary no mandidy ny voary, ary miasa manerana ny zavaboary rehetra ny tanan'Andriamanitra. (...) Fihantsiana hatao amin'izay rehetra manandratra ny zavaboary ny fahagagana tao Gibeona." - PM, tt. 506,508, ed 2014, np.


`Rehefa avy nandalina io andalan-tSoratra Masina io ianao nandritra ny herinandro, inona ny lesona naharesy lahatra anao ny hampihatra azy eo amin'ny fiainanao?`


`Ahoana no hahaizanao miantehitra kokoa amin'ny herin'Andriamanitra?`


`Avereno jerena ilay andininy nianaranao tsianjery. Ahoana no hampiharanao izany eo amin'ny fiainanao mandritra ity herinandro ity?`