---
title:  "Ifanakalozy hevitra"
date:   21/11/2025
---

### Ifanakalozy hevitra


Zarao ao amin'ny kilasin'ny Sekoly Sabata (na amin'ny mpiara-mianatra Baiboly) ny hevitra voarainao avy amin'ny tsianjery sy ny fianaranao Baiboly nandritra ity herinandro ity, ary koa ireo fahalalana azonao avy amin'izany, ireo fanamarihana nataonao sy fanontaniana isan-karazany momba izany. laraho midinika amin'ny tarika misy anao ireto fanontaniana hifanakalozan-kevitra ireto:


`1. Nahoana Andriamanitra no namonjy ny Gibeonita kanefa anisan'ireo firenena fito tokony haringana izy?`


`2. Nahoana ireo mpanjaka tao Kanana по nivadika tampoka tamin'ireo Gibeonita? (Jos. 10:1-3)`


`3. Rehefa misy olona miova ka manjary milefitra tanteraka amin'Andriamanitra, inona no fihetsika voamarikao asehon'ny fianakaviany na ny namany na ny mpiara-miasa aminy?`


`4. Inona no fanoherana efa natrehinao noho ny fijoroanao ho an'Andriamanitra?`


`5. Amin'ny toe-javatra manao ahoana no ahazoanao mitaky ny teny fikasan'Andriamanitra sy manantena Azy hiady ho anao? Misy toe-javatra ve tsy ahazoanao manao ízany?`


`6. Inona no ambaran'ilay masoandro nijanona teo afovoan'ny lanitra efa ho indray andro maninjitra momba ny fahefan'Andriamanitra amin'ny zavaboary?`


`7. Nahoana no nasain'Andriamanitra notraingoin'ny Isiraelita ny soavaly rehetra ary nodorana ny kalesy rehetra azon'izy ireo? (Jos. 11:6)`


`8. Inona ireo fakam-panahy atrehinao ankehitriny ka mitaky ny famoizanao zavatra ny fandresena azy?`


`9. Inona ireo fanandramana niainanao izay nampianatra anao hiantehitra amin'Andriamanitra? Raha mety, tantarao ao amin'ny kilasy izany.`