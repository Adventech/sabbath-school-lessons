---
title:  JERIKO
date:   25/10/2025
---

### Fampidirana - JERIKO

**Vakio ny Jos. 5,6**

`Tsianjery: Mifidy andininy 1`

### IRAKA TOA TSY HO TONTOSA

Ny tantaran'i Jeriko dia miantefa amin'ireo rehetra nantsoin Andriamanitra mba hanatanteraka iraka izay toa tsy ho tontosa raha ny fijery azy. Ho an'ny olona miaina amin'ny finoana, dia tsy tantara mampientanentana ho an'ny ankizy fotsiny izany, fa antso mba hanomezana toerana an'Andriamanitra eo amin'ny fiainantsika.

Amin'ny maha tanana mimanda eo amin'ny sisintany atsinanan'i Kanana an'i Jeriko, dia niaro tamin'ny fanafihan'ireo tafika avy any atsinanana io tanana io. Efa ela no niomanan'ny mponina tao ho amin'ny fahatongavan'ireo Isiraelita. Efapolo taona talohan'izao mantsy no efa nihorohoroan'izy ireo noho ny fandrenesana ny vaovao tamin'ny nanafahan'Andriamanitra ny vahoakany avy tany Egypta tamin'ny fomba mahagaga sy ny nampisarahany ny Ranomasina Mena mba hamonjena azy ireo (Jos. 2:10). Koa satria nivezivezy tany an'efitra nandritra ny efapolo taona ny Isiraely, dia nanam-potoana nanamboarana fitaovam-píadiana sy nanaovana ny fiomanana rehetra ilaina amin'ny ady ny tafik'i Jeriko.

Nohidin'izy ireo ny vavahady, nanao ny asany ny mpiambina sy ny mpitily, ary niomana ilay tanana. Toa mifanohitra amin'izany kosa hafa handravana ny marnıda izy ireo. Raha ny fijerin'olombelona dia tena ambony tokoa ny ho taham-no hita teo amin'ny Isiraely; tsy nanana kanontabe na koa fitaovana pahafatesana eo amin'ny Isiraelita. Fantatry ny mpamaky moderina ny fiafaran'ny tantara, fa i Josoa kosa tamin'izany andro izany tsy nahita izay fomba mety hanafihana ity tanàna mimanda voaron'ny miaramila ity. Raha tsy noho ny fanampian Andriamanitra, dia ho loza no niandry ny Isiraely. Tsy mahagaga, araka izany, raha nivoaka ny toby i Josoa mba haka fotoana hiarahana irery amin'Andriamanitra. Azo antoka fa marobe ny fanontaniana nibosesika tao an-tsainy raha nanopy maso ireo manda avon'ilay tanana izy. Na izany aza, dia natoky izy fa ilay Andriamanitra izay nitarika azy ireo hiampita ilay renirano tondrak'i Jordana no hanokatra lalana ho azy hahatontosany izao asa manaraka izao.

Raha nanatona an'i Jehovah tamim-bavaka i Josoa, dia nisy mpiady nitam-piadiana niseho tampoka taminy; voatsoaka ny sabatr'io lehilahy io. Tamim-pahamailoana no nitenenan'i Josoa tamin'ny feo mafy hoe: "Namanay va Hianao, sa naman'ny fahavalonay? Jos. 5:13. Namaly ilay lehilahy mpiady hoe: "Tsia; fa İzaho dia Komandin'ny miaramilan'i Jehovah ka tonga aty ankehitriny." - and. 14. Azo antoka fa nanaitra an'i Josoa ny fandrenesana fa sady tsy naman'ny Isiraely ity lehilahy ity no tsy naman'ny fahavalony. Komandin'ny miaramilan'i Jehovah Izy ka tonga teo amin'ny maha Mpitarika ny Isiraely ary koa amin'ny maha "Jehovah, Tompon'ny tany rehetra" Azy (Jos. 3:11,13).

Raha vao nandre izany fanambarana izany i Josoa dia nanetry tena ka niankohoka tamin'ny tany ary nanontany hoe: "Inona no holazainao amin'ny mpanomponao, Tompokolahy?" - Jos. 5:14. Rehefa izay dia nomen'Andriamanitra azy ny paikady hoentin'izy ireo mandresy an'i Jeriko.


> <p>Soraty</p>
> Soraty araka ny dikan-teny tianao ny Jos. 6:15-19. Azonao soratana amin'ny fiteninao koa izany, ary azonao atao ny manao kisarisary na drafitra momba ny Jos. 5 sy 6 iray manontolo.