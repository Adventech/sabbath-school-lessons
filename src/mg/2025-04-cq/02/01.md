---
title:  "LESONA MOMBA NY FITARIHANA"
date:   04/10/2025
---

### LESONA MOMBA NY FITARIHANA

### Fampidirana - TANORA MPITARIKA

**Vakio ny Eks. 17:8-16**

`Tsianjery: Mifidy andininy 1`

Amin'izao vanim-potoana mampalaza sy mahatafita tampoka ny olona izao, dia manolotra fomba fijery hafa i Josoa-momba ny fitarihana ilana fitozoana sy fitandremana. Manomboka amin'ny fitobian'ny Isiraely, miandry eo an-tsisin-tanin'i Kanana, ny bokin'i Josoa. Vonona haka ilay tany nampanantenain'Andriamanitra ho an'ny taranak'i Abrahama izy ireo izao.

I Josoa no niandraikitra ny fitarihana ny zanak'Isiraely. Fantatry ny Isiraely tsara izy. Nandritra ny efapolo taona, dÃ­a i Josoa no mpanampy akaiky indrindra an'i Mosesy. (Eks. 24:13). Nandritra ny taona maro nirenirenen'ny Isiraely tany an'efitra, dia nanatri-maso ny zava-nitranga rehetra i Josoa ny fahasarotana, ny fahoriana, ny fandresena, ary ireo zava-mahagaga teo amin'ny fitarihana ny vahoaka. Volana vitsivitsy taorian'ny nialana tany Egypta, raha mbola vao nanomboka ny asan'ny mpitarika i Mosesy, dia efa nomanina ho mpandimby azy | Josoa. Nofanin'i Mosesy nandritra ny 40 taona i Josoa vao nantsoin'Andriamanitra ho mpitarika ny Isiraely. Mampahatsiahy antsika ny tantaran'i Josoa fa ny mpitarika hendry dia mandany fotoana hanofanana ny olona handimby ny toerany.

Nanome toromarika an'i Mosesy Andriamanitra fa i Josoa no hitarika ny Isiraelita amin'ilay ady voalohany nataon'izy ireo (Deo. 25:18). Mafy sady naharitra ela ny ady, saingy nasehon'i Josoa fa mahatoky sy mavitrika izy teo am-piarovana ny Isiraely tamin'ny famelezan'ny Amalekita.

Lehilahy naneho finoana lalina sy fanoloran-tena koa i Josoa. Na dia mbola tanora aza izy, fotoana izay nanirian'ny maro hanao zavatra goavana, dia tsy nampaninona azy ny niandry tao amin'ny tabernakely, manompo sy manampy an'i Mosesy tamin'ny zavatra rehetra (Eks. 33:11). Nahay niatrika ny toe-javatra rehetra i Josoa: nahay niatrika ady sarotra izy, nefa nahay nanompo tamim-panetren-tena koa (Lio. 16:10).

Nanana finoana tsy azo nohozongozonina i Josoa fa mahay manatanteraka ny teny fikasany Andriamanitra (Nom 32:12). Tsy tampoka tsy akory no nahatongavan'l Josoa ho mpitarika havanana, fa nosedrain'Andriamanitra tao anatin'ny memin'ny fahadisoam-panantenana, ny fiandrasana ela, ary ny ady sarotra izy. Nandresy izy satria nitana mafy ny finoany ny fiandrianan Andriamanitra.

> <p>Soraty</p>
> Soraty araka ny dikanteny izay tianao ny Eks. 17:8-16. Azonao soratana amin'ny fiteninao koa izany, ary azonao atao ny manao kisarisary na drafitra momba ny tantara.