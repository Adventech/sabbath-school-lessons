---
title:  "Ifanakalozy hevitra"
date:   03/10/2025
---

### Ifanakalozy hevitra


Zarao ao amin'ny kilasin'ny Sekoly Sabata (na amin'ny mpiara-mianatra Baiboly) ny hevitra voarainao avy amin'ny tsianjery sy ny fianaranao Baiboly nandritra ity herinandro ity, ary koa ireo fahalalana azonao avy amin'izany, ireo fanamarihana nataonao sy ny fanontaniana isan-karazany momba izany. Diniho miaraka amin'ny kilasinao ireto fanontaniana hifanakalozan-kevitra ireto.


`1. Nahoana ny tantaran'i Abrahama no zava-dehibe ho an'ny fahatakarana ny bokin'i Josoa?`


`2. Inona no lesona azonao ianarana avy amin'i Abrahama momba ny fomba hiatrehana ny tahotrao sy ny hoavy izay tsy anananao antoka?`


`3. Inona no fampanantenana nataon'Andriamanitra tamin'i Abrahama, ary inona no fikasany ho azy?`


`4. Nahoana ny tany Kanana no toerana nety indrindra nampahafantarana ny Mesia amin'izao tontolo izao?`


`5. Inona ny sasany tamin'ireo fomba fanaon'ny Kananita izay nitaky пу fampiharana ny rariny?`


`6. Ahoana no nataon'Andriamanitra mba hizahan-toetra ny finoan'i Abrahama sy hampitomboana izany? Ahoana no nizahan-toetra ny finoanao?`


`7. Ampahany inona amin'ny tantaran'i Abrahama no mifandraika indrindra amin'ny anao? Manampy anao hiatrika ireo tsy fahazoana antoka atrehinao ve ny fahatakaranao ny fitondran'Andriamanitra teo amin'ny fiainan'i Abrahama; amin'ny fomba ahoana?`


`8. Araka ny hevitrao, ahoana no mety nandraisan'i Josoa ireo teny fikasana nomen'Andriamanitra an'i Abrahama? Ahoana no mety nampaherezan'ireny azy teo amin'ny fakany ny tany Kanana?`