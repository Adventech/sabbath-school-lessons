---
title:  "FITSARANA NIALOHAVAN'NY FAMINDRAMPO"
date:   02/10/2025
---

### Takaro - FITSARANA NIALOHAVAN'NY FAMINDRAMPO

"Raha mihamitombo ny faharatsiana, ary manao tsinontsinona ny lalan Andriamanitra ny olona, ireo izay tena tia an'Andriamanitra kosa dia hanana fahamasinana ambonimbony kokoa. Aoka hazonintsika rehetra an-tsaina fa efa mihamanatona amim-pihazakazahana ny kihon-dalana iray eo amin'ny faharatsian'ny olombelona isika ka tsy maintsy hiditra an-tsehatra Andriamanitra. Mponina tao Kanana ireo Amorita, ary nampanantenain Andriamanitra homena ny Isiraelita ny tany Kanana; mbola hisy fotoana maharitra anefa vao hahazo izany tany izany ireo olony ireo. Nambarany ny antony hisian'izany fotoana ela izany. Nolazainy tamin'izy ireo fa tsy mbola tanteraka ny helok'ireo Amorita, ary tsy ho voamarina ny fandroahana azy ireo sy ny fandringanana azy raha tsy efa feno ny kapoaky ny helony. Nanamarika ny fiainan'izy ireo ny fanompoan-tsampy sy ny fahotan sy ny fahotana, saingy tsy mbola mahatonga azy ho voatendry ho amin'ny fandravana ny fatran'ny helony. Noho ny fitiavany sy ny indrafony no amelan'Andriamanitra ny fahazavana hamirapiratra amin'izy ireo amin'ny fomba mazava; nomeny fotoana malalaka nahafahany nahita ny asan'ny Heriny mahatalanjona izy ireo, mba tsy hananany fialan-tsiny noho ny fiainany feno faharatsiana. Tahaka izany no fitondran'Andriamanitra ny firenen-tsamy hafa. Tamin'ny alalan'ny androm-pahasoavana nomeny no nanehoany fahari-po tamin'ireo firenena sy tanana ary olona samy hafa. Kanefa rehefa hita miharihary fa tsy hanatona Azy mba hananany fiainana izy ireo, dia nianjera taminy ny famaliana. Efa tonga ny fotoana izay nitsarana ireo Amorita, ary ho avy koa ny fotoana izay hahafantaran'ireo mpandika ny Lalány rehetra fa tsy manamarina ny meloka velively Andriamanitra. 'Eny, fa na dia manao ratsy injato aza ny mpanota ka ela velona ihany dia fantatro kosa fa hisy soa ho an'izay matahotra an'Andriamanitra, dia izay matahotra eo anatrehany. Fa tsy hisy soa ho an'ny ratsy fanahy; fa ho toy ny aloka izy ka tsy haharitra ela, satria tsy matahotra eo anatrehan'Andriamanitra. - Mpitt. 8:12,13. (...)

Andeha hosaintsainintsika amim-pahamatorana izay nataon'Andriamanitra tamin'ireo firenena sy olona ireo, mba tsy hanarahantsika lalana izay hanimba antsika amin'ny fandikana ny lalàn'Andriamanitra. Andeha hofikirintsika mafy ny fitahiana tsirairay, ny tara-pahazavana tsirairay alefan'ny lanitra, ho fampitandremana, ho fananarana, ho famantarana ny famindrampo mbola atolotra antsika. Aoka isika tsy ho anisan'ireo izay manao tsinontsinona ny fahari-pon'Andriamanitra." - RH, 2 Mey 1893.

`Rehefa tapitra ny herinandro andinihana ity lesona ity, inona avy ireo fampiharana manokana maharesy lahatra anao?`

`Ahoana ny fomba niantsoan Andriamanitra anao handao ny toerana na ny fiainana mampahazo aina anao?`

`Avereno jerena ilay andininy nianaranao tsianjery. Ahoana ny fampiharana izany teo amin'ny fiainanao nandritra iny herinandro iny?`