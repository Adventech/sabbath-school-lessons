---
title:  "IREO MPONINA TAO KANANA"
date:   29/09/2025
---

### Hazavao - IREO MPONINA TAO KANANA

Raha ny hitady hitady tany homena an'ireo taranak'i Abrahama ihany no fikasan Andriamanitra, dia azony natao ny nanome azy ireo tany tsy mbola nisy mponina. Tsy izany anefa, fa nofidiny ny hanome azy ireo tany izay efa nitoeran'ny sokajin'olona maro samy hafa, noho ny fahafantarany fa mitaky fiadiana amin'ireo olona ireo ny fahazoana izany tany izany. Zava-dehibe ny manamarika fa tsy hoe tsy nihevitra ireo firenen-kafa izay tompon'ny tany Andriamanitra. Raha toa tsy nihevitra momba ireo firenena ireo Izy dia azony natao ny nandroaka azy ireo avy hatrany ary nanome ny tany ho an'ny ankohonan'i Abrahama. Navelan'Andriamanitra hitaredretra ny fakana ny tany Kanana; naharitra efajato taona izany fotoana izany; tamin'izany no nanehoany tsy tapaka tamin'ireo firenena ireo ny famindrampony na dia nihanitombo aza ny haratsiam-panahin'izy ireo. Nolazain'Andriamanítra tamin'i Abrahama fa ho babo any amin'ny firenen-kafa ny taranany ary tsy ho tafaverina ao Kanana mandritra ny taranaka maro mifandimby satria "tsy mbola tanteraka ny heloky ny Amorita." - Gen. 15:16.

ny Ny fakan'i Josoa ny tany Kanana dia tokony horaisina ho fitsaran'Andriamanitra ireo firenena nanao heloka ratsy indrindra. Fiainana nahazatra ireo mponina tany Kanana ary niroborobo teo amin'izy ireo tokoa ny fanompoan-tsampy izay nahitana endri-pijangajangana samihafa firaisana amin'olom-pady, ny fiarahan'ny mitovy fananahana, ny fanolorana zaza ho fanatitra, ary ny habibiana samihafa (Lev. 18:6-23). Ireo fomba fanao ireo dia nifangaro tamin'ny filalaovana ody, ny fifandraisana amin'ny maty ary ireo fomba fanao mifandraika amin'ny filalaovana angatra, izay nisintona azy ireo hidina any amin'ny haizina mikitroka kokoa sy ny heloka (Deo. 18:9-14). Noho ny amin'ireo fahavetavetana ireo no nandroahan Andriamanitra ireo mponina teo amin'ny tany sy nampitandremany ny Isiraelita tsy hanaraka ny ohatra nasehonlizy ireo andrao hitsara azy ireo koa Andriamanitra (Lev. 18:24-30). Hampiasain Andriamanitra ho fitaovana hoenti-mitsara ireo firenena izay efa nanamafy hatoka tamin'ny fanaovan-dratsy ny Isiraely.

Talohan'ny nandravan'Andriamanitra an'i Sodoma sy Gomora, dia nametraka fanontaniana tamin'Andriamanitra i Abrahama; mametraka fanontaníana mikasika ireny fotoan-tsarotra mifandraika amin'ny fitsaran'Andriamanitra ireny koa ny ankamaroantsika ankehitriny, manao hoe: "Haringanao miaraka amin'ny meloka va ny marina?" Gen. 18:23. Niandry fanomezan-toky i Abrahama fa tsy haringan Andriamanitra miaraka amin'ireo meloka koa ny tsy manan-tsiny: "sanatria Anao izany! tsy hitsara marina va ny Mpitsara ny tany rehetra?" - and. 25. Raha nanao izany resaka izany tamin'Andriamanitra izy, dia nifidy ny hatoky fa ho marina mandrakariva Andriamanitra eo amin'ny toe-javatra rehetra. Izany koa no fanapahan-kevitra tokony horaisin'ny tsirairay avy amintsika. Moa ve isika matoky fa hiasa amim-pahamarinana sy amim-pamindrampo tokoa Andriamanitra?


`Rehefa avy namaky izay nosoratanao sy nomarihinao lanao, inona ireo hevitra ankapobeny misongadina manokana avy amin'izany?`

`Inona avy ireo fanontaniana mipetraka avy amin'ny fandinihana lo toko sy andininy io? Ampahany Inona no sarotra?`

`Inona avy ireo fitsipika sy fehin-kevitra hafa hitanao ao?`

`Hatraiza ny fitokisanao amin'ny fahamarinan'Andriamanitra, na dia mitaredretra aza izany na koa tsy takatrao ny heviny?`