---
title:  Ifanakalozy hevitra
date:   24/10/2025
---

### Ifanakalozy hevitra


Zarao ao amin'ny kilasin'ny Sekoly Sabata (na amin'ny mpiara-mianatra Baiboly) ny hevitra voarainao avy amin'ny tsianjery sy ny fianaranao Baiboly nandritra ity herinandro ity, ary koa ireo fahalalana azonao avy amin'izany, Ireo fanamarihana nataonao sy fanontaniana isan-karazany momba izany. laraho midinika amin'ny tarika misy anao ireto fanontaniana hifanakalozan-kevitra ireto:


`1. Nanao ahoana ny toetoetry ny ony Jordana raha nasaina niampita teo ny Isiraelita? Ahoana no nanasongadinan'izany ny hery mahagaga nananan Andriamanitra?`


`2. Ahoana no anampian'io tantara io antsika hahatakatra ny antony tsy hitondran Andriamanitra antsika mandrakariva amin'ny lalana mora na amin'ny fotoana mampiadana?`


`3. Nahoana no zava-dehibe ny nidiran'ireo mpisorona tao anatin'ny rano talohan'ny nisokafany?`


`4. Na dia efa tafapetraka soamantsara teo atsinanan'i Jordana aza ny foko roa sy tapany, nahoana ny lehilahy mpiady tao amin'izy ireo no tsy maintsy niampita an'i Jordana niaraka tamin'ireo foko hafa? (Jos. 1:12-18)`


`5. Ankehitriny, ahoana no ahafahan'ireo mambran'ny fiangonana maneran-tany miara-miasa sy mifanohana, kanefa zarazarain'ny kolontsaina sy ny fiteny ary ny elanelan-tany?`


`6. Inona no azontsika ianarana avy amin'ny tsangambato naorin'ny Isiraelita tamin'ny alalan'ireo vato nalainy avy teo afovoan'i Jordana?`


`7. Nahoana no zava-dehibe ny fahatsiarovana izay nataon'Andriamanitra ho anao?`


`8. Inona ireo tantaram-pinoana nanampy anao? Ny tantaran'ny Fanavaozana ara-pivavahana ve? Sa ny tantaran'ny Advantista? Sa ny tantaran'ny asa misionera? Zarao ao amin'ny kilasy ireo boky na fandaharana nahafantaranao izany tantara izany.`


`9. Inona no zava-tsarotra atrehinao ankehitriny? Mba hanatanjaka ny finoanao, tantarao ny fomba efa nanampian Andriamanitra na nanampian'ny olonÃ¡ iray anao tao anatin'ny fotoan-tsarotra toy izao tamin'ny lasa.`