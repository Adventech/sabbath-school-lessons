---
title:  "FITONDRANA FENO FAMINDRAMPO"
date:   04/12/2025
---

### Takaro - FITONDRANA FENO FAMINDRAMPO

"Tamin'ny tanana anjaran'ny Levita, dia nisy enina no nofidina - ka telo avy amin'ny andaniny - roa amin'ny onin'i Jordana - atao tanana fandosirana izay iarovana ny nahafaty olona tsy nahy (...) Dia ho fandosirana ho anareo mba tsy ho azon'ny mpamaly ra izany tanána izany, mba tsy ho faty izay nahafaty olona mandra-pisehony hotsaraina eo anatrehan'ny fiangonana' - Nom. 35:11,12. Nanjary nilaina io fandaminana feno famindrampo io noho ilay fomba fanao fahiny izay mamela ny havana akaiky na ny olona mpandova voalohany ilay maty, hanao ny famaizana sy ny valifaty. Raha mazava ny fihetsika nenti-namono olona dia noheverina fa tsy ilaina intsony ny miandry ny fanapahan-kevitry ny mpitsara. Tamin'izany ny mpamaly ra dia afaka nanenjika ilay nahafaty olona avy hatrany ka mamono mahafaty azy na aiza na aiza toerana ahatrarany azy. Hitan'Andriamanitra fa tsy mety ny hanafoanana io fanao io tamin'izany andro izany, saingy nandray fepetra Izy mba hiantohana ny fiarovana ireo izay nahafaty olona tsy nahy.

Fara fahalavirany dia ankevitry ny lalana tapak'andro avy eny amin'ny lafivalon'ny tany manodidina rehetra no misy ny tanana fandosirana. Voakojakoja tsara ny lalana mankany. Eny amin'ny lalana rehetra eny dia nasiana tsato-kazo mpanondro misy sora-baventy hoe: 'Fandosirana' mba hanafaingana ny dian'ilay mpandositra. Samy nandray tombontsoa tamin'ireny fepetram-piarovana ireny avokoa na Hebreo, na vahiny nandalo, na vahiny nonina. Raha tsy tokony hatao vono-moka ny tsy manan-tsiny, ny meloka kosa tsy tokony ho afa-maina fa omena ny famaizana tandrify azy. (...) (Vakio ny Nom. 35:25-32).

Nytanana fandosirana naorina ho an'ny olon'Andriamanitra taloha, dia tandindon'ny fiarovana natolotra antsika ao amin'i Jesosy Kristy. Toy ny nanomezan'llay Tompo mpamindra fo tanana fandosirana, ho fiarovana amin'ny fahafatesana vetivety ho an'lreo zanak'Isiraely no nanomezany fanafahana amin'ny fahafatesana faharoa ho an'ireo mpandika ny didin'Andriamanitra, tamin'ny alalan'ny fanolorany ny ainy. Tsy misy hery afaka handrombaka Aminy ilay mangataka Aminy ny fisoloana ny fahadisoana vitany." - PM, tt. 515,517, ed. 2014, пр.


`Rehefa avy nandalina io andalan-tSoratra Masina io ianao nandritra ny herinandro, inona ny lesona naharesy lahatra anao ny hampihatra azy eo amin'ny fiainanao?`

`Ahoana no mahatsara kokoa ny fitsarana tao amin'ny tanana fandosirana raha mitaha amin'ny fomba fanao fahiny?`

`Avereno jerena ilay andininy nianaranao tsianjery. Ahoana no hampiharanao izany eo amin'ny fiainanao mandritra ity herinandro ity?`