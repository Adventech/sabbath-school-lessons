---
title:  "FAMITAHANA NAMPIDI-DOZA"
date:   08/11/2025
---

### Fampidirana - FAMITAHANA NAMPIDI-DOZA

**Vakio ny Jos. 9**


`Tsianjery: Mifidy andininy 1`

### MAHATSIARO NY FAHADISOANA NATAO

Mety mahafaly ny mpanakanto sasany ny fahatsiarovan'ny olona azy noho ny hadalana na koa fahadisoana nataony, ny ankamaroan'ny mpitarika ambony kosa dia maniry hankalazaÃ­na noho ireo zava-bitany mendri-kaja kokoa. Matetika aza ireo mpitarika manana ny maha-izy azy toy ny mpanjaka sy ny filoham-pirenena ary ny jeneraly no manao ny tsara indrindra azony atao mba hanaronana ireo fahadisoany sy hanasongadinana na hanaovana filaza masaka mihitsy momba ny fahombiazany. Tahaka izany koa ireo mpanjaka tany Moyen-Orient fahiny; malaky mampahafantatra sy mametraka fahatsiarovana momba ireo fandreseny ara-tafika sy ireo zava-bitany miavaka izy ireo. Ireo mpanao fikarohana momba ny fahagola dia nahita porofo ara-materialy maro izay maneho fandresena sy fanapahana. Ny zavatra izay mampiseho fahadisoana sy tsy fahombiazana na faharesen'ny mpanjaka na ny fanjakana mahery kosa dia matetika no tsy ahitana porofo na tahirin-kevitra momba azy.


Mifanohitra tanteraka amin'izany ny tantaran'ny Baiboly izay milaza tsipirian-javatra maro tsy dia tsara loatra momba ny fanandraman'ny Isiraely sy ny mpitarika azy. Tsorin'ny Baiboly mazava ny fahadisoan ireo mahery fo fanta-daza indrindra ao. Raha tsy misy afa-tsy tantaran'ny ireo ny tsy handraketana ao ny sasany amin'ireo fotoana nahamenatra na nahasadaikatra. Kanefa, noho ny firenen'ny Isiraely ny Baiboly, dia azo antoka fa mahasoa indrindra azy maha tahirin-kevitra avy amin'ny tsindrimandry ny Baiboly, izay manana tanjona lehibe kokoa (ny hampianatra ny vahoakan Andriamanitra amin'ny vanim-potoana rehetra), dia notehirizina tsara ny tantara rehetra mba hampianarana sy hampitandremana ny vahoakan Andriamanitra, na ny tsara izany na ny ratsy.


Mirakitra tantara iray mahamenatra ny bokin'i Josoa, tamin'ny fotoana iray nandiso fanantenana, izay tsy nananan'i Josoa sy ireo mpitarika ny firenena fahendrena hamantatra ny sitrapon'Andriamanitra ka niafara tamin'ny famitahana nahomby nataorn'ny vahiny tsy fantatra. Niverina indray ny fahadisoana niseho tany Ay, saingy teo anatrehan'ireo Gibeonita indray tamin'ity indray mandeha ity. Ambaran'ny Baiboly fa "tsy nanontany tamin'ny vavan'i Jehovar i Josoa sy ireo mpitarika hafa (Jos. 9:14), Niombon-kevitra hanao fanekena tamin' ireo solontena ireo ny mpanapaka ny Isiraely kanjo niharan'ny fitaka lehibe. Rehefa niharihary ny fahadisoany. dia tezitra tamin'i Josoa sy ireo mpitarika namany ny vahoaka: "Dia nimonomonona tamin'ireo loholona ny fiangonana rehetra." - and. 18. Niatrika olana momba ny famoizany ny fitokian'ny vahoaka i Josoa noho izany fahadisoana izany.


Tao amin'ireo ady nanarakaraka izany (tantarain'ny Jos. 10), no nanampian Andriamanitra an'i Josoa hahazo indray ny fanajan'ny Isiraely. Efa tonga mahery fon'ny fireneny izy tamin'ny fotoana nanoratana ny bokin'i Josoa. Azo inoana fa tsy ho nampaninona an'ireo vahoaka tamin'ny andron'i Josoa raha toa hadino ny nandrakitra an-tsoratra io tantara io. Kanefa ny Baiboly tsy mba manaisotra ny toe-javatra tsy mety na ratsy rehefa milaza tantara. Tahaka ireo tantara maro mandiso fanantenana ao, io toko iray teo amin'ny tantaran'ny Isiraely lo koa dia mampianatra ireo taranaka aty aoriana fa mampidi-doza ny fianteherana amin'ny herin'ny tena.


Raha handinika ity tantaran'i Josoa sy ireo mpitarika ny Isiraely ity isika, dia ilaintsika ny mivavaka mba hahaizana mamantatra ny lesona voarakitra ao sy mba hananantsika herim-po hoenti-miaiky ny fahadisoana sy mandray lesona avy amin'ny fanandramantsika manokana.


> <p>Soraty</p>
> Soraty araka ny dikan-teny tianao ny Jos. 9:1-15. Azonao soratana amin'ny fiteninao koa izany, ary azonao atao ny manao kisarisary na drafitra momba ny Jos. 9 iray manontolo.