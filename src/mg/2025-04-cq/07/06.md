---
title:  "FOMBA IRAY TSARA KOKOA"
date:   13/11/2025
---

### Takaro - FOMBA IRAY TSARA KOKOA

"Sosotra indrindra ny olona rehefa fantany ny fandrebirebena nahavoa azy. (...) 'Dia nimonomonona tamin'ireo loholona ny fiangonana rehetra.' Tsy nankasitrahan'izy ireo anefa ny hamela ny fanekena nalaina tam-pitaka. Jehovah Andriamanitry ny Isiraely no efa nianiananay taminy, hoy izy, 'koa ankehitriny tsy mahazo mamely azy isika.' Ankoatra izany, dia nапао fanekena ny Gibeônita fa hamela ny fanompoan-tsampy, ka hivavaka amin'i Jehovah, dia izany no nahafaka azy tamin'ny fandikana ny baikon'Andriamanitra izay nandidy ny fandringanana ny Kananita mpanompo sampy ka tsy niharan'ny fahafatesana. Ny hany niankinan'ny Hebreo dia ny fitsipika izay niheverana ho masina ny heloka izay afaka tamin'ny fianianana. Tsy inona izany fa ny didy mandrara tsy hangataka fahazoam-bola, na valifaty, na tombontsoa manokana ahafahana amin'ny fivadihana amin'ny fianianana na ny fanekena natao. 'Fahavetavetana eo imason'i Jehovah ny molotra mandainga; fa izay olona mahatoky no ankasitrahany." - Ohab. 12:22 (...)

Ho nahita soa kokoa ny Gibeônita raha nifanaraka araka ny rariny tamin'ny Isiraely. Fa mihevitra ny fiainan'izay rehetra manam-pikasana hiala amin'ny fanompoan-tsampy ka hikambana amin'ny Isiraely Andriamanitra mba hanana anjara amin'ny tombontsoa avy amin'ny fanekena. Natao anisan'ireo sokajin'ny 'vahiny miaraka aminareo, ireny proselita ireny, ka hahazo tombontsoa mitovy amin'ny an'ny Isiraely fara faharatsiny. Ity manaraka ity ny fitsipika nataon'Andriamanitra hifehy azy ireny:

'Ny vahiny eo aminareo dia hataonareo tahaka ny tompon-tany aminareo ihany ka ho tianao tahaka ny tenanao.-Lev. 19:34. Ny didy mikasika ny Paska sy ny fanatitra dia misy ity fandaharana ity: 'Ary ny amin'ny fiangonana, dia lalana iray ihany sy fanao iray ihany no ho aminareo, (...) tsy hisy hafa eo anatrehan'i Jehovah na hianareo na ny vahiny.'- Nom. 15:15."- PM, tt. 504,505

`Rehefa tapitra ny herinandro andinihana ity lesona ity, inona avy ireo fampiharana manokana maharesy lahatra anao?`

`Ahoana no hianaranao hilaza ny marina na dia amin'ny fotoana maha sarotra izany aza?`

`Avereno jerena ilay andininy nianaranao tsianjery. Ahoana ny fampiharana izany teo amin'ny fiainanao nandritra iny herinandro iny?`