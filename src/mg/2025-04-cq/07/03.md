---
title:  "MITSOTRA NY MARINA"
date:   10/11/2025
---

### Hazavao - MITSOTRA NY MARINA


Foko nahatahotra ireo Gibeonita. Ny mpiara-monina tamin'izy ireo dia niaiky fa "tan√°na lehibe Gibeona, tahaka ny anankiray amin'ny tanana misy andriana" Jos. 10:2. Mpiady izay nonina teo afovoan'ny faritanin'i Kanana izy ireo. Na izany aza, dia nampihorohoro ny fon'izy ireo ny tatitra momba ilay Andriamanitry ny Isiraely ka naleony nanao famitahana toy izay hampiasa ny tafiny mba hiarovana ny ainy.


Mbola mampametra-panontaniana ihany anefa izay mety ho fahombiazan'izy ireo raha toa izy nitsotra ny marina. Azo inoana fa tsy ho nanosi-bohon-tanana azy ireo Andriamanitra raha nanatona Azy tamim-pinoana izy. Tsy nahalala momba ny fahatsaran'Andriamanitra anefa ireo Gibeonita. Sampy izay tsy maintsy nampitoniana no notompoiny ary andriamani-tsy izy izay tezitra sy be be fitakiana no nivavahany. Tsy azo atonina ireo andriamanitra izay ninoan'izy ireo. Na dia tsy manala tsiny ny lainga nataon'izy ireo aza izany, dia ampy hahatakarana kosa ny anton'izany. Ny fomba fijerintsika an'Andriamanitra no mamaritra ny fomba fanatonantsika Azy. Indraindray isika dia alaim-panahy hanatona an'Andriamanitra tahaka izay nataon'ireo Gibeonita. Mety hitantsika ny heriny sy ny fahefany ary ny fahaizany manatanteraka zavatra tsy takatry ny saina, nefa sarotra amintsika ny hino fa mihevitra antsika Izy ary mitady antsika. Indraindray isika dia manatona an'Andriamanitra miaraka amin'ny tohan-kevitra mandresy lahatra Azy amin'ny antony tokony hanampiany antsika - ampahatsiahivintsika Azy amin'izany ireo asa tsara nataontsika. Mora amintsika kokoa izany noho ny miantoraka amin'ny indrafony sy mitalaho ny fahasoavany - tsy noho ny fahamendrehantsika fa noho ny Fahatsarany.


Tsymba manilika ny firenen-kafatsy hahazo ny fitahiany Andriamanitra. Nampianarin'i Mosesy fa "tsy mizaha tavan'olona" Izy "sady tia ny vahiny" Deo. 10:17,18. Koa mba handraisan'ny Isiraely tsara ireo vahiny avy any amin'ny firenen-kafa, dia naverimberin'i Mosesy tamin'izy ireo ny toromarika hoe: "Koa tiava vahiny; fa efa mba vahiny tany amin'ny tany Egypta hianareo." -and. 19. Raha nanatona noho ny faniriana lalina ny hiankohoka amin'ilay Andriamanitra marina ireo Gibeonita ka nitsotra ny marina, dia azontsika heverina fa ho nahazo ny toerany tao amin'ny Isiraely tahaka an-dRahaba. Noho ny famitahana nataony anefa, dia voafatotra hanompo izy ireo ka manjary mpikapa kitay sy mpaka rano ho an'ny fanompoana ao amin'ny fitoerana masina, na dia mpiady izay nonina tao amin'ny tanana nanan-karena aza.


`Rehefa avy namaky izay nosoratanao sy nomarihinao lanao, inona ireo hevitra ankapobeny misongadina manokana avy amin'izany?`


`Inona avy ireo fanontaniana mipetraka avy amin'ny fandinihana io toko sy andininy io? Ampahany inona no sarotra?`


`Inona avy ireo fitsipika sy fehin-kevitra hafa hitanao ao?`


`Nisy fiantraikany teo amin'ny fomba fanatonanao an'Andriamanitra ve ny fihevitrao momba Azy? Tamin'ny fomba ahoana?`


`Toy ny ahoana no niovan'ny fomba fijerinao ny toetran'Andriamanitra arakaraka ny nandrosoan'ny fotoana?`