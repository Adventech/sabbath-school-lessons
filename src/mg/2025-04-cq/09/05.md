---
title:  "MAMONO IREO OLONA GOAVAMBE"
date:   26/11/2025
---

### Ampifandraiso amin'i Jesosy - MAMONO IREO OLONA GOAVAMBE


Tsy azo noheverina mihitsy ny hahazoan'ny Isiraely ny Tany Nampanantenaina nefa tsy namono ireo olona goavambe. Tsy ny fitadiavan'i Kaleba hanaporofo zavatra no anton'ny herim-pony, fa ny finoany fa mendri-pitokisana ny tenin'Andriamanitra. Ny fakana ny tany Kanana, na dia zava-niseho teo amin'ny tantara aza, dia azo raisina ho sary an'ohatra ara-panahy izay manome lesona ho antsika mikasika ny Kananan'ny lanitra izay nampanantenain Andriamanitra an'ireo voavotra. Eo amin'ny fiainantsika, dia misy sakana goavambe mahatahotra izay mampisaraka antsika amin'ilay tany nampanantenaina any an-danitra. Tsy maintsy inoantsika fa efa nandresy ireny rehetra ireny i Jesosy, ary amin'ny alalany no hahazoantsika fandresena. Ny tsy finoana no anankiray amin'ireo sakana goavambe sy mahery indrindra iadiantsika eo an-dalana mankany Kanana. Sarotra ny mino Andriamanitra iray izay tsy hitan'ny masontsika, ary mora kokoa ny miantehitra amin'ny herin'ny tena sy mitoky amin'ny fahendrentsika ary mitady ny zavatra azo tsapain-tanana eto amin'ity tany ity.


Rehefa nijoro teo anoloan'ny fasan'i Lazarosy i Jesosy, niaraka tamin'ny fahalalany fa hanangana an'i Lazarosy amin'ny maty Izy, dia niato kely mba hitomany. Tsy noho ny amin'i Lazarosy no nampitomany Azy, satria fantany fa efa hanao fahagagana momba azy Izy. Ny tsy finoan'ireo nanodidina Azy no nampitomany an'i Jesosy. Rehefa nilaza tamin'i Marta Izy hoe: "Hitsangana ny anadahinao" dia hoy i Marta taminy: "Fantatro ihany fa hitsangana izy amin'ny fitsanganan'ny maty amin'ny andro farany." - Jao. 11:23, 24. Mora kokoa ny mino zavatra izay hitranga amin'ny hoavy-toe-javatra izay tsy mitaky finoana amin'ny vanim-potoana ankehitriny.


Sarotrany minofamahay manao izay tsy takatryny saina y manao izay tsy takatry ny saina Andriamanitra, kanefa izany indrindra no nampanantenainy fa hataony. Araka izay nambaran'i Jesosy hoe: "Tsy hain'olona izany, fa hain'Andriamanitra ny zavatra rehetra." Mat. 19:26. Tsy milaza Izy fa homen'Andriamanitra hery hahatontosana ny tanjontsika rehetra isika, fa ambarany kosa fa rehefa miantoraka tanteraka amin'Andriamanitra isika dia manome lalana Azy hanatanteraka ny Drafiny izay lehibe sy mahagaga lavitra noho ny drafitsika. Mpino izay manana finoana sy herim-po tahaka ny an'i Kaleba no tadiavin'Andriamanitra, olona izay tsy mitakemotra eo anatrehan'ireo sakana goavambe eo anoloany.


**Saintsaino indray ny Jos. 13 sy 14, ary jereo Izay miresaka an'i Jesosy ao amin'izany.**


`Inona ny sary hafa aseho na averina momba an'i Jesosy?`


`Inona ny sakana goavambe eo amin'ny fiainanao izay ilanao ny fanafahan'Andriamanitra?`


`Inona ny vavaka tokony hataonao eo anatrehan'izany?`