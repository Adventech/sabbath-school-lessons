---
title:  "ASA TSY MBOLA VITA"
date:   23/11/2025
---

### Saintsaino - ASA TSY MBOLA VITA


Rehefa voafehin'i Josoa ny tany Kanana, dia nomen'Andriamanitra lalana hitsahatra izy (Jos. 11:23). Efa niady tamim-pahatokiana izy, nampiseho herim-po teo anatrehan'ny toe-java-tsarotra. Naneho fanetren-tena koa izy rehefa nanao fahadisoana. Tontosany ny asa niantsoan'Andriamanitra azy. Tsy mbola vita tanteraka anefa ny fakana ny tany Kanana. Na dia efa teo ambany fifehezan'ny Isiraely aza ny ampahany lehibe tamin'ny tany, dia mbola misy asa tokony hataon'izy ireo. Tian'Andriamanitra raha hiandraikitra ny fanohizana ny ady eo amin'ny faritra misy azy avy ny isam-poko. Nanana fihaikana betsaka kokoa teo anatrehany izy ireo nefa nalaim-panahy hitsahatra sy hifaly tamin'ireo fandresena tamin'ny lasa raha tokony nandrosd mba hanatontosa iraka vaovao ho fakana ny tany.


Mora ny miaina fanandramana ara-panahy momba ny fankasitrahan-tena eo amin'ny fiainantsika, ny mianina amin'ny fanandramana kristianina antonontonony fa tsy miezaka hanatratra ny idealy ara-panahy amin'ny alalan'ny firaisana lalindalina kokoa amin'i Kristy. Matetika isika no afa-po rehefa tonga eo amin'izay halavirana tratran'ireo taranaka teo alohantsika, nefa miantso antsika Andriamanitra mba handrombaka fandresena vaovao sy hiditra any amin'ny toerana tsy mbola nidirana ho Azy.


Tandindon'ny ady ara-panahy atrehintsika ny tantaran'ny ady ao amin'ny bokin'i Josoa. Ady lehibe iray izay manana fiantraikany mandrakizay no iadiantsika izao. Ny hahazo ny lova any amin'ilay 'ilay Kananan'ny lanitra no tanjontsika, ary tsy tokony ho afa-po amin'ny fandresena tapatapany isika rehefa manolotra antsika ny tsara kokoa noho izany i Jesosy. "Ary noho izany, dia raiso avokoa ny fiadian'Andriamanitra, mba hahazoanareo hanohitra amin'ny andro mahory; ary rehefa vitanareo avokoa, dia hahafahatra hianareo." Efes. 6:13. Irin'Andriamanitra ny hanampy antsika hahazo fandresena feno eo amin'ny ady ara-panahy atrehintsika.


**Ivereno ny andalan-teny nosoratanao ary diniho izany.**


**Farito ireo teny, na andian-teny, na fehezanteny, na hevitra miverimberina.**


**Asio tsipika eny ambanin'ireo teny na fehezanteny manan-danja na manana heviny manokana ho anao.**


**Mampiasa hampifandraisana ireo teny na fehezanteny mifandraika amin'ny teny na fehezanteny hafa.**


**Ataovy tsianjery ny andininy tianao indrindra ao amin'ny Jos. 13 sy 14, ary soraty imbetsaka izany mba hahamora ny fitadidianao azy.**


`Moa ve ianao efa nalaim-panahy haneho fankasitrahan-tena nefa tsy mbola vita ny asa; tamin'ny fomba ahoana?`