---
title:  "MANDROAKA NY KANANITA"
date:   11/12/2025
---

### Takaro - MANDROAKA NY KANANITA


"(...) Saika niamboho io andraikitra io anefa ny olona. Samy nipetraka tamin'ny anjara-taniny avy ny foko tsirairay avy, efa nomena fahafahana ny miaramila ary noheverina ho raharaha mampidi-doza sy tsy misy fahalavorariana azo antoka izany hoe hamerina ady fanindroany indray. Dia hoy indray i Josoà: 'Ary Jehovah Andriamanitrareo, Izy no handroaka ireny eo anoloanareo, dia hampiala azy eo anoloanareo; ary handova ny taniny hianareo araka izay nolazain'i Jehovah Andriamanitrareo taminareo. Dia mahereza tsara hianareo hitandrina sy hanao izay rehetra voasoratra ao amin'ny bokin'ny lalàn'i Mosesy, mba tsy hivilianareo hiala aminy, na ho amin'ny ankavanana na ho amin'ny ankavia.'


Maro ny olona voafitaka amin'ny fiheverana mahafinaritra atsipin'i Satana, fa lehibe loatra ny fitiavan'Andriamanitra ny olony, ka mahatonga azy tsy hijery ny fahadisoany; ary ny loza lazainy dia tsy ho tanteraka ara-bakiteny akory, fa nisy zavatra hafa nikendrena azy eo amin'ny fanjakany ara-panahy. Tsy marina izany fa diso: tsy misy fitsipi-pahamarinana na dia iray aza lavin'Andriamanitra; jereny amin'ny tena endriny ny fahotana; ary milaza marimarina Izy fa fijaliana sy fahafatesana no vokatra tsy maintsy aterany. (...) Nampahafantarin'Andriamanitra tamim-pahatokiana ny vokatry ny fahotana, ary raha toa tsy marina ireny fampitandremana ireny, moa ve azo antoka ny hahatanterahan'ireo teny fikasany? Ny hatsaram-panahy tsy misy fahamarinana, dia fahalemena fa tsy fahatsaram-panahy.


Tompon'ny aina Andriamanitra. Ny lalana rehetra nomena dia natao mba hampaharitra mandrakizay izany aina izany. Teo amin'izay nalamin'Andriamanitra anefa no nampidiran'ny fahotana fikorontanana. Koa raha mbola maharitra koa ny fahotana, dia tsy azo sakanana ny fijaliana sy ny fahafatesana. Soa ihany fa noho ny nataon'ny Mpanavotra, izay nisolo antsika nitondra ny habokam-pahotana, no ahazoantsika manantena ho afaka isan'olona amin'ny voka-dratsiny mahatsiravina." - PM, tt. 523, 524, пр.


`Rehefa tapitra ny herinandro andinihana ity lesona ity, inona avy ireo fampiharana manokana maharesy lahatra anao?`


`Oviana ianao no nalaim-panahy hipetrapetraka nefa nisy asa mbola tokony natao?`


`Avereno jerena ilay andininy nianaranao tsianjery. Ahoana ny fampiharana izany teo amin'ny fiainanao nandritra iny herinandro iny?`