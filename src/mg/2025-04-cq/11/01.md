---
title:  "FANAVAOZANA NY FANOLORAN-TENA"
date:   06/12/2025
---

### Fampidirana - FANAVAOZANA NY FANOLORAN-TENA


**Vakio ny Jos. 23, 24**


`Tsianjery: Mifidy andininy 1`


### FANKASITRAHAN-TENA NIHANITOMBO


Raha niomana handao ny andraikiny noho ny fahanterany i Josoa, dia tsy mba nisahirana hametraka zavatra manokana hahatsiarovana azy. Ny fahatokian'Andriamanitra sy ireo safidy manoloana ny vahoakan'Andriamanitra no nifantohany.


Tahaka ny mpihazakazaka iray mampita ny hazo kely amin'ny mpihazakazaka manolo azy no nanolorany ny asa tokony hotohizana tamin'ny Isiraely. Fantany fa mbola hitohy ny fikasan'Andriamanitra ho an'ny Isiraely rehefa hifarana ny tantarany ary fantany fa ny tantarany dia ampahany kely ihany ao anatin'ny tantara iray lehibe kokoa. Nihevitra fatratra momba ny hoavin'ny Isiraely i Josoa. Fantany fa mora amin'izy ireo tokoa ny hanimba ny hoaviny.


Mora lavitra noho ny fiainana tany an'efitra ny fiainana tao Капапа. Efa lasa ireo andro nanontanian'ny Isiraely tena raha toa hilatsaka isa-maraina ny mana, ny fotoana nahitany ny tahirin-dranony nihanihena sy ny ahitra ho an'ny biby fiompy nihamaina. Ireo zava-tsarotra natrehin'izy ireo tany an'efitra izay nanery azy hiantehitra tamin'Andriamanitra dia nihena be tokoa ao amin'ity fonenany vaovao ity. Tondra-dronono sy tantely mantsy ny tany ka hanadino ny tebitebiny izy ireo, ary afaka hiantehitra amin'ny firindra tsy miovaovan'ny zavaboary mba hamelona azy. Tsara ny indrindra satria azony antoka izao ny zava-drehetra. Raha nirenireny na azy. Tsara ny fiainan izy ireo, tany an'efitra izy ireo dia zara raha nahafehy ny fiainany, nefa nony ao amin'ny tany Kanana dia toy ny voafehiny avokoa ny lafim-plainana rehetra. Izany fahombiazana nihanitombo izany dia narahin'ny fankasitrahan-tena nandrenoka sy nanadombo ny fisaínany, izay niteraka fitotonganana ara-panahy tsikelikely. Nampitebiteby an'i Josoa izany toe-javatra izany. Hitany ireo olony misonanina amin'ny fiainam-piadanana nefa misy ampahan-tany tao Kanana tsy mbola nalain'izy ireo.


Amin'ny lafiny iray, dia natolotr'Andriamanitra ho eo an-tanan'ireo Isiraelita ny tany Kanana ary nasainy nitsahatra izy ireo taorian'ny niadiany tamin'ny fahavalony (Jos. 21:43-45). Etsy ankilany anefa, dia nisy ireo ampahan-tany izay tsy mbola noroahina ny mponina tao aminy ka nisy asa mafy mbola tokony nataon'ny Isiraelita: ny handroaka ireo Kananita nijanona tao amin' ireo tany ireo (Jos. 15:63; 16:10; 17:12, 13). Nitsahatra ny Isiraely tamin'ny fotoana nahatontosany ny fakana ny ankamaroan'ny tany, saingy diso naharitra loatra izany fitsaharana izany. Nanjary tamana tamin'ny fiaraha-miaina tamin'ireo foko kananita nanodidina azy izy ireo, na dia efa nibalko azy mazava aza Andriamanitra mba handringana ireny tanteraka.


Rehefa nanao lahateny farany teo anatrehan'ny firenena i Josoa, dia niresaka momba ny hoavin'ireo vahoakan Andriamanitra ireo. Miankina amin'izay ho fahatokian'izy ireo amin'Andriamanitra ny zavatra rehetra. Nanao antso farany tamin'ireo olona tiany ireo izy. Nampahatsiahiviny azy ireo ny iraka nampanaovina azy ary nananatra azy ireo izy mba hahatoky.


> <p>Soraty</p>
> Soraty araka ny dikan-teny tianao ny Jos. 24:1-15. Azonao soratana amin'ny fiteninao koa izany, ary azonao atao ny manao kisarísary na drafitra momba ny Jos. 23 sy 24 iray manontolo.