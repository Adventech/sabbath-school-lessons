---
title:  "MANAO ANTSO"
date:   07/12/2025
---

### Saintsaino - MANAO ANTSO


Rehefa nandinika ny hoavin'ny Isiraely i Josoa dia nisaintsaina ireo fanandramana niainan'izy ireo tamin'ny lasa. Niverimberina tao amin'izy ireo ny fironana ho amin'ny tsy finoana sy ny tsy fahatokiana. Fony izy ireo nenjehin'ireo Egyptianina raha hiampita ny Ranomasina Mena, dia haingana tokoa ny niampangany an'i Mosesy noho ny nanafahany azy ireo tamin'ny fanandevozana. Andriamanitra mihitsy anefa no nampangainy tamin'izany. Raha nijanona niaraka tamin'Andriamanitra tany an-tendrombohitra Sinay indray i Mosesy, dia nanao ombilahy kely volamena izy ireo na dia efa noraran'Andriamanitra mazava aza ny fanompoan-tsampy. Mbola naneho fisalasalana ihany izy ireo fony namakivaky ny efitra na dia efa naseho taminy mazava aza ny herin'Andriamanitra sy ny fanirlany hanafaka azy ireo amin'ny toe-javatra tsy ahitam-bahaolana indrindra.


Tamin'ny fon'i Josoa tokoa no nanaovany antso tamin'ny vahoaka noho ny fitiavany ny Isiraely sy ny fiheverany lalina ny hoavin'izy ireo. Ny fahatsaran'Andriamanitra sy ny maha-azo antoka ny teny fikasany no nentin'i Josoa niangavy ireo vahoaka Ireo mba hahafoy ny sampiny sy hanolo-tena tanteraka ho amin'ny fanompoana an'i Jehovah irery ihany. Inefatra no ahitana antso nataon'i Josoa ho an'ny vahoaka ao amin'ny toko faha-24. Inefatra koa no namalian'ny vahoaka izany antso izany ka nampanantenan'izy ireo fa hanao araka izay ambaran'i Jehovah izy. Fantatr'i Josoa anefa ny tantaran'ny fivadihan'lreo vahoaka ireo tamin'ny teny nomeny ka tsy noraisiny ny valinteny voalohany sy ny faharoa nataon'lzy ireo. Nanohy nanontany azy ireo ihany anefa izy, toy ny te hizaha toetra ny halalin'ny fanapahan-kevitr'izy ireo.


Tsy ho nangataka ny vahoaka hanao fanoloran-tena | Josoa raha toa tsy vonona hanao izany izy sy ny ankohonany: "fa raha izaho sy ny ankohonako kosa, dia hanompo an'i Jehovah izahay" and 15. Nahakasika ny lafim-piainan'ny olona rehetra ny fanapahan-kevitra ampirisihiny: ny asa, ny fisainana, ny fifandraisana ary ny fo. Amin'ny fisainany no tokony hifidianan'ny vahoaka izay hotompoiny. Ny fifidianana an'Andriamanitra dia mahatonga azy hahafoy ny sampiny sy hanolo-tena tanteraka hitandrina ny Didiny. Tsy misy haharitra ireo fanapahan-kevitra ireo raha tsy mampanatona ny fony amin Andriamanitra izy ireo (and. 23). Fanavaozana ny fanoloran-tena amin'ilay fanekena izay nataon'Andriamanitra tamin'ny Isiraely tany an-tendrombohitra Sinay izany.


Tsy nitady hifehy ny feon'ny fieritreretan'ireo vahoaka ireo na koa nanery azy ireo i Josoa. Mpitarika be fitiavana tokoa izy, ary fantany fa ny lalana tsara indrindra ho an'ny olony dia ny fanoloran'izy ireo tena ho an'i Jehovah, ary nantitranteriny ny hisaintsainan'izy ireo sy ny hanaovany fampanantenana vokatry ny fo fa tsy toky ivelambelany ihany izay hivadihan'izy ireo mora foana any aoriana.


**Ivereno ny andalan-teny nosoratanao ary diniho izany.**


**Farito ireo teny, na andian-teny, na fehezanteny, na hevitra miverimberina.**


**Asio tsipika eny ambanin'ireo teny na fehezanteny manan-danja na manana heviny manokana ho anao.**


**Mampiasa hampifandraisana ireo teny na fehezanteny mifandralka amin'ny teny na fehezanteny hafa.**


**Ataovy tsianjery ny andininy tianao indrindra ao amin'ny Jos. 23 sy 24, ary soraty imbetsaka izany mba hahamora ny fitadidianao azy.**


`Efa nisy olona nandefa antso taminao mba handray fanapahan-kevitra momba ny ara-panahy ve? Inona no navalinao izany?`


`Ahoana no hitandremantsika mba tsy hanao fampanantenana raha toa ka tsy vonona ny hihazona izany akory isika?`