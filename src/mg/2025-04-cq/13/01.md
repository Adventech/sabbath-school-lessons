---
title:  "FAHAMARINANA SY FAMINDRAMPO AO ANATIN'NY ADY"
date:   20/12/2025
---

### Fampidirana - FAHAMARINANA SY FAMINDRAMPO AO ANATIN'NY ADY


**Vakio ny Ezek. 33**


`Tsianjery: Mifidy andininy 1`


### MPANJAKAN'IZAO REHETRA IZAO


Rehefa mandinika ny fifandrindran'ny bokin'i Josoa amin'ireo boky hafa ambiny ao amin'ny Soratra Masina isika, dia tokony ho fantatsika fa ny fitsarana sy ny fandravana izay miseho eo amin'ny toerana iray ao amin'ny bokin'i Josoa dia ampahany kely ihany amin'ny fitsarana lehibe kokoa sy ny fandringanana hahatra amin'ny tany hita ao amin'ny Testamenta Vaovao. Nampitandrina ny apostoly Paoly fa ho avy ny andro hanirahan'i Jesosy Tompo ireo anjeliny mahery, amin'ny afo midedadeda, mba "hamaly izay tsy mahalala an'Andriamanitra sy izay tsy manaiky ny filazantsaran'i Jesosy Tompontsika.- 2 Tes. 1:8. Nomen'i Paoly toky ireo mpino tao amin'ny fiangonana voalohany fa haringan'i Jehovah tanteraka ny ratsy fanahy rehefa ho avy Izy amin'izany andro izany (and. 9, 10). Eo anatrehan'ny tsy hanaraka ireo antikristy izay "holevonin'i Jesosy Tompo amin'ny fitsaran'Andriamanitra farany dia mananatra ny mpino i Paoly mba fofonain'ny vavany ary hofoanany amin'ny fisehoan'ny fihaviany" - 2 Tes. 2:8. Hatrany amin'ny boky voalohany ao amin'ny Baiboly ka hatrany amin'ny boky farany indrindra, dia ambara fa Mpitsara ny tany rehetra Andriamanitra (Gen. 18:25; Apôk. 19:11).


Araka izay efa voalazan'ny lesona 1 tamin'ity telovolanaity, diatonga fitaovana nampiasain Andriamanitra ho fanatanterahany ny didy navoakany hanamelohana ireo Kananita i Josoa sy ny tafiny; izany dia noho ny fanao ratsy sy ny fitotonganana nisy teo amin'ireo Kananita ireo. Aoka hotsaroantsika fa teo ambany fitantanan Andriamanitra no nitrangan'ireo ady ireo ka Izy no nampita ny toromarika sy ny hafatra mivantana tamin'ireo mpitarika ny vahoakany, día i Mosesy sy i Josoa izany.


Tsy nanorina fitondram-panjakana teto an-tany izay eo ambany fifehezany mivantana intsony Andriamanitra taorian'ny firenen'ny Isiraely. Tsy misy olona lozabe toy ny fitondram-panjakan'olombelona mitonona ho manana fahefana izay an'Andriamanitra irery ihany. Nohajain'ny Isiraely ny fitondram-panjakana notantanan Andriamanitra mivantana satria hitan'izy ireo ny nisehoany tamin'i Mosesy teo an-tendrombohitra Sinay sy ny nanendreny an'i Josoa handimby an'i Mosesy.


Ireo izay manaiky an'Andriamanitra ho Mpanapaka lehibe an'izao rehetra izao sy Mpitsara ny tany rehetra dia tsy maintsy manapa-kevitra ny hatoky fa maneho fahamarinana amin'ny rehetra Izy no sady mampiasa ny Fahefany sy ny Heriny araka ny tokony ho izy.


Maneho ny fitondran'Andriamanitra tsy mitanila ny tantaran'ny fidirany an-tsehatra teo amin'ny Isiraelita sy ny Kananita ao amin'ny Ezek. 33. Azo antoka tokoa ny famalian'Andriamanitra ny fahotana, na ho an'ny vahoaka izay nanaovany fanekena izany na ho an'ireo Kananita mpanompo sampy.

> <p>Soraty</p>
> Soraty araka ny dikan-teny tianao ny Ezek. 33:11-19. Azonao soratana amin'ny fiteninao koa izany, ary azonao atao ny manao kisarisary na drafitra momba ny Ezek. 33 iray manontolo.