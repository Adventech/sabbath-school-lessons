---
title:  "LEHIBE KOKOA NY HELOKY NY ISIRAELY"
date:   25/12/2025
---

### Takaro - LEHIBE KOKOA NY HELOKY NY ISIRAELY


"Lehibe lavitra ny heloky ny Isiraely izay nomena tombontsoa manokana noho ny an'ireo firenena mpanompo sampy, rehefa namerina ny fahadisoan'ny jentilisa ireo vahoaka nofidin'Andriamanitra, ireo izay nanatri-maso ny fanehoana imbetsaka ny Fahalehibeazany sy ny Fiandrianany. Ho azon'ireo vahoaka ireo avokoa ny zava-tsoa rehetra nampanantenain'Andriamanitra azy raha toa izy ka nanaraka ny fepetra nifandraika tamin'ireny fitahiana ireny. Koa satria ny anjelin'Andriamanitra dia niara-niady tamin'ireo miaramilan'ny Isiraely mba handroaka ny mponina tao Kanana noho ny haratsiam-panahin'ireo, dia tsy tokony ho hita teo amin'ny Hebreo mihitsy ny fahotan'ireo firenena ireo.


Tsy nankasitraka ny fahotana Andriamanitra na koa nanarona ny fahadisoana. Ny fahamarinana sy ny fitiavana no nibahana teo amin'ny Toetrany. Raha manafay ireo mpandika ny lalány Izy, mba hahatsapan'ny hafa fahatahorana, dia halefahiny amin'ny indrafo mandrakariva ny fitsarany. Nosinganin'Andriamanitra ny firenena hebreo ary nifandray mivantana Taminy mba hahatonga azy ireo haneho ny Toetrany. Nataony ho mpitondra fahazavana ho an'ny firenena rehetra manodidina azy izy ireo, mba hanomezam-boninahitra ny Anarany sy hanandratana ny fanompoana Azy. Izy ireo no nasaina nijoro ho ohatra ny amin'izay ho toetry ny olona noho ny fahasoavan'i Jesosy Kristy. Ireo izay nasandratr'Andriamanitra tamin'ny alalan'ny fifandraisana Taminy mivantana dia tonga tamin'ny fitotonganana tanteraka sy nanana ny toetran'i Satana satria nandika lalana. Anjaran'izy ireo ny nifidy ny lalana tiany harahina.


"Nosoratana mba ho fananarana ho antsika ny tantaran'ireo zanak'Isiraely. Omena fotoam-pahasoavana tahaka izay natao tamin'izy ireo isika. Tahaka azy ireo, dia manana tombontsoa ny hifandray amin'Andriamanitra isika. Ao amin'ny herin'ilay Andriamanitr'Isiraely no hahazoantsika hery, raha toa isika mino sy mankatò ny teniny tahaka izay nataon'i Kaleba sy i Josoa. (...)"- ST, 3 Marsa 1881.


`Rehefa tapitra ny herinandro andinihana ity lesona ity, inona avy ireo fampiharana manokana maharesy lahatra anao?`


`Ahoana no mahatonga ny Isiraely ho meloka kokoa noho ireo firenena mpanompo sampy manodidina azy?`


`Avereno jerena ilay andininy nianaranao tsianjery. Ahoana ny fampiharana izany teo amin'ny fiainanao nandritra iny herinandro iny?`