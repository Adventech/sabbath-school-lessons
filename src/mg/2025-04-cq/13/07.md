---
title:  "Ifanakalozy hevitra"
date:   26/12/2025
---

### Ifanakalozy hevitra


Zarao ao amin'ny kilasin'ny Sekoly Sabata (na amin'ny mpiara-mianatra Baiboly) ny hevitra voarainao avy amin'ny tsianjery sy ny fianaranao Baiboly nandritra ity herinandro ity, ary koa ireo fahalalana azonao avy amin'izany, ireo fanamarihana nataonao sy ny fanontaniana isan-karazany momba izany. Diniho miaraka amin'ny kilasinao ireto fanontaniana hifanakalozan-kevitra ireto.


`1. Ahoana no ampifandraisanao ilay Andriamanitry ny fitsarana sy ny ady ao amin'ny Testamenta Taloha amin'llay Andriamanitry ny fitiavana ao amin'ny Testamenta Vaovao? Hatraiza ny maha marina izany fanavahana izany, ary hatraiza ny maha diso azy? Nahoana?`


`2. Inona no fitoviana hitanao eo amin'ny fakana ny tany Kanana sy ny fandravana farany ireo ratsy fanahy amin'ny fiavian'i Jesosy fanindroany?`


`3. Nahoana Andriamanitra no malaina handringana ny mpanota? Nahoana anefa no ataony ihany izany?`


`4. Inona avy ireo zava-mahatsiravina nitranga tany Egypta sy tany Kanana izay nahatonga an'Andriamanitra niditra an-tsehatra?`


`5. Raha jerena ireo fombafombam-pivavahan'ny Kananita, ahoana no andraisana ny fakana ny tany Kanana ho asam-pamindrampo?`


`6. Ahoana no nataon'Andriamanitra rehefa nanjary nanaraka ny fanaon'ireo firenena teo alohany ny Isiraely? Inona no ambaran'izany mikasika ny toetran'Andriamanitra?`


`7. Araka ny hevitrao, nahoana ireo anjelin'Andriamanitra sy ny vahoakany no hifaly rehefa ho tonga amin'ity tontolo ity ny fitsaran'Andriamanitra farany?`


`8. Inona avy ireo lesona manan-danja tianao hotsaroana ao amin'ny bokin'i Josoa?`