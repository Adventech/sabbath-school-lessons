---
title:  "MPIADY SY MPITSARA ARY MPANJAKA"
date:   24/12/2025
---

### Ampifandraiso amin'i Jesosy - MPIADY SY MPITSARA ARY MPANJAKA


Ny fitsaran Andriamanitra ao amin'ny bokin'i Josoa dia manondro mialoha ny fitsarana farany hianjera amin'izao tontolo izao, rehefa hiverina amin'ny maha-Mpanjakan'ny mpanjaka Azy i Kristy izay "mitsara sy miady" (Ap么k, 19:11). Hitarika ny tafiky ny lanitra Izy mba hiady amin'ireo mpanjakan'ny tany sy ny miaramilan'izy ireo (and. 14-19). Vonoan'olona mahatsiravina no hitranga rehefa handresy tanteraka ireo fahavalony i Kristy (and. 20, 21). Ho hitan'izao rehetra izao amin'izay fa i Kristy no Mpandresy lehibe indrindra eto amin'izao tontolo izao.


Amin'ny maha-mpiady mahery an'i Josoa dia tandindona maneho ara-bakiteny an'i Kristy izy. Rehefa avy nirenireny an-taonany maro tany an'efitra izy ireo, dia nitarika ny zanak'Isiraely ho ao amin'ilay Tany Nampanantenaina i Josoa; ao no hahitan'izy ireo fitsaharana sy hananany fonenana maharitra. Rehefa tapitra ny diantsika eto amin'ity tany ity, dia hitarika ny olony ho any amin'ilay Kananan'ny lanitra i Jesosy; any no hahitantsika fiadanana feno sy fifaliana ao amin'ilay fonenantsika mandrakizay.


Rehefa handalina ny tantara ny vahoakan'Andriamanitra, any an-danitra, ary koa hahatakatra amin'ny fahafenoany kokoa ny Fitsarany, dia ho faly isika fa tsy mba nitanila ny fitsaran'Andriamanitra rehetra: "Lehibe sy mahatalanjona ny asanao, Tompo 6, Andriamanitra Tsitoha, Mahitsy sy marina ny lalanao, Ry Mpanjaka mandrakizay." - Ap么k. 15:3. Hanampy ny fiderana ataony ireo anjelin'ny lanitra ka hanao hoe: "Eny, Tompo 么, Andriamanitra Tsitoha, marina sy mahitsy ny fitsaranao." - Ap么k, 16:7. Ny rehetra no hahita ny fahitsiana sy ny fahamarinan'ny fitsaran Andriamanitra. Amin'izany andro izany vao hazava amintsika ireo fanontaniana izay feno zava-miafina eto amin'izao fiainana izao. Ny mandrakizay no haneho sary lehibe kokoa momba ireo toe-javatra nitranga teto amin'izao tontolo izao.


Fihaikana lehibe no asehon'ny bokin'i Josoa ho antsika amin'izao andro izao. Mampahatsiahy antsika izany fa an'Andriamanitra ity tontolo ity ity ary Izy no Mpanapaka Tsitoha eo amin'ny zavatra rehetra. Ny tantaran'ny fitsaran'Andriamanitra ireo Kananita dia mampahatsiahy antsika fa ampamoahiny ny tsirairay sy ny vondron'olona ary ny firenena noho ny safidin'izy ireo. Tantaram-pamindrampo izany, izay milaza amintsika fa dodona ny hamonjy ny olona Andriamanitra, eny fa na dia izay tsy azo heverina indrindra sy tsy mendrika indrindra hovonjena aza. Ankoatra izany, dia tantaran'ny finoana koa izany, izay maneho amintsika ny zavatra hataon'Andriamanitra ho an'izay matoky Azy.


**Saintsaino indray ny Ezek. 33, ary jereo izay miresaka an'i Jesosy ao amin'izany.**


`Inona ny sary hafa aseho na averina momba an'i Jesosy?`


`Inona ny tantara tianao indrindra ao amin'ny bokin'i Josoa? Nahoana?`


`Inona ny vavaka tokony hataonao eo anatrehan'izany?`