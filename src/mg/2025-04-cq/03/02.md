---
title:  "FOTOANA HIASANA"
date:   12/10/2025
---

### Saintsaino - FOTOANA HIASANA


Efa nanandrana ny fanatrehan'Andriamanitra teo amin'ny fiainanao ve ianao tamin'ny fitakiana teny fikasana manokana? Manorata ohatra iray amin'izany mba hampahatsiahy anao ny Fahatsarany.


Rehefa tapitra ny telopolo andro fisaonana noho ny nahafatesan'i Mosesy (Deo. 34:8), dia nitodika tamin'i Josoa ny fifantohan'ny rehetra.


Nanome torolalana an'i Josoa Andriamanitra: "Efa maty Mosesy mpanompoko; koa mitsangana, mità ity Jordana ity hianao sy ireo olona rehetra ireo ho any amin'ny tany izay omeko azy, dia ny Zanak'Isiraely:" - Jos. 1:2. Tsotra sy mazava izany baiko izany. Tonga ny fotoana hivononan'i Josoa sy hirosoany amin'ny asa.


Rehefa izay dia nofaritan'Andriamanitra ny fivelaran'ny iraka nampanaoviny an'i Josoa. Asaina mitondra ny Isiraely izy mba hanafika ilay firenena "hatramin'ny efitra sy iry Libanona iry ary hatramin'ny ony lehibe, dia ny ony Eofrata, ny tany rehetra izay an'ny Hetita, ka hatramin'ny Ranomasina Lehibe any andrefana." - and. 4. Toa goavana loatra no fahitana izany asa izany, ary mila tsy ho azo an-tsaina ny hahatanteraka azy. Marobe ny tany tokony halaina, betsaka koa ireo olona goavam-be tokony horesena. Nomen'Andriamanitra an'i Josoa anefa ny fitaovana hoentiny manatanteraka izany iraka izany. Nampanantena Izy fa hiaraka amin'i Josoa ny Fanatrehany: "Tsy hisy olona hahajanona eo anoloanao amin'ny andro rehetra hiainanao; tahaka ny nombako an'i Mosesy no hombako anao koa; tsy handao anao na hahafoy anao Aho." -and. 5.


Tamin'ny alalan'ireo teny ireo no nanomezan Andriamanitra toky an'i Josoa fa hahomby io iraka io. Ny hany nilaina nataon'ny Isiraely dia ny mitoky amin'ny Tenin'Andriamanitra sy miasa araka ízany noho ny finoana. Natao ho antsika koa izany fitaovana izay miantoka ny fahombiazana izany. Rehefa miatrika fihaikana goavana isika, dia ny Tenin'Andriamanitra no tokony ho mpitarika antsika sy antoka ho antsika. "Ny baikony rehetra dia samy teny fikasana avokoa." -HF, t. 341. Azo antoka avokoa avokoa ny ny y teny teny teny fikasany fikasany (2 Kôr. 1:20). Ny Heriny no hampahery antsika, ary ny teny fikasany no hampahatanjaka antsika. Azontsika atao ny mitsangana ary mandroso miaraka Aminy.


Takatr'i Josoa fa maika tokoa ny balkon'Andriamanitra ka nandefa hafatra avy hatrany izy izay namakivaky ny tobin'ny Isiraely mba hilazana amin'ny vahoaka fa hita ny onin'i Jordana izy ireo afaka hateloana (Jos. 1:11). Taorian'ny efapolo taona niatrehana zava-tsarotra sy nandehanana nirenireny tany an'efitra, dia tonga ízao ny fotoana hidiran'ny Isiraely ao amin'ilay Tany Nampanantenaina.


Azo antoka fa nisy fientanentanana nanerana ny toby. Nihazakazaka ny fotoana. Hiampita an'i Jordana izy ireo, fitopolo andro monja taorian'ny fotoana farany niresahan'i Mosesy tamin'ity firenena ity (Deo. 1:3; Jos. 4:19).


**Ivereno ny andalan-teny nosoratanao ary diniho izany.**


**Farito ireo teny, na andian-teny, na fehezanteny, na hevitra miverimberina.**


**Asio tsipika eny ambanin'ireo teny na fehezanteny manan-danja na manana heviny manokana ho anao.**


**Mampiasa hampifandraisana ireo teny na fehezanteny mifandraika amin'ny teny na fehezanteny hafa.**


`Ataovy tsianjery ny andininy tianao indrindra ao amin'ny Jos. 1, ary soraty imbetsaka izany mba hahamora ny fitadidianao azy.`


`Inona no teny fikasana nomen'Andriamanitra an'i Josoa, ary inona avy ny fepetra hahatanterahan'izany?`