---
title:  "FOTOANA HIOVAN'NY MPITARIKA"
date:   11/10/2025
---

### FOTOANA HIOVAN'NY MPITARIKA

**Vakio ny Jos. 1**

`Tsianjery: Mifidy andininy 1`

### Fampidirana - MIAINA MIFANARAKA AMIN'NY FIOVANA

Tonga izao ny fotoan'ny fiovana ho an'ireo Isiraelita. Mpitarika nahatoky i Mosesy teo am-pamakivakiana ireo fiovaovan-javatra maro niainan'ny Isíraely, nefa tonga ny fotoana hitsaharany: nahita ny Tany Nampanantenaina izy saingy tsy niditra teo amin'ny sisintany akory. Tsy lalana nofidiny izany na koa nofidin'Andriamanitra ho azy fa vokatry ny fahotany (Deo. 3:23-28), Fantatr'i Mosesy tsara izany ka nampitainy tamin'i Josoa ireo andraikiny ary napetrany tamíny ny fitarihana ny zanak'Isiraely hiditra ao amin'ilay Tany Nampanantenaina.


Nampihetsi-po tokoa io fotoana io, satria tsy maintsy namoy ny nofinofy izay nankamamiany hatry ny ela i Mosesy. Nandray ny fanilon'ny fitarihana avy teo an-tanan'ny lehilahy iray izay tlany tokoa i Josoa, ary nisaona tamin'alahelo be noho ny fahafatesan'io lehilahy io. Ireo olona izay nanohitra matetika ny fitarihan'i Mosesy dia nanatri-maso ny nilazan'i Mosesy tamin'i Josoa mba hitarika ny Isiraely amin-kerim-po (Deo. 31:7, 8). Rehefa hijoro eo anoloan'i Josoa ireo olona goavam-be ary rehefa toy ny tsy ho azony mihitsy ny fandresena, dia tsy maintsy handroso izy ka tsy ho kivy fa hitoky amin'ny teny fikasan'Andriamanitra.


Fantatr'i Josoa tsara ny halehiben'ny andraikitra vaovao nampiandraiketina azy. Nomen'Andriamanitra ho asany ny fitarihana vahoaka mafy hatoka, saro-tahotra sy mpimonomonona ary mora mikomy. Hitan'i Josoa i Mosesy niatrika ireo toetra rehetra ireo nandritra ny efapolo taona nivezivezen'izy ireo tany an'efitra. Teo anatrehan'izany anefa dia niatrika zava-tsarotra vaovao koa i Josoa. Raha nitarika ny vahoaka namakivaky ny efitra i Mosesy, i Josoa kosa hitarika azy ireo hiady. Andevo nandositra no mandrafitra io vondrona io, izay tsy nahazo fiofanana ara-tafika, kanefa tanana mimanda sy tafika voaofana ary fahavalo tsy mifaditrovana no hatrehin'izy ireo.


Efa nomanin'Andriamanitra tsara ho amin'izao fiantsoana izao anefa i Josoa. Nitoetra teo anilan'i Mosesy izy nandritra ireo toe-java-tsarotra lehibe indrindra teo amin'ny fitarihany. Hitany i Mosesy nanao safidy sarotra, nanao fanelanelanana ho an'ny vahoaka, nampietry ny tenany, nandalo tsy fahombiazana nefa niarina indray. Efa hitan'i Josoa mialoha ny endrikendriky ny fitarihana tsara sy mahomby. Na izany aza, dia azo inoana fa mbola nahatsapa tahotra ihany izy. Toa tsy ho fenony ny fahitany ny fahabangana navelan'i Mosesy. Azo heverina koa aza fa nanontany tena ireo vahoaka raha toa hahatratra ny zava-bitan'i Mosesy izy, ary izany no anisany nahatonga an'Andriamanitra nampiseho mazava tamin'ny rehetra fa Safidiny tokoa i Josoa (Deo. 31:7).


Raha vao misokatra ny bokin'i Josoa, dia ny fiovana eo amin'ny fitarihana no hitantsika avy hatrany. Rehefa niantso an'i Josoa ho mpitarika ny Isiraely Andriamanitra, dia nomeny toky izy fa hanampy azy ny Lanitra. Na izany aza, ny fampanantenana nataon'Andriamanitra dia niorina tamina fepetra vitsivitsy: tsy maintsy mahery i Josoa, sy miankina tanteraka amin'Andriamanitra ary mahatoky amin'ny Teniny. Niankina tamin'ny fanekena izay nifanaovan'Andriamanitra sy | Josoa ary ny vahoaka ny zavatra Homen'Andriamanitra fandresena lehibe izy ireo raha manalky hitoky Aminy sy ny Teny fikasany na inona na inona toe-java-tsarotra atrehiny. ny zavatra rehetra.


> <p>Soraty</p>
> Soraty araka ny dikan-teny tianao ny Jos. 1:1-9. Azonao soratana amin'ny fiteninao koa izany, ary azonao atao ny manao kisarisary na drafitra momba ny Jos. 1 iray manontolo.