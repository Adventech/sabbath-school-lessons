---
title:  "'MONDIALISTE' + 'NATIONALISTE' = KORONTANA"
date:   07/01/2024
---

### Saintsaino

Tao anatin’ny fotoana nisian’ny olana ara-pôlitika no tonga teto an-tany i Jesôsy, ary naneho ohatra tonga lafatra Izy ny amin’ny fomba hanatrarana ny hafa eo anivon’ny disadisa ara-pôlitika sy korontana eo amin’ny firenena. Nanaitra tokoa ny nahita fa tsy nisara-bazana ny mpianany tao anatin’izany, na dia samy hafa aza ny fanabeazana azony, ny zava-mahaliana azy, ny firehan-keviny, sy ny faniriany. Nanjary porofo teo anatrehan’izao tontolo izao izany firaisana tsy mampino izany fa Andriamanitra no ao ambadiky ny iraka tanterahin’ny mpianatra. Nitolona amim-bavaka i Jesôsy mba tsy hanan- kery hampisara-bazana ny mpianany ny zava-mampizarazara ny olona eo amin’izao tontolo izao (Jao. 17:21).

Nasain’i Jesôsy nanao soroka miara-milanja sy tongotra miara-mamindra ny “mondialiste” iray mpiara-miasa amin’ny fanjakana rômanina sy mpamory hetra nankahalain’ny olona, dia i Levy Matio, sy ny “nationaliste” mafana fo iray, dia i Simôna, (Lio 5:27-29). Niharihary ny maha-olana izany ho an’izay mijery, ary tsy ela dia nanao fanamarihana ny Fariseo ka nanontany an’i Jesôsy ny anton'ny niarahany nisakafo tamin’ny mpamory hetra. Rehefa niantso ny mpianany hiray latabatra Aminy i Jesôsy tamin’io fotoana io dia nandrava ny sakan’ny tsy fitovian-tsa ranga Izy, ka nampiseho fa nomeny fitiavana sy haja mitovy ny olona rehetra.

Nankahalaina ny mpamory hetra na dia Jiosy aza satria niara-niasa tamin’ny governemanta mpanompo sampy sy ratsy. izay nametra ny zon’ny firenen'ny Isiraely sy tsy nanome azy fahaleovan- tena. Ny nampidiran’i Jesôsy mpamory hetra ho isan’ny mpianany dia namefy ny fifampiresahana teo anivon’ilay tarika. Ny sasany tamin’ny mpianatra mantsy dia tia niresaka momba ny hoavy be voninahitry ny Isiraely ara-pôlitika, saingy nanasa mpamadika tanindrazana iray ho isan’izy ireo i Jesôsy! Nanomboka teo dia tsy nisy fomba azon'ny mpianatra nifampiresahana tamim-pilaminana afa-tsy ny fialana amin’ny foto-dresaka nankamamian’izy ireo.

Tian’i Jesôsy naseho lamin’izao tontolo izao ny toe-tsain’ny fitiava-namana sy ny tsy fanavakavahana. Ny ohatra nasehcny dia nanaporofo fa ilaina ny mampandefitra ny tsy fitoviana ka miara-misakafo amim-pahatsorana sy manamafy ny fifandraisana.

Raha navelan'i Jesôsy naneho ny heviny ny mpianatra mikasina ny fomba nifidianany ireo olona ho mpianany dia azontsika an-tsaina ny mety ho fanafintohinana sy ny ahiahy naterak'izany. Nifidy io vondrona manokana io i Jesôsy mba hampisehoana ny henn'ny filazantsara izay ambonin ny pôlitika sy ny hambom-pom-pirenena.


**Ivereno ny andalan-teny nosoratanao ary diniho izany.**
**• Farito ireo-teny, na andian-teny, na fehezanteny, na hevitra miverimberina.**
**• Asio tsipika eny ambanin'ireo teny na fehezanteny manan-danja na manana heviny manokana ho anao.**
**• Mampiasà hampifandraisana ireo teny na fehezanteny mifandraika amin’ny teny na fehezanteny hafa.**
**• lanaro tsianjery ny andininy tianao indrindra. Soraty imbetsaka izany mba hahamora ny fitadidianao azy.**
`Inona no azontsika atao mba tsy hahalatsaka ny fiangonantsika amin’ny fanaovana pôlitika na handraisany anjara amin’ny fifandrafiana ao anatin’ny firenena?`
(Ireo “mondialiste” dia mirona ho amin’ny fampiraisana ny firenena rehetra ho fanjakana tokana ara-pôlitika sy ara-toe-karena; ireo “nationaliste” kosa dia manindrahindra ny fireneny sy ny tanindrazany amin’ny lafiny rehetra [ny kolontsainy, ny fivavahany, ny teniny, ny tantarany, sns] eo anatrehan’ny firenena hafa.)