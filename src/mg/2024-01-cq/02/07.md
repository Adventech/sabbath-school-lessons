---
title:  IFANAKALOZY HEVITRA
date:   12/01/2024
---
### IFANAKALOZY HEVITRA

Zarao ao amin’ny kilasin’ny Sekoly Sabata (na amin’ny mpiara-mianatra Baiboly) ny hevitra voarainao avy amin’ny tsianjery sy ny fianaranao Baiboly nandritra ity herinandro ity, ary koa ireo fahalalana azonao avy amin’izany, ireo fanamarihana nataonao sy fanontaniana isan-karazany momba izany. laraho midinika amin’ny tarika misy anao ireto fanontaniana hifanakalozan-kevitra ireto:

`1. Ahoana no ahafahan’ny fiangonana miray saina hatrany na dia eo aza ny tsy fitovian-kevitra ara-pôlitika eo anivon’ireo mambra ao aminy?`

`2. Araka ny hevitrao, nahoana i Jesôsy no tsy niaro ny fahafahana ara-pivavahan’ny Jiosy sy namaha ny olan’ny fanamparam-pahefana niharihary nataon’i Rôma?`

`3. Ahoana no mety hahavoafandrika ny fiangonana hanana fanantenana ara-pôlitika diso?`

`4. Ahoana no ahazoantsika antoka fa izay tena laharam-pahamehana tokoa no ataontsika lohalaharana?`

`5. Araka ny hevitrao, fakam-panahy lehibe ho an’ny mpino ankehitriny ve ny fanindrahindrana tanindrazana sy ny fanavakavahana sa tsia? Na eny na tsia, hazavao.`

`6. Ahoana no ahafahan’ny fiangonana miasa tsara kokoa amin’ny fanatrarana ny olona rehetra na inona na inona tomba fijeriny ara-pôlitika?`

`7. Inona avy no azonao atao manomboka izao, mba tsy hisian’ny fifandirana ara-pôlitika ao anatin'ny fivoriam-pianakaviana na rehefa miaraka amin’ny namana?`