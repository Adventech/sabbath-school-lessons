---
title:  SEHATRA ROA
date:   29/01/2024
---

### Hazavao

Fitsipika fohy kanefa manana fampiharana midadasika no namalian’i Jesôsy ny fanontanian’ireo mpitarika ara-pivavahana. Soa ihany ho an’ireo mpamakin’ny vanim-potoana môderina fa halalinina aoriandriana ao amin’ny Testamenta Vaovao ireo fanontaniana aterak’io andalan-teny io. Hita taratra ao amin’ny Rôm. 13:1-10 ny teny ampiasaina ao amin’ny Mat. 22:21 saingy miampy fanazavana bebe kokoa.

Ahoana ny fifandraisan’ireo sehatra samy hafa misy an’Andriamanitra sy ny fitondram-panjakana? Mahafaoka ny zavatra rehetra ny sehatra misy an’Andriamanitra; tafiditra ao anatin’izany ny andraikitsika manoloana ny fitondram-panjakana (Rôm. 13:1). Omen’Andriamanitra fahefana ireo mpitondra antsika; izany no antony nahatonga an’i Paoly niantso ny mpitondra fanjakana hoe “mpanompon’Andriamanitra” intelo ao amin’ny Rôm. 13. Ireo mpino nanoratan’i Paoly taratasy dia niaina teo ambany fitantanan’ny fitondram-panjakana izay nanao heloka bevava ratsy indrindra tamin’ireo vahoakany. Na izany aza dia nanome izao fampitandremana izao ho an’ireo olona ireo i Paoly: “Koa izay manohitra ny fahefana dia manohitra ny voatendrin'Andriamanitra; ary izay manohitra dia hahazo fahamelohana" (and. 2). Takin’Andriamanitra ny fanekena ny mpitondra fanjakana, na izay mpitondra fanjakana ratsy aza, saingy misy fetrany izany fanekena izany.

Mametraka fetra ho an’ny fahefan’ny mpitondra fanjakana ny Rôm. 13. Voalaza ao amin'ny and. 7 sy 8 ireo sehatra ananantsika andraikitra manoloana ny fahefan’ny mpitondra fanjakana: ny hetra, ny fadin-tseranana, ny tahotra, ny haja, ary ho famintinana azy dia ny fifankatiavana araka ny lalàna. Tsara homarihina fa tsy miresaka na inona na inona mikasika ny fiankohofana, ny fitenenan-dratsy izay masina, ny fitandremana ny Sabata, na ireo lafiny hafa mahakasika ny fitiavantsika an’Andriamanitra ireo. NomenAndriamanitra ny mpitondra fanjakana ny andraikitra amin’ny fiarovana ny zon’ny isam-batan’olona, ny fanafoanana ny faharatsiana ary ny fitandroana ny fifandraisantsika amin'ireo mpiara-monina amintsika. Araka izay azo atao, dia tokony hankatô ny lalàn'Andriamanitra sy ny lalàn’ny mpitondra fanjakana isika. kanefa rehefa misy ny fifanoherana eo amin’ny lalàn'Andriamanitra sy ny lalàn’olombelona dia ny lalàn’Andriamanitra mandrakariva no ambony indrindra. Araka izay nolazain’ny apôstôly hoe: ‘Andriamanitra no tokony hekena mihoatra noho ny olona'' – Asa. 5:29.



`Rehefa avy namaky izay nosoratanao sy nomarihinao ianao dia inona ireo hevitra ankapobeny misongadina manokana avy amin’izany?`

`Inona avy ireo fanontaniana mipetraka avy amin'ny fandinihana io lesona io? Ampahany inona no sarotra?`

`Inona avy ireo fitsipika sy fehin-kevitra hafa hitanao ao? `

`Moa ve isika tandindomin-doza amin’ny fanarahana tafahoatra izay lazain’ny mpitondra fanjakana na amin’ny fanoherana tafahoatra? Nahoana?` 

`Misy fanontaniana ao amin'ny Mat. 22:15-22 ve tsy voazava ao amin’ny Rôm. 13:1-10?`