---
title:  "MAMPISARAKA NY FIANGONANA AMIN’NY FANJAKANA"
date:   31/01/2024
---

### Ampifandraiso amin’i Jesôsy 

### MAMPISARAKA NY FIANGONANA AMIN’NY FANJAKANA

Rehefa raisintsika ny fanavahana nataon i Jesôsy ao amin’ny Mat. 22:18-21 miaraka amin’ny famakafakana araka ny tsindrimandry avy amin’Andriamanitra ao amin’ny Rôm. 13:1-10, dia ho hitantsika ny rindrina natsangan’i Jesôsy hampisarahana ny fiangonana amin’ny fanjakana. Omena fahafahana mampiasa fitaovana anehoana hery ny fanjakana rehefa miaro ny fifandraisana eo amin’ny mpiray monina, rehefa miaro ny zon’ny tsirairay sy manafoana ny faharatsiana ary mitandro ny filaminana (Rôm. 13:4). Noraran’i Jesôsy kosa ny fiangonan’ny Testamenta Vaovao tsy hampiasa hery (Jao. 18:36). Ho an’i Jesôsy, ny fahasamihafana mi harihary eo amin’ny fomba ampiasain’ny fiangonana mba hanatanterahana ny iraka nampanaovina azy sy ny an’ny fanjakana dia tokony ho fanehoana mazava ny tsipika miavaka tsara manasaraka ny fiangonana amin’ny fanjakana.

Maneho ny famindrampon’i Jesôsy sy ny fahatsarany ary ny fahendreny ny fisarahan’ny fiangonana amin’ny fanjakana. Tsy fantatr'ireo mpanorina fivavahana hafa izany ka miseho miharihary eo amin’ny hambom-pon'izy ireo hampikambana ny fitondram-panjakana amin’ny fivavahana. Nandalina indray momba ny Baiboly sy ny Filazantsara ary ny Mpamonjy ny Fanavaozana prôtestanta ka tsy mahagaga raha toa naverin’izy ireo tamin’ny laoniny ny fisarahan’ireo sehatra roa, miorina amin’ny fampianaran'i Kristy.

Raha eo am-panohizana ny asa nataon’ireo teo alohantsika isika, dia tafiditra ao anatin’ny iraka omena antsika ny fitoriana ny fahamarinana sy ny fiarovana ny fahafahana ara-pivavahana. Anisan’ny lova ara-panahy napetraka amintsika ny adidy amin’ny fahatakarana araka ny tokony ho izy ny hafatry ny fahafahana ara-pivavahana ary ny hampandroso izany.


**Saintsaino indray ny andalan-teny fototra, ary jereo izay miresaka an’i Jesôsy ao amin’izany.**

`Ahoana ny tomba nanajan’i Jesôsy ny fahafahan’ny olona misafidy maiaiaka? `

`Inona ny sary hafa aseho na averina momba an’i Jesôsy?` 
• Valim-bavaka: 
