---
title:  "NY HERIN’NY FlJOROANTSIKA HO VAVOLOMBELONA"
date:   22/02/2024
---

### Takaro – NY HERIN’NY FlJOROANTSIKA HO VAVOLOMBELONA

“Niaritra fahoriana mafy dia mafy ny apostoly noho ny toerana mampijaly nandaozana azy nefa tsy nimonomonona izy (...) Nahatsiaro ny fanenjehana izay niaretan’ny mpianatr’i Kristy i Paoly izay izy mihitsy no nampitondra azy izany koa nifaly izy fa nosokafana ny masony hahita.” – VM, 1.189. 

“Tsy niteraka fahatezerana teo amin’ny apostoly ny fahasiahana nataon'ny mpiandry tranomaizina taminy satria Fanahin’Andriamanitra no tao amin'i Paoly sy Silasy fa tsy toe-tsaina mamaly faty.” – VM, 1.191.

“Raha namangy voalohany an’i Korinto ny apostoly Paoiy dia tafalatsaka teo anivon’ny vahiny izay nanana firehan-tsaina hafahafa. Mpandraharaha kinga tokoa ireo Grika nipetraka teo amoron-dranomasina. Efa ela no nanazarany tena hanao raharaham-barotra mahomby ka nanjary nino izy fa araka an’Andriamanitra ny fahazoana tombony; ary mba hahazoana vola, hono, dia samy azo atao avokoa, na ny mitady izany amim-pahamarinana, na ny mampiasa fisolokiana. Nampahafantarina an’i Paoly izany toe-tsainy izany ka dia nataony izay tsy hiheveran’ireo azy ho nanao ny fitoriana ny filazantsara hahazoana harena ho an’ny tenany. (...) Nohalaviriny ny fihetsika rehetra mety hahadiso fihevitrany mpijery, mba tsy ho very ny herin'ny hafatra notoriny.’ – MM, t.305,306. 

“Raha mitranga ny toe-javatra hoe eo anatrehan’ny fitsarana isika, dia tsy maintsy afointsika ny zontsika, raha tsy hoe angaha hahatonga antsika hifandona amin’Andriamanitra izany. Tsy zontsika tsy akory no arovantsika, fa ny zon’Andriamanitra amin’ny fanompoana ataontsika.” – MA, tt. 138,139. 

‘Handre ny momba anao avy amin’ny tatitra ataon’ireo fahavalonao ny mpanjaka sy ny mpanapaka ary ireo manam-pahefana lehibe, ary hovan’izy ireo amin’izany ny endriky ny finoanao sy ny toetranao. Hanana fahafahana hiseho eo anatrehan’ireo mpiampanga azy mba hamaly ny amin’ny finoany anefa ireo iharan’ny fanendrikendrehana. Hanana ny tombontsoa hitondra ny fahazavana eo anatrehan'ireo antsoina hoe manam-pahefana eto an-tany izy ireo; ary raha nandinika ny Baiboly ianao, raha vonona ny hamaly ny olona rehetra izay manontany ny amin’ny fanantenana ao aminao amim-pahalemem-panahy sy amim-panajana, dia tsy hahatohitra anao sy ny fahendrenao ireo fahavalonao.” – Ev, tt. 560,561


`Rehefa avy nandalina io andalan-tSoratra Masina io ianao nandritra ny herinandro, inona ireo hevitra nandresy lahatra anao manokana ny hampihatra azy eo amin’ny fiainana? `

`Inona avy ireo fampiharana tsy maintsy ataonao ao amin’ny sekoly misy anao, ny ankohonanao, ny toeram-piasanao, ary ny fiainam-pivavahanao? `

`Avereno jerena ilay andininy nianaranao tsianjery. Ahoana no hampiharanao izany eo amin’ny fiainanao mandritra ity herinandro ity.`