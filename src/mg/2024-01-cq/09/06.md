---
title:  "MIARI-PAHORIANA MIARAKA AMIN’I KRISTY"
date:   29/02/2024
---

### Takaaro – MIARI-PAHORIANA MIARAKA AMIN’I KRISTY


“Tsy mitarika ny zanany amin'ny fomba hafa noho izay nofidin'izy ireo hitarihana azy mihitsy Andriamanitra, raha hitan'izy ireo ny voalohany sy ny farany, ka fantany ny voninahitry ny fikasana tanterahiny amin’ny maha-mpiara-miasa azy Aminy. Tsy Enoka izay nakarina velona ho any an-danitra, tsy Elia izay niakatra tamin’ny kalesy afo, no lehibe kokoa na nomem-boninahitra kokoa noho i Jaona Mpanao batisa izay maty samirery tao an-tranomaizina. 'Fa hianareo efa nomena noho ny amin’i Kristy, tsy ny hino Azy ihany, fa ny hiharam-pahoriana koa noho ny aminy’ – Fil. 1:29. Koa ny fanomezana rehetra azon’ny lanitra arotsaka amin’ny olona, ny fiarahana amin’i Kristy eo amin’ny fahoriany no lova mavesa-danja indrindra sy voninahitra ambony indrindra.’’ – IFM, t. 230. 

“Hatrany hatrany dia noharatsiana sy nenjehina ny iraka voatidin’Andriamanitra; kanefa na dia nampijalina aza izy, dia tsy nahasakana ny fahalalana an’i Jehôvah tsy hiely tamin’ny manodidina rehetra izany. Aoka hiara-mirohotra ny mpianatr’i Kristy, ka hiroboka eo amin'ny ady amin’i Satana, fa tsy misy na inona na inona azon’ny devoly atao hanoherana ny fahamarinana, fa vao mainka mampandroso azy ny fanoherany azy rehetra. Mbola ho avy ny andro izay hibaribarian’ny fahamarinana, ka hahavoatery ny olona handinika azy sy hiady hevitra ny aminy, na dia eo aza ireo fanaratsiana maro anotofana azy ankehitriny. Ho voahetsiketsika ny sain’ny maro; ary ny fanoherana sy ny faniniana enti-mamono ny fahamarinana dia vao mainka hanjary fiasana amboarin’Andriamanitra hamohafoha ny sain'izay matoritory” - S, t. 33.

‘Tamin’ny andro rehetra dia ny sekolin’ny fitsapana no nanabeazana sy nitaizana ireo voafidin’ny Mpamonjy. Nandeha teo amin'ny lalana ety tety an-tany izy; nodiovina tao amin’ny memin’ny fahoriana izy. Noho ny amin’i Jesosy dia niaritra fanoherana, fankahalana, fitenenan-dratsy izy. Nanaraka azy tamin’ny adiny sy ny fahoriany izy; niaritra fahafoizan-tena sy nanandrana fahadisoam-panantenana mangidy izy. Ny fanandramana maharary niainany no nahalalany ny faharatsian’ny fahotana, ny heriny, ny heloka avy amin'izany, ny fahoriana avy aminy; ary maharikoriko azy ny mijery izany. Ny fahatsapany ny sorona tsy misy fetra natao hanasitranana izany dia mampanetry tena azy eo imason’ny tenany ihany ka mameno ny fony amin’ny fisaorana sy ny fankalazana izay tsy mety ho fantatr’izay tsy mbola lavo mihitsy.” – HM, tt. 675, 676.


`Rehefa tapitra ny herinandro andinihana ny Dan. 7, inona avy ireo fampiharana manokana maharesy lahatra anao?`

`Inona ny fampiharana azonao atao any an-tsekoly, eo amin'ny fianakaviana, any amin'ny toeram-piasana ary any am-piangonana? `

`Avereno jerena ilay andininy nianaranao tsianjery. Ahoana no ampiharana izany eo amin’ny fiainanao mandritra ity herinandro ity? `