---
title:  "ILAY FIANGONANA IHARAN’NY FANENJEHANA"
date:   24/02/2024
---

### ILAY FIANGONANA IHARAN’NY FANENJEHANA

### FAMPIDIRANA

**Vakio ny: Dan. 7**

`Tsianjery: Mifidy andininy 1`

#### NY LALÀM-PANORENAN’I ETAZONIA
.
Na dia fantatra amin’ny fahafahana ara-pivavahana ampanantenainy ny olom-pirenena ao aminy aza i Etazonia ankehitriny, dia tsy nanome antoka ny amin'izany kosa ireo zanatany tany aloha. Ny ankamaroan'ireo zanatany 13 voalohany tany Amerika dia samy nanana ny fivavahany avy. I Massachusetts sy i Connecticut ary i New Hampshire, ohatra, dia Puritain; i New York sy i Maryland ary i Caroline du Nord sy i Caroline du Sud kosa dia Anglikana. Zanatany maro no nitaky ny hanaovan’ny mpiasam- panjakana fitsapam-pahaizana momba ny fivavahana mialoha ny handraisany ny toerany, ary ny lalàm-panorenan'i Delaware tamin'ny 1776 dia nanery ny mpiasam-panjakana hanao izao fianianana izao: “Manaiky aho fa mino an'Andriamanitra Ray, sy Jesôsy Kristy Zanany Lahitokana, ary ny Fanahy Masina, Andriamanitra Iray, isaorana mandrakizay; ary miaiky aho fa avy tamin'ny tsindrimandrin'Andriamanitra ny Soratra Masin’ny Testamenta Taloha sy ny Testamenta Vaovao.” Tahaka ireo fitondram-panjakana eorôpeanina nandosirany dia nanorina fitondram-panjakana vaovao izay niantehitra betsaka tamin’ny fiangonana nisy azy avy izy ireo. Rehefa hitan'ireo zanatany ireo anefa fa tsy hahomby ny revôlisiona iray ho fanoherana an’i Angletera raha tsy mikambana izy ireo, dia nanapa-kevitra izy ireo ny hanaraka ny ohatra nasehon’i Rhode Island amin’ny tsy fananana fiangonana tohanan’ny fitondram- panjakana.

Tamin’ny fahendren'Andriamanitra no nananganany firenena vaovao nanana endri-pitondram-panjakana vaovao mba hanomezana fialofana an’ireo mpino nampahorina. Nambaran’ny faminaniana mialoha fa manana drafitra mandrakariva Andriamanitra mba hanafahana ny fiangonany izay iharan’ny fanenjehana. Ny lesona amin’ity herinandro ity dia handalina ny sasany amin’ireny faminaniana ireny izay manambara koa ny fetra napetrakAndriamanitra ho an'ny fanenjehana – dia ny tsipika izay tsy navelany hihoaran’ny fanenjehana.


> <p>  Soraty</p> 
> Soraty araka ny dikan-teny tianao ny Dan. 7. Raha tsy ampy ny fotoana eo am-pelatananao dia ny and. 23-28 no soraty. Azonao soratana amin’ny fiteninao ihany koa izany, ary azonao atao ny manao kisarisary na drafitra momba io toko io.