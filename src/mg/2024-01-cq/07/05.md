---
title:  "MANOVA NY ZAVA-DREHETRA I JESÔSY"
date:   14/02/2024
---

### Ampifandraiso amin’i Jesôsy – MANOVA NY ZAVA-DREHETRA I JESÔSY


Nambaran’ny Ezek. 21 mialoha ny fiovana goavana hoentin’ny Mesia: "Tsy ho toy ny taloha intsony ny toe-javatra.”- and. 26, (DIEM), mialoha ny hilazalazany ny fomba handrodanan’i Jesôsy ireo fefy sy hampitsimbadihany ny toe-javatra eo amin’ny fiarahamonina: “hasandratra ny iva, ary haetry ny avo"- and. 31.

Tsy nametraka fitondram-panjakana eto an-tany izay feheziny mivantana Andriamanitra hatramin’ny andron’ny Isiraely, ary tsy misy maneho didy jadona mihoatra noho ny olombelona mitonona ho manana fahazoan-dalana hanorina “fitondram-panjakan’Andriamanitra" nefa avy amin’ny tenany ihany izany.

Tsy azo sainina mihitsy ny hanorenan’i Mosesy na i Davida fitondram-panjakan’Andriamanitra miorina amin’ny fahefan’ny tenany ihany. Nohajain’ny firenena Isiraely ny fitondram-panjakan’Andriamanitra satria hitan’izy ireo tsara ny nisehoan’Andriamanitra tamin’i Mosesy teo an-tendrombohitra Sinay.

Hita ao amin’ny Testamenta Taloha koa ireo fefy tokony hanakana ireo mpitondra fanjakana tsy hampihatra lalàna ara-pivavahana. Ao amin’ny Jer. 27:5-8 dia mibaiko mivantana ny olony Andriamanitra mba hilefitra amin’ny fahefan’i Babilôna sy ny fanapahan’i Nebôkadnezara. Nasain’Andriamanitra nilefitra tanteraka izy ireo raha tsy misalovana amin’ny fanompoana Azy izany. Rehefa nifanohitra tamin’ny lalàn’Andriamanitra ny lalàn’i Babilôna dia tsy azon'ny vahoaka natao intsony ny nanaraka izany.

Ambaran’ny faminaniana ao amin’ny Ezek. 21 fa harodan’ny Mesia ny endri-pitondram-panjakana tranainy ka hitondra fitsipika vaovao Izy, ary izany tokoa no nataon'i Kristy. Any amin’ny toerana izay nanaovana tsinontsinona izany fitsipika izany, dia didy jadona sy fampahoriana ary fahoriana lehibe no vokany. Niaro ny fifalian’ny olombelona sy nanamafy ny sivilizasiona ireo fitsipiky ny fahafahana ara-pivavahana sy ny fampisarahana ny fiangonana amin’ny fanjakana tany amin’izay toerana nampiharana izany.


**Saintsaino indray ny andalan-teny fototra, ary jereo izay miresaka an’i Jesôsy ao amin’izany.**

`Fomba ahoana no nandrodanan’i Jesôsy ireo rafi-pahefana tranainy?`

`Inona ny sary hafa aseho na averina momba an’i Jesôsy?`

`Valim-bavaka:`