---
title:  "MAHATAKATRA NY ATAO HOE « FITONDRAM-PANJAKAN’ANDRIAMANITRA »"
date:   10/02/2024
---

### MAHATAKATRA NY ATAO HOE « FITONDRAM-PANJAKAN’ANDRIAMANITRA »

### FAMPIDIRANA

**Vakio ny: Ezek. 21**

`Tsianjery: - Mifidy andininy 1`

### “FITONDRAM-PANJAKAN’ANDRIAMANITRA” NAORIN’OLOMBELONA

Rehefa 28 taona i Jean Calvin dia niala tao Frantsa nankany Genève, Suisse, toerana nahitany vondron’olona matanjaka avy amin’ny faritra maro manerana an'i Eorôpa, izay nandositra ny fanenjehana ara-pivavahana nivaivay tany amin’ny firenena nisy azy avy. Nanome toerana iray nahafahan’ny olona nanaraka ireo tari-dalan’ny Baiboly mahakasika ny fandinihana izany sy ny fiankohofana i Genève, satria tsy hita tao amin’izany tanàna izany ny fitsipik’i Rôma, ary toerana tonga lafatra ho an’ny endri-piangonana sy endri-panjakana vaovao izany. Indrisy anefa fa nanaraka ilay toe-tsain’ny fifehezana amin’ny anaran’ny fivavahana fahiny ity lamina vaovao ity. Nahazo fahefana ara-pôlitika i Calvin ka nametraka “fitondram-panjakan’Andriamanitra" naorin’olombelona, izay nanereny ny olom-pirenena tsirairay hanao fianianana ampahibemaso fa hanaraka ny fivavahana kristianina. Tonga mpitarika ny fiangonana sy mpitondra ny fanjakana i Calvin, ka tsy nisy intsony ny fihavahan’ny sehatra ara-pivavahana sy ara-panjakana. Nahomby izy amin’ny fampandaniana lalàna maro izay nokendrena hanerena ny olona hanaja ny tomba fanao kristianina.

Nisongadina manokana ny tsy fandeferan i Calvin teo amin’ny ara-pivavahana tamin’ny alalan’ny fitondrany an’i Michel Servet, lehilahy iray nambara ho heretika noho ny nandavany ireo fampianarana momba an’Andriamanitra telo izay iray sy ny batisan’ny zazakely. Na dia nidify kely foana ny fahafatesana teo an-tanan’ireo Katôlika Rômanina tany Frantsa aza i Servet ka tonga mpandositra ny fanenjehana ihany koa, dia nanome baiko ny hisamborana azy avy hatrany i Calvin raha vao tonga tany Genève Ny taona 1553, dia meloka araka ny didim-pitsaran’ny fivoriana fandinihan-draharaha lehibe i Servet ary nodorana tamin’ny atontan-kitay teo ambonin ireo boky izay nosoratany. Ilay nenjehina indray no tonga mpanenjika. Ny lesona amin’ity herinandro ity dia mamakafaka ny antony tokony handavan’ny mpino ny endri-pitondram- panjakana izay itanan ny mpitondra fivavahana toerana manan-danja ara-pôlitika, ary koa ny antony tsy nanendren’Andriamanitra intsony fitondram-panjakana iray izay tarihin’ny mpitarika misolo tena Azy, hatramin’ny andron’ny Isiraely.

> <p>  Soraty</p>
> Soraty araka ny dikan-teny tianao ny Ezek. 21. Raha tsy ampy ny fotoana eo am-pelatananao dia ny and. 24-27 no soraty. Azonao soratana amin’ny fiteninao ihany koa izany, ary azonao atao ny manao kisarisary nadrafitra momba io toko io.