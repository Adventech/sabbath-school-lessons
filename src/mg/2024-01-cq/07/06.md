---
title:  "NY TOETR’ILAY FAHEFANA"
date:   15/02/2024
---

### Takaro

"Ny fahefana nomen'i Kristy an'ireo mpianany mialoha indrindra ny niakarany ho any an-danitra no fitsipika lehiben'ny iraka ao amin’ny Fanjakany. Raha nanome izany ho an’ireo mpianatra ny Mpamonjy dia nanao azy ireo ho ambasadaorony ary nanolotra fanomezan-dalana azy ireo hiasa. Koa raha hiatrika fanoherana izy ireo ary hanontaniana ny amin’ny fahefana handehanany mampianatra sy manasitrana kanefa mpanarato tsy nandia fianarana, dia ho azony atao ny hamaly hoe: ‘Ilay nohomboan’ny Jiosy tamin’ny hazo fijaliana kanefa nitsangana tamin'ny maty no nanendry anay ho amin’ny asa, araka ny Teniny nanao hoe: 'Efa nomena Ahy ny fahefana rehetra any an-danitra sy etÿ an-tany" – TFC, b. 8, t. 14.

“Taloha indrindra ny nandaozany ny mpianany dia nofaritan’i Kristy mazava tsara indray mandeha ny amin'ny toetran’ny fanjakany. Nampahatsiahiviny azy ny zavatra izay efa nambarany taminy mialoha mikasika izany. Nolazainy fa tsy fikasany ny hanangana ny fanjakana ara-nofo eto amin’ity izao tontolo izao ity. Tsy notendrena hanjaka toy ny mpanjaka ara-nofo eo amin’ny seza fiandrianan’i Davida izy. Rehefa nanontany azy ny mpianatra hoe: ‘Tompoko, amin’izao va no hampodianao ny fanjakana ho amin’ny lsiraely?’dia namaly Izy hoe: ‘Tsy anareo ny hahalala ny andro na ny fotoana izay efa notendren ny Ray amin 'ny fahefany ihany’- Asa. 1:6,1. Tsy nilain 'izy ireo ny hahita lavidavitra kokoa noho izay fanambarana nanambarany azy ho hitany. Hitory ny hafatry ny filazantsara no asan 'izy ireo." – VM, t. 29.

“Fony tety an-tany i Kristy, dia nifidy mpianatra roa ambin’ny folo mba hiaraka Aminy mandrakariva. Tanjony tamin’izany ny hanofana azy ireo ho amin'ny Asany. Tsy niantso azy ireo ho amin’ny fikasana sy ny lalàn'ny fanjakan'izao tontolo izao Izy fa ho amin’ny lohahevitra ambony sy masina kokoa- dia ny fikasana sy ny lalàn’ny fanjakan’Andriamanitra. Tsy niresaka pôlitika taminy Izy fa ireo lohahevitra izay nahakasika azy ireo amin'ny maha-mpitantana ny Fahasoavany azy. Nomeny azy ireo ny lohahevi- dehiben'ny toetry ny Fanjakany sy ny fomba fiasan'izany, amin’ny maha-fanjakan’ny fahasoavana azy eto amin’ity tontolo ity sy fanjakan'ny voninahitra azy any amin’ilay tontolo ho avy. Nolazainy tamin’izy ireo fa tsy fanjakana eto an-tany, izay ara-nofo izany, fa fanjakana izay haharitra mandrakizay. Nambarany ho fantatr’izy ireo ny amin'ny faneken'ny fihavanana, ilay dina lehibe izay maneho ireo fitsipiky ny Fanjakany.” – L 65,1902, paragrafy 12.


` Rehefa tapitra ny herinandro andinihana ny Ezek. 21, inona avy ireo fampiharana manokana maharesy lahatra anao?`

`Inona ny fampiharana azonao atao any an-tsekoly, eo amin'ny fianakaviana, any amin’ny toeram-piasana ary any am-piangonana? `

`Avereno jerena ilay andininy nianaranao tsianjery. Ahoana no ampiharana izany eo amin’ny fiainanao mandritra ity herinandro ity?`