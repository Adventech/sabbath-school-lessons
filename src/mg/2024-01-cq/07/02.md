---
title:  "« HORAVAKO, HORAVAKO, HORAVAKO! »"
date:   11/02/2024
---

### Saintsaino 

Manerana ny tantara, dia nanorina fitondram-panjakana samihafa entin’olombelona Andriamanitra, izay nanome ny zavatra nilaina arakaraka ny vanim-potoana. Nampiasa an’i Mosesy mpanompony Izy mba hanorina ny Isiraely amin’ny maha-fitondram-panjakan'Andriamanitra azy. Azo faritana tahaka izao izany: endri-pitondram- panjakana iray izay ahitana ny raharaha rehetra mahakasika ny olombelona, na ara-nofo na ara-panahy, ara- panjakana na ara-pivavahana, eo ambany fifehezan’Andriamanitra."- A.G. Daniells, Liberty Magazine, vol. 12, [1917], Teo ambany fitondram-panjakan'Andriamanitra tamin’ny Isiraely fahiny, dia nahazoana fanamelohana ho faty ny fanitsahana ny Sabata, ny fanozonana ny ray aman-dreny, ny fijangajangana, ny firesahana amin’ny maty, ny fanaovan-tsinontsinona ireo andro firavoravoana, ny fitenenan-dratsy izay masina, ary ny fanompoan- tsampy (Eks. 35:2; Lev. 20:9-16,27; 23:30; 24:16; Deo. 13:6-10). Tsy nanavaka ny fitondram-panjakana tamin’ny fiangonana ireo lalàna ao amin’ny bokin’i Mosesy.

Taonjato vitsivitsy taty aoriana, rehefa nangataka mpanjaka ho azy ny Isiraely dia napetrak’Andriamanitra ny seza fiandrianan’i Davida ho fanitarana ny seza fiandrianany any an-danitra. Nipetraka teo amin’ny seza fiandrianan’Andriamanitra teto an-tany ny mpanjakan’lsiraely ary nampihatra ny lalàn’Andriamanitra. Tahaka ny tamin’ny andron'i Mosesy, dia avy tamin’Àndriamanitra mivantana no nahazoan’ny fanjakan’i Davida ny fahefany. Niaina tantara izay nibahanan’ny tsy fahatokiana tamin’Andriamanitra anefa ireo mpanjaka nandimby an’i Davida. Tamin’ny andron'i Ezekiela sy Jeremia, dia fampitandremana hentitra marobe no nentin’ireo mpaminany, izay nanambara ny halehiben’ny tsy fahafalian’Andriamanitra teo anatrehan’ny fanararaotam-pahefana sy ny tsy fandraisana andraikitr’ireo mpitarika ny Isiraely. Anankiray tamin’ireny i Ezekiela, izay anisan’ny babo nentina tany Babilôna tamin’ny andron'i Joiakima.

Nomen’Andriamanitra fahitana sy nofy i Ezekiela tany Babilôna, izay naneho ny faharavana tanteraka hahatra amin’i Jerosalema sy ireo mponina ao aminy. Koa satria ireo mpitarika no tompon'andraikitra voalohany indrindra tamin’ny tsy fahatokian'ny vahoaka, dia izy ireo no iantefan’ny didim-pitsarana voalohany indrindra. Resy ireo mpanjaka sy andriana tsy mahatoky tao Jerosalema, izay taranak'i Davida sy nisolo tena ny seza fiandrianan’Andriamanitra teto an-tany, ary lasan-ko babo tany Babilôna izy ireo. Nirodana tanteraka ary tsy tafaverina intsony eto an-tany ilay seza fiandrianana izay an'ny taranak’i Davida.

Tondroin’ny Ezek. 21:18-26 mazava tsara fa i Babilôna no fahefana handrombaka ny satroboninahitra eo an-dohan’ny mpanjaka any Jerosalema. Rehefa izay dia marihin'ny faminaniana manokana fa fahefana telo no horavana aorian’i Babilôna: “Horavako, horavako, horavako izanÿ' (and. 27; DIEM). Ambaran’io toko misy faminaniana io koa fa ho rava mandra-piavian’ny Mesia ny fianakavian’ny mpanjaka (and. 32). Tsy hisy hipetraka eo amin’ny seza fiandrianana any Jerosalema mandra-piavian’ny Mesia. Nosimban’ny taranak’olombelona ny endri-pitondram-panjakana najoro teo ambanin'ny Fanekena taloha ka tsy maintsy nosoloana tanteraka izany teo ambanm’ny Fanekena vaovao.


**Ivereno ny andalan-teny nosoratanao ary diniho izany.**
**• Farito ireo teny, na andian-teny, na fehezanteny, na hevitra miverimberina.**
**• Asio tsipika eny ambanin’ireo teny na fehezanteny manan-danja na manana heviny manokana ho anao.**
**• Mampiasà «-> hampifandraisana ireo teny na fehezanteny mifandraika amin’ny teny na fehezanteny hafa.**
**• Ataovy tsianjery ny andininy tianao indrindra ary soraty imbetsaka izany mba hahamora ny fitadidianao azy.**

`Araka ny hevitrao, moa ve noho ny famindrampon’Andriamanitra sa noho ny rariny, sa izy roa, no nitarika Azy hanapa-kevitra handrava ny seza fiandrianan’i Davida? Nahoana?`

`Inona no ampianarin’io faminaniana io mikasika ny iraka ampanaovina ny Mesia?`