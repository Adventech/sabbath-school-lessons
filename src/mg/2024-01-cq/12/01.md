---
title:  FIFANANDRINANA MIKASIKA NY SABATA
date:   16/03/2024
---

### Fampidirana

**Vakio ny: Apok. 14:1-13**

`Tsianjery: Mifidy andininy 1`

### MANOHITRA NY LALANA MOMBA NY ALAHADY

Niaraka tamin'ny ezaka fampanjakana ny fivavahana kristianina tao Etazonia ny fiezahana mafy hametraka ny Alahady ho andro fitsaharana ara-dalana eo anivon'ny firenena. Nampahafantatra ilay nantsoina hoe "Sunday Rest Bill" ilay loholom-panjakana Henry W. Blair, "volavolan-dalána izay natao mba hisitrahan'ny vahoaka ny andro voalohany amin'ny herinandro, dia ny 'andron'ny Tompo' araka ny fiantson'ny maro azy, ho andro fitsaharana, ary koa mba handrisihana ny olona hitandrina izany ho toy ny andro fivavahana Alonzo T. Jones, The Two Republics [1892], t. 830. Norarana tamin'izany ny asa rehetra izay tsy voatery natao, ny fialamboly manelingelina ny hafa rehefa Alahady, ary noferana ny fifandefasana taratasy, ny varotra, ny fifamezivezen'ny fiara, ary ny matson'ny miaramila, ankoatra ny zavatra hafa. Nanao fanambarana ampahibemaso momba io volavolan-dalána io ny antenimieran-doholona amerikanina tamin'ny 13 Desambra 1888, ary i Alonzo T. Jones, mpanoratra fanta-daza, mpandaha-teny sy mpiaro ny fahafahana ara-pivavahana dia naneho ny heviny nandritra izany, mikasika ny olana nampanahy ny Advantista sy ireo antokom-pivavahana hafa vitsy an'isa. "Maneho mivantana ny fitsipika nambaran'i Jesősy Kristy ny lalåm-panorenantsika: tsy misy tokony hidiran'ny fitondram-panjakana amin'ny fivavahana, na amin'izay mahakasika an' Andriamanitra, fa hamela ny feon'ny fieritreretan'ny tsirairay sy Andriamanitra kosa izy hanapaka ny momba izany- Alonzo T. Jones, National Sunday Law [1892], t 43. Tsy manan-jo hamoaka lalåna na inona na inona mahakasika ny adidintsika amin'Andriamanitra ny fitondram-panjakana, araka ny nambarany. Koa ny lalåna momba ny Alahady, araka izany, dia tsy vitan'ny hoe tsy mifanaraka amin'ny lalåm-panorenana, fa mifanohitra amin'ny maha-Kristianina koa. Tsy nekena ilay volavolan-dalàn'i Blair taminio, kanefa mbola ahina ho olana ihany ny lalana momba ny Alahady ankehitriny. Hodinihintsika amin'ity herinandro ity ny hevitra ara-paminaniana fonosin'ireo fiezahana rehetra hametraka lalåna momba ny tokony hitandremana ny Alahady.


> <p>  Soraty</p>
> Soraty araka ny dikanteny izay tianao ny Apok. 14: 1-13. Raha tsy ampy ny fotoana eo am-pelatananao dia ny and. 1-5 no soraty. Azonao soratana amin'ny fiteninao ihany koa izany, ary azonao atao ny manao kisarisary na drafitra momba io andalan-tSoratra Masina io.