---
title:  "VELONA INDRAY NY HETSIKA MOMBA NY ALAHADY"
date:   21/03/2024
---

### Takaro - VELONA INDRAY NY HETSIKA MOMBA NY ALAHADY


"Raha hiavaka indrindra amin'ny hanajany ny didy fahefatra ireo izay miankohoka amin Andriamanitra manokana, satria io no famantarana ny heriny mamorona sy vavolombelon'ny fitakiany ny fiankohofana aminy sy ny fanajan'ny olona Azy, ireo miankohoka e0 anoloan'ny bibi-dia kosa dia hiavaka amin'ny fiezahany handrodana ny tsangambaton'ny Mpamorona, ka hanandratra izay naorini Roma." - HM, t. 460.


"Nitandrina ny Alahady anefa ireo Kristiana tamin'ny taranaka lasa, ary nihevitra izy tamin'ny fanaovany izany, fa nitandrina ny Sabatan'ny Baiboly; ary ankehitriny dia misy kristiana marina ao amin' ny fiangonana tsirairay, ary tsy avahana amin'izany ny Katolika Romana, amin'ny ankapobeny izay mino marina amin'ny fony tokoa fa ny Alahady no Sabata notendren' Andriamanitra. Eken'Andriamanitra ny fahatsoram-pony eo amin'ny fikasany sy ny hitsim-pony eo anatrehany. Nefa kosa rehefa hamafisin'ny lal√†na ny fitandremana ny Alahady ka handray fahazavana izao tontolo izao mikasika ny tsy maintsy hitandremana ny Sabata marina, amin'izay, na iza na iza handika ny baikon'Andriamanitra, mba hankato fitsipika izay tsy avy amin' ny fahefana ambony kokoa noho ny an'i Roma, dia hanome voninahitra ny papa ambonin Andriamanitra. (...) Miankohoka eo anoloan'ny bibi-dia sy ny sariny izy. (...)" - t. 463.


"Manapotika ny fitiavana ny rariny sy ny fiheverana ny fahamarinana ny fahalovana ara-politika; ary na dia any Amerika tanim-pahafahana aza. Ireo mpifehy sy mpanao lalana, dia hilefitra amin' ny fitakian' ny besinimaro ka hanao lalana hanamafy ny fitandremana ny Alahady, mba hitiavan'ny olona azy. Tsy hohajaina intsony ny fahafahana ara-pivavahana izay nanaovana sorona lehibe tokoa." - t 618.


"Teo aloha dia matetika no noheverina ho mpilaza loza fotsiny ireo izay nitory ny fahamarinana raketin'ny hafatry ny anjely fahatelo. Ny fanambarana mialoha nataony fa hahazo vahana any Etazonia ny tsy fandeferana eo amin'ny ara-pivavahana, fa hiray hina ny fiangonana sy ny fanjakana hanenjika izay mitandrina ny didin'Andriamanitra, dia nolazaina fa tsy marim-pototra sady rediredy foana. Nohizingizinina tamim-pahatokisana fa tsy hiova fenitra na oviana na oviana amin'izay efa toetrany hatrizay io tany io, dia ny maha-mpiaro ny fahafahana ara-pivavahana azy. Nefa kosa rehefa mitatra ny fihetsiketsehana mafy mikasika ny fanamafisana ny fitandremana ny Alahady, dia hita fa manakaiky ny toe-javatra izay nampisalasala tsy ninoana hatry ny ela, ka hisy vokatra tsy araka izay nisy teo aloha ny hafatry ny anjely fahatelo."-631.


"Ireo izay nahazo fampitandremana momba ireo toe-javatra manoloana azy dia tsy natao hipetra- potsiny amim-pahatoniana eo am-piandrasana ny tafiotra ho avy ka hampahery tena fa harovan'ny Tompo ireo izay mitoky Aminy amin'ny andro fahoriana. (...)Natao hiasa amim-pahazotoana indrindra amin'ny finoana tsy voahozongozona isika. (...) Tokony handinika lalina ny Soratra Masina isika ka ho afaka hilaza ny anton'ny finoantsika" - TFC, b. 5 [1885], t. 452.



`Rehefa avy nandalina io andalan-tSoratra Masina io ianao nandritra ny herinandro, inona ireo hevitra nandresy lahatra anao manokana ny hampihatra azy eo amin'ny fiainana?`


`Inona avy ireo fampiharana tsy maintsy ataonad ao amin'ny sekoly misy anao, ny ankohonanao, ny toeram-piasanao, ary ny fiainam-pivavahanao?`


`Avereno jerena ilay andininy nianaranao tsianjery. Ahoana no hampiharanao izany eo amin'ny fiainanao mandritra ity herinandro ity?`