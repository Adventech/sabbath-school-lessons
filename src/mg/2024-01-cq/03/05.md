---
title:  "AMIN’NY FITIAVANA FA TSY AMIN-KERY"
date:   17/01/2024
---

### Ampifandraiso amin’i Jesôsy

Ireo mpanorina ny fivavahana fanta-daza eto an-tany dia nandresy tany maro, niady tamin’ny sabatra, ary namela harena be ho an’ireo mpianany. I Jesôsy kosa tsy mba niady teo amin'ny toeram-piadiana teto an-tany na nipetraka teo amin’ny seza fiandrianana teto na koa namela haren’ny tany ho an’ireo mpanara-dia Azy. Nolaviny ny fiadiana rehetran'ny fampitahorana sy ny fampiasan-kery ary ny herisetra. Tamin’ny fitiavana sy ny fahalemem- panahy ary ny fandresen-dahatra tsotra no nanatanterahany ny iraka nampanaovina Azy. Hatramin’ny voalohany ka hatramin'ny farany, dia nametraka tombambidy ambony dia ambony ho an'ny fahamendrehan’ny olombelona sy ny fahafahany misafid y i Jesôsy. Tsy iadian-kevitra ny maha famitahan-tena faratampony ny halozana atao amin’ny anaran’i Kristy.

Tonga mba hamerina amin'ny laoniny ny endrik'Andriamanitra eo amin'ny olombelona i Jesôsy, ary Andriamanitra dia manana ny fahafaha-misafidy. Noho izany, tsy afaka haneho taratra ny endrik'Andriamanitra ny olona raha tsy voaro sy voahaja ny fahafaha-misafidy. Hanao izay hiarovana ny fahafahan'ny olombelona misafidy malalaka ny olona rehetra izay miara-miasa amin'i Kristy amin’ny famerenana amin’ny laoniny ny endrik’Andriamanitra eo amin'ny olona.

Raha toa ka ny rehetra no manaraka ilay lalàna volamena hoe: “Koa amin’izany na inona na inona tianareo hataon’ny olona aminareo, dia mba ataovy aminy kosa tahaka izany fa izany no lalàna sy mpaminany.’ – Mat. 7:12, dia ho foana ny olana mikasika ny fahafahana ara-pivavahana eto amin’izao tontolo izao. Hipetraka eo amin’ny toeran'ireo antokom-pivavahana vitsy an'isa ireo mpitarika avy amin'ny antokom-pivavahana lehibe ary hanaja tsara azy ireo - araka izay tiany hatao aminy raha toa ka nifamadika ny toerana nisy azy ireo. Ny Kristianina indrindra no tokony hankatô ny tari-dalan'i Jesôsy ka haneho hatsaram-panahy sy fanajana amin’ireo antokom-pivavahana hafa. Na vitsy an'isa toy ny ahoana aza ny vondron’ny mpino iray dia tokony hitovy amin'ny fiarovana irintsika ho azon’ny Kristianina velona any amin’ny firenena silamo sy hindou ny fiarovantsika azy ireny.



**Saintsaino indray ny andalan-teny fototra, ary jereo izay miresaka an’i Jesôsy ao amin’izany.**
`Fomba ahoana no nanajan’i Jesôsy ny fahafaha-misafidy nananan'ny olona? `

`Inona ny sary hafa aseho na averina momba an’i Jesôsy?`

`Valim-bavaka:` 