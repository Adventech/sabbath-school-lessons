---
title:  "AHOANA NY AMIN’NY FITSIPI-PIFEHEZAN’NY FIANGONANA?"
date:   15/01/2024
---

### Hazavao
### AHOANA NY AMIN’NY FITSIPI-PIFEHEZAN’NY FIANGONANA?

Ny fanoharana momba ny vary sy ny tsi mparifary dia tsy midika tsy akory fa tsy azon’ny fiangonana atao ny mamono ny anaran’ny mambra tsy ho ao amin’ny bokim-piangonana raha toa izy nisafidy ny hanao fahotana miharihary na nandà ny lafiny sasany amin’ny foto-pinoana. Raha ny marina, dia nanome dingana mazava izay natao harahin’ny fiangonana i Jesôsy, rehefa misy mambra mikiry hanohy ny lalan-dratsiny amin’ny fahotana (Mat. 18:15-20). Tsy natao hofaizina amin’ny fomba feno halozana ny olona toa izany, satria ny fepetra henjana indrindra raisina amin’ny mambra iray tsy mety mibebaka dia ny mampisaraka azy amin’ny mpianakavin’ny finoana.

Misy ireo mihevitra fa ny fananana fahafahana ara-pivavahana dia midika fa azon’ny mambra atao ny mino fampianaran-diso kanefa mijanona ho mambran’ny fiangonana ihany izy. Fanolanan-kevitra mahatsiravina izany! Raha ny marina, ny fahafahana ara-pivavahana dia manome fahafahana ny olona hino izay tiany hinoana ary hiditra ao amin’ny fikambanana manana fomba fijery sahala amin’izany- rehefa tsy mitera-doza ho an’ny hafa izany. Ny fahafahana ara-pivavahana dia tsy antony hanerena ny vondrona iray hikambana amin’ny olona tsy mitovy foto-pampianarana aminy. Nanohana izany hevitra izany i Paoly, notolorany saina ireo mpitarika ny fiangonana sasany mba “hitandrina” ny amin’ireo izay manana fampianarana mifanohitra amin’ny fiangonana (Rôm. 16:17), ary nomeny toromarika ny hafa mba hanampim-bava ny mpampianatra sandoka tahaka izany (Tit. 1:11). Tsy nilaza i Paoly fa tokony hiantso mpitandro filaminana izy ireo mba hanakana ny mpampianatra sandoka tsy hizara ny heviny any amin’ny toerana hafa; nampitandrina ireo mpitarika fotsiny izy mba tsy hanome toerana hitenenan’ireny olona ireny ao amin’ny fiangonana. Mbola mitombina ho an’ny fiangonana ankehitriny izany torohevitra izany.



`Rehefa avy namaky izay nosoratanao sy nomarihinao ianao dia inona ireo hevitra ankapobeny misongadina manokana avy amin’izany?`

`Inona avy ireo fanontaniana mipetraka avy amin’ny fandinihana io lesona io? Ampahany inona no sarotra?`


`Inona avy ireo fitsipika sy fehin-kevitra hafa hitanao ao? `

`Nahoana ny fitsipi-pifehezan'ny fiangonana no ilaina mba hahatomombana ny aim-panahin’ny mambra?`