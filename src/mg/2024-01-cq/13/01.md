---
title:  FANAFAHANA FARANY
date:   23/03/2024
---

### Fampidirana

**Vakio ny: Apok. 21**

`Tsianjery: Mifidy andininy 1`

### NY ZON'OLOMBELONA

Najoro ny Firenena Mikambana tamin'ny 1945 mba hampihenana ny loza vokatry ny ady sy mba hiarovana ny zo fototra ananan'ny olombelona tsirairay avy. Ny "Fanambarana iraisam-pirenena momba ny zon'olombelona" nataon'izy ireo, izay nolanina tamin'ny 1948 ary hitan'ny rehetra ao amin'ny tranonkalam-pifandraisany dia milaza izao "Ny isam-batan'olona dia manana zo hanana ny heviny sy haneho izany, hino na tsy hino izay ambara aminy ary hivavaka amin'izay tiany hivavahana; tafiditra ao anatin'izany ny fahafahana miova antokom- pivavahana na zavatra inoana, ary fahafahana ho an'izy tenany irery na iarahany amin'ny vondrona misy azy, haneho ny fivavahany na ny foto- pinoany amin'ny alalan'ny fampianarany, ny fomba amam-panaony, ary ny fanompoam-pivavahany" (Lalana andalana faha-18). Efa nadika tamin'ny tenim-pirenena miisa 514 io lahatsoratra manan-danja io ary efa nandrisika firenena sy faritra maro manerana izao tontolo izao hanamafy orina ny fiarovany ny fahafahany.

Na izany aza anefa, vao mainka mametraka ny olona amin'ny toerana mampidi-doza hatrany ireo ady sy fifandonan'ny tafika samihafa. Ireo didy aman-dalana miaro ny zon'olombelona, tafiditra ao anatin'izany ny fahalalahana ara-pivavahana, dia tsy voatery ho voahaja mandrakariva ary hita sy tsapa fa vao mainka mitombo izaitsizy ny fahorian'izao tontolo izao vokatry ny fahotana sy ny fijaliana aterany.

Azo antoka fa ny olona izay velona amin'ny taonjato faha-21 dia miaiky, mihoatra noho ireo taranaka teo alohany fa tsy hisy olombelona hanome ny fahafahana izay tena ilain'ity izao tontolo izao ity. Mpanafaka avy any ambony no ilainy, ary izay indrindra no antom-pisian'ny fivavahana advantista! Ny teny hoe "advent" dia midika hoe "fiaviana"; maneho ny antony nisafidianan'ny Advantista io teny io hilazany ny finoantsika ny fiavian'i Kristy tsy ho ela. Ny hevitry ny anaran'i JesÃ´sy dia hoe "Mamonjy Andriamanitra"; na dia ny anarany aza dia mampanantena fahafahana. Hifantoka amin'ilay fanafahana farany efa nampanantenain'Andriamanitra ny zanany rehetra ny lesona amin'ity herinandro ity.


> <p>  Soraty</p>
> Soraty araka ny dikan- teny tianao ny Apok. 21. Raha tsy ampy ny fotoana eo am-pelatananao dia ny and. 1-8 no soraty. Azonao soratana amin'ny fiteninao ihany koa izany, ary azonao atao ny manao kisarisary na drafitra momba io toko io.