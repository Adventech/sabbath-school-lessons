---
title:  "AVY AO ANATINY NY FAHAVALO"
date:   21/01/2024
---

### Saintsaino

Tamin’ny andron'i Jesôsy dia marobe ireo olona tia mihaino toriteny manameloka ny faharatsiana sy manasongadina ny tsy rariny tamin’izany fotoana izany. Tsy vitsy ireo izay diso fanantenana noho ny toriteny nataon'i Jesôsy, satria tsy mba nilaza ratsy momba an’i Rôma mihitsy izy. Ny fahotan’ny iray firenena Taminy aza no nomelohiny. Faly erÿ izy ireo nandre an’i Jesôsy nanome tokim-panafahana mandra-pahitany fa hay karazam-pahafahana hafa no nampanantenainy.

Tsy mora noho ny tamin’izany andro izany ny mandray ny hafa-pitiavan'i Jesôsy ankehitriny, saingy ny tena olantsika dia tsy ny fitondram-panjakana, na ratsy toy inona aza izany, fa ny fontsika mpanota. Mampianatra antsika ny hafatr'i Jesôsy fa na inona na inona mitranga eto amin’izao tontolo izao dia ny tenantsika ihany no tena fototry ny olana mahazo antsika. Ny ady mangotraka indrindra dia ilay ifanaovantsika amin’ilay fahavalo ao am-pontsika. Vantany vao resintsika ny “izaho” dia manaraka ho azy ny fandresentsika ny hafa rehetra. Nanome toky i Jesôsy fa hanafaka antsika amin’ilay fanandevozana mahatsiravina indrindra; hoy Izy: “Lazaiko aminareo marina dia marina tokoa fa izay rehetra manota dia andevon’ny ota. (…) Koa raha ny Zanaka no hahafaka anareo, dia ho afaka tokoa hianareo.” – Jao. 8:34-36. Ilay fahafahana tsara indrindra no nampanantenain’i Jesôsy, satria ny fahafahan’ny fanahy no fototry ny fahafahana hafa rehetra.

Taona maro lasa izay, nila vonjy tamiko ny namako iray noho ny fiankinan-dohany amin’ny paraky. Nohazavaiko azy fa mahazo misafidy amin’ny karazana fahafahana anankiroa mifanohitra izy. Ny anankiray: azony fidina ny fahafahana manao izay rehetra tiany, na ny mihinam-paraky aza. Ny anankiray kosa: azony atao ny mifidy ny ho afaka amin'io fanandevozana mahatsiravin'ny fiankinan-doha io, izay manimba ny fahasalamany sy ny hoaviny ary ny fahasambarany. Nony afaka tamin’ny paraky ilay namako dia tsiky tsy nanam-paharoa no nameno ny tarehiny, tsy vitan’ny nihasalama izy fa afaka tamin’ny fanandevozana ny fony. Tsy misy fifaliana lehibe kokoa noho ny fifalian’ny fahazoana fahafahana, afa-tsy ny fifaliana avy amin’ny fanampiana olon-kafa hanana fahafahana. Tombontsoantsika ny mitory ny filazantsaran’ny fahamarinan'i Jesôsy, izay manafaka ny olona mandraka ankehitriny (Jao. 8:32). Ny herin’Andriamanitra no manapaka ny fatorana mangeja avy amin’ny fahazarana manimba sy ny fahotana manandevo antsika. Manafaka antsika amin’ny fahamelohana sy ny haizina izay mihazona antsika i Jesôsy. Omeny famelan-keloka sy areniny na dia ny mpanota matevin-koditra indrindra aza. Afaka manana fiainana be dia be isika miaraka amin’i Jesôsy, dia fiainana safcnonoky ny filiavan'Andriamanitra sy ny fiadanany!



**Ivereno ny andalan-teny nosoratanao ary diniho izany.**
**• Farito ireo teny, na andian-teny, na fehezanteny, na hevitra miverimberina.** 
**• Asio tsipika eny ambanin'ireo teny na fehezanteny manan-danja na manana heviny manokana ho anao.**
**• Mampiasà hampifandraisana ireo teny na fehezanteny mifandraika amin’ny teny na fehezanteny hafa.**
**• lanaro tsianjery ny andininy tianao indrindra. Soraty imbetsaka izany mba hahamora ny fitadidianao azy.**

`Inona avy ireo ohatra fanandevozana fahitantsika ankehitriny?`