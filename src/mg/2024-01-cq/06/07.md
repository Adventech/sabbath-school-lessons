---
title:  IFANAKALOZY HEVITRA
date:   09/02/2024
---

### IFANAKALOZY HEVITRA

Zarao ao amin’ny kilasin’ny Sekoly Sabata (na amin’ny mpiara-mianatra Baiboly) ny hevitra voarainao avy amin’ny tsianjery sy ny fianaranao Baiboly nandritra ity herinandro ity, ary koa ireo fahalalana azonao avy amin’izany, ireo fanamarihana nataonao sy fanontaniana isan-karazany momba izany. laraho midinika amin’ny tarika misy anao ireto fanontaniana hifanakalozan-kevitra ireto:

`1. Inona avy ireo loza ateraky ny fikambanan'ny fiangonana amin’ny fanjakana ka tsy voalaza ato amin’ity lesona ity?`

`2. Araka ny hevitrao, nahoana no mora tokoa ho an’ny Kristianina ny ho tonga mpampahory kanefa isika aza tsy maintsy nitolona tao anatin'ny toe-javatra maro ho fanoherana ny fampahoriana?`

`3. Manomana antsika ho amin’ny fotoan-tsarotra sy ny fanenjehana ho avy ny fandinihana ireo toe-javatra nitarika ho amin’ny fahafatesan’i Jesosy; amin’ny fomba ahoana?`

`4. Ahoana no anaovantsika fanandramana tahaka ny an’i Paoly, ka hanova antsika tanteraka ny fifanenantsika amin’i Jesosy? Tsy maintsy miandry an’i Jesosy hiseho amintsika ve isika sa misy zavatra azontsika atao ihany?`

`5. Ahoana no hahafantarantsika fa manova antsika i Jesosy kanefa isika tsy mbola nifanena Taminy tahaka izay nitranga tamin’i Paoly? Ahoana no tsy hahatonga antsika hihenahena eo amin’ny fifandraisantsika amin’i Jesosy?`

`6. Ahoana no ahafahantsika manana fiadanana sy fitoniana toy izay nasehon’i Jesosy nandritra ny fitsarana Azy izay feno fikorontanana?`