---
title:  "ANKAHALAINA SY LAVINA"
date:   08/02/2024
---

### Takaro

‘Araka izany dia nifidy mpifehy jentilisa ny firenena jiosy ka niala tamin’ny fitondram-panjakanAndriamanitra. Nitsipaka an’Andriamanitra tsy ho mpanjakany izy, ka tsy nanana mpanafaka intsony amin'izao sisa izao. Tsy nanana mpanjaka afa-tsy Kaisara izy. (...) Ny mpitarika ara-pivavahana indray no nahatonga ny faharavam-pirenena. 

“Naniry mafy ny hamonjy an’i Jesosy i Pilato. Hitany anefa fa tsy afaka nanao izany izy, raha notazoniny ihany ny toerany sy ny voninahiny. Naleony nisafidy hanao sorona ain’olona tsy manan-tsiny toy izay ho very ny fahefany araka izao tontolo izao. Firifiry no manao sorona toy izany ny foto-pinoana mba hialana amin’ny fatiantoka na ny fahoriana. (...) Manosika mafy ho amin’ny lalana ratsy ny riaka, koa izay manao marimaritra iraisana amin’ny ratsy dia voafaoka any anatin’ny haizina matevin’ny heloka.

“Nilefitra tamin’ny fangatahan'ny vahoaka i Pilato. (...) Nefa na dia efa nametrapetraka mialoha aza izy, dia tonga taminy taty aoriana izay natahorany rehetra. Nongotana taminy ny voninahiny. (...) Nokaikerin’ny nenina izy, ary voaratra ny avonavona tao aminy, ka tsy ela taty aorian’ny nanomboana an’i Jesosy tamin’ny hazo fijaliana dia namarana ny androny izy. Toy izany koa izay rehetra mitady marimaritra iraisana amin’ny fahotana dia tsy hahazo afa-tsy fahoriana sy fahafonganana. ‘Misy lalana ataon’ny olona ho mahitsy kanjo lalana mivarina any amin’ny fahafatesana no iafarany.' – Ohab. 14:12. 

“Azon ’Andriamanitra natao mora foana ny namongotra an ’i Satana sy ireo niray saina taminy toy ny fanariana vato kilonjy eo amin ’ny tany; nefa tsy nataony izany. Tsy ny hery no handresena ny fikomiana. Ny fahefana manery dia tsy hita raha tsy ao amin’ny fitondram-panjakan’i Satana. Tsy mifanaraka amin’izany ireo foto-kevitr’i Jehovah. (...) Ara-panahy ny fitondram-panjakan’Andriamanitra ary ny fahamarinana sy ny fitiavana no hery manjaka amin’izany’ - IFM, tt. 794,795,818. 

‘Ny toetra tsy mendrika rehetra, ny fanomezan-tsiny sy ny habibiana izay azon'i Satana hitarihana ny fon'olombelona hovisavisaina, dia nihatra tamin’ny mpanaraka an’i Jesosy avokoa. Ary mbola ho tanteraka indray amin’ny fomba miavaka izany ankehitriny, mbola mandrafy ny lalàn’Andnamanitra mantsy ny fo ara-nofo, ka tsy hiiefitra amin’ny baikony. (...) Nandroso hatrany teto amin ity izao tontolo izao ity ny fitoriana ny filazantsara niatrika ny fanoherana. Ny loza, ny fatiantoka ary ny fijaliana. VM. t. 77.


`Rehefa avy nandalina io andalan-tSoratra Masina io ianao nandritra ny herinandro, inona ireo hevitra nandresy lahatra anao manokana ny hampihatra azy eo amin’ny fiainana?`

`Inona avy ireo fampiharana tsy maintsy ataonao ao amin’ny sekoly misy anao, ny ankohonanao, ny toeram-piasanao. ary ny fiainam-pivavahanao?` 

**Avereno jerena ilay andininy nianaranao tsianjery. Ahoana no hampiharanao izany eo amin’ny fiainanao mandritra ity herinandro ity**