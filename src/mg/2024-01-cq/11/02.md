---
title:  "NY FAHEFANA MATANJAKA INDRINDRA ETO AN-TANY AMIN'NY ANDRO FARANY"
date:   10/03/2024
---

### Saintsaino - NY FAHEFANA MATANJAKA INDRINDRA ETO AN-TANY AMIN'NY ANDRO FARANY

Maneho fikambanana eo amin'ny fivavahana sy ny põlitika ary ny toe-karena izay hiaraka hampihorohoro ny vahoakan'Andriamanitra amin'ny andro farany ny fahitana nomen'i Jesôsy an'i Jaona ao amin'ny bokin'ny Apokalipsy. Mampanantena ireo faminaniana ireo fa na dia eo aza ny fanerena sy ny hery mandrahona dia mbola hanana vondron'olona izay hitoetra ho mahatoky Aminy hatrany Andriamanitra.

Ny firenena rehetra eto amin'izao tontolo izao no asehon'ireo biby ao amin'ny Daniela sy Apokalipsy (Dan. 7:17, 23). Maneho ny fahefana matanjaka indrindra ara-kolontsaina sy ara-tafika eto amin'izao tontolo izao ilay bibidia avy amin'ny tany ao amin'ny Apôk. 13:11-izy no hany firenena manana hery miasa mangina sy fahefana hanapariaka sy hampihatra lamina ara-pivavahana izay mahasahana ny tany rehetra amin'ny andro farany (and. 12-17).

Avy amin'ny amir ranomasina ny ankamaroan'ireo biby ao amin'ny Daniela sy Apokalipsy (Dan. 7:2; Apók. 13:1); midika izany fa mitombo any amin'ny faritra ber mponina sya ahitana fifandonana be indrindra eto amin'izao tontolo izao izany (Apôk. 17:15). Etsy ankilany, ny bibidia ao amin'ny by Apôk. 13:11 dia avy amin'ny tany. Raha vahoaka sy firenena maro ary samy hafa fiteny no asehon'ny tandindon'ny rano, ny tany kosa dia maneho ny mifanohitra amin'izany: tany efitra. Ampifandraisin'ny Baiboly amin'ny fitokanana ny tany efitra (Ohab. 21:19; Jer. 2:6). Ny Tany Vaovao, araka izay niantsoana an'i Amerika, dia nangina sy nilamina, efitra ara-bakiteny izany raha nampitahaina tamin'izao tontolo izao tranainy izay feno fifandonana (Eoropa).

Fanaon'ny mpitoriteny môderina ny mitondra fanazavana isan-karazany mikasika ny fifehezana ara-toe-karena, ny fihoaram-pefin'ny fitondram-panjakana ary ny fanjakana tsy refesi-mandidy izay voasoritsoritra ao amin'ny faminaniana momba ny mariky ny bibidia (Apok. 13:15-17). Ny ankamaroan'ireny mpanao tsangan-kevitra ireny anefa dia manala io andalan-teny io ao amin'ny tontolon-keviny satria tsy mijery ireo andalana eo alohany. Tsy ho takatsika amin'ny fahafenoany ny toe-java-tsarotra mifandraika amin'ny mariky ny bibidia raha tsy heverintsika ireo toe-javatra izay mitarika an'izao tontolo izao handray ilay marika. Miresaka ny amin'ny fihetsehana ara-pivavahana sy ny fifohazana sandoka izay manomana ho amin'ny fampahoriana farany ireo andalan-teny eo aloha.

**Ivereno ny andalan-teny nosoratanao ary diniho izany.**

**Farito ireo teny, na andian-teny, na fehezanteny, na hevitra miverimberina.**

**Asio tsipika eny ambanin'ireo teny na fehezanteny manan-danja na manana heviny manokana ho anao.**

**Mampiasa hampifandraisana ireo teny na fehezanteny mifandraika amin'ny teny na fehezanteny hafa.**

**Ataovy tsianjery ny andininy tianao indrindra ary soraty imbetsaka izany mba hahamora ny fitadidianao azy.**

`Ahoana no itarihan'ilay bibidia avy amin'ny tany ao amin'ny Apôk. 13:11-18 anizao tontolo izao ho amin'ny fiankohofana sandoka?`

`Raha mandalina samirery ny Baiboly isika ary koa mihaino ireo mpampianatra, ahoana no iarovantsika ny tenantsika tsy ho tratry ny fandikana vilana?`