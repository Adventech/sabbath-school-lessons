---
title:  "NY SARIN'NY BIBIDIA"
date:   14/03/2024
---

### Takaro

"Rehefa voaloto ny fiangonana voalohany noho ny nialany tamin'ny fahadiovan'ny filazantsara sy noho ny nanekeny ireo fomba amam-panao jentilisa, dia veriny ny Fanahy sy ny herin' Andriamanitra; ary mba ahazoany mifehy ny feon'ny fieritreretan'ny vahoaka dia nitady tohana avy tamin'ny fahefana ara-politika izy. Ny vokatr'izany dia ny fahefana papaly, ny fiangonana izay nifehy ny fahefam-panjakana ary nampiasa izany ho fanatanterahana ny zava-kendreny, indrindra tamin'ny famaizana ny 'herezia"."- HM, t. 456.

"Rehefa ireo fiangonana lohandohany any Etazonia, izay miray noho ny amin'ny foto-pinoana iarahan'izy rehetra manaiky, no hiasa mangina amin'ny fanjakana mba hanamafy ny lal√†na ataony sy hanohana ny asa natsangany, amin'izay dia ho nanao sarin'ny ambaratongam-pahefana Romana i Amerika Protestanta ka ny fampiharana sazy ataon'ny fanjakana amin'ireo izay misaraka aminy no vokatr'izany tsy azo sakanana."- HM, t. 459.

"Rehefa mandefa hafatra fampitandremana izay lehibe indrindra Andriamanitra ka aseho ho toy ny torin'ny anjely masina manidina eo afovoan'ny lanitra izany, dia takiny amin' ny olona tsirairay izay manana saina afaka mandanjalanja ny hitandrina izany hafatra izany. Ny fitsarana mahatahotra manameloka ny fiankohofana amin'ny bibidia sy ny sariny (Apokalypsy 16: 9-11), dia tokony hitarika ny rehetra hazoto handinika ireo faminaniana hahafantarany ny atao hoe mariky ny bibidia sy ny fomba tsy handraisana izany. Nefa mitampin-tsofina tsy hihaino ny fahamarinana ny ankabeazan'ny olona ka nitodika any amin'ny angano. Hoy ny Apostoly Paoly raha nitazana ny andro farany izy: 'Fa ho avy ny andro izay tsy hahazakan'ny olona ny fampianarana tsy misy kilema-2 Tim. 4:3. Efa tena tonga mihitsy io fotoana io izao. Tsy tian'ny ankamaroan'olona ny fahamarinan'ny Baiboly, satria misakantsakana ny fanirian'ny fony feno fahotana sy tia an' izao tontolo izao izany; koa dia omen'i Satana azy ny fitaka ankamamiany."- HM, L. 620.


`Rehefa tapitra ny herinandro andinihana ny Apok. 13, inona avy ireo fampiharana manokana maharesy lahatra anao?`

`Inona ny fampiharana azonao atao any an-tsekoly, eo amin'ny fianakaviana, any amin'ny toeram-piasana ary any am-piangonana?`

`Avereno jerena ilay andininy nianaranao tsianjery. Ahoana no ampiharana izany eo amin'ny fiainanao mandritra ity herinandro ity?`