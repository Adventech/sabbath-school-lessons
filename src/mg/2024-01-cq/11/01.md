---
title:  "NY FAMPAHORIANA FARANY"
date:   09/03/2024
---

### Fampidirana

**Vakio ny: Apok. 13**


`Tsianjery: Mifidy andininy 1`


### FANOHANANA NY "AMERICAN SENTINEL"


Tamin'ny taona 1886, dia namoaka gazety iray antsoina hoe "American Sentinel" (nasolo ny gazetiboky Liberty tamin'ny 1906) ny Fiangonana Advantista Mitandrina ny Andro Fahafito, mba hanoherana ny fitomboan'ny hery miasa manginan'ny "National Reform Association, izay nitaky ny hanitsiana ny Lalàm-panorenan'i Etazonia amin'ny fametrahana ny fivavahana kristianina ho fivavaham-pirenena. Nivaky toy ízao izany fanitsiana naroso izany: "Izahay, vahoakan'i Etazonia, dia manaiky am-panetren- tena an'Andriamanitra Tsitoha ho loharanon'ny fahefana sy ny hery rehetra eo amin'ny fitondram-panjakana sivily, manaiky an'i Jesôsy Kristy Tompo ho Governoran'ny fanjakana rehetra, ary ny sitrapony izay ambarany ho fahefana fara tampony, mba handrafitra fitondram-panjakana kristianina anankiray (...) dia manendry sy manorina izao lalàm-panorenana izao ho an'i Etazonia."

Nanao ny ezaka rehetra araka izay tratrany ireo tonian- dahatsoratry ny American Sentinel mba hanoherana sy handresena ny tanjon'ny National Reform Association amin'ny fanaovana ny fivavahana kristianina ho fivavaham-pirenena. Na dia teo aza ireo ezaka ireo, dia nisy lahatsoratra nosoratan'i Ellen White navoaka tamin'ny 1889 izay maneho ny tsy fahalianan'ny fiangonana amin'izany toe-javatra izany: "Mahavariana tokoa ny tsy firaihana sy ny fitomoe-poana ao anatin'izao fotoan'ny loza izao. Ny fahamarinana - ny fahamarinana ankehitriny - no ilain'ny olona; ary raha takatr'ireo anadahy sy rahavavintsika any amin'ny fiangonana tsirairay ny maha zava-dehibe ny fihetsehana misy ankehitriny mahakasika ny fanitsian-dalána momba ny fivavahana dia tsy ho tavela ao anatin'ny fitsilamodamohana sy ny torimaso lalina tahaka izao izy ireo." TFC, b. 5, t. 718. Ity fizarana ity dia handalina ireo tandindona ara-paminaniana izay manasongadina ny maha zava-dehibe ny fanohizantsika ankehitriny ny fanohanana ny fisarahan'ny fiangonana sy ny fanjakana.

> <p>  Soraty</p>
> Soraty araka ny dikan-teny tianao ny Apök. 13. Raha tsy ampy ny fotoana eo am- pelatananao dia ny and. 11-15 no soraty. Azonao soratana amin'ny fiteninao ihany koa İzany, ary azonao atao ny manao kisarisary na drafitra momba io toko io.
