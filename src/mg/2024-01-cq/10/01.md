---
title:  "ADY AMIN'NY FANANDEVOZANA"
date:   02/03/2024
---

### Fampidirana

**Vakio ny: Apok. 14**

`Tsianjery: Mifidy andininy 1`

### MANOHITRA NY FANANDEVOZANA

Tahaka ireo mpino maro tany aloha izay nankató ny fitondram- panjakana raha mbola tsy mifanipaka amin'ny lalàn'Andriamanitra izany, dia toy izany koa ireo Advantista. Nanohana ny fitondram- panjakan'i Etazonia sy ny lalàny tamin'ny fony manontolo izy ireo, saika tamin'ny lafiny rehetra, afa-tsy ny amin'ny fanandevozana ihany, Nafana fo tokoa ny Advantista nanohana ny fanafoanana ny fanandevozana, na dia rehefa ny 90 isanjaton'ny mponin'i Etazonia aza no nandray azy ireo ho toy ny mpandray tendrony. Nanohitra ny fanandevozana ny ampahany lehibe tamin'ireo lahatsoratra navoakan'ny Advantista hany ka norarana izany tany amin'ny faritra Atsimo izay mpomba ny fanandevozana.

Hita mazava ao amin'ny taratasy nosoratan'ireo mpitarika fiangonana fa naniry haneho firaisan-tsaina izy ireo momba io lohahevitra manan-danja io. Koa izay Advantista nanohana ny fanandevozana dia nofafana tsy ho ao amin'ny bokim-piangonana ny anarany. Nampitandrina i Ellen White tao amin'ny taratasy iray nosoratany fa raha tsy miova hevitra ilay olona dia "adidin'ny vahoakan Andriamanitra ny tsy maneho firaisam-po na firahalahiana aminy, mba tsy ho simba ny endrika izay tokony hahitan'ny olona antsika amin'ny maha-vahoakan'Andriamanitra antsika. Tsy maintsy ampahafantarintsika ireo izay mijery fa tsy isan'ny namantsika ny olona toy izany, ary tsy hiara-mandeha amin'ny olona tahaka izany isika ao am-piangonana." TMF, b. 1 (1855), t. 359. Resy lahatra tanteraka ny amin'izany ny Advantista hany ka namoaka lahatsoratra tao amin'ny gazetiboky "Advent Review and Sabbath Herald", tamin'ny 13 Jona 1854, izay nanao antso ho an'ny firenena mba hanafoana ny fanandevozana na hanova ilay fanambarana fahaleovan-tena: "Raha tsy tianity firenena ity ny ho firenena mpihatsaravelatsihy indrindra eto ambonin'ny tany, dia aoka izy hanitsy ity fanambarana ity: Nohariana ho olona afaka sy mitovy ny olona fotsy fihodirana, sns." ARSH, b. 5. Hodinihintsika anin'ity herinandro ity ireo faminaniana ara-Baiboly izay tsy nahatafandry mandry ny Advantista teo anatrehan'ny fanandevozana.

> <p>  Soraty</p>
> Soraty araka ny dikanteny izay tianao ny Apôk. 14. Raha tsy ampy ny fotoana eo am-pelatananao dia ny Apôk. 14:6-8 no soraty. Azonao soratana amin'ny fiteninao ihany koa izany, ary azonao atao ny manao kisarisary na drafitra momba io andalan-tSoratra Masina io.