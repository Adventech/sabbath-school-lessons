---
title:  NY ANJELY FAHAROA
date:   06/03/2024
---

### Ampifandraiso amin'i Jesôsy

I Jesôsy irery no mahay manombana marina ny toe-panahin'ny olona (Apôk. 3:14). Izy no naniraka ilay anjely faharoa ao amin'ny Apok. 14, koa azontsika inoana ilay filazana fa rava Babilôna ary ny tany nampisotroiny ny divay ratsiny (and. 8). Manazava io sary an'ohatra io ny Apôk. 17 sy 18, ary ohariny amin'ny vehivavy janga manan-janaka vavy mijangajanga i Babilona (Apôk. 17: 1-5; 2 Kôr. 11:2) izay iaingan'ny zava-dratsy maro.

Misy antony matoa mitovy anarana ilay fiangonana tsy mahatoky ao amin'ny TV sy ny tanȧnan'i Babilona ao amin'ny TT; mitovy toetra izy ireo. Koa mba hahatakarana ny toetra mampiavaka an'l Babilona ara-paminaniana dia tsara indrindra ny mandinika ny toetra nampiavaka ilay tanana ao amin'ny TT. Misy torohevitra omen'ny mpaminany Daniela ny mpanjaka Nebokadnezara ao amin'ny Dan. 4, mikasika ny fitotonganana ara-panahin'ilay tanana: "Ny fahamarinana no ento mampitsahatra ny fahotanao, ary ny fiantrana ny mahantra no ento mampitsahatra ny helokao, fandrao mba hampaharetina ahay ny fiadananao."-and. 27. Araka izany dia ampoizina fa manana olana amin'ny mahantra toy izany koa ilay Babilona ara-paminaniana. Mahakasika ny fanandevozana izany; io no fomba mahomby sy feno halozana indrindra hanerena ny olona hitoetra ao anatin'ny fahantrana. Ny vahaolana ho an'ny faharatsian'i Babilona, na ara-tantara na ara-paminaniana, dia ny fanehoana famindrampo amin'ny mahantra rehetra, anisan'izany ny andevo. Fantatr'ireo Advantista voalohany izany ka nampianariny, araka ny Apok. 18:11-13, fa ny fanaovana "ny tena sy ain'olona" ho entam- barotra dia anisan'ny lehibe indrindra amin'ny fahotan'i Babilona. Ilay antso mba hiala amin'i Babilona, noho izany, dia mitaky ny fisarahana tanteraka amin'ny ratsy sy ny fanandevozana, ary fanoherana izany amin-kafanam-po.

Tsy afaka ny tsy hiteny ireo Advantista voalohany raha nandinika ireo faminaniana ireo, ny amin'ny tokony hiarovana ny hasina sy ny fahafahan'ny olombelona. Antso ho amin'ny fiverenana amin'ny tena fivavahana kristianina marina no nandraisan'ny Advantista ny hafatr'ireo anjely telo, na eo amin'ny fampianarana na eo amin'ny fomba fiaina.


**Saintsaino izay voasoratra ao amin'ny andininy fototra, ary jereo izay miresaka an'i Jesôsy ao.**

`Nahoana i Jesõsy no naniraka ilay anjely faharoa mba hampitandrina ny amin'ny fahotan'i Babilona mialoha ny fiverenany?`

`Toy ny mahazatra ve sa hafa ny fahitanao an'i Jesôsy eto?`

`Antom-bavaka: Inona no asetrinao ny fahitana an'i Jesòsy araka izany?`