---
title:  "FANENDREN'ANDRIAMANITRA"
date:   26/06/2025
---

### Takaro - FANENDREN'ANDRIAMANITRA

"Nanana hafatra avy tamin'Andriamanitry ny lanitra i Isaia, hafatra natao ho an'ny vahoaka Isiraely izay tratry ny fihemorana, ary nentiny tokoa izany hafatra izany. Fantany ny zavatra natrehiny; fantany ny hamafisan-katoky ny olona sy ny faharatsian'ny fony, ary fantany fa sarotra ny handairan'ny hafatra ao am-pon'izy ireo. Niseho taminy ny Tompo raha nijoro teo amin'ny lalantsara lehiben'ny tempoly izy. (...)


Ho an'ireo manolo-tena hanao ny asan'Andriamanitra, eo amin'ny asa fanovana ny fo, dia toa tsy azo heverina ny hanatrarana ny fo vato. Izany koa no tsapan'i Isaia, saingy rehefa hitany fa misy Andriamanitra eo ambonin'ny kerobima, ary koa vonona hiasa ho an'Andriamanitra ireo anjely ireo, dia vonona ny hitondra ny hafatra izy. Manana asa lehibe tokony hotontosaina isika eto amin'ity tontolontsika ity.


Nifidy ireo mpianany teo amin'ny mpanarato mahantra ilay Mpamonjy izao tontolo izao, ary tamin'ny alalarÄ±'ireo lehilahy tsotra ireo, izay nampiray ny tenany tamin'i Jesosy Kristy, no namelarana ny fanorenan'ny fiangonana kristianina. Rehefa niditra tao amin'ny sekolin'i Kristy izy ireo, dia tonga mpianatra tao amin'izany sekoly izany. Nahazo tombontsoa avy tamin'ireo lesona izay nomen'i Jesosy azy tsy tapaka izy, mba hanomanana azy ho amin'ny fitsapana lehibe sy ny asa manan-danja izay ho avy aorian'ny fandevenana ny Mpanavotra sy ny fitsanganany amin'ny maty. Mbola nanana fanantenana ihany izy ireo, na dia nisy fotoana aza toa nahakivy azy. Ary velona indray ny fanantenany rehefa nitsangana tamin'ny maty i Jesosy. Izao dia afaka mitsangana eo anatrehan'ny andriana sy ny mpanjaka ary ny filan-kevitra izay manam-pahalalana be ireo lehilahy tsy nandia fianarana ireo, ary manambara amin'izy ireo ny anton'ny finoany izay tsy azon'ny fahavalony toherina. Gaga ireo noho ny fahasahian'ny mpianatra sy ny fisosan'ny fiteniny; tadidiny izy ireo ka hoy izy hoe: 'ireto lehilahy ireto niaraka tamin'i Jesosy sy nianatra Taminy, satria miteny tahaka Azy. Mahasahy mijoro ho an'ny fahamarinana amim-pahasahiana izy ireo.' Nijoro manoloana ny filan-kevitra izy ireo ary nanambara hoe: 'Indro ny Andrian'ny fiainana, izay nosamborin'ny tanan'ny ratsy fanahy sy nohomboany, ary Izy nitsangana tamin'ny maty araka izay efa nolazainy taminay talohan'ny nanomboana Azy." - RH, 3 Mey 1887.


`Rehefa tapitra ny herinandro andinihana ity lesona ity, inona ny fampiharana azonao atao eo amin'ny fiarahanao mandeha amin'Andriamanitra ankehitriny?`


`Ahoana no ampaherezan'ny hafatra ao amin'ny Isa. 6 antsika rehefa mahatsapa isika fa toa tsy ho vita ny iraka nomena antsika?`


`Avereno jerena ilay andininy nianaranao tsianjery. Ahoana no ampiharana izany eo amin'ny fiainanao mandritra ity herinandro ity?`
