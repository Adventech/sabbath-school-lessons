---
title:  "KIHON-DALANA IRAY"
date:   22/06/2025
---

### Saintsaino - KIHON-DALANA IRAY


Nijoro ho mpitondra hafatr'Andriamanitra ho an'ny tapany atsimo amin'ny fanjakan'i Joda ny mpaminany Isaia. Inoan'ireo manam-pahaizana fa naharitra enimpolo taona teo ho eo ny naha-mpaminany azy. Ambaran'ny toko voalohany ao amin'ny bokiny fa nandritra ny fotoana nanapahan'ny mpanjaka efatra no naharetan'ny asa fanompoany - ny mpanjaka Ozia, Jôtama, Ahaza ary Hezekia. Tamin'ny fotoana nahafatesan'i Ozia mpanjaka no niantombohan'ny asa fanompoan'ity mpaminany ity (Isa. 6:1), izay tany amin'ny taona 740 TIK tany ho any, ary nanamarika kihon-dalana iray teo amin'ny tantaran'ny fireneny.


I Isaia tao amin'ny tempoly tany Jerosalema, niankohoka tamin'Andriamanitra, no manamarika ny fiantombohan'ny Isa. 6. Hita teo amin'ny seza fiandrianany "avo sady manerinerina" anyan-danitra Andriamanitra (and. 1), ary nameno ny tempoly ny ebaneban'akanjony. Nanamarika izany toe-javatra izany ireo Serafima, nanao fiderana nifamaly hoe: "Masina, masina, masina Jehovah, Tompon'ny maro; Henika ny voninahiny ny tany rehetra." - and. 3.


Nanomboka nihovitrovitra ireo fanambanin'ny tokonana, ary nisy setroka nameno ny tempoly. Niezinezina tokoa izany toe-javatra niseho izany ka nihiaka toy izao i Isaia: "Lozako! maty aho! fa lehilahy maloto molotra" - and. 5. Ho fanehoana ny fahasoavan'Andriamanitra sy ny famindrampony, dia nanendry ny iray tamin'ireo Serafima Izy mba hikasika ny molotr'i Isaia sy hanaisotra ny helony ary hamela ny fahotany (and. 7). Endrey, mahatalanjona ny Andriamanitra tompointsikal Fo vonona hanao izay rehetra irin'Andriamanitra no hita taratra teo amin'ny valintenin'i Isaia. Rehefa nanontany ny amin'izay olona hirahiny Andriamanitra, dia namaly izy hoe: "Inty aho, iraho aho."-and. 8.

Nahampahafantarina bebe kokoa momba ny iraka nampanaovina azy i Isaia ao amin'ny and. 9 sy 10. Handefa hafatra maro amin'ny vahoaka Andriamanitra, nefa mbola hanohy izay efa nataony hatrizay ihany izy ireo fa tsy hihaino. Raha fintinina, dia nantsoina mba hitondra hafa-pampitandremana izay tsy hohenoin'ny olona i Isaia. Na izany aza, dia tsy vaovao ratsy avokoa tsy akory ny hafatra nentin'ity mpaminany ity. Mampanantena Andriamanitra, ao amin'ny and. 13, fa na dia hisy fandravana aza ao aloha ao, dia hisy ampahafolon'ny firenena hotehirizina. Hisy sisa ho tavela. Vaovao mahafaly tokoa izany, satria avy amin'io sisa amin'ny Joda io, no hiavian'i Jesosy, ilay Mesia.


**Ivereno ny andalan-teny nosoratanao ary diniho izany.**


**Farito irèo teny, na andian-teny, na fehezanteny, na hevitra miverimberina.**


**Asio tsipika eny ambaninireo teny na fehezanteny manan-danja na manana heviny manokana ho anao.**


**Mampiasa hampifandraisana ireo teny na fehezanteny mifandraika amin'ny teny na fehezanteny hafa.**


**Ataovy tsianjery ny andininy tianao indrindra ao amin'ny Isa. 6, ary soraty imbetsaka izany mba hahamora ny fitadidianao azy**


`Hanao ahoana ianao raha toa nahita ny voninahitr'Andriamanitra tahaka an'i Isaia?`


`Nahoana moa i Isaia no nanao ny iraka nampanaovin'Andriamanitra azy na dia fantany mialoha aza fa ho voafetra ny valin'izany?`