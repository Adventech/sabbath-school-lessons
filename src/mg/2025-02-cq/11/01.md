---
title:  "NY ALITARA SY NY FO"
date:   07/06/2025
---

### Fampidirana - NY ALITARA SY NY FO

**Vakio ny Jer. 17**

`Tsianjery: Mifidy andininy 1`

### MANANA VAHAOLANA HO AHY VE IANAO?

Taona vitsivitsy lasa izay no nandrenesako ny tantara mahatsikaiky momba an'i Darren, lehilahy iray nanana olana ka nanatona psik么l么gy. Rehefa nipetraka teo amin'ny seza lava tao amin'ny efitrano fiasan'ilay mpitsabo izy, dia nohazavainy ny olany: "Tsy matory tsara aho. Vao nanao fizaham-pahasalamana aho ary nambaran'ny mpitsabo fa tsy manana olana ara-pahasalamana mihitsy. Tsy mety mahita tory anefa aho rehefa mankeo am-pandriana. Tena trotraka aho ny ampitson'io. Tsy zakako intsony fa mila matory aho."

Mihaino azy tsara ilay psik么l么gy, hita ho liana dia liana. Afaka fotoana fohy, dia nanontany izy hoe: "Misy zavatra tsy mampatory anao ve ao an-tsainao?"

"Ny feon'ny fieritreretako. Nanao zavatra tsy mendrika aho ka manelingelina ahy ny feon'ny fieritreretako." Nijery an'ilay psikology i Darren sady sahiran-tsaina, niezaka namaky ny eritreriny teo amin'ny endriny.

"Azoko ny mahazo anao" hoy izy namaly an'i Darren; nampahazo aina an'i Darren izany valinteny izany. "Misy fotoana, rehefa manao zavatra mandika ny fitsipi-piainana na ny soatoavintsika isika, dia mety hiasa mafy ny feon'ny fieritreretantsika ka mandroba ny torimasontsika mandra-panaovantsika izay tokony hatao." Nitsiky ilay psikology avy eo, nanao izay hahatonga ny resaka nifanaovana tsy ho matotra loatra. "Tianao ve ny hanampiako anao hanamaivana ny feon'ny fieritreretanao?"

Tsy takatr'i Darren mihitsy ny vazivaziny. "Raha ny marina, dia nanontany tena aho raha toa manana zavatra mety handemena ny feon'ny fieritreretako na hanesorana izany tanteraka ianao" hoy ny navaliny. Tsy nivazivazy mihitsy izy nilaza izany. Notsoahany tamin'izany fa ny feon'ny fieritreretany no olana.

Mamitaka ny tenantsika isika olombelona indraindray; inoantsika fa tsy ratsy, araka izay tena toetrany tokoa, ny fontsika. Heverintsika fa hilamina ny zavatra rehetra rehefa ampanginintsika ny feon'ny fieritreretantsika. Hodinihintsika mandritra ity herinandro ity ny fifandraisan'ny fiankohofana sy ny toetry ny fontsika.


> <p>  Soraty</p>
> Soraty araka ny dikan-teny tianao ny Jer. 17:5-10. Raha tsy ampy ny fotoana eo am-pelatananao dia ny and. 7-9 no soraty. Azonao soratana amin'ny fiteninao koa izany, ary azonao atao ny manao kisarisary na drafitra momba io toko io.