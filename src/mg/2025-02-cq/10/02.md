---
title:  "TARATASY FAMPITANDREMANA"
date:   01/06/2025
---

### Saintsaino - TARATASY FAMPITANDREMANA

Nanoratra ity taratasy ity ho an'ireo mpino tany Kôlôsia tany amin'ny taona 61-62 TrKi Paoly, nandritra ny fotoana nampidirana azy am-ponja voalohany indrindra. Tsy mbola namangy ny fiangonana tany Kōlōsia izy, saingy rehefa reny ny fielezan'ny fihemorana mampidi-doza momba ny fandavana ny maha-Andriamanitra an'i Kristy, dia nanapa-kevitra ny hanoratra taratasy ity apôstôly lehibe ity. Ny toerana ambony misy an'i Kristy raha miohatra amin'ny zavaboary rehetra sy ny olona rehetra ary ny hery rehetra manerana izao rehetra izao no lohahevi-dehibe voizin'ny Kõlōsianina (Kôl. 1:15-20; 2:9, 10; 3:1).

Miara-miombona amin'i Kristy ao amin'ny Fahafatesany sy ny Fitsanganany amin'ny maty ary ny fiainana vaovao ny mpino Azy. I Jesosy no fahatanterahan'ny faminaniana, ary isika izay mino dia manana anjara koa amin'ireo fitahiana araka ny fanekena izay nampanantenaina ny Isiraely (Gen. 26:4; Köl. 1:12, 21, 22, 27).

Nampirisihin'i Paoly ny hampitodihan'ny mpino rehetra ny fisainany ho amin'ny "zavatra any ambony, fa tsy ny zavatra ety an-tany." - Kol. 3:2. Tsy natao ho an'ireo Kristianina ho any an-danitra ny fisainana mifamatotra amin'izao tontolo izao. Tsy maintsy manova ny zavatra ifantohantsika isika, satria efa "miara-miafina amin'i Kristy ao amin'Andriamanitra" ny fiainantsika. Midika izany fa tsy mandeha ao amin'ireo fahotantsika tamin'ny lasa intsony isika. Miaraka amin'ny fanampian'ny Fanahy Masina, izay manatanteraka ny fiainam-baovao noraisintsika tamin'i Kristy, no tsy maintsy ialantsika amin'ny "fahatezerana, fiafonafonana, lolom-po, fitenenan-dratsy, teny mahamenatra avy amin'ny vavanareo", ny lainga, sns (Köl. 3:8,9). Tsy mijanona eo anefa i Paoly, fa misy ireo zavatra esorina ary misy koa ireo asainy tafiantsika: ny famindrampo sy ny fiantrana, ny fahamoram-panahy, ny fanetren-tena, ny fahalemem-panahy, ny fandeferana, ny famelan-keloka ary indrindra ny fitiavana izay "fehin'ny fahatanterahana" - and. 12-14.

Rehefa izay dia nampirisika ireo mpino i Paoly mba hamelan'izy ireo ny Tenin'Andriamanitra hitoetra betsaka ao aminy. Midika izany fa tsy maintsy mandinika sy mandalina isan'andro ny Tenin'Andriamanitra isika, satria izany ihany no fitsipika mifehy ny finoantsika sy ny asantsika. Ny Tenin'Andriamanitra no manome hery ny fiainana kristianina. Mamarana ny antsony amin'ny alalan'ny fampirisihana ireo mpino i Paoly, mba hifananaran'izy ireo avy amin'ny Salamo sy ny fihirana ary ny tononkiram-panahy, ka hihira ho an'i Jehovah ao am-pony izy (Kôl. 3:16).

Asehon'ny Kôl. 3 tahaka ny fiankohofana ny fiainana kristianina. Rehefa vita fihavanana amin'Andriamanitra amin'ny alalan'i Kristy isika, dia manaiky hampilefitra tanteraka ny tenantsika eo amin'ny alitaran'ny fiovana, mba hovana hanahaka an'i Kristy amin'ny alalan'ny herin'ny Fanahy Masina. Ny Tenin'Andriamanitra no fototry ny zavatra rehetra, ary koa mitarika antsika hankeo amin'ny fon'Andriamanitra.


**Ivereno ny andalan-teny nosoratanao ary diniho izany.**

**Farito ireo teny, na andian-teny, na fehezanteny, na hevitra miverimberina.**

**Asio tsipika eny ambaniniteo teny na fehezanteny manan-danja na manana heviny manokana ho anao.**

**Mampiasà  hampifandraisana ireo teny na fehezanteny mifandraika amin'ny teny na fehezanteny hafa.**

**Ataovy tsianjery ny andininy tianao indrindra ao amin'ny Kol. 3, ary soraty imbetsaka izany mba hahamora ny fitadidianao azy.**

`Inona ny hevitry ny hoe: mamela ny Tenin'Andriamanitra hitoetra betsaka ao aminao?`

`Inona ny ampahany manan-danja indrindra ao amin'ny antson'i Paoly ao amin'ny Köl. 3:1-17?`