### FAMPIDIRANA

### Mivarina amin'ny alitara


Tamin'ny taona fahatelo tao amin'ny lisea, fony aho tokony ho enina ambin'ny folo taona, no niantomboka ny zava-drehetra. Tsy tsara fitondran-tena loatra aho tamin'izany fotoana izany. Nanapa-kevitra ny ray aman-dreniko fa mila afindra toerana aho, ka nalefany kilasy mandry tany amin'ny sekoly advantista iray antsoina hoe "Pine Forge Academy", izay any ambanivohitr'i Pennsylvanie, Etazonia. Lavitra tanan-dehibe tokoa ny misy an'i Pine Forge. Nampianarin'ny ray aman-dreninay tany amin'ny sekoly kristianina izahay dimy zanany, ary hita fa navesatra ho azy ireo tamin'ny lafiny ara-bola tokoa ny nandefasana ahy tany. Nandany be tokoa izy ireo mba hahazoan Andriamanitra mifandray aminay sy manova ny fiainanay mianadahy avy. Izany indrindra no nitranga tamiko.

Nanome ahy boky roa hoentiko miaraka amin'ny Baiboliko ny raiko, izay pasitora misotro ronono sady mpitarika kaoferansa, dia ny "Mind, Character, and Personality"-boky roa mifameno, izay asa soratr'i Ellen White. Nisy zavatra niova teo amin'ny fiainako raha namaky ireo boky ireo aho. Novakiko tao ny hoe: "Ny saina dia miova miandalana arakaraka ny lohahevitra avela hobanjininy. Manjary mitovy amin'izay tiany sy hajainy mandrakariva izy." - Mind, Character, and Personality, b. 1 [1977], t. 331. Voalaza ao koa fa manatanjaka ny saina sy manova ny toetra ny fandinihana Baiboly. Rehefa namaky momba ny maha-zava-dehibe ny fanokanana fotoana hivavahana amin'Andriamanitra isan'andro aho, dia nisy nahatonga saina ahy tampoka, ary tapa-kevitra aho fa hanao an'Andriamanitra ho lohalaharana sy hanorina ny alitara fivavahako.

Nisy vokany teo no ho eo sady maharitra ilay fanapahan-kevitro. Vita soamantsara ny fianarako tao amin'ny lisea, ary anisan'ny voalohany aho tao amin'ny kilasy nisy ahy. Nitohy ny fahombiazako tamin'ny fianarana rehefa teny amin'ny oniversite. Izaho no lohany tao amin'ny kilasy famaranana teny amin'ny anjerimanontolo. Nisy zavatra hafa koa nangatahiko tamin'Andriamanitra ka nomeny ahy, dia andriambavilanitra tsara tarehy sy tia vavaka hiaraka amiko mandritra ny androm-piainako. Ny fotoana niarahako tamin'Andriamanitra teo amin'ny alitara tao anatin'ny fivavahana no nahatongavan'ireo fitahiana rehetra ireo tamiko. Tsy misy zava-dehibe kokoa azon'ny tanora zokiny atao noho ny manangana ny alitarany miaraka amin'Andriamanitra. Nitoetra ho fototry ny fiainam-panompoako nandritra ny taona maro ny fivavahana. Rehefa tonga tonian-dahatsoratry ny "Insight Magazine" aho, gazety Advantista ho an'ny tanora any Amerika Avaratra, dia tsapako mivantana ny voka-dratsin'ny haino aman-jery sy ny teknolojia eo amin'ny fiainam-bavaky ny tanora. Olana ho antsika rehetra izany amin'izao fotoana izao, na tanora na tsia. Mazava ny voka-pikarohana ankehitriny: ny fampiasana tsy araka ny tokony ho izy ny fitaovan-tserasera nomerika sy tambajotra sosialy dia manimba antsika ara-pihetseham-po, ara-tsaina, ara-piarahamonina, ary ara-batana, ankoatra ny fiantraikany eo amin'ny toe-panahintsika.

Tamin'ny taona 2018, araka ny fanadihadiana natao maneran-tany tamin'ny mambran'ny fiangonana, dia 37 isan-jaton'ny ankohonana advantista monja no manao fotoam-pivavahana isan'andro ao an-tokantranony, ary ny 52 isan-jaton'ny mambra monja kosa no mba manana fiainam-bavaka; koa fantatro fa manana olana isika. Inona re no maka ny fotoana tokony hiarahantsika amin'Andriamanitra e? Nantsoina ny Advantista Mitandrina ny Andro Fahafito hanambara ny fampitandremana farany amin'izao tontolo izao eo an-dalam-pahaverezana, dia ny hafatry ny anjely telo ao amin'ny Apôk. 14:6-12-hafatra mifantoka amin'ny fivavahana sy fiankohofana. Ahoana no ahafahan'ny olona izay tsy mivavaka isan'andro mitory hafatra mifantoka amin'ny fivavahana? Mahay mitory momba izay tsy anaovantsika fanandramana akory ve isika?

Izany zava-misy izany no nahatonga ahy hanatona ny Pasitora Ted Wilson, Filohan'ny Foibe Maneran-tanin'ny Fiangonana Advantista Mitandrina ny Andro Fahafito, sy ny Dr. Willie ary ny Dr. Elaine Oliver, talen'ny Departemantan'ny fiainam-pianakaviana, tamin'ny taona 2021, ka nanolotra ilay lohahevitra mitondra ny lohateny hoe "Miverina amin'ny alitara." Niray hevitra avy hatrany izy telo mianadahy ireo fa tsara tokoa ary fahendrena ny anentanana ny olona ho amin'ny fivavahana marain-tsy hariva, isan'andro. Antso ho an'ny Advantista Mitandrina ny Andro Fahafito maneran-tany ny hoe: "Miverina amin'ny alitara," mba hananganan'izy ireo indray ny alitarany, hivavahany sy hitadiavany an'Andriamanitra isan'andro. Amin'ny alalan'ny fifandraisana isan'andro amin'Andriamanitra no anovana antsika noho ny fanatrehany, sy ampitomboana ny herintsika amin'ny Fanahiny, агу anomezana antsika izay ilaintsika hanatanterahana ny asany. Izany no votoatin'ny lesona amin'ity telovolana ity. Eo am-pandinihantsika ny fahamarinana momba ny alitara ao amin'ny Soratra Masina, dia mivavaka aho mba hanangana ny alitaranao miaraka amin'Andriamanitra ianao. Izany no fanapahan-kevitra tsara indrindra horaisinao!

I Dwain N. Esmond, PhD (cand.), dia pasitora voahosotra, mpanoratra, ary tonian-dahatsoratra. Miasa amin'ny maha-tale mpanampy ao amin'ny "Ellen G. White Estate, Inc." izy ankehitriny, ary mpandrindra ny hetsika ara-pivavahana "Miverina arnin'ny Alitara". Raha mila fanazavana fanampiny momba ny "Miverina amin'ny Alitara" ianao dia tsidiho ny BacktotheAltar.org.



### FANAFOHEZAN-TENY AMPIASAINA MANDRITRA NY FIANARANA

**and.** andininy

**np** nasiam-panitsiana

**b.** boky

**PM** Patriarika sy Mpaminany/Patriarchs and Prophets, EGW

**DHK** Ny Dia Ho eo amin'i Kristy/Steps to Christ, EGW

**DIEM** Dikanteny lombonana eto

**RH** Review and Herald, EGW Madagasikara

**SG** Spiritual Gifts, EGW

**ed** Edisiona

**TFC** Testimonies For the Church, EGW

**EGW** Ellen Gould White

**EW** Early Writing, EGW

**TIK** Talohan'i Kristy

**HM** Hery Mifanandrina/The Great Controversy, EGW

**TrK** Taorian'i Kristy

**TT** Testamenta Taloha

**IFM** Ilay Fitíavana Mandresy/The Desire of Ages, EGW

**TV** Testamenta Vaovao

**ULM** Upward Look, EGW

**MCP** Mind, Character, and Personality

**t** takila

**tt** takila roa fara fahakeliny

**MLT** My Life Today, EGW

**MM** Mpaminany sy Mpanjakan Prophets and Kings, EGW