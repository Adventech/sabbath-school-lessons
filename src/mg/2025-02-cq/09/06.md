---
title:  "MITOLONA MANDRITRA NY ALINA"
date:   29/05/2025
---

### Takaro - MITOLONA MANDRITRA NY ALINA

"Raha teo am-panaovana ny asany teto an-tany Ilay Mpanjakan'ny lanitra dia nivavaka mafy tamin'ny Rainy. Matetika no nandohalehany sy nivavahany nandritra ny alina manontolo. Mazana, feno alahelo ny fisainany noho ny fahatsapany ny herin'ny maizina eto amin'izao tontolo izao; dĩa nilaozany ny tanana sy ny raharahany, ny vahoaka be sy ny tabatabany, ka nitady toerana mitokana Izy mba hivavahana ho azy ireo. Ny tendrombohitra Oliva no toerana tian'llay Zanak'Andriamanitra indrindra hanaovany ny fivavahany. Matetika, rehefa nandao Azy iny ny vahoaka satria alina ny andro, dia tsy mba nitsahatra kosa Izy na dia reraka noho ny asa nandritra ny andro aza. Izao no voalaza ao amin'ny filazantsaran'i Jaona: "Dia samy lasa nody ho any an-tranony avy izy rehetra, fa Jesosy kosa nankany an-Tendrombohitra Oliva." - Jao. 7:53--8:1. Raha tao anatin'ny fahanginana tanteraka ny tanàna, ary ny mpianatra lasa nody mba haka aina sy hianoka ao anatin'ny torimaso, i Jesosy kosa tsy mba natory. Nisandratra avy teo an-tendrombohitra Oliva ho any amin'ny Rainy ny fitalahoany amim-bavaka, mba ho voaro mandritra ny andro amin'ny fitaoman-dratsin'izao tontolo izao ny mpianatra, ary koa mba hohatanjahina ny fanahiny, ho vonona hiatrika ireo adidy sy fitsapana miandry Azy. (...) Namela ohatra ho an'ny mpianany Izy. (...)


"Nanasitrana ny marary sy nanangana ny maty i Jesosy; Loharanon'ny fitahiana sy ny hery koa aza Izy. Na ny rivo-mahery aza nobaikoiny ary nankatò Azy. Tsy mba voakasiky ny faharatsiam-pitondrantena Izy ary tsy nahalala ota, kanefa nivavaka ary matetika aza izany no nataony tamin-dranomaso sy tamim-pitalahoana mafy. Nivavaka ho an'ireo mpianany sy ho an'ny Tenany Izy, ka noraisiny ho an'ny Tenany ireo filantsika sy ireo fahalementsika ary ireo tsy fahombiazana mpahazo ny olombelona. (...) Niari-pahoriana izay nilany ny fanampiana sy ny fanohanan'ny Rainy i Jesosy.


"I Kristy no ohatra ho antsika. Maka fanahy sy mamely ireo mpanompon'i Kristy ve i Satana? Toy izany koa no nanjo llay tsy nahalala ota. Nanatona ny Rainy Izy tao anatin'ireny androm-pahoriana ireny. (...) Raha manaraka izany modely izany ny mpanompon'i Kristy, dia ho vonton'ny Fanahy Masina, ary ny anjely hanompo azy." -TFC, b. 2 [1871], tt. 508,509.


`Rehefa avy nandalina io andalan-tSoratra Masina io lanao nandritra ny herinandro, hiova manao ahoana, araka ny hevitrao, ny fialnanao raha omenao lanja lehibe sy raisinao am-po kokoa ny fivavahana?`

`Oviana teo amin'ny fiainanao no naherezanao nivavaka indrindra? Raha tsy toy izany intsony ankehitriny, ahoana no amelomanao izany indray?`

`Avereno jerena ilay andininy nianaranao tsianjery. Ahoana no nampiharanao izany teo amin'ny fiainanao nandritra ny herinandro?`