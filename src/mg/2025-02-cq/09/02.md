---
title:  "FIHATSARAMBELATSIHY!"
date:   25/05/2025
---

### Saintsaino - FIHATSARAMBELATSIHY!

"Ary ny vahoaka rehetra nitady hanendry Azy, satria nisy hery niala taminy ka nahasitrana azy rehetra."-Lio. 6:19. Saino ny lanjan'io andininy tokana io. Nahasitrana azy rehetra i Jesosy (jereo ny and. 17,18) na dia izay nikasika azy teny am-pandehanana aza. Niharihary ny herin'Andriamanitra teo amin'i Jesosy!

Manomboka amin'ny mpianatra noana izay nanoty salohim-bary sy nihinana izany tamin'ny andro Sabata ny Lio. 6. Fahadisoana lehibe izany, araka ny lalana momba ny fitandremana ny Sabata napetraky ny Fariseo. Rehefa nomen-tsiny i Jesosy dia nilaza fa ny Tenany no Tompon'ny Sabata. Hita ao amin'ireo andininy vitsivitsy manaraka ny fahefan'i Jesosy tamin'ny nanasitranany lehilahy iray maty tanana tao amin'ny synagoga tamin'ny andro Sabata -teo ambanin'ny fanaraha-mason'ny Fariseo hatrany. Any amin'ny faran'ny toko dia nanonona fitahiana ho an'ireo izay miaina araka ny fitsipi-pitondrantenan Andriamanitra i Jesosy (and. 20-23), nanambara loza ho an'ny mpanankarena sy ny manam-pahefana (and. 24-26), nanome baiko ho an'ny rehetra mba ho tia ny fahavalony (and. 27-36), nampirisika ny mpianany mba tsy hitsara andrao hotsaraina (and. 37-42), nampianatra fa ny voa no amantarana ny maha-Kristianina marina (and. 43-45), ary niantso ny olona rehetra mba hanorina eo ambonin'ny fanorenana mafy, dia eo amin'i Kristy, Ilay Vatolampy (and. 46-49).

Toa tsy mifantoka loatra amin'ireo asa mahagaga nataon'Andriamanitra ny Lio. 6 fa amin'ny fifanoherana misy eo amin'ny fanjakan'Andriamanitra sy ny fahamarinany etsy ankilany, ary ny "finoana" sandoka nampianarin'ny Fariseo etsy andaniny. Ohatra, nampianatra i Jesosy fa sambatra ny malahelo am-panahy, ny noana ny fahamarinana, ary izay enjehina. Mifanipaka tanteraka amin'ny fampianaran'ny Jiosy sy ny Fariseo izany, izay mino fa famantarana ny fankasitrahan'Andriamanitra ny fanambinana sy ny fahombiazana. Nampianarin'i Jesosy ho tia ny fahavalony ny olona, kanefa tamin'izany fotoana izany indrindra no nanao teti-dratsy hamono Azy ny Fariseo.

Tsy nisy fampianarana nataon'i Jesosy ka tsy nialohavan'ny fotoam-bavaka tany amin'ny mangingina (jereo ny Lio. 6:12). Rehefa dinihintsika ny asa notanterahin'i Jesosy isan'andro, mahagaga ve raha nandany alina manontolo Izy indraindray teo amin'ny alitaram-pivavahany?


**Ivereno ny andalan-teny nosoratanao ary diniho izany.**

**Farito ireo teny, na andian-teny, na fehezanteny, na hevitra miverimberina.**

**Asio tsipika eny ambanin' ireo teny na fehezanteny manan-danja na manana heviny manokana ho anao.**

**Mampias√†  hampifandraisana ireo teny na fehezanteny mifandraika amin'ny teny na fehezanteny hafa.**

**lanaro tsianjery ny andininy tianao indrindra avy ao amin'ny Lio. 6. Soraty imbetsaka izany mba hahamora ny fitadidianao azy.**

`Nanao ahoana ny fihetseham-pon'i Jesosy rehefa nifanerasera tamin'ireo olona mijaly izay noforoniny sy fantany Izy?`

`Nahoana no tsy nahavaly an'i Jesosy ireo Fariseo ao amin'ny Lio. 6 rehefa nahariharin'i Jesosy ny fihatsarambelatsihin'izy ireo?`