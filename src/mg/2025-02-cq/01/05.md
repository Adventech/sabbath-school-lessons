---
title:  "TARA-PANΑΝΤΕΝΑΝΑ IRAY"
date:   02/04/2025
---

### Ampifandraiso amin'i JesosY -  TARA-PANΑΝΤΕΝΑΝΑ IRAY

Sarotra ny manombana ny halalin'ny fahalavoana nisy an'i Adama sy i Eva taorian'ny nanotany. Niova avy hatrany ny toetrany ara-batana sy ara-panahy. Veriny ny tsy fananan-tsiny ka nahatonga azy nitady fomba hanafiana ny tenany. Tsy nahavita fitafiana tsara kokoa afa-tsy ravin'aviavy anefany ezaka nataony sy ny fahaizana maha-olona azy (Gen. 3:7).

Hatramin'izao andro izao, dia mbola mitoetra ho zavatra tian'ny olombelona indrindra ny fanjairana ravinaviavy. Maro no mbola manjaitra ravin'aviavy hotafina. Ho an'ny sasany, dia ny ravin'aviavin'ny fiviliana hiala amin'ny zava-misy izany- manala tsiny ny fahotany izy ary tsy mba miatrika izany. Ny hafa indray manao izay "hamotsiana" ny fahotany ka mampiasa ny "vovo-tsavonin"ny asa soa. Heveriny mantsy fa manala ireo ratsy vitantsika ny fanaovan-tsoa, sa tsy izany? Izao anefa no marina: tsy misy mahasarona ny fitanjahantsika ireo na dia iray aza. Fiezahana hanafina amin'Andriamanitra ny vokatra nateraky ny fahotana tamintsika ireo rehetra ireo.

Izany no mahatonga ny sary maneho ny Andriamanitra iray tonga mba hitady ireo malalany very ho mahatalanjona fatratra (Gen. 3:8,9)! Notapahin'ny fahotana ny fifandraisan'izy ireo tamin Andriamanitranefa indro lzyniantso an'i Adama ary nanasa azysyi Eva hanatona Azy. Taorian'ireo fialan-tsiny nifanesy nataon'i Adama sy i Eva no nanoloran'Andriamanitra tara-panantenana ho an'ireto mpivady lavo ireto, ary noteneniny mafy ny menarana hoe: "Dia hampifandrafesiko ianao sy ny vehivavy ary ny taranakao sy ny taranany: izy hanorotoro ny lohanao, ary ianao kosa hanorotoro ny ombelahin-tongony. - Gen. 3:15. Ho avy ilay Anankiray izay hanolotra fanatitra ka tsy hisy ravin'aviavy hahavita tahaka izay hataony: mamonjy ny taranak'olombelona lavo amin'ny fahotana.

Ny fanirian Andriamanitra hamerina ny taranak'olombelona amin'ny laoniny no nahatonga Azy niverina tao Edena taorian'ny fahalavoan'i Adama sy i Eva. Tonga Andriamanitra mba hanorina indray ny alitara, hamerina amin'ny laoniny ny fifandraisan'izy ireo Aminy; toerana iray izay ahatsiarovana ny fahatsarany ary koa itondrana ny fanatitra sy ny vavaka izany. Araka izay hianarantsika mandritra ity telovolana ity, dia ny fanorenantsika ny alitaran'ny fiankohofana izay efa rava no hamelomantsika indray ny fifandraisantsika amin'Andriamanitra izay tapaka.


**Saintsaino indray ny Gen. 3:1-15, ary jereo izay miresaka an'i Jesosy ao amin'izany.**

`Inona ny lesona azontsika tsoahina momba ny toetran'Andriamanitra avy amin'izay nataony manoloana ny fahotan'i Adama sy i Eva?`

`Inona ny sary hafa aseho na averina momba an'i Jesosy?`

`Inona ny vavaka tokony hataonao eo anatrehan'izany?`