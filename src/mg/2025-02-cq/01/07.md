---
title:  "Ifanakalozy hevitra"
date:   04/04/2025
---

### Ifanakalozy hevitra


Zarao ao amin'ny kilasin'ny Sekoly Sabata (na amin'ny mpiara-mianatra Baiboly) ny hevitra voarainao avy amin'ny tsianjery sy ny fianaranao Baiboly nandritra ity herinandro ity, ary koa ireo fahalalana azonao avy amin'izany, ireo fanamarihana nataonao sy ny fanontaniana isan-karazany momba izany. Diniho miaraka amin'ny kilasinao ireto fanontaniana hifanakalozan-kevitra ireto.


`1. Toy ny ahoana ny fifandraisan'i Adama sy i Eva tamin'Andriamanitra? Araka ny hevitrao, inona no anton-dresak'izy ireo?`


`2. Raha lavo tao anatin'ny tontolo iray lavorary i Adama sy i Eva, ahoana no hanoherantsika ny fakam-panahin'i Satana, isika izay velona eto amin'ny tontolo efa lavo?`

`3. Raha mahalala ny zavatra rehetra Andriamanitra ary nahalala fa niara-niafina tamin'i Eva i Adama, nahoana Izy no nanontany izay nisy azy (Gen. 3:9)?`


`4. Nifanome tsiny i Adama sy i Eva momba ny fanapahan-kevitra noraisiny, inona no ambaran'izany momba ny tenanao? (Gen. 3:12,13)`

`5. Inona ny zavatra tsy sahinao tsorina amin'Andriamanitra eo amin'ny fiainanao?`

`6. Lafiny inona eo amin'ny fiainanao no nanomezan Andriamanitra fandresena anao? Zarao amin'ny kilasy ny fijoroanao ho vavolombelona raha tsy mampaninona anao.`

`7. Inona no azonao atao isan'andro mba hiomanana amin'ny fiatrehana ny fakam-panahy? Inona no hataonao anio?`


