---
title:  "NITENY IZANY VE ANDRIAMANITRA?"
date:   30/03/2025
---


### Saintsaino

Toy ny tantara tsotra maneho fahadisoana anankiray no fahitana ny fahalavoarny taranakolombelona nefa raha jerentsika akaiky ny Gen. 3:1-6 dia ho hitantsika fa toe-javatra nihanitotongana tsikelikely ho amin'ny ota izany. Raha tsy mbola tonga ao amin'ny Gen. 3 akory isika, dia efa nisy toe-javatra maro nitranga teto amin'ity planeta tany izay vao noharian Andriamanitra ity. Nahary tontolo iray tsara tarehy, izay nisy voary samihafa niara-nonina, Andriamanitra. Rehefa izay dia noforoniny araka ny endriny i Adama (Gen. 1:27) ary nomeny antom-pisiana ho mpikarakara Ilay saha tsara tarehin'i Edena (Gen. 2:15). Nahatsapa fahabangana ara-pifandraisana i Adama teo amin'ny fiainany ka nofenoin'Andriamanitra tamin'ny namoronany an'i Eva izany (and. 18). Tonga teo anatrehan'i Adama tao amin'ny saha i Eva, ao amin'ny Gen. 2:20-24, ary niara-nonina sy nanana fifandraisana ety tamin'ilay Mpamorona azy izy ireo.


Tapahin'ny Gen. 3 ny fifandraisam-pitiavan Andriamanitra tamin'ireo mpivady voalohany teto an-tany. Fanontaniana tsotra iray no niantombohan'ny fahalavoan'ny olombelona: "Hanky! efa nataon'Andriamanitra hoe: Aza ihinananareo ny hazo rehetra amin'ny saha?" - and. 1. Mariho ny hafetsen-dratsin'i Satana. Naka ny endriky ny menarana tsara tarehy izay miteny no nataony voalohany indrindra. Teboka voalohany tokony ho nampandositra an'i Eva izany! Marobe ny menarana tsara tarehy nonina tao Edena, saingy tsy nisy niteny ireny na iray aza. Ny zavatra faharoa nataon'i Satana dia ny nametraka fanontaniana nahitana fahadisoan-kevitra mba hahazoany fanazavana.


Rehefa avy nanome valiny marina manoloana ny fanontanian'i Satana i Eva, dia namboleny voan'ny fisalasalana tao an-tsain-dravehivavy, tamin'ny filazana hoe: "Tsy ho faty tsy akory ianareo and. 4. Narahiny fanazavana izay namoha ny hambom-pon'i Eva Izany: "fa fantatr Andriamanitra fa amin'izay andro hihinananareo azy dia hahiratra ny masonareo, ka ho tahaka an'Andriamanitra ianareo, hahalala ny tsara sy ny ratsy."-and. 5. Nijery tamim-paniriana fatratra an'ilay voankazo i Eva tamin'izay ary nihinana (and. 6).


Namitaka an'i Eva i Satana; nataony izay ninoan-dravehivavy fa nahita zavatra tsara kokoa izy. I Adama kosa nihinana ilay voankazo tao anatin'ny fahalalana tanteraka fa tsy nety izay nataony (1 Tim. 2:14). Nohaniny ilay voankazo na dia fantany aza fa hiafara amin'ny fahafatesana ny tsy fankatoavan'i Eva. Ninoany fa tsy ho zakany ny hiaina tsy hisy an'i Eva, ka nohaniny ilay voankazo. Tao anatin'izany rehetra izany, dia tsy nisy nanontany ny hevitr'Andriamanitra na i Adama na i Eva.

**Ivereno ny andalan-teny nosoratanao ary diniho Izany.**


**Farito ireo teny, na andian-teny, na fehezanteny, na hevitra miverimberina.**


**Asio tsipika eny ambaninireo teny na fehezanteny manan-danja na manana heviny manokana ho anao.**


**Mampiasa hampifandraisana ireo teny na fehezanteny mifandraika amin'ny teny na fehezanteny hafa.**


**Ataovy tsianjery ny andininy tlanao indrindra ao amin'ny Gen. 3:1-15, ary soraty imbetsaka izany mba hahamora ny fitadidianao azy.**

`Nahoana no tsy nosakanan'Andriamanitra ny famitahan'i Satana an'i Eva?`

`Inona ny antony hafa mety ho nentin'i Adama hanamarinana ny fihinanany ilay voankazo voarara?`