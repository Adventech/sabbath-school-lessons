---
title:  "NAHAZO FAMPITANDREMANA SY FIAROVANA"
date:   31/03/2025
---

### Hazavao - NAHAZO FAMPITANDREMANA SY FIAROVANA


Ny fahalavoan'ny olombelona tao Edena no nanamarika ny fiantomboharn'ny fahoriana sesilany teto an-tany. Nandrava ny fifandraisan'i Adama sy i Eva tamin'Andriamanitra ny fahotana, ary mbola manimba fifandraisan'olona maro Aminy mandraka ankehitriny. Rehefa tafasaraka tamin Andriamanitra ny tany dia tonga sahan'ady vaovao nisehoan'ny ady lehibe kokoa izay efa nanomboka tany an-danitra. Raha tsy mbola àry akory izao tontolo izao, dia indro i Satana fa nitarika fikomiana izay niafara tamin'ny ady lehibe nifanaovany tamin'i Mikaela sy ireo Anjeliny (Apôk. 12:7). Kinga sy fetsy tokoa i Satana ka vitany ny namitaka ny ampahatelon'ny anjely tany an-danitra (and. 4). Nifanandrina tamin'ny fahavalo mahery lavitra noho izy ireo i Adarna sy i Eva; fahavalo izay miasa amin'ny maha-dragona no sady menarana ela azy, izay "mamitaka izao tontolo izao" (and. 9).


Tsy azo heverina ny amelan'Andriamanitra ny voariny eto an-tany, izay sarobidy Aminy, tsy hahazo fampitandremana nefa tandindomin-doza tahaka izany. Mihoatra noho izany, ny Fitiavany an'i Adama sy i Eva, izay nasehony tamin'ny fifandraisana lalina sy mafy orina teo Aminy sy izy ireo, no fiarovana lehibe indrindra manoloana an'i Satana. Nanana fahalalahana ara-mõraly ireo mpivady masina ka afaka nizaha ilay tontolo noforonina sy nivezivezy araka izay tiany. Azony natao koa ny nandray fanapahan-kevitra araka izay noheveriny fa tsara indrindra ka tsy nisy fanakantsakanana avy tamin'Andriamanitra afa-tsy momba ny zavatra iray ihany: tsy azony nihinanana ny voan'ny hazo fahalalana ny tsara sy ny ratsy. Izany no fizahan-toetra nataon'Andriamanitra mba hahitany ny fahatokian'izy ireo Taminy. Tsy tena izy ny fitiavana izay tsy mamela ny hafa hanana safidy malalaka.


Voaron'ny fiarahana tamin'Andriamanitra marain-tsy hariva i Adama sy i Eva, tamin'ny fiarahany mandeha sy miresaka Aminy, narovan'ireo anjely izay niasa ho azy sy nitari-dalana azy. Miaro ny olombelona amin'ny lafiny maro ny fifandraisana tsara. Mampihena ny rarintsaina sy ny fahaketrahana izany, mampitombo ny fanombanana ny tena sy ny fahaizana mipetraka eo amin'ny toeran'ny hafa. Raha izany no fiantraikan'ny fifandraisana tsara amin'olombelona eto amin'ity tontolo feno fahotana ity, alao sary an-tsaina ny vokatra feno fiarovan'ny firaisana isan'andro amin'Andriamanitra any amin'ny tontolo lavorary anankiray.


`Rehefa avy namaky izay nosoratanao sy nomarihinao lanao dia inona ireo hevitra ankapobeny misongadina manokana avy amin'izany?`


`Inona avy ireo fanontaniana mipetraka avy amin'ny fandinihana io toko sy andininy io? Ampahany inona no sarotra?`


`Inona avy ireo fitsipika sy fehin-kevitra hafa hitanao ao?`

`Ahoana no niarovan'ny fifandraisanao amin'Andriamanitra anao amin'ny fakam-panahin'i Satana?`
