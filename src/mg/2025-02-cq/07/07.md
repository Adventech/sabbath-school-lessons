---
title:  Ifanakalozy hevitra
date:   16/05/2025
---

### Ifanakalozy hevitra


Zarao ao amin'ny kilasin'ny Sekoly Sabata (na amin'ny mpiara-mianatra Baiboly) ny hevitra voarainao avy amin'ny tsianjery sy ny fianaranao Baiboly nandritra ity herinandro ity, ary koa ireo fahalalana azonao avy amin'izany, ireo fanamarihana nataonao sy ny fanontaniana isan-karazany momba izany. Diniho miaraka amin'ny kilasinao ireto fanontaniana hifanakalozan-kevitra ireto.


`1. Inona avy ireo marika hamantarana ny tena fivavahana marina?`


`2. Raha tsy manan-danja ny toerana ivavahana, nahoana isika no misahirana mankany am-piangonana? (Mat. 18:20; Heb. 10:23-25).`


`3. Hainao ve ny manavaka ny tena mpivavaka amin'ny mpivavaka sandoka? Raha eny, amin'ny fomba ahoana?`


`4. Nahoana i Jesosy no nanambara ny maha-Mesia Azy tamin'ny mpanota iray sy "hafa firenena ara-panahy" talohan'ny nanambarany izany tamin'ireo mpianany izay akaiky Azy tokoa? (Jao. 4:25-27).`


`5. Inona ny zavatra fady eo amin'ny fiarahamonina izay manakana ny Kristianina ankehitriny tsy hizara ny finoany amin'ny hafa?`


`6. Inona ny hanina notondroin'i Jesosy raha nilaza tamin'ireo mpianany Izy fa manan-kanin-kohanina tsy fantatr'izy ireo (Jao. 4:32)?`


`7. Inona no vokatry ny fijoroan'ilay vehivavy samaritana ho vavolombelona tao amin'ny tanana nisy azy? Nahoana izany no nahomby tokoa? (Jao. 4:39-42).`