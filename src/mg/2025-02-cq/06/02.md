---
title:  "FIHAONANA TEO AN-TENDROMBOHITRA"
date:   04/05/2025
---

### Saintsaino - FIHAONANA TEO AN-TENDROMBOHITRA

Raha niantso an'i Elia Andriamanitra mba hanambara ny hisian'ny haintany eo amin'ny firenena, dia "lehilahin'ny finoana sy ny fivavahana iray, izay tokony hampitsahatra ny fihazakazaharnÄ±'ny fihemorana tany Isiraely no nofidiny - MM, t. 95. Taorian'ny telo taona sy tapany tsy nisian'ny orana, dia zara raha nisy vokatra hojinjaina; lany ny tahiry, ary noana ny olona (Jak, 5:17).

Lehibe lavitra noho ny haintany ara-bakiteny namely ny firenena ny haintany ara-panahy izay nahatonga ny vahoakan'Andriamanitra ho karankaina ara-panahy, na dia mety tsy fantatr'izy ireo aza izany. I Ahaba mpanjaka ratsy fanahy sy i Jezebela mpanjakavavy no nanjaka teo amin'ny Isiraely tamin'izany fotoana izany. Nanao ratsy lehibe i Ahaba rehefa niezaka hanome fahafaham-po ity vadiny Sidoniana (1 Mpanj. 16:29-33). Ny marimaritra iraisana kely ara-pivavahana tany am-piandohana dia nanjary fihemorana tanteraka ao amin'ny 1 Mpanj. 18. Vitan'i Ahaba mihitsy ny nanorina tempoly ho an'i Jezebela tao an-drenivohitra, niaraka tamin'ny mpaminanin'i Bala dimampolo amby efa-jato sy ny mpaminanin'ny Aseraha efa-jato.

Rehefa nilaza tamin'i Ahaba i Elia mba hihaona aminy eo an-tendrombohitra Karmela (18:19), dia nanana fahefana ara-panahy niavaka izy vokatry ny fotoana niarahany tamin'Andriamanitra teo amin'ny alitarany. Nahatsiravina indrindra ny zava-nitranga teo an-tendrombohitra Karmela. Nikoriana teo amin'ny vatan'ireo mpisorona mpanompo sampy izay nitetika ny tenany ny ra, raha nitalaho tamin'i Bala sy Aseraha izy ireo mba handatsaka afo avy any an-danitra. Tsy nisy afo tonga anefa. Rehefa nanamboatra ny vantotrombiny kosa i Elia, dia nanao zava-manan-danja lehibe: nifidy vato roa ambin'ny folo izy, iray isaky ny firenen'ny zanak'i Jakoba; namboariny ny alitaran'i Jehovah izay efa rava teo an-tendrombohitra Karmela, ary nandrarahany rano betsaka teo amboniny (and. 30-35).

Avy eo, "tamin'ny fotoan'ny fanatitra hariva" dia nanolotra ny ombiny tamin'Andriamanitra i Elia sady nivavaka (and. 36). Hitantsika tamin'ny herinandro lasa fa napetrak Andriamanitra ho fitsipi-piainana ny fanatitra marain-tsy hariva rehefa naorina ny tabernakely tany anefitra (Eks. 29:38,39, jereo koa 1 Tant. 23:30). Nasehon'Andriamanitra tamin'ny alalan'i Elia fa Izy no tena Andriamanitra marina, kanefa tsy izay ihany, fa namerina ny Isiraely ho amin'ny alitaram-pivavahany isan'andro koa Izy! Rava ny fahanginana teo an-tendrombohitra Karmela rehefa nidina avy tamin'Andriamanitra ny afo tamin'ny fotoan'ny fanatitra hariva, nanamafy indray ny maha-iankinan aina ny fotoam-bavaka isan'andro.


**Ivereno ny andalan-teny nosoratanao ary diniho izany.**

**Farito ireo teny, na andian-teny, na fehezanteny, na hevitra miverimberina.**

**Asio tsipika eny ambaninireo teny na fehezanteny manan-danja na manana heviny manokana ho anao.**

**Mamplasa hampifandraisana ireo teny na fehezanteny mifandraika amin'ny teny na fehezanteny hafa.**

`lanaro tsianjery ny andininy tianao indrindra, avy ao amin'ny 1 Mpanj. 18:30-40. Soraty imbetsaka izany mba hahamora ny fitadidianao azy.`


`Inona no ambaran'ny andinin-tSoratra Masina natokana hodinihina mandritra ity herinandro ity mikasika ny fomba anomanan'Andriamanitra antsika ho amin'ny fanompoam-pivavahana?`

`Nahoana i Elia no nahazo antoka toy izany fa handatsaka afo avy any an-danitra tokoa Andriamanitra tao anatin'io fotoana niankinan'aina io?`