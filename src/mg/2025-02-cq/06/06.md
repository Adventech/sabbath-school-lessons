---
title:  Takaro
date:   08/05/2025
---

### Takaro


"Ary dia niseho i Elia, nanatrika ny mpanjaka sy ireo mpaminany sandoka sady voahodidin'ny Isiraelita. Izy irery tao amin'ny fireneny no sahy nijoro hanao famaliana ny voninahitry ny Andriamaniny. (...)


"Namirapiratry ny voninahitra maha-te hanaja ny tavany. Tsindrian-daona be ihany ny vahoaka niandry izay holazainy. Nitopy teny amin'ny alitaran'i Jehovah voazera aloha ny mason'i Elia vao niteny tamin'ny vahoaka tamin'ny feo mazava izy ka nanakoako toy ny anjomara, niantso hoe: 'Mandra-pahoviana no hiroa saina hianareo? Raha Jehovah no Andriamanitra, manaraha Azy; fa raha Bala kosa, dia manaraha azy!!


"Tsy niteny tsy nivolana ny vahoaka. Tsy nisy na dia olona iray aza tamin'io vahoaka marobe tafangona io, sahy nanome toky ny firaiketany tamin'ny Tompo. Nandrakotra teo ambonin'ny Isiraely toy ny rahona maizina ny tsy fahalalana sy ny fahadisoan-kevitra. Tsy nandrendrika ny vahoaka avy hatrany izany fihemorana izany fa niandalana, nony nikiry hanohitra ny teny fampitandremana sy ny fananarana nalefan'ny Tompo taminy izy. (...) Koa na dia ankehitriny aza, raha mandalo fahasahiranana ny firenena, dia mikiry ihany handà tsy hiandany amin'Andriamanitra ny vahoaka.


"Halan'ny Tompo ny tsy firaihana sy ny tsy fahatokiana aseho rehefa mandalo olana ny fanatanterahana ny asany. Miray fo amin'ny ady lehibe miseho farany ifanaovan'ny tsara sy ny ratsy amin'ny fomba tsy hay lazaina izao rehetra izao. Efa mby eo amin'ilay izao tontolo izao maharitra mandrakizay ny vahoakan'Andriamanitra, ka inona indray no zava-dehibe kokoa aminy mihoatra noho ny hitoetra ho mahatoky amin'llay Avo Indrindra? Nanana ny olo-malazany ara-panahy tamin'ny andro rehetra ny Tompo, ary mbola manana ihany Izy ankehitriny - dia olo-malaza toa an-dry Josefa sy Elia ary Daniela, izay tsy matahotra ny hanambara fa anisan'ny vahoaka voafidy izy ireo. Tahiny manokana ny olona miasa izay tsy mivily amin'ny lala-mahitsin'ny adidy sy izay miantso amin'ny hery araka an'Andriamanitra manao hoe: 'Izay rehetra an'i Jehovah mankanesa ety amiko! Tsy afa-po amin'ny fanambarana izany teny izany ireo olona ireo, fa manery koa an'ireo izay te hiray amin'ny amir vahoakan Andriamanitra mba handroso tsy amim-pisalasalana, ka haneho mazava tsara ny firaiketam-pony amin'ny Mpanjakan'ny mpanjaka (...). Mampifanaraka ny sitrapony sy ny fikasany amin'ny lalån Andriamanitra ny olona toy izany. (...) Mahatoky amin Andriamanitra, izany no tarigetrany." - MM. tt. 117,118 (np).


`Rehefa avy nandalina io andalan-tSoratra Masina lo ianao nandritra ny herinandro, inona ireo hevitra nandresy lahatra anao manokana ny hampihatra azy eo amin'ny fifandraisanao amin'Andriamanitra? Ahoana no ahafahanao manamafy ny fifandraisanao amin'Andriamanitra?`


`Ahoana no hataonao mba hanorenana indray ny alitaranao efa rava?`