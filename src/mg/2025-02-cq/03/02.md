---
title:  "TENY FIKASANA MENDRIKA HOTADIDINA"
date:   13/04/2025
---

### Saintsaino - TENY FIKASANA MENDRIKA HOTADIDINA


Miantomboka amin'ny baiko manaitra nomen'Andriamanitra an'i Abrama ny Gen. 12: "Mandehana miala amin'ny taninao sy ny havanao ary ny tranon'ny rainao hankany amin'ny tany izay hasehoko anao." Mampahafantatra antsika ny famaranana ny Gen. 11 fa i Abrama dia zanak'i Tera, lehilahy iray nanao dia lavitra nankany Kanana ary nampitoetra ny fianakaviany tao amin'ny toerana iray antsoina hoe Harana, izay 644km miala amin'io tany io. Taorian'ny nahafatesan'i Tera no nisehoan'Andriamanitra tamin'i Abrama (izay antsoina hoe Abrahama taty aoriana) mba hanao fanekena taminy. Nampanantena azy Andriamanitra fa hanao ny taranany ho firenena lehibe.


Mariho ny valiny nasetrin'i Abrahama ny teny fikasana miezinezina nomen'Andriamanitra azy: 75 taona izy, efa nonina tamim-piadanana teo amin'ny lovany no indro nitaona tampoka an'i Saraha vadiny sy ny fianakaviany, i Lota zana-drahalahiny, ary ny fananany rehetra ka nandeha ho any amin'ny tany Kanana (Gen. 15:4-6). Rehefa tonga tao Kanana izy, dia hoy i Jehovah taminy: "Ny taranakao no homeko ity tany ity." and. 7. Nanohina ny fon'i Abrahama tokoa ny fankasitrahana mahatalanjona nasehon Andriamanitra azy, izy izay mpirenireny tany an'efitra, ka nanorina alitara izy mba ho fahatsiarovana ilay toerana nihaonany tamin'Andriamanitra (niverina teo amin'izany alitara izany izy ao amin'ny Gen. 13:4). Rehefa niala teo amin'io toerana io i Abrahama ka nanorina ny lainy teo akaikin'i Betela dia nanorina alitara iray hafa. Naneho ny fanoloran-tenany hanaraka an'Andriamanitra any amin'izay hitondrany ireo alitara ireo, eny fa na dia any amin'ny tany lavitra ny fianakaviany sy ny sakaizany aza. Misy tsipiriany mahaliana voarakitry ny Baiboly ao amin'ny fanoritsoritana ny alitara faharoa naorin'i Abrahama: tsy naoriny "ho an'i Jehovah" fotsiny izany fa "niantso ny anaran'i Jehovah" teo koa izy (Gen. 12:8).


Azo heverina fa nanomboka nahatsapa ny lanjan'ny teny fikasan'Andriamanitra i Abrahama raha nanao dia lavitra mandra-pahatonga tany Kanana. Ny alitara faharoa natsangany no maneho ny faniriany hanana fifandraisana ety amin'Andriamanitra. Niriny ny hahatsiaro hahatsiaro an'i an'i Jehovah sy ny Teny fikasany ary ny fanatrehany any amin'izay rehetra alehany. Koa raha handalo indray eo amin'izany lalana izany izy, dia naniry ny hahatsiahy ireo zavatra rehetra efa nataon'Andriamanitra ho azy sy mbola ataony ho azy.





**Ivereno ny andalan-teny nosoratanao ary diniho izany.**


**Farito ireo teny, na andian-teny, na fehezanteny, na hevitra miverimberina.**


**Asio tsipika eny ambanin'ireo teny na fehezanteny manan-danja na manana heviny manokana ho anao.**


**MampiasÃ  hampifandraisana ireo teny na fehezanteny mifandraika amin'ny teny na fehezanteny hafa.**


**Ataovy tsianjery ny andininy tianao indrindra ao amin'ny Gen. 12:1-9, ary soraty imbetsaka izany mba hahamora ny fitadidianao azy.**


`Araka ny hevitrao, nahoana Andriamanitra no nanao io fanekena manokana io tamin'i Abrahama? Inona no tanjony tamin'izany?`


`Inona no ambaran'ny fanorenan'i Abrahama alitara momba ny fomba fijeriny ny teny fikasan'Andriamanitra? Hazavao.`