---
title:  "Ifanakalozy hevitra"
date:   02/05/2025
---

### Ifanakalozy hevitra

Zarao ao amin'ny kilasin'ny Sekoly Sabata (na amin'ny mplara-mianatra Baiboly) ny hevitra voarainao avy amin'ny tsianjery sy ny fianaranao Baiboly nandritra ity herinandro ity, ary koa ireo fahalalana azonao avy amin'izany, ireo fanamarihana nataonao sy ny fanontaniana isan-karazany momba izany. Diniho miaraka amin'ny kilasinao ireto fanontaniana hifanakalozan-kevitra ireto.


`1. Nanao ahoana ny fitomboanao ara-panahy vokatry ny fanokananao fotoana iresahana amin'Andriamanitra isan'andro?`

`2. Ahoana no ihazonanao ny fotoana iarahanao amin'Andriamanitra ho velona sy manan-danja?`

`3. Inona ny fanatitra entinao rehefa manatona an'Andriamanitra isan'andro amin'ny fotoana ivavahana ianao?`

`4. Ahoana no mety hahatonga ny tsy fiovaovan'ny fomba fivavahana isan'andro hampidi-doza?`

`5. Araka ny hevitrao, inona no hevitry ny fanaovan'ny Levita fiderana mandritra ny fanatitra maraina sy amin'ny hariva? (1 Tant. 23:30).`

`6. Rahoviana ny fivavahana no tokony ho fitsipika tsy miovaova, ary rahoviana izany no tokony hipololotra ho azy avy ao am-po?`

`7. Inona no azonao atao raha toa tsy misy aina ny fivavahanao isan'andro? Mitadiava fomba vaovao hatrany!`

`8. Inona ny lafin-javatra hitanao eo amin'ny fomba fivavahan'ny Isiraelita isan'andro izay azonao ampiharina eo amin'ny fahazaranao mivavaka isan'andro?`


