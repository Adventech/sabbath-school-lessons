---
title:  "NY HERIN'NY FAHAZARANA"
date:   30/04/2025
---

### Ampifandraiso amin'i Jesosy - NY HERIN'NY FAHAZARANA


Taona vitsy lasa izay, nipetraka mba hiresaka tamin'ny lehibeko tany am-piasana aho. Efapolo taona mahery no nanolorany tena hanao asa fanompoana, ary rehefa miteny izy, dia mihaino aho. Nahafinaritra ahy tokoa io lehilahin'Andriamanitra io noho ny antony maro, indrindra noho ny fahaizany mametraka fahazarana mahomby teo amin'ny fiainany. Ohatra amin'izany ny fahazarany manangona gazety. Na aiza na aiza toerana andehanany eto amin'izao tontolo izao, dia mividy ny gazety manan-danja izy. Ny fahazarana nananany anankiray izay tiako indrindra, dia ny fananany diary. Tany amin'ny taona 1960 tany ho any no nanombohany nanoratra tao anaty diary, ary nitohy nandritra ny enimpolo taona teo ho eo izany fahazarana izany. Azonao an-tsaina ve izany diary nosoratana tao anatin'ny 60 taona izany?


Voarakitry ny diarin'io namako io ny fitsapana sy ny fandresena maro, ny valim-bavaka samihafa - na ny valin'ny vavaka tsotra izany na izay mahatalanjona indrindra, ary tao koa ireo vavaka izay miandry valiny. Hitany soritra ao ny fiasan'Andriamanitra isan'andro teo amin'ny fiainany nandritra ny antsasaky ny taonjato mahery. Fandraketana mahagaga ny fitiavan'Andriamanitra izany-ary koa fandraketana ny herin'ny fahazarana tsara.


Raha misy ny fahazarana izay anaovan'i Satana ny zavatra rehetra mba hanakanana anao tsy hampitombo azy, dia ny fanokanana fotoana iresahana amin'Andriamanitra amin'ny maraina sy hariva izany. Hataony izay hahavariana anao amin'ny haino vaky jery. Ampirisihiny ianao hatory na dia maneno aza ny fanairana mampahatsiahy ny fotoana tokony hivavahanao. Asainy ataonao haingana dia haingana ny fotoam-pivavahana mba tsy hahatara fidirana anao any an-tsekoly na any am-piasana. Haniraka olona mila fanampiana maika izy ka tsy maintsy hampitsahatra ny fotoam-bavaka ianao mba hiatrehana izany. Efa niainanao ve ny iray amin'ireo raha niezaka ny ho matotra ianao eo amin'ny fiarahana mandeha amin'Andriamanitra? Aza kivy raha toa efa niaina izany ianao. Ny ilainao dia ny manao drafitra. Manok√°na fotoana isaky ny fiandohan'ny herinandro, mba hanaovanao drafitra ho an'ny fotoana iresahanao amin'Andriamanitra isan'andro. Azonao atao, ohatra, ny manokana ny maraina ho fotoana ivavahana, ary ny hariva ho fandinihana ny Baiboly. Ifantohy ny fihetsehamponao mandritra ny fotoana iarahanao manokana amin'Andriamanitra. Mar Mariho ny fotoana miavaka sy ny fotoana latsadatsaka kokoa. Ho sarobidy ireny fotoana ireny amin'ny hoavy, ary ho hitanao ny Tanan'Andriamanitra nitantana anao teo amin'ny fiainana.

**Saintsaino indray ny 1 Tant. 23, ary jereo izay miresaka an'i Jesosy ao amin'izany.**


`Inona ny fahazarana naorinao izay nanova ny fiainanao?`


`Inona ny sary hafa aseho na averina momba an'i Jesosy?`


`Inona ny vavaka tokony hataonao eo anatrehan'izany?`