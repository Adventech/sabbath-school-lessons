---
title:  "MARAIN-TSY HARIVA"
date:   26/04/2025
---

### MARAIN-TSY HARIVA - Fampidirana

**Vakio ny 1 Tant. 23**

`Tsianjery: Mifidy andininy 1`

### FAHAZARAΝΑ ΤΕΟ ΑΜΙN'NY FIAINANA

Tsy haiko ny hilaza aminao ny fotoana niantombohany, saingy tsy tsaroako ny fotoana tsy nanaovanay izany. Na tany an-tsekoly izahay na tao anaty fialan-tsasatra, na salama na tsia, na natory na nifoha, isaky ny amin'ny 5 maraina, dia tsy maintsy miarina hanao fotoam-bavaka maraina ny olona rehetra tao amin'ny trano nisy ahy fahazaza.

Isaky ny amin'ny 4 ora sy 45 minitra maraina eo ho eo no anaovana ny fiantsoana voalohany. Miditra ao amin'ny efitranonay ny reniko ary miteny hoe: "Manahoana! Salama! Efa ho tonga ny ora anaovana fotoam-bavaka maraina! Mifohaza amin'izay ary mankanesa ao amin'ny efitrano fandraisam-bahiny, rankizy!" Tena tiako tokoa ny reniko saingy nahasorena ahy indraindray
ny fikikirany amin'ny 4 ora sy 45 minitra maraina. Raha tsy tonga ao amin'ny efitrano fandraisam-bahiny amin'ny 5 maraina izahay. dia miverina izy, ka manaitra anay eo am-pandriana mandra-pifohanay tanteraka, ary tsy miala eo izy raha tsy miaraka aminy mankao amin'ny efitrano fanaovana fotoam-bavaka izahay. Raha vao tafiditra ao amin'ny efitrano fandraisam-bahiny izahay, dia mitarika hira avy hatrany ireo ray aman-dreniko ho fanombohana ny fotoana-ary mazava loatra fa asaina mihira izahay. Mbola mahay hira maro ao amin'ny fihirana aho ankehitriny satria nohirainay tao an-trano isa-maraina izany. Vakiteny na lahatsoratra fohy natao hosaintsainina no manarakaraka ny hira, ary rehefa vita izany, dia mamarana ny fotoana amin'ny vavaka ny raiko.

Nahoana moa ireo ray aman-dreniko no nisahirana namoha zaza dimy rendremana mba hanao fotoam-pivavahana amin'ny 5 maraina? Ninoan'izy ireo fa hahatsapa fahabangana lehibe izahay mandritra ny tontolo andro raha tsy miara-manomboka izany amin'Andriamanitra ny maraina. Nirin'izy ireo ny hanarahanay ny drafitra iray asehon'ny Soratra Masina: miara-manomboka sy mamarana ny tontolo andro amin'Andriamanitra isan'andro. Hodinihintsika amin'ity herinandro ity ny fomba nametrahan'Andriamanitra ny fotoam-bavaka marain-tsy hariva teo amin'ny fiainan'ireo vahoaka nofidiny, tamin'ny lasa sy ankehitriny.


> <p>  Soraty</p>
> Soraty araka ny dikan-teny tianao ny 1 Tant. 23:25-32. Raha tsy ampy ny fotoana eo am-pelatananao dia ny and. 30-32 no soraty. Azonao soratana amin'ny fiteninao koa izany, ary azonao atao ny manao kisarisary na drafitra momba io toko io.