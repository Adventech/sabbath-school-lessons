---
title:  "HAFATRA TOKONY HOTORINA"
date:   15/06/2025
---

### Saintsaino - HAFATRA TOKONY HOTORINA

Mifantoka amin'ny hafatra telo nalefan'Andriamanitra mba hanomanana ny olona rehetra ho amin'ny fiavian'i Jesosy tsy ho ela ny Apok. 14. Nanangana ny Fiangonana Advantista Mitandrina ny Andro Fahafito Andriamanitra mba hitory io fampitandremana farany io amin'izao tontolo izao.

Manana ny "filazantsara mandrakizay hotorina amin'izay monina ambonin'ny tany" - Apok. 14:6, ny anjely voalohany. Miantso ny olona rehetra hatahotra an'Andriamanitra, hanome voninahitra Azy, ary hiankohoka amin'ilay nahary ny zavatra rehetra (and. 7) io hafatra io. Tsy vaovao izany hafatry ny filazantsara izany. Efa mitory izany isika - izay hafatra manan-danja hatramin'izay ary ho mandrakizay. Niandrandra fatratra izany ireo mpaminanin'ny TT, ary izany no notorin'ny fiangonana kristianina voalohany tamin'izao tontolo izao.

Ny anjely faharoa kosa manambara hoe: «Rava! Rava Babylona lehibe!» (Apôk. 14:8). Miantso ireo mpivavaka marina amin'Andriamanitra mba handà ny fombam-pivavahana sy ireo foto-pampianaran'blombelona izay tsy mifanaraka tanteraka amin'ny Soratra Masina io hafatra io. Miantso antsika hiala amin'ny fivavahana sandoka Andriamanitra mba tsy hahazo antsika ireo loza hanjo azy noho ny faharatsiany (Apok. 18:4).

"Tokony havondrona ao amin'ny fitoriana ny hafatra fahatelo ny hery nitoriana ny hafatry ny anjely voalohany sy ny faharoa" - Ellen G. White, The Three Angels' Messages [2022], t. 40. Nahoana no tsy maintsy afantoka ao ny hery? Voafaoka ao amin'ny hafatry ny anjely fahatelo ny filazantsara mandrakizay sy ny antso ho amin'ny fiankohofana marina avy amin'ny anjely voalohany, ary koa ny antson'ny anjely faharoa momba ny tokony hialana amin'ny fivavahana sandoka sy izay rehetra tsy araka an'Andriamanitra. Kanefa, misy fampitandremana mahatahotra izay tsy hita ao amin'ny hafatra roa voalohany io hafatra io: "Raha misy olona miankohoka eo anoloan'ny bibi-dia sy ny sariny ka mandray ny marika eo amin'ny handriny na amin'ny tànany, dia izy koa no hisotro ny divain'ny fahatezeran'Andriamanitra (...)"- Apôk. 14:9. Aseho eto fa ireo mpivavaka amin'i Satana no miankohoka amin'ny bibidia sy mitondra ny mariny. Ankoatra izany anefa dia aseho ao amin'io hafatra io koa ireo mpivavaka marina amin'Andriamanitra, izay voaisy tombokase fa Azy. Izy ireo no maharitra amin'ny fitandremana ny didin'Andriamanitra, sy manana finoana mafy orina an'i Jesosy (and. 12).

"Fahamarinana ankehitriny ny hafatry ny anjely fahatelo. (...) Tokony hotorina amin'ny maha-tsangambaton'ny Famoronan'Andriamanitra azy ny Sabata. (...) Voafaoka ao anatin'ny hafatry ny anjely fahatelo ny filazantsara manontolo, ary amin'ny asa rehetra ataontsika dia tokony haseho araka izay ahitana azy ao amin'i Jesosy ny fahamarinana. Rehefa mitory ny Tenin'Andriamanitra isika, ny voalohany sady lehibe indrindra dia ny mamabo sy mandresy lahatra ny fanahy amin'ny fanehoana an'i Jesosy Kristy Tompo ho Ilay Mpamonjy mpamela heloka." - The Three Angels' Messages, t. 79.


**Ivereno ny andalan-teny nosoratanao ary diniho izany.**

**Farito Direo teny, na andian-teny, na fehezanteny, na hevitra miverimberina.**

**Asio tsipika eny ambaninireo teny na fehezanteny manan-danja na manana heviny manokana ho anao.**

**Mampiasa hampifandraisana ireo teny na fehezanterny mifandraika amin'ny teny na fehezan-teny hafa.**

**lanaro tsianjery ny andininy tianao indrindra, avy ao amin'ny Apok. 14. Soraty imbetsaka izany mba hahamora ny fitadidianao azy.**

`Nahoana no hitana anjara toerana goavana ny lohahevitra momba ny fiankohofana amin'ny andro farany?`

`Ahoana no ahafahantsika maneho fitiavana ny hafa sy fitiavana an'Andriamanitra, araka ny hafatra fampitandremana mahatahotra entin'ireo anjely telo?`