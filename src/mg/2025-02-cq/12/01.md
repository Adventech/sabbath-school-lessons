---
title:  "NY ALITARA SY NY HAFATR'IREO ANJELY TELO"
date:   14/06/2025
---

### Fampidirana - NY ALITARA SY NY HAFATR'IREO ANJELY TELO

**Vakio ny Apok. 6**


`Tsianjery: Mifidy andininy 1`


### FANOMEZANA TSY NAMPOIZINA


Efa mpivady nandritra ny fito na valo taona izaho sy i Kemba vadiko no nikasa hanolotra fanomezana lehibe ho azy aho. Tamin'izany fotoana izany dia mbola ilay fiara novidinay taorian'ny mariazinay ihany no nampiasainay, ary tonga ny fotoana hanavaozana izany. Nanomboka nijery toeram-pivarotana fiara teo an-toerana aho ary nahita anankiray izay fantatro fa ho tian'ny vadiko. Rehefa avy nindram-bola tany amin'ny banky aho, dia novidiko ilay fiara, ary nientanentana erá»³ ny foko rehefa nitondra azy nivoaka ny tokotanin'ny fivarotana tamin'io Zoma io! Tsy maintsy nitady toerana hanafenana azy aho mandra-pahatonga ilay fotoana lehibe. Nanaiky ny hitondrana ilay fiara tao amin'ny garaziny ilay namako, ary nanapa-kevitra izahay fa ny hariva aorian'ny Sabata, dia hoentiko mankany i Kemba, ka amin'izay no hatao fanomezana ho azy ilay izy.


Tongako tany an-tranon'ilay namako tokoa i Kemba ny Sabotsy hariva. Rehefa nandroso poakatsaka ho anay ilay namako sy ny vadiny, dia nanapa-kevitra aho hanafina ny fanalahidin'ilay fiara tao ambanin'ny kaopy misy ny poakatsak'i Kemba. Nony farany, hitan'i Kemba ilay fanalahidy. "Andraso, inona ity?" hoy izy. "Dwain, nividy fiara ho ahy ve ianao?"


Tsy haiko nafenina ny hafaliako fa dia velon-tsiky sy nientanentana aho. Nentiko tao amin'ilay garazy nametrahana ilay fiara izy; efa nasiako vona mena lehibe tsara tarehy teo amin'ny vatan'ilay izy. Tsapako fa tsy very maina ny ezaka sy ny fanomanana ary ny fandaminana rehetra nataoko rehefa nahita tsiky nisoritra teo amin'ny endriky ny vadiko aho tamin'io hariva io.


Ry namako isany, hodinihintsika amin'ity herinandro ity ireo hafatra telo lehibe izay tsy maintsy hampitaintsika amin'izao tontolo izao. Tsy ho tafitantsika anefa ireo hafatra ireo raha tsy miomana tsara isika. Mitady olona vonona hanambara ireo hafatra ireo amin'izao tontolo izao izay mila izany Andriamanitra.


> <p>  Soraty</p>
> Soraty araka ny dikanteny izay tianao ny Apok. 14:6-12. Raha tsy ampy ny fotoana eo am-pelatananao dia ny and. 12 no soraty. Azonao soratana amin'ny fiteninao koa izany, ary azonao atao ny manao kisarisary na drafitra momba io toko io.