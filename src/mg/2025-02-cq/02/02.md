---
title:  "INONA NY VAHAOLANA?"
date:   06/04/2025
---

### Saintsaino - INONA NY VAHAOLANA?


Nanapaka ny fifandraisan'i Adama sy i Eva tamin'Andriamanitra ny fahotany, ary nanimba ny fahadiovany sy ny fiadanam-pony. Toa nanafotra azy ireo tampoka ny fahatsapana fahafaham-baraka, ka niafina an'Andriamanitra izy ireo (Gen. 3:8). Dia tafiditra koa ny fahafatesana noho ny fahotana. Efa nampitandrina an'i Adama sy i Eva Andriamanitra fa raha mihinana amin'ny hazo fahalalana ny tsara sy ny ratsy izy ireo dia ho faty tokoa, saingy noraisin'izy ireo ho resaka fotsiny izany.


Manoritsoritra ny sazy nampiharina tamin'i Adama sy i Eva vokatry ny tsy fankatoavany ny Gen. 3:16-24. Ho feno fahasarotana sy fangirifiriana ny fiainana. Amin'ny fahafatesany dia hiverina ho vovoka indray izyi yizy ireo. Verin'ny olombelona voalohany ny fonenany; tsy afak onenany; tsy afaka nifanatri-tava tamin'Andriamanitra intsony izy ireo, ary tsy nahazo nankeo amin'ny hazon'aina (and. 22-24). Fahoriana sesilany no takalon'ny fahafinaretana kely mandalon'ny fahotana!


Nanome fanantenana lehibe ho an'i Adama sy i Eva anefa Andriamanitra tao anatin'ireo fanambarana mampivarahontsana ireo, ao amin'ny Gen. 3:21. Nanamboatra akanjo hoditra ho azy ireo Izy ary nampiakanjo azy ireo. Mariho fa hodi-biby no nofidin'Andriamanitra, nefa nanana akora maro tsy tambo isaina Izy azony nanaovana fitafiana ho an'ireto mpivady nitanjaka sy mpanota ireto. Nitaky ny fahafatesan'ny biby iray izany. Manampy antsika hahatakatra ny antony ilana izany fahafatesana izany ny Lev. 17:11: "Fa ny ain'ny nofo dia amin'ny ra; ary nomeko anareo izany hatao ambonin'ny alitara hanao fanavotana ho an'ny ainareo, fa ny ra no manao fanavotana". "Fa raha tsy misy ra alatsaka, dia tsy misy famelan-keloka."- Heb. 9:22. Tsy ny fitanjahana fotsiny no rakofan'Andriamanitra; fa ny fahotany koa.


Tao Edena no nametrahan'Andriamanitra ny alitara voalohany izay amonoana biby hatao fanatitra mba ho fanavotana noho ny fahotana. lo fanavotana sy fisoloana io no nanjary fototry ny rafi-pisoronana Jiosy taty aoriana. Ny alitara tao Edena, izay nahazoana fitafiana ho an'i Adama sy i Eva, dia naneho mialoha ny fahafatesan'i Jesosy teo amin'ny alitaran'ny hazo fijaliana nahazoantsika tsirairay ny akanjom-pahamarinana avy amin'i Kristy. Jesosy, Ilay Zanak'ondrin'Andriamanitra (Jao. 1:29), no nizaka ny sazin'ny fahotan'ny olombelona (Matio 20:28). Nefa tsy ho fanaronana fotsiny ny fahotantsika no nanaovany izany, fa ny fanatitra nataon'i Jesosy dia nanaisotra tanteraka ny fahotantsika (Heb. 9:23-25).



**Ivereno ny andalan-teny nosoratanao ary diniho izany.**


**Farito reo teny, na andian-teny, na fehezanteny, na hevitra miverimberina.**

**Asio tsipika eny ambaninireo teny na fehezanteny manan-danja na manana heviny manokana ho anao.**


**Mampiasa hampifandraisana ireo teny na fehezanteny mifandraika amin'ny teny na fehezanteny hafa.**


**lanaro tsianjery ny andininy tianao indrindra, avy ao amin'ny Gen. 3:16-24. Soraty imbetsaka izany mba hahamora ny fitadidianao azy.**


`Nahoana Andriamanitra no nifidy ny fahafatesan'ny biby tsy manan-tsiny iray ho fanavotana noho ny fahotan'ny olombelona meloka?`


`Inona no ifandraisan'ny fanatitra alatsa-dra sy ny fitiavana? Hazavao.`