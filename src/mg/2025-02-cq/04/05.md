---
title:  "SITRANA EO AM-PIANKOHOFANA"
date:   23/04/2025
---

### Ampifandraiso amin'i Jesosy - SITRANA EO AM-PIANKOHOFANA

Misy fitoerana masina iray tiako ny mamangy azy. Tsy mpankany matetika aho, kanefa rehefa mankany aho, dia toa miato ny fotoana. Toa milamina ny zava-drehetra eto an-tany. Afaka mihinana ny sakafo tiako indrindra aho, ary tia ahy ny olona rehetra ao. Faly izy ireo mahita ahy isaky ny tonga aho, ary malahelo izy ireo rehefa lasa aho. lo toerana manokana io dia ilay misy ny ray aman-dreniko. Na aiza na aiza misy azy ireo, raha mbola afaka manatona azy ireo aho, dia miova ho fitoerana masina ilay toerana ary tsy miandry ela dia manomboka mirotsaka ny fitahiana avy amin'ilay fitoerana masina!

Manana heviny maro ny teny hoe "fitoerana masina"; anisan'izany ny hoe: toeram-pialofana. Ny fitoerana masin'Andriamanitra dia toeram-pialofana, ary mihoatra noho izany aza, toerana natokana hiankohofana, hanoloran-tena. Fanirian'Andriamanitra ny nanorenan'ny Isiraely fitoerana masina ho fiarovana azy ireo, ho fivavahana, ary hifandraisany akaiky Aminy.

Mitondra fiarovana amin'ny fomba mahagaga ny fivavahana amin'Andriamanitra. Hita, araka ny voka-pikarohana, fa afaka manamaivana ny fahaketrahana sy ny fitebitebena ny vavaka. Ambany kokoa ny taham-pahafatesan'ireo izay manatrika fanompoam-pivavahana tsy tapaka ary mihena ny fahaketrahany? Raha tianao ho salama hatrany ny atidohanao, na raha mitebiteby na tratry ny rarin-tsaina ianao, dia manokàna fotoana hivavahana sy hiderana an'Andriamanitra. Araka ny voka-pikarohana ihany, manjary tsy malaky manohitra na mandositra ny olona rehefa mivavaka, ka miadana kokoa ny fitepon'ny fony, tsy miakatra ny tosi-drany, mihena ny tahan'ny gliokôzy ao aminy, ny fahaketrahany, ny tebitebiny, ary ny fanaintainana mpahazo azy. 3

Ry namako, noharian'Andriamanitra ho amin'ny fiankohofana isika. Na eo aza ny fandravan'ny fahotana, dia manana vahaolana Andriamanitra hitehirizana ny saintsika ho salama, na very saina aza ny olona hafa rehetra. Manana fomba hanampiana antsika hanana fiainam-pahombiazana Izy eo am-piarahantsika miasa Aminy ho famonjena ny hafa. Nanorina fitoerana masina Andriamanitra, ary tokony hanao izany koa isika. Manokàna fotoana hihaonana amin'Andriamanitra.

1. (Peter A. Boelens et al. "A Randomized Trial of the Effect of Prayer on Depression and Anxiety," The International Joumal of Psychiatry in Medicine 39, no. 4 (2009): 377-392, doi.org/10.2190/pm.39.4.c

2. Ying Chen, Eric S. Kim, and Tyler J. VanderWeele, "Religious-Service Attendance and Subsequent Health and Well-Being throughout Adulthood: Evidence from Three Prospective Cohorts," International Journal of Epidemiology 49, no. 6 (2020): 2030-2040. doi.org/10.1093/ije/dyaa120

3. Michael Liedke, "Neurophysiological Benefits of Worship," The Journal of Biblical Foundations of Faith and Learning 3, no. 1 (2018): art. 22, knowledge.e.southern.edu/jbffl/vol3/iss1/22.


**Saintsaino izay voasoratra ao amin'ny Eks. 25, ary jereo izay miresaka an'i Jesosy ao.**

`Aiza, ary amin'ny fomba ahoana no ahitanao fialofana eo anivon'izao tontolo izao feno vesatra?`

`Araka ny efa mahazatra anao ve sa hafa ny fahitanao an'i Jesosy eto?`

`Inona ny vavaka tokony hataonao eo anatrehan'izany?`