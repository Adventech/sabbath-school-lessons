---
title:  "NY ALITARA TEO AMIN'NY FIAINAN'I JESOSY, FIZARANA 1"
date:   17/05/2025
---

### NY ALITARA TEO AMIN'NY FIAINAN'I JESOSY, FIZARANA 1 - Fampidirana


**Vakio ny Mar. 1**


`Tsianjery: Mifidy andininy 1`

### MIARI-TORY SA MIFOHA MARAINA?

Tsy andriko ilay fotoan'ny lalao «basket-ball» anatiny tamin'ny taona faharoa nianarako tao amin'ny oniversite, izay hifanandrinan'ireo tovolahin'ny oniversite ao anatin'ny fifaninanana mahafinaritra. Tapa-kevitra ny hilalao tsara eo ambonin'ny kianja aho, miaraka amin'ireo mpilalao avy amin'ny faritra samihafa manerana ny firenena.


Nifanaiky izaho sy i Dee namako fa hiaraka hanao fanazaran-tena izahay. Nisy olana iray anefa: vao maraina be ihany по аго nampiasaina ny kianja. Tapa-kevitra izahay fa hanao fanazaran-tena mandritra ny adiny iray eo an-kianja a isa-maraina isa-r manomboka amin'ny 5 ora. Rehefa naneno ny famohamandry ny maraina voalohany, dia niala faingana avy teo am-pandriana aho, niomana sy niakanjo, ary nankany amin'ny kianja. Voahazonay tsara izany fahazarana izany nandritra ny roa herinandro, saingy avy eo, nisy zava-nitranga: hitako fa azoko tsindriana ny bokotra «snooze» tamin'ilay famohamandry, izay manemotra kely ny fotoana hanenoany. Dia ho olana ve raha mba asiana fakana aina indray andro fotsiny? Andro vitsivitsy taty aoriana, dia hitan'i Dee koa ilay bokotra «snooze», ary talohan'ny nahatongavanay saina dia efa rava teo amin'ny alitara fatoriana ilay nofinofinay hanatsara ny fahaiza-milalaonay.


Nahita antony maharesy lahatra tokony hifohazana maraina ny mpanao fikarohana. Raha ampy tsara ny fotoana hatoriana, ny fifohazana maraina dia manampy antsika hifantoka tsara kokoa, manome antsika fotoana betsaka kokoa mba handaminana ny tontolo androntsika, manome fotoana ahafahantsika manao fanazaran-tena, ary ahafahantsika mitokana tsy misy mpanelin-gelina. Tsy milaza ny Baiboly na toy ny vorona mpifoha maraina i Jesosy, na toy ny vorona tsy matory amin'ny alina. Izao fotsiny no ilazana Azy ao: nifoha maraina alina koa Izy mba hihaona amin'ny Rainy. Handinika ny momba an'i Jesosy, Ilay mpifoha maraina isika amin'ity herinandro ity.


> <p>  Soraty</p>
> Soraty araka ny dikanteny izay tianao ny Mar. 1:35-39. Raha tsy ampy ny fotoana eo am-pelatananao dia ny and. 35 no soraty. Azonao soratana amin'ny fiteninao koa izany, ary azonao atao ny manao kisarisary na drafitra momba io toko io.