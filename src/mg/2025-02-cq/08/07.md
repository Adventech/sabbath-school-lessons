---
title:  Ifanakalozy hevitra
date:   23/05/2025
---

### Ifanakalozy hevitra


Zarao ao amin'ny kilasin'ny Sekoly Sabata (na amin'ny mpiara-mianatra Baiboly) ny hevitra voarainao avy amin'ny tslanjery sy ny fianaranao Balboly nandritra ity herinandro Ity, ary koa ireo fahalalana azonao avy amin'izany, ireo fanamarihana nataonao sy fanontaniana isan-karazany momba izany, laraho midinika amin'ny tarika misy anao ireto fanontaniana hifanakalozan-kevitra ireto:


`1. Inona avy ireo toe-javatra nanelingelina an'i Jesosy ka mety ho tsy nahafahany nanana fotoana hivavahana amim-pilaminana tsara?`

`2. Inona ireo fotoana fanararaotra nafoin'i Jesosy mba tsy ho voasembantsembana ny fotoana iarahany manokana amin'ny Rainy?`


`3. Lafiny inona eo amin'ny fiainanao no ilanao fanampiana sy fitarihana avy amin' Andriamanitra ankehitriny?`


`4. Raha tsy maintsy misafidy amin'ny lalana tsara anankiroa misokatra eo anoloanao ianao, ahoana no hahafantaranao izay tokony haleha marina?`


`5. Inona ireo sakana tsy maintsy resenao mba hahafahanao mifoha maraina hihaona amin'Andriamanitra?`


`6. Tamim-pahefana no nanaovan'i Jesosy ny asa fanompoany, araka ny ao amin'ny Mar. 1:22. Inona kosa no voamariky ny olona eo aminao rehefa avy nitokana ka niresaka tamin'Andriamanitra tao amin'ny mangingina ianao?`


`7. Inona no ampianarin'ny fihetsik'i Jesosy antsika momba ny fanoloran-tenany ho amin'ny asa nanirahana Azy?`


`8. Inona no akon'ny Soratra Masina eo amin'ny fiainam-pivavahantsika sy izay andrasantsika amin'Andriamanitra? Inona no akon'izany teo amin'ny fiainan'i Jesosy?`