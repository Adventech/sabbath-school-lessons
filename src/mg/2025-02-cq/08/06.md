---
title:  "SAHIRANA VE KA TSY MANAM-POTOANA HO AN'ANDRIAMANITRA?"
date:   22/05/2025
---

### Takaro - SAHIRANA VE KA TSY MANAM-POTOANA HO AN'ANDRIAMANITRA?


"Araka ny fanombanan'ny raby, dia fara-tampon'ny fivavahana ny misomadodoka lava manao zavatra. Niankina tamin'ny zava-bita etá»³ ivelany izy, mba hanehoana ny fahambonian'ny fitiavam-bavaka betsaka teo aminy. Tamin'izany dia nampisaraka ny fanahiny tamin'Andriamanitra izy, ka nampiorina ny tenany teo amin'ny fiheveran-tena ho ampy. Mbola misy ankehitriny io loza io. Raha mitombo ny zavatra atao, ka mahita fahombiazana ny olona izay eo amin'ny fanaovana ny asa ho an'Andriamanitra na inona na inona, dia misy loza amin'ny fitokisana ny tetik'asan'ny olombelona sy ny fomba fiasany. Misy fironana hampihena ny fivavahana, ka manjary mihena koa ny finoana. Tahaka ny mpianatra, dia tandindomin-doza tsy hitady ny fiankinana amin'Andriamanitra koa isika, fa hiantehitra amin'ny asantsika mba hahazoam-pamonjena. Ilaintsika ny hibanjina mandrakariva an'i Jesosy, ka hahatsapa fa ny heriny ihany no hahavitana ny asa. Raha miasa amin-kafanam-po ho amin'ny famonjena ny very isika, dia tsy maintsy manokana fotoana koa handinihan-tena, hivavahana, sy hianarana ny tenin'Andriamanitra. (...)


"Tsy nisy mihitsy fiainana hafa rakotry ny asa sy ny andraikitra toy ny an'i Jesosy; nefa matetika koa no nahitana Azy nivavaka. Naharitra manao ahoana ny firaisany tamin'Andriamanitra! (...) (Mar. 1:35; Lio. 5:15, 16; 6:12.)


"Eo amin'ny fiainana voatokana tanteraka hanao soa ny hafa, dia hitan'ny Mpamonjy fa ilaina ny miala ny lalambe fivezivezena sy ny vahoaka marobe nanaraka Azy isan'andro isan'andro. (...) Amin'ny maha-iray amintsika Azy, izay nandray anjara tamin'izay ilaintsika sy ny fahalementsika, dia niankina tanteraka tamin'Andriamanitra Izy, ary tao amin'ny toerana mangina nivavahany no nitadiavany ny herin'Andriamanitra, mba hahazoany mandroso hatrany ka nahazo hery hanaovany ny andraikitra sy hizakany fitsapana. Teto amin'izao tontolo izao feno fahotana no niaretan'i Jesosy tolona mafy sy fijaliana am-panahy. Rehefa miray amin'Andriamanitra Izy dia azony atao ny mametraka eo Aminy ny enta-mavesatry ny alahelo izay nanorotoro Azy. Teo no nahitany fiononana sy fifaliana." - IFM, tt. 382,383.

`Rehefa avy nandalina io andalan-tSoratra Masina io ianao nandritra ny herinandro, ahoana no hataonao mba hanamafisana ny fifandraisanao amin'Andriamanitra isa-maraina?`


`Inona no tena sakana tsy ahafahanao manao fotoam-bavaka amin'ny maraina? Ahoana no hamahanao izany olana izany?`


`Avereno jerena ilay andininy nianaranao tsianjery. Ahoana no hampiharanao izany eo amin'ny fiainanao mandritra ity herinandro ity?`