---
title:  "FIAINAM-PANOMPOANA"
date:   18/05/2025
---

### Saintsaino - FIAINAM-PANOMPOANA


Raha misy toko tokana mahalaza tsara ny maha-lzy an'i Jesosy dia ny Mar. 1 izany. Boky mamintina ny toe-java-nitranga izay manasongadina ny herin'i Jesosy manoloana ny fahotana sy ny fitotonganan'ny olombelona ny Filazantsaran'i Marka, ary ny toko voalohany dia mampiseho fahamarinana efatra sarobidy momba an'i Kristy.


Voalohany, nambaran'i Jaona Mpanao Batisa ho ilay Mesia nandrasana hatry ny ela i Jesosy. Manomboka amin'ny fitanisana ny Isa. 40:3 ny boky, mampahafantatra ny amin'ilay mpialoha lalana izay hanomana ny lalan'i Kristy. Hita ao amin'ny and. 4-8 ny fomba nahatanterahan'i Jaona Mpanao Batisa io faminaniana io rehefa tonga nitory ny batisan'ny fibebahana izy. Naseho mazava ny maha-Mesia an'i Jesosy teo amin'ny batisany, rehefa nidina teo amboniny ny Fanahy Masina ary ny Ray niteny avy any an-danitra hoe: "Hianao no Zanako malalako, Hianao no sitrako." - and. 11.


Faharoa, aseho ao fa manan-kery handresena an'i Satana sy izay rehetra mety manimba ny olombelona i Jesosy (jereo ny and. 12,13,21-28,40-45). Mambabo ny fahalianan'ny vahoaka ny fanehoan'i Jesosy ny heriny. Niely ny lazany, ary voamariky ny olona fa na dia ny fanahy maloto aza manaiky Azy (and. 27).


Fahatelo, hitantsika ao ny nampianaran'i Jesosy sy ny nanaovany toriteny ary ny faniriany hiara-manatanteraka izany fanompoana izany amin'ny hafa (jereo ny and. 14-20). Nanaraka an'i Jesosy avy hatrany tao amin'ny sinagóga tany Kapernaomy ny mpianatra, ary tao no talanjona ny vahoaka nahita ny hery sy ny fahefan'ny fampianaran'i Jesosy (and. 21,22).


Ny lesona fahefatra dia ity: ny tsiambaratelon'ny heriny. "Nifoha maraina alina koa Izy, dia nivoaka nankany an-tany foana ka nivavaka tany"-and. 35. Tao anatin'ny fiainam-panompoana, izay inoana fa nahasasatra Azy tokoa, dia nifoha vao maraina i Jesosy mba hiresaka amin-dRainy, handray fanohanana sy fitarihana avy Aminy. Izany no tsiambaratelon'ny fahombiazan'i Jesosy teo amin'ny compoany: ny nanokanany fotoana hifandraisana akaiky amin-dRainy.



**Ivereno ny andalan-teny nosoratanao ary diniho izany.**


**Farito ireo teny, na andian-teny, na fehezanteny, na hevitra miverimberina.**


**Asio tsipika eny ambanin' ireo teny na fehezanteny manan-danja na manana heviny manokana ho anao.**


**Mampiasà  hampifandraisana ireo teny na fehezanteny mifandraika amin'ny teny na fehezanteny hafa.**


**lanaro tsianjery ny andininy tianao indrindra, avy ao amin'ny Mar. 1. Soraty imbetsaka izany mba hahamora ny fitadidianao azy.**


`Inona no ambaran'ny andinin-tSoratra Masina natokana hodinihina mandritra ity herinandro ity mikasika ireo adidy sy andraikitra mavesatra ao anatin'ny fiainam-panompoana?`


`Araka ny hevitrao, nanao ahoana ny fahatsapan'ny mpianatra teo am-panaraha-maso an'i Jesosy manao asa fanompoana?`