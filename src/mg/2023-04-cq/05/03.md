---
title:  ADY TANY AN-DANITRA
date:   30/10/2023
---

### Hazavao

Hitantsika ao amin'ny Ap么k. 12:7 ireo mpandray anjara fototra roa ao anatin'io ady lehibe io, dia i Mikaela sy ilay dragona. "llay menarana ela, izay atao hoe devoly sy Satana" koa no ilazana azy ao amin'ny and. 9. Manambara ny lafin-toetrany sy ny fomba fiasany ireo anarana ireo. Mikaela kosa no anaran'ilay arikanjely lehibe miady amin'i Satana ao amin'ny Joda 9. Ny atao hoe arikanjely dia filohan'ny anjely, ary "andrian-dehibe" indraindray no iantsoana an'i Mikaela (Dan. 12:1). Azontsika ambara fa iray amin'ny anarana maro fiantsoana an'i Jes么sy ny hoe Mikaela satria voalaza fa hiverina eto an-tany amin'ny "feon'ny arikanjely" Izy (Jao. 5:28,29; 1 Tes. 4:16)- tsy hoe amin'ny maha-anjely na voary Azy tsy akory, fa amin'ny maha-Filoha mpitarika ny anjely Azy.

Nanomboka ny ady tany an-danitra satria nihaika ny fanjakana sy ny fahefana ary ny toetran'Andriamanitra i Satana. Mazava loatra fa tsy nandringana avy hatrany ilay mpanohitra Azy Andriamanitra. Hita taratra amin'izany ny toetrany, "Mahari-po sady be famindram-po Izy"-Sal. 145:8. Nihamafy izany ady izany mandra-pahatonga ny fotoana tsy nisian'ny toerana ho an'i Satana intsony tany an-danitra.

Ambaran'ny Baiboly fa nazera teto an-tany ny devoly (Ap么k. 12:9), ka nentiny ho eto an-tany koa ilay ady. Ary dia niitatra hatreo amin'ny vahoakan'Andriamanitra ny famelezan'i Satana, "ilay miampanga azy eo anatrehan'Andriamanitsika andro aman'alina"- and. 10.

Asongadina ao amin'ny and. 11 ireo zavatra telo hahazoantsika ny fandresena amin'io ady lehibe atrehintsika io. 1. Ny ran'i Jesosy no hany mahavotra antsika marina amin'ny fahotantsika. Ny fandresena ny fahafatesana mihitsy no azontsika amin'ny fitakiana ny fanavotana amin'ny ran'i Jes么sy. 2. Ny fitantarana izay zavatra nataon'Andriamanitra tamintsika dia manampy antsika ho velom- pankasitrahana mandrakariva fa tsy ho feno fangidiana, ary hanandratra ny fiangonana ankapobeny. Tsy natao hitoka-monina isika, koa aoka tsy ho menatra ny hifampahery amin'ny alalan'ny fizarana fanandramana amin'ny mpianakavin'ny finoana. 3. Ny fahavononana hahafoy ny aina noho ny filazantsara dia manambara fanoloran-tena tanteraka ho an'Andriamanitra. Marina fa sarobidy ny fiainantsika eto an-tany, saingy aoka ho tiantsika lavitra ny fiainantsika mandrakizay.


`Rehefa avy namaky izay nosoratanao sy nomarihinao ianao dia inona ireo hevitra ankapobeny misongadina manokana avy amin'izany?`

`Inona avy ireo fanontaniana mipetraka avy amin'ny fandinihanao ny andininy fototra?`

`Ampahany inona no sarotra?`

`Inona avy ireo fitsipika sy fehin-kevitra hafa hitanao ao?`

`Araka ny hevitrao, ho nanao ahoana ny fihetsik'ireo anjely raha avy hatrany dia naringan'Andriamanitra i Satana noho ny fikomiany?`

`Ahoana no mety hahazoan'ny mpanota mahantra toa antsika manantena fandresena an'i Satana?`