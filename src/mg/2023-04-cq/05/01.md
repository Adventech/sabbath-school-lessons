---
title:  ILAY FIFANANDRINANA LEHIBE
date:   28/10/2023
---

### Fampidirana

**Vakio ny Apok. 12:7-11**

> Tsianjery: Mifidy andininy 1

` ` 

### MIHOATRA NOHO NY TEORIA FOTSINY

Ho fantatsika mazava kokoa ny momba ny fahoriana sy ny zava tsarotra atrehintsika isan'andro raha takatsika fa misy ady ifanaovan'ny tsara sy ny ratsy izay tsy nanomboka tany am-piandohan'izao tontolo izao fa tany an-danitra. Hitantsika manerana ny Baiboly io fifanandrinana eo amin'ny tsara sy ny ratsy io ary miharihary eo amin'ny tantaran'ny olombelona. Tsy ela taorian'ny vanim-potoan'ny fiangonana kristianina voalohany dia nifandray tendro ny fivavahana jentilisa sy ny fivavahana kristianina tamin'ny alalan'ny fifanesen'ny marimaritra iraisana, izay tonga hatramin'ny fanafoanana ny Baiboly nandritra ny Vanim-potban ny Haizina.

Nanomboka nampisava tsikelikely ny haizina matevina sy ny finoanoam-poana ny Fanavaozana ara-pivavahana notarihini John Wycliffe, John Huss, Jerome, Martin Luther, ary i John Wesley. Nisy vondrona mpino hafa, toy ireo "Vaudois" sy Anabatista, izay niaro ireo fampianarana ara-Baiboly manan-danja, ary niharan'ny fanenjehana mahamay noho izany. Voafintina ao anatin'ny lohahevitra iray mazava izany tantara izany, mbamin'ireo tranga isan-karazany ao anatiny, tamin'ny faramparan'ireo taona 1850, rehefa nanome fahitana an'i Ellen White Andriamanitra ka nanoratra ilay boky mitondra ny lohateny hoe: Hery Mifanandrina.

lo lohahevitry ny fifanandrinana lehibe io no solomaso ahitantsika sy ahatakarantsika ny fahamarinana rehetra ao amin'ny Baiboly. Nanoratra ilay fizisianina malaza, Stephen Hawking, fa raha hitan'ny mpahay siansa ny fanazavana amin'ny fomba mitombina ny fifampiankinan'ny lafiny rehetra amin'izao tontolo rehetra izao ("théorie du tout"), dia "tokony ho takatsika ny fisainan'Andriamanitra" - A Brief History of Time [1998]). Fa hoy kosa i Herbert Douglas, teolojianina advantista, namaly izany: "Nomena ny Advantista ny fomba fijery izay ahalalany ilay teoria hoe Théorie du tout. Mampahafantatra anay ny fisainan' Andriamanitra izany. Tsy nokarohinay lo fa nomena anay. lay lohahevitry ny fifanandrinana lehibe no lantsoanay azy." "The Great Controversy Theme: What it Means to Adventists," in Ministry Magazine [2000], 5.6.


> <p> Soraty</p>
> Soraty araka ny dikanteny izay tianao ny Apök. 12:7-11. Raha tsy ampy ny fotoana eo am-pelatananao día ny ampahany amin'izany no soraty. Azonao soratana amin'ny fiteninao koa izany, ary azonao atao ny manao kisarisary na drafitra momba lo toko io.