---
title:  NY AMPAHAFOLONY
date:   11/11/2023
---

### Fampidirana

**Vakio ny Mal. 3:1-10**

> Tsianjery: Mifidy andininy 1

` `

### TOY NY SOLIKA MAMPIDEDADEDA FAINGANA NY AFO

Tamin'ny taona voalohany nanambadiany dia saika namidin'i James sy i Ellen White avokoa ny fananan'izy ireo mba hahafahany manonta boky sy gazety. Matetika i James no nametaka lalamby na nanapaka bozaka mba hahazoana vola kely. Voafetra dia voafetra ny sakafonizy ireo. Tsy nahavidy na ovy na dibera izy. Tsaramaso no foto-tsakafonizy ireo ka nanahirana indrindra an'i Uriah Smith ny tsy fisian'izany fony izy nonina tao amin-dry White mivady tamin'ny taona 1852. Nilaozan'i Smith ny asany izay nampidi-bola be tamin'izy 20 taona, mba hanampianal ilay tarika kely tsy mikarama misy an'i James White, hanonta ny boky "Review and Sabbath Herald", izay navoaka indroa isan-kerinandro Nandalo fotoan-tsarotra tokoa ireo mpamaky lay voalohany ireo satria nomeny lanja mihoatra noho ny zavatra hafa rehetra ny hafatra nentiny.

Teo amin'ny antsasak'ireo taona 1850 dia nifindra monina tany lowa i J.N. Andrews sy i J.N. Loughborough mba hitory ny filazantsara amin'ilay fiarahamonina vaovao izay tantsaha. Tsy ela taorian'ny nahatongavany anefa dia tsy maintsy niato tamin'ny asa misionera fanaony mandritra ny tontolo andro izy ireo ka nanao asa tanana mba hiveloman'ny ankohonany. Tsy nampoizin'ireto mpitory ireto ny nahatongavan-dry White mivady tao anatin'ny ririnina namirifiry indrindra. Rehefa avy nanao fandinihan-tena lalina izy ireo dia niverina nanao asa fitoriana. Sarotra tokoa ny asa misionera rehefa tsy misy rafitra manohana ara-bola.

Tsy nanana rafitra nanchana ny asa tamin'ny fomba ofisialy ny fiangonana raha tsy tamin'ny taona 1859, izay nanampiana ireo mpitory tamin'ny alalan'ny fanomezana nataon'ny mpino isan-kerinandro. Tsy voatery ho ampahafolon'ny vola miditra amin'izy ireo izany, tahaka ny mahazatra antsika ankehitriny. Tamin'ny taona 1878 vao nentina hanohanana ireo mpitandrina ny ampahafolony. Niitatra faingana tany amin'ny tany nafa ny fiangonana raha vantany vao nekena ny lamina momba ny famerenana ny ampahafolony. Handinika ny antony tokony hanolorantsika ny ampahafolony sy ny fanatitra hanohanana ny asan Andriamanitra isika amin'ity herinandro ity.

> <p> Soraty</p>
> Soraty araka ny dikanteny izay tianao ny Mal. 3:1-10. Raha tsy ampy ny fotoana eo am-pelatananao dia ny ampahany amin'izany no soraty. Azonao soratana amin'ny fiteninao koa izany, ary azonao atao ny manao kisarisary na drafitra momba io toko io.