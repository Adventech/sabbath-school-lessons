---
title:  "FAHALALAHAN-TANANA MITOHY"
date:   12/11/2023
---

### FAHALALAHAN-TANANA MITOHY

### Saintsaino

Ny 1 Kor. 16:2 sy ny 2 Kor. 9:5-7 no tena niorenan'ilay fahalalahan-tanana mitohy, izay lamina teo anivon'ny Advantista, nanolorany fanatitra nandritra ny 20 taona taorian'ny niorenan'ny fiangonana. I J.N.Andrews, James White, ary i J.B. Frisbie no tena nanohana io rafitra io. Ny vola azo dia nampiasaina ho fampielezana ny hafatry ny anjely telo.

Nankasitraka io drafitra io i Ellen White, ary nanoratra tamin'ny taona 1859 hoe: "Misy lamina any an-danitra, ary mahafaly an'Andriamanitra ny ezaka ataon'ny vahoakany amin'ny fametrahana rafitra sy lamina amin'ny fanatanterahana ny asany eto an-tany. (...) Mitarika ny vahoakany Andriamanitra ao anatin'ny drafitry ny fahalalahan-tanana mitohy" - TFC, b. 1, 1855, t. 191.

Namoaka lahatsoratra roa tao amin'ny Advent Review and Sabbath Herald | D. M. Canright tamin'ny 1876, manazava araka ny Baiboly fa ny ampahafolony amin'ny vola miditra amin'izy ireo no takin'Andriamanitra amin'ny vahoakany. Nifantoka manokana tamin'i Abrahama sy ny ankohonany ny lahatsoratra, izay nandoa ny ampahafolony ao amin'ny Genesisy, ary koa ny fitakiana ny famerenana ny ampahafolony ao amin'ny lalàn'i Mosesy (Gen 14:20; 28:22; Lev. 27:30-32). Nanao fivoriana manokana ny Foibe maneran-tany tamin'io taona io ihany mba hidinika momba izany ary nifanaraka fa hametraka fanovana sy hamolavola trakta koa ho fanazavana izany, I James White, D.M. Canright, S.N. Haskell, J.N. Andrews, ary i Uriah Smith no nanoratra ny trakta izay mampianatra fa tokony hamerina ny ampahafolon'ny vola miditra amin'Andriamanitra ny mpino, ary hanome fanatitra an-tsitrapo ho fanampin'io ampahafolony io.

Nanampy be ny fiangonana tokoa ny Malakia toko fahatelo tamin'ny fanapahan-kevitra mikasika io rafitra fanohanana ara-bola io-fanapahan-kevitra izay misy akony amintsika mandraka ankehitriny. Anisan'ny manasongadina amin'ny fomba mazava indrindra ny maha-zava-dehibe ny famerenana ny ampahafolony sy ny fanatitra ho an'Andriamanitra io toko io, ary manambara ny mahameloka antsika raha mihazona ny fananan'Andriamanitra. Mampanantena fitahiana lehibe koa anefa izany ho an'izay rehetra mahatoky amin'ny Tompo.

Ny hafatra ao amin'ny Malakia, nandritra ny fotoana nisian'ny fihemorana lehibe, dia manasa ny olona hiverina amin'Andriamanitra.


**Ivereno ny andalan-teny nosoratanao ary diniho izany. Farito ireo teny, na andian-teny, na fehezanteny, na hevitra miverimberina.**

**Asio tsipika eny ambanin'ireo teny na fehezanteny manan-danja na manana heviny manokana ho anao.**

**Mamplasà hampifandraisana ireo teny na fehezanteny mifandraika amin'ny teny na fehezanteny hafa. lanaro tsianjery ny andininy tianao indrindra. Soraty imbetsaka izany mba hahamora ny fitadidianao azy.**


`Tao anatin'ny 20 taona no nandrosoan'ny Advantista mitandrina ny andro fahafito tsikelikely ho amin'ilay môdely ara-Baiboly mikasika ny ampahafolony sy ny fanatitra. Inona no ampianarin'izany antsika mikasika ny fomba fanehoan'Andriamanitra ny fahamarinana amintsika?`