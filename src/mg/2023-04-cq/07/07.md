---
title:  Ifanakalozy hevitra
date:   17/11/2023
---

### Ifanakalozy hevitra

Zarao ao amin'ny kilasin'ny Sekoly Sabata (na amin'ny mpiara-mianatra Baiboly) ny hevitra voarainao avy amin'ny tsianjery sy ny fianaranao Baiboly nandritra ity herinandro ity, ary koa ireo fahalalana. azonao avy amin'izany, ireo fanamarihana nataonao sy fanontaniana isan-karazany momba izany, laraho midinika amin'ny tarika misy anao ireto fanontaniana hifanakalozan- kevitra ireto:

`1. Araka ny hevitrao, vitsy ve ireo mamerina ny ampahafolony satria tsy mihatra mivantana sy eo no ho eo ny sazy vokatry ny fandrobana an'Andriamanitra? Sa fitiavan-tena sy fahalainana no mahatonga izany?`

`2. Nahoana Andriamanitra no mametraka fepetra indraindray handrotsahany ny fitahiany?`

`3. Nahoana Andriamanitra no maniry antsika ho mahatoky hatrany amin'ny fandoavana ny ampahafolony, na manao ahoana na ahoana fomba ampiasan'ireo mpiandraikitra izany?`

`4. Mety handray fitahiana hatrany ve isika noho ny fandoavantsika ny ampahafolony, kanefa tsy omentsika voninahitra Andriamanitra amin'ny lafim-plainantsika hafa rehetra? Na eny na tsia, nahoana?`

`5. Ahoana no hialantsika amin'ny toe-tsaina hoe: antsika ny volantsika rehetra ka isika ihany no tompon-tsafidy amin'izay tiantsika hanaovana azy?`

`6. Rehefa mandroba an'Andriamanitra amin'ny ampahafolony sy ny fanatitra isika, inona koa no fiantraikan'izany amintsika? Ary ny fiantraikan'izany amin'Andriamanitra?`