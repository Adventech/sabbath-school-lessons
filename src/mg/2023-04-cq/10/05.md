---
title:  "NY FIFANDRAISAN'ANDRIAMANITRA TELO IZAY IRAY"
date:   06/12/2023
---

### Ampifandraiso amin'i Jesosy

### NY FIFANDRAISAN'ANDRIAMANITRA TELO IZAY IRAY

Manampy ny hevitry ny Jao. 14 ny toko faha-13. Nambaran'i Jesosy mialoha ny handavani Patera Azy intelo talohan'ny nilazany hoe: "Aza malahelo ny fonareo (...) fa handeha hamboatra fitoerana ho anareo Aho (...) ka izay itoerako no hitoeranareo koa." - Jao. 14:1-3. Raha nanambara izany mivantana tamin'i Petera i Jes√¥sy, dia i Tomasy no nanontany ny amin'izay halehan'i Jesosy sy ny fomba hahalalany sy hahalalan'ireo hafa ny lalana (and. 5). Taorian'izay no nanazavan'i Jesosy my fifandraisany amin'ny Rainy ary koa nanomezany toky fa ho avy ny Mpanampy iray, dia ny Fanahy Masina izany.

Mahari-po i Jesosy ary iriny ny hamonjy antsika. Na izany aza anefa dia ampahafantariny antsika amim-pitiavana ny fahotantsika sy ny fahadisoantsika. Nambarany tamin'i Petera ny toerana ara- panahy nisy azy, kanefa tsy namela azy tsy hanana fanantenana Izy fa nanome azy teny fikasana ny amin'ny mandrakizay any an-danitra. Rehefa izay, ho setrin'ny fanontaniana tsotra napetraki Tomasy sy i Filipo dia nohazavainy tamim-paharetana tamin'ireo mpianatra ny fifandraisan'Andriamanitra telo izay iray. Nambaran'i Jesosy mazava ny firaisana ety ifandraisany amin-dRainy. Hoy Izy: "Izay nahita Ahy dia nahita ny Ray - Jao. 14:9.

Tsy namela teny fikasana ho an'ny mpianany ny amin'ny fonenana ho avy any an-danitra fotsiny i Jesosy fa nanolotra fanomezana ho azy ireo ho an'ny eto sy ny ankehitriny mba hahatongavan'izy ireo any: ny Fanahy Masina. Rehefa nandao ireo mpianany tzy dia nanome toerana ho an'ny Fanahy Masina mba hahafahan'ireo mpianatra manao mihoatra noho ny asa nataony teto an-tany.

Tsy hoe nanolotra ny Tenany fotsiny i Jesosy ary nizara ny valisoany sy ny fahombiazany tamin'ny hafa, fa nanolotra fanomezana izay azo antoka fa tsy mendrika ireto mpianatra ireto akory Izy. Tsy hay refesina ary tsy takatry ny saina ny fahalalahan-tanany tamin'ireo mpianatra osa sy mpanota. Tokony hitondra fanantenana ho antsika izany, fa na dia olona malemy koa aza isika dia mbola hanao asa lehibe ihany i Jesosy amin'ny alalan'ireo mpanara-dia Azy manetry tena izay miara-miasa Aminy.


**Saintsaino ny toko fototr'ity lesona ity, ary jereo izay miresaka an'i Jesosy ao amin'izany.**

`Tamin'ny fotoana inona no ahitantsika an'i Jesosy matoky ny maha-lzy Azy sy ny anjara asa tanany ao amin'Andriamanitra telo izay iray?`

`Toy ny mahazatra ve sa hafa ny fahitanao an'i Jesosy eto?`

`Valim-bavaka:`