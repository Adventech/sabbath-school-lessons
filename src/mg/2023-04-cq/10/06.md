---
title:  NY TENY FIKASANA MOMBA NY FANAHY
date:   07/12/2023
---

### Takaro



"Solontenant Kristy ny Fanahy Masina, nefa tsy mitafy ny endriky ny maha-olombelona, ary noho izany tsy miankina Aminy. Voasembantsemban'ny maha-olombelona Kristy, ka tsy afaka ho eo amin'ny toerana rehetra ny tenany. Noho izany dia tombontsoa ho Azy ireo ny handehanany ho any amin'ny Ray, ka handefasany ny Fanahy Masina ho mpandimby Azy eto an-tany. Amin'izay dia tsy hisy hahazo tombontsoa noho ny toerana misy azy na noho ny fifandraisany manokana amin'i Kristy. Azon'ny rehetra atonina ny Mpamonjy amin'ny alalan'ny Fanahy. Amin'io lafiny io dia ho akaiky azy kokoa Izy noho ny raha tsy niakatra ho any an-danitra. (...)

"Mbola tsy azon ny mpianatra ny dikan'ny tenin'i Kristy amin'ny lafiny ara-panahy, koa nohazavainy indray ny dikany. Amin'ny alalan'ny Fanahy hoy Izy no hisehoan'lzy tenany aminy. 'Fa ny Mpananatra, dia ny Fanahy Masina, Izay hirahin'ny Ray amin'ny anarako, Izy no hampianatra anareo ny zavatra rehetra. Tsy hiteny intsony hianareo hoe: Tsy azoko. Tsy hijery intsony amin'ny fitaratra ianareo ka hahita maizimaizina. Ho hainareo mbamin'ny olona masina rehetra ny hahafantatra tsara izay sakany sy lavany ary hahavony sy halaliny, ary hahalala ny fitiavan'i Kristy, izay mihoatra ny fahalalana'- Efes. 3:18,19. (...)

"Antsoina hoe 'Fanahin'ny fahamarinana'ny Mpananatra. Mampiorina sy mihazona ny fahamarinana no asany. Mitoetra ao am-po amin'ny maha-Fanahin'ny fahamarinana Azy Izy aloha, ary amin'izay dia manjary Mpananatra Mpampionona. Misy fampiononana sy fiadanana ao amin'ny fahamannana, fa tsy misy tena fiadanana sy famplononana marina mety ho hita ao amin'ny lainga. Hevitra sy lovan-tsofina diso no nentin'i Satana ahazoany ny fahefany amin'ny saina. Notarihiny ho amin'ny targetra diso ny alona ka nosimbany ny endriky ny toetra amam-panahiny. Miteny amin'ny saina ka mandatsaka lalina ny fahamarinana ao am-po ny Fanahy Masina amin'ny alalan'ny Soratra Masina. Amin'izany dia mampiharihary ny hevi-diso Izy, ka mandroaka izany tsy ho ao amin'ny fanahy. Amin'ny alalan'ny Fanahin'ny fahamarinana, izay miasa amin'ny alalan'ny tenin'Andriamanitra, no ampileferan'i Kristy ny vahoaka nofidiny ho amin'ny tenany." - IFM, tt. 721, 723, 724.


`Rehefa tapitra ny herinandro andinihana ity toko ity, inona ny fampiharana maharesy lahatra anao eo amin'ny fiainanao manokana?`

`Inona ny fampiharana azonao atao eo amin'ny fiainanao any an-tsekoly, any amin'ny fianakaviana, any amin'ny toeram-piasana ary ao am-piangonana?`

`Avereno jerena ilay andininy nianaranao tslanjery. Ahoana ny fomba hampiharanao izany eo amin'ny fiainanao mandritra ity herinandro ity?`