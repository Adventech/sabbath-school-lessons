---
title:  "TSY MATAHOTRA IZAY METY HO VOKANY"
date:   21/12/2023
---

### Takaro


"Isan-taranaka nifandimby dia naniraka ny mpanompony Andriamanitra hanameloka ny fahotana, na teo amin'izao tontolo izao na tao amin'ny fiangonana. Nefa zavatra malefadefaka no irin'ny olona holazaina aminy, ka tsy azony ekena ny fahamarinana madio, tsy misy hosokosoka. Betsaka ireo mpanavao fivavahana no nanapa-kevitra, raha nanomboka ny asany, fa hitandrina fatratra amin'ny famelezana ireo fahotan'ny fiangonana sy ny firenena. Nanantena izy ireo, fa, amin'ny alalan'ny ohatry ny fiainana Kristiana madio asehony no hampiverina ny vahoaka ho amin'ny fampianaran'ny Baiboly. Nanindry azy ireny anefa ny Fanahin'Andriamanitra, tahaka ny tamin'i Elia, izay nanetsika azy hanameloka ny fahotan'ilay mpanjaka ratsy fanahy sy ny vahoaka nivadika; koa tsy azony natao ny tsy hitory ireo teny mazava ao amin'ny Baiboly dia ireo foto-pinoana izay nampisalasala azy ny haneho azy. Voatery izy hanambara tamin-kafanam-po ny fahamarinana sy ny loza izay nananontanona ny fanahy. Ny teny izay nolazain'ny Tompo no nambarany, ka tsy natahorany izay ho vokatrizany, ary dia voatery nihaino ny fampitandremana ny vahoaka.

"Toy izany koa no hitoriana ny hafatry ny anjely fahatelo. Rehefa tonga ny fotoana hanaovana izany amin-kery lehibe indrindra, dia hiasa amin'ny alalan'ny fitaovana feno fanetren-tena ny Tompo, ka hitarika ny sain'ireo izay manolo-tena ho amin'ny fanompoana Azy. Ny hosotry ny fanahiny no hahamendrika ny mpiasa mihoatra noho ny fianarana noratoviny tany amin'ny sekoly ambony. Hisy olona manam-pinoana sy tia vavaka ho voasesy hiroso amin'ny hafanam-po masina, ka hanambara ny teny omen'Andriamanitra azy. Haharihary ny fahotan'i Babylona. Haseho masoandro avokoa ny vokatra mahatahotra avy amin'ny fanamafisan'ny fanjakana ny lalampiangonana, ny fitsofohan'ny filalaovana angatra, ny fandrosoan'ny fahefana papaly mangina nefa haingana. Hifoha amin'ny alalan'ireo fampitandremana miezinezina ireo vahoaka. An'arivoarivony ny olona hihaino ny teny izay tsy mbola reny na oviana na oviana. Gaga izy raha mandre ny fanambarana fa i Babylona dia ny flangonana izay lavo noho ny hevi-disony sy ny fahotany, noho ny fandavany ny fahamarinana nalefa ho azy avy tany andanitra."- HM, tt. 632, 633.

"Voalaza mialoha ao amin'ny faminaniana entin'ny hafatry ny anjely voalohany ao amin'ny Apokalypsy 14 fa hisy fifohazana lehibe ara-pivavahana rehefa torina ny fiavian'i Kristy tsy ho ela. (...) Ny hafatra koa dia manazava antsika ny amin'ny fotoana hisian'io fihetsiketsehana io. Voalaza fa anisan'ny 'filazantsara mandrakizay' izany; ary manambara ny fiantombohan'ny fitsarana. Efa notorina tamin'ny andro rehetra nifandimby ny hafatry ny famonjena; nefa ity hafatra ity dia fizarana amin'ny filazantsara izay tsy azo torina raha tsy amin'ny andro farany, satria amin'izay vao marina ny hoe 'tonga' ny andro fitsarana."- HM, t. 369.


`Rehefa tapitra ny herinandro andinihana ity toko ity, inona ny fampiharana maharesy lahatra anao eo amin'ny fiainanao manokana?`

`Inona ny fampiharana azonao atao eo amin'ny fiainanao any an-tsekoly, any amin'ny fianakaviana, any amin'ny toeram-piasana ary ao am-plangonana?`

`Avereno jerena ilay andininy nianaranao tslanjery. Ahoana ny fomba hampiharanao izany eo amin'ny fiainanao mandritra ity herinandro ity?`