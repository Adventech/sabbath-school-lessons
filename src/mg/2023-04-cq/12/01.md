---
title:  NY HAFATRA FARANY
date:   16/12/2023
---

### Fampidirana

**Vakio ny: Apôk. 14:6-12**

> Tsianjery: Mifidy andininy 1 

` `

### HAFATRA MANERAN-TANY

Ahitana Fiangonana Advantista 218 any amin'ireo firenena 235 ankatoavin'ny Firenena mikambana. Mamitaka ihany anefa izany isa izany, satria na dia any amin'ireo firenena ahitana ny fiangonantsika aza, dia misy olona an-davitrisa tsy mbola nandre mihitsy ny anaran'i Kristy. Hafatra tokana izay tsy torin'ny fiangonana hafa ankoatra antsika no entina eo amin'ny asa ataontsika maneran-tany.

Voafintina ao amin'ny hafatry ny anjely telo ao amin'ny Apôk. 14:6-12 ny hafatra entitsika. Ny anjely voalohany dia milaza fa efa tonga ny fitsaran'Andriamanitra. Ny anjely faharoa kosa dia mampiharihary ny fahotan'i Babilona. Ny anjely fahatelo manome toromarika antsika mba tsy handray ny mariky ny bibidia sy hitandrina ny didin'Andriamanitra ary hino an'i Jesôsy. llay anjely fahatelo dia nanambara fa tsy misy firenena tokony hametraka rafi-piankohofana izay manohitra ny Tenin'Andriamanitra. Ny fahalalahana ara-pivavahana no fototry ny fampitandremana ny olona tsy handray ny mariky ny bibidia. Ny Apôk. 14 dia manazava ny fampianarana mikasika ny fahafatesana (and. 13) ary mikendry izay hahavonona ny olona ho amin'ny fiavian'i Kristy fanindroany (and. 14). Takatry ny fiangonana tsara ary nankasitrahany tamin'ny fomba ofisialy ny tsirairay amin'ny lohahevitr'ireo hafatra ireo taorian'ny 1844.

Nisy fijery ankapobeny mikasika ireo hafatra telo ireo natonta pirinty tamin'ny taona 1846, tao amin'ny trakta "A Word to the Little Flock" izay nosoratan'i Joseph Bates sy ny fianakaviana White. Hatramin'izay fotoana izay, dia nihalalina fa tsy niova ny fahatakarantsika ireo toko sy andininy manan-danja ireo. Mamintina ny fampitandremana farany sy ny fanasana ao amin'ny Apokalipsy izany, ary koa manazava ny iraka ampanaovina ny fiangonana advantista sy ny hafatra entiny. Ny fandalinana ny lesona amin'ity herinandro ity dia hamahavaha ny hevitr'izany sy ny lanjany,


> <p> Soraty</p>
> Soraty araka ny dikan-teny tianao ny Apók. 14:6-12. Raha tsy ampy ny fotoana eo am-pelatananao dia ny ampahany amin'ny toko sy andininy fototra no soraty. Azonao soratana amin'ny fiteninao ihany koa izany, ary azonao atao ny manao kisarisary na drafitra momba io toko io.