---
title:  "ANTSO HO AMIN'NY FIOMANANA"
date:   17/12/2023
---

### Saintsaino

Ny hafatry ny anjely telo, izay nanomboka nianaran'ireo Advantista voalohany tamin'ny fiandohan'ny taona 1840, no hafatra farany hozaraina amin'izao tontolo izao mialoha ny hiverenan'i Kristy. Ny fitambaran'ny hafatry ny anjely telo (Apök. 14) dia mitondra ho amin'ny and. 14 izay manoritsoritra ny flaviani Jesosy fanindroany eny amin'ny rahon'ny lanitra. Amin'izany no anaovantsika tsoa-kevitra fa ny tanjon'ireo hafatra ireo dia ny hanomana olona ho amin'ilay toe-javatra efa nandrasana ela.

Araka ny fandikan'ireo Advantista Millerite ny 2.300 andro ara-paminaniana ao amin'ny Dan. 8:14, dia nanao kajy izy ireo fa hiseho eny amin'ny rahona lanitra mba hanafaka ny olony sy hitondra fitsarana ho an'ireo ratsy fanahy i Jesosy amin'ny lohataonan'ny 1844. Rehefa tsy niseho tamin'io fotoana niandrasana Azy io Izy, dia nanohy ny fandinihana ny Baiboly izy ireo ary nanao tsoa-kevitra fa ho avy Izy amin'ny fararano, ka notondroin'izy ireo ho andro hiverenan'ny Tompo ny 22 Oktobra 1844.

Tsy mbola nisy ny fikasana hanorina fiangonana vaovao tamin'izany andro izany fa fihetsehana fifohazana teo amin'ny fiangonana maromaro no nisy. Tany amin'ny taona 1844 dia nihahenjana ny fifandraisana teo amin'ireo mpino ny fiavian'i Kristy sy ny fiangonana efa nisy tamin'izany andro izany. Advantista maro no voaroaka tsy ho ao amin'ny fiangonana izay nisy azy nandritra ny taona maro. Rehefa nandinika ny hafatry ny anjely faharoa ao amin'ny Apok. 14:8 izy ireo dia ninoany fa maro tamin'ireo fiangonana no lavo ara-panahy ka tsy azon'izy ireo (Advantista) atao intsony ny hikambana amin'ireny. Tamin'ny fahavaratry ny 1844, dia mpino 50.000 eo ho eo no nandao ny fiangonana nisy azy. Tojo fahadiscam-panantenana nangidy ny faratampon'ny fanantenan'izy ireo tamin'ny 22 Októbra. Nihemotra ny ankamaroany na nametra daty vaovao. Vokatry ny fandalinana bebe kokoa ny Baiboly anefa, dia olona vitsy dia vitsy sisa no nanao tsoa-kevitra fa teo amin'ny fanazavana ny toe-javatra niseho no nisy fahadisoana.

Hita ao amin'ny Apok. 13 ny fandaharan'asan'i Satana; ao amin'ny toko faha-14 kosa no anambarana ny hafatr Andriamanitra. Ny iraka mankamin'izao tontolo izao ao amin'ny Apok. 14:6 dia mifandraika amin'ny toromarika omena ao amin'ny Apók. 10:11. Ny toko faha-10 no maneho ny fahadisoam- panantenana mangidy hiainan'ny vahoakan Andriamanitra, ary ny toko faha-12 dia milazalaza ny toetry ny fiangonan'Andriamanitra amin'ny andro farany izay mitandrina ny didy folo. Ny toko faha-14 no miresaka ny amin'ny hafatra hapariaky ny vahoakany-hafatra izay tokony ho takatsika sy hozaraintsika amin'izao tontolo izao. Enga anie isika ka handalina sy hahatakatra, hiaina ary hitory ireo fahamarinana izay nokendrena hanomanana antsika ho amin'ny fiavian'i Jesosy tsy ho ela.


**Ivereno ny andalan-teny nosoratanao ary diniho izany.**

**Farito ireo teny, na andian-teny, na fehezanteny, na hevitra miverimberina.**

**Asio tsipika eny ambanin'ireo teny na fehezanteny manan-danja na manana heviny manokana ho anao. Mamplasà hampifandraisana ireo teny na fehezanteny mifandraika amin'ny teny na fehezanteny hafa. lanaro tslanjery ny andininy tianao indrindra. Soraty imbetsaka izany mba hahamora ny fitadidianao azy.**

`Ahoana no anehoanao avy amin'ny Apok. 14 ny tanjon'ny hafatry ny anjely telo?`

`Inona ny fiantraikan'ny fitoriana ny hafatra momba ny fitsarana nanomboka tamin'ny 1844?`