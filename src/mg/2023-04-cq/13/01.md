---
title:  "MANDEHANA AMBARAO AMIN'IZAO TONTOLO IZAO"
date:   23/12/2023
---

### MANDEHANA AMBARAO AMIN'IZAO TONTOLO IZAO

### Fampidirana

**Vakio ny Mat. 28:19,20**

> Tsianjery: Mifidy andininy 1

` `

### NY IRAKA MOMBA NY FIAVIAN'I JESOSY

Manan-danja kokoa ny fandinihana ny Baiboly araka ny tokony ho izy noho ny fahazoana ny valinteny marina tadiavina. Amin'ny taranja matematika, dia ny fomba ampiasain'ny mpianatra hahazoana ny valiny no hanomezana isa azy fa tsy ny valiny hitany. Indraindray an-jaton- taona maro aty aoriana ny fiangonana vao mampihatra ny foto-pinoana na ny fanao sasany satria tian'Andriamanitra ho takatsika araka ny tokony ho izy ny tiany hambara.

Miorina eo amin'llay Iraka lehibe ao amin'ny Mat. 28 ny iraka advantista. Manantitrantitra ny andraikitry ny Kristianina tsirairay eo amin'ny fitoriana ny filazantsara io toko io. Nirahina nankany Suisse i J.N. Andrews, misiônerantsika voalohany, folo taona teo ho eo taorian'ny niorenan'ny fiangonantsika. Efa nanao asa misiôneral vitsivitsy ihany koa i Michael Chehowski talohan'izany fotoana izany, saingy tsy tamin'ny fomba ofisialy ary tsy nilaza na inona na inona momba ny fandaminan'ny Fiangonana Advantista Mitandrina ny Andro Fahafito tamin'ireo mpino vaovao izy. Rehefa fantatry ny sasany tamin'ireo mpino izany dia nandefa hafatra tany Battle Creek izy ireo ary dia izao no navalin'i Andrews: "ny lehilahy mahay indrindra teto aminay no nalefa tany aminareo" (MR, b. 5 [1990], 436). Roa taona talohan'io no nahafatesan'ny vadin'i Andrews ka i Charles zanany lahy 12 taona sy i Mary zanany vavy 16 taona no nentiny niaraka taminy. Izy mianadahy ireo no nanampy tamin'ny fananganana tranom-pirinty sy ny famoahana ny gazety iray mpivoaka isam-potoana tamin'ny teny Frantsay.

Tamin'ny fihafaran'ny taonjato dia misionera maro no niainga ho any Pasifika atsimo, Afrika, Azia ary Amerika atsimo. Tsy mora izany asa izany; tsy maintsy nandeha sambo izy ireo, niadana tokoa ny fifandraisana tamin'ny fiangonana tany Amerika ka matetika no tsy maintsy natsangana tamin'ny fomba tsizarizary ny fiangonana. Mitondra hery lehibe tokoa ireo tantara nisehoan'ny tanjan-tsain'ireo misionera ireo. Mbola mila misiónera maro hatrany isika amin'izao fotoana izao. Azon'Andriamanitra antsoina ho misionera ve ianao?


> <p> Soraty</p>
> Soraty araka ny dikan-teny tianao ny Mat. 28:19,20. Azonao soratana amin'ny fiteninao ihany koa izany, ary azonao atao ny manao kisarisary na drafitra momba io toko io.