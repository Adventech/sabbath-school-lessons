---
title:  "ANTSO HO ANY AMIN'IREO TOERANA TSY MBOLA NIDIRAN'NY FILAZANTSARA"
date:   24/12/2023
---

### ANTSO HO ANY AMIN'IREO TOERANA TSY MBOLA NIDIRAN'NY FILAZANTSARA

### Saintsaino

Niezaka ho mahatoky amin'ny Baiboly ireo mpino advantista voalohany tamin'izay rehetra nataony, koa nampandroso ny asan'ny fiangonana izany fanoloran-tenany izany. Namoaka lahatsoratra tao amin'ny gazetiboky "The Review and Herald i James White, tamin'ny 1852, noho ny faniriany lalina hahita ny fitomboan'ny fiangonana, izay nilazany fa tokony hifindra toerana any lowa, any andrefana, ny rahalahy sasany. Fianakaviana maro no namaly ny antso ka niala tao Nouvelle-Angleterre sy New York, izay nonenan'ny ankamaroan'ny mpino. Tao anatin'ny taona maro nanaraka izany dia nitohy niitatra nanerana ny Etazoania ny fiangonana, ary tamin'ny 1874 no nandehan'ny misionera voalohany tany amin'ny firenen-kafa.

Tamin'ny voalohany dia tsy nazoto handeha ho any amin'ny firenen-kafa ny fiangonana, kanefa nony niroso izy dia naneho fanoloran-tena miavaka ireo olom-bitsy miisa 3500 mba hanatratra izao tontolo izao. Tonga hatrany Amerika atsimo, Afrika, Azia, ary tany Pasifika atsimo, ireo misionera tamin'ireo taona 1880 sy 1990, nanorina fiangonana, sekoly, toeram-pitsaboana, toeram-piasana mpamokatra sakafo mahasalama, ary toeram-panontam-pirinty, saika tamin'ny toerana nalehany rehetra. Tombontsoa ananan'ny fiangonana mandraka ankehitriny izany fomba fiasa manara-drafitra izany, ary mahagaga fa mbola manana tany maro izay novidina tamin'izany andro izany ny fiangonana. Na dia nampidi- doza tokoa aza ny asa, ary maro amin'ireo izay nandeha no tsy tafaverina intsony noho ny aretina toy ny tazo sy ny raboka, dia mahavariana sy manamafy orina ny finoana ny tantaran'ny fiantombohan'ny asa isaky ny kaotinanta.

Ny fahatakarana fa tsy maintsy torina amin'ny firenena ny filazantsara no nitarika ity fiangonana madinika ity. Tamin'ny voalohany dia ninoan'izy ireo fa ampy hahatanteraka ny iraky ny filazantsara ny fanatrarana ireo mponina vao nifindra monina tany Amerika, kanefa tsapany taty aoriana fa ilain'izy ireo mihitsy ny mandeha mitety ny olona rehetra manerana izao tontolo izao.

Ny bokin'i Matio dia ahitana singa maro izay sarotra ho an'ny mpihaino jiosy tamin'ny taonjato voalohany ny nandray azy. Ny filazantsaran'i Matio ihany, ohatra, no hany miresaka ny amin'ireo olon-kendry avy any Atsinanana (Mat. 2:1), ary asongadiny ireo mpino jentilisa hafa tahaka ilay vehivavy kananita sy ilay kapiteny romanina izay nambaran'i Jesosy fa nanana finoana lehibe noho ny an'ny olona rehetra tany Isiraely (Mat. 8:5-13: 15:21-28). Miantomboka amin'ny fitanisana ny tetiaran'i Jesosy hatrany amin'i Abrahama koa ny filazantsaran'i Matio. Olona mpamitaka, vehivavy janga iray, Jentilisa, ary mpijangajanga, ireo dia samy tao amin'ny tetiarana mifandraika mivantana amin'i Jesosy ao amin'ny fampidirana ilay boky, kanefa ireo rehetra ireo dia nailiky ny fiarahamonina jiosy. Azo antoka fa niniana nampidirina tao ny anaran'izy ireo, ho fananarana ny fanavakavahan'ny jiosy izany ary koa ho fampahafantarana ny Jiosy izay mamaky ny Baiboly fa manana toerana ho an'ny olon-drehetra i Jesosy ao amin'ny Ankohonany.

Manomboka ny fazantsarany amin'ny fanehoana amintsika i Mato fa eken'i Jesosy ho isan'ny ankohonany ny olona rehetra. Faranany amin'ny Iraka lehibe ny boky ka amin'izany no anomezany torolalana antsika hizara ny filazantsara amin'ny olona rehetra. Tsy ho voaray ny fitantaran'i Matio ny asa fanompoan'i Jes√¥sy raha tsy iainana ny iraka ny amin'ny hitoriana ny filazantsara amin'ny olona rehetra.



**Ivereno ny andalan-teny nosoratanao ary diniho izany.**

**Farito ireo teny, na andian-teny, na fehezanteny, na hevitra miverimberina.**

**Asio tsipika eny ambanin'ireo teny na fehezanteny manan-danja na manana heviny manokana ho anao.**

**Mampiasa hampifandraisana ireo teny na fehezanteny mifandraika amin'ny teny na fehezanteny hafa.**

`Ianaro tslanjery ny andininy tianao indrindra. Soraty imbetsaka izany mba hahamora ny fitadidianao azy. Inona avy ireo fomba tsotsotra ezahintsika ampiasaina eo amin'ny fitoriana ny filazantsara mba hahatafita izany amin'ny fomba mora kokoa amin'izao tontolo izao?`

`Inona avy ireo fomba hahazoantsika manatanteraka ny fitoriana ny filazantsara ao an-tokantrano? Antso mba handeha any amin'ny toerana tsy mbola nidiran'ny hafatra`