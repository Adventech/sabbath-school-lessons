---
title:  "MIASA AVOKOA NY MAMBRA REHETRA"
date:   28/12/2023
---

### Takaro

"Mahafaoka ny mpino rehetra ny iraka nampanaovin'ny Mpamonjy ny mpianatra. Mahafaoka ny mpino an'i Kristy rehetra hatramin'ny faran'ny andro izany. Fahadisoana mampidi-doza ny mihevitra fa miankina fotsiny amin'ny mpitandrina voahosotra ny asa famonjena ny fanahy. Izay rehetra nandray ny aingam-panahy avy any an-danitra, dia hanankinana ny Filazantsara. Izay rehetra mandray ny flainan Kristy dia baikoina hiasa ho amin'ny famonjena ny mpiara-belona aminy. lo asa io no nanorenana ny fiangonana, ary izay rehetra manao voady masina amin'ny fiangonana, dia manaiky amin'izany ho mpiara-miasa amin'i Kristy.

"Ny Fanahy sy ny ampakarina manao hoe: 'Avia"; ary aoka izay mahare hanao hoe: 'Avia" (ApÃ³k. 22:17). Izay rehetra mandre ny fiantsoana dia tokony hamerina ny fiantsoana. Na inona na inona niantsoana olona iray eo amin'ny fiainana, ny zavatra mahaliana azy voalohany dia ny hahazo fanahy ho an'i Kristy. Mety tsy ho afaka miteny amin'ny olona mivory izy, nefa azony atao ny miasa ho an'ny tsirairay.(...) Tsy ny ady sarotra, ny asa mafy na ny fahantrana no manambany ny maha-olombelona, fa ny heloka, na ny fanaovana ny ratsy. Manala ny fiadanana sy mitondra tsy fahafaham-po izany. Tiani Kristy raha miasa ho an'ny fanahy mararin'ny fahotana ny mpanompony.

Tokony hanomboka ny asany eo amin'izay toerana misy azy avy ny mpianatra. Ny saha mafy indrindra sy tsy misy antenaina indrindra dia tsy azo dinganina. (...) Ao amin'ny fianakaviantsika dia mety hisy fanahy noana mitady firaisam-po, mosarena ny mofon'aina; mety hisy zaza hotezaina ho ani Kristy. Misy Jentilisa mihitsy eo am-baravarantsika. Aoka hataontsika amin'ny fomba mahatoky ny asa akaiky antsika indrindra. Avy eo dia aoka hitarina araka izay azon Andriamanitra hitanihana ny lalana ny ezaka ataontsika. Mety ho toa voafetran'ny toe-javatra ny asan'ny maro; nefa na aiza na aiza izany, raha atao amin'ny finoana sy ny hafanam-po, dia ho tsapa hatrany amin'ny faran'ny tany lavitra indrindra. Toa voafetra teo amin'ny saha ety ny asan'i Kristy fony izy teto an-tany; nefa vahoaka marobe avy amin'ny faritra rehetra no mandre ny hafatra nampitondrainy. Ampiasain Andriamanitra matetika ny fomba tsotra indrindra mba hanatanterahana vokatra lehibe indrindra. (...)

Tsy tokony ho very tsy ho eo imaso anefa ny baiko manao hoe: "Mandehana any amin'izao tontolo izao (...).' Antsoina isika hanandratra ny masontsika ho any amin'ny "toerana any an-koatra." Narodan'i Kristy ny rindrina mampisaraka, ka nalany ny hevitra mibahana ao an-tsaina ny amin'ny maha-olombelona, ary mampianatra ny fitiavana ny fianakavian'ny olombelona manontolo Izy. - IFM, tt. 880-881.



`Rehefa avy nandalina io andalan-tSoratra Masina lo lanao nandritra ny herinandro, inona no fiovana tsy maintsy ataonao eo amin'ny fiainanao?`

`Inona avy ireo fampiharana tokony hataonao any an-tsekoly, ao an-tokantrano, any am- piasana ary any am-plangonana?" Avereno jerena ilay andininy nataonao tsianjery. Ahoana no hampiharanao izany eo amin'ny fiainanao mandritra ity herinandro ity?`