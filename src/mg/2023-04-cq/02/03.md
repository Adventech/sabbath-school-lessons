---
title:  "DIOVINA NY FITOERANA MASINA"
date:   09/10/2023
---

### Hazavao

Zava-baovao mahafinaritra izay niteraka fanontaniana maromaro ny fahalalana fa manao fanompoam-pivavahana ao amin'ny fitoerana masina any an-danitra i JesÃ´sy: raha ny mpisoronabe teto an-tany no tompon'andraikitry ny fanadiovana ny tabernakely indray mandeha isan-taona ary koa tandindon'ilay any an- danitra ny tabernakely teto an-tany, moa ve ilaina koa ny anadiovana ny tabernakely any an-danitra? Diovina ho afaka amin'ny inona izany?

Indroa isan'andro no nidiran'ny mpisorona tao amin'ny fitoerana masina teto an-tany mba hanao fanavotana ho an'ny olona (Heb. 9:6); nilana ra sy fahafatesana izany (and. 22). Nametraka ny tanany teo ambonin'ny biby atao fanatitra ny mpanota nibebaka mialoha ny hamonoana ilay biby; amin'izany no amindrany ny fahotany amin'ilay biby tsy manan-tsiny sy anamelohany azy ho faty. Rehefa izay dia akan'ny mpisorona ny ran'ilay biby ary entiny ho ao amin'ny efitra masina ka atentiny eo anoloan'ny efitra lamba izany, ho famindrana ilay fahotana ao amin'ny fitoerana masina (Lev. 4:17,18). Manjary mitoby ny fahotana satria afindra ao isan'andro mandritra ny taona, ka mahatonga ny fitoerana masina haloton'ny fahotana (Lev. 20.3). Ny andro fanavotana no andro nanalana ny fahotana sy nanadiovana ny fitoerana masina (Lev. 16:19).

Tandindon'ny fanadiovana lehibe any amin'ny fitoerana masina any an-danitra izany fanadiovana ny fitberana masina tety an-tany isan-taona izany (Heb. 9:23). Toa hafahafa ny mieritreritra ny lanitra ho maloto sy misy pentina; voakasiky ny famahana ny olan'ny fahotana anefa ny lanitra ka tsy maintsy mahita ny fahotana-misy ny fahalotoana izay nahakasika ny lanitra ihany koa. Tao amin'ny fitoerana masina teto an- tany, rehefa nanatentina ny ra teo amin'ny tandroky ny alitara ny mpisorona, dia vavolombelona hita maso (sy ren'ny orona) ny ra fa nisy ny fahotana ary efa tanteraka ny tambin'ny ota-ny fahafatesana. Nandoto ny fitoerana masina io ra lo ary nampahatsiahy fa efa voaloton'ny fahotana ny toby. Nambaran'i Jeremia mpaminany fa ny ra teo amin'ny tandroky ny alitara dia midika fa voasoratra ao amin'ireo tandroka ireo ny fahotani Joda (Jer. 17:1). Tahaka ny nandraketana ny fahotana tamin'ny ra tao amin'ny tabemakely teto an-tany no andraketana ny fahotana any amin'ny tabernakely any an-danitra. Tahaka ny nilan'ny fitoerana masina telo an-tany fanadiovana tamin'ireo zavatra nampahatsiahy ny fahotana ireo no ilan'ny fitoerana masina any an-danitra fanadiovana amin'ny fahotana voarakitra ao. Amin'ny Andro Fanavotana no anaovana izany fanadiovana izany ka hamafana izay voarakitra ao.

Ny fanadiovana ny tabernakely teto an-tany dia tandindon'ny fanadiovana ilay any an-danitra, kanefa aoka hotsaroantsika fa ny tena irin'Andriamanitra dia ny hanadio ny flainantsika ho afaka amin'ny fahotana. Tsy ny toerana misy ny tabernakely ihany no resahin'ny fanekena vaovao ao amin'ny Heb. 8 sy 9 fa maneho indrindra ny teny fikasana izany fa tsy hotsarovan'Andriamanitra intsony ny fahotantsika (Heb. 8:12).


`Rehefa avy namaky izay nosoratanao sy nomarihinao ianao dia inona ireo hevitra ankapobeny misongadina manokana avy amin'izany?`

`Inona avy ireo fanontaniana mipetraka avy amin'ny fianarana io lesona io? Ampahany inona no sarotra?`

`Inona avy ireo fitsipika sy fehin-kevitra hafa hitanao ao?`

`Raha tsy teo ny tabernakely tety an-tany, ahoana no lhazonantsika ho velona ao an-tsaina ny momba izany fanompoam-pivavahana izany, ny faharatsian'ny fahotana, ary ny ilana ny fanadiovana?`