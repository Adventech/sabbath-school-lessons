---
title:  ARAKA NY MODELY
date:   08/10/2023
---

### Saintsaino


Talahan'ny 1844 dia ninoan'ny olona fa eto an-tany ny fitoerana masina. Fito ny fitoerana masina noheverin'i William Miller fa resahin'ny Baiboly: i Jesosy, i Joda, ny lanitra, ny tempolin'i Jerosalema iray manontolo, ny fitoerana masina tao anatin'ny tempolin'i Jerosalema, ny tany ary ireo olona masina. Notsoahany tamin'izany fa ny tany no mila diovina amin'ireo. Na dia teo aza ny fahadisoam-panantenana lalina nanjo azy tamin'ny 1844, dia tsy mba very fanantenana ny amin'ny fiverenan'i Jesosy tsy ho ela i Miller. Tamin'ny 1849 izy no nodimandry, mpino mbola tao anatin'ny hafanam-po. Nandritra ireo taona farany niainany dia tsy nahita intsony ny masony ka tsy afaka nitarika ny fampandrosoana ny foto-pampianarana izay nitohy izy, kanefa tamim-pahatokiana no nitanany ny anjara asany teo amin'ny fihetsehana advantista.

Rehefa nandroso io fihetsehana io, dia tonga zava-dehibe ho an'ny fahatakaran'izy ireo ny amin'ny fitoerana masina sy ny Dan. 8:14 ny Heb. 8 sy 9. Ny Heb. 9 dia maneho ny fisian'ny fitoerana masina roa: ny iray teto an-tany (and. 1 sy 2) ary ny iray any an-danitra (and. 11); ary ny Heb. 8:2 dia maneho fa i Jesosy dia manao fanompoam-pivavahana ao amin'ilay tena tabernakely, izay naorin'ny Tompo fa tsy olona.

Mahavariana ny fifandraisana eo amin'ny fitoerana masina any an-danitra sy tety an-tany. Nisy karazam-panompoam-pivavahana roa tao amin'ny fitoerana masina tety an-tany: isan'andro sy isan taona (Heb. 9:6,7), Nankao amin'ny Efitra masina isan'andro ireo mpisorona, nitondra ny ran'ireo fanatitra samihafa; ny mpisoronabe irery indray no niditra tao amin'ny Efitra masina indrindra indray mandeha isan-taona amin'ny Andro fanavotana (andro fanadiovana ny tempoly sy fanavotana ho an'ny fahotan'ny firenena iray manontolo (and. 7)). Amin'ny maha-Mpisoronabentsika Azy no nidiran'i Jesosy indray mandeha monja tao amin'ny Efitra masina indrindra any amin'ny tabernakely any an-danitra ary nitondrany ny rany mba hanaovana fanavotana ho an'ny fahotan'izao tontolo izao (Heb. 9:12).

Azo heverina fa ho tombontsoa nahafaly aoka izany raha toa isika mba isan'ireo mpamaky lay izay tonga tamin'ny fahatakarana ny zava-nisy marina tamin'ny 22 Oktobra 1844. Koa satria niezaka tamin'ny fony mba hahatakatra ny fahadisoany ireo mpino ary nitolona tamin'ny fahadisoam-panantenana, dia nitarika azy ireo ho amin'ny fahatakarana mivelatra sy lalina kokoa ny filazantsara sy ny Baiboly Andriamanitra, tahaka izay hataony amintsika raha toa isika mitodika amin'ny Teniny amin'ny toe-tsaina feno fianteherana Aminy sy feno fahazotoana.




**Ivereno ny andalan-teny nosoratanao ary diniho izany.**

**Farito ireo teny, na andian-teny, na fehezanteny, na hevitra miverimberina. Asio tsipika eny ambanin'ireo teny na fehezanteny manan-danja na manana heviny manokana ho anao.**

**Mampiasa hampifandraisana ireo teny na fehezanteny mifandraika amin'ny teny na fehezanteny hafa.**

`Ianaro tslanjery ny andininy tianao indrindra. Soraty imbetsaka izany mba hahamora ny fitadidianao azy. Amin'ny fomba ahoana no anehoan'ny Heb. 8 sy 9 fa manao asa fisoronana ao amin'ny fitoerana masina any an-danitra i JesÃ´sy?`

`Inona ny lesona ianarantsika momba an'Andriamanitra rehefa jerena ny famindrampony tamin'ireo olona nianatra ny fampianaran'ny Baiboly tamin'ny fomba miadana dia miadana?`