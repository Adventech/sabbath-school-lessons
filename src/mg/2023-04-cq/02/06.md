---
title:  "NY TEMPOLY ANY AN-DANITRA"
date:   12/10/2023
---

### Takaro


"Ny faminaniana ao amin'ny Daniela 8:14 Telonjato sy roa arivo andro; rehefa afaka izany dia hodiovina ny fitoerana masina', sy ny hafatry ny anjely voalohany manao hoe, 'Matahora an'Andriamanitra ka omeo voninahitra Izy, fa tonga ny andro fitsarana', dia samy manondro ny asa fisoronana ataon'i Kristy ao amin'ny fitoerana masina indrindra, manondro ny fitsarana famotopotorana, fa tsy ny fiavian'i Kristy hanavotra ny vahoakany sy hamongotra ny ratsy fanahy tsy akory. Tsy teo amin'ny fanisana ireo fotoana ara-paminaniana akory ny fahadisoana, fa teo amin'ny toe-javatra izay hitranga amin'ny fiafaran'ny 2300 andro. Io fahadisoan-kevitra io no nahatonga ny mpino hiaritra fahadispam-panantenana. Tanteraka anefa izay rehetra nambaran'ny faminaniana mialoha sy izay rehetra azony nampoizina noho ny fanambaran'ny Soratra Masina fa tsy maintsy hiseho. Tamin'ny fotoana indrindra izay nampiferinaina azy noho ny tsy nahatanterahan'ny fanantenany, dia nitranga ilay toe-javatra izay voalazan'ny hafatra mialoha, ary tsy maintsy ho tanteraka alohan'ny ahazoan'ny Tompo hiseho hitondra valisoa ho an'ny mpanompony.

"Tonga i Kristy, tsy teto an-tany araka ny nanampoizana azy, fa araka ny nasehon'ny tandindona dia tao amin'ny masina indrindra tao amin'ny tempolin'ny lanitra. Asehon'ny mpaminany Daniela fa tonga teo amin'ny Fahagola Izy tamin'io fotoana io. "Ary mbola nahita tamin'ny fahitana tamin'ny alina indray aho, ary indro, nisy toy ny zanak'olona avy tamin'ny rahon'ny lanitra, ary nankeo amin'ny Fahagola Izy - fa tsy nidina tety an-tany - dia nampanakekeny teo anatrehany- Dan. 7:13"- HM, t. 438.


`Rehefa tapitra ny herinandro andinihana ity toko ity, inona ny fampiharana maharesy lahatra anao eo amin'ny fiainanao manokana?`

`Ahoana no hanaovana izany fampiharana izany eo amin'ny fiainana any an-tsekoly, any amin'ny fianakaviana sy ny toeram-piasana ary any am-piangonana?`

`Avereno jerena ilay andininy nianaranao tsianjery. Ahoana ny fomba hampiharanao izany eo amin'ny flainanao mandritra ity herinandro Ity?`