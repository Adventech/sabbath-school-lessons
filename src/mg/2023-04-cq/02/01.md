---
title:  "NY HAFATRA MOMBA NY FITOERANA MASINA"
date:   07/10/2023
---

### NY HAFATRA MOMBA NY FITOERANA MASINA

### Fampidirana

**Vakio ny Heb. 9:1-15**

> Tsianjery: Mifidy andininy 1

` `

### FANTATRA NY MOMBA NY FITOERANA MASINA ANY AN-DANITRA!

Ireo mpanara-dia an'i Miller tany am-boalohany dia nanana ny fomba fijery malaza izay manambara fa ny tany no fitoerana masina. Rehefa nampihatra ny fanazavana diso ny Dan. 8:14 (sy ireo toko sy andininy maro manan-danja) izy ireo, dia nanao tsoa-kevitra diso izay milaza fa hodiovina amin'ny afo ny tany amin'ny flaviani Kristy fanindroany, amin'ny 1843 na amin'ny 1844. Mampalahelo fa mpino maro no nitondra fanazavana diso rehefa tsy niverina tamin'io fotoana io i Kristy. Noheverin'ny sasany fa diso ny daty ka nametraka daty vaovao izy ireo, saingy tsy nahomby izany hevitra izany. Ny hafa indray dia nino fa efa niverina tamin'ny endriny ara-panahy i Jesosy fa tsy ara-batana, na koa efa nitranga tamin'ny andro iray ny fitsarana. Isika kosa ankehitriny dia mino fa misy fitsarana amin'izao fotoana izao, izay nanomboka tamin'ny 1844 ary hitohy ka tsy ho tapitra raha tsy fotoana fohy monja alohan'ny hiverenan'i Kristy.

Raha mbola nitolona tamin'ny fahadisoam-panantenana nangidy ireo mpino, dia nisy ireo izay resy lahatra fa teo amin'ny fandikany ny hevitry ny "fitoerana masina" no nisy olana fa tsy ny kajy nataon'izy ireo momba ny daty. Tamin'ny 7 Febroary 1846, dia namoaka lahatsoratra tao amin'ny "The Day Star Extra" i O.R.L., 25 taona, izay nanazava ny fifandraisan'ny fiafaran'ny faminaniana momba ny 2300 taona sy ny fitoerana masina ary ny asa ataon'i Jesosy amin'ny andro farany. Nohazavainy tamin'izany fa tsy eto an-tany ny fitoerana masina ao amin'ny Dan. 8:14 fa any an-danitra, ary koa niala tamin'ny efitra iray tao amin'ny tabernakely i Jesosy ka nifindra tao amin'ny efitra iray hafa mba hanomboka asa vaovao, dia ny fitsarana izany. Nasehony koa ny hahatanterahan'ny andro fanavotana amin'ny alalan'ny asa ataon' Jesosy any an-danitra. Nahitana fahadisoam-poto-pampianarana tao anatin'izany lahatsoratra izany, kanefa nitarika ny vahoakany tsikelikely Andriamanitra, ho amin'ny fahatakarana feno sy mivelatra kokoa momba ny Teniny.

> <p> Soraty</p>
> Soraty araka ny dikan-teny tianao ny Heb. 9:1-15. Raha tsy ampy ny fotoana eo am-pelatananao dia ny ampahany amin'ny toko sy andininy fototra no soraty. Azonao soratana amin'ny fiteninao koa izany, ary azonao atao ny manao kisarisary na drafitra momba io toko io.