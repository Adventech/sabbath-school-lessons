---
title:  ILAY ANTONY FOTOTRA
date:   15/10/2023
---

### Saintsaino

Nino ireo Batistan'ny andro fahafito fa na tsy torina aza ny fahamarinana dia tsy maintsy ho ren'ny olona ihany amin'ny farany satria izany no marina. Koa izany no tsy nampahavitrika azy ireo nitory ny amin'ny Sabata. Ho an'ny mpino Advantista kosa, ny Sabata dia tsy vitan'ny andro tokony hivavahana fa ho lohahevitra manan-danja lehibe koa amin'ny andro farany. I Joseph Bates no naneho izany hevitra izany voalohany. Nampifandraisiny tamin'ny asa farany ataon'i Jesosy ao amin'ny fitoerana masina any an-danitra ny Sabatan'ny andro fahafito, ka nampiasainy tamin'izany ny Apôk. 14:9-13 sy ny Apok. 11:19. Toy izao no nanehoany izany fifandraisana izany: miseho ao amin'ny Efitra Masina Indrindra ny filsarana, izay misy ny fiaran'ny fanekena; ary ny lalan'Andriamanitra kosa, anisan izany ny Sabata, dia voatahiry ao anatin'ny fiaran'ny fanekena. Tonga saina ny mpino fa ny fanaovana tsinontsinona ny Sabata dia mahatonga fanaovana tsinontsinona ny lalàn'andriamanitra, sy ny tempoly any an-danitra, any ny fitsarana miseho ao. Samy eo amin'ny ivon'ny tempolin'Andriamanitra any an-danitra avokoa ny Didy folo, saingy manan-danja manokana ny Sabata satria io no didy nohadinoin'ny maro.

Raha nanoratra ny Isa. 58:1-14 i Isaia dia nanao antso tamin-kafanam-po ho an'ny Isiraely sy Joda mba hiverenan'izy ireo amin'ny fiankohofana marina amin'Andriamanitra rehefa avy naniasia tao anatin'ny fanompoan-tsampy an-taonany maro. Ny toko 57 sy 59 dia antso manokana ho amin'ny fanavaozana - mba hiverenan'ny Isiraely amin'Andriamanitra, amin'ny toetra marin'ny fivavahan'ny tena manokana, ary hialany tanteraka amin'ny fahotana. Nandritra ny 1260 taona (538-1798), araka ny faminaniana, dia nohitsakitsahina indray ny Sabata raha tao anatin'ny heriny ny fanjakana papaly ka nanambara fa ny Alahady no andro masin'Andriamanitra.

Mampitaha sy manazava ny fifadiana marina sy ny tsy izy ny Isa. 58. Aseho ao amin'io toko io fa ny fitandremana ny Sabata, raha tsy misy fanamaivanana ny fahoriana sy fanampiana ireo sahirana, dia tsy fiankohofana marina. Tian'Andriamanitra haverina amin'ny laoniny tanteraka ny fitandremana Sabata amin'ny andro farany, dia fanompoana tsy misy fitiavan-tena, fa tsy adihevitra momba ny andro Alahady sy ny Sabotsy. Eny, tsy tian'Andriamanitra ho diso isika ny amin'ny andro tokony hotandremana, saingy tsy tiany ho diso koa isika ny amin'ny fomba tokony hitandremana ny Sabata.

Miantso antsika hitandrina ny Sabata noho izao antony fototra izao ny Isa. 58: mba ho laharam- pahamehana ny fizarana ny fitahian'Andriamanitra amin'ny ory.



**Ivereno ny andalan-teny nosoratanao ary diniho izany.**

**Farito ireo teny, na andian-teny, na fehezanteny, na hevitra miverimberina. Asio tsipika eny ambanin'ireo teny na fehezanteny manan-danja na manana heviny manokana ho anao..**

**Mamplasà hampifandraisana ireo teny na fehezanteny mifandraika amin'ny teny na fehezanteny hafa.**

**lanaro tsianjery ny andininy tianao indrindra. Soraty imbetsaka izany mba hahamora ny fitadidianao azy.**

`Na efa maro kokoa aza no mahafantatra ny Sabata ankehitriny, nahoana no mbola mila averina amin'ny laoniny izany na eo anivon'ireo izay mitonona ho mpitandrina izany aza?`

`Araka ny hevitrao, nahoana ny fahamarinana momba ny Sabata no nofidina hampiraisana ny mpino Advantista eto an-tany?`