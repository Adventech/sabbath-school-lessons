---
title:  "MAMERINA NY SABATA AMIN'NY LAONINY"
date:   19/10/2023
---

### Takaro

### MAMERINA NY SABATA AMIN'NY LAONINY

"Mibaiko amin'ny alalan'io mpaminany io ihany ny Tompo hoe: 'Fehezo ny teny vavolombelona, ary asio tombo-kase ny lalana eo amin'ny mpianatro'-Isa. 8:20. Ny tombo-kasen'ny lalan'Andriamanitra dia hita ao amin'ny didy fahefatra. Io ihany, amin'izy folo, no sady mampiseho ny anarana no manambara koa ny fahefan'llay Mpanome ny lalàna. Milaza Azy ho Mpamorona ny lanitra sy ny tany izany, koa dia mampiseho ny fitakiany hiankohofana sy hivavahana ambonin'ny hafa rehetra. (...) Rehefa novan'ny fahefana papaly ny Sabata, dia nesoriny tsy ho eo amin'ny lalàna ny tombokase. Antsoina ny mpianatri Jesosy hamerina izany amin'ny fanandratana ny Sabatan'ny Didy fahefatra ho amin'ny tena toerany maha-tsangambaton'ny Mpamorona azy sy famantarana ny fahefany.

"Ho amin'ny lalàna sy ny teny vavolombelona'. Eo amin'ny fahabetsahan'ny fampianarana sy ny tsangan-kevitra mifanipaka, dia ny lalan'Andriamanitra no hany fitsipika tokana tsy mety diso izay hisedrana ny hevitra rehetra, ny fampianarana rehetra sy ny tsangan-kevitra rehetra. (...)

"Mbola miverina ihany ny baiko manao hoe: 'Ezaho ny fiantsoanao, fa aza atao malemy, asandrato ny feonao ho tahaka ny an'ny anjomara, ka ambarao amin'ny oloko ny fahadisoany (...)". Tsy izao tontolo izao ratsy fanahy, fa ireo izay lazain'i Jehovah fa 'oloko', no anarina noho ny fandikan-dalana ataony. (...) Aseho eto ny antokon'olona izay mihevitra ny tenany ho marina ary toa maneho zotom- po fatratra amin'ny fanompoana an'Andriamanitra; nefa porofoin'ny fanomezan-tsiny henjana sy manetriketrika ataon'llay Mpandinika ny fo fa manitsakitsaka ny didin'Andriamanitra izy.

"Toy izao no ampibaribarian'ny mpaminany ny didy izay navela: 'ary izay taranakao no hanangana ny efa rava ela, (...) Raha miaro ny tongotrao amin'ny Sabata ianao ka tsy manao izay tianao amin'ny androko masina, ary manao ny Sabata hoe Fahafinaretana, ary ny nohamasinin'i Jehovah hoe mendrika hohajaina ka manome voninahitra azy ary tsy mandeha amin'ny lalanao na manao izay faminaniana io. (...) Tsy maintsy hamboarina ny banga ary tokony hatsangana indray ny fanorenana tianao, na miteniteny foana, dia hiravoravo amin'i Jehovah ianao. Mihatra amin'ny androntsika koa io efa nisy hatramin'ny taranaka maro."- HM, tt. 465,466.



`Rehefa avy nandalina io andalan-tSoratra Masina io ianao nandritra ny herinandro, inona ireo hevitra nandresy lahatra anao manokana ny hampihatra azy eo amin'ny flainana?`

`Inona avy ireo fampiharana tsy maintsy ataonao ao amin'ny sekoly misy anao, ny ankohonanao, ny toeram-piasanao, ary ny fiainam-pivavahanao?`

`Avereno jerena ilay andininy nianaranao tsianjery. Ahoana no hampiharanao izany eo amin'ny fiainanao mandritra ity herinandro ity?`