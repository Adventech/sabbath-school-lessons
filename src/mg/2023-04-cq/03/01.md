---
title:  NY SABATA
date:   14/10/2023
---

### Fampidirana

**Vakio ny Isa. 58:1-14**

> Tsianjery: Mifidy andininy 1

` `

### FOTOANA IFAMORIANA IZAO

Rehefa nisaratsaraka ho vondrona isan-karazany ilay fihetsehana taorian'ny Fahadisoam-panantenana Lehibe, dia nifidy hampiasa ny Sabata Andriamanitra hampiraisana indray ny mpino Azy. Tsy azo odian-tsy hita ny anjara notanan'ireo Batistan'ny Andro Fahafito tao anatin'izany. Ohatra voalohany amin'izany i Rachel Oakes Preston izay nizara ny fahamarinana momba ny Sabata tamin'ny pasitora Frederick Wheeler. Rehefa nanaiky ny hafatra momba ny Sabata io pasitora io dia nisy fikambanana kelin'ny mpitandrina ny Sabata niorina tao Washington, New Hampshire, izay ijoroan'ny Fiangonana Advantista voalohany mpitandrina ny Sabata mandraka ankehitriny

I Thomas Preble, Batista iray nanana ny maha-izy azy koa, no mpitandrina advantista millerita voalohany nanohana ny Sabata an- tsoratra. Indrisy fa telo taona monja no nitandremany ny Sabata, saingy nisy akony goavana ny asa sorany. Namaky ny iray tamin'ireny i Joseph Bates ka nanaiky ny fahamarinana, ary azo lazaina fa izy no nanjary mpitory ny Sabatan'ny andro fahafito nafana fo indrindra Nanoratra ny bokiny manokana momba ny Sabata i Bates, izay naharesy lahatra an'i James sy i Ellen White hitandrina my Sabata koa. Nandresy lahatra an'i Marian Stowell, tovovavy 15 taona nonina tao Paris Hill, Maine, koa ny bokin'i Preble. Nanaiky ny Sabata izy aly nizara ny trakta tamin'i Lewis anadahiny sy i J. N. Andrews, izay 15 taona koa. Samy nanaiky ny fampianarany ireo tanora ireo.

Tsy nisehoseho ny fiantombohan'ny fitandremana ny Sabata teo anivon'ny fihetsehana advantista, kanefa izany no mety mahatonga ny heriny ho lehibe indrindra. Namplasa olona samy hafa tanteraka Andriamanitra, na ara-panabeazana, na ara-jeografia, na ara-taona mba hampahazava fahamarinana iray manan-danja goavana ilay nampiavaka ny fihetsehana sy niely eran'ny faritra rehetra eto amin'izao tontolo izao nanomboka teo.


> <p> Soraty</p>
> Soraty araka ny dikanteny izay tianao ny Isa. 58:1-14. Raha tsy ampy ny fotoana eo am-pelatananao dia ny ampahany amin'izany no soraty. Azonao soratana amin'ny fiteninao koa izany, ary azonao atao ny manao kisarisary na drafitra momba io toko io.