---
title:  MANOME MIRA VELONA
date:   18/10/2023
---

### Ampifandraiso amini Jesosy

Anisan'ny fanomezana tsara indrindra natolotr'Andriamanitra ho an'ny taranak'olombelona tokoa ny Sabata. Ampaham-potoana voatokana ifandraisana Aminy izany, hiarahana amim-pirahalahiana amin'ireo mpino, ary hanaovana fanompoana tsy misy fitiavan-tena ho an'ny Tompo. Nanontany ani Petera intelo i Jesosy hoe: "Moa tia ahy va hianao?" Apetrany amintsika koa izany fanontaniana izany amin'ny alalan'ny Sabata: Manan-danja amintsika mihoatra noho ny hevitr'ireo izay tsy mitovy faharesen-dahatra amintsika ve Andriamanitra? Moa tiantsika mihoatra noho ny mambran'ny ankohonantsika tsy miombon-kevitra amintsika ve Andriamanitra? Moa tiantsika mihoatra noho ny asantsika sy ny fialambolintsika ve Izy?

Ny fomba fiaina sy ny fiankohofana soritsoritan'ny Isa. 58 dia izay nezahin'i Jesosy naseho tamin'ny olombelona fony Izy teto an-tany. I Jesôsy no fanehoana mivantana ny tena toe-tsain'ny Sabata: nanompo ny hafa Izy, ary indrindra koa, nifidy ny hanasitrana amin'ny andro Sabata.

Zavatra valo no angatahin'i Jesôsy hataon'ny Isiraely ao amin'ny Isa. 58:6,7 hiposahan'ny fahazavan'izy ireo. Tsy misy sarotra atao ireo na iray aza, ka izay mihitsy angamba no olana. Indraindray mora amintsika kokoa ny manao asa "mafy" ho an'i Jesôsy toy izay ny manao asa tsotra izay eo ambany masontsika. Fahano ny noana, ampiantranoy ny ory, hoy i Kristy, dia hamaly ny vavakareo ny Tompo (and. 9). Indraindray isika tonga hatrany an-dafin'ny riaka mba hitory amin'ny olona momba an'i Jesosy, kanefa ny miresaka amin'ny mpifanolo-bodirindrina amintsika aza tsy mbola nataontsika. Ahitsin'i Jesosy izany toetra izany. Maniry fatratra hamaly ny vavatsika sy handrotsa-pitahiana manana amby ampy ho antsika Andriamanitra, saingy tsy hahasoa antsika akory izany fitahiana izany raha tsy mihevitra ny fitarainan'ny hafa sy mizara ny fitahian'Andriamanitra amin'izy ireo isika.

Hita any amin'ny faran'ny Isa. 58 ny teny hoe "fahafinaretana" sy ny hoe "hiravoravo" (teny iray ihany ireo ao amin'ny Baiboly teny anglisy), izay mifanohitra mazava amin'ny hoe "manao izay tianao". Tsy te hamepetra ny fifaliantsika Andriamanitra. Tiany hanandrana ny fifaliana avy amin'ny fitandremana marina ny Sabata isika, izay sady mikolokolo fifandraisana velona Aminy, no mahatonga toe-tsaina feno fahalalahan-tanana manoloana ny hafa.


`Saintsaino izay voasoratra ao amin'ny andininy fototra, ary jereo izay miresaka an'i Jesosy ao. Mahita fahafinaretana sy miravoravo i Jesosy amin'ny fanandramana lainany momba ny Sabata. Ahoana no ahitantsika izany? Toy ny mahazatra ve sa hafa ny fahitanao an'i Jesosy eto?`

`Valim-bavaka:`