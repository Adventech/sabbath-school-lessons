---
title:  MANOHITRA NY KOLONTSAINA
date:   13/12/2023
---

### Ampifandraiso amin'i Jesosy

Miseho amin'ny fomba fanehoantsika fitiavana amin'ny manodidina antsika ny fitiavantsika an Andriamanitra. Manambara fankasitrahana an'ireo izay manompo marina an'Andriamanitra amin'ny fanaovana izay nataon'i Jesosy ny fanoharana ao amin'ny Mat. 25.

Mihoatra lavitra noho ny fanompoana ireo izay ailikiliky ny fiarahamonina no nataon'i Jesosy. Nampitovy akaiky ny Tenany tamin'izy ireo Izy ka nanambara fa izay ataontsika amin'ireny olona atao tsinontsinona ireny no ataontsika Aminy koa. Miseho amin'ny maha-Andriamanitra mpanohitra ny kolontsaina Azy i Jesosy eto, satria ampitoviany amin'ny mahantra, ny marary, ny voafonja, ny noana, ny mangetaheta, ary ny tsy manan-kitafy ny Tenany. Hafa tanteraka amin'ny fomba fijerin'ireo mpitarika eto an-tany ny an'i Jesosy satria ho azy ireo ny atao hoe tafita dia afaka amin'ny fahantrana sy ny asa mafy mbamin'ny henatra entin'izany.

Matetika loatra no nanaovan'i Jes么sy ireny asa mifanohitra amin'ny kolontsaina ireny hany ka nanao tsoa-kevitra momba ny toetrany ny olona; ary natao hanompo amin'ny fomba tsy misy hafa amin'izany ireo mpanara-dia Azy. Aoka hanolo-tena hamonjy ny ampahoriana isika, aoka hanao izany matetika ka hanjary anisan'ny maha-isika antsika izany.

Lazaina matetika hoe: ambarao amiko ny namanao dia ambarako anao hoe iza ianao. Ny sasany amintsika miezaka minamana amin'ny olona ambony noho isika eo amin'ny fiarahamonina na eo amin'ny sehatry ny asa mba handrosoantsika sy hanondrotantsika ny tombambidin'ny tenantsika. Tsy manohitra ny faniriantsika hahomby eo amin'ny fiainana tsy akory i Jesosy fa hamafisiny amintsika amin'ny alalan'io fanoharana io kosa ny hevitry ny tena fahombiazana marina. Ho an'i Jes么sy, ny fahombiazana dia mikasika ny fanompoana ny hafa (Mar. 10:45).

Mahalana no mahatonga fiovam-po eo no ho eo ny fanampiana Ireo sahirana, saingy mety ho Izany indrindra no nanomezan'i Jesosy lanja lehibe izany. Mihanjahanja amin'izay ny antony marina manosika antsika hanompo. Izao ihany: Tonga teto an-tany i Jes么sy satria fitiavana Izy, ary ireo izay novonjeny dia hanana toetra tahaka izany satria haneho taratra an'i Jesosy izy ireo.


**Saintsaino izay voasoratra ao amin'ny andininy fototra, ary jereo izay miresaka an'i Jesosy ao.**

`Inona no atao hoe fahombiazana marina eo imason'Andriamanitra? `

`Ahoana no ahazoantsika antoka fa antony araka ny tokony izy tokoa no manesika antsika hanompo na dia mahazo dera sy valisoa noho izany fanompoana izany aza isika?`

`Toy ny mahazatra ve sa hafa ny fahitanao an'i Jes么sy eto?`

`Valim-bavaka:`