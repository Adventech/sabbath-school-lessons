---
title:  "MANARA-DIA AN'I JESOSY"
date:   14/12/2023
---

### Takaro

"Betsaka no mahatsapa fa ho tombontsoa lehibe ny hamangy ny toerana sehatry ny fiainan'i Kristy teto an-tany, ny mandeha eo amin'izay nodiaviny, ny mijery ny farihy izay tiany ny nampianatra teo akaikiny, ary ny havoana sy ny lohasaha izay nitopazan'ny masony matetika tokoa. Tsy ilaintsika anefa ny mankany Nazareta, Kaperaomy na Betania, mba hanaraka ny dian'i Jesôsy. Ho hitantsika ny dian- tongony eo anilan'ny fandrian'ny marary, ao amin'ny tranobongon'ny mahantra, eo amin'ny lalana misy olona mifanizina ao amin'ny tanan-dehibe sy eo amin'ny toerana rehetra izay misy fon'olombelona mila fampiononana. Ny fanaovantsika izay nataon'i Jesosy fony Izy teto an-tany, no handehanantsika eo amin'ny diany.

"Mety mahita zavatra atao ny rehetra. «Ny malahelo dia ety aminareo mandrakariva (...)» (Jao. 12:8), hoy i Jesosy, ary tsy misy olona tokony hahatsapa fa tsy misy toerana tsy ahazoany miasa ho Azy. Antapitrisany sy an-tapitrisany ny fanahy efa ho very, voafatotry ny gadran'ny tsy fahalalana sy ny fahotana, no tsy mbola nandre akory ny amin'ny fitiavan'i Kristy azy velively. Raha nifampisoloana ny toerantsika sy ny azy, inona no tiantsika hataony ho antsika? Izany rehetra izany, araka izay azontsika atao, dia adidintsika lehibe indrindra ny manao izany ho azy ireo. Ny fitsipi-piainan'i Kristy, izay tsy maintsy ijoroan'ny-tsirairay amintsika na hahalavo antsika amin'ny Fitsarana, dia ny hoe: «Na inona na inona tianareo hataon'ny olona aminareo, dia mba ataovy aminy kosa tahaka izany (...)» (Mat. 7:12).

"Nomen'ny Mpamonjy ny ainy sarobidy mba hanorenana fiangonana afaka hikarakara ny fanahy tra-pahoriana, halaimpanahy. Mety ho mahantra, tsy nahazo fanabeazana ary tsy fanta-daza ny antokon'ny mpino, nefa ao amin'i Kristy, dia mety ho manao asa ao an-tokantrano izy, eo amin'ny manodidina, ao amin'ny fiangonana, ary na dia amin'ny faritra ivelany aza, izay hahatratra lavitra toy ny mandrakizay ny vokany

"Ny fanaovana an-tsirambina an'io asa io no nahatonga mpianatra tanora maro tokoa tsy mandroso mihitsy ankoatra ny abidin'ny fanandramana kristianina. Ny fahazavana izay namirapiratra tao amin'ny fony raha niteny taminy i Jesôsy hoe: «Voavela ny helokao» dia azony tazonina hirehitra amin'ny fanampiana izay sahirana. Ny herim-po tsy miato izay matetika loharano mitera-doza ho an'ny tanora, dia azo tarihina ho amin'ny fiantsoana izay hitosahan'ny riapitahiana. Tokony hohadinoina ny «izaho>>> ao amin'ny asa mafana hanao soa ho an'ny hafa."

(Vakio koa ny ao amin'ny "Mampianatra ireo foto-kevitry ny fahasalamana", TMF, tt. 88§1,89§1).


`Rehefa avy nandalina io andalan-tSoratra Masina io ianao nandritra ny herinandro, inona ireo hevitra nandresy lahatra anao manokana ny hampihatra azy eo amin'ny fiainana?`

`Inona avy ireo fampiharana tsy maintsy ataonao ao amin'ny sekoly misy anao, ny ankohonanao, ny toeram-piasanao, ary ny fiainam-pivavahanao? Avereno jerena ilay andininy nianaranao tslanjery. Ahoana no hampiharanao izany eo amin'ny fiainanao mandritra ity herinandro ity?`