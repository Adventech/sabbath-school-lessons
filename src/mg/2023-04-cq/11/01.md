---
title:  "NY FILAZANTSARA MISEHO AMIN'NY ASA"
date:   09/12/2023
---

### NY FILAZANTSARA MISEHO AMIN'NY ASA

### Fampidirana

**Vakio ny Mat. 25:31-46**

> Tsianjery: Mifidy andininy 1

` `

### OLANA LEHIBE EO AMIN'NY FIARAHAMONINA


Niditra lalina tamin'ny hetsika fanafoanana ny fanandevozana ireo Advantista mpamaky lay voalohany, hany ka ny atao hoe Advantista dia nidika koa hoe mpomba ny fanafoanana ny fanandevozana. Ny filazana fa tsy tokony hiditra amin'ny raharaham-piarahamonina izay misy fiantraikany aminy ny fiangonantsika ankehitriny, dia fahatakarana diso ny tantarantsika.

I John Byington, filohan'ny Foibe manerantany voalohany dia nampiasa ny sahany fambolena sy fiompiana ho fiantsonana nanampiana ireo andevo handositra ho any avaratra, izay nisy fahafahana. Tsy nahazo navoaka tany atsimo ny gazetiboky "The Advent Review and Sabbath Herald" noho ireo lahatsoratra nanohitra fatratra ny fanandevozana tao anatiny. Samy nanameloka tamin'ny fomba henjana ny fitondram- panjakana amerikanina na i James White, J.N. Andrews, J.N. Loughborough, na i Uriah Smith, noho ny fenekeny ny fanandevozana sy ny fomba fitondrany ireo andevo afaka Afrikanina Amerikanina.

Nanohana ny fanafoanana ilay fifanarahana tamin'ny 1850 i Ellen White, fifanarahana izay nitaky ny hamerenana ireo andevo afaka amin'ny tompony, na dia efa olona afaka aza izy ireo (TFC, b. 1, 1855, t. 201). Ninoany koa fa tsy tokony hiaraka amin'ny olona mpanohana ny rafi-panandevozana ny fiangonana, ho fiarovana ny lazany (t. 359). Nanohitra tamin'ny kolontsaina ireo mpamaky laintsika voalohany, tsy noho ny amin'ny finoany momba ny Sabata sy ny fitoerana masina ihany fa noho ny fanohanany ara-Baiboly ny ilana fanavaozana eo amin'ny fiarahamonina. Taty aoriana dia nandray anjara tamin'ny hetsika momba ny fahalalana onony mikasika ny fiadiana amin'ny toaka ny fiangonana.

Izany topy maso momba ny tantarantsika izany dia manoritsoritra fiangonana manana foto-pampianarana izay tsy afa-misaraka amin'ny fampiharana izany eo amin'ny fiainany. Zava-dehibe ny hianarantsika avy amin'ireo nialoha lalana antsika ara-panahy, hahitantsika ny fomba ahafantarana sy ampifanarahana ary ampiharana ireo foto-kevitra ara- Baiboly amin'ny fiainantsika.


> <p> Soraty</p>
> Soraty araka ny dikanteny izay tianao ny Mat. 25:31-46. Raha tsy ampy ny fotoana eo am-pelatananao dia ny ampahany amin'izany no soraty. Azonao soratana amin'ny fiteninao koa izany, ary azonao atao ny manao kisarisary na drafitra momba io toko io.
