---
title:  "MIVERINA AMIN'NY TENA ZAVA-DEHIBE"
date:   11/12/2023
---

### Hazavao

Mampiseho ny firenena rehetra ireo ondry sy osy fa tsy faritra iray eo amin'izao tontolo izao tsy akory, ary angonina eo anatrehan'ny Zanak'Andriamanitra izy ireo ho fanehoana ny fitsarana farany eto ambonin'ny tany.

Ny tambajotran-tserasera no mameno izao tontolo izao ankehitriny. Ny ho be mpitia sy be mpijery ary be mpanaraka indrindra no tadiavin'ny maro-ka lazaina fa raiketina sy zaraina ao ny asa tsara vita mba hitaomana ny hafa hanao ny tsara koa. Ekena fa mety hahataona ny hafa ho amin'ny tsara tokoa ny famplelezana ireny asa tsara ireny ho hitam-bahoaka, saingy mitombina hatrany ny hoe: matetika ny antony manosika ho amin'ny fanaovan-tsoa ho hitan'ny besinimaro dia ny mba hanintonana ny sain'ny olona hifantoka amin'ny tena.

Eto ny tena hakanton'ity fanoharana ity: tsy tsapan'ireo marina akory ny zava-bitany izay nahamendrika azy ireo handray valisoa. Toy ny fiainana efa mahazatra azy ireo izany ka tsy heveriny intsony ny momba azy-nandeha ho azy tamin'izy ireo ny nanampy ny hafa izay sahirana. Mba hamaliana ny fanontanian'izy ireo ao amin'ny Mat. 25:37-39 dia nampitovy ny Tenany tamin'ireo mahantra i Jesosy, ireo olona ambany indrindra eo amin'ny fiarahamonina, ka nambarany fa ny fanompoana azy ireny dia fanompoana Azy. Toy izany koa, izay manao tsinontsinona ireo mila fanampiana dia manao tsinontsinona an'i Jesosy. Voafintin'i Jesosy tao anatin'io fanoharana io ny foto- pisainana tokony hananan'ny olona; matetika loatra mantsy ny fiarahamonina misy antsika no manome tombambidy ny fanompoana ireo olo-manan-danja ka manao tsinontsinona ireo saranga ambany.

Hamafisina ao amin'ny "llay Fitiavana Mandresy ny maha-zava-dehibe ny manompo: "Rehefa tafavory eo anatrehany ny firenena, dia hisy antokon'olona roa, ka nyanjarany ho mandrakizay dia ho voafaritr'izay nataony na nataony an-tsirambina ho Azy eo amin'ny tenan'ny mahantra sy ny mijaly."-t 685.


`Rehefa avy namaky izay nosoratanao sy nomarihinao ianao dia inona ireo hevitra ankapobeny misongadina manokana avy amin'izany?`

`Inona avy ireo fanontaniana mipetraka avy amin'ny fandinihanao ny andininy fototra? Ampahany inona no sarotra?`

`Inona avy Ireo fitsipika sy fehin-kevitra hafa hitanao ao?`

`Asehontsika amin'ny olona fa manao ny asan'Andriamanitra isika mba hitaomana sy hampaherezana ny hafa, sa mba hanintonana ny sain'ny hafa hahita fa olona tsara tokoa isika? Ahoana no hahaizantsika mandanjalanja izany?`