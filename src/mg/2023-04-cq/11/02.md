---
title:  "FIKOMIANA SA FAHARESEN-DAHATRA KRISTIANINA?"
date:   10/12/2023
---

### Saintsaino

### FIKOMIANA SA FAHARESEN-DAHATRA KRISTIANINA?

Raha teo am-piandrandrana ny fiverenan'i Jesosy ireo mpamaky laintsika voalohany dia fantany fa efa niaina tao anatin'ny vanim-potoan'ny fitsarana izy ireo, izay ampamoahana ny isam-batan'olona eo anatrehan Andriamanitra momba ny fiainany. Nanoratra toy izao i Ellen White: "Voarakitra any an- danitra avokoa ny ranomason'ireo andevo lahy sy vavy mpivavaka, ray sy renim-pianakaviana, ankizy, anadahy sy rahavavy."-EW, 1882, t. 275. Nanosika azy ireo hanohitra ny fanandevozana tao Amerika ny finoana ny fiverenan'i Jesôsy tsy ho ela..

Tamin'ny andron'ny fanandevozana dia notoherin'ireo Advantista tamin'ny antso ho amin'ny fibebahana sy fanarenana ny rava io olana io. Nanohana ny fandikana ny lalàna mihitsy aza i Ellen White tamin'ny fanampiany ireo andevo araka izay azo atao mba handositra. Tamin'ny faha-44 taonany dia niova fo i Edson, zanakalahin'i Ellen White, izay nikomy taminy teo aloha, ka nanjary resy lahatra fa hanampy amin'izay ilaina any atsimo. Nifindra monina tany atsimo izy ary nanampy tamin'ny famakiana lay sy fitoriana ny filazantsara teo anivon'ireo andevo vao nafahana.

Nanaraka ny toromarik'i Jesosy ao amin'ilay toriteny farany nataony tamin'ny mpianany, ao amin'ny Mat. 25, ireo izay nandray anjara tamin'ny fanampiana ireo ampahoriana. Manomboka ao amin'ny toko faha-24 io hafatra io, ary mamaly ny fanontanian'ny mpianatra ao amin'ny Mat. 24:3. Samy misy ifandraisany amin'ny flavian'i Jesosy fanindroany ireo fanoharana telo ao amin'ny Mat. 25. llay fanoharana voalohany momba ireo virijina 10 dia arahin'ilay fanoharana momba ny talenta izay manasongadina ny maha-zava-dehibe ny miasa ho famonjena ny hafa.

llay fanoharana farany, izay anavahan'ny mpanjaka ny osy ratsy fanahy amin'ny ondry marina, dia manazava amin'ny fomba tsotra sy azo ampiharina ireo fepetra izay hitsarana antsika. Kely monja ny soa azontsika avy amin'ny asa mavitrika ataontsika raha tsy ataontsika amim-pahatokiana sy tsy misy fitiavan-tena izany. Voakendry ho hitam-bahoaka ny ankabeazan'ny asan'ny fiangonana ankehitriny, kanefa tsy izany ny fanompoana tadiavin'i Jesôsy. Tsy nanampo ho voaheloka ireo izay voasokajy ho osy noho ny fanaovany tsinontsinona ireo olona toa tsy misy vidiny, ary ireo nosokajina ho ondry kosa tsy nanampo ny hovaliana soa noho ny fanampiany ireo izay nailikiliky ny fiarahamonina, satria tsy nataony hahazoana sitraka amin'ny besinimaro izany.


**Ivereno ny andalan-teny nosoratanao ary diniho izany.**

**Farito ireo teny, na andian-teny, na fehezanteny, na hevitra miverimberina.**

**Asio tsipika eny ambanin'ireo teny na fehezanteny manan-danja na manana heviny manokana ho anao. Mampiasa hampifandraisana ireo teny na fehezanteny mifandraika amin'ny teny nafehezanteny hafa.**

**lanaro tslanjery ny andininy tianao indrindra. Soraty imbetsaka izany mba hahamora ny fitadidianao azy. **

`Ahoana no ampianaran'ilay fanoharana momba ny ondry sy ny osy antsika hivonona ho amin'ny fiavian'i Jesôsy fanindroany? `

`Ahoana no hahaizantsika manampy olona kanefa tsy ny mba ho hitan'ny hafa no anaovantsika izany?`