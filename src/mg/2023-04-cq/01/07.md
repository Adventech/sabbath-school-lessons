---
title:  Ifanakalozy hevitra
date:   06/10/2023
---

### Ifanakalozy hevitra

Zarao ao amin'ny kilasin'ny Sekoly Sabata (na amin'ny mpiara-mianatra Baiboly) ny hevitra voarainao avy amin'ny tsianjery sy ny fianaranao Baiboly nandritra ity herinandro ity, ary koa ireo fahalalana azonao avy amin'izany, ireo fanamarihana nataonao sy fanontaniana isan-karazany momba izany. laraho midinika amin'ny tarika misy anao ireto fanontaniana hifanakalozan-kevitra ireto:

`1. Araka ny hevitrao, nahoana Andriamanitra no namela ireo mpino Advantista voalohany hanao fahadisoana teo amin'ny famakafakany?`

`2. Nandritra ny telo ambin'ny folo taona teo ho eo taorian'ny nahitan'i Miller ny tsoa-keviny, dia zara raha nanao ezaka izy nanoloana ny fahatakarany ilay fahamarinana ao amin'ny Baiboly izay hitondra fanavaozana lehibe. Inona no nampiahotra azy toy izany? Tsy toy izany koa ve isika amin'ny fifandraisantsika amin'ny Tenin'Andriamanitra sy ny fizarantsika izany amin'ny hafa?`

`3. Ahoana no ahafahantsika ankehitriny mitory ny fiavian'i Kristy fanindroany ho toy ny hafatra vaovao sy maika, tahaka ny tamin'izany fotoana izany, na dia efa nahafantatra ela momba ny fiaviany aza ny maro amintsika?`

`4. Hita fa zatra nindrana solika hatrany ireto virijina adala ireto. Ahoana no fisehon'izany findramana izany eo amin'ny fiainantsika ankehitriny? Inona no azontsika atao tsy hahalatsaka antsika amin'izany?`

`5. Amin'ny fomba ahoana no hiarahantsika miasa amin'ny Fanahy Masina mba hahatonga antsika ho hita ho hendry?`

`6. Inona koa ireo tantara na toko sy andininy hafa maneho ny fifanoheran-toetra eo amin'ny hendry sy ny adala ao amin'ny fiangonana? Inona ny fampitandremana ampitain'ireo fanoritsoritana isan-karazany ireo amintsika?`