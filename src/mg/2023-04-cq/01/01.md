---
title: "FANANTENANA EO AM-PIANDRASANA"
date:   30/09/2023
---

### Fampidirana

**Vakio ny Mat. 25:1-13**

> Tsianjery: Mifidy andininy 1

` `
 
### VELONA INDRAY NY FANANTENANA

Tamin'ny fotoana naharesy lahatra voalohany an'i William Miller fa ho avy ao anatin'ny 25 taona manaraka i Jesosy, dia tsy nanam- paniriana velively hitory momba izany izy. Tsy hoe manam-pahaizana niofana tany amin'ny oniversite izy na pasitora na mpampianatra; tantsaha niala tamin'ny fivavahana kristianina izy, avy eo tonga deista (mino ny fisian'Andriamanitra saingy tsy mino ny Soratra Masina), ary avy eo niverina tamin'ny finoana kristianina noho ny fandalinany sy ny famakafakany manokana ny Baiboly. Namerimberina nandinika ny tsca- keviny nandritra ny 15 taona izy. Nony farany, tamin'ny 1833, dia nanaiky ny antson'Andriamanitra izy ka nizara ampahibemaso ny fandinihana Baiboly nataony. Tsy mpino moa no niaingany, koa tsy mpino maro, toy ireo ateista (tsy mino ny fisiana andriamanitra), deista, sy hafa koa, no niova fo vokatry ny hafatra notoriny. Namelombelona ireo Kristianina ela izay maty ara-panahy koa ny hafany. Nanome antony tokony hananana finoana mafy orina an'Andriamanitra ny fanazavan'i Miller momba ny fahatanterahan'ireo faminaniana avy ao amin'ny Daniela sy ny Apokalipsy. Ary ny hafany momba ny fiverenan'i Kristy tsy ho ela dia niteraka fahatapahan-kevitra tao amin'ny olona nandre ny antsony.

Avy amin'ny hetsika lehibe nataon'ny Millerita tamin'ireo taona 1830 sy 1940 no nahatonga ny fihetsehana advantista (araka ny anarany) hanome lanja lehibe ny flavian'i Jesosy fanindroany. Nisy fandrosoana lehibe tao anatin'ireo roapolo taona ireo, ho amin'ny fahalalana ny fahamarinana momba ny fiavian'i Kristy fanindroany sy ny fitoerana masina. Kanefa misy fahadisoana lehibe ihany mila ahitsy, ary milla esorina ao an-tsaina aza ny sasany. Nisy fifohazana teo amin'ny Kristianina rehetra, na inona na inona anaram-piangonany, indrindra teo amin'ireo izay nandalina ny Baiboly ho an'ny tenany manokana.

Ankehitriny, eo anivon'izao kolontsaina tsy mihevitra afa-tsy ny ara- nofo izao, dia manetsika fanavaozana lehibe noho ny hatrizay aza ny hafatra momba ny fiverenan'i Jesosy fanindroany.

> <p> Soraty</p>
> Soraty araka ny dikanteny izay tianao ny Mat. 25:1-13. Raha tsy ampy ny fotoana eo am-pelatananao dia ny ampahany amin'izany no soraty. Azonao soratana amin'ny fiteninao koa izany, ary azonao atao ny manao kisarisary na drafitra momba io toko io.