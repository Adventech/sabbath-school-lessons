---
title:  "MANDEHANA AMBARAO AMIN'IZAO TONTOLO IZAO"
date:   01/10/2023
---

### MANDEHANA AMBARAO AMIN'IZAO TONTOLO IZAO

### Saintsaino

llay fifohazana lehibe mikasika ny fiavian'ny Tompo tamin'ny taonjato faha-18 sy faha-19 no fototra niorenan'ny fihetsehana millerita. Nanaitra ny fahalianan'ny maro tamin'izany andro izany ny fandinihana ny Apok. 6, izay miresaka ny amin'ireo tranga mialoha ny fiavian'i Jesosy fanindroany. Manoritsoritra tranga telo niseho tamin'izany fotoana izany ny andininy faha-12 sy ny faha-13: ilay horohorontany lehibe tao Lisbonne tamin'ny 1755, ilay andro maizina tamin'ny 19 Mey 1780, ary ireo kintana niraraka tamin'ny 13 Novambra 1833.

Andininy maro manan-danja avy ao amin'ny Soratra Masina no nahatonga ny fihetsehana millerita, ka ny Dan. 8:14, izay nilaza mialoha ny hanadiovana ny fitoerana masina amin'ny fiafaran'ny 2300 andro, no tena nisongadina. Indrisy fa tao anatin'ny famakafakany dia nanao fahadisoana ireo Advantista voalohany, nanaiky ny fanazavan'ny besinimaro fa ny fanadiovana ny fitoerana masina dia midika ho fanadiovana ny tany amin'ny afo amin'ny fiavian'i Jesosy fanindroany.

Nanomboka nitory tamin-kafanam-po i Miller tamin'ny taona 1833. Ninoany tamin'ny voalohany fa ho tonga eo anelanelan'ny 21 Marsa 1843 sy ny 21 Marsa 1844 i Jesôsy, saingy rehefa dila ireo daty ireo dia niverina nandinika ny Baiboly izy ka resy lahatra fa ny andro fahafolo amin'ny volana fahafito, amin'ny Andro Fanavotana (Lev. 16:29), no ho tonga i Jesôsy. Toy izany no nahitany fa ny 22 Októbra 1844 no ilay andro nandrasana.

Nanjary nanan-danja lehibe ho an'ireo mpino teo am-piandrasana ny Mat. 25, izay misy ny fanoharana momba ireo virijina 10. Tohin'ny dinidinika ao amin'ny Mat. 24 izy io, nanambaran'i Jesosy ireo famantarana ny faharavan'i Jerosalema sy ny fahataperan'izao tontolo izao, izay tsy azon'ny mpianatra veroka fa 2000 taona farafahakeliny no elanelan'ireo tranga roa ireo. Rehefa nandinika io fanoharana momba ny virijina 10 io ireo Millerita dia nahatakatra fa Jesosy no Mpampakatra ary ny fiangonana eo am-piandrasana kosa no virijina 10. Misy virijina 5 hendry ao amin'ny tantara, izay nitondra solika fitaiza mba haharetan'ny fanalany hatramin'ny fahatongavan'ny mpampakatra raha mitaredretra izy, ary misy virijina 5 adala, izay tsy niomana ho amin'ilay fihemoram-potoana. Ireo andininy 13 ireo no mamintina ny fanandraman'ireo izay nanantena ny fiverenan'i Jesosy tamin'ny 1844, kanefa azo ampiharina amin'ny fiangonana ankehitriny izany, izay mbola eo am-piandrasana koa.

Ny tantaran'ny fivavahana advantista voalohany dia tokony hampahatsiahy antsika fa milla manetry tena sy mitandrina tsara isika eo am-pandinihantsika ny Baiboly. Mampahery ny mahita fa nampiasa olona tsy tanteraka hanao ny asany Andriamanitra, kanefa tokony hampitandrina antsika koa izany fa raha mitahy ny asantsika Andriamanitra dia Isy midika izany fa tsy manao fahadisoana mihitsy isika amin'ny fandinihana ataontsika.



**Ivereno ny andalan-teny nosoratanao ary diniho izany.**

**Farito ireo teny, na andian-teny, na fehezanteny, na hevitra miverimberina.**

**Asio tsipika eny ambanin'ireo teny na fehezanteny manan-danja na manana heviny manokana ho anao.**

**Mampiasa hampifandraisana ireo teny na fehezanteny mifandraika amin'ny teny na fehezanteny hafa. lanaro tsianjery ny andininy tianao indrindra. Soraty imbetsaka izany mba hahamora ny fitadidianao azy.**

`Inona no mety hahatonga anao ho tahaka ireo virijina 5 izay nitsena ny mpampakatra, nitondra ny fanalany, kanefa tsy tonga saina ny amin'ny tsy fananany solika fitaiza raha tsy efa tara loatra? Ahoana no tsy hahatonga antsika ho tahaka azy ireo?`

`Eo am-pamakianao io toko io, iza amin'ireo famantarana ireo no hitanao fa manan-danja indrindra ankehitriny?`