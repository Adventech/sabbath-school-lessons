---
title:  "FIHEMORAM-POTOANA MANGIDY"
date:   04/10/2023
---

### Ampifandraiso amin'i Jesosy

I Jesôsy no mpampakatra ao amin'ilay fanoharana. Maniry fatratra ny ho tafaray amin'ny ampakaniny Izy, dia ny fiangonana, ianao. Mampalahelo ny fon'Andriamanitra ny fanemoram-potoana: mety ho lehibe noho ny antsika aza ny alahelony. Ny sary an'ohatra momba ny fampakaram-bady hita ao amin'ny Mat. 25:1-13 dia maneho ny tolona atrehin'ny fiangonana eo am-piandrasana. Tsy misy olona finaritra ao anatin'ny fahataran'ny fampakaram-bady. Samy tsy mahatombina na ny nasaina na ny mpampakatra na ny ampakarina, Maneho ny fifamahofahoan'ny fihetseham-pon'ny fiangonana mandritra izany koa ny fanoharana momba ny virijina 10.

Niteraka fahadisoam-panantenana mangidy ho an'ny fiangonana niandry tamin'ny 1844 ny fahadisoan-kevitra tamin'ny fanazavana ny Baiboly. Nandrava ny fihetsehana millerita ny tranga tamin'ny 22 Oktobra, izay nanjary "Fahadisoam-panantenana Lehibe" no nahafantarana azy. Nanam- pahalalana ny Soratra Masina izy ireo saingy rehefa nosedraina ny finoany dia tsy niorim-paka lalina izany ka tsy ampy namikirany; nilaozany ny fanantenana ny fiavian'i Jesôsy tsy ho ela.

Hitantsika amin'ny fanandramaga niainan'izy ireo fa tsy azo nozaraina ny solika. Tsy misy afaka mindrana fitokiana amin'Andriamanitra amin'ny namany rehefa tonga ny fotoan-tsarotra. Tsy maintsy miaina araka ny finoana ao anatiny avy ny olona tsirairay. Nanolotra famonjena maimaim-poana ho an'ny rehetra i Jesosy. Tahaka an'i Jesosy manana anjara amin'ny famonjena antsika, izay Izy irery ihany no mahatanteraka izany, dia manana anjara koa isika: ny manolo-tena tanteraka ho an'i Kristy sy mamela Azy hiasa malalaka eo amin'ny fiainantsika. Ny toetra izay voaovan'ny Fanahy Masina (Rom. 8:13) dia tsy zavatra azo zaraina amin'ny hafa. Azontsika atao ny mitory ny fitiavany sy ny ho fahazavana ho an'izao tontolo izao, saingy tsy mety zaraina kosa ny toetra anaty. Tsy ho vonona isika raha tsy amin'ny alalan'ny soliky ny Fanahy Masina mameno ny fontsika isan'andro sy mamolavola ny toetrantsika.

Rehefa samy rendrehana ireo virijina 10 dia tsy nisy nahita izay nampiavaka ny hendry tamin'ny adala. Tao anatin'ny fotoan-tsarotra ihany no nahitana ny maha-samihafa azy ireo. Koa rehefa aharihary ny toetran'ny olona rehetra, dia ho hita eo amintsika i Kristy velona mitoetra ao anatintsika.


**Saintsaino izay voasoratra ao amin'ny andininy fototra, ary jereo izay miresaka an'i Jesosy ao. . Toa mitaredretra ny fahitan'ny olona an'i Jesosy, taraiky amin'ny fotoana izay ankalazana Azy.**

`Araka ny hevitrao, manao ahoana ny fihetseham-pon'i Jesosy eo anatrehan'izany?`

`Valim-bavaka: Toy ny mahazatra ve sa hafa ny fahitanao an'i Jesosy eto?`