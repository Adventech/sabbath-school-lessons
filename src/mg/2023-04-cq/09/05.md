---
title:  "ILAY FANANTENANA NY VONINAHITRA"
date:   29/11/2023
---

### Ampifandraiso amin'i Jesosy

Mety ho azontsika an-tsaina ny atao hoe fahamarinana kanefa tsy takatsika ny tena toetry ny fahamarinan Andriamanitra. Mahatonga antsika hamaritra ny fahamarinantsika ivelan'i Kristy izany. "Rehefa tsy ao am-po i Kristy dia tsy misy aina sy fisehoana ivelany fotsiny ny fanompoam-pivavahana (...) Rehefa ao anatintsika kosa i Kristy, Izay fanantenana ny voninahitra, dia ho voatarika ho amin'ny fanomezam-boninahitra an'Andriamanitra mandrakariva ny fisainantsika sy ny asantsika." - TMK [1964], 193. Tsy misy na inona na inona tsy mandalo fiovana rehefa mitoetra ao am-po i Kristy.

Ny filazantsara no ivon'ny hafatry ny Soratra Masina, ary ny fandresen'i Kristy ny ota kosa no ivon'ny filazantsara. Tsy misy mahay mandresy ny fahotana raha tsy miray amin'i Kristy.

Amin'ny lafiny iray dia toa tsy mahagaga ihany ny hoe te honina ao amin'ny fon'ny olona ratsy i Kristy. Rehefa teraka teto an-tany mantsy Izy dia tao amin'ny fihinanam-bilona maloto sy mamofona. Koa raha toerana ambany sy tsinontsinona toy izany no nahaterahany, dia azo antoka fa afaka miditra ao am-pontsika koa Izy na inona na inona toetrantsika, lasantsika, na fahazaran-dratsintsika. Afaka miditra mandrakariva i Jesosy raha avelantsika.

Anisan'ny famaritan'ny Baiboly ny atao hoe voninahitra ity: mifandraika amin'ny anaran'Andriamanitra sy ny toetrany izany. Ny toetran'i Kristy hita eo amin'ny fiainantsika no atao hoe Kristy ao anatintsika. Tsy tsangan-kevitra fotsiny io; manjary fiainana sy azo tsapain-tanana izany rehefa ampiharintsika eo amin'ny fitenintsika sy ny asantsika ary ny fisainantsika lalina indrindra ny foto-pinoana tanantsika. Araka ny Mat. 7:16 dia ny voa entintsika no amantarana antsika, ary rehefa ao anatintsika i Kristy dia hitan'ny olona rehetra eo amintsika ny vokatry ny Fanahy (Gal. 5:22,23). Izany asa lehibe rehetra tanterahin'i Kristy ao anatintsika izany dia porofon'ny fitiavan'Andriamanitra tsy takatry ny saina sy ny fiahiany antsika.


**Saintsaino izay voasoratra ao amin'ny andininy fototra, ary jereo izay miresaka an'i Jesosy ao.**

`Amin'ny fomba ahoana no itoeran'l Kristy ao anatintsika tahaka an'i Kristy mamela ny Rainy hitoetra ao Aminy? Misy maha samihafa izany ve? (Jao. 17:20-23).`

`Toy ny mahazatra ve sa hafa ny fahitanao an'i Jes√¥sy eto?`

`Valim-bavaka:`