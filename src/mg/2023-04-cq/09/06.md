---
title:  MANANDRATRA NY MPAMONJY
date:   30/11/2023
---

### Takaro

"Ny Tompo noho ny famindrampony lehibe, dia nandefa hafatra sarobidy indrindra ho an'ny vahoakany tamin'ny alalan'ny loholona Waggoner sy Jones. lo hafatra io dia natao hampiseho miharihary kokoa eo anatrehan'izao tontolo izao llay Mpamonjy nasandratra, llay fanatitra noho ny otan izao tontolo izao. Izy io dia nampiseho ny fahamarinana amin'ny alalan'ny finoana llay Antoka, sy nanasa ny olona mba handray ny fahamarinan'i Kristy, izay miseho amin'ny fankatoavana ny didin'Andriamanitra rehetra. Maro no tsy nahatazana an'i Jesôsy intsony. Nilain'izy ireo ny hampitodihana ny masony ho amin'ny maha-Andriamanitra an'i Kristy, ho amin'ny fahamendrehany, ho amin'ny fitiavany tsy miova ny taranak'olombelona. Nomena ho eo am-pelatanany ny fahefana rehetra, mba hahazoany mizara fanomezana sarobidy amin'ny olona, dia ny fahamarinan'ny Tenany ho an'ny olombelona malemy. lo no hafatra asain Andriamanitra omena an'izao tontolo izao. lo no hafatry ny anjely fahatelo izay tokony hotorina amin'ny feo mafy, omban'ny fandrotsahana ny Fanahiny amin'ny fatra be dia be.

"Natao hiseho ao amin'ny fahombiazan'ny asany amin'ny maha-Zanak'ondry novonoina Azy ny Mpamonjy nasandratra, Izay mipetraka eo amin'ny seza fiandrianana, mba handrotsaka ny fitahiany tsy hay tombanana, dia tombontsoa novidiny tamin'ny fahafatesany ho an'ny fanahy tsirairay izay mino Azy. Tsy nahalaza izany fitiavana izany i Jaona; lalina loatra izany, ary lehibe loatra; miantso ny taranak'olombelona rehetra izy mba hibanjina izany. Misolovava ny fiangonana ao amin'ny fitsaran'ny lanitra i Kristy, misolovava ireo izay novidiny tamin'ny ran'ny tenany Izy. Tsy mahalefy ny herin'ny fanati-panavotana nataon'i Kristy ny fifandimbiasan'ny taona sy ny taonjato. Natao homena ny fiangonana amin'ny fomba mazava sy miavaka tsara ny hafatry ny Filazantsaran'ny fahasoavany mba tsy hilazan'izao tontolo izao intsony fa tsy miresaka afa-tsy ny amin'ny lalàna, ary ny lalana hatrany, ny fiangonana Advantista mitandrina ny andro fahafito fa tsy mba mampianatra na mino an'i Kristy.

Tsy maintsy aseho ho hitan'ny olona ny herin'ny ran'i Kristy izay manavao sy manome hery, mba hahazoan'ny finoany mamikitra amin'ny fahamendrehan'i Kristy. Na manao ahoana na manao ahoana tsy fahamendrehantsika, dia aoka tsy hohadinointsika fa misy Anankiray mahay manaisotra ny fahotana sy mamonjy ny mpanota. Ny fahotana rehetra ekena eo anatrehan'Andriamanitra amin'ny fo torotoro dia hesoriny."- TMGW, tt. 91,92.



`Rehefa avy nandalina io andalan-tSoratra Masina io ianao nandritra ny herinandro, dia inona ireo hevitra nandresy lahatra anao manokana ny hampihatra azy eo amin'ny fiainana? Inona avy ireo fampiharana tsy maintsy ataonao ao amin'ny sekoly misy anao, ny ankohonanao, ny toeram-piasanao, ary ny fiainam-pivavahanao?`

`Avereno jerena ilay andininy nianaranao tslanjery. Ahoana no hampiharanao izany eo amin'ny fiainanao mandritra ity herinandro ity?`