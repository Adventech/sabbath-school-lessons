---
title:  "NY FIFANDRAISAN'NY LALANA SY NY FINOANA"
date:   26/11/2023
---

### Saintsaino

### NY FIFANDRAISAN'NY LALANA SY NY FINOANA

Ahoana no mahatonga ny Gal. 3:24,25 hanondro ny lalàna seremoniely, ary koa ny lalàna môraly? Tamin'ny voalohany dia ny anjara tanan'ny lalàna ao anatin'ny famonjena no niompanan'ny adihevitra talohan'ny taona 1888. Ilay ao amin'ny Gal. 3:24,25, izay mamaritra ny lalana ho mpitaiza antsika ho amin'i Kristy no tena niteraka adihevitra. Izao no fanontaniana nipetraka: io "mpitaiza" io ve lalana môraly (Didy folo), sa lalàna seremôniely (rafi-pisoronan'ny Jiosy)?

Rehefa nanontaniana ny hevitr'i Ellen White dia hoy izy hoe: "Nanontaniana momba ilay lalana ao amin'ny Galatianina aho. Inona ny lalàna mampianatra antsika sy mitondra antsika ho eo amin'l Kristy? Hoy aho hoe: izy roa, ny lalàna seremôniely sy ny lalàna môraly na ny Didy folo"-SIM, b. 1, 1958, t 233. Tsara ny manao jery todika ny tantaran'ny Advantista sy ny misaintsaina ny amin'ireo lohahevitra niteraka adihevitra be toy izao tamin'izany andro izany. Indraindray ny olana izay heverintsika fa lehibe tokoa dia tsy dia manan-danja araka ny fiheverantsika azy akory rehefa dinihina.

Ny lalana resahina ao amin'ny Galatianina no fototr'ilay adihevitra, fa zavatra hafa kosa no tena niompanan'ny sain'i Jones sy Waggoner. Nifantoka tamin'ny fifandraisan'ny lalàna sy ny fincana izy ireo, ka nasehony tamin'izany fa azo atao tsara ny manana fiainana miorina amin'i Kristy, sady feno finoana no mitandrina ny lalàna. Azo fintinina amin'ny hoe: "Kristy ao anatinareo, Izay fanantenana ny voninahitra" ny hafatra nentin'izy ireo. Io andalana io no tena manondro ny tokony ho fomba fiainantsika amin'ny maha-Kristianina antsika, raha takatsika araka ny tokony ho izy. Araka ny efa hitantsika, ny asa fitoriana ataon'ny Advantista mandraka ankehitriny dia mifantoka amin'ireo foto-pinoana mampiavaka ny fiangonantsika, toy ny fiavian'i Jesosy fanindroany, ny Sabata, ary ny fitoerana masina. Kanefa ny foto-pampianaran'ny fiangonana dia tsy azo sarahina amin'ny fahamarinan'ny hazo fijaliana. Ny fahatakarantsika tsara ny zava-nitranga teo amin'ny hazo fijaliana no manampy antsika hanao fampiharana ny foto-pinoantsika eo amin'ny fiainana.

Rehefa nanoratra tamin'ireo mpino tao Kôlôsia i Paoly dia nataony ho an'ireo mpinon'i Laodikia koa ny hafany, ka toy ny amin'ny vahoaka iray ihany no iresahany amin'izy ireo (Kôl. 2:1; 4:13,15,16). lo fifandraisana ety eo amin'i Kôlôsia sy i Laodikia io no mahatonga ny epistilin'i Paoly ho an'ny Kölösiana hihatra manokana amin'ny vahoakan'Andriamanitra ankehitriny.


**Ivereno ny andalan-teny nosoratanao ary diniho izany. Farito ireo teny, na andian-teny, na fehezanteny, na hevitra miverimberina.**

**Asio tsipika eny ambanin'ireo teny na fehezanteny manan-danja na manana heviny manokana ho anao. Mampiasà hampifandraisana ireo teny na fehezanteny mifandraika amin'ny teny na fehezanteny hafa.**

**lanaro tsianjery ny andininy tianao indrindra. Soraty imbetsaka izany mba hahamora ny fitadidianao azy**.

`Misy lohahevitra ve efa nomenao lanja mihoatra noho ny tokony ho izy, ka nahatonga anao hahatsapa fa ilaina ny mamerina mametraka ny laharam-pahamehana amin'ny tena toerany?`