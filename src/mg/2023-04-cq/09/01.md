---
title:  "NY FILAZANTSARA AO AMIN'NY FIVAVAHANA ADVANTISTA"
date:   25/11/2023
---

### NY FILAZANTSARA AO AMIN'NY FIVAVAHANA ADVANTISTA

### Fampidirana

**Vakio ny Kôl. 1:24-29**

> Tsianjery: Mifidy andininy 1

` `

### LALANA MANKAMIN'NY FIAINANA

Rehefa nitsidika tanana vaovao ireo mpitandrina advantista dia matetika niady hevitra tamin'ireo pasitora mpitandrina ny Alahady tao mikasika ny Sabata. Takona i Jesôsy sy ny filazantsara indraindray, ao anatin'ny hafanam-pon'izy ireo miaro ny lalàn'Andriamanitra. Fanaon'ireo evanjelista advantista tamin'izany andro izany ny nampiasa sary mitondra ny lohateny hoe "The Way of Life" na "Lalana mankamin'ny fiainana" rehefa mitory teny. Tamin'ny voalohany indrindra dia ny lalàn'Andriamanitra fa tsy ny hazo fijaliana no teo afovoany, izay nanehoana mazava ny finoan'ny Advantista ny maha- zava-dehibe ny lalàna ao anatin'ny drafi-panavotana. Namoaka sary vaovao maneho ilay "Lalana mankamin'ny fiainana" i James White tamin'ny 1880, ka i Jesôsy teo amin'ny hazo fijaliana no nasolo ilay lalàna teo afovoany, mba hampisehoana fanovana foto- pisainana (raha tianao ny hahita ireo sary roa izao dia tsidiho ny adventistreview.org/magazine-article/the-way-of-life/.) Nanao antso tamin'ireo mpitarika ny fiangonana i A.T. Jones sy i E.J. Waggoner nandritra ny fivoriamben'ny Foibe maneran-tany tamin'ny 1888, mba hifantoka kokoa amin'i Kristy ny hafatry ny filazantsara torin'izy ireo. Mety hampihen-danja ireo andry ijoroan'ny hafatra advantista izany, hoy ny mpitory sy ny mpitantanasa sasany.

Nampitebiteby lalina an'i Ellen White ny fisehon'ny fanoherana an'i Jones sy i Waggoner nandritra ny fivoriana tao Minneapolis tamin'ny 1888. Nanoratra tamin'ireo mpamaky lay voalohany toa an'i Uriah Smith izy, nanao teny hentitra tamin'izy ireo mba tsy hanohitra ny hafatra. Tsy dia zava-baovao no nentin'i Jones sy i Waggoner fa nohamafisin'izy ireo ilay fomba fijery izay manasongadina an'i Jesosy sy ny filazantsara. Nandritra ireo taona taorian'ny 1888 dia nanoratra boky maro i Ellen White, izay namaritra mazava ny filazantsaran'i Kristy, toy ny boky "Ny Dia ho eo amin'i Kristy", "Sambatra", "llay fitiavana mandresy", ary ny "Henoinareo ny fanoharana". Hodinihintsika amin'ity herinandro ity ny hevitr'ilay teny fikasan'ny filazantsara hoe: "Kristy ao anatinareo, Izay fanantenana ny voninahitra" - Kol. 1:27.

> <p> Soraty</p>
> Soraty araka ny dikanteny izay tianao ny Köl. 1:24-29. Raha tsy ampy ny fotoana eo am-pelatananao dia ny ampahany amin'izany no soraty. Azonao soratana amin'ny fiteninao koa izany, ary azonao atao ny manao kisarisary na drafitra momba io toko io.
