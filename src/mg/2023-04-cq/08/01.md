---
title:  "NY HAFATRA MIKASIKA NY FAHASALAMANA"
date:   18/11/2023
---

### NY HAFATRA MIKASIKA NY FAHASALAMANA

### Fampidirana

**Vakio ny Rom. 12:1,2**

> Tsianjery: Mifidy andininy 1

` `

### FOMBA FIAINA MAHASALAMA SY MAHAFAOKA NY LAFIM-PIAINANA REHETRA

Nisy fikarohana lalina natao izay nanondroana an'i Loma Linda, Californie, ho "faritra manga", izany hoe faritra izay ahitana taha ambony kokoa raha oharina amin'ny mahazatra amin'ny olona velona mihoatra noho ny 70 taona. Advantista maro no monina ao amin'io tanána io, ary ohatra iray voatonona matetika izy ireo rehefa miresaka ny amin'ny fahavelomana fito taona mihoatra noho ny ankamaroan'ny olona. Ao koa no ahitana taha ambany indrindra amin'ny aretina mifandraika amin'ny fomba fiaina, tahaka ny aretin'ny fo sy ny lalan-dra ary ny diabeta.

Ny ankamaroan'ny Advantista tany am-boalohany dia nanao ho laharam-pahamehana ny fananganana ny fiangonana, ny fandalinana ireo faminaniana mikasika ny fe-potoana ao amin'ny Baiboly ary ny fitoriana ny fiverenan'i Jesôsy, saingy tsy nataon'izy ireo laharam- pahamehana ny momba ny sakafo sy ny fomba fiaina ara-pahasalamana. Nisy ihany anefa ireo vitsy an'isa, toa an'i Joseph Bates, izay nahatsapa ny lanjan'ny fananana fiainana mahafaoka ny lafiny rehetra. Natsahany ny fisotroana zava-pisotro mahamamo tamin'ny 1821, ary tamin'ny 1827 dia anisan'ny nanorina ny anankiray amin'ny fikambanana momba ny fahalalana onony voalohany indrindra tany Etazonia izy. Tsy nihinana hena sy dibera, fromazy ary tsindrin-tsakafo mavesatra intsony izy ary nanome vahana ny sakafo mifototra amin'ny zava-maniry. Tsy mbola nisy nanao safidy mikasika ny fomba fihinana tahaka izany tamin'ny fotoan'androny.

Mihoatra kely noho ny tombantombana ny fomba fitsaboana tamin'izany andro izany. Tsy fantatry ny olona ankapobeny ny anton'ny ankamaroan'ny aretina mahazo azy, ary maro no notsaboina tamin'ny fomba izay fantatsika amin'izao fotoana izao fa nitera-doza bebe kokoa. Tahaka izay nataon'Andriamanitra mahakasika ireo fomba fanao hafa, dia nitarika ny fiangonany tamim-pahatokiana ho amin'ny fijery mivelatra kokoa momba izay tokony hitondrantsika ny tenantsika Izy, ary nanampy antsika hahatakatra ny anton'izany. Mandritra ity herinandro ity dia hojerentsika ny fifandraisan'ny baiko ao amin'ny Romanina hoe: "mba hatolotrareo ny tenanareo ho fanatitra velona Rom. 12:1 amin'ny fomba fiaina mahasalama ho an'ny tena sy ny saina.


> <p> Soraty</p>
> Soraty araka ny dikan-teny tianao ny Róm. 12:1,2. Raha tsy ampy ny fotoana eo am-pelatananao dia ny ampahany amin'ny toko sy andininy fototra no soraty. Azonao soratana amin'ny fiteninao koa izany, ary azonao atao ny manao kisarisary na drafitra momba io toko io.