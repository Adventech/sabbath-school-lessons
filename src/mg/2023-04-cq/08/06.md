---
title:  TANANA HAVANANA
date:   23/11/2023
---

### Takaro

"Naseho ahy indray fa ny fanavaozana ara-pahasalamana dia sampana iray eo amin'ny asa lehibe izay manomana ny olona ho amin'ny fiavian'ny Tompo. Mifandray akaiky amin'ny hafatry ny anjely fahatelo, tahaka ny fitohizan'ny tanana amin'ny tena izany. (...) Raha mba nankatò ny didy folo ny olombelona, ka niaina araka ny fitsipik'ireo lalàna ireo, dia tsy ho nisy ny ozon'ny aretina izay manenika an izao tontolo izao ankehitriny. (...)

"Tsy manala tsiny ny fandikan-dalàna ny tsy fahalalana. Mamirapiratra ny fahazavana, ka tsy tokony hisy ho ao anatin'ny tsy fahalalana, satria Ilay Andriamanitra lehibe mihitsy no mpampianatra ny olombelona. Ny rehetra no manana andraikitra masina eo anatrehan'Andriamanitra amin'ny fanarahana ireo fampianarana mahasoa sy ny fanandramana tena izy izay omeny azy ireo mahakasika ny fanavaozana ara-pahasalamana. Tiany raha horesahina ny lohahevi-dehiben'ny fanavaozana ara- pahasalamana ka hampirisihina handalina ny sain'ny besinimaro. Tsy ho hain'ny lehilahy sy ny vehivavy ao anatin'ny fahazarana feno ota sy manimba ny fahasalamana ary mampahalemy ny saina mantsy ny hamantatra ny fahamarinana masina izay tokony hanamasinana, hanamboarana sy hanandratana ary hanomanana azy ho amin'ny fiaraha-monina amin'ireo anjely any amin'ny fanjakan'ny voninahitra. (...)-CDF [1938], tt. 69, 70.

"Ny rivotra madio, ny masoandro, ny fahalalana onony, ny fialan-tsasatra, ny fampiasan-tena, ny sakafo ara-dalána, ny fitokisana ny herin'Andriamanitra - ireo no tena fanafody marina. Tokony ho samy fantatra ny momba ireo foto-kevitra entin'ny zava-boary manasitrana ny olona tsirairay sy ny fomba fampiasana azy ireo." - TMF, tt. 75,76.

"Na inona na inona mampihena ny hery ara-batana, dia mampahalemy ny saina ka mampitam- botsotra ny fahaizana manavaka ny marina sy ny diso. Mihena ny herin'ny sitrapontsika hanao izay fantatsika fa marina."- HF, t. 301, ed. 1984.


`Rehefa tapitra ny herinandro andinihana ity toko ity, inona ny fampiharana maharesy lahatra anao eo amin'ny fiainanao manokana?`

`Inona ny fampiharana azonao atao eo amin'ny flainanao any an-tsekoly, any amin'ny fianakaviana, any amin'ny toeram-piasana ary ao am-piangonana?`

`Avereno jerena ilay andininy nianaranao tsianjery. Ahoana ny fomba hampiharanao Izany eo amin'ny fiainanao mandritra ity herinandro ity?`