---
title:  FANOLORANA NY TENA MANONTOLO
date:   20/11/2023
---

### Hazavao

Ny Rom. 12:1 no iray amin'ireo andalan-teny ao amin'ny asasoratri Paoly izay anasongadinany fa tsy antsika ny tenantsika. Nasainy ny mambran'ny fiangonana tsirairay mba hamaly ny "famindrampon Andriamanitra" lehibe amin'ny fanolorana ny tenany ho "fanatitra velona" ho Azy.

Tsy mitaky amintsika izay tsy hataony ho antsika Andriamanitra. Ny fanoloran-tena ferio avy amintsika no iriny - tiany isika raha hitondra ny momba antsika iray manontolo ho eo Aminy. Miankina betsaka amin'ny toetry ny vatana ny fahasalaman'ny saina sy ny fanahy. Rehefa osa ny tena izay tempoly, dia manjary mihena ny fahafahany manompo an'Andriamanitra sy miankohoka Aminy.

Fantatr'i Satana tsara izany fitsipika izany ary ataony izay rehetra azony atao mba hamiliana izany ho

amin'ny tombontsoany sy ho amin'ny fahasimbantsika. Tahatahaka izao ny iray amin'ireo filoz√≥fia aparitany

mba hahatanterahana ny tanjony: "Tenanao io ka ataovy izay tianao hatao amin'izany." Mahakasika ny

maha-tompon'ny tena na tsia antsika ny lohahevitra eto. Ny fomba itondrantsika ny tenantsika no maneho

izay tena inoantsika marina momba izany.

An'Andriamanitra isika, satria (1) Izy no namorona antsika ary satria (2) Izy no nanavotra antsika ho afaka amin'ny fahotana. Noho ny amin'ireo zava-drehetra nataon'Andriamanitra ho antsika sy ny famindrampo nasehony tamintsika, dia miantso antsika i Paoly mba ho tonga fanatitra velona - hitondra ny tenantsika, miaraka amin'ny hery sy ny tanjatsika rehetra izay hatolotra ho amin'ny fanompoana an'Andriamanitra. Ny momba antsika manontolo no ifantohan'Andriamanitra. Tiany ny hahatrarantsika ny fahasalamana feno ara-batana sy ara-tsaina ary ara-pihetseham-po. Rehefa manana ny fahasalamana feno eo amin'ny lafiny rehetra isika dia manana hery miasa mangina lehibe kokoa eo amin'ny fiainan'ny hafa.

Tahaka an'i Daniela sy ireo namany, isika koa no manapa-kevitra raha toa ny fomba fihinantsika hanaraka ny an'izao tontolo izao na hovan'Andriamanitra. Miresaka ny amin'ny fomba fihinana telo ny Baiboly: ny filamatra, ny azo ekena ary ny tsy azo ekena. Nomen'Andriamanitra an'i Adama sy i Eva tany amin'ny sahan'i Edena ny fomba fihinana filamatra rehefa nanome ny sakafo mifototra amin'ny zava-maniry Izy: mandraka ankehitriny dia izany sakafo izany no mitondra fahasalamana feno sy maha ela velona indrindra (Gen. 1:29). Navelan'Andriamanitra hihinan-kena isika taorian'ny Safodrano, kanefa norarany ny fihinanana ra sy ny hena tsy madio (Lev. 11; Deo. 14:3-11).

Misy matoanteny roa mifanohitra ao amin'ny Rom. 12:2. Maneho lalana roa mifanipaka izay mitondra ho amin'ny vokatra roa samy hafa izany: manaraka sy miova. Tsy afaka hahatontosa ny zavatra tokony hataony eo amin'ny fiainantsika ny herin'Andriamanitra mahova raha tsy manaiky hiala amin'ny lasitrizao tontolo izao isika. Tsy afaka ny hanaraka an'Andriamanitra no sady hanaraka an'izao tontolo izao isika. Midika ho fandavana ny ankilany ny fanekena ny andaniny. Tsy fiovana ivelambelany sy mandalo fotsiny no entin'ny herin'Andriamanitra, fa hita taratra eo amin'ny fiainantsika anaty (eo amin'ny toetrantsika) ny asa fanovana ataony amin'ny fontsika. Avy ao anaty izany ary miseho ety ivelany.


`Rehefa avy namaky izay nosoratanao sy nomarihinao ianao dia inona ireo hevitra ankapobeny misongadina manokana avy amin'izany?`

`Inona avy ireo fanontaniana mipetraka avy amin'ny famakiana lo lahatsoratra io? Ampahany inona no sarotra?`

`Inona avy ireo fitsipika sy fehin-kevitra hafa hitanao ao?`

`Inona avy ireo tombontsoa ho azonao avy amin'ny fanaovana safidy mikasika ny fomba fiaina mahasalama kokoa?`