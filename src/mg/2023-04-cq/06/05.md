---
title:  "FAHATOKIANA NANDRITRA NY FANANDRAMANA TANY AN'EFITRA"
date:   08/11/2023
---

### Ampifandraiso amin'i Jesosy

### FAHATOKIANA NANDRITRA NY FANANDRAMANA TANY AN'EFITRA

Mitana anjara toerana fototra i Jesôsy ao amin'ny Apôk. 12, voaresaka ao amin'ny and. 4 sy 5 Izy, llay zazalahy izay efa hanapaka ny firenena rehetra amin'ny tehim-by. Milazalaza ny amin'ny fiangonana voalohany izay hiteraka an'i Jesôsy Kristy koa ireo andalan-teny ireo, i Jesôsy izay fanorenana sy vatolampin'ny fivavahana kristianina manerana ny tantara. Ny and. 6 dia mitanisa zavatra roa natao tamin'ilay vehivavy (fiangonana) izay nandositra tany an'efitra: (1) nanomana toerana ho azy tany an'efitra Andriamanitra. (2) Nanome hanina ho azy nandritra ny 1260 taona nijanonany tany an'efitra Andriamanitra.

Saika mitovy ny fanandramana iainana any an'efitra manerana ny Soratra Masina. I Mosesy no ohatra amin'izany; nampianatra azy tamim-paharetana sy tamim-pitiavana Andriamanitra nandritra ny efapolo taona nitoerany tany. Marobe ny zavatra tsy maintsy nialany tany an'efitra ary maro koa no tokony ho nianarany nialoha ny nampiasan'Andriamanitra azy hanafaka ny Isiraely hivoaka an'i Egipta. Ao amin'ny Testamenta Vaovao, nandany taona vitsivitsy tany an'efitra koa i Paoly nialoha ny haha vonona azy ho amin'ny asa fanompoana sy ny dia misionera.

Na inona na inona fikasan'Andriamanitra, dia nataony azo antoka ny hanohanana ny vahoakany teo amin'ny lafiny ara-nofo nandritra ny 1260 taona tany an'efitra, mba hahafahan'izy ireo misintona lesona ara-panahy sy mitombo ao amin'ny finoana. Taorian'izany fotoana nitoerana tany an'efitra izany ilay vehivavy ao amin'ny Apôk. 12 vao nitondra ny anarana hoe "sisa" ary nandeha nitory ny hafatry ny andro farany.

Efa nitondra anao ho amin'ny fanandramana mitovy amin'ny any an'efitra ve Andriamanitra? Raha eny, dia aoka ianao tsy ho kivy fa manana planina ho anao Izy. Efa noporofoin'Andriamanitra tamintsika ny fahatokiany tsy miova. Enga anie isika hahatoky koa amin'ny drafitra namboariny ho an'ny fiainantsika.


**Saintsaino ny toko fototr'ity lesona ity, ary jereo izay miresaka an'i Jesosy ao amin'izany.**

`Tamin'ny fomba ahoana no nanomanan'ny fanandraman'i Jesosy tany an'efitra Azy ho amin'ny asa fanompoana? Inona ny lesona azontsika fiangonana sintonina avy amin'izany?`

`Toy ny mahazatra ve sa hafa ny fahitanao an'i Jesôsy eto?`

`Valim-bavaka:`
