---
title:  "MAMERINA ILAY TANY AM-BOALOHANY AMIN'NY LAONINY"
date:   06/11/2023
---

### Hazavao

### MAMERINA ILAY TANY AM-BOALOHANY AMIN'NY LAONINY

Tantaran'ny vehivavy iray nandresy ny dragona tezitra ny Ap么k. 12. Maneho ny tantara ankapoben'ny fiangonana nanomboka tamin'ny nahaterahan'i Kristy hatramin'ireo toe-javatry ny andro farany izany, ary misy ampahany ao antenantenany izay miresaka momba ny fiandohan'ny fifanandrinana lehibe eo amin'i Kristy sy i Satana. Miresaka momba ny fiangonana teo amin'ny fotoana voalohany nisiany ireo andininy dimy voalohany, nanodidina ny nahaterahan'i Kristy izany, ary ny and. 6 dia miresaka ny amin'ny fe-potoana ara-paminaniana 1260, taonam-panenjehana izay hihatra amin'ny fiangonana.

Ny herinandro faha-4 amin'ity lesona ity no nijery lalindalina kokoa ny fe-potoana voalaza ao amin'ny Ap么k. 12:6,14 sy ny hevitra ao ambadiky ny "tany" ao amin'ny and. 16. Taorian'ny 1798 dia nisy fotoam-pifohazana lehibe ara-pivavahana tany Amerika Avaratra. Koa satria afaka nitombo sy tsy nohozongazonin'ny fanenjehana ara-pivavahana ireo fikambanana ara-pivavahana, dia nitombo isa izaitsizy ny fihetsehana ara-pivavahana. Iray tamin'izany ny Advantista Millerite, izay niova ho Advantista mpitandrina ny Sabata ary nanjary fiangonana Advantista mitandrina ny andro fahafito nony farany.

Miafara amin'ny fifanandrinana farany ny ady ifanaovan'ilay vehivavy sy ny dragona, ao amin'ny and. 17. Tezitra tamin'ilay vehivavy (ny fiangonana) i Satana ka nandeha niady tamin'ireo zanany sisa tamin'ny fahatezerana nirehitra. Nitandrina ny didy rehetra ny fiangonana voalohany, anisan'izany ny Sabata, ary nanana ny fanomezam-pahasoavan'ny faminaniana izay niseho teo amin'ireo mpaminany lahy sy vavy maro manerana ny bokin'ny Asan'ny Ap么st么ly izy ireo. Hitantsika koa fa ny iraka ny amin'ny hitondrana ny filazantsara any amin'izao tontolo rehetra izao no nitarika azy ireo (Asa. 1:8). Tamin'ny alalan'ny herin'ny Fanahy Masina no niarahan'ny fiangonana niasa akaiky mba hampitombo ny fahafaha-manao amin'ny maha-misionera azy. Nisy firahalahiana kristianina marina teo amin'izy ireo; nitory ny filazantsara tany amin'ny faritra sarotra nitoriana izy ireo, ary nanana mpitarika nahery fo izay vonona ny hahafoy tena be mba hampandrosoana ny asa.

Raha te hitovy amin'ny fiangonana voalohany ny fiangonana sisa dia tokony hitandrina ny didin'Andriamanitra rehetra, hanana ny fanomezam-pahasoavan'ny faminaniana, ary hanaraka fandaminana ho amin'ny asa fanompoana. Hitan'ireo mpitarika advantista voalohany ny ilana ny fandaminana ny fiangonana sy ny fametrahana rafitra mba hampandrosoana ny iraka sy ny hafatra entintsika manerana izao tontolo izao.


`Rehefa avy namaky izay nosoratanao sy nomarihinao lanao dia inona ireo hevitra ankapobeny misongadina manokana avy amin'izany? Inona avy ireo fanontaniana mipetraka avy amin'ny fandalinana io lahatsoratra io?`

`Ampahany inona no sarotra?`

`Inona avy ireo fitsipika sy fehin-kevitra hafa hitanao ao?`

`Inona ireo toetra hafa hitantsika teo amin'ny fiangonana voalohany izay azo heverina fa ho hitantsika eo amin'ny fiangonana sisa?`