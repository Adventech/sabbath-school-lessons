---
title:  "NY ANTOM-PISIAN'NY FIANGONANA"
date:   09/11/2023
---

### Takaro

"Ny fiangonana no fitaovana notendren'Andriamanitra hilaza ny famonjena amin'ny olona. Nalamina ho amin'ny fanompoana izy, ary ny hitondra ny filazantsara ho an'izao tontolo izao no asa nanirahana azy. Hatramin'ny voalohany dia drafitra nataon'Andriamanitra ny hampitaratra amin'izao tontolo izao ny fahafenoany sy ny fahampiany. Tokony haneho miharihary ny voninahiny ny mambra ao amin'ny fiangonana, dia izay nantsoiny hiala amin'ny maizina ho amin'ny fahazavana mahagaga. Ny fiangonana no nametrahana ny haren'ny fahasoavan'i Kristy; ary amin'ny alalan'ny fiangonana no hanehoana farany ny fitiavan'Andriamanitra ka hivelomany amin'ny fomba hentitra sy feno, eny, na dia amin'ireo fanapahana sy fahefana any an-danitra' aza (Efes. 3:10)."

"Nanohana ny fiangonany Andriamanitra nandritra ny taonjato nisian'ny fanenjehana, ny ady ary ny haizina. Tsy misy singan-drahona iray nianjera tamin'izany ka tsy nanomanany azy; tsy nisy hery nitsangan-kanohitra ny asany ka tsy efa hitany mialoha. Niseho araka izay nambarany mialoha ny zavatra rehetra. Tsy navelany ho nafoy ny fiangonany, fa nosoritany tamin'ny fanambaran'ny faminaniana izay hitranga, ary izay tsindrimandry nampitenenin'ny Fanahiny mialoha tamin'ny mpaminany dia tanteraka. To ny fikasany rehetra. Mifamatotra amin'ny seza fiandrianany ny lalany ka tsy misy herin'ny ratsy maharava izany. Andriamanitra no manainga sy miaro ny fahamarinana; ary handresy ny fanoherana rehetra izany."- VM, tt. 11, 13.


`Rehefa tapitra ny herinandro andinihana ity toko ity, inona ny fampiharana maharesy lahatra anao eo amin'ny fiainanao manokana?`

`Inona ny fampiharana azonao atao eo amin'ny fiainanao any an-tsekoly, any amin'ny fianakaviana, any amin'ny toeram-piasana ary ao am-piangonana?`

`Avereno jerena ilay andininy nianaranao tsianjery. Ahoana ny fomba hampiharanao izany eo amin'ny fiainanao mandritra ity herinandro ity?`