---
title:  "VOALAMINA HO AMIN'NY FANOMPOANA"
date:   04/11/2023
---

### Fampidirana

**Vakio ny Apok. 12**

> Tsianjery: Mifidy andininy 1

` `

### MANAO FANDAMINANA MOMBA NY FIANGONANA

Dingana lava dia lava no natomboky ny Fanavaozana ara- pivavahana mba hahitana indray ireo fahamarinana izay very tamin'ny vanim-potoan'ny haizina. Rehefa nifarana tamin'ny fiafaran'ireo taona 1700 izany dia tonga renivohitry ny fandrosoan'ny fivavahana kristianina i Etazonia. Tamin'ny taona 1830, dia nisy ireo mpino mafana fo avy amin'ny fiangonana kristianina isan-karazany izay nanomboka niombona tamin'ny fanantenana ny fiverenan'i Kristy, ary tamin'ny 1840 sy 50 no nahitan'ireo mpamaky lay advantista voalohany ny foto-pampianarana fototra izay namolavola ny tantarantsika sy ny hafatra entintsika.

Ampahany manan-danja tamin'ny fiangonana advantista voalohany ny fanontam-pirinty izay nahatonga ilay fikambanana voalamina ara-dalÃ na ho velona. Tsy maintsy nifamatotra tamina fikambanana ofisialy ireo boky aman-gazety ary tsy maintsy nosorohina ny fanoratana ireo fananan'ny fiangonana amin'ny anaran'olon-tokana. Miadana dia miadana ny nandrosoana ho amin'ny fandaminana ny famoaham-boky sy ny fiangonana. Tsy maintsy nitana ny foto-pinoana marina izy ireo ary nanangana rafitra manokana izay hanamora ny fizarana ny hafatra amin'izao tontolo izao.

Ireo mambra advantista tany Michigan no nanorina ny federasiona voalohany indrindra, tamin'ny 1861. Taona vitsivitsy taorian'izay, dia nanaraka izany ireo mpino tany New York, Ohio, Wisconsin, lowa, ary Minnesota; ary tamin'ny 1863 dia niara-niasa ireo federasiona tao amin'ireo fanjakana ireo ka nanorina ny foibe maneran-tany. Nalamina tamin'ny fomba ofisialy ho ambaratonga telo ny fiangonana.

Nivoatra kokoa ny rafitry ny fiangonana nanomboka tamin'ny 1863, kanefa tsy miova ny tanjontsika: ny hanapariaka ny filazantsara manerana ny tany. Hojerentsika fohifohy amin'ity herinandro ity ny tanjona sy ny fototra iorenan'ny fiangonan'Andriamanitra amin'ny andro farany.

> <p> Soraty</p>
> Soraty araka ny dikan-teny tianao ny Apok. 12. Raha tsy ampy ny fotoana eo am-pelatananao dia ny ampahany amin'ny toko sy andininy fototra no soraty. Azonao soratana amin'ny fiteninao koa izany, ary azonao atao ny manao kisarisary na drafitra momba io toko io.
