---
title:  "ILAY VEHIVAVY MAHATOKY SY ILAY VEHIVAVY TSY MAHATOKY"
date:   05/11/2023
---

### ILAY VEHIVAVY MAHATOKY SY ILAY VEHIVAVY TSY MAHATOKY

### Saintsaino

Rehefa nanala sarona ny fahamarinana ara-Baiboly izay mitondra fiovana lehibe ireo mpanavao fivavahana, dia tsapany fa voatery hisaraka amin'ny fiangonana katolika romanina izy ireo. Niforona noho ny fanarahan'ny mpino ny fahamaninana hitany tao amin'ny Baiboly ny fiangonana loterana, presbiterianina, anglikana, ary ireo hafa marobe. Nandritra ny fiafaran'ireo taona 1700 sy ny fiantombohan'ny taona 1800, dia maro no nitodika tamin'Andriamanitra tamin'ny fony manontolo noho ny amin'ny asasoratra sy ny antso ampahibemaso nataon'ireo mpitoriteny lehiben'ny Baiboly tahaka an'i John Wesley (izay tonga fiangonana metodista ny mpanara-dia azy) sy i George Whitfield. Ireny fifohazana ireny, izay antsoin'ny mpahay tantaran'ny fiangonana hoe Fifohazana lehibe, no nanokatra ny lalana ho an'ny fahaterahan'ny fihetsehana advantista tany amin'ny taona 1840, sy ny fanorenana ny fiangonana advantista mitandrina ny andro fahafito tany amin'ny taona 1860. Nahita fahamarinana vaovao ny mpanavao fivavahana sy mpitarika fifohazana tsirairay. Ireo fahamarinana vao fantatra ireo no resahin'ny Apôk. 12 ka ampiasany ireo tandindona ara-paminaniana sy anoritsoritany ny fihetsehan'ny fiangonana manerana ny tantara. Tsipihiny ao koa ireo marika hamantarana ny vahoakan'Andriamanitra.

Na dia samy mitana anjara toerana manan-danja eo amin'ireo toe-javatry ny andro farany aza ilay vehivavy madio ao amin'ny Apôk. 12 sy ilay vehivavy janga ao amin'ny toko faha-17, dia samy hafa tanteraka izy ireo. Ilay vehivavy madio dia mahalala onony, mitafy masoandro, manao satro-boninahitra kintana roa ambin'ny folo ary mijoro eo ambonin'ny volana (12:1); ilay vehivavy janga kosa dia mamon-divay, mitafy lamba volomparasy sy jaky, miravaka vatosoa sy perla, ary misy soratra hoe "Babylona" sy "renin'ny mpijangajanga" eo amin'ny handriny (Apök. 17:4,5).

Ao amin'ny Baiboly, ny vehivavy mahatoky dia maneho ny fiangonana na ny vahoakan'Andriamanitra mahatoky (Jer. 6:2; 1 Kor. 11:2; Efes. 5:20-27); ny vehivavy janga kosa dia maneho ny fiangonana izay tsy maneho fahatokiana intsony amin'Andriamanitra (Jer. 3:1; Hôs. 1:2). Rehefa ao an-tsaintsika ny fahatakarana izany, dia ho hitantsika fa ao amin'ny Apokalipsy, ny vehivavy madio dia maneho ny fiangonana marina ary ilay vehivavy janga kosa dia maneho ny fiangonana sandoka. Ao anatin'ny tontolon-kevitry ny fifanandrinana lehibe eo amin'i Kristy sy i Satana, ny iray dia maneho ny fiangonana ampiasain'Andriamanitra hitory ny hafatra farany amin'ny firenena sy ny fokom- pirenena eto ambonin'ny tany (Apök. 14:6), ary ny ankilany kosa maneho ny fihetsehana izay mitarika ny vahoaka marobe hanaiky ny famitahana lehibe farany (Ápók. 13:13,14).

Ny Apok. 10, 12 ary 14 no toko telo manan-danja izay manazava ny tantara sy ny hafatra ary ny toerana tanan'ny fiangonana sisa manerana izao tontolo izao. Ny Apôk. 10 dia maneho ny faminaniana mikasika ny fitsanganan'ny fiangonan'Andriamanitra, izay fihetsehana amin'ny andro farany. Ny Apôk. 12 no manoritsoritra ny tontolon-kevitrio fihetsehana io ao anatin'ny fifanandrinana lehibe ary ambarany amin'izany ireo marika hamantarana ny vahoaka sisa. Ny Apok. 14 no manambara ny hafatra farany hoentin'ireo vahoakan'Andriamanitra amin'izao tontolo izao ho fiomanana ho amin'ny fiverenan'i Jesosy (Apôk. 14:6-12).



**Ivereno ny andalan-teny nosoratanao ary diniho izany. Farito ireo teny, na andian-teny, na fehezanteny, na hevitra miverimberina. Asio tsipika eny ambanin'ireo teny na fehezanteny manan-danja na manana heviny manokana ho anao **

**Mamplasà hampifandraisana ireo teny na fehezanteny mifandraika amin'ny teny na fehezanteny hafa. lanaro tsianjery ny andininy tianao indrindra, Soraty imbetsaka izany mba hahamora ny fitadidianao azy.**

`Araka ny hevitrao, nahoana ireo fiangonana lehibe izay niforona nandritra ny fanavaozana ara-pivavahana no tsy nitombo ary tsy nandroso intsony?`

`Tsy mandroso ve ny fiangonantsika ankehitriny? Raha izany, ahoana no azontsika anovana izany; raha tsy izany indray, ahoana no hisorohantsika izany?`

`Ahoana no hitoerantsika ao amin'ny fanetren-tena ka tsy hanambaniantsika ireo antokom- piangonana na fihetsehana hafa, noho ny maha ao anatin'ny tantara manan-danja antsika sy ny maha-isika antsika ara-paminaniana?`