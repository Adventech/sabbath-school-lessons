---
title:  "NY FILAZANA AN'I JESOSY"
date:   25/10/2023
---

### Ampifandraiso amin'i Jesosy

Mampiasa ny teny hoe "filazana an'i Jesôsy" ny Apôk. 12:17; inefatra no ahitana ireo teny ireo ao amin'io boky io (Apok. 1:2,9; 19:10; 20:4) ary azo adika amin'ny fomba roa ara-pitsipi-pitenenana. Azo adika ho filazana momba an'i Jesôsy izany, na koa filazana avy amin'i Jesôsy. Rehefa jerentsika ny fotoana rehetra ampiasana izany ao amin'ny Apokalipsy, dia ilay hevitra faharoa no hita fa mitombina kokoa; fanambarana avy amin'i Jesôsy ho an'ny fiangonany izany.

Maneho ny fisainan'i Kristy mikasika ireo toe-javatra ho avy ny bokin'ny Apokalipsy. Hoy ny Apôk. 19:10: "fa ny filazana an'i Jesosy no fanahin'ny faminaniana." Ny hafa-paminaniana dia maneho amin'ny fiangonana sary mazava kokoa momba ny sain'i Jesôsy sy ny fony ary ny drafiny ho an'ny hoavy. Mahatonga ilay fitarik'andro (Jesôsy) hiposaka ao am-pontsika ny fandinihana ny asasoratry ny mpaminany (2 Pet. 1:19). Fanaon'ny besinimaro ny mandray ilay Jesôsy torin'ny filazantsara kanefa manamaivana ilay Jesôsy torin'ny Apokalipsy; Jesôsy iray ihany anefa no ambaran'ireo. Hita ao amin'ny bokin'ny Apokalipsy amin'ny alalan'ny tandindona ara-paminaniana ny toetran'i Jesosy sy ny drafiny ho an'ny hoavy.

Ny teny fikasana ao amin'ny Apôk. 12:17 ny amin'ny hahaveloman'ny filazana an'i Jesosy ao amin'ny fiangonany amin'ny andro farany dia manome toky antsika fa tsy hamela ny vahoakany ho ao amin'ny haizina Izy. Natolony ny fanomezam-pahasoavan'ny faminaniana mba hanampy ny fiangonany amin'ny andro farany hiatrika ireo fihaikana lehibe maro izay tsy mbola natrehin'ireo taranaka tany aloha. Tahaka ny sambo mpitarika haingam-pandeha izay afaka mankeny amin'ny rano lalina mba hitsena ny sambo lehibe kokoa ary hitarika azy ho tody soa eo an-tseranana feno vatovato sy mampidi- doza no anomezan'i Jesôsy ny faminaniana mba hitarika ny sambo ara-panoharan'ny fiangonana ho tody soa eny an-tseranana raha manakaiky ny fiaviany fanindroany.



**Saintsaino ny toko fototr'ity lesona ity, ary jereo izay miresaka an'i Jesôsy ao amin'izany.** 

`Tokony hisy fiantraikany eo amin'izay ataontsika amin'ny andavanandrom-piainantsika ny nanomezan'i Jesôsy ny fanambarany; amin'ny fomba ahoana?`

`Toy ny mahazatra ve sa hafa ny fahitanao an'i Jesôsy eto?`

`Valim-bavaka:`