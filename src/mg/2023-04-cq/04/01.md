---
title:  "NY FANOMEZAM-PAHASOAVAN'NY FAMINANIANA"
date:   21/10/2023
---

### NY FANOMEZAM-PAHASOAVAN'NY FAMINANIANA

### Fampidirana

**Vakio ny Apok. 12:14-17**

> Tsianjery: Mifidy andininy 1

` `

### MANAIKY NY FIANTSOANA

Tamin'ny fotoana nampahazo vahana ny fihetsehana "Millerite" no nanomezan'Andriamanitra ny fanomezam-pahasoavan'ny faminaniana tamin'ny olona telo. I William Foy no voalohany, Amerikanina mainty fihodirana iray avy any Boston; mpitoriteny nahay nandaha-teny izy. Naharay fahitana efatra i Foy ary nizara izany tamim-pahatokiana.

I Hazen Foss no olona faharoa nahazo fahitana. Taloha kelin'ny nahazoan'i Ellen White fahitana, dia nomena an'i Foss izany fahitana izany ary nasaina nambarany tamin'ny hafa. Nampalahelo anefa fa ketraka izy taorian'ny fahadisoam-panantenana lehibe ka nandà tsy hanao izany. Nambaran'Andriamanitra taminy fa mbola homena famindram-po izy, saingy raha mbola mandà ihany izy dia homena ny hafa ny fahitana. Mbola nandà indray izy, ka nandre feo nanao hoe: "nampalahelo ny Fanahin'Andriamanitra ianao."

Natahotra mafy izy ka nanapa-kevitra ny hizara ilay fahitana nony farany, ary nampiantso fivoriana ho an'ireo mpino advantista tamin'izany. Nohazavainy ny zava-nitranga, kanjo nony tonga ny fotoana hizarany ilay fahitana dia tsy nisy tadidiny izany na dia kely aza. Reny taoriana kelin'izay i Ellen White nizara ilay fahitana nomena azy, ka nitalaho tamin'i Ellen White izy mba ho mahatoky amin'ny fanaovana ny asa napetraka teo anoloany. Nahatratra ny faha-70 taonany mahery izy saingy tsy naneho fahalianana tamin'ny zava-panahy intsony.

Ny olona fahatelo naharay ny fanomezam-pahasoavan'ny faminaniana dia i Ellen White, izay naharay ny antso teo amin'ny faha-17 taonany. Nisalasala ny hizara ampahibemaso ny zavatra naseho azy izy tamin'ny voalohany, saingy nanaiky ihany nony farany ka nanohy ny asan'ny mpitondra hafatra mahatokin'Andriamanitra ho an'ny fihetsehana advantista nandritra ireo taona 70 manaraka.


> <p> Soraty</p>
| Soraty araka ny dikan-teny tianao ny Apok. 12:14-17. Raha tsy ampy ny fotoana eo am-pelatananao dia ny ampahany amin'ny toko sy andininy fototra no soraty. Azonao soratana amin'ny fiteninao koa izany, ary azonao atao ny manao kisarisary na drafitra momba io toko io.