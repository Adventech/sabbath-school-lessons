---
title:  Fianarana fanampiny
date:   10/11/2023
---

Ny asa fanatanterahantsika ny iraka dia tokony ho vokatry ny fitiavana lalina sy ny fankasitrahana ny zavatra nataon'i Jesosy sy mbola ataony eo amin'ny fiaintsika. Tsy araka ny tokony ho izy ny antony manosika antsika ankoatra ireo. Ny fandinihana lalina ny Tenin' Andriamanitra sy ny fifandraisana ety amin'izany no tsiambaratelon'ny fanatrarana ny hafa sy ny fitoriana ny filazantsara mahomby.

"Tokony hifamatotra amin'ny fiainan'i Kristy ny fiainantsika; tokony hisintona hery mandrakariva avy Aminy isika, ho mpiombona Aminy, dia Izy Ilay Mofo velona nidina avy any an-danitra, hanovo avy amin'llay loharano. mangatsiatsiaka lalandava, ary vonona mandrakariva hanaparitaka ireo hareny be dia be. Raha ataontsika eo anoloantsika mandrakariva ny Tompo, ka avelantsika ny fontsika hifaly amin'ny fisaorana sy ny fiderana Azy, dia ho vaovao lalandava ny fiainantsika ara-pivavahana. Amin'ny fivavahantsika, dia hiresaka amin'Andriamanitra tahaka my firesahantsika amin'ny namantsika isika. Horesahiny amintsika manokana ireo zava- miafina momba Azy. Matetika dia ho tonga amintsika ny fahatsapana ny fifaliana mamy noho ny fanatrehan'i Jesosy. Matetika no hangorakoraka ato anatintsika ny fontsika raha manatona antsika Izy hiray amintsika tahaka izay nataony tamin'i Enoka. Rehefa tena izany ny fanandramana ataon'ny Kristianina, dia hita eo amin'ny fiainany ny fahatsorana, ny fanetren-tena, ny halemem-panahy ary ny fahatsoram-po, izay mampiseho amin'izay rehetra mifandray aminy fa efa niaraka tamin'i Jesosy izy, sady nianatra taminy."- HF, tt. 123, 124.

"Tsy mety hisy fitomboana na fitondrana vokatra eo amin'ny fiainana mifantoka amin'ny tena. Raha nanaiky an'i Kristy ho Mpamonjin'ny tenanao ianao, dia tokony hanadio ny tenanao, ary hiezaka hanampy ny hafa. Resaho [amin'ny hafa ny fahafatesany feno fahafoizan-tena noho ny amin'izy ireo] (...) Rehefa mandray my Fanahin'i Kristy ianao-ny fanahin'ny fitiavana manadio ny tena sy miasa ho an'ny hafa- dia hitombo ianao ka hitondra voa. (...) Hihamatanjaka ny finoanao, hihalalina ny foto-pinoanao, ho tanteraka ny fitiavanao."- HF, t. 58.

**Fanontaniana hifanakalozan-kevitra:**

`1. Ahoana ny fahatakaranao ny tenin'i Paoly ao amin'ny Filipianina, mikasika ny fitoriana an'i Kristy tsy amin'ny fialonana sy ny fifandirana na amin'ny hambom-po feno fitiavan-tena? Ahoana no hahazoantsika antoka fa tsy meloka amin'ny fanaovana izany isika?`

`2. Inona ny fanandramanao manokana mahakasika an'Andriamanitra sy ny fitiavany? Izany hoe, araka ny fanandramanao manokana, azonao atao ve ny mitory amin'ny hafa amim-pahitsiana sy amim-pahatsoram-po momba ny fahatsaran' Andriamanitra sy ny fitiavany? Hanao ahoana ny fijoroanao ho vavolombelona?`

`3. Nanao ahoana ny fanandramanao teo am-piandrasana ny Tompo, ary inona no nampianarin'izany anao momba ny fitokiana Aminy sy ny finoana ankapobeny?`
