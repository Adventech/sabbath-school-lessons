---
title:  "NY FIANGONANA VOALOHANY SY NY FAHAZARANY"
date:   18/10/2023
---

### NY FIANGONANA VOALOHANY SY NY FAHAZARANY

`Vakio ny Asa. 8:1-4. Tao amin'ny fiangonana voalohany, Inona no nahatonga ny fielezan'ireo mpino ka nialany tamin'ny toerana nahazatra sy nampiadana azy?`

Tamin'io fotoana io dia mbola teo Jerosalema (teo amin'ny tanin'ny Jiosy sy teo anivon'ny vahoaka Jiosy) no nisy ny fiangonana voalohany ankapobeny. Rehefa tonga ny fanenjehana, niaraka tamin'ny fandraisan'i Paoly anjara mavitrika tao anatin'izany, dia niely hatrany Jodia sy Samaria ny fiangonana tao Jerosalema. Voalazan i Jesosy mialoha hoe: "hianareo (...) ho vavolombeloko any Jerosalema sy eran'i Jodia sy Samaria". Tanteraka io fanambarana io araka ny hita ao amin'ny Asa. 8:4: "Ary izay niely dia nandeha nitory teny tontolo eny

Na efa nanomboka niely ivelan'i Jerosalema aza ny fiangonana dia tany amin'ireo faritra nisy Jiosy na tany amin'ireo tan√°na hafa nifanakaiky tamin'ny vahoaka Jiosy no nitoriany ny filazantsara. Hita ao amin'ny Asa. 11:19 fa niely hatrany Foinika (Libanona) sy Kyprosy ny fiangonana, kanefa hatreo dia tsy mbola nitory ny hafatra tamin'ny olon-kafa ankoatra ny Jiosy izy ireo. Tsy nihevitra ny Jentilisa ho tonga eo amin'ny Tompo ny mpianatr'i Jesosy sy ny fiangonana voalohany, fa ny Jiosy ihany. Mbola tery tokoa ny fisainan'izy ireo momba ny iraka natao hotanterahin'ny fiangonana.

I Petera, izay mpianatr'i Jesosy isan'ny mpitarika ny fiangonana voalohany, dia tsy narisika hitondra ny hafatry ny filazantsara ho an'ny Jentilisa, na dia efa nanomboka izany aza i Paoly. Apostolin'ny voafora (izany hoe ny Jiosy) no nahafantarana an'i Petera, ary i Paoly kosa, apostolin'ny Jentilisa (Gal. 2:8). Tsy naniry ny ho hita niaraka tamin'ny Jentilisa akory aza i Petera tany am-boalohany (Gal. 2:11,12), Kanefa nesorin' Andriamanitra teo amin'izay nahazatra sy nampiadana ny sainy izy ary novany ny fony. Nanomboka nianatra ny tena votoatin'ny iraky ny filazantsara sy ny tanjon'ny nahafatesan'i Jesosy ho an'izao tontolo izao izy.

`Vakio ny Asa. 10:9-15,28,29. Inona ny hafatra nampitain'ny Tompo tamin'i Petera, ary ahoana no tsy maintsy amplharantsika lo foto-kevitra lo eo amin'ny asa nanirahana antsika, amin'izao andro sy vanim-potoana misy antsika izao?`
