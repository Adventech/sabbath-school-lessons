---
title:  "NY ASA NANIRAHAN'ANDRIAMANITRA ANTSIKA - FIZARANA 1"
date:   30/09/2023
---

### NY ASA NANIRAHAN'ANDRIAMANITRA ANTSIKA - FIZARANA 1

**Hodinihina mandritra ny herinandro:**
Gen. 3:9-15; Gen. 28:15; Eks. 29:43,45; Mat. 1:18-23; Jao. 1:14-18; Jao. 3:16; Jao. 14:1-3

> <p>Tsianjery:</p> 
> "Ary Jehovah Andriamanitra dia niantso an-dralehilahy ka nanao taminy hoe: Aiza moa hianao?" - Gen. 3:9

Ny niandohan'ny iraka sy ny tanjon'izany dia ao amin' Andriamanitra irery ihany. Tsy nanomboka tamin'ny fiantsoana an'i Abrahama izany (Gen. 12:1-4), na tamin'ny andro nanafahana ny zanak Isiraely (Eks. 12:31-42). Tsy nanomboka tamin'i Jesosy Kristy teto an-tany koa aza izany (Mat. 1:18-25) na tamin'ireo dia misionera nataon'i Paoly (Asa. 13:4-14:26). Andriamanitra mihitsy no nanomboka izany, rehefa nampisy izao rehetra izao Izy ka nahary ny olombelona (Gen. 1:26,27).

Andriamanitra manakaiky sy maniry homba ny zanany no hitantsika ao amin'ny Soratra Masina. Hatrany am-boalohany no nanorenany fifandraisana tamin'i Adama sy Eva. Mbola manohy ny asany Izy na dia taorian'ny nidiran'ny fahotana aza, saingy ankehitriny dia ny mba hamerenana amin'ny laoniny ny fifandraisany amin'ny olombelona. Ho vita ny asan' Andriamanitra amin'ny farany (Apôk. 21-22), ary izay no tokony handrisika antsika amin'ny asa fitoriana ny filazantsara mandrakizay amin'izao tontolo izao (Apôk. 14:6,7).

Noho izany, ny ezaka misônera rehetra dia tsy maintsy miorina sy mifantoka amin'ny fifandraisana amin'ny Mpahary, sy ny fahatakarana tsara ny momba an'Andriamanitra sy ny toetra misionera ananany. ny Kanefa mialoha ny hahatakarantsika iraka ampanaovin' Andriamanitra antsika dia ilaintsika hahafantatra mazava kokoa ny momba Ilay Andriamanitry ny iraka.

_*Famerenana ny lesona ny sabata 07 Oktobra._
