---
title:  "Fianarana fanampiny"
date:   06/10/2023
---

"Ny drafitry ny fanavotana antsika dia tsy noheverina taty aoriana, na nalamina taorian'ny nahalavoan'i Adama. Fanambarana ny 'zava- miafina, izay hatry ny fony fahagola, izany Rom. 16:25. Famelabelarana ireo foto-kevitra izay niorenan'ny sezafiandrianan Andriamanitra hatry ny fahagola izany. Hatramin'ny voalohany dia fantatr Andriamanitra sy Kristy ny fivadihan'i Satana, sy ny fahalavoan'ny olona noho ny hery mamitak 'ilay mpihemotra. Tsy nibaiko ny hisian'ny fahotana tsy akory Andriamanitra, fa tazany mialoha ny fisiany, ka nomaniny izay ilaina hoenti-misetra io zava- doza mahatsiravina io. Lehibe indrindra ny fitiavany an 'izao tontolo izao, ka nanao fanekena Izy hanome ny Zanani-lahy tokana 'mba tsy ho very izay rehetra mino Azy fa hanana fiainana mandrakizay""-IFM, t. 12.

"Tay nilaza tamin'ny mpianany tsy akory Kristy fa ho mora ny asany. (...) Tsy havela hiady irery anefa izy. Nanome toky azy Izy fa hiaraka aminy; ary raha handeha amin'ny finoana izy. dia handroso eo ambanin'ny ampingan'ny Tsitoha. (...) Raha mbola nankato ny teniny izy, ka miasa mifandray aminy, dia tsy ho diso. Mandehana any amin'ny firenena rehetra, hoy ny baiko. Mandehana any amin'ny toerana lavitra indrindra azon'ny olona itoerana eto amin'izao tontolo izao ary matokia fa ny tavako no handeha na dia any aza. Miasa amin'ny finoana sy ny fahatokiana; tsy hisy mihitsy ny fotoana izay handaozako anareo. Homba anareo mandrakariva aho, hanampy anareo hahatontosa ny adidinareo, hitarika, hampahery, hanamasina, hanohana anareo, hanome anareo fahombiazana amin'ny fampiasana teny izay and hitarika ny sain 'ny hafa ho any an-danitra."- VM, t. 28



**Fanontaniana hifanakalozan-kevitra**

`1. Saino ny hevitr'izao: ny teny voalohany nataon'Andriamanitra tamin'ny olombelona lavo dia tsy hoe: "Inona ity nataonao?" na "Nahoana ianao no tsy nankat√≤ Ahy", fa hoe: "Aiza moa hianao?" Inona ny faherezana entin'izany fahamarinana izany ho antsika eo am-pandinihana ny fikasan'Andriamanitra ho antsika sy ny havan-tiantsika?`

`2. Saino ny hevitr'izao: Andriamanitra mihitsy, tao amin'i Jesosy, no tonga teto amin'izao tontolo izao mba hamonjy antsika. I Kristy teo amin'ny hazo fijaliana no fanehoan' Andriamanitra faratampony ny Tenany amin'ny maha- Andriamanitry ny iraka Azy. Inona no ambaran'izany antsika momba ny toetrany?`

`3. Andriamanitra no Tompon'ny iraka. Noho Izany, Izy no manome ny fitaovana sy ny hery ilaina hoentin'ny olona miasa. Araka izany, manoloana ny halehiben'ny asa fitoriana maneran-tany, ahoana no tokony hiatrehanao ny fahatsapana tsy fahaizana na tahotra eo am-panaovana izany?`
