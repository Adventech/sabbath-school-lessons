---
title:  "ILAY ANDRIAMANITRA TONGA IRAY AMINTSIKA"
date:   03/10/2023
---

### ILAY ANDRIAMANITRA TONGA IRAY AMINTSIKA

Ambara ao amin'ny TT ny fomba nanombohan'Andriamanitra nanatanteraka ny drafiny tamin'ny alalan'ny vahoaka izay natao haneho ny toetrany sy ny tanjony amin'izao tontolo izao. Nifanaraka tamin'ny paikadiny misionera izay rehetra nataon' Andriamanitra. Hoy izy tamin'ny alalan'ny mpaminany Isaia: "Tsarovy ny zavatra taloha izay efa lasa ela; fa Izaho no Andriamanitra, ka tsy misy hafa; (...) dia ilay manao hoe: Ho to ny fikasako, ary hefaiko ny sitrapoko rehetra" - Isa. 46:9,10. Ao amin'ny TV kosa dia miseho amin'ny endriny hafa indray ny fanirian' Andriamanitra homba my taranak'olombelona. Tanteraka tamin'ny nahatongavan'i Kristy ho nofo ny teny natao tao amin'ny saha Edena, izay tsy inona fa teny fikasana (Gen. 3:15).

`Vakio ny mombany fanambarana ny nahaterahan'i Jesosy ao amin'ny Mat. 1:18-23. Inona ny zava-dehibe ambaran'io fitantarana io antsika momba an'Andriamanitra?`

"Amintsika Andriamanitra." Imanoela. Nonina teo amin'ny vahoakany, tao amin'ny fitoerana masina Andriamanitra, ary izao dia nonina teo amin'izy ireo tamin'ny alalan'i Jesôsy Kristy olombelona, avy any Nazareta Izy. Eny tokoa, nasehon' Andriamanitra tamin'ny fomba azo tsapain-tanana ny faniriany ho eo amintsika, tamin'ny alalan'ny fahaterahan'i Jesôsy, teo amin'ny maha-Izy azy sy ny asany: sady olombelona tanteraka no Andriamanitra tanteraka Ilay Zanak Andriamanitra, ary Izy no nanambara hoe: "Izaho no lalana sy fahamarinana ary fiainana; tsy misy olona mankany amin'ny Ray, afa-tsy amin'ny alalako." -Jao. 14:6.

`Vakio ny Jao. 1:14-18. Inona ny hevitra azonao tsoahina avy amin'ny fahatongavan'i Kristy ho nofo momba ny asa ataon'Andriamanitra ho antsika?`

Nandroso Andriamanitra teo amin'ny famitany iraka, ary tamin'ny alalan'i Jesôsy Kristy no nonenany tao amin'ny nofo, teo anivon'ireo zanany. Nanatanteraka ny faminanian'ny TT Ilay "Lahitokana avy tamin'ny Ray, sady feno fahasoavana sy fahamarinana", ary araka ny drafitr Andriamanitra dia tonga iray amintsika, Andriamanitra tonga olombelona nofo sy ra. Notohizan'Ilay Andriamanitry ny iraka hatrany ny fanatrarany ny tanjony.

`Saino ny hevitry ny hoe: lehlbe tokoa ny fitiavan'Andriamanitra antsika hany ka tonga teto amintsika tao amin'ny maha- olombelona Izy. Inona no tokony hasetrintsika izany fitiavana izany, Indrindra manoloana ny Iraka nampanaovina antsika ho an'ny hafa?`