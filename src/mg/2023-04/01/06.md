---
title:  "ILAY ANDRIAMANITRA HIVERINA INDRAY HO ANTSIKA"
date:   05/10/2023
---

### ILAY ANDRIAMANITRA HIVERINA INDRAY HO ANTSIKA

`Vakio ny Jao. 14:1-3. Inona no ifandraisan'io voalaza io amin'ny  hafatra ho an'ny andro farany ao amin'ny Soratra Masina?`

Mbola mancho indray ny fanirian'ny Mpahary hiaraka amintsika mandrakizay ilay teny fikasana anisan'ny sarobidy indrindra nataon'i Kristy fony Izy teto an- tany, dia ilay fanantenana mahafinaritra. Hoy i Jesôsy: "ho avy indray [Aho] ka handray anarea ho any amiko, ka izay itoerako no hitoeranareo koa."- Jao. 14:3.

Araka ny voalazan'ny apôstôly Jaona dia ho tanteraka tokoa io teny fikasana io amin'ny farany. "Ary nahare feo mahery avy teo amin'ny seza fiandrianana aho nanao hoe: Indro, ny tabernakelin 'Andriamanitra dia eo amin'ny olona, ary Izy hitoetra eo aminy, ary ireo ho olony, ary Andriamanitra no hitoetra eo aminy, dia ho Andriamaniny," -Apok. 21:3.

"Ho tanteraka ny asan'ny fanavotana. Teo amin'izay nihabeazan'ny ota по nihoaran'ny fahasoavana be lavitra. Ny tany mihitsy, dia ilay toerana ihamboan'i Satana fa azy dia tsy hoe avotana fotsiny, fa asandratra koa. (...) Eto amin'ity tany ity. izay nitoeran'ny Zanak' Andriamanitra an-day tao amin'ny nofon'olombelona, izay niveloman'llay Mpanjakan'ny voninahitra, izay nijaliany sy nahafatesany, rahatrizay hohavaoziny ny zavatra rehetra ka ho eo amin'ny olona ny tabernakelin Andriamanitra. (...) Koa mandritra ny andro maro tsy manam- pahataperana, raha mandeha eo amin'ny fahazavan'ny Tompo ny voavotra, dia hidera Azy Izy  reo noho lay Fanomezany tsy  hay ambara, dia EMANOELA "amintsika Andriamanitra" IFM, t. 17,18.

Hitantsika eto ny fanavotana amin'ny endriny kanto indrindra. Ho tanteraka ihany amin'ny farany ny fanirian'ilay Andriamanitry ny iraka hiara-monina mandrakizay amin'ireo zanany. Tombontsoa goavana tokoa raha tanteraka amintsika izany!

**Fanamby isan-kerinandro:**

Hasaina ianao mandritra ity telovolana ity hirotsaka an-tsitrapo hanao ny asan'Andrimanitra. Tombontsoa izany hahitanao sy hanandramanao ny fiasan'llay Andriamanitry ny iraka eo amin'ny fiainanao. Hararaoty io fotoana io handinihanao ny tenanao, ary mivonona hizara ny lesona voarainao amin'ny iray kilasy isan-kerinandro. Ankoatra izany, ny fihaikana hataonao dia hampahery anao hiasa bebe kokoa ho an' Andriamanitra.

**Fanamby:**

Amin'ity herinandro ity, mivavaha isan'andro mba hanokafan'Andriamanitra ny fonao haniry handray anjara amin'ny asany.

**Manaova fihaikana:**

Fantaro ny anaran'ny olona iray eo amin'ny manodidina anao izay tsy mbola fantatrao -ohatra: mpifanolobodirindrina, mpiara- miasa, mpivarotra, mpitondra fiara fitateram-bahoaka, mpiambin-tanana, sns. Manomboha mivavaka ho azy isan'andro. 
