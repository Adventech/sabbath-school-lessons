---
title:  "ILAY ANDRIAMANITRA MOMBA ANTSIKA HATRANY"
date:   04/10/2023
---

### ILAY ANDRIAMANITRA MOMBA ANTSIKA HATRANY

Ny fiainan'i Jesosy sy ny asany no fanehoan' Andriamanitra faratampony ny Tenany. Afaka nanambara ny Tenany sy ny asany mazava kokoa Andriamanitra nandritra ny telo taona teo ho eo, mihoatra noho ny nataony tamin'ny fomba hafa nandritra ireo taona maro tany aloha. I Kristy "no endrik Andriamanitra tsy hita", Ilay "hitoeran'ny fahafenoana rehetra (...) ka dia ny rany teo amin'ny hazo fijaliana no nanaovany fampihavanana" - K么l. 1:15,19.20. Voaseho tamin'ny fahafenoany ny toetra misionera nananan' Andriamanitra tamin'ny alalan'i Kristy. I Jes么sy mihitsy no nilaza toy izao momba ny asa nanirahana Azy: "Fa efa tonga ny Zanak 'olona hitady sy hamonjy ny very." - Lio. 19:10.

`Vakio sy saino tsara izay voalaza ao amin'ny Jao. 3:16. Ahoana ny fahitanao ny fifandraisan'ny fitiavan' Andriamanitra sy ny asany eto?`

Taty aoriana, tao anatin'ny herinandro farany niainan'i Jesosy, no nanapahana izay ho anjaran'ny taranak'olombelona. Nampifandray ny fanantenana tamin'ny lasa amin'ny fanantenana momba ny hoavy ny tranga niseho nandritra ireo andro ireo. Nandritra ny fankalazana ny Paska natao nahatsiarovana ny nanafahana ny Isiraely tamin'ny fanandevozan'ny Egiptianina - no nanoloran'i Jesosy Kristy. Ilay Andriamanitra tonga nofo, ny ainy ho antsika mba hanafahana antsika amin'ny fanandevozan'ny ota. Nanoratra toy izao ny ap么st么ly Paoly: "Izay tsy nahalala ota dia efa nataony ota hamonjy antsika, mba ho tonga fahamarinan Andriamanitra ao aminy kosa isika."-2 Kor. 5:21.

`Vakio Mat. 28:18-20. Inona ny teny fikasana hitantsika ao amin' ity Iraka Lehibe ity? Ahoana no anomezan'izany toky antsika eo am-panaovantsika ny asan' Andriamanitra?`

Ao anatin'ilay dingana fampihavanana ny fahafatesan'i Kristy fa tsy tanjona farany tsy akory. Nandresy ny fahafatesana tamin'ny alalan'ny fitsanganany tamin'ny maty i Jesosy ary nandray "ny fahefana rehetra any an-danitra sy ety an-tany Mat. 28:20.

`"Indro, Izaho momba anareo mandrakariva". Ahoana no ela nahitanao ny fahatanterahan'io teny fikasana io teo amin'ny fialnanao manokana, teo am-pamitanao ny iraka?`