---
title:  "ILAY ANDRIAMANITRA MITADY ANTSIKA"
date:   01/10/2023
---

### ILAY ANDRIAMANITRA MITADY ANTSIKA

Tahaka ny endriny sy araka ny tarehiny namoronan'Andriamanitra antsika no Tontolo tonga lafatra no nomeny antsika, ary ny tanjony dia ny hiainantsika ao anatin'ny fifandraisana Aminy, fifandraisana izay mifantoka amin'ilay toetrany sarobidy indrindra, dia ny fitiavana. Nanome antsika toetra sarobidy iray hafa koa anefa Izy mba hahatonga izany fitiavana izany ho tena. marina, dia ny fahafahana misafidy izay lalana tiantsika hombana izany. Mazava loatra fa nomen'Andriamanitra toromarika mazava i Adama sy i Eva ny amin'ny loza mahafaty ateraky ny tsy fankatoavana (Gen. 2:16,17). I Satana kosa dia niezaka namitaka sy nandresy lahatra an'i Eva fa azony atao tsara ny mihinana ny voan'ilay hazo fahalalana ny tsara sy ny ratsy kanefa tsy hampaninona azy akory izany. Nolazainy aza hoe: "ho tahaka an'Andriamanitra hianareo, hahalala ny tsara sy ny ratsy"

Gen. 3:5. Indrisy fa nifidy hihinana ilay voankazo i Eva ary nanome an'i Adama, dia nihinana koa ity farany. Araka izany dia voaloton'ny fahotana ilay voary tonga lafatra.

Nanova ny drafitra sy ny tanjon' Andriamanitra tany am-piandohana ho an'ilay planeta tany vao nohariana io toe-javatra io. Tsy maintsy atomboka izao ny asam-pamonjena izay efa voavolavola "fony tsy mbola ary ny fanorenan'izao tontolo izao"- Efes. 1:4.

`Vakio Gen. 3:9-15. Inona ny teny voalohany nambaran'Andriamanitra tamin'i  Adama taorian'ny  nahalavoan'izy sy i Eva? Nahoana no manan-danja lehibe ara-teôlôjia izany teniny izany na dia ankehitriny aza?`

Mazava loatra fa fantatr' Andriamanitra tsara ny toerana nisy azy ireo. I Adama sy i Eva izay resin-tahotra no nila nandinika ny zava-nitranga. Kanefa tsy maintsy nifanatrehana koa izy ireo mba hahatakarany tsara fahotana ny vokatra vitany. mahatsiravin'ny Tamin'izany ΠΟ nanombohan' Andriamanitra naneho ny asa hotanterahiny (iraka): ny drafi-panavotana (jereo Gen. 3:14,15)- izay hany fanantenana hahazoana mampihavana izao tontolo izao Aminy (2 Kor. 5:19).

Aoka anefa homarihintsika tsara fa mialoha ilay fifanatrehana sy ny teny fikasan'ny fampihavanana dia tonga nitady ny olombelona lavo Andriamanitra. Manoloana io toe-javatra izay toa tsy misy azo antenaina io, dia ireto teboka roa ireto no asehon Andriamanitra ao amin'ilay fanontaniana napetrany tamin'i Adama: ny fahalavoantsika, ary ny toetrany (toetran'Andriamanitra) misionera. Very isika ary tena mila famonjena. Izy no tonga nitady antsika ka tapa-kevitra hamonjy sy homba antsika. 

`Manerana ny tantara dia mbola manontany hatrany Andriamanitra: "Aiza moa hianao?" Raha ny fanandramanao manokana, midika inona ho anao izany? Ary ahoana no namalianao Azy?`
