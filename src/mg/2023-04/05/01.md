---
title:  "IREO FIALAN-TSINY TSY HANATANTERAHANA NY IRAKA"
date:   28/10/2023
---

### IREO FIALAN- TSINY TSY CY HANATANTERAHANA NY IRAKA

**Hodinihina mandritra ny herinandro:**
Jona 1-4; Nah. 1:1; 2 Mpanj. 17:5.6; Sal. 24:1; Jak. 1:27: Isa. 6:1-8.

> <p> Tsianjery:</p>
>"Ary nandre ny feon'ny Tompo aho nanao hoe: Iza no hirahiko, ary iza no handeha ho irakay? Dia hoy izaho: Inty aho, iraho aho."-Isa. 6:8.

Tsy ny olona rehetra antsoina hamita iraka no manaiky mora foana toa an'i Abrahama. Ohatra amin'izany i Jona (vakio Jona 1 - 4). Niantso an'i Jônà Andriamanitra mba hiantso ny amin'ny hamelezana an'i Ninive, renivohitr'i Asiria. Io tanána io, izay ao Iráka ankehitriny, dia teo amin'ny 885 kilaometatra teo miala an'i Jerosalema. Tsy vitan'ny nandà tsy handeha i Jônà, fa nandositra tany amin'ny lalan-kafa nifanipaka tamin'izany mihitsy aza. Tonga tany Jopa mizy ary nandoa vola handehanana sambo ho any Tarsisy, izay any atsimon'ny Espaina ankehitriny. Iray volana eo farafahafakeliny no ho nilaina raha hamakivaky eo amin'ny 3200 kilaometra an-tsambo eo hahatongavana any, arakaraka ny toetr'andro. Tsy te hifanatrika tamin'ny mpanjakan'i Asiria i Jônà ka ny iray volana tokony ho nahatongavany tany Ninive dia nolaniany handosirana azy. Nahoana re izy, izay lehilahin'Andriamanitra, no nanao izany e?

Olona tsy nifaditrovana tokoa ny Ninivita, vahoaka nalaza tamin'ny faharatsiana sy ny halozána ary efa nanafika ny Isiraely sy ny Joda. Na izany aza dia naniraka an'i Jônà ho any Ninive Andriamanitra mba hiantso ny amin'ny hamelezana azy noho ny faharatsiany (Jônà 1:2). Misy itoviany betsaka amin'ny tenin' Andriamanitra tamin'i Abrahama momba an'i Sódóma sy Gömöra ao amin'ny Gen. 18:20,21 ny teny ampiasain' Andriamanitra eto. Kanefa araka ny ho hitantsika dia tsy tahaka an'i Abrahama i Jônà.

Inona ny lesona azontsika tsoahina avy amin'ny fihetsika nasehon'i Jônà, mikasika ireo fialan-tsiny mety hataontsika hialana amin'ny fanatanterahana ny iraka?

_*Famerenana ny lesona ny sabata 04 Novambra._