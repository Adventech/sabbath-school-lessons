---
title:  "FIALAN-TSINY 4: TOE- JAVATRA SAROTRA ATREHINA"
date:   01/11/2023
---

### FIALAN-TSINY 4: TOE- JAVATRA SAROTRA ATREHINA

"Mifona aminao aho, Jehovah 6, tsy izao ihany va no efa nolazaiko fony aho mbola tany amin'ny taniko? Fa ny andrao hisy toy izao no nandosirako ho any Tarsisy satria fantatro fa Hianao dia Andriamanitra mamindra fo sy miantra, mahari-po sady be famindrampo ary manenina ny amin'ny loza." - Jônà 4:2. Kanto re izany vavaka nataon'i Jônà izany! Sa ahoana ny hevitrao?

`Vakio Jona 4. Inona ny olan'ity lehilahy ity?`

Lalina ny fankahalan'i Jônȧ ity vahoaka nasain' Andriamanitra nitoriany ity, hany ka naleony maty toy izay ho afa-baraka rehefa tsy ho tanteraka ilay fandringanana nampilazaina azy ho an'i Ninive. Tian'i Jóna hahazo an'i Ninive koa ny nanjo an'i Södôma sy Gômôra. Nanantena izy fa hihatra tamin'ireto olona mahatsiravina ireto ny fitsaran'Andriamanitra, ary nony tsy tanteraka izany dia voadona tanteraka ny sainy ka naleony ho faty toy izay hamela ny tontolony hikoro.

Nananatra an'i Jônà fanindroany indray Andriamanitra ao amin'ity tantara ity, tsy tamin'ny alalan'ny toriteny na tenim-pahendrena fa tamin'ny alalan'ny fanandramana. Tsy voavolavola mora foana mantsy ny fomba fijery, ary tsy voaova koa izany noho ny fandrenesana zava-baovao na hafa. Ireo fanandramana eo amin'ny fiainana no matetika manova ny fomba fijery, ary koa ny fomba fandraisana na fanazavana izany.

Natao hanampiana an'i Jônà fomba hahatsapa ny fahadisoan'ny fijeriny ilay fanandramana nomen' Andriamanitra vaovao azy. Nampaniry hazo tao anatin'ny indray andro tamin'ny fomba mahagaga Andriamanitra, izay nihalehibe ka azon'i Jônà nialokalofana sy niaro azy tamin'ny hainandro mahamay. Velom-pankasitrahana erỳ i Jönà, tsy an' Andriamanitra izay nanao ilay fahagagana anefa, fa an'ilay zavamaniry. Tsy mba fahasoavana lehibe no nandraisany ilay fahagagana fa fitahiana mendrika azy, izay mifanaraka amin'ny asa tsara nataony. Nony maty ilay zavamaniry dia niteraka hatezerana sy tsy fitokian-tena tao anatin'i Jônà izany, ary nanjary nameno ny sainy indray ny faniriana hamono tena.

Nanitsy an'i Jônà tamim-pahalemem- panahy ny feon'Andriamanitra taorian'izany fanandramana izany, nanampy azy hahita ny fahadalany noho ny fanomezany lanja kokoa ny zavamaniry mihoatra noho ny olona an'arivony, dia lehilahy sy zaza amam-behivavy maro, mbamin'ny biby  fiompiny. 


`Tsy nifarana tamin'ny fibebahan'i Jônà ny tantara. Tantara mitohy izay mitodika amintsika kosa izany. Raha mihevitra ny ratsy fanahy sy ny lozabe ary ireo tsy misy mpiraharaha eto amin'izao tontolo izao Andriamanitra, inona no mba ataontsika eo anatrehan'izany?`
