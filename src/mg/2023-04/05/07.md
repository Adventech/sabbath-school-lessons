---
title:  "Fianarana fanampiny"
date:   03/11/2023
---

Manao fampitandremana lehibe i Ellen G. White ho an'ireo izay tsy mety mamaly ny antson'i Jesosy mba ho tonga vavolombelona amin'ny manodidina azy.

"Ny fialan-tsiny omen'izay tsy manao io asa io dia tsy manafaka azy ireo amin'ny andraikiny tsy akory, ary raha mifidy ny tsy hanao izany asa izany izy ireo, dia manao tsinontsinona ireo fanahy izay namoizan'i Kristy ny ainy, manao ankilabao ny andraikitra nomen'i Kristy azy ireo, ary vorakitra ao amin'ny bokin'ny lanitra ho mpanompo tsy mahatoky. Moa miasa tahaka ny Tompo ve ny mpitandrina, ho hery sy fitahiana ho an'ny hafa, raha toa ka mihirim- belona amin'ireo izay mila ny fanampiany? Ireo izay tsy miraharaha ny fifandraisany manokana amin'ny olona dia manjary tsy mahita afa-tsy ny tenany, ka ilainy indrindra ny manao izany fanandramana izany, dia ny mifandray amin'ireo rahalahiny (anadahiny, anabaviny, rahavaviny), mba hahazoany mahafantatra ny toe-panahiny ka hahaizany mamahana ny ondrin' Andriamanitra sy manome ny anjara hanin'ireo amin'ny fotoany. Izay manao tsinontsinona ny asa dia maneho miharihary fa mila fanavaozana ara-pitondrantena izy, ka dia ho hitany fa tsy nahafantatra velively ny vesatr'izany asa izany izy."-RH, 30 Aogósitra 1892. Teny henjana tokoa ireo, izay manasongadina

ny lanja omen' Andriamanitra ny iraka. Na izany aza dia tsy avela tsy hanana fanantenana isika. "Andraikitra mavesatra ny iraka nampanaovina an'i Jona, kanefa afaka nanohana sy nanampy azy hahavita izany tamim-pahatokiana Ilay naniraka azy. Raha nanaiky tsy tamim- pihambahambana ilay mpaminany, dia ho afa- niala tamin'ny fitsapana maro sy ho nahazo fitahiana be dia be. Na izany aza anefa, dia tsy nahafoy an'i Jona ny Tompo tamin'ny fotoana nandresen'ny fahakiviana azy. Raha niharan'ny fizahan-toetra mafy nitohitohy izy, dia narahin'ny fitahiana mahagaga koa izany, ka tokony ho nampahatanjaka ny fitokisany an Andriamanitra sy ny heriny mahavonjy izany "-MM, t. 224.

Mety ho mora amintsika kokoa ny mitady fialan-tsiny, tahaka an'i Jônà, mba tsy hanatanterahana ny iraka. Mety ho iray ao anatin'ny maro ny antony mahatonga antsika hanao izany. Voafaritra mazava anefa, ary tsy latsaka noho ny an'i Jônà ny antso atao amintsika ho amin'ny iraka. Ny fanontaniana mipetraka dia hoe: ahoana no hamalianao izany?

**Fanontaniana hifanakalozan-kevitra:**

`1. Inona ny fialan-tsiny efa nataonao mba tsy hanatanterahanao ny iraka? Aiza ny Ninive nanirahana anao?`

`2. Saino ny hasarobidin'ny fahamarinana ananantsika amin'ny maha- Advantista Mitandrina ny Andro Fahafito antsika. Saino ny fitahiana lehibe anananao noho ireo fahamarinana ireo. Inona no manakana anao tsy hizara izany amin'ny hafa?`

`3. Ahoana no hianaranao mandresy, amin'ny alalan'ny fahasoavan'l Kristy, Izay rehetra mety ho tahotra mahazo anao ka tsy hijoroanao ho vavolombelona sy tsy hamitanao iraka?`