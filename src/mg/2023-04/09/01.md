---
title:  "MAMITA NY IRAKA AMIN'IREO MANAN-KERY SY FAHEFANA"
date:   25/11/2023
---

### MAMITA NY IRAKA AMIN'IREO MANAN-KERY SY FAHEFANA

### Hodinihina mandritra ny herinandro:
Dan. 4: 2; Mpanj. 5:1- 19; Jao. 3:1-12; Jao. 7:43-52, Mat. 19:16-22; Jao. 19:38-42.

> <p> Tsianjery:</p>
> "Fa inona moa no soa ho azon ny olona, raha mahazo izao tontolo izao, kanefa very ny ainy? Ary inona no homen'ny olona ho takalon'ny ainy?"- Mat. 16:26.

Na dia nosoratana an-taonany maro lasa aza ny Baiboly, ilay Tenin' Andriamanitra, dia fanambarana ny fahamarinan' Andriamanitra ho an'ny tontolo misy antsika izany. Ary anisan'ireo fahamarinana ambarany ny momba ny toetry ny olombelona sy ny fitovian'ny olona rehetra ankapobeny: mpanota mila famonjena- na tamin'ny taonjato fahafito tany Jodia na amin'izao taonjato faha-21 izao any Brésil.

Voafaokan'izany koa ireo mpanankarena sy ireo olona manana ny maha-izy azy. Tsy samy hafa amin'ireo mpanankarena sy nanana ny maha-izy azy tamin'ny andron'ny Baiboly ireo mpanankarena sy manana ny maha- izy azy amin'ny taonjato môderina, indrindra amin'ny fikatsahany fatratra ny harena sy ny laza ary ny hery, izay matetika ataony amin'ny alalan'ny fampahoriana ny marefo (na tsy izany mandrakariva aza). Mahaliana an' Andriamanitra anefa ny famonjena ireo mpanankarena sy manana ny maha-izy azy, tahaka ny faniriany hamonjy ireo malemy sy mahantra ihany koa. Manome ohatra mahaliana momba ireo manana ny maha-izy azy na mpanankarena (na izy roa mitambatra) tamin'ny andron'ny Baiboly ny Soratra Masina, ary koa manome ohatra ny amin'ny fomba nampiasan'Andriamanitra azy ireo ho tonga fitahiana ho an'ny firenen-drehetra: Abrahama, Isaka, Jöba, Sölömôna, ary Josefa, raha tsy hitanisa afa-tsy ohatra vitsivitsy isika.

Amin'ity herinandro ity isika dia handinika ny asa nataon'Andriamanitra teo amin'ireo mpanankarena sy ireo manana ny maha-izy azy. Andeha hiaraka aminay hijery ireo fomba nanatraran'Andriamanitra ny sasany tamin'ireo olona ireo sy ny fomba iantsoany sy anomanany ireo Advantista mitandrina ny andro fahafito mba ho vavolombelona eo amin'ireo mpanankarena sy ireo manana ny maha-izy azy amin'izao andro izao koa.

_*Famerenana ny lesona ny sabata 02 Desambra._