---
title:  "FITIAVANA LEHIBE KOKOA"
date:   23/11/2023
---

Fantatsika rehetra ary diso fantatsika fa misy mandrakariva ny zavatra ilaina co amin'ny fiainana. Raha vonona ny hanampy ny hafa ianao dia hahita hirika marobe hahafahana manao izany. Na ny namana akaiky izany na ny mpitsoa-ponenana mifanalavitra amintsika, dia mila fanampiana ny olona, ary tokony hanao izay azo atao isika amin'ny fotoana ahafahantsika manampy azy ireo. Nandritra ny asa fanompoan'i Jesosy teto an-tany dia nanampy ireo sahirana Izy. Tamin'ny toe- javatra sasany dia Izy no nanao dingana nanatona ireo nila fanampiana; tamin'ny fotoana hafa kosa, tahaka ny tamin'ireo lehilahy izay nampidina ilay mararin'ny paralysissa teo amin'ny tafon-trano mbe hitondrana azy hankeo amin'i Jesôsy, dia ireo namana no nanao ny dingana.

`"Tsy misy manana fitiavana lehibe noho izao, dia ny manolotra ny ainy hamonjy ny sakaizany." -Jao. 15:13. Ahoana no hampiharantsika izany fitsipika izany eo amin'ny asa fanompoantsika ny hafa?`

Nanompo nandritra ny enin-taona tany Trinité- et-Tobago ny fianakaviana misionera anankiray. Nonina teo anivon'ny fiaraha-monina nahitana Hindou marobe sy Silamo izy ireo nandritra ny telo taona voalohany. Hindou maro no naneho tsy fahafaliana ka nilaza fa nolavin'ireo Kristianina ny fanasany azy ireo hanatrika ny fotoam- pivavahan'ny "Thanksgiving" (fotoana manokana anaovana fisaorana an' Andriamanitra noho ny taona sy ny vokatra azo). Indray andro dia nanatrika ny fanompoam-pivavahana "Thanksgiving" nataon'ny namana vaovao Hindou iray ireto Kristianina ireto. Nanao izany izy ireo ho fanarahana ny ohatra nasehon'i Jesosy: namangy ireo namany Izy rehefa nanasa Azy hanatrika ny lanonana manokana nataony izy ireo. Ny fivavahana "Hindouisme" dia mampianatra fa ny mpamangy na ny namana miantrano dia mitondra fitahiana ho an'ny tokantrano mampandroso azy.

Andeha isika amin'ity herinandro ity hanao ezaka haka namana ary ho tonga fitahiana ho an'ny olona iray. Voalohany, manaova fanadihadiana mikasikany manodidina anao, ny fiaraha-monina, ny tanána na ny tanán-dehibe misy anao, Mahafantatra mpitsoa-ponenana na mpifindra monina mipetraka eo ve ianao? Ahoana ny amin'ireo olona mifanila trano aminao? Fantatrao avokoa ve izy ireo? Na inona na inona toe-javatra misy anao dia tsy mora ny misakaiza amin'ny vahiny. Andeha isika hivavaka sy hangataka fanampiana amin' Andriamanitra. Fantany ny olona rehetra ary fantany ny vahiny izay mety ho tonga namanao. Tadidio fa ny tanjona dia ny ho naman'izy ireo mba hahafahanao mitarika azy ho eo amin' Andriamanitra ka hangatahany fanampiana Aminy.

Fanamby: Fantaro ny vahiny na ny olona tsy Kristianina monina ao amin'ny firenenao. Ny joshuaprojects.org no tranonkala tsidihina mba hanadihadiana mikasika ireo vondron'olona tsy mbola ao anatin'ny fivavahana kristianina ao amin'ny kolontsaina misy anao.

Manaova fihaikana: Aoka ianao hifidy olona iray manodidina anao. Manomboha mivavaka tsy tapaka ho an'izany olona izany rehefa avy mamaly ireto fanontaniana manaraka ireto ianao:

`Moa ve io olona io namako, araka ny ohatry ny fisakaizan'i Jesosy?`

`Moa ve fantatro izay ilainy eo amin'ny fiainany?`

`Ahoana no hitarihako azy hitady fanasitranana eo amin'i Jesosy?`

Naoty: Ampifanaraho amin'ny toe-javatra eo amin'ny faritra misy anao ity lesona ity.