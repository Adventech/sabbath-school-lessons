---
title:  "MANAMPY IREO MIJALY"
date:   22/11/2023
---

Iza amintsika no tsy mbola niaina fanandramana izay nahatsapana fa mampahory tokoa ity tontolo misy antsika ity? Mitombina izany na monina eo amin'ny tontolo feno harena sy zavatra ara-materialy ianao, na eo amin'ny tontolo feno fahantrana sy filana ara-materialy. Marobe ny olona mijaly sy ory ary anaty tolona mafy. Rehefa jerena ny habetsaky ny vola lany amin'ny fanafody miady amin'ny fahaketrahana isan- taona any amin'ny tontolo tandrefana dia ho takatra fa tsy manome antoka ny amin'ny fananana fahasambarana na fiadanana akory ny harena ara-materialy fotsiny.

"Ny Fanahin'i Jehovah no ato amiko, satria nanosotra Ahy hitory teny soa mahafaly amin'ny malahelo Izy; naniraka Ahy hitory fandefasanaamin'ny mpifatotra Izy, sy fampahiratana amin'ny jamba, hanafaka izay nampahorina." - Lio. 4:18. Inona no ampianarin'izany antsika momba izay nataon'i Jesôsy sy izay tokony hataontsika, eo amin'ny sehatra misy antsika, ho an'ireo mila fanampiana manodidina antsika?

Miantso antsika mba hamaly ny zavatra ilain'ny olona rehetra Andriamanitra, eny fa na dia tsy fantatsika aza ny fotoana handraisan'izy ireo an'i Jesosy, ary tsy fantatsika koa aza raha toa handray Azy izy ireo. Na dia ny hanatratra ny mahantra ho an'i Jesôsy aza no tanjona fototry ny asa fanompoantsika, dia tokony hanampy azy ireo isika satria ilainy izany fanampiana izany. Manampy azy isika satria efa nandray fa an'i Jesosy ho Tompontsika, ary izany no asainy ataontsika.

Fitsipika ara-Baiboly tokony harahina ny ohatra nasehon'i Jesosy tamin'ny fanomezana ny zavatra nilain'ny olona rehetra. Tsy fantatsika raha handray Azy na tsia ny olona rehetra izay ampiantsika.

Mba hahafahantsika manampy marina ny hafa dia tokony ho fantatsika ny zavatra ilainy. Samy manana ny fanehoana ny fomba itondrana ny namana ny kolontsaina tsirairay. Any Inde, dia fomba fanao mahazatra ny mandroso hanina na zava- pisotro rehefa mandray vahiny. Mora kokoa ny manolotra taratasim-bola ho an'olon-tsy fantatra iray noho ny mampahery namana vao namoy havan-tiana. Mety mihoatra noho ny vola na ny zavatra azo tsapain- tanana no ilain'ny namanao. Mazána, ny fanohananao feno firaisam-po ao anatin'ny fotoana amoizana olona na zavatra manan- danja no mitondra fanampiana lehibe kokoa.

Mpiara-miasa amin'i Jesosy eo amin'ireo namantsika isika, ny fitsipika manan-danja amin'izany dia manomboka amin'ny fananana tanjona haneho fitiavana tsy mihevitra ny tena amin'izy ireo, ary koa amin'ny fahatakarana ny zavatra ilainy mialoha ny hiezahana hitondra fanampiana ho azy. Omeo azy ny fanampiana ilainy na dia mety tsy fantatrao aza raha toa izy vonona ny hanara-dia an'i Jesosy.

`Vakio ny Mat. 25:34-40. Inona ny hafatra ho antsika eto?`