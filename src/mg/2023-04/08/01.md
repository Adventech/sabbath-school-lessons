---
title:  "MAMITA NY IRAKA AMIN'IREO MILA FANAMPIANA"
date:   18/11/2023
---

### MAMITA NY IRAKA AMIN'IREO MILA FANAMPIANA

### Hodinihina mandritra ny herinandro:
Lio. 5:17-26; Jao. 5:1-9. Deo. 10:19, Lev. 23:22; Mat. 25:34-40; Jao. 15:13.

> <p> Tsianjery:</p>
> "Dia hamaly ny Mpanjaka ka hanao aminy hoe: Lazaiko aminareo marina tokoa: Araka izay efa nataonareo tamin'ny anankiray amin'ireto rahalahiko kely indrindra ireto no nataonareo tamiko."- Mat. 25:40


Ahitana ohatra marobe momba ny fanampian' Andriamanitra ireo sahirana ao amin'ny Lio. 5:17-26. Misy fotoana ampiasan' Andriamanitra ny hafa mba hanampiana antsika, na koa ampiasany antsika mba hanampiana ny hafa. Mety ho sarotra izany asa izany kanefa valisoa lehibe no azo avy aminy. Maneho ny ohatry ny asa fanompoan'i Jesosy Kristy isika rehefa manampy ireo sahirana. Mora indraindray ny milaza hoe iza no mila fanampiana; amin'ny fotoana hafa anefa dia sarotra ny hahalalana izany. Ao anatin'ny toe-javatra rehetra, dia antsoina isika mba ho mpiara-miasa amin'Andriamanitra ka hanampy ireo sahirana na inona na inona toerana misy azy ireo.

Mampirisika antsika ny Baiboly mba hanakaiky ireo vahiny, ary rehefa azontsika ny fitokian'izy ireo dia ho haintsika ny fomba tsara kokoa hanampiana azy hahalala an'i JesÃ´sy.

Ao amin'ny lesona amin'ity herinandro ity, ny lohahevitsika, "Mamita ny iraka amin'ireo mila fanampiana", dia maneho fa manana drafitra marobe Andriamanitra mba hanatrarana ireo olona mety mila fanampiana, Mety ho ara-batana, ara-pihetsehampo, ara- bola na koa ara-piarahamonina ny fanampiana ilain'izy ireo: mety voailikilika tsy ho isan'ny fiaraha-monina na ny fianakaviana ny sasany amin'izy ireo. Na inona na inona ilain' ireny olona ireny dia tokony ho vonona hanao To izay azontsika atao mba hanampiana azy isika. Izany no nampahany lehibe indrindra amin'ny maha-Kristianina ary koa ivon'ny iraka ampanaovina antsika. 

_*Famerenana ny lesona ny sabata 25 Novambra._