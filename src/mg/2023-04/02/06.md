---
title:  "IZAO TONTOLO IZAO: SEHATRA ANATANTERAHANA NY IRAKA"
date:   12/10/2023
---

### IZAO TONTOLO IZAO: SEHATRA ANATANTERAHANA NY IRAKA

`Vakio ny Apok. 7:9,10. Inona no ambaran'ireo andininy ireo momba ny fidadasiky ny asan'Andriamanitra ara-jeografia?`

Niniana noresahina tao amin'ny lesona. tamin'ity herinandro ity ny amin'ireo lahatsoratra roa izay manasongadina ny maha-zava-dehibe ny fanaovana mpianatra ao amin'ilay Iraka Lehibe sy ao amin'ny hafatry ny filazantsara mandrakizay. Mahaliana fa, farafahakeliny, misy teboka iray itoviany izy ireo, dia ny "toerana" hanatanterahana ny iraka. Toy izao no voambarany avy: "koa mandehana hianareo, dia ataovy mpianatra ny firenena rehetra"- Mat. 28:19; "izay monina ambonin'ny tany sy amin'ny firenena sy ny fokom-pirenena sy ny samy hafa fiteny ary ny olona rehetra" Apok. 14:6.

Izany hoe, natao hanatratra ny saranga rehetra, ny firenena rehetra, ny fiteny rehetra, ary ny olona rehetra ny filazantsaran'i Kristy. Ny herin'ny filazantsara dia ny fampiraisany ny voavonjy rehetra ao anatin'ny firahalahiana lehibe. Ohatra tokana no natao halaintsika tahaka, dia i Kristy. Ho foana ny fanakavahana sy ny fialonana mampisara- bazana ny firenena rehefa manaiky ny fahamarinana araka izay isehoany ao amin'i Jesôsy isika, ary hampifamatotra ny fontsika ho iray ihany ny fanahin'ny fahamarinana.

Faritra ara-jeografia telo no tao an-tsain'i Jesôsy rehefa nilaza Izy hoe: "hianareo (...) ho vavolombeloko" - Asa. 1:8:

**Faritra 1:** 
"Hianareo (...)hovavolombeloko any Jerosalema." Tamin'izany andro izany dia tena akaiky an'i Jerosalema ny mpianatra. Koa izao no votoatin'ny tenin'i Jesôsy: "Atombohy amin'ireo olona akaiky anao ny fijoroanao ho vavolombelona momba an' Andriamanitra." Manomboka ao amin'ny ankohonana, co anivon'ny fianakaviana, ny mpifanolobodirindrina, ary ny namana ny asa. lo no toerana voalohany anatanterahana ny iraka.

**Faritra 2:** 
Avy co dia tohizany hoe: "sy eran'i Jodia sy Samaria". Voakasiky ny iraka tanterahintsika ireo izay azo lazaina hoe akaiky nefa lavitra antsika koa. Ao anatin'izany, ohatra, ireo olona mitovy fiteny amintsika, mitovy kolontsaina amintsika, kanefa tsy iray amin'ny antsika ny toe- javatra iainany. lo no toerana fanampiny anaovantsika ny asa.

**Faritra 3:** 
Ankoatra izay dia hoy i Kristy hoe: "ary hatramin'ny faran'ny tany Miantso antsika Andriamanitra hanatratra ny olona any amin'ny toerana rehetra, ny firenena rehetra, ny vondron'olona rehetra, samy hafa fiteny sy samy hafa fiaviana. lo no toerana farany hamitantsika ny iraka.

**Fanamby:** 
Mivavaha isan'andro, mandritra ity heriandro ity, ho an'ny fiarahamonina misy anao. Misy antony ny nametrahan Andriamanitra anao eo amin'io toerana io.

**Manaova fihaikana:** 
Fantaro ny toetoetra mampiavaka ireo mponina eo amin'ny faritra misy anao (ireo karazan'olona manodidina anao) - ny foko niaviany, ny antokom-pinoana misy azy, ny taonany, ny fari-piainany (mahantra ve sa manankarena?), ny fiteniny, sns. Angataho Andriamanitra hanoro anao ny fomba mety hahatonga anao ho fantsona hampita ny fitiavany amin'izy ireo. 