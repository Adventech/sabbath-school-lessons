---
title:  Fianarana fanampiny
date:   13/10/2023
---

Ho vavolombelona amin'ny firenena rehetra. "Ny tenin'i Kristy hoe: 'Hianareo no fahazavan'izao tontolo izao, dia fanolorana adidy ireo mpanaraka Azy hitory eran'izao tontolo izao. Toy ny tanamasoandro manazava hatramin'ny toerana lavitra indrindra amin'ny tany, dia toy izany koa no tokony hahatraran'ny fahazavan'ny Filazantsara ny fanahy rehetra eto ambonin'ny tany. Raha nanatanteraka ny fikasan'i Kristy ny Fiangonana, dia ho nahatratra izay rehetra voasaron'ny haizina ny fahazavana, dia ireo mitakizina ao amin'ny aloky ny fahafatesana ankehitriny. Tsy tokony hitangorona ao amin'ny toerana iray ny mpanaraka an'i Kristy, na handositra adidy sy handà hazo fijaliana, fa tokony hiely any amin'ny tany rehetra kosa ka hampischo ny famirapiratan'ny fahazavan'i Kristy any amin'izay rehetra alehany; dia ho voavonjy ireo fanahy very. Ary amin'izay dia ho voatory haingana eran'izao tontolo izao ny filazantsaran 'ny fanjakana.

"Manakoako avy any amin'ny firenena rehetra ilay antson'ny Makedoniana hoe: Mità mankatý (...) ka vonjeo zahay!" Sokafan' Andriamanitra ny saha maro. eo anoloantsika Miara-miasa amin'ny olombelona ny anjelin'ny lanitra. Mialoha lalana antsika ny fitantanan' Andriamanitra, ary miray amin'ny ezaka ataon'ny olona ny herin' Andriamanitra. Jamba tokoa ny maso izay tsy mahita ny fiasan' Andriamanitra, ary marenina ny sofina izay tsy mandre ny antso ataon'llay Mpiandry marina amin'ny ondriny. Mandre ny antson Andriamanitra ny sasany ka mamaly. Aoka ny fo voamasina rehetra hamaly ankehitriny, amin'ny fiezahany mitory ilay hafatra mitondra fiainana. Raha manao amim-panetren-tena sy fahatokiana ny asa notendren' Andriamanitra hataony ny lehilahy sy ny vehivavy dia hiseho ny herin' Andriamanitra amin'ny alalan'ny fiovam- pon'ny maro hanaraka ny fahamarinana." ARSH, 14 Novambra 1912.

**Fanontaniana hifanakalozan-kevitra:**

`1. Miankina amintsika - izay mandrafitra ny tenan'i Kristy - sy ny fanehoantsika ny fitiavan'Andriamanitra eo amin'ny fiainantsika, amin'ny alalan'ny fanatanterahantsika ny asa nanirahany antsika, ny halehiben'ny hery miasa mangina avy amin'ny fiangonana eo amin'ny fiarahamonina. Ho anao manokana, ahoana no ataonao eo anatrehan'izany asa izany?`

`2. Araka ny hevitrao, ahoana ny fahitan'ireo olona tsy Advantista manodidina sy ny fahatakaran'izy Ireo momba ny fiangonana misy anao? Ahoana no ahafantaranao izany? Raha tsara ny fahitany azy, inona no azonao atao hanamafisana izany kokoa? Raha ratsy kosa, inona no azonao atao hanovana izany?`

`3. Nahoana no zava-dehibe tokoa ny manao mandrakariva ny "filazantsara mandrakizay" ho ivon'ny asa nanirahana antsika eo amin'izao tontolo izao? Inona ny fanantenana lehibe indrindra azontsika omena na iza na iza, na aiza na aiza, ka tsy miorina amin'ilay fanantenana lehibe ananantsika ao amin'ny filazantsara, dia ny vaovao mahafaly momba izay nataon'i Jesosy ho antsikateo amin'ny hazo fijaliana?`