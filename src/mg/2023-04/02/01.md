---
title:  "NY ASA NANIRAHAN' ANDRIAMANITRA ANTSIKA-FIZARANA 2"
date:   07/10/2023
---

### NY ASA NANIRAHAN' ANDRIAMANITRA ANTSIKA-FIZARANA 2

**Hodinihina mandritra ny herinandro:**
Jao. 20:21,22; Mat. 28:16-20; Apok. 14:6,7; Deo. 7:6,11,12; Apok. 7:9,10

> <p> Tsianjery:</p> 
> "Koa mandehana hianareo, dia ataovy mpianatra ny firenena rehetra, manao batisa azy ho amin'ny anaran 'ny Ray sy ny Zanaka ary ny Fanahy Masina." - Mat. 28:19

Hta manerana ny Soratra Masina ilay lohahevitra momba an'Andriamanitra amin'ny maha- mampifandray ny tantaran'ny olombelona, sy to maneho ny fikasan'Andriamanitra ho an'ny voariny. Ankoatra izany dia hamafisin'io lohahevitra io ny fanambaran' Andriamanitra araka ity tanjona fototra ity: ny famerenana ny endrik' Andriamanitra eo amin'ireo zanany lavo (ampitahao amin'ny Kôl. 3:9,10; 1 Jao. 3:2).

Ny irak' Andriamanitra koa no tontolon-kevitra tokony handraisantsika sy hahatakarantsika ny tenin' Andriamanitra amintsika. Rehefa mamaky Baiboly isika dia hitantsika Andriamanitra manao izay hanakaikezana antsika. Tohizan' Andriamanitra hatrany ny asany, na eo aza ny fisarahana ateraky ny fahotana, amin'ny famerenany amin'ny laoniny ny fifandraisany tapaka tamin'ny olombelona, mandra-pahatonga ilay fotoana hanavaozany ny zavatra rehetra (Apôk. 21:5).

Ary nifidy haneho ny Tenany amintsika Andriamanitra amin'ny fomba izay ahazoantsika mahatakatra ny toetrany sy ny tanjony, ary indrindra koa mba hananantsika fifandraisana marina sy maharitra Aminy. Izany hoe, tsy vitan'ny ho fantatsika fotsiny Izy fa hozaraintsika amin'ny hafa koa ny fanandramantsika miaraka Aminy sy ny fitiavany mamonjy.

Omen'Andriamanitra antsika ao amin'ny Soratra Masina ireo singa fototra mahakasika izany irak'Andriamanitra izany.

_*Famerenana ny lesona ny sabata 14 Oktobra._