---
title:  "ANDRIAMANITRA TELO IZAY IRAY: ILAY NIANDOHAN'NY IRAKA"
date:   08/10/2023
---

### ANDRIAMANITRA TELO IZAY IRAY: ILAY NIANDOHAN'NY IRAKA

1 Jesôsy no lohalaharana sy ivon'ny irak Andriamanitra Masina, ao amin'ny Soratra amin'ny maha-hany lalam- pamonjena Azy. I Kristy mihitsy no nilaza hoe: "Izaho no làlana sy fahamarinana ary fainana; tsy misy olona mankany amin'ny Ray, afa-tsy amin'ny alalako" - Jao. 14:6.. Kanefa manampy antsika koa i Jesosy hahatakatra fa manan-danja lehibe ao amin'ny asa nanirahana Azy Ilay Andriamanitra Telo Izay Iray.

Izay rehetra nataon'i Kristy dia na ho an'ny Rainy, na avy Amin'ny Rainy any an-danitra (jereo Jao. 4:34; Jao. 5:30; Jao. 12:45). Aoka anefa tsy hohadinointsika fa tsy fony Izy teto amin'izao tontolo izao no nanombohan'i Jesôsy ny asany. Efa noraisiny tamin'ny Rainy talohan'ny nanorenana izao tontolo izao aza izany (ampitahao amin'ny Efes. 1:4, 1 Pet. 1:20).

Koa fony tsy mbola ary ny fanorenan'ity planetantsika ity dia efa nanao drafitra hanakaiky ny taranak'olombelona Andriamanitra, ary niditra an-tsitrapo tao amin'ny tantaran'ny olombelona Izy mba ho to ny fikasany.

Nahary izao tontolo izao ny Zanak Andriamanitra (Jao. 1:3) ary "rehefa tonga ny fotoan'andro" Gal. 4:4, dia naschon' Andriamanitra ny fitiavany tamin'ny nanirahany ny Zanany ho eto an-tany (Jao. 3:16,17). Tonga ny Zanaka, maty teo amin'ny hazo fijaliana, ary nandresy ny fahafatesana. Avy eo dia nirahin'Andriamanitra Ray ny Fanahy Masina (Jao. 14:26, Jao. 16.7). handresy lahatra izao tontolo izao (Jao. 16:3 11), ary mbola mitohy mandraks ankehitriny ny asan'ny Ray sy ny Zanaka amin'ny alalan'ny vahoakan' Andriamanitra izay omeny hery sy irahiny hamita ny iraka (Jao. 14:26; Jao. 16:13,14).

`Vakio ny Jao. 20:21,22. Raha takatsika fa Andriamanitra Ray sy Zanaka ary Fanahy Masina no niandohan'ny iraka, inona no tokony ho akon'izany eo amin'ny asa nanirahana antsika?`

Na dia tsy hita ao amin'ny Baiboly szamy teny hoe "Andriamanitra Telo Izay Iray" dia porofo maro kosa no hita ao amin'ny Soratra Masina maneho ny fiarahany miasa ho famitana ny iraka. Ohatra, niseho tamin'ny mpianany i Kristy taorian'ny nitsanganany tamin'ny maty ka nanome izao teny fikasana izao taminy: "Ary indro, Izaho mampitondra ny teny fikasan'ny Raiko ho anareo; fa mitoera eto an-tanana mandra-panafiana anareo amin'ny hery avy any amin'ny avo."- Lio. 24:49. Aseho eto ny maha-zava-misy ny asa tanterahin'Andriamanitra Telo Izay Iray: ny teny fikasan'ny Ray, ny toky omen'ny Zanaka ho fanatanterahana ny teny fikasana, ary Ilay nampanantenaina tao amin'ny teny fikasana, dia ny fahatongavan'ny Fanahy Masina (jereo Lio. 3:16, Asa, 1:4,5,8).

Hitantsika araka izany fa tsy antsika ny asa. An'Andriamanitra Telo Izay Iray izany ary raha Azy dia tsy maintsy hahomby.

`Miara-miasa ho amin'ny famonjem-panahy ny Ray sy ny Zanaka ary ny Fanahy Masina. Nahoana no tokony hampahery anao tokoa ny fireritreretana izany?`