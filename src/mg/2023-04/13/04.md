---
title:  "NY FOTOAN-TSAROTRA FARANY"
date:   26/12/2023
---

Izao no nolazain'i Jesôsy tamin'ny mpianany sy amintsika: "Koa mandehana hianareo, dia ataovy mpianatra ny firenena rehetra, manao batisa azy ho amin'ny anaran'ny Ray sy ny Zanaka ary ny Fanahy Masina sady mampianatra azy hitandrina izay rehetra nandidiako anareo; ary, indro, Izaho momba anareo mandrakariva ambara- pahatongan'ny fahataperan'izao tontolo izao."- Mat. 28:19,20. Io no Iraka Lehibe, ary amin'ny lafiny maro, ny hafatry ny anjely telo izay mirakitra antso ho an'ny "firenena sy ny fokom-pirenena sy ny samy hafa fiteny ary ny olona rehetra" - Apôk. 14:6, dia tsy inona fa fahamarinana ankehitriny (2 Pet. 1:12) maneho ilay Iraka Lehibe.


`Vakio ny 1 Jao. 4:8; 2 Pet. 3:9; 1 Tim. 2:4, ary ny Gen. 12:3. Nahoana no manan-danja amin' Andriamanitra avokoa ny karazan'olona rehetra?`

Ho an'ny olombelona rehetra tsy an- kanavaka ny fitiavan'i Kristy. Mazava ny Baiboly fa ho an'ny olombelona rehetra, tsy miankina amin'ny firazanany, na ny foko misi azy, na antony hafa, no nahafatesan'i Kristy, tsy araka ilay teôlôjia izay mampianatra fa í Kristy dia maty ho an'ireo izay efa voafidy mialoha hovonjena ihany. Raha olombelona ianao día maty ho anao i Kristy. Izay ihany. Ny fanontaniana tokana mipetraka amin'ny tsirairay dia ity: inona no asetrinao ny fahafatesany?


Antoko roa ihany no hiavaka tsara amin'ny fiverenan'i Jesôsy: ireo izay nilefitra tamin'ny fahefan'i Satana tamin'ny alalan'ireo rafitra ara-pivavahana sy ara- pôlitika araka ny ambaran'ny Apôk. 13 sy 17, ary ireo nilefitra tanteraka tamin'i Jesosy Kristy ka ny finoany dia hita tamin'ny fitandremany ny (Apôk. 14:12). "didin'Andriamanitra"


Hatrany am-piandohana, ny olombelona dia nanana porofo ny amin'ny toetra maha- izy an'Andriamanitra sy ny fombany feno fahamarinana sy fitiavana (Rôm. 1:18- 21). Noho izany, ny olombelona rehetra niaina tamin'ireo taona maro efa lasa dia hotsaraina araka ny fomba niarahany niasa tamin' Andriamanitra sy nitondrany ny fiainany, tsy miankina amin'ny habetsaky ny zavatra takany na tsia (Rôm. 2:11-16).


Saingy amin'ny andro farany dia hihamazava ny fiavahan'ireo antoko roa, ary tsy hohajaina intsony ny fahafahana manaraka ny feon'ny fieritreretana. Hoterena hiandany amin'i Satana ny olona. Ilaina maika ny hitoriana ny filazantsara sy ny hampahafantarana ny olona ireo vaovao lehibe momba ny paikadin'i Satana. Ary izany indrindra no voizina ao amin'ny hafatry ny anjely telo sy votoatin'ny iraka ampanaovina antsika.


`Saintsaino ny namoizan'l Kristy ny ainy ho anao manokana. Mety mbola hihevitra ve ianao fa tsy vodonitry ny fahafatesan'i Kristy teo amin'ny hazo fijaliana izay rehetra vitanao, na ratsy toa Inona aza izany? Nahoana?`