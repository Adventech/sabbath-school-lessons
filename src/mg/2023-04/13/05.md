---
title:  "FAHOMBIAZANA EO AMIN'NY IRAKA"
date:   27/12/2023
---

Inona no atao hoe fahombiazana eo amin'ny famitana ny iraka? Mety halaim-panahy isika hieritreritra fa batisa marobe izany, na fiangonana lehibe sy mambra mitombo isa haingana. Mety hieritreritra isika fa ny fahombiazana dia ny fitondrana ny fahamarinana any amin'ny fokom-pirenena rehetra sy any amin'ny vondron'olona rehetra eto an-tany, ary koa ny fahafahantsika manafaingana izany amin'ny fampiasana ny onjampeo sy ny aterineto ary ny fahitalavitra. Na dia mety ho tsara aza ireo rehetra ireo dia tokony hotadidintsika izay nosoratan'i Paoly ho an'ireo mpianakavin'ny finoana tao Korinto: "Izaho namboly, Apolosy nandena, fa Andriamanitra no nampitombo"- 1 K么r. 3:6. Raha lazaina amin'ny teny hafa dia tokony hifantoka amin'ny dingana arahina isika, fa Andriamanitra kosa no miantoka ny fitomboana.

Efa hitantsika fany tanjon' Andriamanitra amin'ny iraka dia ny hamonjy ireo very any amin'ny vondron'olona rehetra eto an- tany amin'ny alalan'ny fanaovana azy ireo ho mpianatra mahatoky amin'i Jesosy ary mandray anjara amin'ny iraka ampanaoviny.

`Vakio ireto andininy manaraka ireto. Inona no ambaran'ireo amintsika momba ny toetran'ny olona tonga mpanara-dia an'i Jes么sy?`

`2 Kor. 11:2`

`Isa. 30:21; Jao. 10:27; Jao. 16:12, 13`

`2 Tes.2:9-11; Heb. 3:12, 13;1 Jao. 1:8`

`1 Jao. 1:9; Apok. 7:14; Apok. 19:8`

Madio ny mpianatr'i Jesosy, ary mitoetra ho mahatoky Aminy tahaka ny ampakarina madio amin'ny fofombadiny. Manaraka an'i Jes么sy izy ireo rehefa mitarika azy amin'ny feo malefaky ny Fanahy Masina Izy. Ao anatin'izany ny fitarihana antsika amin'ny asa misi么nera ho an'ny hafa. Tsy nisy fitaka teo amin'ireo mpianatra ireo. Tsy voavilin'ny fisalasalana mahaosa sy ny fampianaran-diso ary ny faharatsiam- pitondrantena izy ireo. Tsy mahatsapa ny tenany ho ambony ara-pitondrantena noho ny hafa izy. Miaiky izy fa tsy tonga lafatra ary mila ny fahasoavana sy ny famindram- pon' Andriamanitra manadio. Nahatakatra izany izy ireo ka nisokatra handray ny fanitsiana sy ny torolalana avy tamin'ny mpino hafa. Ny fahombiazan'ny iraka no ahazoana mpianatra tahaka izany.

`Inona no hevitry ny hoe "virijina madio ho an'i Kristy" (2 Kor. 11:2)? Ahoana no hahatonga antsika ho tahaka izany eo anatrehan'Andriamanitra, amin'ny maha mpanota antsika, ary hitaona ny hafa ho tonga virijina madio ho an'i Kristy koa?`