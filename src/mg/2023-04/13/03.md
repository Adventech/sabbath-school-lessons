---
title:  "NY HAFATRY NY ANJELY TELO SY NY ASA NANIRAHANA AZY"
date:   25/12/2023
---

### NY HAFATRY NY ANJELY TELO SY NY ASA NANIRAHANA AZY

Ny bokin'ny Apokalipsy dia maneho an- tsary antsika amin'ny fomba makery vaika ny lohahevitry ny fifanandrinana lehibe izay, izay azo lazaina ho ny ao amin'ny Apok. 12:12 no manaitra indrindra: "Ary noho izany mifalia, ry lanitra sy hianareo izay monina ao aminy Loza ho an'ny tany sy ny ranomasina! Fa nidina ho aminareo my devoly sady manana fahatezerana lehibe, satria fantany fa kely sisa ny androny." Sarotra ny mety hahatakaran'ny olona iray ny Soratra Masina raha tsy miainga amin'ny foto-kevitry ny fifanandrinana lehibe, izay ho tonga amin'ny faratampony amin'ny andro farany.

`Vakio ny Apôk. 14:6-12. Inona no hazavaina eto ary inona no ifandraisan'ireo andininy ireo sy ny iraka ampanaovina antsika ary ny hafatra entintsika?`

Ilay hafatra, dia ny hafatr' Andriamanitra: ny filazantsara, no ivon'ilay iraka, dia ny asan' Andriamanitra. Raha ny marina dia ilay hafatra no iraka. Mila fampitandremana ny amin'izay miandry azy izao tontolo izao, ary ny olona tsirairay dia ho voatery hanao safidy, na ho amin'ny fiainana, na ho amin'ny fahafatesana.

"Izay tsy momba Ahy dia manohitra Ahy; ary izay tsy miara-mamory amiko dia manahaka." Lio. 11:23. Inona no ambaran'l Jesôsy eto izay mahakasika mivantana ny iraka ampanaovina antsika?

Ny hafatry ny anjely telo ao amin'ny Apôk. 14 no votoatiny sy ivon'izay niantsoana antsika, Advantista mitandrina ny andro fahafito, mba hotorina amin'izao tontolo izao. Ireto roa ireto no lohahevi- dehibe iorenan'izany: ny "filazantsara mandrakizay" (Apôk. 14:6) sy ny fiankohofana amin'ny Mpamorona. Hita ao amin'ny fanoritsoritana ny olo-masina ireo lohahevitra roa ireo: "Indro ny faharetan'ny olona masina, dia izay mitandrina ny didin'Andriamanitra sy ny finoana an'i Jesosy."- Apôk. 14:12. Na inona na inona zavatra hafa ataontsika-ny asa tsara rehetra ataontsika amin'ny fanampiana olona - dia tsy azontsika hadinoina na oviana na oviana ny fiantsoana antsika sy ny iraka manokana nampanaovina antsika, dia ny hitory amin'izao tontolo izao very ny fanantenana hita ao amin'ny "filazantsara mandrakizay", ary koa ny hampitandrina an'izao tontolo izao ny amin'izay miandry azy indray andro any.


`"Izay tsy momba Ahy dia manohitra Ahy." Lio, 11:23. Ahoana ny fahazoanao izay lazain'i Jesôsy amintsika eto? Nahoana no tokony hahatonga antsika handinika ny toerana misy fontsika marina ireo teny ireo?`
