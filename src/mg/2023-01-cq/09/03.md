---
title:  "FITSIPIKA MANAN-DANJA HO AN'NY FIAINANA"
date:   27/02/2023
---

### Hazavao
### FITSIPIKA MANAN-DANJA HO AN'NY FIAINANA

Rehefa ritra ny renirano dia nolazaina tamin'i Elia ny toerana sy ny olona tokony handehanany. Nifidy mpitondratena iray, olona tsy noheverina indrindra, mba hamelona an'i Elia Andriamanitra; rehefa nanao izany Izy dia nanasongadina ny hery ahafahany mamelona sy manohana ary nampianatra ny leson'ny fitokiana tamin'izy roa tonta.

Tsy Isiraelita ity vehivavy ity saingy mpanara-dia marina an'Andriamanitra ary nandeha araka ny fahazavana izay nananany. Tsy mahagaga araka izany raha toa nanome rano hosotroin'ilay mpandeha lavitra nangetaheta izy nandritra ny hain- tany. Rehefa nangataka mofo hanampiana izany ilay mpaminany dia nilaza taminy ravehivavy fa tsy manana mofo ary nikasa ny hahandro ny koba eran'ny tanana sy ny ambina diloilo tao aminy ho azy sy ny zanany lahy izy. Aorian'izay dia ho faty izy ireo.

Ny valintenin'Andriamanitra tamin'ilay vehivavy dia miantefa koa amin'ireo zanak Andriamanitra izay mitolona amin'ny toe-java-tsarotra. Voalohany dia nibaiko azy Izy mba tsy hatahotra (jereo ny 1 Mpanj. 17:13). Na dia voajanahary amintsika aza ny tahotra noho ny toetsika efa simba, dia manondro ny tsy fahampian'ny fitokiana izany matetika.

Rehefa izay dia nilaza zavatra toy ny hafahafa ilay mpaminany. Na dia fantatr'i Elia aza fa ireo no koba sy diloilo farany nananan'ilay mpitondratena dia nilaza taminy izy hoe: "anaovy mofo kely ihany aho aloha, ka ento ety amiko, ary rehefa izany, dia vao manaova ho anao sy ny zanakao koa."- 1 Mpanj. 17:13.

Moa ve naneho fitiavan-tena ny fihetsik'i Elia? Moa ve tsy tokony hihevitra ny hafa aloha izy? Andriamanitra no tokony ho lohalaharana mandrakariva, ary amin'ny maha-solotenan'Andriamanitra an'i Elia dia tokony hanome ny anjara mofo voalohany ho azy ilay mpitondratena, toy ny hoe homeny an'Andriamanitra mihitsy

Raha tsy mbola namaly akory ilay mpitondratena dia nanome toky azy i Elia fa raha mametraka an'Andriamanitra ho lohalaharana izy dia hanome hanina azy mandra-pilatsahan'ny orana indray Izy (1 Mpanj. 17:14).


`Rehefa avy namaky izay nosoratanao sy nomarihinao ianao dia inona ireo hevitra ankapobeny misongadina manokana avy amin'izany?`

`Inona avy ireo fanontaniana mipetraka avy amin'ny famakiana io lahatsoratra io? Ampahany inona no sarotra?`

`Inona avy ireo fitsipika sy fehin-kevitra hafa hitanao ao?`

`Nahoana no ilay mpaminany aloha no nomen'ilay mpitondratena tany Zarefata hanina? Araka ny hevitrao, inona no nanosika ity vehivavy ity hanao izany?`