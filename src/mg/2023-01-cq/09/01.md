---
title:  "ILAY MPITONDRATENA FOINIKIANINA:MPANOME FENO TOKY"
date:   25/02/2023
---

### ILAY MPITONDRATENA FOINIKIANINA:MPANOME FENO TOKY
### Fampidirana

**Vakio ny: 1 Mpanj. 17:8-16**

> Tsianjery: Mitidy andininy 1

` `

### ILAY ANTSASAKA MOFO

Maherin'ny enim-bolana izay no tsy nihinan'i Valentina, vehivavy 40 taona, sombi-mofo, vokatry ny tsy fisian-kanina tany amin'ny firenen'i Géorgie. Nomen'i Maya mofo vitsivitsy izy. "Raiso re ireto," hoy izy. "Nandeha an-tongotra 15 km ianareo mba hanampy anay. Ity no fanomezana mba tiako hatolotra anao kanefa ianao tsy mety mandray."

Nanaiky ihany Valentina nony farany. Nanapa-kevitra ny hizara ny mofo tamin'ny antsy nalaina tao an-dakozian'ny tranovadim-piangonana ireo vehivavy ireo; nisy olona 40 teo ho eo izay nivory tsy tapaka tao amin'izany trano izany mba hivavaka sy hamaky ny Baiboly, notarihin'ny pasitora advantista Pavel Dmitrienko, vadin'i Valentina.

Rehefa teo an-tsasa-dalana ho any an-tranony izy mivady dia nifanena tamina vehivavy iray efa antitra teo amin'ny tetezana iray. Nanontany azy ireo io vehivavy io hoe: "Ry zanako vavy, sao mba manana mofo ianao?" Navoakani Valentina avy hatrany ilay antsasaka mofo tany anaty pôketrany ary natolony an'ilay vehivavy.

Nitomany ilay vehivavy efa antitra raha nandray ilay mofo "Misaotra anao," hoy izy, sady nanorika ny takolany naloto ny ranomasony. "Efa telo andro aho izay no tsy nihinan-kanina. Namonjy ahy ianao."

"Fahafoizan-tena tokoa izany- kanefa nahatsapanay fifaliana izay tsy mbola tsapanay hatrizay," hoy i Valentina taona vitsivitsy nandritra ny resaka nifanaovana taminy. Ny tantara mandritra ity herinandro ity dia hanasongadina ny lanjan'ny fitsipika "mametraka an'Andriamanitra ho lohalaharana." Rehefa ampiharina izany dia hitarika antsika ho amin'ny fanahafana an'i Jesosy ka hihevitra izay mahatsara ny hafa mialoha ny tenantsika isika. Rehefa tonga solotenan'Andriamanitra tahaka izany isika dia mahazo antoka fa homeny izay rehetra ilaintsika. Nalaina avy tamin'ny lahatsoratra nosoratan'i Andrew McChesney: https:// www.adventistmission.org/​when-pastors-wife- gave-away-a-half-loaf-of-bread.


><p> Soraty</p>
> Soraty araka ny dikan-teny tianao ny 1 Mpanj. 17:8-16. Raha tsy ampy ny fotoana eo am-pelatananao dia ny 1 Mpanj. 17:13, 14 no soraty. Azonao soratana amin'ny fiteninao ihany koa izany, ary azonao atao ny manao kisarisary na drafitra momba lo toko io.