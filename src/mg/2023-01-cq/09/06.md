---
title:  "FENO TOKY AMIN'NY ZAVATRA MADINIKA"
date:   02/03/2023
---

### Takaro

"Ny fahatongavan'i Elia tamin'ny fotoana indrindra izay nanontaniany tena tamim- pitebitebena na tokony handao ny adiny izy na tsia, no nampandalo fizahan-toetra lehibe ny finoan'ity vehivavy mahantra ity izay nitoky tamin'ny herin'Andriamanitra hiahy ny fiainany. Kanefa na dia teo amin'ny fahoriany mangidy aza, dia mampiseho ny finoany izy, ka nanaiky ny fangatahan'ilay vahiny hizarana aminy ny sombimofo farany nananany. (...)

Tsy misy finoana na dia iray aza afaka hozahan-toetra tahaka izany. Tamim- pahalemem-panahy sy fahafoizana be no nandraisan'ilay mpitondratena ny vahininy rehetra hatramin'izay. Ankehitriny dia mametraka ny fitokiany amin'Andriamanitry ny Isiraely izay miahy ny ilainy rehetra izy, ka tsy nanana ahiahy akory ny amin'izay fijaliana mety haterak izany fihetsika izany, na ho an'ny tenany na ho an-janany lahy. ka dia nandray vahiny tamim-pahalalaham-po tokoa ary nanao 'araka ny tenint Jehovah naloaky ny vavan'i TFM, tt. 188, 189.

"Rehefa avy nandany ora maro niarahany tamin'Andriamanitra Izy [Jesosy] dia nivoaka isa-maraina isa-maraina nitondra ny fahazavan'ny lanitra ho an'ny olona. Isan'andro Izy dia nandray batisa vaovaon'ny Fanahy Masina. Tamin'ireo ora voalohany amin'ny andro vaovao, dia namoha Azy avy amin'ny torimasony Andriamanitra ary nohosorana fahasoavana ny fanahiny sy ny molony mba hahazoany mizara amin'ny hafa. Jehovah Tompo, hoy Izy, nanome Ahy ny lelan'ny efa mahay, mba hahaizako manao teny hampahatanjaka izay reraka (...) HF, t 131, ed 2004.


`Rehefa tapitra ny herinandro andinihana ity toko ity, inona ny fiovana tokony hisy eo amin'ny fiainam-bavakao?`

`Ahoana no hampiasanao ny hery miasa mangina avy aminao hitondra fiovana eo amin'ny manodidina anao?`

`Avereno jerena ilay andininyinaranao tsianjery. Ahoana ny fomba hampiharanao izany eo amin, ny fiainanao mandritra ity herinandro ity?`