---
title:  "FANATITRY NY JENTILISA SA FANATITRA HO AN ANDRIAMANITRA?"
date:   26/02/2023
---

### Saintsaino
### FANATITRY NY JENTILISA SA FANATITRA HO AN ANDRIAMANITRA?

Latsaka tao anatin'ny fanompoan-tsampy lalina ny fanjakana avaratra tany Isiraely tamin'ny androni Ahaba mpanjaka. 60 taona teo ho eo talohan'izany, tao anatina hetsika politika ho fiarovany ny tenany i Jeroboama, mpanjakan'ny Isiraely voalohany; nahodiny tsy hifantoka amin'i Jerosalema sy ny fiankohofana amin'Andriamanitra ao amin'ny tempoly (ny trano firaketan'Andriamanitra) ny fivavahana

Ho solon izany dia napetrany ny fiankohofana amin'ny sampy, nitokana toerana maro hanaovana fanompoam-pivavahana izy ary nametraka mpisorona tsy tao anatin'ny fokon'i Levy. Nanao dingana niroso kokoa ho fampiroboroboana ny fanompoan-tsampy i Omry rain'i Aha Naniry ny hanao fanekem-pihavanana tamin'ireo Foinikianina izy ka nampanambadiany an'i Jezebere zanakavavin'ny mpanjakan'i Sidona no sady mpivavaka amin'i Bala, i Ahaba zanany. Mba hahafaly ny vadiny dia nanorina tempoly ho an'i Bala Ahaba.

Ninoan'ireo mpivavaka tamin'i Bala fa izy no andriamanitry ny fahavokarana, izay nampifandraisina tamin'ny orana sy ny ando. Rehefa nanda an'Andriamanitra anefa izy ireo dia nisaraka tamin'llay Loharanon'ny fiainana.

Nahatonga tebiteby sy fahaketrahana ho an'ny fon'i Elia izany toe-javatra izany, izy izay mpivavaka nahatoky tamin'Andriamanitra. Nanapa-kevitra ny hivavaka tsy mitsanatra sy tamin-kafanam-po izy raha nitoka-monina tany an-tendrombohitra, nangatahiny ny hampiasan'Andriamanitra ny fomba rehetra, na ny fitsarana aza raha ilaina, mba hamerenana ny olony ho eo Aminy.

Namaly ny vavak'i Elia Andriamanitra ary naniraka azy ho any amin'i Ahaba hilaza ny vaovao momba ny fitsarana. Tsy hisy intsony ny orana na ny ando raha tsy amin'ny tenin'ilay mpaminany izay solotenan Andriamanitra. Araka ny baikon'Andriamanitra dia nandositra tany amin'ny renirano Kerita mba hiafina any ity mpaminany ity. Amin'ny renirano no hisotroany ary naniraka goaika mba hamahana an'i Elia indroa isan'andro tamin'ny mofo sy hena llay mpanohana ny aina rehetra.

Nokarohin'i Ahaba sy Jezebela fatratra Elia satria hitany fa izy no anton'izao loza izao. Ninoan'izy fa ho ny fahatezeran'ireo andriamaniny raha mamono io mpaminany io izy ireo. Tsy nahita azy ireto mpivady ireto ka namono ireo mpaminan'i Jehovah rehetra, afa-tsy 100 izay nafenin'i Obadia tao an-johy sy nomeny hanina, Obadia izay mpanapaka tao an-tranon'i Ahaba no sady natahotra an Andriamanitra. 


**Ivereno ny andalan-teny nosoratanao ary diniho izany.**

**Farito ireo teny, na andian-teny, na fehezanteny, na hevitra miverimberina.**

**Asio tsipika eny ambanin'ireo teny na fehezanteny manan-danja na manana heviny manokana ho anao. Mampiasa hampifandraisana ireo teny na fehezanteny mifandraika amin'ny teny na fehezanteny hafa.**

**Ataovy tsianjery ny andininy tianao indrindra ary soraty imbetsaka izany mba hahamora ny fitadidianao azy.**

`Araka ny hevitrao, misy fepetra sa tsia ny faminaniana nambaran'i Elia tamin'i Ahaba? Azo natao ve ny nisoroka ny hain-tany? Raha eny, amin'ny fomba ahoana?`

`Moa ve mbola azon'Andriamanitra atao ny milaza amintsika izay toerana tokony halehantsika, ny karazana asa tokony hotadiavintsika ary ny sampam-pianarana tokony harahintsika? Ahoana no hahalalantsika ny sitrapony?`