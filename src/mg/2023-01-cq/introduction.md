### FAMPIDIRANA

Fomba mahomby hanehoana ny toromarika sy ny anatra avy amin'Andriamanitra ny tantara ao amin'ny Baiboly Hoy Paoly momba ireo tantara ao amin'ny TT: "Fa izay rehetra voasoratra fahiny dia nosoratana ho fianarantsika, hananantsika ny fanantenana amin'ny faharetana sy ny fiononana avy amin'ny Soratra Masina." -Rom. 15:4

Ireo tantara horesahina ato amin'ity taridalana ity dia tokony hanan-danja manokana, indrindra ho an'ireo izay miaina amin'ny andro farany. Hoy ihany Paoly momba ireny tantara ao amin'ny Baiboly ireny: "Ary izany dia nanjo azy mba ho anatra, sady voasoratra izany ho fananarana antsika izay niharan'ny faran'izao tontolo izao."-1 Kor. 10:11. Tantara ara-Baiboly maro no mifandraika amin'ny fanomezana, ary tsy kisendrasendra izany. Nofidina manokana ireo tantara hodinihintsika mandritra ny 12 herinandro manaraka noho ny fiheverana ny hafa sy ny fahalalahan-tanana

misongadina ao anatiny. Mifandraika amin'ny fanomezana avokoa ireo toetra tsara ireo, ary tsy afa-misaraka amin'ny toetran'Andriamanitra. Tokony ho hita ao amin'ireo mpivavaka Aminy koa ireo toetra ireo, dia ireo izay mitonona ho mpanara-dia Azy. Araka ny ho hitantsika ato amin'ity lesona ity dia manjary fomba hamantarana ny toetry ny flainam-panahy ny fanomezana. Mamolavola ny toetra ny fanomezana "ara-panahy - dia ny fanolorana ho an'Andriamanitra, izay manambara flankohofana Aminy. Manana tombontsoa ho tonga tahaka ny Mpahary azy ny lehilahy sy ny vehivavy. Tsara ny manamarika fa taorian'ny Fahalavoana vao nanjary adidy tsy maintsy ataon'ny zanak Andriamanitra ny manolotra zavatra azo tsapain-tanana ho Azy.

Maneho izany fa nataon'Andriamanitra ho isan'ny drafi-panavotana io karazam-panolorana io, ho fampahatsiahivana fa Izy dia afaka manome sy miahy. Nanjary fizahan-toetra ny fahatokiantsika izany, ary tsy izany ihany fa fomba fanabeazana manan-danja lehibe koa izany, izay mamerina eo amin'ny zanak'olombelona ny endrik'Andriamanitra. Hoy Ellen. G. White: "Novolavolain Andriamanitra ny rafitry ny fanaovan-tsoa mba hahatonga ny olona ho tahaka ny Mpamorona azy, malala-tanana sy tsy tia tena, ary farany ho mpiombona amin'i Kristy ny valim- pitia mandrakizay sy be voninahitra."-TFM, L. 12.

Lalan'ny fisainana ny hoe: izay mandray ireny harena azo tsapain-tanana avy amintsika ireny no ironan'ny fitiavantsika (Mat. 6:21). Izany no mahatonga an'i Satana manao izay hitaomana ny zanak Andriamanitra hamplasa ny fananany ho amin'izao fiainana izao, ho tia izao tontolo izao sy izao sy izay zavatra eo amin'izao tontolo izao (1 Jao. 3:15-17), na dia milaza ho tia an'Andriamanitra aza, araka ny ho hitantsika ao amin'ilay tantara mampalahelon'i Ananiasy sy Safira.

Mampiasa fanomezana "ara-panahy" koa Andriamanitra - izay fomba fiankohofana Aminy - miavaka tsara amin'ny fanomezan-javatra azo tsapain-tanana-mba hisanihana ny fon'ny zanany ho any an-danitra sy ho Aminy. Ary io karazana fiankohofana io dia tokony hotanterahina araka ny toromarika avy amin'llay iankohofana, fa tsy araka izay tian'ilay mpivavaka. Maneho ny voka-dratsin'ny fanaovana tsinontsinona ireny fepetra napetraky ny Tompo momba ny fanomezana ireny ny tantaran'i Kaina, Ahaza, Jeroboama, Ananiasy sy Safira, ary ilay zatovo mpanankarena.

Mandresy lahatra ny olona mandrakariva Satana mba tsy hanome. Rehefa tsy tia manome ny olona ka manjary foto-kevitra mifehy ny fiainany ny fanangonan-karena, dia tsy mety ho voaforona ao am-pony ny endrik'Andriamanitra, tsy hanam-pahasambarana izy, ary fahoriana sy fahafatesana no vokany. "Ny foto-kevitra lainan'izao tontolo izao dia ny handray, ary ny handray hatrany," hoy Ellen G. White, "amin'izany no anantenany fahasambarana; kanjo fahoriana sy fahafatesana no vokatr'izay nafafiny." - TFM, t. 11.

()

Ny fanolorana, amin'ny maha-fanehoana fitokiana sy fiankohofana amin'Andriamanitra azy, ny fanomezana tsy tapaka sy ara-drafitra, ny fampiharana ilay fitsipika hoe "atao lohalaharana Andriamanitra", ary ny rafitra momba ny trano firaketana; ireo dia anisan'ny lohahevitra manan-danja goavana ho an'ny zanak'Andriamanitra izay miaina amin'ny andro farany. Ho hitantsika ao amin'ny ankamaroan'ny tantara ao anatin'ity taridalana ity ireo lohahevitra ireo. Ny fandinihana izany dia natao hamolavolana ny toetra ho amin'ny tsara sy hanomana ny olona hitsena ny Tompony eny amin'ny rahon'ny lantra. "Avia, Jesosy Tompo!"-Apok. 22:20.