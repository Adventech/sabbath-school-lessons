---
title:  Ifanakalozy hevitra
date:   20/01/2023
---

### Ifanakalozy hevitra

Zarao ao amin'ny kilasin'ny Sekoly Sabata (na amin'ny mpiara-mianatra Baiboly) ny hevitra voarainao avy amin'ny tsianjery sy ny fianaranao Baiboly nandritra ity herinandro ity, ary koa ireo fahalalana azonao avy amin'izany, ireo fanamarihana nataonao sy fanontaniana isan-karazany momba izany.

`Inona ireo toe-javatra mampitovy ny vanim-potoana talohan'ny Safodrano sy ny fotoana mialoha ny fiavian'i Jesosy fanindroany?`

`Tantara hafa aiza ao amin'ny Baiboly no ahitana ny fanekena ny "fahamarinana ankehitriny" sy ny fampiharana izany ho fomba fitoriana ny filazantsara?`

`Ahoana no ifandrindran'ny toetran'Andriamanitra izay miorina amin'ny fitiavana sy ny fandringanany ireo izay manda Azy?`

`Ahoana no hanavahana ny "hafanam-po" amin'ny "hafanam-po diso toerana"? Sa mitovy ihany ireo roa ireo?`

`Inona avy ireo zavatra manokana azon'ny olona atao mba hahatonga azy tsy hanan- tsiny eo imason'Andriamanitra?`

`Nahoana no nanao fanatitra lafo vidy i Nôà raha vao nivoaka ny sambofiara? Inona ny tanjony? Inona ny tetikasa misionera notohanan'izany fanatitra izany? `