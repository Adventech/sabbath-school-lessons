---
title:  "MIARY FANANANA ARAKA NY TOKONY HO IZY"
date:   19/01/2023
---

### Takaro

"Tianao ho voaro ve ny fanananao? Apetraho eo amin'ilay Tanana izay nitondra ny mariky ny fantsika teo amin'ny hazo fijaliana izany. Raha hazoninao ho anao izany dia hitondra fahaverezana mandrakizay ho anao. Omeo an'Andriamanitra izany, ary manomboka amin'izay fotoana izay dia hitondra ny Anarany. Voatombokase amin'ny maha-tsy miova Azy izany. Maniry ny hifaly amin'ny fanananao ve ianao? Ampiasao ȧry izany ho fitahiana ho an'ireo izay ory."- TFC, b. 9, t. 51.

"Naseho ahy fa raha misy olona mifikitra amin'ny fananany, ka tsy nangataka taridalana tamin'ny Tompo hanoro azy ny amin'izay tokony ho adidiny, dia tsy hampahafantatra azy izany ho adidiny izany mihitsy Izy, ary dia havela hihazona ny fananany ihany izy ireo, ka rehefa tonga ny fotoan-tsarotra dia hianjera amin'izy ireo tahaka ny tendrombohitra hanototra azy ireo izany fananany izany; dia hihevitra ny hamotsotra an'ireo fananany ireo amin'izay izy, kanefa indrisy fa tsy ho afaka hanao izany intsony. Nandre fitomaniana tahaka izao aho: 'Nitarazoka ny asa, noana fahamarinana ny vahoakan'Andriamanitra, nefa tsy nanao ezaka mba hanomezana ny tsy ampy isika; tsy misy ilàna azy intsony ankehitriny ny fananantsika. Tahaka izay mantsy, raha mba nomentsika izany, ka nihazy harena tany an-danitra isika!""- TFM, tt. 64, 65.

`Rehefa tapitra ny herinandro andinihana ity toko ity, inona ny lesona voarainao manokana?`

`Ahoana no hizaranao izany faharesen-dahatra izany amin'ny hafa?`

`Avereno jerena ilay andininy nianaranao tsianjery. Ahoana ny fomba hampiharanao izany eo amin'ny fiainanao mandritra ity herinandro ity?`