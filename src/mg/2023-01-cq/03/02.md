---
title:  "MANAIKY IZAY TSY AZO IHODIVIRANA"
date:   15/01/2023
---

#### Saintsaino

Tsy mora ny miatrika ny toe-java-baovao ateraky ny fotoan-tsarotra, indrindra raha tsy azo ihodivirana ny famoizan-javatra amin'izany. Rehefa matoky ny fitarihan'Andriamanitra sy mamoy ny toe-javatra nisy tany aloha ihany isika vao afaka hiatrika ny fiovana sy hanamaivana ny rarintsaina.

Sarotra ny vanim-potoana niainan'ny olona raha niteraka an'i Nôà i Lameka (taranaka fahasivy taorian'i Adama). Tsy fotoan-tsarotra nandalo fotsiny izany fa nitoetra, ary niharatsy hatrany aza. Tsy nisy mihitsy ny filaminana satria nirongatra ny herisetra sy ny fahotana. Izany no taranaka farany nialoha ny Safodrano, ary ny olona rehetra, na i Noà aza, dia tsy nahatsapa fa toe-java-tsarotra lehibe lavitra no indro nanatona azy ireo.

Nanapa-kevitra ny hiaina tamin'ny finoana sy hitombo amin'ny fitokiana an'Andriamanitra sy ny Drafiny i Noà. Nihoatra noho ny fanahiany ny ainy ny faniriany hitarika ny ankohonany hanalavitra ny hery miasa mangina nanimba teto amin'izao tontolo izao. Noho ny fiarahany nandeha tamin'Andriamanitra dia nambaran'ny Baiboly fa "marina sady tsy nisy tsiny teo amin'ny olona niara- belona taminy izy (Gen. 6:9).

Teo anatrehan'izany fikorontanana izany dia toa nizotra araka ny tokony ho izy ny fahitana ny zava-drehetra mandra-pandrenesan'i Nôà ny fanambarana nanaitra avy tamin'Andriamanitra. Tonga ny ora fitsarany, ary vokatr'izany dia ho avy tsy ho ela ny famoizan-javatra marobe manerana izao tontolo izao!

Takatr'i Nôà avy hatrany fa ny fahafatesan'ny nofo rehetra dia hiteraka fitokana-monina maharary sy maharitra, ary tsy misy intsony ny fanantenana ny "hiverenan'ny fiainana amin'ny laoniny".

Maro ny olona very hevitra eo amin'ny fiainana rehefa sarotra ny toe-javatra fa i Nôà sy ny fianakaviany kosa nandroso tamim-pinoana ho amin'ny toe-tsaina vaovao. Neken'izy ireo tsy tamim- pimonomononana ny toe-javatra tsy azo nihodivirana, ary nanomboka nanao drafitra nifanaraka tamin'ny toe-javatra vaovao izy ireo no sady nanentana ny hafa hanao tahaka izany koa.

Rehefa avy nanome an'i Nôà ny toromarika an-tsipiriany mikasika ny fomba hiatrehana ny fotoan- tsarotra Andriamanitra dia nanolotra fanekena iray tamin'i Nôà sy ny vadiny ary ireo zanany lahy sy ny vadin'izy ireo. Ny hany fomba hamonjena azy ireo dia hanarahany an-tsipiriany ireo toromarika noho ny finoany ny fanambarana nataon'Andriamanitra. Azon'ny olona atao ny miantehitra amin'ny fiarovan'Andriamanitra ao anatin'ny fotoan-tsarotra rehefa arahiny an-tsakany sy an-davany, amim- pinoana, ny fanambarana manokana ataon'Andriamanitra ho an'ny vanim-potoana misy azy. "Ny mitoetra ao amin'ny fierena izay an'ny Avo Indrindra dia monina eo ambanin'ny aloky ny Tsitoha."- Sal. 91:1.

**Ivereno ny andalan-teny nosoratanao ary diniho izany.**

**Farito ireo teny, na andian-teny, na fehezanteny, na hevitra miverimberina.**

**Asio tsipika eny ambanin 'ireo teny na fehezanteny manan-danja na manana heviny manokana ho anao. Mamplasa+hampifandraisana ireo teny na fehezanteny mifandraika amin'ny teny na fehezanteny hafa.**

`Ataovy tsianjery ny andininy tianao indrindra ary soraty imbetsaka izany mba hahamora ny fitadidianao azy. Ahoana ny fihetsikao nanoloana ireo toe-java-tsarotra feno fikotontanana manodidina anao?` 

`Ahoana no hanampian Andriamanitra antsika hanova ny fiaretana ho fanekena ny toe-javatra sy fiomanana?`