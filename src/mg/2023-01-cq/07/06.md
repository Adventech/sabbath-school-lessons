---
title:  AMBONY NOHO NY ADIDY
date:   16/02/2023
---

### Takaro

"Mihaika ireo izay novokisany tamin'ny fahatsarany ny Tompon'ny lanitra mba hizaha toetra Azy. 'Entonareo ny fahafolon-karena rehetra ho ao amin'ny trano firaketako, mba hasian-kanina ao an-tranoko, ary izahao toetra amin'izany Aho, hoy Jehovah, Tompon'ny maro, raha tsy hovoh√°ko ny varavaran'ny lanitra ho anareo ka hampidinako fitahiana manana amby ampy ho anareo.'

Takin'Andriamanitra ny handrotsahana ny ampahafolony ao amin'ny trano firaketany. Aoka haverina Aminy amin'ny fomba hentitra sy amim-pahitsiana ary amim-pahatokiana io ampahany io. Ankoatra izany, mitaky fanomezana sy fanatitra avy aminao ihany koa Izy. (...) Raha tsy mahatoky eo amin'ny famerenana amin'Andriamanitra ny anjarany ny olona, raha toa ka hamaivanin'izy ireo ny andraikitra apetrak'Andriamanitra amin'ny mpitanany, dia tsy hahazo intsony ny fitahiana avy amin'ny zavatra nankinin'Andriamanitra aminy izy ireo."- TFM, tt. 88,89, np.

"Ny adidy dia adidy, ka tokony hotanterahina amin'ny maha-adidy azy. Feno fiantrana antsika anefa ny Tompo amin'ny maha-olombelona lavo antsika, ka ampanarahiny teny fikasana ny baikony. Miantso ny olony mba hizaha toetra Azy Izy, manambara fa hovaliany amin'ny fitahiana tsara indrindra ny fankatoavana (...)"- TFM, t. 99.


`Rehefa tapitra ny herinandro andinihana ity toko ity, inona ny fanovana tokony hataonao eo amin'ny fiainanao manokana?`

`Inona ny fiovana tokony hisy eo amin'ny fiainanao miseho ampahibemaso? `

**Avereno jerena ilay andininy nianaranao tsianjery. **

`Ahoana ny fomba hampiharanao izany eo amin'ny fiainanao mandritra ity herinandro ity?`