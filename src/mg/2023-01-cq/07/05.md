---
title:  "ILAY FANATITRA LAFO VIDY INDRINDRA"
date:   15/02/2023
---

### Ampifandraiso amin'i Jesosy

Azontsika an-tsaina ny hery nanosika an'i Ahaza hanolotra ny zanany hatao fanatitra odorana- fomba fanao teo amin'ireo firenena mpanompo sampy nanodidina azy izany.

Nila fiarovana mafy i Ahaza satria nohodidinin'ny loza maro. Araka izany, tao anatin'ny fahaverezan-kevitra no nanolorany ny fananany sarobidy indrindra! Ahoana no hahafahany mibanjina ireo mason'ny zanany feno tebiteby sy mametraka azy eo an-tsandrin'ilay sampy mamirapiratra? Ahoana no fihetsehampony raha nandre ny fofon'ny nofon-janany izay nodoran'ny afo sy nijery ny setroka niakatra avy teo?

Zato taona maro talohan'izao dia niatrika toe-javatra tahaka izany ny iray tamin'ny razambeny. Saingy raha andeha hampidina ny antsy ho eo amin'ilay fanatitra lafo vidy indrindra i Abrahama no nahare feo avy any an-danitra nanakana azy tsy hamono an'i Isaka. Nanolotra Solon'ilay zanany lahy Andriamanitra, dia ny fanatitra lafo vidy indrindra nataon'Andriamanitra izany, ny Zanany!

Rehefa mihaiky ny fahotanao ianao, na inona na inona lasa na fahadisoanao, ary mino fa eken'ny Ray ny fanatitra ataon'i Jes么sy ho anao, dia mihavana amin'Andriamanitra ianao (Rom. 5:1).

Nanolotra tsy an-kijanona i Ahaza, be loatra aza no natolony (eny fa na ny zanany aza), ary nanolotra mialoha ny hahazoana ny fitahiana izy raha niandrandra ny hahazo ireny. Fanolorana fanomezana tsy voafehy no nanetsika azy ka nanome be lavitra noho ny fanatitra sy ny ampahafolony araka izay nasain'Andriamanitra nataony izy. Rehefa avy nanome be loatra izy dia noravan'ireo demonia fa tsy fiarovana akory.

Veriny ny zava-drehetra teto an-tany sy ny fiainana mandrakizay. Andeha isika hanaiky ny fanasana feno indrafo ataon'Andriamanitra, ny mba handraisantsika ny fanatitra lafo vidy indrindra natolony!


**Saintsaino ny 2 Tant. 28:16-27, ary jereo izay miresaka an'i Jes么sy ao amin'izany.**

`Ahoana no hanazavanao ny fanambaran'ny Baiboly hoe tsy ny fanatitra no sitrak Andriamanitra (H么s. 6:6), kanefa eo ankilan'izany dia milaza amintsika Izy mba hitondra tsy tapaka ny fanatitra sy ny ampahafolony?`

`Inona ny sary hafa aseho na averina momba an'i Jesosy?`

`Antom-bavaka: Inona no asetrinao ny fahitana an'i Jes么sy araka izany?`