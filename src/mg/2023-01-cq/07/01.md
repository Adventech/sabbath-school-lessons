---
title:  "AHAZA: ILAY MPANOME RATSY FANAHY"
date:   11/02/2023
---

### Fampidirana

**Vakio ny: 2 Tant. 28:16-27**

> Tsianjery Mifidy andininy 1

` `

### FANAOVANA SORONA ZAZA

Nisy olona nilaza tamin'i Luchiezzi, mpandraharaha maranin- tsaina iray any Amerika Atsimo, mba hanatona mpisorona izay mivavaka amin'ny fiangonana mpahaizava-miafina afrikanina brezilianina iray. Anoana moa raha andramana izany? Hoy ny eritreriny. Rehefa avy nandoa ny vidin'ny biby hatao sorona sy ny sandan'ny fisoronana izy dia nanomboka niroborobo ny asany Arakaraka ny nandrosoany tao amin'izany fivavahana izany no nampitombo ny hareny.

Nony farany dia nanjary nanana fiarabe vaovao maro izy ary niaina tao anatin'ny fiainana mirenty. Raiki-tahotra anefa i Luchiezzi rehefa nilaza taminy ilay mpisorona ny hanolorany ny zanany lahy ho sorona. Nivarahontsana izy niala teo ary tsy niverina tany intsony.

Andro vitsivitsy taorian'izay dia naharay hafatra avy tamin'llay mpisorona izy, izay nilaza fa raha tsy miverina izy dia hafoiny avokoa izay efa azony, eny na ny ainy koa aza. Nofy ratsy no nisolo ny torimaso, ary ny tahotra no nanjary nifehy azy. Tamin'izay herinandro izay dia nanomboka nafoiny tsirairay ireo fiarabeny rehetra. Lozam- piarakodia, afo, mpangalatra, ary fanagiazana no nandrava tsikelikely ireo fananany.

Nanomboka nanontany tena izy raha toa misy ankolafy hafa eo amin'ny lafiny ara-panahy. Tamin'izay andro izay ihany no nisy Advantista nampianatra Baiboly azy. Taoriana kelin'izay dia natao batisa ny ankohonany manontolo. Nanomboka fandraharahana vaovao avy tamin'ny tsy misy izy, ary nilaza tamin'ny pasitora hoe: "Manana fiadanana sy fahafahana aho izao satria miankohoka amin'llay Mpamorona ny lanitra sy ny tany."

Ny tantaran'i Ahaza dia ahitana famoizan-javatra mahatsiravina vokatry ny fandavana ny fanasan'Andriamanitra azy hizaha toetra Azy. Haneho amintsika koa izany fa ny fanoloran-javatra ho fanatitra dia tsy toetra tsara na miabo mandrakariva, raha tsy safidiantsika tsara izay anolorana izany. Ho hitantsika koa fa ny fanatitra, rehefa atolotra ny devoly, dia manjary lafo vidy lavitra noho ny fanolorana ny fiainantsika manontolo ho an'llay Mpamorona!

><p> Soraty</p>

> Soraty araka ny dikan- teny tianao ny 2 Tant. 28:16-27. Raha tsy ampy ny fotoana eo am-pelatananao dia ny 2 Tant. 28:19 no soraty. Azonao soratana amin'ny fiteninao ihany koa izany, ary azonao atao ny manao kisarisary na drafitra momba io toko lo.