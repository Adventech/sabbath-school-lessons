---
title:  TSY METY MATOKY
date:   12/02/2023
---

### Saintsaino

Raha mampidi-doza loatra ny fampanakaikezana ny ankohonantsika amin'ny hery miasa mangina avy amin'izao tontolo izao, moa ve isika tokony hamela an'izao tontolo ho faty ka tsy hiharoharo amin'izy ireo? Ahoana no handanjalanjanao izay tokony hatao?

Tsy hitan'ny Kristianina iray feno fanoloran-tena ny loza mety hateraky ny fikambanan'ny ankohonany amin'ny fianakaviana iray tsy mpino. Nitarika ho amin'ny fiarahana manao dia lavitra sy fandraharahana miaraka izany, ary taty aoriana dia nanambady ny tovovavy iray tao amin'io fianakaviana io ny zanany lahy. Hita taratra teo amin'ny tantaran'ny mpanjaka tsara iray tao Joda (Josafata) izany, izay nifampifandray ny fianakaviany tamin'ny ankohonan'ny mpanjaka isiraelita (Ahaba).

Iray tamin'ireo taranaka ratsy fanahy indrindra avy tamin'i Josafata ny mpanjaka Ahaza. Nihevitra ny amin'ny zavatra ara-panahy ity mpanjaka mpivavaka ity ka nandany fananana maro tamin'ny fanaovana fanatitra sy fandoroana diti-kazo manitra teny amin'ny fitoerana avo sy teny ambanin'ny hazo maitso rehetra (2 Tant. 28:4). Lehibe tokoa ny fahavononany hanao izay sitrak'ireo andriamaniny ka niafara tamin'ny fanolorany ny zanany lahy ho fanatitra aza izany (and. 3).

Tsy nahazo ny fiarovana manokana avy tamin'Andriamanitra intsony Ahaza, namely azy i Rezina mpanjakan'i Syria sy Peka mpanjakan'ny Isiraely. Tamin'izany andro izany dia niantso azy i Isaia mpaminany mba hatahotra an'i Jehovah (Isa. 8:12, 13) ary ho tony satria tsy ho tanteraka izany fikambanana hamely azy izany (Isa. 7:5-7), Kanefa hoy Isaia hoe: "Raha tsy mety mino hianareo, dia tsy ho tafatoetra."-and. 9.

Niezaka nanampy ny mpanjaka mba hino Andriamanitra ka nanasa azy mba hangataka famantarana- na inona na inona fidiny (and. 10, 11). Nihevitra angamba Ahaza fa lavitra an'Andriamanitra loatra ny tenany. Nolaviny ny fanampiana rehetra natolotra, nolaviny ny fanasan'Andriamanitra azy hizaha toetra Azy, ka voalapaka tamin'izay ny anjarany

Resin'ireo mpanjaka roa i Ahaza ka nitady ny fanampian'i Asyria (2 Tant. 28:21), saingy tsy nanampy azy i Asyria. Rehefa izay dia nanao fanatitra ho an'ireo andriamanitry ny Syrianina izay naharesy azy izy, ninoany fa afaka hanampy azy ireo andriamanitra ireo. Taorian'izay dia novakivakiny ireo fanaka tao amin'ny tranon'Andriamanitra ary narindriny ny varavaran'ny tranon'Andriamanitra, natsahany koa ny fanompoam-pivavahana natao. Ary farany dia nanangana alitara hanaovana fanatitra izy ary nandoro diti-kazo manitra teny amin'ny zoron-dalana rehetra tany Jerosalema sy tao amin'ny tananan'ny Joda rehetra (and. 24, 25).

Halan'ireo olony ity mpanome tratry ny tsy fahatomombanana ara-tsaina ity. Tsy nomena toerana tao amin'ny fasan'ireo mpanjaka akory aza izy rehefa nodimandry tamin'ny faha-36 taonany. Tsy misy asa tsara na dia iray aza voarakitra ao amin'ny tantaram-piainany izay fohy dia fohy!



**Ivereno ny andalan-teny nosoratanao ary diniho izany.**

**Farito ireo teny, na andian-teny, na fehezanteny, na hevitra miverimberina.**

**Asio tsipika eny ambanin'ireo teny na fehezanteny manan-danja na manana heviny manokana ho anao. Mampiasa hampifandraisana ireo teny na fehezanteny mifandraika amin'ny teny na fehezanteny hafa.**

`Ataovy tsianjery ny andininy tianao indrindra ary soraty imbetsaka izany mba hahamora ny fitadidianao azy. Raha "samy efa nanota izy rehetra ka tsy manana ny voninahitra avy amin'Andriamanitra- Rom. 3:23, mpanota toy ny ahoana Ã ry no afaka handray ny fiarovana manokana avy amin Andriamanitra?`