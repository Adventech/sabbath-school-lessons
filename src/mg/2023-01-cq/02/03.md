---
title:  "IZA NO MPANAO SOA?"
date:   09/01/2023
---

### Hazavao

Nitondra "ny voalohan-terak'ondriny, dia izay matavy" i Abela, "Ary Jehovah nankasitraka an'i Abela mbamin'ny fanatiny" - Gen. 4:4, satria "tsara noho ny an'i Kaina" no nandraisany izany (Heb. 11:4).

Ho an'i Abela, ny teny hoe "voalohan-teraka" dia azo inoana fa nanondro ny fanatitra (tsy ny ampahafolony) natolony tsy tapaka isaky ny miteraka voalohany ny reniondriny. Mariky ny fileferana sy ny fanekena an'Andriamanitra izany. Tsy ny fihetseham-po no manesika ny fanolorana io fanatitra io fa ny zava-nitranga - ny fahaterahan'ilay biby - izay noraisina ho fitahiana avy amin'i Jehovah. Manampy antsika hahita an'Andriamanitra ho Ilay Mpanome, Mpiahy, Mpanisy soa, io fanatitra io (vakio Ohab. 3:9-10). Ary izany fomba izany no natao ho fanefitry ny fangidiana sy ny tsy fahaiza-mankasitraka ary ny fikomiana.

Ny fanaovana fanatitra ny voalohan-teraky ny biby rehetra dia fomban'ireo vahoaka matahotra an'Andriamanitra fahiny izay nanjary lalana teo amin'ny Isiraely taty aoriana (Eks. 13:1-6). Ny fanaterana ny voaloham-bokatra, izay maz√°na tsy dia lafo vidy ary tsy ilana fandatsahan-dra (Lev. 23.9-22), dia nofehezin'ilay foto-kevitra hoe: Andriamanitra no tokony ho lohalaharana (Mat. 6:33).

Manao izany ny olona sasany ankehitriny ho fankasitrahana an'Andriamanitra, amin'ny famerenany amin'Andriamanitra ny hofan-trano voalohan'ny mpanofa trano vaovao ohatra, na ny karama azony voalohany amin'ny asany vaovao.

Ny fitahian'Andriamanitra no manesika ny fanomezana ny fanatitra, toy ny famerenana ny ampahafolony ihany; koa mampitombo ny "toe-tsain'ny fiankohofana" izany fa tsy ny "toe- tsain'ny fanomezana". Rehefa ny "toe-tsain'ny fanomezana" no mibahana dia alaim-panahy ny mpanome hihevitra fa izy no tompon'ilay harena, ka izy no mpanao soa sy mihevitra ny mpiara-belona aminy (indraindray noho ny filana sitraka).

Ireo mpivavaka manao an'Andriamanitra ho lohalaharana kosa dia mandray an'Andriamanitra toy ny Mpanao soa, Tompon'ny zavatra rehetra, Izay mihevitra amim- pitiavana ny taranak'olombelona. Ho azy ireo dia azo atao ny manome fanatitra vokatry ny fo, saingy ataony fanampin'ny fanatitra mahazatra efa fanaony izany, na mihoatra noho izany, fa tsy ho solon'izany velively.

Satria an'Andriamanitra ny zavatra rehetra, dia ataony tompon'andraikitra eo anatrehan'llay Tompo ny tenany, na dia amin'ny fampiasana izay sisa eo am-pelatanany aza, rehefa avy namerina ny ampahafolony sy ny fanatitra izy ireo!

`Rehefa avy namaky izay nosoratanao sy nomarihinao ianao dia inona ireo hevitra ankapobeny misongadina manokana avy amin'izany?`

`Inona avy ireo fanontaniana mipetraka avy amin'ny fandinihanao ny andininy fototra?`

`Ampahany inona no sarotra?`

`Inona avy ireo fitsipika sy fehin-kevitra hafa hitanao ao? Inona no tokony hanesika ny olona hanao fanatitra? Araka izay sitraky ny fon'ilay mpanome ve sa araka izay nandidian'Andriamanitra no tokony hanolorana ny fanatitra?`