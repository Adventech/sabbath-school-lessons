---
title:  "TSY NIOVA NY SAFIDIN'I KAINA"
date:   11/01/2023
---

### Ampifandraiso amin'i Jesosy

Ny rafitra fanaovana fanatitra dia mihoatra lavitra noho ny fanekena fotsiny an'Andriamanitra ho mpiahy sy mpanisy soa. Tokony haneho ny maha-Mpanavotra an'Andriamanitra koa izany. Nahafantatra tsara io rafi-panompoam-pivavahana nosoritan'Andriamanitra io i Kaina sy i Abela, izay mifototra amin'ny famonoana biby sy ny filana mandatsaka ny rany - izay tsy natao hahafinaritra.

lo fombafomba io, izay natao ho tombontsoan'ny mpanota, dia nokendrena hitaona ny mpivavaka tsirairay hahatsapa ny maha-mpanota azy sy hino ilay teny fikasana fa Olona hafa no hiharan'ny fahafatesana, izay sazin'ny fahotana, eo amin'ny toerany. Niseho tamin'ny alalan'ny fahafatesan'ny Tenany ho an'ny mpanota tsy mendrika ny fahasoavan'Andriamanitra.

Nolavin'i Kaina anefa ny handray ny fanatitra ho tombontsoan'ny tenany. Nirehareha aza izy noho ny faharanitan-tsainy ka nihevitra fa maharikoriko sy mahatsiravina izany fanatitra alatsa-dra izany.

Koa nifidy fomba fiankohohana madio sy mihaja ary mety kokoa izy. Tamin'izany no nanadinoany fa ny fiankohofana dia tsy maintsy atao araka ny toromarika avy amin'llay iankohofana fa tsy araka izay tian'ilay mpivavaka.

Mandinika, mandanja, mahatadidy, manombana ny fo sy ny fanatitra tsirairay i Jesosy (Mar. 12:41; Asa. 10:4), tsy araka ny fepetran'ny olombelona fa araka ny lalany. Matetika ny fomba fanolorantsika ny fanatitra (na tsia) no maneho taratra ny fihetseham-pontsika momba Azy.

Na tsy nankasitrahana aza ny fanatitr'i Kaina dia tsy navelan'Andriamanitra ho irery izy

taorian'izany ka ho very (vakio Gen. 4:7).

Andriamanitra marina no tompointsika. Na maty ho an'ny olona rehetra aza Izy dia hanaja ny safidin'ny tsirairay ihany amin'ny farany, izay hanaiky na handà Azy! Ireo izay tsy manaiky ny fahafatesan'i Jesôsy ho azy dia tsy maintsy hanefa samirery ny sazin'ny fahotany. Tahaka an'i Davida taty aoriana, azon'i Kaina natao koa ny niaiky ny fahotany sy ny fikomiany ka ho voavela heloka tanteraka. Azony natao ny nitondra fanatitra araka ny tokony ho izy, araka ny nandidian'Andriamanitra azy, ho fanehoana fa natoky ny famelan'Andriamanitra ny helony izy. Saingy toa an'i Satana sy Saoly ary Joda, dia nifidy ny fangidiana sy ny avonavona izy.

Ny fiankohofana marina amin'ny fo mibebaka ihany no hampifandray ny mpanome amin'llay Loharanon'ny zava-tsoa rehetra.

**Saintsaino izay voasoratra ao amin'ny andalan-teny fototra, ary jereo izay miresaka an'i Jesosy ao.**

`Karazana fanatitra manao ahoana no tsy azon'i Jesosy ekena ankehitriny, na dia omena mandritra ny fanompom-pivavahana ao am-piangonana aza Hazavao.` 

`Araka ny efa mahazatra anao ve sa hafa ny fahilanao an'i Jesosy eto?`

`Antom-bavaka: Inona no asetrinao ny fahitana an'i Jesosy araka izany?`

**Vakio ny Heb. 11:4. Nasehon'Andriamanitra tamin'ny tsy nampidinany afo avy any an- danitra fa tsy mba nankasitrahany" ny fanatitr'i Kaina (Gen. 4:5).**