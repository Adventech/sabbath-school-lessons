---
title:  "VOAVONO NOHO NY FAHATOKIANA"
date:   08/01/2023
---

### Saintsaino

Nihevi-tena ho hendry Kaina ary izany no nahatonga azy hino fa manana hevitra izay tsy ho takatry ny ray aman-dreniny sy i Abela velively izy. Koa navelany hahazo vahana tao am-pony ny fikomiana tamin'Andriamanitra.

Hadinony ny toetran'Andriamanitra noho ny nanalavirany Azy. Angamba nanomboka nihevitra izy fa niharan'ny tsy rariny ny olombelona, voafitaka, ary ampijalian'ilay Andriamanitra henjana sy masiaka ary ratsy fanahy? Moa tsy fahadisoana kely ihany ve no nataon'i Adama sy i Eva? Koa nahoana no voaozona hatramin'ny tany aza?

Nahoana tokoa moa ny olona izay manan-tsafidy malalaka sy manan-tsaina no tsy maintsy hanaraka ny hevitry ny Iray hafa? Tsy tafahoatra loatra ve ny fankatoavana an-tsipiriany ny fitakian'Andriamanitra rehetra?

I Abela kosa, na nanjo azy koa aza ny ozona avy amin'Andriamanitra, dia nekeny ho ara-drariny ny nataon Andriamanitra tamin'ny olombelona, ninoany ny fahamarinany sy ny famindrampony. ary indrindra koa, natoky ilay fanavotana nampanantenaina izy. Tapa-kevitra ny hanetry tena eo anatrehan'llay Ambony kokoa izy, hilefitra eo ambanin'ny fahefan'ilay Fahendrena izay tsy voatery ho takatry ny sainy voafetra sy lavo mandrakariva.

Tsy tsara tsy akory ny toe-javatra taorian'ny nandroahana azy ireo tsy ho ao Edena intsony. Kanefa natoky ilay fampanantenana hoavy mamiratra aorian'ny fanavotana i Abela, ary nanaiky ny famelan-keloka avy amin'Andriamanitra amin'ny alalan'ny fandatsahana ny ran'ilay Mpisolo azy. Izay naseho ara-tandindona tamin'ny alalan'ireo biby natao sorona. Hitany ny fitavana voarakitra tao amin'ilay teny fikasana fa hisy Mpanafaka ho avy hiombom-pahoriana amin'ny olombelona, Izay horatrain'ny menarana mialoha ny hanorotoroany ny lohan'ny menarana (Gen. 3:15).

Rehefa niezaka nandresy lahatra an'i Abela hiara-hikomy aminy i Kaina dia halemem-panahy sy hamoram-po, nefa safidy hentitra no hitany tao amin'ny rahalahiny. Nindrahindrain'i Abela ho tsara sy mahasoa ny lalan'Andriamanitra, ary natao hiarovana azy ireo; nasongadiny ihany koa ny famindram-pon'Andriamanitra tamin'ny niarovany ny ain'ireo ray aman-dreniny. Nohamafisiny ny fahamarinan'Andriamanitra sy ny fitiavany tamin'ny nanomezany vahaolana ho an'ny mpandika lalána rehetra, izay naseho ara-tandindona tamin'ny alalan'ny fanatitra nalatsa-dra.

Nampiasa herisetra i Kaina rehefa tsy naharesy tohika an'i Abela. Ary satria tsy ho vita ny hamono an'Andriamanitra dia ny iray amin'ny solontenany no novonoiny. Toy izany koa no hitranga amin'ny andro farany eo amin'ireo izay matoky an'i Jehovah sy ireo mpivavaka anarana fotsiny. Avy eo anivon'ny vahoakan'Andriamanitra ihany no tokony hanampoizana ny fanenjehana mafy kokoa (Vakio koa PM, toko 5).

**Ivereno ny andalan-teny nosoratanao ary diniho izany.**

**Farito ireo teny, na andian-teny, na fehezanteny, na hevitra miverimberina.**

**Asio tsipika eny ambanin ireo teny na fehezanteny manan-danja na mañana heviny manokana ho anao**

**Mamplasa hampifandraisana ireo teny na fehezanteny mifandraika amin'ny teny na fehezanteny hafa.**

`Ianaro Isianjery ny andininy tianao indrindra. Soraty imbetsaka izany mba hanamora ny fitadidianao azy. Inona no nanakana an'i Kaina tsy hitady famelan-keloka?`

`Inona avy irea dingana tokony ho nataon'i Kaina mba ho voavelan Andriamanitra heloka?`