---
title:  SOKAJY ROA
date:   12/01/2023
---

### Takaro

Tsy tokony hiandry antso mahery vaika avy amin'ny misionera hamoha azy ny mpanara-dia an'i Kristy vao hihetsika. Raha mifoha ny fanahin'izy ireo dia tokony ho reny isaky ny misy vola miditra isan-kerinandro, na kely na betsaka, ny feon Andriamanitra sy ny feon'ny fieritreretany mitaky aminy amim-pahefana ny ampahafolony sy ny fanatitra izay tokony ho an'Andriamanitra." - TFC, b. 4, p. 474.

"Tsy didy jadona tsy akory no nahavoa an'i Kaina. Afaka nanaiky ny fahamarinana toa an'i Abela izy. Fahadisoan-kevitra ny mino fa ny anankiray tamin'izy mirahalahy dia natokana ho amin'ny famonjena fa ny anankiray ho amin'ny fahaverezana. Abela dia nifidy ny finoana sy ny fankatoavana, fa i Kaina kosa dia nanaiky ny fisalasalana sy ny fandavana. Izany no nahatonga azy mirahalahy ho samy hafa.

"Mampiseho antokon'olona roa izay ho hita hatramin'ny faran'izao tontolo izao i Kaina sy Abela. Ny olona sasany dia hanaiky ny fanatitra efa nomena ny olona mba hahazoany fanavotana sy mba hahafahany amin'ny fahotany, fa ny sasany kosa dia matoky ny fahamendrehan'ny tenany ihany (...) Hadinon'izy ireny mantsy fa ny fahamnendrehan'i Jesosy Kristy irery ihany no hany afaka hanome antsika ny famelan-keloka. Diso hevitra toa an'i Kaina izy rehetra, manantena hahazo sitraka avy amin'ny Tsitoha amin'ny alalan'ny asa tsara ataony, ka tsy mahatsiaro velively ny filÃ¡ny ny Zanak'ondrin' Andriamanitra. Hitoetra mandrakariva eo ambanin'ny fanamelohana hatrany izy ambara-pandraisany ilay ra manadio." - PM, t. 52, ed. 2014.

`Rehefa avy nandalina io andalan-tSoratra Masina io ianao nandritra ny herinandro, Inona avy ireo lesona voarainao?`

`Inona avy ireo lafim-plainana azo ampiharana izany lesona izany?`

`Avereno jerena ilay andininy nianaranao tsianjery. Ahoana no hampiharanao izany eo amin'ny fiainanao mandritra ity herinandro ity?`