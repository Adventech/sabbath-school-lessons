---
title:  "ILAY MPITONDRATENA MALAHELO: NAHAFOY BE"
date:   04/03/2023
---



### Fampidirana

**Vakio ny: Mar. 12:41-44**

> Tsianjery: Mifidy andininy 1

` `

### EO AN-TANAN' ANDRIAMANITRA MANONTOLO

Ny asan'ny rain'ny pasitora Pavel Goia dia mpamboatra trano tamin'ny vanim-potoan'ny Kaominista romanianina, ary nambinina tamin'izany izy kanefa ny ankohonany dia tsy mba nanana fiara tsara tarehy, na fanaka lafo vidy, na trano be. "Raha hihatsara kokoa ny toe-javatra hoy izy tamin'ny vadiny, "dia hotohanantsika be lavitra ny asan'Andriamanitra. Ireo mantsy no harentsika, tsy afaka hitondra na inona na inona afa-tsy ireo fanahy ireo isika any an- danitra. Koa aleo mampiasa vola hahazoana fanahy."

Indray andro, raha avy nametaka ny tafon'ny sekoly iray izy dia nitondra 25000 dolara nody - vola be izany tany "Roumanie" tamin'izany fotoana izany. Dia nanontany azy ny vadiny: "Ohatrinona izany no tokony homentsika? 10 isanjato?" Hoy ny dadani Pavel Tsia ka, tsy izany! Omeo daholo!" Avy eo dia hoy ny vadiny: "aleo isika hihazona 2000 dolara ato an-trano andrao misy fahamehana. Dia nanaiky izy sady nanao hoe: "Eny ȧry, hazóny ny 10 isanjato dia omeo ny 90 isanjato."

Tsaroan'i Pavel fa indraindray nafoin'ny rainy manontolo ny vola, "miankina amin'izay ilain'ny fiangonana fa tsy ny antsika", hoy izy. "Iza no nanome antsika vola? Fahasalamana? Mbola hanome antsika mihoatra indray aza Izy. Aleo omena daholo. Omeo ny fiangonana izany." Ary tsy indray mandeha izany no nitranga, hoy i Pavel.

Amin'ity herinandro ity isika dia hifantoka amin'ireo endrika sasany isehoan'ny fanomezana, mifandraika amin'ny tantaran ilay mpitondratena malahelo, izay nahafoy be satria nahafoy ny zavatra rehetra. Toy izay nitranga tamin'ny rain'i Pasilora Pavel, ny fahafoizana be dia fanandramam-pinoana mahafinaritra ho an'ireo izay manolotra ny momba azy manontolo eo an-tanan'ny Mpamonjy. izay tsy mba manan-javatra hafa hatahorana, izay mifantoka sahady any ankoatra ny Jordana ny masony sy ny fony, dia any amin'ilay "Tany nampanantenaina". Izy ireo no anisan'izay voalaza fa "honina ao amin'ny avo; ny fitoerana avony dia ny fiarovana any amin'ny harambato; izay hohaniny dia homena azy, ary ny rano hosotroiny tsy ho diso."-Isa. 33:16.


><p> Soraty</p>
> Soraty araka ny dikanteny izay tianao ny Mar. 12:41-44. soratana amin'ny fiteninao ihany koa izany, ary azonao atao ny manao kisarisary na drafitra momba io toko lo.