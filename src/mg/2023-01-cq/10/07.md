---
title:  Ifanakalozy hevitra
date:   10/03/2023
---

### Ifanakalozy hevitra

Zarao ao amin'ny kilasin'ny Sekoly Sabata (na amin'ny mpiara-mianatra Baiboly) ny hevitra voarainao avy amin'ny tsianjery sy ny fianaranao Baiboly nandritra ity herinandro ity, ary koa ireo fahalalana azonao avy amin'izany, ireo fanamarihana nataonao sy fanontaniana isan-karazany momba izany. laraho midinika amin'ny tarika misy anao ireto fanontaniana hifanakalozan- kevitra ireto:

`Ny fanohanana ny fampielezana ny filazantsara ve no antony tsara indrindra hanomezana ny fanatitra sa tokony hisy antony hafa ambony lavitra noho izany?`

`Inona no havalinao ny olona izay manolo- kevitra anao tsy hitondra ny ampahafolony sy ny fanatitrao ao an-trano firaketana satria mampiahiahy azy ireo ny fitantanana ny vola?`

`Anisan'ny voizin'ireny fampianarana mampanantena harena ireny ny hoe: "Arakaraka ny anomezanao be no handraisanao be". Na dia misy fahamarinany ihany aza izany, dia tsy io no tokony ho tena antony fototra mahatonga antsika hanome. Ahoana no anampian'ny rafitra napetrak'Andriamanitra antsika (dia ny fanomezana mifamatra amin'ny fitahiana voaray izany) hanana antony voalanjalanja kokoa hanomezana?`

`Raha ny rafitra napetrak Andriamanitra momba ny fanatitra dia ampahany mifandanja amin'ny vola miditra no tokony hatolotsika. Nahoana àry no tsy misy filazàna ao amin'ny Baiboly momba ny isan-jato mety indrindra tokony homena? (Jereo Ohab. 4:18).`

`Isaky ny misy vola miditra aminao na tombony azonao, firy izan-jaton'izany no omenao ho fanatitra, araka ny tsilon-tsaina nomen'ny Fanahy Masina anao?`

`Ny mamerina ny ampahafolony ve sa ny manao fanatitra ara-drafitra tsy tapaka no mitaky fahafoizan-tena sy fanoloran-tena lehibe kokoa? Nahoana?`