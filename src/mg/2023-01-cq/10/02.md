---
title:  TOERANA METY
date:   05/03/2023
---

### Saintsaino

Taorian'ny fidirani Jesosy tamim-boninahitra tao Jerosalema no nanadiovany ny tempoly. Nanjary "zohy fieren'ny jiolahy" ilay tokony ho trano fivavahana (Mar. 11:1-17)! Ireo izay tokony ho nitandro ny voninahitr Andriamanitra indray no naneho diso ny toetrany tamin'ny nanararaotany ny toeram-pahefany mba hanangonan-karena.

Nanohitra an'i Jesosy sy nanontany ny amin'ny fahefany ireo lohan'ny mpisorona, mpanora dal√°na, loholona, sy ireo manam-pahefana. Ary nanao ilay fanoharana momba ny tanimboalaboka Izy ho setrin'izany (Vakio Mar. 12:12).

Nampitandrina ny vahoaka i Jesosy ny amin'ny fihatsarambelatsihin'ireo mpitondra azy. Tia misehoseho ho masina izy ireo kanefa fieremana sy fahotana no ao anatiny, sady maka tombony amim-pitiavan-tena na dia amin'ny fanatitry ny vahoaka aza.

Tao anatin izany tontolon-kevitra izany no nipetrahan'i Jesosy "tandrifin'ny fandatsahan- drakitra", nanara-maso ireo olona nandrotsa-bola tao (and. 41). Nikendry hampianatra lesona sarobidy an'ireo mpitondra ny fiangonany hoavy Izy, sy antsika koa. 

Voalohany, manara-maso sy manombana ny fomba fanomezantsika Izy (vakio Heb. 11:4).

Madio ve ny fontsika? Efa niaiky ny fahotantsika ve isika? Fantatsika ve fahafolzan-tenany sy ny fanatitra nataony ho antsika? Efa nanao izay azontsika atao ve isika hihavanana amin'ny namantsika raha nisy olana ny fifandraisantsika?

Manaraka izany, tsy ny "habetsany" fa ny "fomba" fanolorantsika izay arotsatsika ao an-trano firaketana no jereny. Ny fanatitra nataon'ny mpitondratena iray tsy fantatra anarana no namplato lay Mpahary izao tontolo rehetra izao, ka niantsoany ny mpianany mba handray lesona. Natoky an Andriamanitra izy ka nanome izay rehetra nananany, dia farantsakely roa, izay anisan'ny vola kely indrindra tamin'izany andro izany.

Nidera ny fihetsiny i Jesosy, ary nohamafisiny ankolaka tamin'izany fa ny trano firaketana ihany no toerana mety sy tiany hitondran'ny zanany ny ampahafolony sy ny fanatitra. Ary tsy mbola niova hevitra Izy!



**Ivereno ny andalan-teny nosoratanao ary diniho izany.**

**Farito ireo teny, na andian-teny, na fehezanteny, na hevitra miverimberina.**

**Asio tsipika eny ambanin'ireo teny na fehezanteny manan-danja na manana heviny manokana ho anao**

`Mampiasa hampifandraisana ireo teny na fehezanteny mifandraika amin'ny teny na fehezanteny hafa. Inona ireo hevitra ankapobeny hitanao misongadina manokana avy amin'ireo zavatra nomarihinao ireo?`

**lanaro tslanjery ny andininy tianao indrindra, Soraty imbetsaka izany mba hahamora ny fitadidianao azy.**

`Maneho ny fahatokiako sy ny fanoloran-tenako ve ny fanatitro sa maneho fanomezana fotsiny? Inona ny antony anomezako?`

`Inona no azontsika atao mba tsy hiahiahy ny sahanasantsika, araka ny toe-tsaina manjaka amin'izao? Kanefa koa inona ireo dingana azontsika atao raha heverinisika fa misy tsy mety ny fitantanana eo anivon'ny sahanasa?`