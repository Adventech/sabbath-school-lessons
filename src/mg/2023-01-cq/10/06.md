---
title:  MIFAMATRA
date:   09/03/2023
---

### Takaro

"Tsy nisalasala Kristy nanameloka ny fanaovan-dratsy, nefa nitandrina Izy mba tsy hampihen-danja ny adidy. Nomeny tsiny ny fitiavan-tena izay maka an-keriny sy mampiasa amin'ny tsy tokony ho izy ny fanomezan'ny mpitondratena. Tamin'izany fotoana izany koa dia nidera ny mpitondratena izay nitondra ny fanatiny ho ao amin'ny fitehirizan'Andriamanitra Izy. Ny fampiasan'ny olona diso ny fanomezana dia tsy afaka manala ny fitahian'Andriamanitra amin'ny mpanome izany. (...)

"Lasa niaraka tamin'ny fanomezany ny fony (ny fon'ilay mpitondratena); tsy ny vidin'ny vola fa ny fitiavana an'Andriamanitra sy ny tombon-tsoa hitany eo amin'ny asany izay nanosika ny fihetsiny no nanombanana izany."- IFM, tt. 655,656.

"Eo amin'ny fandanjan'ny lanitra, ny fanomezana ataon'ireo malahelo (...) dia tsy tombanana arakaraka ny vola nomena, fa arakaraka ny fitiavana izay nanosika ilay fanatitra. (...) Nalamina araka ny fitondran'Andriamanitra ho amin'ny tombontsoan'ny olona ny drafitra iray manontolo momba ny fanolorana fanatitra ara-drafitra."-TFM, t. 198.

"Nataon'i Jesosy fitsipika mihitsy, mba hifamatra amin'ny fahzavana sy ny tombontsoa azontsika ny fanomezana ataontsika ho an'Andriamanitra."-PM, t. 531.

"Nametraka hoenti-manana teo am-pelatanan'ny olona Izy, mba hikoriana amin'ny alalan'ny fantsona olombelona ny fanomezany, ho fanatanterahana ny asa nampiandraiketina antsika eo amin'ny famonjena ireo olona namantsika. (...) Koa amin'izany dia ataony fantsona hizarana ny fitahiany eto an-tany ny olona." - TFM, t. 12.

"Ary raha ho tonga fantsona izay ikorianan'ny fitahian'ny lanitra mankamin'ny hafa ny olona, dia hasian'Andriamanitra fitahiana mandrakariva ao anatin'ilay fantsona." -TFM, t. 35, np.


`Rehefa avy nandalina io andalan-tSoratra Masina io ianao nandritra ny herinandro, dia inona no ilainao hatao?`

`Inona no ilain'ireo olona hafa manodidina anao hatao?`

**Avereno jerena ilay andininy nianaranao tsjanjery.** 

`Ahoana no hampiharanao izany eo amin'ny fiainanao mandritra ity herinandro ity?`