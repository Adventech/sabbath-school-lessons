---
title:  "ILAY FANOMEZANA VOALOHANY"
date:   01/01/2023
---

### Saintsaino

Manoritsoritra ny fanomezana voalohany natolotr'Andriamanitra ny olombelona ny Gen. 1-tontolo lainana voaomana ho an'ny fiainana maharitra. Tany am-boalohany dia voalaza fa "tsy nisy endrika sady foana" izany (and. 2). Andeha hodinihintsika ireo dingana voalchany nataon'Andriamanitra mba hitondra ny filaminana teo amin'ny fikorontanana. Nampisy ny mazava no nataon'Andriamanitra voalohany: "Fa Izy no niteny, dia ary izany; izy no

nandidy, dia nitoetra mafy izany."- Sal. 33:9. Tsy tamin'ny famoronana fotsiny anefa no nampiasana ny

Teniny fa mihoatra noho izany. "Mihazona ny zavatra rehetra amin'ny herin'ny teniny koa Izy (Heb. 1:3).

Mitondra fahalalana tokoa ny zavatra nataony manaraka! Nosarahin'Andriamanitra tamin'ny maizina ny mazava (Gen. 1:4), nosarahiny ny rano tety ambany sy ny teny ambony (and. 6), ny tany maina sy ny rano (and. 9), ny alina sy ny andro (and. 14). Ny fahafahany mampiasa ny Teniny hanavahana, hifidianana, sy hametrahana fefy sy fetra ary hametrahana ny zavatra tsirairay amin'ny toerana tokony hisy izany dia maneho ny fisian'ny fenitra napetrany mialoha araka ny fikasany. Izany no tsiambaratelo hitondrana filaminana eo amin'izay misy fikorontanana.

Ny namoronan'Andriamanitra ny olombelona araka ny Endriny (and. 26) dia maneho fa nomena izany fahaiza-mandamina izany koa ny taranak'olombelona. Ao amin'ny fitantarana ao aoriana kely (Gen. 2:8) dia nanamboatra saha izay nametrahany ny lehilahy sy ny vehivavy lzy, ka nanome asa manokana hataon'izy ireo: hiasa sy hitandrina izany (and. 15). Maneho izany fa talohan'ny nidiran'ny fahotana dia nomena fahaiza-mamorona sy mihazona ny filaminana sy ny hatsaran-tarehy feno firindrana ny olombelona. Tsy fantatry ny ahi-maitso izay tokony hipariahany ka nilaina ny sain'olombelona hitarika sy hamefy ny toerana hitomboan'izany. Tsy manam-pahalalana ny voninkazo tsara tarehy ary tsy afaka mifindra mba hivondrona isan-tsokajiny na isaky ny lokony, noho izany dia nisy olona tsy maintsy nanapa-kevitra ny amin'ny toerana tokony hambolena izany.

Na dia marobe sy isaky ny karazany avy aza ny zavatra azo nohanina dia nofaritan'ny Tompo manokana ny hanina tokony hohanin'ny olombelona (Gen. 1:29). Fanamelohana ho faty no hihatra raha toa izy ireo mihinana izay tsy nampidirina ho isan'ny azony ohanina, na dia napetraka miharihary tao amin'ny saha aza izany (Gen. 2:17).

Naneho ny zavatra navahan'Andriamanitra manokana ny hazo voarara. Nandrava ny fifandraisam- pitokiana nisy izy ireo raha nandika izany fetra izany sy nampiasa ny zavatra noraran'Andriamanitra ho fizahan-toetra. Verin'ireo mpivady voalohany ny saha, nanomboka tera-tsemboka izy ireo ary nitebiteby ny amin'ny fitandremana ny zavaboary.

**Ivereno ny andalan-teny nosoratanao ary diniho izany.**

**Farito ireo teny, na andian-teny, na fehezanteny, na hevitra miverimberina.**

**Asio tsipika eny ambanin'ireo teny na fehezanteny manan-danja na manana heviny manokana ho anao. Mamplas√† hampifandraisana ireo teny na fehezanteny mifandraika amin'ny teny na fehezanteny hafa.**

**Ataovy tsianjery my andininy tianao indrindra ary soraty imbetsaka izany mba hahamora ny fitadidianao azy.**

`Nahoana no tsy azo antoka ny fitokian'ny olombelona amin'ny fenitra manokana apetrany momba ny fanavahana ho fisorohana ny fikorontanana sy hihazonana ny firindrana? (ara-piarahamonina, ara-pifandraisana, ara-batana)?` 

`Lafiny inona eo amin'ny fiainanao no ilana filaminana ao anatin'ny fikorontanana?`