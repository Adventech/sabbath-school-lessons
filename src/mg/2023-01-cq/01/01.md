---
title:  "ANDRIAMANITRA: ILAY MPANOME IZAY MIHAZONA NY ZAVATRA REHETRA"
date:   31/12/2022
---

### Fampidirana

**Vakio ny: Heb. 1: 1-4**

> Tsianjery: Mifidy andininy 1

` `

### MAMERINA NY FIRINDRANA AMIN'NY LAONINY

Izay rehetra nanapa-kevitra ny handamina ny lalimoarany dia mahalala fa mety hiteraka fikörontanana bebe kokoa aza izany. Raha faritana tsotra dia ny tsy fisian'ny filaminana no atao hoe fikorontanana. Inona àry no atao hoe filaminana? Hitantsika ao amin'ny Gen. 1 fa ny filaminana dia mitaky fandaminana araka ny fenitra na modely na koa fitsipika efa napetraka mialoha, mba hahatonga ny vokatr izany hirindra sy hitondra soa- lalimoara madio. Mifandraika amin ny filaminana ny fanavahana, izay anasokaliana ny zavatra araka ny karazany, ny lokony, ny habeny na koa ny bikany

Tsy mijanona ho milamina hatrany anefa ny zavatra nalamina. Ny fitsipiky ny "entropie" (lalana faharoa amin'ny "thermodynamique") dia manambara fa ny zavatra rehetra dia miala amin'ny lamina nisy azy tany am-piandohana ho amin'ny fikorontanana. Ohatra vitsivitsy maneho ny vokatry ny fahotana ny aretina sy ny fahasimban'ny tontolo lainana ary ny fifandraisan'ny mpianakavy izay mihasimba. Raha tsy misy hery ivelany ampidirina ao dia hiharan'ny fikorontanana sy ho simba ny zava-drehetra amin'ny farany.

Ambaran'ny bokin'ny Hebreo fa tsy Mpandova ny zavatra rehetra sy Mpamorona an'izao tontolo izao fotsiny ny Zanaka fa "mihazona ny zavatra rehetra amin'ny herin'ny teniny"- Heb. 1:2, 3. Handinika ny Genesisy isika mandritra ity herinandro ity mba hamakafakana ny fomba nanasian'Andriamanitra ny filaminana avy amin'ny fikorontanana, sy ny fitsipika namplasainy mba hihazonana izany rafitra rehetra izany. Tsy ao amin'ny Famoronana ihany no handinihana ny anjara asan'ny Tenin'Andriamanitra fa ao amin'ny fihazonana ny zavatra nohariany koa-manomboka amin'ny tenantsika ka hatramin'ny fanambadiana, ary na ny ara-bolantsika koa aza. Hahita ny fitsimbadihan'ny vokatry ny "entropie" ireo izay mihaino ny Teniny sy mampihatra izany amim-panajana eo amin'ny fiainany! Misy ny fanantenana!

> <p> Soraty</p>
> Soraty araka ny dikan- teny tianao ny Heb. 1:1-4. Azonao soratana amin'ny fiteninao ihany koa izany, ary azonao atao ny manao kisarisary na drafitra momba io toko io.