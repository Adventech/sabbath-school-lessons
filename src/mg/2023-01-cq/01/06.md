---
title:  FEFY MASINA
date:   05/01/2023
---

### Takaro

"Miahy sy mihevitra ny Fanjakany Izy raha manapaka izany, ary nanangana fefy- dia ny didy folo izany- manodidina ireo olony mba hiarovana azy ireo amin'ny vokatry ny fandikana izany. Raha nitaky ny hankatoavana ireo lalÃ n'ny fanjakany Andriamanitra dia nanome fahasalamana sy fahasambarana ary fiadanana sy fifaliana ho an'ireo olony. Nampianariny azy ireo fa ny toetra tonga lafatra izay takiny dia tsy tratra raha tsy mifankazatra amin'ny Teniny izy ireo."- CPTS, t. 454.

"Mampianatra io andininy io (Ohab. 3:9, 10) fa: manana zo amin'ny fananantsika rehetra Andriamanitra, amin'ny maha-Mpanome izany Azy ho antsika; tokony hoheverintsika voalohany indrindra io zony io; ary hisy fitahiana hanaraka ireo rehetra izay manaja io zo io. (...)

Koa nomen'ny Tompo antsika ny harena sarobidy indrindra tany an-danitra raha nanolotra an'i Jesosy ho antsika Izy. Nomeny antsika tamin-kalalahan-tanana niaraka Taminy ny zava-drehetra mba hahafahantsika mifaly amin'izany. (...) Mangataka antsika Izy mba hanaiky fa Izy no Mpanome ny zava-drehetra; ary noho io antony io no mahatonga Azy hilaza hoe: Natokako ho Ahy ny ampahafolony amin'ny fanananao rehetra, ankoatra ny fanomezana sy ny fanatitra, izay tsy maintsy entinao ao amin'ny trano firaketako. (...)"- TFM, tt. 66,67.

`Rehefa tapitra ny herinandro andinihana ity toko ity, inona ny fampiharana maharesy lahatra anao eo amin'ny fiainanao manokana?`

`Ahoana no hanaovana izany fampiharana izany eo amin'ny fiarahamonina?`

`Avereno jerena ilay andininy nianaranao tsianjery. Ahoana ny fomba hampiharanao izany eo amin'ny fiainanao mandritra ity herinandro ity?`