---
title:  "FIVAVAHANA MARINA"
date:   20/03/2023
---

### Hazavao

Araka ny finoan'ny maro, ireo izay "mpivavaka be" dia heverina ho akaiky kokoa an'Andriamanitra ary manana fahafahana kokoa ho tonga any an-danitra. Saingy ny hafatra ho an'ny fiangonan'i Laodikia (Apôk. 3:4-22) dia manambara fa mety ho anisan'ny fandrika mamitaka indrindra ny mpivavaka io fiheveran-diso io.

Toy izao ilay fandrika: mora amin'ny olona ny manafangaro ny "fisehoana ho mpivavaka" amin'ny tena fivavahana marina. Ny teny hoe "fivavahana", avy amin'ny teny latinina hoe religare, Izay midika hoe "mamatotra" (indray), dia maneho ny finiavan Andriamanitra hampihavana (indray)_ny olona Aminy. Ny olombelona no nanapaka ny fifandraisana tao amin'ny saha Edena. Teo dia nanjary mihoatra lavitra noho ny fihetsika ivelany ny fahotana. Nanjary toetry ny olombelona izany, izay nahatonga fisarahana tamin'Andriamanitra (Isa. 59:2), ary fahafatesana noho izany (Rom. 6:23).

Na dia tena ilaina eo amin'ny fifandraisana amin'Andriamanitra aza ny fanehoana ivelany ny maha-mpivavaka, ny fahazotoana, sy ny fankatoavana hentitra, dia tsy mampiova io fisarahana amin'Andriamanitra io. Dia toy izany no mahavoafandrika ny olona satria na ny "fisehoana ho mpivavaka" na ny tena fivavahana marina dia samy mety hitarika ho amin'ny fitandremana fatratra ny lalana sy ny fombam-pivavahana avokoa.

Ireo izay mihavana amin'Andriamanitra dia "mamoa be" (Jao. 15:8); ary izany voa izany dia hita ao amin'ny Gal. 5:22, ka ny voalohany amin'izany dia ny fitiavana ary ny farany dia ny fahononam-po.

Vakio ny 1 Kor. 13. Hoy koa i Jakoba ao amin'ny Jak. 1:27: "Izao no fivavahana madio sady tsy misy loto eo anatrehan'Andriamanitra Ray: ny mamangy ny kamboty sy ny mpitondralena amin'ny fahoriany, sy ny miaro ny tena tsy hisy pentimpentina avy amin'zao tontolo izao."

Ireto misy fitsipika manan-danja ambaran'i Ellen G. White mikasika ny fomba fanehoam- pitiavana amin'ireo sahirana (Welfare Ministry, toko 22,23): 
- Tsy misy azontsika avela hody maina sy ho noana ireo izay mangataka hanina eo am-baravarantsika. 

- Tsy maintsy mihevitra ny ara-panahy sy ara-nofo isika rehefa manasoa ny hafa. Raha ny iray amin'ireo ihany no ahiantsika dia tsy maneho ny tanjon'i Jesosy ho azy izany.

- Tsy mitaky ny hanamplantsika ireo izay tsy mazoto miasa ny Tompo, saingy tokony haneho halemem-panahy sy fangorahana amin'ireo izay mihitsoka anaty fahantrana lalina isika. 

- Ny fikarakarantsika ny olona izay tsy manampy ny tenany dia mety handentika azy ao amin'ny hakamoana, ny fahantrana, hy sy fahalalana anony, sy ny fiheverana fa mety ho azony maimaimpoana avokoa ny sakafó sy ny fisotro. Mila beazina hahay hizaka tena izy ireo.

- Manan-tombam-bidy lehibe lavitra noho ny fanomezana vola ny fanidaniana ron-doha sy fotoana ary ny fiezahan'ny tena manokana. Izany no fitiavana marina.


`Rehefa avy namaky izay nosoratanao sy nomarihinao ianao dia inona ireo hevitra ankapobeny misongadina manokana avy amin'izany?`

`Inona avy ireo fanontaniana mipetraka avy amin'ny fandinihanao ny andininy fototra? Ampahany inona no sarotra?`

`Inona avy ireo fitsipika sy fehin-kevitra hafa hitanao ao? Ahoana no tsy hahalatsaka antsika amin'ny fandrika tahaka an'i Laodikia, ka hiheverantsika tena ho mpivavaka kanefa tsy manana fifandraisana velona amin'i Kristy?`