---
title:  FANASANA HENTITRA
date:   19/03/2023
---

### Saintsaino

Fantatry ny olona izy, mpitarika mbola tanora ao amin'ny "fiangonany", ary nanan-karena. Nitady an'Andriamanitra tamim-pahatsorana izy, ary nino fa efa manaraka ny fitakiany rehetra. Na izany aza, tsapany fa mbola nisy banga teo amin'ny fiainany ara-panahy, ary tsy fantany hoe inona izany.

Rehefa "niala tany Galilia i Jes么sy ka nihazo ny lalana teny an-dafin'i Jordana" no hitan'ilay zatovo mpanankarena nanasitrana ny vahoaka. Voasarika ho eo amin'i Jes么sy koa izy noho ny fikatsahany fanandramana lalina kokoa miaraka amin'Andriamanitra. "Azo antoka fa ho hain'i Jes么sy ny hanitsy kely ny toetrako efa lavorary," hoy ny eritreriny, "sy hanamafy amiko ny lalana mankany amin'ny fiainana mandrakizay." 

Vakio ny Mar. 10:17, Mat. 19:16,17. Fantatr'i Jesosy fa ny fanekena ny maha-Andriamanitra Azy ihany no fon'ny olombelona miova ka hahaizany manaiky ny fanasana hentitra ataon'i Jesosy aminy.

"Raha te-hiditra any amin'ny fiainana hianao, tandremo ny didy" hoy i Jesosy - Mat. 19:17. Toa tsy hain'ilay zatovo nofaritana hoe iza amin'ny didy moa izany, koa nanontany izy. Rehefa avy nitanisa dimy tamin'izany i Jes么sy dia nofintininy toy izao ireo didy tao amin'ny vatofisaka faharoan'ny didy folo: "Tiava ny namanao tahaka ny tenanao" - and. 19. Tsy fiseho ivelany na am-bava fotsiny ny atao hoe tia; toetra anaty izany, izay ilaina mba hahazoana miditra ny fanjakan'Andriamanitra.

Dia mbola nifantoka tamin'ny asa tokony hatao indray ilay zatovo nanan-karena fa tsy ny toetra tokony hananana (jereo and.20). "Dia hoy Jesosy taminy: Raha tia ho tanteraka hianao, mandehana, amidio ny fanananao, ka omeo ny malahelo, dia hanana rakitra any an-danitra hianao; ary avia hanaraka Ahy. Fa nony nandre izany teny izany ilay zatovo, dia niala tamin'alahelo izy. satria nanana fananana be."- and.21,22.

Azo lazaina ho niaina tamin'ny andro farany ity zatovo nanan-karena ity; afaka taona vitsy monja mantsy dia horavana Jerosalema, ary ho veriny rahateo avokoa ny zavatra rehetra. Afaka mitoky amin'ny fiahian'i Jesosy ve isika ary mianatra miaina amim-pinoana tanteraka? Nanapa-kevitra ny hitoky amin'ny fananany ilay zatovo mpanankarena. Andeha apetratsika eo amin'ny alitara avokoa ny zavatra rehetra ka hanontany an'Andriamanitra isika ny amin'ny fotoana mety hampiasana izany. Ho diso aoriana loatra izany raha ao anatin'ny fotoan-tsarotra!


**Ivereno ny andalan-teny nosoratanao ary diniho izany. Farito ireo teny, na andian-teny, na fehezanteny, na hevitra miverimberina.**

**Asio tsipika eny ambanin'ireo teny na fehezanteny manan-danja na manana heviny manokana ho anao**

**Mampiasa hampifandraisana ireo teny na fehezanteny mifandraika amin'ny teny na fehezanteny hafa.**

**lanaro tsianjery ny andininy tianao indrindra. Soraty imbetsaka izany mba hahamora ny fitadidianao azy.**

`Manan-danja ny fananan-toky ao anatin'ny fifandraisantsika amin'i Jesosy. Ahoana no ahafahan'ny olona iray mampitombo marina ny fitokiany amin'i Jesosy?`

`Inona no asain'i Jesosy afolko mba hitomboan'ny fitiavako Azy sy ireo olona mila fanampiana?`