---
title:  "ILAY ZATOVOLAHY MPANANKARENA: IREO MPANOME AMIN'NY ANDRO FARANY"
date:   18/03/2023
---

### ILAY ZATOVOLAHY MPANANKARENA: IREO MPANOME AMIN'NY ANDRO FARANY
### Fampidirana

**Vakio ny: Mat. 19:16-22**

> Tsianjery: Mifidy andininy 1

` `

### REHEFA TONGA OZONA NY FITAHIANA

Fony fahatanorany, mpandraharaha izy tamin'izay, dia nanampy irony mpivarotra rongony ao amin'ny fikambanana miafina irony, nanerana an'i Italie, i Julian Archer, tovolahy aostralianina iray. Nifampirahararaha tamin'ireo mpampihorohoro tany Himalaya izy. nisafosafo irony hala vaventy (tarentule) irony, ary dia nahazo vola be an-tapitrisany. Ankehitriny izy dia tonga mpitarika ny Fiangonana Advantista any amin'ny faritra atsimon'ny Pasifika. Miaiky izy amin'ny fotoana ahazoan'ny olona fitahiana lehibe ara-bola no tandindomin-doza indrindra ny fanahiny. Ao amin'ilay bokiny hoe: "Help! I've Been Blessed! How to Stop God's Blessings From Becoming Curses" (na raha adika: "Vonjeo! Nahazo fitahiana aho! Ahoana no hanakanako ny fitahian'Andriamanitra tsy hivadika ho ozona") i Julian dia mitantara fa ny fitahian'Andriamanitra no nameno ny fony fa tsy Andriamanitra.

Amin'ny maha-mambran'ny fiangonana azy dia fantany fa nametraka izao fanontaniana izao Jesôsy: "Fa inona moa no soa ho azon'ny olona, raha mahazo izao tontolo izao, kanefa very ny ainy?"-Mat. 16:26. Fantany koa fa efa nilaza i Jesosy fa tsy hain'ny olona ny sady tian'Andriamaniktra no tia vola. Nazava taminy anefa nony farany tsy voatery hanakana ny olona tsy ho tia vola ny maha- mambran'ny fiangonana azy.

Tantarainy ao amin'ny bokiny fa noho ny fahasoavan' Andriamanitra dia nanaiky ny fanasany izy ho raiki-pitia amin'i Jesôsy sy hanaraka Azy na aiza na aiza hitondrany azy. "Vokatr izany dia namidinay ny orinasa fandraharahan'ny fianakaviana, nampitomboinay ny fanatitra (...) ary nanomboka nanao an Andriamanira ho lohalaharana izahay".

"Mbola miezaka mafy aho hibanjina hatrany an'i Jesosy isan'ora sy isan'andro" hoy i Julian, "saingy izao lesona lehibe izao no nianarako: Araka ny hitomboan'ny fitahiana azoko no tsy maintsy ampileferako ny lohaliko."

Amin'ity herinandro ity isika dia handinika tantaran'olona iray ao amin'ny Baiboly, izay nahazo koa, nandre ny antson' Jesosy, kanefa tsy nanaraka Azy. Ahoana no hahafahan'ireo izay miaina amin'ny andro farany manatsoaka lesona avy fahadisoany ka mandray fanapahan-kevitra tsara dieny mbola fotoany?


><p> Soraty</p>
> Soraty araka ny dikanteny izay tianao ny Mat. 19:16-22. Raha tsy ampy ny fotoana eo am-pelatananao dia ny Mat. 19:21,22 no soraty. Azonao soratana amin'ny fiteninao ihany koa izany, ary azonao atao ny manao kisarisary na drafitra momba io toko io.