---
title:  "BANKIN'NY LANITRA"
date:   23/03/2023
---

### Takaro

"Asa tsara no voa takin'i Kristy amintsika: teny mamy, asa soa, fitsinjovana ny mahantra sy ny sahirana ary ny mijaly." - TFC, b. 2, t. 25.

"Napetrak'Andriamanitra ny tarigetran'ny toetra amam-panahiny ho an'izay rehetra te-ho anisan'ny fanjakany. Izay ho tonga mpiara-miasa amin'i Kristy ihany, izay hiteny ihany hoe: 'Tompo Ã´, izay rehetra ahy, izay rehetra maha-izy ahy dia Anao, ireo ihany no hekena ho zanakalahy sy zanakavavin'Andriamanitra." - IFM, t. 557.

"Naseho tamiko fa irin'Andriamanitra ny hanafahan'ny olo-masina ny tenany amin'ny zavatra rehetra manavesatra sy manelingelina rehetra mialoha ny hiavian'ny fotoan-tsarotra, sy ny hanaovany fanekena amin'Andriamanitra amin'ny alalan'ny fanatitra. Raha atolotr'izy ireo eo amin'ny alitara ny fananany, ka mangataka amim- pahamatorana toromarika avy amin'Andriamanitra momba ny adidiny izy ireo, dia hanoro azy ny amin'ny fotoana hanomezana ireo zavatra ireo Andriamanitra.

"Naseho ahy fa raha misy olona mifikitra amin'ny fananany, ka tsy nangataka taridalana tamin'ny Tompo hanoro azy ny amin'izay tokony ho adidiny, dia tsy hampahafantatra azy izany ho adidiny izany mihitsy Izy, ary dia havela hihazona ny fananany ihany izy ireo, ka rehefa tonga ny fotoan-tsarotra dia hianjera amin'izy ireo tahaka ny tendrombohitra hanototra azy ireo izany fananany izany; dia hihevitra ny hamotsotra ireo fananany ireo amin'izay izy, kanefa indrisy fa tsy ho afaka hanao izany intsony. Nandre fitomaniana tahaka izao aho: '(...) Tahaka izay mantsy, raha mba nomentsika izany, ka nihary harena tany an-danitra isika!

"Hitako fa tsy nitombo ny fanatitra, fa nihena, ary levona. Hitako ihany koa fa tsy mangataka ny vahoakany rehetra mba hanolotra ny fananany amin'ny fotoana mitovy Andriamanitra, fa raha tian'izy ireo ny hampianarina dia hampianatra azy ireo zy, amin'ny fotoana ilana izany, ny fotoana tokony hivarotana ny fananany sy izay habetsahan'ny hamidy."- TFM, tt. 64,65.

bankin'ny lanitra izy ireo. Aleony mampiasa ny volany ho an'ny zavatry ny tany toy izay ho an'ny zavatry ny lanitra. Noho izany dia mila manao ezaka mafy izy ireny "Fa maro ireo olona izay maneho amin'ny alalan'ny asany fa tsy matoky ny handreseny ireo rendrarendra sy ny fitiavana izao tontolo izao."- TFM, t. 167. np.


`Rehefa avy nandalina io andalan-tSoratra Masina io ianao nandritra ny herinandro, dia inona no nandresy lahatra anao manokana ny hampihatra azy eo amin'ny fiainana?`

`Inona ny fampiharana tsotra azonao tanterahina eo anivon'ny ankohonanao?`

`Avereno jerena ilay andininy nianaranao tsianjery. Ahoana no hampiharanao izany eo amin'ny fiainanao mandritra ity herinandro ity?`