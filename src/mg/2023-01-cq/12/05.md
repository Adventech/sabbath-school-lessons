---
title:  "MIAINA AMIM-PINOANA"
date:   22/03/2023
---

### Ampifandraiso amin'i Jesosy

Izay mpanara-dia marina an'i Jesosy dia hametraka ny fananany sy ny momba azy rehetra eo an-tanan'ny Tompo. Tsy midika anefa izany fa voatery hivarotra sy hanome ny fananany rehetra ny zanak'Andriamanitra rehetra, tahaka izay nangatahina tamin'ilay zatovolahy mpanankarena.

Teo an-dalam-pamerezana ny zavatra rehetra ny zanak'Andriamanitra, tamin'izany no nitakian'Andriamanitra ny hahafoizany ny fananany rehetra hampandrosoana ny fanjakany-hanampiana ny mahantra sy hanohanana ny asany eto an-tany, satria ho verin'izy ireo rahateo ny zavatra rehetra!

Rehefa nanaiky ny antson'Andriamanitra i Abrahama dia nahazo nitondra ny fananany rehetra nanaraka azy (Gen. 12:5) mba hamelomany ny ankohonany sy ho fanatanterahana ny asa nanirahan'Andriamanitra azy. Tsy mba toy izany kosa i Nôa, izay niaina tao anatin'ny "andro farany" niavaka, ka nila nampiasa ny fananany rehetra hanorenana ny sambofiara. Ny fikolokoloantsika fifandraisana ety amin'i Jesôsy ihany no hahafahan'ny Fanahy Masina manoro ny zanany malala ny tokony hatao sy fotoana tokony hanaovana izany.

Vakio IFM, t. 556, Mat. 19:29.

Tsy ho azo ihodivirana ny fahaverezam-pananana ao anatin'ny fotoan-tsarotra. Ho an'ny sasany, hesorina aminy ny fananany; ho an'ny hafa kosa, tsy maintsy handositra ny vahoaka romotry ny hatezerana izy. Tsy hahazo hividy na hivarotra ireo izay tsy manana ny mariky ny bibidia, koa inona moa no ilàna ny fananana raha horavana amin'ny afo avokoa izany amin'ny farany (2 Pet. 3:11)? Koa izay rehetra tsy nafindra hotehirizina any an-danitra ka tsy nampiasaina ho an'ny asan'i Jesosy dia ho very mandrakizay.

Ho fiomanana ho amin'izany fotoan-tsarotra lehibe izany no hananganan'i Jesosy olona izay hahafoy be ho Azy. Toa an'i Noa, izay nanapa-kevitra ny hiaina amim- pinoana, dia hampiasa ny fananany rehetra izy ireo ho an'ny ezaka farany fitoriana ny filazantsara amin'ny tontolo iray an-dalam-pahafatesana, raha mbola azony atao.


**Saintsaino izay voasoratra ao amin'ny andalan-teny fototra, ary jereo izay miresaka an'i Jesosy ao.**

`Mitovy ve ny mahafoy ny zavatra rehetra ho an'Andriamanitra sy ny manome Azy izany? Inona no maha-samy hafa ireo?`

`Araka ny efa mahazatra anao ve sa hafa ny fahitanao an'i Jesosy eto? `
Antom-bavaka: `Inona no asetrinao ny fahitana an'i Jesôsy araka izany?`