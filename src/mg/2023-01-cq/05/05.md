---
title:  TOETRA TSARA IZAY MANGANANA
date:   01/02/2023
---

### Ampifandraiso amin'i Jesosy

Toetra tsara iray izay manganana ny fiheverana ny hafa, nasehon'i Kristy tamin'ny fomba tonga lafatra teo amin'ny hazo fijaliana izany. Matetika izany no miteraka hirifiry kanefa koa miteraka fiadanana sy fifaliana rehefa ampiharina amim-pinoana. Maharary izany matetika satria manohitra ny fironana ho amin'ny fitiavan-tena hatrany am-bohoka isika amin'izany.

Entin'i Satana ny fakam-panahy sy ny herisetra, na ny tsy rariny mba hahatonga antsika hatahotra ny famoizan-javatra. Izany karazan-tahotra izany anefa no misakana ny fahamarinan'ny fahatsaran'Andriamanitra sy ny fiahiany be fitiavana tsy hitoetra ao an-tsaintsika. Fantatr'i Satana tsara fa rehefa apetrany eo ambonin'ny fasika mandetiky ny tahotra isika dia mora foana ho azy ny hitarika antsika hampiasa ny fiadian'ny nofo sy ny paikady araka izao tontolo izao mba hiatrehana ny fifandirana sy ny olana ara-bola ao anatin'ny fotoan-tsarotra.

Etsy andaniny dia avelan'ny Tompo hiatrika ny toe-javatra tsy tsara loatra isika mba hahatonga ny toetrantsika hivelatra ary koa mba hianarantsika mitoky Aminy.

Rehefa tonga tahaka an'i Jesosyisika, vonona ny ho faty ho an'izao tontolo izao, vao afaka maneho Azy tahaka izay nataon'i Isaka. Noho ny fitokiany tamin'Andriamanitra sy ny fampiharany ny Fitsipiny teo amin'ny fiatrehany ny fahavalony, dia notarihina hanaiky ireto farany fa eo amin'ny fiainan'i Isaka Andriamanitra, ary noho izany dia voasintona ho eo aminy tamin'ny fomba mahagaga izy ireo..

Tsy azontsika atao mihitsy ny hizara ny fahalalana an'i Jesosy amin'ny hafa raha toa ny fitiavantsika vola na ny tombontsoa araka izao tontolo izao no hitan'izy ireo miharihary toy ny hoe tsy mahalala an'i Jesosy isika.

**Saintsaino ny Rom. 12:9-21, ary jereo izay miresaka an'i Jesosy ao amin'izany.**

`Nanaovana herisetra i Jes√¥sy nialoha ny namonoana Azy, tonga hamonjy ireo namono Azy anefa Izy. Moa ve Izy nanolotra ny ainy sa nalana taminy tamin-kerisetra izany? Hazavao.`

`Inona ny sary hafa aseho na averina momba an'i Jesosy?`

`Antom-bavaka: Inona no asetrinao ny fahitana an'i Jesosy araka izany?`