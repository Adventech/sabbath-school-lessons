---
title:  "NY FAHARATSIAM-PITONDRAN-TENA SY NY TOETRAN'ANDRIAMANITRA"
date:   02/02/2023
---

### Takaro
### NY FAHARATSIAM-PITONDRAN-TENA SY NY TOETRAN'ANDRIAMANITRA

"Ny tanjon'i Satana anefa dia ny hitarika ny olona ho amin'ny tenany aloha; ary nilefitra teo ambanin'ny fifehezany ireo ka nikolokolo fitiavan-tena izay nameno fahoriana sy fifandirana izao tontolo izao, ka nampifanolana ny samy olombelona.

Ny fitiavan-tena no fototry ny fitondran-tena maloto rehetra (...). Feno faniriana hametraka ny izaho ho ivo ny firenena sy ny fianakaviana ary ny olona maro (...).

Nitondra fifandirana tao am-piangonana ny fitiavan-tena, ka nameno izany tamin'ny firehetam-po tsy masina (...).

Ny fitadiavana izay mahasoa ny hafa no fomba hahafahana mahita ny tena hasambarana marina. Tsy miasa mba hanohitra ny tombontsoany manokana ny olona rehefa tia an'Andriamanitra sy ny mpiara-belona aminy. Arakaraka ny hananany toe-tsaina tsy tia tena no hahafaly azy kokoa, satria manatanteraka ny fikasan'Andriamanitra ho azy izy."- TFM, tt. 24, 25.

"Rehefa mitranga ny fizahan-toetra toa tsy hita hazavaina, dia tsy tokony havelantsika hosimbana ny fiadanantsika anaty. Na dia tsy rariny toy inona aza ny atao amintsika, dia toneo ny fo tsy ho tezitra. Manimba tena isika raha mampanaram- po toe-tsaina tia valifaty. Mandrava ny fitokiantsika amin'Andriamanitra isika, ary mampalahelo ny Fanahy Masina. Misy vavolombelona eo anilantsika, mpitondra hafatra avy any an-danitra, izay hanangana ho antsika faneva eo anoloan'ny fahavalo. Hanarona antsika amin'ny taratra mamirapiratry ny Masoandron'ny Fahamarinana izy. Tsy afaka mihoatra izany i Satana. Tsy tafatsofony io ampingan'ny fahazavana io."- HF, tt. 169, 170 (ed 2004), np.

`Rehefa tapitra ny herinandro andinihana ity toko ity, inona ny fampiharana maharesy lahatra anao eo amin'ny fiainanao manokana?`

`Inona no azonao zaraina amin'ny hafa?`

`Avereno jerena ilay andininy nianaranao tsianjery. Ahoana ny fomba hampiharanao izany eo amin'ny fiainanao mandritra ity herinandro ity?`