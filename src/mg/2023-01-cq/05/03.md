---
title:  "FANATITRA 'FANTSAKANA'"
date:   30/01/2023
---

### Hazavao

Ny tantaran'i Isaka dia maneho fa tsy tokony hiady amin'olona noho ny amin'ny fantsakana isika, na dia alaina amintsika tsy ara-drariny aza izany. Mampianatra antsika koa izany fa rehefa manahaka an'i Kristy isika dia ampian'ny Fanahiny Masina hametraka ny hafa ho lohalaharana, na dia miezaka ny hanao ratsy antsika aza izy ireo.

Izany toe-tsaina izany dia nateraky ny finoana fa misy Andriamanitra any an- danitra izay miditra an-tsehatra amin'ny raharahan'ny olombelona, miahy ny zontsika, ary hanitsy ny tsy rariny rehetra ataon'ny olombelona amin'ny fotoana mety. Avy amin'ny fahazoana antoka koa izany fa ny tombontsoa na ny fatiantoka nateraky ny toe-javatra dia tsy manan-kery hanakana ny fanapahan-kevitr'Andriamanitra hitahy antsika.

Moa ve ireo solontenan'Andriamanitra miatrika ny tsy fahamarinana araka izay tokony hiatrehana izany? Sa ve isika tokony hanao amin'ny hafa araka izay natao tamintsika noho ny fahasoavan'Andriamanitra?

Nanao ahoana ny fiafaran'ny tantara tamin'ity herinandro ity? Taorian'ny fanandramana maro nahasorena dia nifindra indray i Isaka ary "nihady lavaka fantsakana hafa koa indray." Ny toerana tsara indrindra eto amin'izao tontolo izao dia izay tendren'Andriamanitra hisy antsika.

Nifindra tany amin'izay nantsoina taty aoriana hoe Beri-Sheba i Isaka. Niseho taminy tany amin'izany tany izany Andriamanitra ary nilaza taminy mba tsy hatahotra (Gen. 26: 24). Akory ny hagagany avy eo fa tonga nanatona azy tamim-pihavanana i Abimeleka, narahin'ny komandin'ny miaramilany roa. Tsy nodinganin'i Isaka ny fahafahany nanontany ka hoy izy hoe: "Nahoana hianareo no mankaty amiko, kanefa nankahala ahy hianareo ka nandroaka ahy niala teo aminareo?"- and. 27. Nanan- tokoa ny valin'izany: "hitanay marimarina fa momba anao Jehovah."- and. 28.

Moa ny tanjontsika eo amin'ny fiainana ny haneho amin'ny hafa ny fahamarinan'ny fahalalantsika ny atao hoe rariny sy ny fahafahantsika miady ho an'ny zontsika? Sa ny haneho an'i Kristy eo amin'ny fifandraisantsika amin'ny hafa? Moa ve isika vonona ny "hihinana manga manta" na koa "hiady lavaka fantsakana" ho fanatitra eo anatrehan'llay Mpamonjintsika?


`Rehefa avy namaky izay nosoratanao sy nomarihinao ianao dia inona ireo hevitra ankapobeny misongadina manokana avy amin'izany?`

`Inona avy ireo fanontaniana mipetraka avy amin'ny famakiana io lahatsoratra io? Ampahany inona no sarotra?`

`Inona avy ireo fitsipika sy fehin-kevitra hafa hitanao ao?`

`Araka ny hevitrao, inona ny fomba mahery vaika indrindra hanehoana an'Andriamanitra amin'ny mambran'ny fianakaviana iray tsy mpino?`