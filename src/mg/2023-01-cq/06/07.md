---
title:  Ifanakalozy hevitra
date:   10/02/2023
---

### Ifanakalozy hevitra

Zarao ao amin'ny kilasin'ny Sekoly Sabata (na amin'ny mpiara-mianatra Baiboly) ny hevitra voarainao avy amin'ny tsianjery sy ny fianaranao Baiboly nandritra ity herinandro ity, ary koa ireo fahalalana azonao avy amin'izany, ireo fanamarihana nataonao sy fanontaniana isan-karazany momba izany. laraho midinika amin'ny tarika misy anao ireto fanontaniana hifanakalozan- kevitra ireto:

`1. Nahoana ny voadin'i Jakoba no tsy fomba nitadiavany fahamendrehana na "famonjena amin'ny alalan'ny asa"?`

`2. Araka ny fiheveranao, nolefahina ho an'ireo izay miaina amin'ny andro farany ve ireo fitakian'Andriamanitra ao amin'ny fanekeny, izay nambarany tamin'ireo patriarika?`

`3. Ny fanaovana voadim-panambadiana eo anatrehan'Andriamanitra sy ny fiangonana ary ny fianakaviana mialoha ny firaisana ara-fo, dia anisan'ny maha-sambatra ny fanambadiana; amin'ny fomba ahoana?`

`4. Inona no ho nitranga raha tsy nanambara ny fikasan'ny fony tamin'ilay lehiben'ny tandapa i Daniela mikasika ny haniny?`

`5. Marina ve fa eo amin'ny fiarahan'ny lahy sy ny vavy, rehefa mihaety ny fifandraisana dia mihena koa ny fahafahana? Nahoana no tsy voatery ho zavatra ratsy tsy maintsy ialana io fihenana io? Hazavao.`

`6. Nahoana ny fanomezana tsy tapaka mifanaraka amin'ny fitahian'Andriamanitra no miaro ny mpivavaka tsy ho latsaka amin'ny fandriky ny "fanomezana miorina amin'ny fitiavan-tena"?`

`7. Inona no maha-tsara ny mamaritra isanjato tsy miovaova avy amin'ny vola miditra mba hatao fanatitra?`

`8. Ahoana no mahatonga ny fitandremana ny Sabata sy ny famerenana ny ampahafolony ho porofo maneho fa maoky an'Andriamanitra isika? Kanefa koa, ahoana anatanjahan'izany ny fitokiantsika amin'Andriamanitra?`