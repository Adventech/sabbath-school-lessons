---
title:  "JAKOBA: ILAY MPANOME NANOME TOKY"
date:   04/02/2023
---

### Fampidirana

**Vakio ny: Gen. 28:10-15**

> Tsianjery: Mifidy andininy 1

` `

### MAHAVITA TENA?

Indray alina dia nandinika ny lanitra feno kintana ny Impianatry ny oniversite iray sady nisaintsaina momba ny hoaviny. Efa hahazo diplaoma izy saingy tsy mbola nahita tolotra asa hatreo. Efa nifamofo tamin'ny tovovavy iray izy ary nizotra tsara ny fifandraisan'izy ireo. Mampianatra mozika no asa vonjy maika nataony ary zara raha misy amelomany ny tenany ny vola miditra aminy!

Nameno azy ny tahotra, dia nieriteritra ny amin'ilay fofombadiny izy, izay mbola miezaka mamita fianarana ihany koa. Noho ny fitiavany azy dia niriny fatratra ny hanana ny ampy, hananany fiainana milamina, tsy hanan-java-mahory (1 Tes. 4:12).

Efa nifanaiky koa izy ireo fa rehefa hanan-janaka dia hijanona ao an-trano ramatoa hampianatra ny zaza ny lalan'ny Tompo. lo no laharam-pahamehana ho azy ireo. saingy ahoana no hahatanterahan'izany? Maizina aminy tanteraka ny momba izany.

Kanefa rehefa niandrandra nijery ny lanitra izy dia nahatsiaro ny fomba nanasan'Andriamanitra an'i Abrahama hatoky ny teny fikasana, tamin'ny fanisana ny kintana! Sao dia Andriamanitr'i Abrahama fotsiny Izy? Avy eo dia tsaroany ny nanesoran'Andriamanitra ny tahotr'i Abrahama: "Aza matahotra, ry Abrama; Izaho no ampinganao sy valim-pitia lehibe indrindra ho anao."- Gen. 15:1.

Nanafana ny fony ny fanatrehan'Andriamanitra, nirotsaka ny ranomasony ary namikitra tamin'ny teny fikasana ny finoany. Efa maty Abrahama, hoy izy anakampo, ho an'ny olona rehetra ny teny fikasana, fa Andriamanitra tsy mizaha tavan'olona.

Hifantoka amin'ny Gen. 28:10-22 isika amin'ity herinandro ity, handinika ny amin'i Jakoba, zafikelin'i Abrahama, sy ny lalam-piainany.

><p> Soraty</p>
> Soraty araka ny dikanteny izay tianao ny Gen. 28:10-15. Azonao soratana amin'ny fiteninao Ihany koa izany, ary azonao atao ny manao kisarisary na drafitra momba io toko io.