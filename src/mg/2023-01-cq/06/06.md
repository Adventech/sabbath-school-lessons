---
title:  AZY MANONTOLO
date:   09/02/2023
---

### Takaro

"Tsy an'i Kristy isika raha tsy Azy manontolo. Ny fo mizarazara eo amin'ny fiainana kristianina no mahatonga ny olona ho osa eo amin'ny fikasany sy miovaova eo amin'ny faniriany. Ny fiezahana hanompo ny tena sy i Kristy dia mahatonga ny olona ho mpihaino toy ny tany vatoina, ka tsy hahazaka raha tonga ny fitsapana."- TFM, t. 215.

"Fanao tsy hendry sy mampidi-doaza ny manolotra na ny miasa rehefa voahetsika ny fangoraham-pontsika, na ny mamihina ny fanomezantsika na ny fanompoantsika rehefa tsy voahetsika ny fihetseham-po. (...) Tokony hiasa amin'ny foto-kevitra tsy miovaova ny Kristianina, ka hanaraka ny ohatra nomen'ny Mpamonjy teo amin'ny fandavan-tena sy ny fanoloran-tena."- TFM, t. 25.

"Rehefa manao voady ianao, dia aoka ho azonao antoka fa miandry ny handoavana izany haingana araka izay tratranao Andriamanitra. Aza mampanantena ampahany amin'ny Tompo, kanefa maka sy mampiasa izany ho an'ny tenanareo manokana rehefa avy eo, fandrao ho lasa fahavetavetana eo imasony ny vavaka ataonareo. Ny fanaovana tsirambina ireo adidy nambara mazava tsara ireo no mitondra haizina eo amin'ny fiangonana. (...)

"Aleo lavitra aza mampihena ny fandaniana mba hifanaraka amin'ny vola miditra, sy mametra ny faniriana, ary miaina araka ny hoenti-manana, toy izay mampiasa ny volan'i Jehovah ho amin'ny raharaha andavanandro."- TFM, t. 84.

"Indraindray dia tonga amin'ny sasany aminareo ny toe-java-tsarotra. Tsy namokatra araka ny tokony ho izy ny fambolena nataony, ka tsy nanefa ny voadiny izy ireo; ary ny sasany aza miatrika toe-javatra mafimafy kokoa noho izany. Araka izany, dia mazava fa tsy afaka hanatanteraka ny fanefany ny voadiny izy ireo. saingy raha mba tsy nimonomonona sy tsy nanaisotra tao am-pony ny voady nataony izy reo, dia niasa ho azy ireo Andriamanitra, ka nanokatra lalana hahafahan'ny tsirairay manefa ny voady sy ny fampanantenana nataony."- TFM, tt. 344,345.


`Rehefa avy nandalina io andalan-tSoratra Masina io ianao nandritra ny herinandro, inona no ambaran'izany aminao manokana?`

`Amin'ny fomba ahoana no hahazoanao mizara izany any am-pianaranao, amin'ny fianakavianao, any am-piasanao sy/na any am-piangonanao?`

`Avereno jerena ilay andininy nianaranao tsianjery. Ahoana no hampiharanao izany eo amin'ny fiainanao mandritra ity herinandro ity?`