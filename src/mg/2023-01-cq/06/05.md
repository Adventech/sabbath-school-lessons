---
title:  FANEHOANA NY FINOANA
date:   08/02/2023
---

### Ampifandraiso amin'i Jesosy

Raha mbola novesaran'ny fahamelohany i Jakoba tao anatin'ny fotoana nanjombona teo amin'ny fiainany, dia hitan'i Jesosy, llay teo ambonin'ny tohatra. Noho ny fahatsaran'i Jesosy, ny fahari-pony, ny fahamoram-panahiny, dia nisokatra ny sain'i Jakoba ka takany ny hevitry ny fahasoavana sy ny famelan-keloka, dia voataona hibebaka izy (R么m. 2:4).

Rehefa avy nihaona tamin'i Jes么sy sy natoky Azy i Jakoba vao nanao voady. Teo vao nialany ny tahony rehetra ka nino izy, tahaka izay voasoratra ao amin'ny Rom. 8:31,32. Mahay manatanteraka ny teny fikasany rehetra llay nahary izao tontolo rehetra izao! Koa ny voady dia tokony horaisina toy ny porofon'ny fananan-toky.

Nipololotra fileferana tanteraka ny vavan'i Jakoba ary nofaranany tamin'ny fanomezan- toky ny voadiny fa hanome ny ampahafolony amin'izay rehetra homen Andriamanitra azy izy (Gen. 28:22). Maneho mazava izany fa efa fantany avy amin'ny razambeny izany fomba izany (Gen. 14:20). Tsy misy olona mivoady hamerina ny ampahafolony raha tsy efa nihaona tamin'i Jesosy ka matoky tanteraka fa hanome izay rehetra ilainy Andriamanitra!

Tamin'io fotoana io no tonga mpamerina ny ampahafolony i Jakoba na dia tsy mbola nahazo na inona na inona aza. Tsy ilaintsika ny hanan-javatra vao ho tonga mpamerina ny ampahafolony, Ho an'i Jakoba, ny fandoavana ny ampahafolony dia fanehoana finoana Ilay Andriamanitra izay mitantana ny hoaviny. Tokony ho toy izany koa amintsika; ny fandoavana ny ampahafolony no manambara hoe iza no landaniantsika ao anatin'ilay ady ara-panahy, an'iza isika, ary amin'iza isika no mitoky mba hanambinany ny fiainantsika!

Vakio Gen. 30:43. Fa avy aiza ny lovan'i Jakoba? - dia ireo harena rehetra ireo tao anatin'ny 6 taona monja? (20 no niainan'i Jakoba lavitry ny tranon-drainy, ny 14 taona tamin'ireo niasany ho an'i Labana hahazoany an-dRahely sy i Lea). I Labana, izay tokony ho nanampy ity vinantolahiny, dia niezaka namitaka sy nanisy ratsy azy imbetsaka! Tsia, tsy avy tamin'ny olombelona velively ny lovany fa avy tamin'llay teo ambonin'ny tohatra nanao hoe: "tsy handao anao Aho mandra-panaoko izay voalazako taminao." - Gen. 28:15.

Toy izany koa no hitranga amin'izay rehetra mifikitra amin'ny Tompo ka miaro ny tongony tsy handika ny Sabata: "hasandratro ao amin'ny havoana amin'ny tany hianao, sy hofahanako amin'ny lovan'i Jakoba rainao; fa ny vavan'i Jehovah no efa niteny." - Isa. 58:13,14.


**Saintsaino izay voasoratra ao amin'ny andalan-teny fototra, ary jereo izay miresaka an'i Jes么sy ao.**

`Tsy misy izany hoe manara-dia an'i Jesosy kanefa tsy manao voady na amin'ny inona na amin'ny inona. Nahoana?`

`Araka ny efa mahazatra anao ve sa hafa ny fahitanao an'i Jesosy eto?`

`Antom-bavaka: Inona no asetrinao ny fahitana an'i Jes么sy araka izany?`