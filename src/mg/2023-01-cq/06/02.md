---
title:  "MIATRIKA SAMIRERY NY FIAINANA"
date:   05/02/2023
---

### Saintsaino
### MIATRIKA SAMIRERY NY FIAINANA

Nampitebiteby an'i Jakoba ny hanomboka hiatrika samirery ny fiainana. Nandositra an'i Esao izy, nilaozany ny fiarovana sy ny fiahian-drainy. Fahoriana maro no indray nianjady taminy noho ny fahadisoana nataony (namitaka) mba hahazoana zavatra tsara (ny fizokiana)! Nenjehin'ny eritreriny izy, nahatsapa tena ho irery, ho nilaozan'Andriamanitra aza, natahotra sao nofoanana tsy ho azy ny fizokiana.

lo anefa no hahatonga azy ho mpisoron'ny fianakaviany sy ho razamben'ny Mpanavotra, ankoatra ny harem-be miaraka amin'izany. Ny anjaran'i Jakoba kosa dia ny manokana ny flainany manontolo ho fanompoana an'Andriamanitra, sy ny manatanteraka ny fitakiany rehetra (tsy mamitaka ohatra). ary ny manontany ny hevitr'Andriamanitra mialoha ny fanapahan-kevitra rehetra, na dia momba ny fanambadiana aza.

Mila tsy ho zakany ny fiainana noho ny vesatry ny vokatry ny fahadisoany. Tao anatin'izany fotoana nahavery hevitra indrindra izany no niseho tamin'i Jakoba llay nitondra sy nivesatra ny fahadiscantsika rehetra.

"Izaho no Jehovah, Andriamanitry ny rainao", hoy llay teo ambonin'ny tohatra nampifandray ny lanitra sy ny tany. Nazava ilay tandindona: mbola azo atao tsara ny mifandray amin'Andriamanitra amin'ny alalan'i Kristy! Tsy mbola nangataka na inona na inona Taminy akory Jakoba dia efa nampanantena zavatra fito azy izy, mifandraika amin'ireo zavatra veriny vao tsy ela: fananana (and. 13), taranaka, fahalehibiazana, fahombiazana, iraka (and. 14), fiarovana, sy famerenana amin'ny laoniny (and. 15).

Niankohoka tamin'Andriamanitra i Jakoba noho izany teny fikasany izany ka nanao voady. Tsy fiezahana hahazo sitraka avy amin'Andriamanitra izany fa ho setrin'ny nanaovan'Andriamanitra ny dingana voalohany hitahy azy kosa!

Na iza na iza olon-dehibe hanomboka fiainana mahaleo tena dia hahita soa amin'ny fandinihana ny voadin'i Jakoba. Raha hanatanteraka ny anjarany ary Andriamanitra, hoy i Jakoba, dia ho Andriamaniny Izy, ary io toerana io ho tranon'Andriamanitra (Betela), ary amin'izay rehetra homen'Andriamanitra azy. dia homeny Azy tokoa ny ampahafolony! (and. 22).

Ny fandoavan'i Jakoba ny ampahafolony dia fenekena ny fomba nohajain'ireo razambeny, izay manambara fahatapahan-kevitra hiaina amim-pinoana sy hatoky an'Andriamanitra ho Mpiahy azy. Mifanohitra ny tsy fandoavana ny ampahafolony dia mety hidika hoe: tsy ekeko ho Mpiahy sy Mpiaro ahy Andriamanitra. 


**Ivereno ny andalan-teny nosoratanao ary diniho izany.**

**Farito ireo teny, na andian-teny, na fehezanteny, na hevitra miverimberina.**

**Asio tsipika eny ambanin'ireo teny na fehezanteny manan-danja na manana heviny manokana ho anao Mampiasa hampifandraisana ireo teny na fehezanteny mifandraika amin'ny teny na fehezanteny hafa.**

**lanaro tsianjery ny andininy tianao indrindra. Soraty imbetsaka izany mba hahamora ny fitadidianao azy.**

`Rahoviana ny olona no antsoina hoe: mpamerina ny ampahafolony? Rehefa mandoa ny ampahafolony ve sa rehefa manao voady handoa izany? Ohatrinona no nomen'i Jakoba rehefa tonga mpandoa ny ampahafolony izy (Gen. 28:22)?`

`Ny fitokiana amin'Andriamanitra ve no mahatonga ny olona handoa ny ampahafolony sa ny fandoavana ny ampahafolony no mahatonga azy hatoky an'Adriamanitra? Ahoana no samy maha-marina izany?`