---
title:  "FISEDRANA MIFANDRAIKA AMIN'NY AMPAHAFOLONY"
date:   26/01/2023
---

### Takaro

"Mbola maro koa ny kristiana ankehitriny izay zahana toetra toy ilay patriarka. Tsy feo mivantana avy any an-danitra no miteny aminy, fa feo avy ao amin'ny Tenin'Andriamanitra sy avy amin'ny toe-javatra miseho, noho ny fitondrana avy any ambony. Antsoina izy mba hiala amin'ny asa izay mety hahazoany harena sy voninahitra, handao ny havany sy ny fonenana mahafinaritra nahazatra azy, mba handia kosa lalana feno zava-tsarotra sy fandavan-tena (...) ka entiny lavitra, eo amin'ny toerana tsy hahitany intsony saina na hevitra avy amin'olombelona, mba hiankinany sy hahalalany tsara an'Andriamanitra irery. Sambatra ny olona toy izany, dia izay manaiky hiantsoroka adidy vaovao, eo amin'ny toerana vaovao, vonona hiasa ho an Andriamanitra amin'ny fo faly ka manao ny fatiantoka ho tombontsoa noho ny fitiavan'ny Mpamonjy. Na iza na iza manaiky hanao toy izany dia manana ny finoan'i Abrahama, ka hanana anjara miaraka aminy, dia 'voninahitra mavesatra maharitra mandrakizay', izay tsy azo ampitahaina velively amin'ny fahoriana amin'izao andro ankehitriny izao'-2 Kôr. 4:17, Rom. 8:18."- PM, t. 107.

"Voatokana hampiasaina amin'ny zavatra manokana ny ampahafolony. Tsy tokony horaisina ho toy ny vola fanampiana ny malahelo izany. Atokana ho fanohanana ireo izay mitondra ny hafatr'Andriamanitra amin'izao tontolo izao izany; ary tsy tokony havily miala amin'io tanjona io. (...) Mandroba an'Andriamanitra anefa ianareo isaky ny maninjitra ny tananareo ao amin'ny firaketan'Andriamanitra mba haka vola handoavana ireo fandaniana ho fampandehanana ny fiangonana."- TFM, t. 113.

"Tsy mamerina mandidy ny amin'ny lalàna momba ny ampahafolony ny Testamenta Vaovao, tahaka ny tsy amerenany ny didy momba ny Sabata; satria efa ekena fa manan-kery foana ireo roa ireo, ary efa nohazavaina ny heviny lalina ara- panahy."-TFM, t. 67.

`Rehefa avy nandalina io andalan-tSoratra Masina io ianao nandritra ny herinandro, inona no nandresy lahatra anao manokana?`

`Inona avy ireo lafim-piainana azo ampiharana izany lesona izany?`

`Avereno jerena ilay andininy nianaranao tsianjery. Ahoana no hampiharanao izany eo amin'ny fiainanao mandritra ity herinandro ity?`