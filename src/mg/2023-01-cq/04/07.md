---
title:  Ifanakalozy hevitra
date:   27/01/2023
---

### Ifanakalozy hevitra

Zarao ao amin'ny kilasin'ny Sekoly Sabata (na amin'ny mpiara-mianatra Baiboly) ny hevitra voarainao avy amin'ny tsianjery sy ny fianaranao Baiboly nandritra ity herinandro ity, ary koa ireo fahalalana azonao avy amin'izany, ireo fanamarihana nataonao sy fanontaniana isan-karazany momba izany, laraho midinika amin'ny tarika misy anao ireto fanontaniana hifanakalozan- kevitra ireto:

`1. Tsy naka tombony tamin'ireo mponin'i Sódóma niharan-doza i Abrahama. Inona ireo fomba amam- panao eken'ny besinimaro sy ny lalåna ao amin'ny kolontsaina misy anao kanefa tsy mifanaraka tsara amin'ny lalam-pitiavan'Andriamanitra sy ny fahamarinany?`

`2. Mitaky ny ampahafolony amin'ny olona izay tsy manana fidiram-bola ve Andriamanitra? Hazavao.`

`3. Aiza ao amin'ny Baiboly no manazava fa ny atao hoe ampahafolony dia ny folo isanjaton'ny vola miditra? Raha ny ohatra nasehon'i Abrahama no dinihina, ny karama afa-karatsaka (net) sa tsia (brut) no tokony hakana ny ampahafolony? Amin'ny toe-javatra manao ahoana no azo esorina amin'ny karama afa-karatsaka ny ampahafolony?`

`4. Inona ao amin'ny Baiboly no manambara fa mbola manan-kery amin'ny andron'ny TV ny fitsipika momba ny ampahafolony?`

`5. Inona ao amin'ny tantaran'i Abrahama no mampiseho fa izay rehetra azontsika no tokony hakana ny ampahafolony fa tsy ny vokatry ny tany sy ny biby fiompy ihany?`

`6. Araka ny hevitrao, nahoana no naorin'Andriamanitra tao Jerosalema ny tempoly ho trano firaketana, dia foiben-toerana natao hamerenana ny ampahafolony sy ny fanatitra? Nahoana ny olona no tsy afaka nanolotra avy hatrany ny ampahafolony ho an'izay Levita tiany indrindra?`

`7. Inona no havalinao ny olona iray izay manontany raha azony ampiasaina ny ampahafolony ho fanampiana mpitondratena mahantra na tokantrano sahirana ara- bola iray?`

`8. Azontsika atao ve ny tsy mitondra ny ampahafolony ao an-trano firaketana raha toa inoantsika fa tsy ampiasaina araka ny tokony ho izy ilay vola, na tsy itokiantsika ireo mandray izany? Hazavao.`