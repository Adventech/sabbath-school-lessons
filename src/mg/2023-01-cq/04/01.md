---
title:  "ABRAHAMA: ILAY MPANOME MAHATOKY"
date:   21/01/2023
---

### Fampidirana

**Vakio ny: Heb. 11:8-19**

> Tsianjery: Mifidy andininy 1

` ` 

### MANDROSO TSY MIVERINA

Tsy mora tamin'i Abrahama ny nanazava tamin'ny fianakaviany sy ny olom-pantany ny antony nandehanany. Raha amin'izao andro izao diatsy azony nokarohina tao amin'ny "Google" akory izany satria tsy nambaran Andriamanitra taminy na ilay toerana halehany na ny anaran'izany.

Niantso azy handeha ny tenin'Andriamanitra izay mizaha toetra azy; izay ihany dia ampy ho azy. Nanome toky an'i Abrahama Andriamanitra fa raha mankato amim-pinoana izy dia ho azony ny fahalehibiazana, ny fitahiana, ny tany, ny taranaka. Amin'ny alalany no hitahiana ny fianakaviana rehetra eto ambonin'ny tany!

Tsy afaka mahita ny hoavy koa isika rehefa mankato ny antson'Andriamanitra hahafoy ny drafitsika sy ny nofinofintsika, mba ho misionerany any amin'ny toerana rehetra. Ho antsika koa ireo teny fikasana sy fitahiana notononina ho an'i Abrahama raha manaraka ny onatry ny finoany isika.

Hisy amintsika koa ho voantso handao ny fianakaviantsika mba hanompo an'Andriamanitra any amin'ny toerana maro samihafa. Ny sasany mety hantsoina hiala amin'ny asa izay nahazoany tombony be, na hahafoy namana, na sakafo, na zava-pisotro sns. Ny tiana ambara dia izao: tsy afaka manaraka an'i JesÃ´sy ny olona raha tsy manana fandavan- tena. Toy izany rahateo no nataon'i Kristy, nilaozany ny lanitra ka nidina teto an-tany Izy, ary maty ho antsika.

Toy ny misionera mamelon-tena ankehitriny (toa antsika) rehetra - na dia tohanan'ny fiangonana aza), dia fantatr'i Abrahama fatsy hisy fikambanana na sampana mety hanohana azy ara-bola amin'ny asa misionera ataony. Fa Andriamanitra kosa no manohana azy. Mihoatra noho ny ampy izany ho an'i Abrahama. Nampiasainy ho amin'ny asan'Andriamanitra avokoa izay rehetra nananany, nentiny nanaraka azy avokoa ny hareny rehetra ka tsy nisy nanajanonany. Nandroso tsy niverina ny diany, ary tokony ho toy izany koa ny diantsika ara-panahy miaraka amin'Andriamanitra.

><p> Soraty</p>
> Soraty araka ny dikanteny izay tianao ny Heb. 11:8-19. Raha tsy ampy ny fotoana eo am-pelatananao dia ny Heb. 11:17,18 no soraty Azonao soratana amin'ny fiteninao ihany koa izany, ary azonao atao ny manao kisarisary na drafitra momba io toko io.