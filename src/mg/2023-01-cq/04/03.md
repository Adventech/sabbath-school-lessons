---
title:  MANEHO FIANKOHOFANA
date:   23/01/2023
---

### Hazavao

Babon'ny fahavalo nandritra ny ady avokoa ny harena sy ny fananana ary ny mponin'i Södöma sy Gômôra rehetra. Anisan'izany i Lota sy ny fananany (teo i Lota dia tokony ho efa nahalala fa miserana ihany ny harena eto an-tany). Namonjy azy i Abrahama, nandresy tamin'ny ady, ary azony avokoa ny olona sy ny fananany araka ny fomba tamin'izany (kanefa vakio Gen. 14:22,23).

Mpanjaka roa no nitsena an'i Abrahama: ny Mpanjakan'i Sôdoma, ary mpanjaka anankiray izay nahagaga fa tsy nisy nifandraisany tamin'ilay ady. Mpanjakan'i Salema i Melkizedeka, kanefa mpisoron'Andriamanitra avo indrindra koa.

Nitso-drano an'i Abrahama io Melkizedeka io ary nanondro an'Andriamanitra ho "tompo'n'ny zavatra rehetra sy mpiaro azy. Mialoha ny zavatra rehetra dia naverini Abrahama tamin'io solontenan'Andriamanitra io ny ampahafolon'ny "zavatra rehetra" (Gen. 14:20), izay maneho fiankohofana, fileferana, ary fankatoavana llay "Tompo"n'ny zavatra rehetra. Tsara homarihina fa tsy nesorin'i Abrahama ny vidin'izay laniny tamin'ny ady mialoha ny nandoavany ny ampahafolony, na dia ara-dalána aza izany.

Ny tsy fisian'ny fanazavana momba ny ampahafolony eto dia manambara fa efa fomba mahazatra ireo vahoaka fahiny natahotra an'Andriamanitra talohan'ny Isiraelita izany. hatramin'ny andron'i Adama. Mbola manan-kery io fitsipika io hatramin'ny andron'ny TV, sady nohamafisin'i Kristy (Mat. 23:23). Masina ho an'i Jehovah ny ampahafolony sy ny Sabata.

Satria ampahany voafaritra mazava avy amin'izay voaray ny ampahafolony (10 isanjato marina), dia tsy misy afaka mandoa izany raha tsy misy fitahiana voaray mialoha. Koa ny fandoavana ny ampahafolony dia tokony haneho ny fanekena fa Andriamanitra irery ihany no "tompo"n'ny zavatra rehetra, ary avy Aminy koa ny vola miditra sy ny tombony rehetra.

Noho izany, ny tsy famerenana ny ampahafolony dia midika ho tsy fanekena an'Andriamanita ho Tompon'ny zavatra rehetra sy mpanome tombony, izay mahatonga fahavoazana lehibe ara-panahy, ary matetika mitarika ho amin'ny fihemorana.

Araka ny atoron'Andriamanitra dia tsy maintsy aloa araka ny isanjato marina ny ampahafolony, entina manontolo any amin'ny toerana tokony ho izy (ao an-trano firaketana - Mal. 3:8-10) ary atokana ho amin'ny tanjona araka ny tokony ho izy - ho fanohanana ny asa fanompoana nomena fahazoan-dalana (Nom. 18:20-24; 1 Kor. 9:7-14).

`Rehefa avy namaky izay nosoratanao sy nomarihinao ianao dia inona ireo hevitra ankapobeny misongadina manokana avy amin'izany?`

`Inona avy ireo fanontaniana mipetraka avy amin'ny fandinihanao ny andininy fototra?`

`Ampahany inona no sarotra?`

`Inona avy ireo fitsipika sy fehin-kevitra hafa hitanao ao? Raha tokony haneho fiankohofana amin'Andriamanitra ny fandoavana ny ampahafolony, nahoana i Abrahama no nanome izany an'i Melkizedeka?`