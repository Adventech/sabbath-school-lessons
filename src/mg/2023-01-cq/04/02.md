---
title:  NY HAFA ALOHA
date:   22/01/2023
---

### Saintsaino

Natoky tanteraka tao am-pony ny fitantanan'Andriamanitra i Abrahama, ary izany no tena nanampy azy tamin'ny fifandraisany tamin'i Lota zana-drahalahiny. Rehefa nanomboka nifanditra ny mpiandry ondrvain'izy ireo dia niresaka tamim-pitiavana sy nalala-tanana tamin'i Lota izy noho ny fitokiany amin'Andriamanitra, ka Lota no navelany hisafidy voalohany ny amin'izay toerana tiany haleha.

Noho ny fananan-toky, ny finoana fa tsy misy na inona na inona eto an-tany hahavita hanisy ratsy antsika raha Andriamanitra no manohana antsika, dia miseho eo amin'ny flainana io karazana fahalalahan-tanana io. (Vakio Rom. 8:28,31.)

Nino i Abrahama fa ny harenany, raha manana izy, dia avy amin'Andriamanitra ihany raha ny marina, fa tsy avy amin'ny hevitra na ny kajikajy na ny fahendren'olombelona voafetra.

Afaka nihary harena ara-nofo i Abrahama kanefa tsy nanimba ny fiainam-panahiny na ny fifandraisany tamin'Andriamanitra. Na tsy nanao tsirambina ny fotoana fanararaotra hahazoan- karena ara-nofo aza i Abrahama, dia ny ara-panahy no tanjony voalohany-ny hanao izay mahafaly an'Andriamanitra sy hampitombo ny fifandraisany akaiky Aminy. (Vakio Heb. 11:10.)

Ny fanapahan-kevitr'i Lota kosa dia nasesiky ny fitadiavana tombony voalohany indrindra. Ny faniriany hanan-karena dia nahatonga azy hifidy ireo tanána teo amin'ny lemaka, voahodidin'ny saha mavokatra, nireritirenty, feno fiadanana, tsy tamim-piheverana ny loza ara-panahy mety haterak izany.

Ny fitiavana izao tontolo izao sy ny vola aman-karena ary ny fisehosehoana dia hanimba mandrakariva ny fomba fijerintsika ny mandrakizay, ka mampifantoka ny saintsika amin'ny fitadiavana tombony ho amin'izao fiainana izao ihany. Ary ny akony eo amin'ny ankohonana? Fatra-pitia harena i Lota hany ka nahatonga ny vady aman-janany ho sehatry ny hery manimba izay tsy hainy notoherina izany. Hirona kokoa hifidy an'Andriamanitra ny zanaka raha hitany fa maneho toetra tahaka ny Azy ny ray aman-dreniny amin'ny alalan'ny fanehoana fandavan-tena sy fahalalahan-tanana.

Niala lavitra io rivo-piainana ratsy io i Abrahama, ka voaro tsy tratry ny faharatsiana ny ankohonany. Rehefa lasa i Lota dia nambaran'Andriamanitra tamin'i Abrahama fa tsy maty antoka tsy akory izy raha nahalala fomba sy tamin'i Lota. Ny mifanohitra amin'izany aza, vakio ny Gen. 13:14-16. Ho setrin'izany dia nanorina alitara ho an'i Jehovah i Abrahama, nitondra fanatitra - fihetsika naneho fiankohofana (fa tsy fanomezana) - izy nanambara fa nino ny fahalehibiazan'Andriamanitra izy ary natoky ny teny fikasany!

**Ivereno ny andalan-teny nosoratanao ary diniho izany.**

**Farito ireo teny, na andian-teny, na fehezanteny, na hevitra miverimberina.**

**Asio tsipika eny ambanin'ireo teny na fehezanteny manan-danja na manana heviny manokana ho anao**

**Mampiasa hampifandraisana ireo teny na fehezanteny mifandraika amin'ny teny na fehezanteny hafa. lanaro tsianjery ny andininy tianao indrindra. Soraty imbetsaka izany mba hahamora ny fitadidianao azy.**

`Amin'ny fomba ahoana no lantsoan'Andriamanitra ny olona ankehitriny toy ny niantsoany ani Abrahama? Ahoana no mety handrenesantsika ny feony? Inona no mety hanakana antsika tsy hihaino ny feony?`

`Raha manome toky Andriamanitra fa hanambina ireo izay mitandrina ny fanekeny, nahoana no misy olona matahotra an'Andriamanitra kanefa very fananana (toa an'i Jöba phatra)?`