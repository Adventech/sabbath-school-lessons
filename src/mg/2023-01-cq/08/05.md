---
title:  "NY BAIKONI JESOSY SY NY TRANO FIRAKETANA"
date:   22/02/2023
---

### Ampifandraiso amin'i Jesosy

Ny teny farany nataon'i Jesosy tamin'ny mpianany mialoha ny niakarany ho any an-danitra dia tsy manondro fotsiny ihany ny fomba handraisan'izy ireo hery, fa ny tokony hampiasany izany hery izany koa, ary ny toerana hanaovana izany (Asa. 1:8).

Toerana telo no faritan'i Jesôsy eto fa tokony hanaovan'ny flangonana ny asa nanirahana azy (ary noho izany, mila fanohanana ara-bola): (1) Jerosalema (asa eo an-toerana); (2) Jodia sy Samaria (asa eo amin'ny faritra manodidina); (3) ary ny faran'ny tany (asa maneran-tany). vakio Apök. 14:6.

Mazava ny fepetra hahazoana ny Fanahy Masina ao amin'ny tontolon-kevitry ny Asa. 1:8: tsy maintsy niara-niangona izy ireo (and. 4,6). Nilefitra tamin'izany fepetra izany izy ireo: niray saina, niombom-pananana, ary nifanompo (Asa. 2:44,45; 4:32,34-37; 5:1-11). Tsy mbola niova izany fepetra izany.

Vahaolana omen'i Jesôsy ny rafitry ny trano firaketana manoloana ny zava-tsarotra atrehan'ny fiangonana eo amin'ny asa nanirahana azy maneran-tany.

Ahoana ny fizotr'izany? Isaky ny mandoa ny ampahafolony isika rehefa mivavaka, dia alefa ao an-trano firaketana izany, izany hoe ny federasiona eo an-toerana, araka ny lamin'ny Fiangonana Advantista. Avy eo, rehefa voatambatra ny ampahafolony rehetra dia mizarazara avy hatrany, tsy misy tombo sy hala, ho fanohanana manokana ireo mpitandrina sy misionera nomena fahazoan-dalana eo an-toerana, isam-paritra, ary maneran-tany, ary koa ho an'ireo ekipa mpanohana azy ireo.

Mety hisy hametra-panontaniana hoe nahoana no tokony mbola hanome fanatitra ankoatra ny ampahafolony. Voalohany, ambaran'ny Baiboly fa angatahin Andriamanitra ny fanaovana izany tsy tapaka, tahaka ny ampahafolony (jereo Deo, 12: Mal. 3:8-10). Manaraka izany, satria voafetra ihany ny azo ampiasana ny ampahafolony (dia ireo voalaza etsy ambony ihany), ny fanatitra ara-dalana kosa dia manampy amin'ny fandaniana hafa rehetra ilaina amin'ny asa eo an-toerana, isam-paritra, ary maneran-tany.

Araka ny balkon'i Jesosy ao amin'ny Asa. 1:8 momba ny asa misionera dia nifidy ny "Drafitra Fanatitra Tambatra" ny Fiangonana Advantista tamin'ny taona 2002, araka ny tolo- kevitra sy ny drafitra voizin'ny Foibe maneran-tany.

Na aiza na aiza misy anao dia manana safidy malalaka ianao ny amin'izay tianao andefasana ny fanatitrao. Saingy isaky ny mandrotsaka ny fanatitrao araka ny "Drafitra Fanatitra Tambatra" kosa ianao dia miray ezaka amin'ireo mpiray fanantenana lahy sy vavy maneran-tany, izay te hankato ny balkon'i Jesosy toa anao koa, sy hampita amin'izao tontolo izao ny hafatry ny fiverenany tsy ho ela.


**Saintsaino izay voasoratra ao amin'ny andalan-teny fototra, ary jereo izay miresaka an'i Jesosy ao.**

`Fanatitra inona no tena manan-danja lehibe amin'ny fanatanterahana ny tetikasan' Jesosy momba ny asa fitoriana?`

`Araka ny efa mahazatra anao ve sa hafa ny fahitanao an'i Jesosy eto?`

`Antom-bavaka: Inona no asetrinao ny fahitana an'i Jesosy araka izany?`