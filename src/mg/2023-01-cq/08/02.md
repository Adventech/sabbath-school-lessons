---
title:  "JEROBOAMA, NANOHITRA NY RAFITRY NY TRANO FIRAKETANA"
date:   19/02/2023
---

### Saintsaino

Vakio ny Deo. 12; 14:22-29; 18:6-8. Mazava ny baikon'Andriamanitra momba ny ampahafolony sy ny fanatitra. Tsy nasaina nanao izay mahitsy teo imasony avy ny Isiraelita (Deo. 12:8,13). Nomena toromarika kosa izy ireo ao amin'ny and. 5,6,11-13.

Nanao drafitra Andriamanitra, araka ireo toromarika ireo, fa hanabe sy hampianatra azy ireo tsy

tapaka momba ny fivavahana amin'ny alalan'ny Levita. Vakio Mal. 2:7; Heb. 5:4-10.

Satria ny Levita ihany no natokana ho amin'io asa fanompoana io, dia nibaiko ny zanak'Isiraely i Jehovah mba hanohana azy ireo sy ny asa fanompoana ao amin'ny tempoly (Ezek. 44:28-30), kanefa tsy omena azy ireo mivantana velively izany fanampiana izany. Araka ny rafitry ny trano firaketana dia angonina ao amin'ny foiben-toerana iray dia ny trano firaketana - ny vola sy ny fananana rehetra natolotra, ary eo no miainga ny fitsinjarana sy ny fizarana izany mifanaraka amin'izay ilain'ny asan'Andriamanitra sy ny mpiasa rehetra (Mal. 3:7-10; 2 Tant. 31:5-20). Tsy misy toerana na andriamanitra hafa tokony handray ny fanatitra entin'ny olona.

Nanohitra ny rafitry ny trano firaketana anefa i Sôlômôna rehefa nanambady ireo vehivavy hafa firenena, ka nanorina alitara ho an'ireo andriamaniny, sy niaraka tamin'izy ireo nanolotra fanatitra ho anny sampy. Izany fihetsiny izany no voalaza ho nahatonga ny fizarazaran'ny fanjakany nandritra ny fanjakan'i Rehoboama zanany, ka nanomezana ny ampahany lehibe tamin'izany ho an'i Jeroboama. iray amin'ny mpanompon'i Solomona (jereo 1 Mpanj. 11:1-13).

Nahay nandrisika ny olona hanome tokoa i Jeroboama, saingy tany amin'ny tsy izy. Nanome toky azy tamin'ny alalan'ny mpaminany Ahia Andriamanitra fa hampaharitra ny taranany raha mandeha amin'ny lalany izy ka mitandrina ny didiny sy ny lalány (and. 38), Kanefa nony napetraka ho mpanjakan'ireo foko 10 tany avaratra izy dia nanao fahadisoana; natahotra fatiantoka ho an'ny tenany sy ny firenena izy raha hanaraka ny rafitry ny trano firaketana ny vahoaka ka miverina any mba hitondra fanatitra ao Jehovah (1 Mpanj. 12:27).

Vakio ny 1 Mpanj. 12:28,29

Rehefa tsy nanaraka an'i Jeroboama tao anatin'ny fihemorany ny Levita dia nolaviny ka nanendry "olona hafa ho mpisorona izy (and. 31). Vakio koa 2 Tant. 11:14-16

Ny tantaran'i Solomona sy i Jeroboama dia maneho fa ny fancherana hy refitry ny trano na ankolaka na mivantana, dia mitarika mandrakariva ho amin'ny linemana, na miainga avy amin'izany. Fantatr'i Satana tsara rahateo fa manan-danja gouvana maraka amin'ny andro farany io rafitr Andriamanitra io.


**Ivereno ny andalan-teny nosoratanao ary diniho izany.**

**Farito ireo teny, na andian-teny, na fehezanteny, na hevitra miverimberina. Asio tsipika eny ambanin'ireo teny na fehezanteny manan-danja na manana heviny manokana ho anao**

**Mampiasa hampifandraisana ireo teny na fehezanteny mifandraika amin'ny teny na fehezanteny hafa. Inona ireo hevitra ankapobeny hitanao misongadina manokana avy amin'ireo zavatra nomarihinao ireo? lanaro tsianjery ny andininy tianao indrindra. Soraty imbetsaka izany mba hahamora ny fitadidianao azy.**

`Inona avy ireo antony mety mahatonga ny mambra sasany, na ny mpitarika mihitsy aza, hanao tsinontsinona na hitsipaka ny rafitry ny trano firaketana?`