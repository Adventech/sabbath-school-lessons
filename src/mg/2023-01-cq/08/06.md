---
title:  "MIARA-MAHAFOY TENA"
date:   23/02/2023
---

### Takaro

"Miasa amin'ny alalan'ny olombelona Andriamanitra; ary izay rehetra mamoha ny fisainan'ny olombelona, ka mitarika azy hanao asa tsara sy hanam-pahalianana marina amin'ny fampandrosoana ny fahamarinana, dia tsy misy avy aminy fa avy amin'ny Fanahin'Andriamanitra izay miasa ao anatiny. Ny voady natao noho ny toe- javatra manokana nitranga dia manana toerana feno fahamasinana, izay vokatry ny fiasan'Andriamanitra. Raha toa ka nefaina ireny voady ireny dia eken'ny lanitra izany fanatitra izany ary ireo mpanompo feno fahalalahan-tanana ireo dia toy ny mametraka harena tsy hita pesimpesenina any amin'ny sompitry ny lanitra. Izy ireo no mametraka fanorenana tsara hiatrehana ny hoavy, satria izay napetrany dia haharitra mandritra ny fiainana mandrakizay." - TFM, t. 342.

"Raha ny Kristianina no manao hetsika mirindra, mandroso toy ny tafika iray, eo ambany fitarihan'ny Hery iray, ho amin'ny fanatanterahana ny tanjona tokana, dia hanozongozona an'izao tontolo izao izy ireo." - TFC, b.9, t. 221.

"Tsy hahatratra ny toerana tian'Andriamanitra hotatrariny mihitsy ny fiangonana raha tsy efa mifamatotra am-po amin'ny misionerany izany fiangonana izany. Tsy hisy na oviana na oviana ny firaisana izay nangatahin'i Kristy raha tsy efa entina ho ao amin'ny asa fanompoana ny toe-panahy araka an'Andriamanitra, sy raha tsy efa lasa masoivoho mpanohana ireo sahan'asa rehetra ny fiangonana."- TFM, t. 49.

"Tian'Andriamanitra hanaraka tsara ny toromarika omeny ny mpitandrina notendreny. Tsy azon'izy ireo ovana ny drafitr'Andriamanitra, na amin'ny alalan'ny fanaovana asa fiantrana, na amin'ny alalan'ny fanolorana fanomezana na fanatitra, (...) Tena fanao ratsy indrindra ho an'ny olombelona ny miezaka manatsara ny drafitr Andriamanitra, ka mamorona vonjy fahasahiranana, izay hamarininy araka ny fihetseham-pony manoloana ny trangan-javatra iray, sy anoloany ny fitakian'Andriamanitra, Miantso ny olona rehetra Andriamanitra mba hankasitraka ny fandaminany manokana."- TFM, tt. 110,111.


`Rehefa avy nandalina io andalan-tSoratra Masina lo ianao nandritra ny herinandro, dia inona no ilainao hatao?`

`Ary misy zavatra mifandraika amin'izany ve azonao ampahafantarina ny hafa fa tokony hataony?` 

`Avereno jerena ilay andininy nianaranao tsianjery. Ahoana no hampiharanao izany eo amin'ny fiainanao mandritra ity herinandro ity?`