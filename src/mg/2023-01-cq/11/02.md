---
title:  HALATRA NOMANINA MIALOHA
date:   12/03/2023
---

### Saintsaino

Raha nanadio sy nampifoha ireo Kristianina voalohany ny fanenjehana, dia maro kosa no nanjary tafasaraka tamin'ireo sakaizany sy ny fianakaviany noho ny fitsaratsaran'ny Jiosy. Nanjary narefo izy ireo, ary nila sakafo sy fialofana!

Soa ihany fa tsy ela ny valinteny nasetrin'ireo rahalahy izany. Taorian'ny firotsahan'ny Fanahy Masina dia nifantoka tamin'ny fifanampiana sy ny fanohanana ny asan'Andriamanitra izy ireo. Tsy nisy orin-javatra teo amin'izy ireo, satria tsy nisy na iza na iza nanonona ny fananany ho azy manokana (jereo ny Asa. 4:32-37), niombonany avokoa ny zavatra rehetra nananany, "izay nanana tany na trano, raha nivarotra izany, dia nitondra ny vola vidin'ny zavatra lafo, ka napetrany teo anoloan'ny tongotry ny Apostoly- and. 34, 35.

Tsara ny manamarika fa talohan'ny Pentekosta, dia nanokana ny fananany ny olona ary nitondra ny vidin'izany amin'ny trano firaketana sy tany amin'ny Levita (jereo ny Lev. 27:14-25). Mifamadika amin'izany no hitantsika ao amin'ny Asa. 4:36. I Josefa, Levita avy any Kyprosy, dia nivarotra ny sahany ary nitondra ny vola vidin'izany teo an-tongotry ny apôstôly (izay tsy Levita). Rehefa notondroin'ny Fanahy Masina ny toerana vaovao asiana ny trano firaketana tamin'ny andron'ny TV, dia tonga mpitantana vaovao tao amin'ny trano firaketana ny fiangonana sy ireo olona voatendry hitarika izany Nikasika ny fon'i Ananiasy sy i Safira tokoa ny fisehoan'ny Fanahy Masina tamin'ny alalan'ny fahagagana sy ny zava-mahatalanjona maro ka nivoady izy ireo fa hivarotra ny fananany ary hitondra ny vidin'izany ho an'i Jehovah.

Rehefa afaka fotoana fohy anefa dia lefy ny faharesen-dahatra nananany ka nanomboka nanenina noho ny voady nataony izy ireo. Mety nihevitra izy ireo fa vokatry ny fientanam-po izany ary haingana loatra ny fanapahan-keviny. Noho izany dia niombon-kevitra ny hisaintsaina indray ny amin'ny voady nataony izy ireo.

Nahita hevitra izy ireo mba tsy hahavery ny haja ambony natolotra ireo izay nivarotra ny fananany. ary koa mba tsy hahafoana ny zony hahazo ny fanohanana avy amin'ny vola iraisan'ny rehetra. Nohazonin'ireto mpivady ireto ho azy ny ampahany tamin'ny vola ary nomeny kosa ny ampahany. Fantatry ny maro ny tohin'ny tantara. Rehefa nitondra "ny vola sasany vidiny" izy ireo ary nametraka izany teo an-tongotry ny apóstoly (Asa. 5:2), dia nihatra taminy avy hatrany ny fitsaran Andriamanitra. Manan-danja tokoa izay nolazain'i Petera ao amin'ny Asa. 5:3, 4 nialoha ny nahafatesan izy ireo. Nambaran'i Petera fa nandainga tamin'ny Fanahy Masina koa izy ireo rehefa nihazona ny ampahan'ny vidin-taniny. Maneho izany fa ny fanomezana dia fifampiraharahana amin'Andriamanitra fa tsy amin'ny olona hafa izay mety maty

Nanampy ny teniny i Petera ka nilaza fa azon'izy ireo natao ny nihazona ny taniny ho azy ihany, midika izany fa tsy nisy olona noterena hivarotra sy hanome. Saingy rehefa nivoady izy ireo dia tsy azy intsony izany, ka ny fihazonana ny ampahany na ny vidin'ny tany rehetra dia manjary halatra. 



**Ivereno ny andalan-teny nosoratanao ary diniho izany.**

**Farito ireo teny, na andian-teny, na fehezanteny, na hevitra miverimberina.**

**Asio tsipika eny ambanin'ireo teny na fehezanteny manan-danja na manana heviny manokana ho anao. Mampiasa hampifandraisana ireo teny na fehezanteny mifandraika amin'ny teny na fehezanteny hafa.**

`Ataovy Islanjery ny andininy tianao indrindra ary soraty imbetsaka izany mba hahamora ny fitadidianao azy Tokony hitondra ny ampahafolony sy ny fanatitra ho an'i Jehovah ny rehetra (Mal. 3:8), azoni Ananiasy sy i Safira natao anefa ny nisafidy tsy hanome ny taniny ka tsy ho nanan-keloka izy ireo, nahoana?`

`Araka ny hevitrao, moa ve soa sa ratsy ho antsika ny fahalalan Andriamanitra ny zavatra rehetra?`