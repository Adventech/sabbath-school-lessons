---
title:  TAHOTRA FAHAFATESANA
date:   13/03/2023
---

### Hazavao

Nahoana no henjana tokoa ny fitsarana nihatra tamin'i Ananiasy sy i Safira? Hikorontana my fiangonana voalohany raha toa ny fitiavam-bola sy ny fiainana ara-panahy sarintsariny (ao anatin izany ny tahalalahan-tanana) no hita teo amin'ireo mambra tao aminy. Fitsipika ara-panahy ny fanomezana, fitsipika fototra ho an'ny fitomboana ara-panahy izany, ary ny Fanahy Masina no mandrisika sy mandanja azy. Mitarika ho amin'ny fitokiana lalindalina kokoa amin Andriamanitra sy ny firaisana ety kokoa Aminy izany, izay miteraka fiadanana "Izay mihoatra noho ny fahalalana rehetra."- Fil. 4:7.

Miaraka amin'izay anefa dia mamplasa ny tahotra Satana mba hanakanana antsika tsy hitombo ao amin'ny fitokiana. Ambaran'i Paoly fa ny "tahotra ny fahafatesana" dia mety hahatonga antsika ho andevo (Heb. 2:15). Ny "tahotra ny fahafatesana", ny mety hamoizana ny fitiavan-komana, ny fiainana ara-pitiavana, na ny laza (ohatra fotsiny ihany ireo), no mahatonga antsika alaim-panahy hanola.

Ny Baiboly dia mampianatra antsika fa ny hany fomba hahatonga antsika ho velona tokoa dia ny fahafatesan'ny "izaho". Takatr'i Paoly ny maha-zava-dehibe ny fandavan-tenany tsy hanao izay tiany raha nilaza izy hoe: "Voahombo miaraka amin'i Kristy amin'ny hazofijaliana aho, ary tsy izaho intsony no velona, fa Kristy no velona ato anatiko; fa izay ivelomako ankehitriny eo amin'ny nofo dia ivelomako amin'ny finoana ny Zanak'Andriamanitra, izay efa tia ahy ka nanolotra ny tenany hamonjy ahy."- Gal. 2:20.

Ireo izay andevozin'ny "tahotra ny fahafatesana" dia asaina mba ho faty ny amin'ny fiainana fehezin'ny tenany ihany, ary hiaina fiainam-baovao izay fehezin'ny Fanahy Masina. Rehefa nihazona ny ampahan'ny vola Ananiasy sy i Safira dia nand√† tsy hilefitra, nanapa-kevitra ny ho mpanohana ny tenany manokana izy ireo ka tsy niantehitra tanteraka tamin'Andriamanitra.

Fomba iray namelan'i Ananiasy sy Safira ny tahotra hifehy azy sy nirosoany tamin'ny asa famitahana nataony ny nandavany tsy hamerina ny ampahan'ny vola izay efa nampanantenainy ho fanatitra. Tsy tahaka ny ampahafolony izay efa voatendrin'Andriamanitra ho masina, rehefa nanaovana voady ny hanomezana ny ampahany amin'ny vola miditra amintsika ao anatin'ny Te-potoana iray (ankoatra ny ampahafolony), dia manjary masina izany ampahany izany ao anatin'ilay fe-potoana nikasana hanefana ny voady. Tsy manan-jo amin'lzany ampahany izany Intsony ilay mpanome.

Ny farmpiasana ireny vola izay an'Andriamanitra ireny ho flatrehana ny toe-javatra Tampoka, dia "mbola maharikoriko eo imasony ankehitriny, tsy latsaka noho ny tamin'ny andron'ny Apostoly."- VM, t. 70, eny fa na dia mikasa ny hanolo izany aza isika aoriana kely.


`Rehefa avy namaky izay nosoratanao sy nomarihinao ianao dia inona ireo hevitra ankapobeny misongadina manokana avy amin'izany?`

`Inona avy ireo fanontaniana mipetraka avy amin'ny famakiana io lahatsoratra io? Ampahany inona no sarotra?`

`Inona avy ireo fitsipika sy fehin-kevitra hafa hitanao ao?`

`Ahoana no hisorohantsika ny "tahotra ny fahafatesana" izay mitarika ho amin'ny fahotana? Inona ny fitsipika ara-panahy manampy antsika hampitombo ny fitokiana sy hiala amin'ny tahotra?`