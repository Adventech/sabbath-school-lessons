---
title:  "ANANIASY SY SAFIRA:MPANOME TSY MAHATOKY"
date:   11/03/2023
---

### ANANIASY SY SAFIRA:MPANOME TSY MAHATOKY
### Fampidirana

**Vakio ny: Asa. 5:1-11**

> Tsianjery: Mifidy andininy 1

` `
### SAMPANAN-DALANA IRAY

Reraky ny dia lavitra izay niaingany avy tany an-tranony ny pasitora tanora iray rehefa tonga tao amina hÃ´tely kely anankiray. Nanomboka nijerijery zavatra mampitony ny havizanana izy. Izao anefa ny olana: nanapa-kevitra ny tsy hijery horonantsary izy sy ny vadiny mandritra ny oran'ny Sabata fa hifantoka amin'ny zavatra ara-panahy. Mbola niady hevitra ihany anefa ny sainy hoe: "Eny e, ianao anefa ange reraka mafy e! Tsy voatery hijery zavatra mampidi-doza ianao fa mijere zavatra mampitony fotsiny. lanao irery rahateo no ato!"

Tsapany tampoka teo fa sampanan-dalana iray eo amin'ny fiainany izao. Voalohany, raha namadibadika ireo fandaharan'ny fahitalavitra izy dia mety hifantoka amin- javatra tsy tokony hojereny. Faharoa, izao no fotoana voalohany hanapahany hevitra hanao zavatra mifanohitra amin'izay inoany sy tsy iraisany hevitra amin'ny vadiny. Inona no zavatra manaraka hataony izay hafeniny amin'ny vady aman-janany? Fahatelo ary manan-danja indrindra: moa ve izy mitandrina ny Sabata mba hahitan'ny olona izany? Teo Ilay Andriamanitra tsy hita maso, izay mahita sy mahalala ny zavatra rehetra, eny fa na ny fisainany aza. Nanapa-kevitra ny hatory izy fa tsy nijery fahitalavitra

Nilaza io pasitora io fa nisy fiantraikany tamin'ireo fanapahan-kevitra noraisiny teo amin'ny fiainany io fotoana io, eny fa na teo amin'ny fomba famerenany ny ampahafolony aza. Azony natao ny niseho ho mamerina ny ampahafolony kanefa latsak'izay nandrasan'Andriamanitra izany. Tsaroany anefa fa tsy irery izy, teo ilay Iray izay mahalala sy mahafantatra mandrakariva, ary tsy misy na inona na inona miafina Aminy.

Amin'ny alalan'ny tantara amin'ity herinandro ity no hijerentsika ny vokatra ara-panahin'ny tsy fananana fahitsiana sy ny tsy fahatokiana, ny maha-zava-dehibe ny voady atao, ary koa ny fahavononan'Andriamanitra handray ny mpanota sy hamela ny helok'izay miaiky ny fahotany.

><p> Soraty</p>
> Soraty araka ny dikan- teny tianao ny Asa. 5:1-11. Raha tsy ampy ny fotoana eo am- pelatananao dia ny Asa. 5:3, 4 no soraty. Azonao soratana amin'ny fiteninao ihany koa izany, ary azonao atao ny manao kisarisary na drafitra momba io toko lo.