---
title:  ANDRIAMANITRA MAHAFANTATRA NY MIAFINA
date:   15/03/2023
---

### Ampifandraiso amin' Jesosy

Aseho amin'ny maha-Andriamanitra mahalala sy mahita ny zavatra rehetra Azy llay Mpamorona ny lanitra sy ny tany ao amin'ireo boky samy hafa ao amin'ny Baiboly, ny tantaran'i Ananiasy sy i Safira. Maneho fihetsika roa mety Andriamanitra eo anatrehan'ny fahotan'ireo voariny ny Nom. 14:18. Toa mampahery ny fandrenesana ilay voalohany satria na dia mahalala ny otantsika aza Andriamanitra dia aseho ho "mahari-po (...) sady be famindrampo, mamela heloka sy fahadisoana."

Etsy ankilany, ny fihetsika faharoa asetriny ny fahontsika dia toy ny mahatahotra. Aseho indray eto fa Andriamanitra dia "tsy mety manamarina ny meloka, fa mamaly ny heloky ny ray amin'ny zanaka hatramin'ny zafiafy sy ny zafindohalika."

Ny Baiboly dia miresaka momba ilay Andriamanitra be fitiavana, mahafantatra ny miafina, mahafoy tena, izay manana toetra tsy miovaova ary tsy azon'ny olombelona fitahina. Rehefa mendrika ny ho faty anefa ny taranak'olombelona dia nifidy ny hanao sorona ny Tenany izy ka tonga fanatitra ary maty noho ny otan'ny maro!

Raha maty ho an'ny rehetra Izy, nahoana àry i Ananiasy sy i Safira no tsy nahazo famindrampo? Satria rehefa manaiky ny fahotany ihany ny olona iray ary miaiky izany vao mahazo famindrampo. Ireo izay tsy mba miaiky, ireo izay tsy mamindra ny fahotany ho eo amin'i Jesosy, dia hiafara amin'ny fahafatesana mandrakizay.

Tsy maintsy hahatra amin'izy ireo ny fitsarana satria hahatra amin'ny fahotana izany, nanota anefa izy ireo. Ny fahotana izay afindra eo amin'i Jesosy amin'ny alalan'ny fiaiken-keloka dia efa voaloan'ilay Mpamonjintsika tamin'ny fahoriana niaretany sy ny fahafatesany. Raha tsy ekena anefa ny fahotana dia mitoetra ao amin'ny mpanota ihany ka hihatra amin'izy ireo ny fitsarana, satria misy fahotana hita eo aminy.

Ahoana moa raha tonga teo amin'i Petera i Ananiasy sy i Safira ka niteny hoe: "Tompo 6, nampanantena zavatra teo ambany fandresen-dahatry ny Fanahy Masina Izahay. Manenina noho ny voady nataonay anefa izahay izao. Mandresy anay ny filiavam-bola sy ny tsy fananana fitokiana, ary menatra izahay ny hiaiky fa tsy mba malahelo noho ny amin'izany akory. Meteza hampahatsiahy anay ny Fahatsaranao ary omeo anay ny fibebahana marina [jereo ny Rôm. 2:4]. Raha sitrakao dia iraho ny Fanahinao Masina mba hanova ny fonay ka ho tahaka Anao izahay"? Moa ve Andriamanitra tsy ho namindra fo tamin'izy ireo ka tsy nampihatra ny fitsarany taminy?


**Saintsaino ny Asa. 5:1-11, ary jereo izay miresaka an'i Jesôsy ao amin'izany.**

`Inona no manakana ahy tsy higoka ny tombontsoa avy amin'ny famindrampon Andriamanitra?` 

`Inona no manakana ahy tsy hanaiky ny toe- javatra ratsy indrindra momba ahy sy hiaky ireo fahotako eo amin'i Jesosy raha mbola misy ny fotoana anaovana izany?`

`Inona ny sary hafa aseho na averina momba an'i Jesosy? Antom-bavaka: Inona no asetrinao ny fahitana an'i Jesosy araka izany?`