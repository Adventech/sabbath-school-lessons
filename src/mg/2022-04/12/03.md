---
title:  "Ny vatana amin'ny maha-tempoly azy"
date:   12/12/2022
---

Niteraka tsangan-kevitra samihafa mikasika ny vatan'olombelona ny fikambanan'ny tsangan-kevitra momba ny vatana mety maty sy ny fanahy tsy mety maty. Ohatra, ho an'ireo filozofa grika taloha, ny vatan'olombelona dia fonjan'ny fanahy; afaka amin'izany fonja izany izy aorian'ny fahafatesana. Ho akon'io foto-kevitra jentilisa io dia Kristianina maro no mino amin'izao fotoana izao fa ny vatana dia tranon'ny fanahy tsy mety maty mandritra ny fotoana voafetra; ary io fanahy io dia hitsofoka indray ao amin'ny vatana amin'ny fananganana amin'ny maty. Mifanohitra amin'izany, ireo Panteista dia manao ny vatan'olombelona ho Andriamanitra; mino izy ireo fa iray ihany ary mitovy izao tontolo dry rehetra izao sy Andriamanitra. Ho azy ireo, ny zavatra rehetra dia Andriamanitra ary ny tenan'olombelona koa dia ao anatin'izany tontolo antsoina hoe Andriamanitra izany. Voahodidin'ny tsangan-kevitra mifanohitra momba izany lohahevitra izany isika ka tokony hijoro tsara amin'izay ampianarin'ny Baiboly momba ny toetran'ny olombelona.

`Vakio ny 1 K么r. 6:19,20 sy ny 1 K么r. 10:31. Ahoana no tokony hampisy hery miasa mangina tsara eo amin'ny fomba fiainantsika ny fahatakarana fa ny vatantsika dia "tempolin'Andriamanitra" sy "tempolin'ny Fanahy Masina"?`

Samy noforonina tahaka ny endrik'Andriamanitra sy araka ny tarehiny i Adama sy i Eva (Gen. 1:26,27), tsy teo amin'ny toetrany ihany no nahitana taratra izany fa tamin'ny lafiny ara-batana koa. Satria voapentina ary voafina mihitsy aza io endrika io noho ny fisian'ny fahotana, ny asan'ny fanavotana dia ny hamerina nyolombelona amin'ny toerana nisy azy tany am-boalohany, ao anatin'izany famerenana ny fahasalamana ara-batana araka izay azo atao ho an'ny olona tsy afaka mihinana amin' ny hazon'aina.

Io famerenana amin'ny laoniny io dia dingana maharitra mandritra ny fiainana iray manontolo ary tsy ho tapitra raha tsy amin'ny fiavian'i Kristy fanindroany rehefa hotafiana tsy fahalovana ny mety lo ary tonga tsy mety maty ny mety maty (1 K么r 15:53, 54).

Izao no nosoratan'i Jaona apostoly tamin'i Gaio namany: "Ry malala, mangataka aho mba hambinina sy ho salama amin'ny zavatra rehetra anie hianao, tahaka izay anambinana ny fanahinao ihany."- 3 Jao. 1,2.

Tokony hoheverintsika ho toy ny adidy ara-pivavahana koa ny fahasalamantsika ara-batana raha ekentsika fa tena iray tsy azo sarahinany olombelona ary koa ny fivavahana dia mahafaoka ireo lafiny rehetra amin'ny fiainan'olombelona. Tokony hotarihin'ity fitsipika avy amin'ny tsindrimandry ity isika: "na mihinana na misotro hianareo, na inona na inona ataonareo, dia ataovy ho voninahitr'Andriamanitra izany rehetra izany"- 1 K么r. 10:31. Tsarovy anefa fa mbola miaina ao anatin'ny tontolo izay ahafahan'ny olona tsara manao izay azony atao kanefa iharan'ireo vokatry ny toetran'olombelona mpanota sy ny tontolo feno fahotana isika. Araka izany dia mila matoky an'Andriamanitra isika, sy manao izay tsara indrindra azontsika atao ary mametraka eo amin'Andriamanitra ny vokany. 