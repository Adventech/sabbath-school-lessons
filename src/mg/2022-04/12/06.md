---
title:  "Vonona amin'ny fisehoany"
date:   15/12/2022
---

Miaina amin'ny tontolo feno korontana isika, izay anjakan'ny filana ivelambelany sy ireo zava-mahasarika ny maso marobe. Raha tsy mitandrina isika dia mety handany ny fotoantsika rehetra izany ary hamadika ny laharam-pahamehantsika. Tsy ny voka-dratsy azo avy amin'ny fifandraisana an-tserasera eto amin'izao tontolo izao ihany no resahina eto; tokony hotandreman'ny Kristianina amin'ny vanim-potoana rehetra, na amin'ny lafiny inona na inona, ireo famitahana ataon'i Satana mba hampivily ny sain'izy ireo amin'izay tena zava-dehibe marina eto amin'ity fiainana ity.

Iza, raha tsy mitandrina, no tsy ho tandindomin-doza hampivily ny fijeriny hiala amin'ny Tompo ka ho variana amin'ireo zavatry ny tany, ara-nofo - ireo zavatra izay, raha ny marina, dia tsy afaka ny hanome fahafaham-po antsika ary mety hitondra antsika ho amin'ny fahapotehana ara-panahy?

`Vakio ny 2 Pet. 3:14 sy ny 1 Jao. 3:1-3. Inona ny fahasamihafana hitanao eo amin'ny fanomanana ny tenantsika ho amin'ny fiavian'i Jesosy fanindroany sy ny maha. vonona antsika ho amin'izany fisehoan-javatra be voninahitra izany?`

Matetika, ny fiomanana mitohy ho amin'ny fiavian'i Jesosy fanindroany dia tonga fialan-tsiny amin'ny fangatahana andro. Izany fiheverana izany dia mety hitarika mora foana ny olona iray tsy ho rototra, tahaka ny fiheveran'ilay mpanompo ratsy fanahy manao hoe: "Maharitra ela ny tompoko"- Mat. 24:48.

`Vakio ny Sal. 95:7,8; Heb. 3:7,8,15; sy ny Heb. 4:7. lnona no lazain'ireo andininy ireo amintsika momba ny fahavononana dieny izao ankehitriny izao?`

Araka ny fomba fijery ara-Baiboly, ny fotoam-pamonjena dia "anio" mandrakariva fa tsy rahampitso velively (jereo ny Sal. 95:7, 8; Heb. 3:7, 8,15; Heb. 4:7). Fanampin'izany: raha tsy misy fanandramam-piovam-po lehibe mitranga dia hitoetra amin'izao. toerana misy antsika izao hatrany isika. Tsy manova ireo tsy azo ovana ny fotoana. Raha ny marina, raha tsy misy fitomboana mitohy ao amin'ny fahasoavana ary koa fandrosoana hatrany amin'ny finoana, dia ny ho lavo, ny hanamafy fo, ny hisalasala, ny haneso ary tsy mino mihitsy aza no ho fironana.

Azontsika lazaina avy amin'izany fomba fijery izany fa ny andro tsirairay avy amin'ny fiainantsika dia fiainantsika amin'ny endriny afohezina. Araka izany, amin'ny fahasoavan 'Andriamanitra, dia tokony hanao drafitra ho an'ny hoavy isika kanefa koa hivelona isan'andro amin'ny maha-olona vonona antsika ny amin'ny fiverenan'i Jesosy â€” indrindra fa raha jerena ny zava-mitranga amin'izao fiainana izao dia mety ho fara andro iainanao ny anio.

`Ahoana no hahavonona anao anio ho amin'ny fiverenan'i Jesosy raha miverina anio Izy? Ifanakalozy hevitra ao amin'ny kilasy ny valinteninao, amin'ny Sabata.`