---
title:  "Ny fomba fijery ara-baiboly"
date:   10/12/2022
---

### Hodinihina mandritra ny herinandro: 
Lio. 2:52; Mat. 4:23; 1 Kor. 6:19, 20; Sal. 24:3, 4; Asa. 8:4-24; 1 Jao. 3:1-3.

><p> Tsianjery:</p> 
> "Ary Andriamanitry ny fiadanana anie hahamasina anareo samy ho tanteraka, ka aoka harovana avokoa ny fanahinareo sy ny ainareo ary ny tenanareo ho tanteraka ka tsy hanan-tsiny amin'ny fihavian'i Jesôsy Kristy Tompontsika." - 1 Tes. 5:23.

### Fampidirana

Ny bokin'ny Apôkalipsy dia miresaka ny amin'ny zavatra roa lehibe mahakasika an'izao tontolo izao mialoha ny fiavian'i Kristy fanindroany. Ny Apôk. 13 dia manoritsoritra ny fahadisoana mahakasika an'izao tontolo izao, rehefa "ny tany rehetra" no ho gaga sy hanaraka ny bibidia avy amin'ny ranomasina (Apôk. 13:3,7,8,12,16). Manasongadina ny fanapariahana ny fahamarinana manerana izao tontolo izao ny Apôk. 14 rehefa hotorina "amin'ny firenena sy ny fokom-pirenena sy ny samy hafa fiteny ary ny olona rehetra" "ny filazantsara mandrakizay" - Apôk. 14:6,7. Mandritra ireo "andro mahory" (2 Tim. 3:1) "ny rivotry ny fampianarana samy hafa" dia hitsoka (Efes. 4:14) ka "hampiala ny sofiny amin'ny teny marina tokoa (...) ka hivily ho amin'ny anganongano" - 2 Tim. 4:4 ny olona. "Amin 'ny alalan 'ireo hevi-diso roa lehibe, dia ny tsy fahafatesan 'ny fanahy sy ny fahamasinan 'ny Alahady, no hitarihan'i Satana an 'izao tontolo izao ho babon 'ny fitaka ataony. Raha mampitoetra ny foto-kevitry ny filalaovana angatra iry voalohany, ity faharoa kosa mamitram-pihavanana amin'i Rôma." — HM, t. 613.

Mandra-pahatongan'ireo fisehoan-javatra farany ireo dia tokony hitoetra ho mahatoky amin'ny finoantsika amin'ny fahamarinana rehetra ananantsika isika, izay ahitana ny toetry ny olombelona sy ny maty, eo am-pikatsahana ny fitarihan'ny Fanahy Masina mba hahatonga antsika ho vonona ho amin'ny fisehean'i Kristy be voninahitra.

_*Famerenana ny lesona ny sabata 17 Desambra._