---
title:  "Ny sain'i Kristy"
date:   13/12/2022
---

Ny olona sasany dia mino fa amin'ny fanovana ny tontolo iainana dia hiova ny olona. Tsy maintsy miala amin'ny toerana sy ny toe-javatra mety hahatonga antsika ho mora resin'ny fakam-panahy isika (Sal. 1:1; Ohab. 5:1-8). Saingy ny fanovana ny fontsika (na ny saina) no hany vahaolana ho an'ny olantsika mahakasika ny fakam-panahy sy ny fahotana. Nikasika ny fototry ny olana i Kristy raha nilaza hoe: "Fa avy ao anatin'ny olona, dia avy ao am-pony, no ivoahan'ny sain-dratsy, dia ny fijangajangana, ny halatra, ny vonoan-olona, ny fakam-badin 'olona, ny fieremana, ny lolom-po, nv fitaka, ny fijejojejoana, nv maso ratsy, ny fitenenan-dratsy, ny avonavona, ny fahadalana" - Mar. 7:21,22. Midika izany fa mila fanovana ny saina isika mba hahatonga ny toetrantsika ho voaova.

`Vakio ireto lahatsoratra manaraka ireto: 1 Kôr. 2:16; Sal. 24:3, 4; Rôm. 12:2; Fit. 4:8; ary ny Kol. 3:2. lnona no hevitry ny hoe manana ny "sain'i Kristy"?`

Ny Tompo dia nampanantena fa eo ambanin'ny "fiznekena vaovao" dia hataony ao am-pon'ny olony ny sady hosoratany ao an-tsainy (Jer. 31:31-33, ampitahao amin'ny Neb. 8:8-10, Heb. 10:16). Tsy mahagaga, araka izany, raha namelabelatra sy namakafaka ny hevitr' ireo didin'Andriamanitra ho amin'ny sehatry ny fisainana sy ny fikasana i Kristy tamin'ny toriteny teo an-tendrombohitra (jereo ny Mat. 5:17-48). Araka izany, tsy afaka ny handresy ny fakam-panahy isika raha tsy amin'ny alalan'ny fahasoavan'Andriamanitra manova, ary eo amin'ny sehatry ny fisainana sy ny fikasana dia tokony hitalaho io fampanantenana io isika mba hahafahana mampitsahatra ireo fisainana feno fahotana.

Amin'ity fiainana ity, na dia mahatoky toy ny ahoana aza isika dia tsy ho tonga amin'ny tsy fananana ota na oviana na oviana. Saingy raha ao amin'i Kristy isika dia rakofan'ny fahamarinany tanteraka. Na dia tsy mbola tonga lafatra aza isika dia efa heverina ho tonga lafatra sahady ao Aminy (Fil. 3:12-15). "Rehefa miray amin'i Kristy isika dia manana ny sain'i Kristy. Mamiratra eo amin'ny toetra ny Ahadiovana sy ny fitiavana; ny fahalemem-panahy sy ny fahamarinana no mifehy ny fiainana. Ny endriky ny tarehy mihitsy no miova. Mitoetra amin'ny fanahy izay mampiasa ny hery manova i Kristy ary ny lafiny ivelany no vavolombelon'ny fiadanana sy ny fifaliana izay manjaka ao anaty". —SIM, b. 1, t. 337.

Amin'ny alalan'ny fandavan-tena sy ny fahafatesana amin'ny izaho isan'andro, ny ezaka matotra isan'andro ary ny finoana izay mitarika ho amin'ny fankatoavana an' i Jesosy no ahafahantsika mandray fanovana toy izany eo amin'ny fiainana.

`Saino ny amin'izay ho fiainanao raha azonao atao ny mampitsahatra eny fa na ireo eritreritra feno fahotana aza. lnona no hiova eo amin'ny fiainanao? lnona no hany fomba ahafahana miaina izany fanandramana izany?`