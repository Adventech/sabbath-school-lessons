---
title:  "Tsy ho faty tsy akory hianareo"
date:   04/10/2022
---

`Vakio ny Gen. 3:4. lnona avy ireo fomba maro samihafa namerimberenana izany lainga izany nandritra ny taona maro?`

Fanehoana mahery vaika io lainga io ny finoana iraisan'ny olona maro momba ny tsy fahafatesan'ny fanahy. Io fiheverana io no fototry ny fivavahana sy ny filozofia maro samihafa fahiny. Izany no nandrisika ny fanarnainana faty hotehirizina sy ny rafitry ny fasana, toy izay hita eo amin'ny piramida, tany amin'ny tany Egipta fahiny.

Nanjary anankiray amin'ny andry lehiben'ny filozofia grika koa io tsangankevitra io. Ao amin'ny "La Republique" nosoratan'i Platon ohatra, dia hoy i Socrate nanontany an' i Glaucon: "Moa tsy fantatrao ve fa tsy mety maty ary tsy ho lo na oviana na oviana ny fanahintsika?." Ao amin'ny "Phedon" (boky nosoratan'i Platon) dia sahala amin'izany ihany no ambaran'i Socrate: "ny fanahy dia tsy mety maty sy tsy mety lo, ho velona any amin'ny tontolo hafa tokoa ny fanahintsika". Ireo hevitra ara-pilozofia ireo no namolavola ny ankamaroan'ny kolontsaina tandrefana, eny na ny an'ny fiangonana kristianina taorian'ny apostoly koa aza. Talohan'izay anefa no efa namoronan'i Satana izany, efa tany amin'ny saha Edena.

Teo anivon'ny fakam-panahy tany Edena, dia nanome toky an'i Eva i Satana hoe: "tsy ho faty tsy akory hianareo"-Gen. 3:4. Tamin'ny alalan'io fanambarana mazava io no nametrahan'i Satana ny teniny manokana ho ambonin'ny Tenin' Andriamanitra.

`Mifanohitra amin'ny tsy fahafatesan'ny fanahy, inona no ampianarin'ireo andininy ireo ary ahoana no ampiasana izany hanoherana io lainga io? Sal. 115:17; Jao. 5:28, 29; Sal. 146:4; Mat. 10:28; 1 Kor. 15:51-58.`

Nitoetra ilay tsangankevitr'i Satana momba ny tsy fahafatesan'ny fanahy, eny hatramin'izao andro mOderina izao aza. Ny boky sy ny horonan-tsary ary ny fandaharan'ny fahitalavitra dia samy mivoy ny hevitra fa mankany amin'ny tontolo hafa misy fiainana isika rehefa maty. Mampalahelo fa torina eny amin'ny polipitra kristianina maro io fahadisoan-kevitra io. Na ny siansa koa aza dia mivoy izany. Misy fikambanana iray any Etazonia miezaka mamorona teknolojia izay ambaran'izy ireo fa hahafahana miresaka amin'ny maty. Inoan'izy ireo fa mbola velona ny maty saingy antsoiny hoe PMP na "postmaterial person." Eo anatrehan'izany hevi-diso manjaka izany dia tsy mahagaga raha toa hitana anjara toerana lehibe eo amin'ireo toe-java-miseho eo amin'ny tantaran'ny olombelona io fitaka io.

`Ahoana no fisehoan'io lainga io eo amin'ny kolontsainao? Nahoana isika no tsy maintsy miankina amin'ny Tenin'Andriamanitra fa tsy amin'ny fisainantsika na izay tsapantslka? `