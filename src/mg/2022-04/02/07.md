---
title:  Fianarana fanampiny
date:   07/10/2022
---

**Vakio ao amin'ny PM "Ny fakam-panahy sy ny nahalavoan'ny olona", tt. 28-40 sy "Ny drafitry ny fanavotana", ft. 41-49; "Ny fahalalana ny tsara sy ny ratsy"-FK, ft. 19-24.**

Tao anatin'ireo taona vitsivitsy izay dia nisy fanadihadiana natao momba izay antsoina hoe " Experience de mort imminente" (EMI). Ny zava-mitranga dia "maty" ny olona, tsy mitepo intsony ny fony ary tsy miaina intsony izy. Velona indray anefa izy avy eo, ary mitantara toe-javatra mampitolagaga, lazainy fa nitsingevana tany amina tontolo hafa izy ary nahita "olona" manjelanjelatra. Misy aza milaza fa tafahaona tamin'ireo havana nodimandry efa ela. Olona maro, eny fa na dia ny Kristianina aza, izay tsy mahatakatra ny fahamarinana momba ny fahafatesana, no mino fa ireo tantara ireo no manaporofo ny tsy fahafatesan'ny fanahy. Ny ankamaroan'ireo izay niaina izany fanandramana izany dia milaza fa ireo fanahy izay sendra azy nandritra ny EMI dia nanao teny mitory fampaherezana sy fanambarana mahafinaritra momba ny fitiavana sy ny fiadanana ary ny fahatsaran-toetra (ary izany no tokony ho fampitandremana mazava indrindra ny amin'ny fahadisoana). Saingy tsy nandre na Inona na Inona momba ny famonjena ao amin'i Kristy izy ireo, na momba ny fahotana, na momba ny fitsarana. Raha nanandrana ny fiainana aorian'ny fahafatesana izy ireo, nahoana ary no tsy mampiaraka izany amin'ny fampianarana fototra kristianina, na dia kely monja aza? Ny zavatra nampianarina azy anefa dia toa mitovy amin'ny fampianarana "New Age", izany no mahatonga azy ireo tsy mirona kokoa mankamin'ny fivavahana kristianina tahaka izay nataony talohan'ny "nahafatesany." Tsy nisy naharay fampianarana kristianina na dia fray aza tamin'ireo Kristianina 'resy lahatra fa ny EMI niainany dia sombin'ny Paradisa, ny mifanohitra amin'izany aza, hevitra voizin'ny "New Age" no nolazainy. Inona no anton' izany? Izao ny valiny: voafitak'ilay namitaka an'i Eva tany Edena izy ireo, ary tamin'ny lainga toy izany ihany. (Jereo ny lesona 11.)

### FANONTANIANA HIFANAKALOZAN-KEVITRA:

`1. Ahoana no anehoan'ny fanandraman'i Adama sy i Eva to tsy voatery hampitsimbadika ny vokatry ny fahotana rehetra ny famelan-keloka avy amin'Andriamanitra? Fahamarinana manan-danja tokony hotsaroana mandrakariva izany, nahoana?`

`2. Ny hazo fahalalana ny tsara sy ny ratsy no "faritra mampidi-doza" aniny fahavalon'i Adama sy i Eva. Inona avy ireo "faritra mampidi-doza" izay mety hahatonga antsika alaim-pandhy hiditra ao?`

`3. Miezaka mitarika ny vahoakan'Andriamanitra i Satana mba hino fa "ny fitakian'i Kristy dia tsy hentitra araka izay ninoan'izy ireo taloha tsy akory: ary amin'ny fanarahany ny fanaon'izao tontolo izao no ampiasan'izy ireo hery miasa mangina lehibe kokoa amin'ireo olon'izao tontolo izao."â€” Ellen G. White, Testimonies to Ministers and Gospel Workers, t. 474. Inona no tokony hataontsika mba tsy ho latsaka amin'io fandrika ankolaka io?`