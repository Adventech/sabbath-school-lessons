---
title:  Fahafatesana ao anaty tontolo feno fahotana
date:   01/10/2022
---

### Hodinihina mandritra ny herinandro: 
Gen. 2:16,17; Gen. 3:1-7; Sal. 115:17; Jao. 5:28,29; Rôm. 5:12; 2 Kôr. 5:21. 

><p> Tsianjery:</p> 
> "Koa izany dia tahaka ny nidiran'ny ota avy tamin'ny olona iray ho amin'izao tontolo izao, ary ny ota no nidiran'ny fahafatesana, ka nahatratra ny olona rehetra ny fahafatesana; satria efa samy nanota izy rehetra."- Rom. 5:12. 

### Fampidirana

I Kristy ilay Iraka avy any an-danitra izay nentin'Andriamanitra nampisy izao rehetra izao sy ny tontolo misy antsika (Jao. 1 :1-3, 10; Kol. 1 :16; Heb. 1:2). Rehefa nanome voninahitra manokana Azy anefa Andriamanitra Ray ka nanambara fa hiara-hamorona izao tontolo izao Izy ireo dia "Nitsiriritra sy nialona an 'i Jesôsy Kristy i Losifera"- TF, t. 14, ka nanao tetika hanoherana Azy.

Rehefa noroahina niala tany an-danitra i Satana dia nanapa-kevitra ny "hitady izay handravana ny fahasambaran 'i Adama sy Eva" teto an-tany izy ary nanao izay " hahatonga alahelo any an-danitra." Noheveriny fa "raha mahita fomba izy, na inona na inona, ahafahany mamandrika azy ireo ho amin'ny tsy fankatoavana, dia hanomana drafitra Andriamanitra hahazoana mamela ny helok'izy ireo, ka i Satana sy ireo anjely lavo dia samy hahazo anjara amin'ny famindrarnpo tahaka azy ireo avy amin 'Andriamanitra"- TF, t. 26. Fantatr'Andriamanitra tsara ny paikadin'i Satana ka nampitandrina an'i Adama sy i Eva Izy mba tsy hanatona ny fakam-panahy (Gen. 2:16, 17). Midika izany fa na dia mbola lavorary sy tsy nisy tsiny aza izao tontolo izao dia efa nisy ny fameperana mazava tsy maintsy nankatoavin'ny olombelona.

Hodinihintsika mandritra ity herinandro ity ny momba ny fahalavoan' i Adama sy i Eva, ny fomba nifehezan'ny fahotana sy ny fahafatesana an'ity tontolo misy antsika ity, ary ny fomba nambolen'Andriamanitra ny voan'ny fanantenana ho an'ny olombelona hatrany Edena. 

_*Famerenana ny lesona ny sabata 08 Oktobra._