---
title:  "Ny teny fikasana voalohany momba ny filazantsara"
date:   06/10/2022
---

`Vakio ny Gen. 3:15,21. Inona ny fanantenana hita ao amin'ireo andinin-tSoratra Maslna ireo ho an'ny taranak'olombelona rehetra?`

Ny Gen. 3 dia mamaritra ny loza mahatsiravina izay nihatra tamin'izao tontolo izao taorian'ny Fahalavoana. Niova ny zava-drehetra, ary hitan'i Adama sy Eva ny tsy fitovian'izao tontolo izao taloha sy taty aoriana.

Tao anatin'ny alahelo sy ny famoizam-po anefa dia nomen'Andriamanitra toky ho ankehitriny sy fanantenana ho an'ny hoavy izy ireo. Voalohany, nanozona ilay menarana tamin'ny teny misy fampanantenana mamba ny Mesia Izy. Hoy Izy: "Dia hampifandrafesiko hianao sy ny vehivavy ary ny taranakao sy ny taranany: izy hanorotoro ny lohanao, ary hianao kosa hanorotoro ny ombelahin-tongony" - Gen. 3:15.

Ny teny hoe "fandrafiana" ('eybah amin'ny teny hebreo) dia tsy midika fotsiny hoe fifanandrinan'ny tsara sy ny ratsy izay maharitra no sady mahafaoka izao rehetra izao, fa midika koa ho fankahalana manokana ny ota, izay nambolen'ny fahasoavan' Andriamanitra tao am in' ny fisainan'olombelona. Araka ny toetsika dia lavo tanteraka isika (Efes. 2:1,5) ary koa "mpanompon'ny ore - Rôm. 6:20. Na izany aza, ny fahasoavana ataon'i Kristy eo amin'ny fiainan'ny olombelona rehetra dia miteraka fandrafiana an'i Satana ao anatintsika. Ary izany "fandrafiana" izany, izay fanomezana avy amin'Andriamanitra hatrany Edena, no mahatonga antsika handray ny Fahasoavany mamonjy. Raha tsy eo izany fahasoavana manova sy hery manavao izany, dia mbola ho mpifatotr'i Satana hatrany ny olombelona ary ho mpanompo vonona mandrakariva hanaraka ny baikony.

Rehefa izay dia naka biby hatao fanatitra Andriamanitra mba hanehoana izany fampanantenana momba ny Mesia izany (Jereo ny Gen. 3:21). "Rehefa nanao fanatitra noho ny fahotana i Adama, araka ny toromarika manokana nomen 'Andriamanitra azy, dia io no fotoana nahafadiranovana azy indrindra. Tsy maintsy nanandratra ny tanany handatsaka aina izy, izay tsy misy afaka manome afa-tsy Andriamanitra irery ihany, ka hanao fanatitra noho ny fahotana. Io no voalohany nanatrehany ny fahafatesana. Rehefa nUery ilay novonoina nihosin-dra izy, izay nitsipaka niala aina, dia tsy maintsy niandrandra tamim-pinoana an'Ilay Zanak'Andriamanitra, Izay tandindon'io biby novonoina io, fa ho faty Izy ka ho tonga fanatitra hatao sorona ho an 'ny olombelona" - TF, t. 48.

`Vakio ny 2 Kôr. 5:21 sy ny Heb. 9:28. Inona no ampianarin'ireo andalan-teny roa ireo momba izay nambara voalohany tany Edena?`

Fantatr'i Adama sy i Eva fa ho faty izy ireo, nilaozany ny sahan'i Edena (Gen. 3:19, 22-24). Nefa tsy nandeha nitanjaka izy ireo na nanao sikina ravin'aviavy (Gen. 3:7). Andriamanitra mihitsy no "nanao akanjo hoditra" ho azy ka nampitafy azy (Gen. 3:21), ho mariky ny Fahamarinany izay mandrakotra (Jereo ny Zak. 3:1-5 ; Lio. 15:22). Araka izany, na dia tamin'izany fotoana izany aza, hatrany am-piandohana, tany Edena mihitsy dia efa nambara tamin'ny olombelona ny filazantsara. 