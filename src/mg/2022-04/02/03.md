---
title:  Voafitaky ny menrana
date:   03/10/2022
---

`Vakio ny Gen. 3:1-7. Inona ny mason-tsivana nampiasain'i Eva mba hisafidianany na hanaraka ny tenin'Andriamanitra na ny tenin'ny menarana?`

Ny Gen. 3 no iray amin'ireo ohatra mazava indrindran'ny fandinihana ara-psikolojia momba ny fakam-panahy. Nampitandrina an'i Adama sy i Eva Andriamanitra fa ho faty tokoa izy ireo raha mihinana amin'ilay voankazo voarara (Gen. 2:16, 17). Naka ny endriky ny menarana i Satana ka nampiasa hailahateny maromaro mba hisarihana an'i Eva hanota. Voalohany dia nambarany fa mahafaoka ny zavatra rehetra ny fandrarana manokana nataon'Andriamanitra. Hoy izy nanontany: "Efa nataon'Andriamanitra hoe: Aza ihinananareo ny hazo rehetra amin'ny saha?"- Gen. 3:1. Nanohitra izany fanambarana izany i Eva ka nilaza fa io hazo manokana io ihany no voakasiky ny fandrarana, satria ho faty izy ireo raha hihinana amin'izany na hikasika izany.

Rehefa izay dia nanohitra ny tenin'Andriamanitra i Satana. Nambarany an-kitsirano hoe: "Tsy ho ,faty tsy akory hianareo"- Gen. 3:4.

Ary ny farany, dia niampanga an'Andriamanitra ho ninia nanafina fahalalana tena manan-danja taminy sy ny vadiny i Satana. Hoy ilay mpamitaka: "Fa fantatr'Andriamanitra fa amin'izay andro hihinananareo azy dia hahiratra ny masonareo, ka ho tahaka an 'Andriamanitra hianareo, hahalala ny tsara sy ny ratsy."- Gen. 3:5.

Nitarika an'i Eva hiditra eo amin'ny faritra mampidi-dozan'i Satana ny fahalianany. Tsy maintsy nanapa-kevitra izy na ho mahatoky amin'ny baikon'Andriamanitra izay nandrara azy na hanaraka ny fitaka manintona nataon'i Satana. Nisalasala ny amin'ny tenin'Andriamanitra izy ka nampiasa ny fisainany manokana — niorina tamin'ny fanandramana izy, dia ny fandinihany manokana — hoenti-manapa-kevitra teo amin'ireo fanambarana roa mifanohitra.

Voalohany, raha jerena amin'ny maha sakafo azy dia hitany fa "tsara ho fihinana ny hazo." Faharoa, raha ny endrika ivelan'ilay voankazo no jerena dia hitany fa "inahafinaritra ny maso" izany. Fahatelo, raha jerena ara-lojika dia "hazo mahatsiriritra hampahendry" izany. Noho izany, azo antoka fa nanana antony tsara hinoana ny tenin'ny menarana sy hihinanana tamin'ilay hazo voarara izy tao an-tsainy. Indrisy fa nataony tokoa izany.

Ny olona sasany dia manambara fa mahasoa ny karazam-pahalalana rehetra rehefa hazonina "izay tsara" (1 Tes. 5:21). Ny fanandramana mampalahelo niainan'i Adama sy Eva tao amin'ny saha Edena anefa dia mampiseho fa ny fahalalana, amin'ny maha-fahalalana azy fotsiny, dia mety hanimba tokoa. Misy zavatra sasany anefa tsara kokoa raha tsy fantatsika.

`Inona no amplanarin'io tantara io momba ny maha-mora foana ny fitadiavana fialan-tsiny sy ny fanamarinana ny safidintsika feno fahotana?`