---
title:  Ny vokatry ny fahotana
date:   05/10/2022
---

`Araka ny Gen. 3:7-19 sy ny Rom. 5:12, inona ny vokatra misongadina nateraky ny fahotana?`

Rehefa babon'ny teny mandresy lahatra nataon'ilay menarana i Eva dia tsy naminavina izay ho vokatry ny lalana narahiny. Raha ny marina, tsy manan-danja noho izay hevitra tena nasehony marina ny fihinanana tamin'ilay voankazo voarara. Tamin'ny fihetsika naneho tsy fankatoavana toy izany no nandrodanan'i Eva fly fahatokiany tamin'Andriamanitra ka nanorenany fahatokiana vaovao tamin'i Satana.

Miresaka momba ny fahalavoan'i Adama sy i Eva ary ny sasany amin'ireo vokatra ratsy indrindra naterak'izany ny Gen. 3. Araka ny fomba fijery ara-teOlojia dia samy tratry ny "theophobie" (tahotra an'Andriamanitra) izy mivady ka niery (Gen. 3:8). Raha tombanana eo amin'ny lafiny ara-piarahamonina dia menatra ny tenany izy ka nanomboka nifanome tsiny (Gen. 3:7, 9:13). Raha ny amin'ny lafiny ara-batana, dia tsy maintsy hiasa mafy izy ireo, hiatrika fahoriana ary ho faty amin'ny farany (Gen. 3:16-19). Ary eo amin'ny lafiny mahakasika ny tontolo iainana indray dia nitotongana ny tontolo voajanahary (Gen. 3:17, 18).

Tsy ilay toerana tsara tarehy sy nahafinaritra teo aloha intsony ny saha Edena. "Raha vao nahita izy mivady .fa nilofika ny voninkazo ary maim ny ravinkazo, dia niteraka alahelo mafy tao aminy izany, dia alahelo mafy lavitra noho izay mahazo ny olona ankehitriny raha maty olo-malala. Ary rehefa tazany -indray fa mihintsan-dravina ireo hazo makadiry misandrahaka ao an 'ala, dia niharihaty taminy tamin'izay fa tratran'ny fahafatesana tokoa ny tenan'ny zavatra rehetra."- PM, t. 39.

Tsy maty teo noho eo, araka ny hevitra hoe tsy velona intsony, i Adama sy Eva, kanefa tamin'io andro io ihany dia efa noraisiny ny fanamelohana azy ho faty. Hoy ny Tompo tamin'i Adama : "Ny fahatsembohan 'ny tavanao no hahazoanao hanina mandrapiverinao any amin'ny tany; fa ny tany no nanalana arm; fa vovoka hianao, ary hiverina ho amin'ny vovoka indray hianao"- Gen. 3:19. Niteraka vokatra mahonena tokoa ho an'ny taranak'olombelona rehetra ny Fahalavoana. Hazavain'ny apostoly Paoly fa "tahaka ny nidiran'ny ota avy tamin'ny olona iray ho amin 'izao tontolo izao, ary ny ota no nidiran'ny fahafatesana, ka nahatratra ny olona rehetra ny fahafatesana, satria samy efa nanota rehetra"- Rom. 5:12.

Ny zava-misy mampalahelo sy maharary dia izao: tahaka izay nahazo ny olombelona hatrizay, dia mizaka ny vokatry ny zava-nitranga tany Edena isika ankehitriny. Tokony ho velom-pankasitrahana anefa isika, satria noho ny amin'i JesÃ´sy sy ny hazo fijaliana dia manana fanantenana ny fiainana mandrakizay any amin'ny tontolo izay tsy hisy ota intsony isika.

`Rehefa misaintsaina ny fanan-dramana mampalahelo niainan'i Eva isika, Inona no Iesona ianarantsika avy amin'izany momba ny vokatry ny fahotantsika?`