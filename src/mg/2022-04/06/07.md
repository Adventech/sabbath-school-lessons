---
title:  Fianarana fanampiny
date:   04/11/2022
---

**Vakio ny "Getsemane" ao amin'ny IFM, tt. 737-748 (ed 1983); "Fibebahana" ao amin'ny DHK, t 24 (ed 2018). "**

Naseho ahy fa liana ny amin'ny famonjena antsika ny lanitra manontolo; tsy mba mampiraika antsika ve izany? Moa ve isika tsy rototra, toy ny hoe zavatra kely monja ny hahavoavonjy na ny hahavery antsika? Hataontsika toy ny zavatra maivamaivana ve ny sorona natao ho antsika? Nanao izany ny sasany. Nanao tsinontsinona ny famindrampo natolotra azy izy ireo ka tsy faly taminy Andriamanitra. Tsy halahelo mandrakariva ny Fanahin'Andriamanitra; handao Izy raha hampalahelovina maharitra kokoa. Rehefa vita izay rehetra nataon'Andriamanitra mba hamonjena ny olombelona, raha asehon'izy ireo amin'ny fiainany ny tsy firaihany eo anatrehan'ny famindram-po atolotr'i Jesôsy, dia ny fahafatesana no ho anjarany ary hovidina lafo izany. Ho fahafatesana mahatsiravina izany satria ho tsapany ny fahoriana izay tsapan'i Kristy teo amin'ny hazo fijaliana mba hividianana ny famonjena ho azy, izay nolaviny. Dia ho tsapany amin'izany izay veriny - ny fiainana mandrakizay sy ny lova tsy mety simba. Maneho amintsika ny tombambidiny ny sorona lehibe izay natao mba hamonjena ny fanahy. Raha very ny fanahy sarobidy iray, dia ho very mandrakizay izy". - TFC, b. 1, t. 124.

### FANONTANIANA HIFANAKALOZAN-KEVITRA:

`1. Izao no lazain'ny Heb. 10:4: "Fa tsy mahaisotra ny ota ny ran'ombilahy sy ny ran'osilahy." - Heb. 10:4. Noho izany, ahoana ny fomba namonjena ny olona tamin'ny andron'ny TT? Ahoana no ahafahan'ny fanoharana momba ny kara-pitrosana - izay ampiasaina mba handoavam-bola saingy tsy maintsy mandoa ny faktioran'ilay kara-pitrosana ianao avy eo - hanampy antsika hahatakatra mazava kokoa izany zavatra izany?`

`2. Vakio ny 2 Kôr. 5:18-21. Raha maty noho ny fahotan'izao tontolo izao i Kristy, nahoana no tsy ho voavonjy ny olon-drehetra? Nahoana ny safidy ataon' ny tena manokana no mandray anjara lehibe eo amin'ny famaritana izay ho voavonjy noho ny hazo fijaliana sy izay ho very na dia teo aza ny sorona lehibe natao ho azy?`

`3. Inona ireo zavatra ampianarin'ny "fahendren'izao tontolo izao" izay "fahadalana" amin'Andriamanitra? Manao ahoana ny amin'ny hevitra izay milaza fa ny endrika sy ny hakanton'izao tontolo izao dia vokatry ny kisendrasendra fotsiny ihany? Na koa hoe nisy avy tamin'ny tsy misy mihitsy izao tontolo àry rehetra izao? Inona koa ireo ohatra sasany azonao tanisaina?`

`4. Saino ny amin'ny fanontaniana farany ao amin'ny fizarana Talata ao amin'ny lesona. Inona momba ny hazo fijaliana sy izay nitranga teo no mahatonga ny famonjena amin'ny alalan'ny asa ho zava-poana sy feno fahadisoan-kevitra ary mifanohitra tanteraka amin'ny drafi-pamonjena?`