---
title:  Fianarana fanampiny
date:   02/12/2022
---

**Vakio "Ilay fitaka lehibe voalohany" sy ny " afaka hifanerasera amintsika ve ny maty?" ao amin'ny HM, tt. 553-586.**

"Ny hevi-diso fototra momba ny tsy fahafatesan'ny fanahy no iorenan'ny fampianarana milaza fa anana fahatsiarovana ny maty - fampianarana izay, tahaka ny fampijaliana mandrakizay, mifanohitra amin'ny ampianarin'ny Soratra Masina, amin'ny fanambaran'ny saina mandanjalanja, sy amin'izay tsapantsika momba ny maha-olombelona. Araka ny finoan'ny besinimaro, ireo voavotra any an-danitra dia mahafantatra izahay rehetra miseho eto an-tany, ary indrindra ny momba ny fiainan'ireo sakaiza izay nilaozany. Nefa ahoana moa no hahasambatra ny maty raha mahafantatra ny zava-tsarotra manjo ny velona izy, raha manatri-maso ny fahotana ataon'ny olon-tiany, raha mahita azy ireo miaritra izao fahoriana rehetra izao, ny fahadisoam-panantenana, sy ny tebitebin-tsaina rehetra ao amin'ny fiainana? Fahasambaran'ny lanitra manao ahoana no ho tsapan 'ireo izay mihalohalo eny ambonin 'ireo sakaizany eto ambonin'ny tany? Ary tena mampikomy tsotra izao ny finoana fa raha vantany vao miala ny fofon'ain'ny ratsy fanahy dia mankany amin'ny lelafon'ny helo ny fanahiny! Toy inona ny faharariam-panahy tokony hihatra amin'ireo izay mahita ny sakaizany tsy vonona lasa any am-pasana, ka hiditra ao amin'ny fahoriana sy ny fahotana mandrakizay!" â€” HM, t. 568.

### FANONTANIANA HIFANAKALOZAN-KEVITRA:

`1. Ireo izay nilaza tamin'ny Kristianina hafa ny amin'ny toetry ny maty sy ny helo dia azo antoka fa nahita olona tsy azo ahilangilana sy hentitra ny amin'ny finoany, tsy ny amin'ny fiakaran'ireo voavonjy avy hatrany any an-danitra ihany fa ny fijalian'ireo very any amin'ny heio mandrakizay koa. Araka ny hevitrao, inona no anton'izany? Zavatra iray azo takarina ihany ny fanirian'izy ireo hino fa any amin'ny Tompo" ireo malalany efa maty (na dia efa noresahintsika aza ny amin'izay ho fihetseham-pon'izy ireo mahita ny korontana ety an-tany, raha izany tokoa no izy). Saingy nahoana no misy fifikirana mafy tokoa amin'ny fiheverana mahatsiravina fa mijaly mandrakizay ao amin'ny helo ireo very? lnona no ampianarin'izany toe-javatra izany antsika ny amin'ny herin'ny Iovantsofina? Ifanakalozy hevitra ao amin'ny kilasy.`

`2. Ny ankamaroan'ny fivavahana kristianina dia mitory ny tsangan-kevitra tsy ara-Baiboly momba ny tsy fahafatesan'ny fanahy miaraka amin'ireo tsangan-kevitra rehetra mifandraika amin'izany. lnona koa no tokony hataontsika amin'ny maha-fiangonana antsika (ankoatra izay efa ataontsika) hanambarana amin'izao tontolo izao ny fomba fiery ara-Baiboly momba ny maty sy izay miseho aorian'ny fahafatesana?`

`3. Na dia noforonina ihany aza ny tononkalo nataon'i Dante mitondra ny lohateny hoe "Divine Comedie" dia nisy fiantraikany lehibe teo amin'ny fandraketana tao an-tsain'ny olona ny fampianaran-diso momba izay manjo ny "fanahy" aorian'ny fahafatesana. Mora andairan'ny fampianarana hafa ivelany ny teolojia kristianina, inona ny lesona azontsika sintonina avy amin'izany? lnona ireo hevitra tsy Kristianina izay misy fiantraikany amin'ny fiheverana kristianina na dia amin'izao ankehitriny izao aza, ary ahoana no ahafahantsika miaro tena amin'izany?  `