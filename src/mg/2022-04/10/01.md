---
title:  "Ny lelafon'ny helo"
date:   26/11/2022
---

### Hodinihina mandritra ny herinandro: 
Mar. 9:42-48; Mal. 4:1; Joda 7; 1 Tim. 2:5; Asa. 2:29, 34, 35; 1 Jao. 5:3-12.

><p> Tsianjery:</p> 
> "Fantaro ny zavatra rehetra; hazony mafy izay tsara." - 1 Tes. 5:21. 

### Fampidirana

Nanoratra ny sangan'asany malaza "Divine Comédie", momba ny dia foronin'ny eritreritra ataon'ny fanahy aorian'ny fahafatesana ny pôeta alzerianina Dante Alighieri (1265-1321). Nankany amin'ny helo any ambanin'ny tany ny fanahy na nankany amin'ny afo fandiovana, toerana izay ahafahan'ny fanahin'ny olombelona midio mba ho mendrika ny hiakatra any an-danitra, na ho any am-paradisa eo anatrehan'Andriamanitra.

Na dia tononkalo noforonina ihany aza ireo tenin'i Dante dia nisy fiantraikany lehibe teo amin'ny teôlôjia kristianina, indrindra fa ny teôlôjia katôlika rômanina. Zava-dehibe ho an'io fiangonana io ny hevitra fototry ny tsy fahafatesan'ny fanahy izay mankany amin'ny helo na any amin'ny afo fandiovana na any am-paradisa. Fiangonana maro fatra-pitana ny fombafomba prôtestanta no mino koa ny fanahy tsy mety maty izay miakatra any am-paradisa na midina any amin'ny helo aorian'ny fahafatesana. Raha tsy mety maty ny fanahin'ny olona dia tsy maintsy mandeha any amin'ny toerana iray izy aorian'ny fahafatesan'ny vatana. Raha fintinina, dia nitarika ho amin'ny fahadisoana ara-teôlôjia lehibe ny fahatakarana diso momba ny toetry ny olombelona.

Handinika ny sasantsasany amin'ireo tsangan-kevitra tsy ara-Baiboly sy ny fijery ara-Baiboly ny amin'izay mitranga aorian'ny fahafatesana isika amin'ity herinandro ity.

_*Famerenana ny lesona ny sabata 03 Desambra._