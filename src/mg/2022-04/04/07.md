---
title:  Fianarana fanampiny
date:   21/10/2022
---

**Vakio ny "Fahitana momba ny voninahitra ho avy" ao amin'ny MM, tt. 589-597 (ed 1986).**

<em>Ny siansa moderina dia mampianatra fa ny zavatra rehetra dia niforona avy tamin'ny atoma, izay misy singa bitika kokoa anankiroa, dia ny "quark" sy ny "lepton" izay heverina ho singa mandrafitra ny zava-misy ara-batana rehetra. Raha toa ary ka ny "quark" sy ny "lepton" no mandrafitra ny tontolo ara-batana, moa Ilay Andriamanitra izay namorona sy nampiaina io tontolo io ye tsy hahay hamerina amin'ny laoniny indray ireo amin'ny fotoana hananganana antsika? Raha naneso ny fitsanganana amin'ny maty i Bertrand Russell, tsy mino ny fisian'Andriamanitra, dia nanontany ny amin'ireo olona izay nohanin'ny mpihinana olona, satria isan'ny vatan'ny mpihinana olona ny vatan'izy ireo ankehitriny; noho izany, iza no hahazo inona amin'ny fitsanganana amin'ny maty? Saingy andeha ataontsika hoe halain'Andriamanitra fotsiny ny "quark" sy fly "lepton", ireo singa fototra mandrafitra ny fisiana, na aiza na aiza toerana misy azy ireo, ary araka ny fahalalana ananany ny amin'ny tsirairay avy amintsika no hanamboarany antsika indrayindray avy amin'ireo. Tsy ilainy akory ny "quark" sy ny "lepton" nananantsika tany am-piandohana fa mety avokoa izay eo Aminy. Azony atao koa ny miteny fotsiny dia misy ny "quark" sy "lepton" vaovao ary miainga avy amin'izany no hamoronany. Na inona na inona fomba hanaovany izany, ilay Andriamanitra izay namorona izao tontolo ary rehetra izao dia afaka mamorona antsika indray, araka izay ampanantenainy hatao amin'ny fananganana ny maty.

"Amin'ny fitsanganana voalohany no hiantsoan'Ilay Mpanome aina ireo Azy izay novidiny, ary mandra-pahatonga izany ora feno fandresena izany, rehefa hanakoako ny trompetra farany ary hivoaka ho amin'ny fandresena mandrakizay ny tafika lehibe dia harovana sy hambenana tahaka ny firavaka sarobidy ireo olona masina matory izay fantatr'Andriamanitra amin'ny anarany. Noho ny herin'ny Mpamonjy izay nitoetra tao amin' izy ireo fony mbola velona izy, ary noho ny maha-mpiombona amin'ny toetran'Andriamanitra azy, dia atsangana avy amin'ny fahafatesana izy ireo".</em>— SDABC, b. 4, t. 1143. 

### FANONTANIANA HIFANAKALOZAN-KEVITRA:

`1. Tombanana ho roa tapitrisa tapitrisa ny vahindanitra misy; kintana an-davitrisa maro no mandrafitra irony. Ny sasany amin'ireny kintana ireny dia manana planeta mihodidina eo aminy, tahaka izay ataon'ireo planeta miaraka amin'ny Tany izay manodidina ny masoandro. Izao dia eritrereto ny amin'ny herin'Andriamanitra mahagaga, izay tsy namorona ireo kintana marobe fotsiny fa mampiaina azy ireo ary mahalala azy ireo amin'ny anarany avy (Sal. 147:4). Na dia tsy manaporofo aza izany zava-misy mahatalanjona izany fa afaka manangana sy hanangana amin'ny maty lo Andriamanitra lo dia manambara amintsika ny hery mahagaga ananany izany; nahoana dry ny zavatra toy ny fananganana amin'ny maty no tsy ho vitany amin'ny fahefany?`

`2. Asongadin'ny Heb. 11 ny fahatokiana sy ny fanantenan'ireo "maherifoniny finoana" maro tamin'ny vanim-potoana aloha. Ahoana no hanampian'io toko io ny fahatakarantsika ny fanantenana izay nananan'ireo olona co amin'ny TT, eny, na tany alohan'ny fitsanganan'i Jesôsy  tamin'ny maty aza? `