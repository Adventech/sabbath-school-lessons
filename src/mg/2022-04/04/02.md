---
title:  "Hahita an’Andriamanitra aho"
date:   16/10/2022
--- 

`Vakio ny Jôba 19:25-27 my ampltahao amin'ny Jao. 1:18 sy ny 1 Tim. 6:16 izany. Oviana ary tomin'ny toe-javatra roy ny ahoana no niandronarany "hahita an 'Andriamanitra"?`

Tsy rariny ny fiainana. Rehefa mijaly ny "tsara" ary miroboro try "tsy marina" no tena ahitantsika izany (jereo ny Sal. 73:12-17, Mal. 3:14-18). I Joba, ohatra, dia "marina sy mahitsy" sady "natahotra an 'Andriamanitra ka nifady ny ratsy"- Joba 1:1. Na izany aza dia navelan'Andriamanitra nampahory azy tamin'ny fomba ratsy maro samihafa i Satana. Azon'ny aretina mampangirifiry ny vatany (Ma 2:1-8). Ara-materialy, dia namoy ny ampahany betsaka tamin'ny biby fiompiny sy ireo fananany izy (IOW 1:13-17). Tao an-tranony dia namoy ireo mpanompony izy, eny, namoy ireo zanany mihitsy aza (Joba 1:16,18). Ary ara-pihetseham-po, dia nohodidin'ireo namana izay nanome tsiny azy ho mpanota tsy mibebaka ka mendrika izay nihatra taminy izy (Joba 4:1-5:27; Joba 8:1-22; Joba 11:1-20; sns). Na dia ny vadiny aza dia niteny hoe: "Mbola mitana ny fahamarinanao ihany va hianao? Mahafoiza an 'Andriamanitra hianao, dia aoka ho faty."- Joba 2:9.

Tsy takatr'i Jôba fa izy no tonga ivon'ny fifanandrinana lalina teo amin'Andriamanitra sy i Satana. Nanenina ny amin'ny fahaterahany i Joba ary naniry ny tsy ho teraka akory aza, noho ny fahoriany teo anatrehan'ireo tolona ireo (Joba 3:1-26). Na izany aza anefa dia voalaza tsara ato amin'ireto teny ireto ny fahatokiany tsy misy fetra an'Andriamanitra: "Na dia hamono ahy aza Izy, mbola hanantena Azy ihany aho"- Joba 13:15. Na dia nihevitra ny fahataperan'ny fiainany tsy ho ela aza izy dia nihazona ny fitokiana fa tsy tompon'ny teny farany ny fahafatesana. Tamin'ny faharesen-dahatra lalina no nilazany fa na dia ho faty aza izy dia hitsangana ny Mpanavotra azy indray andro any ary ny tenany no hahita an'Andriamanitra (Joba 19:25-27). "Fanehoana tsy azo lavina ny amin'ny fitsanganana amin'ny maty izany." - SDABC, b. 3, t. 549.

Fanantenana be voninahitra manao ahoana re izany eo anivon'ny loza toy izany! Mbola afaka nanantena ny andro izay hitsanganany amin'ny maty sy hibanjinany ilay Mpanavotra malalany i Alba na dia voahodidin'ny aretina sy ny fangirifiriana, ny fitotonganana ara-toe-karena, ny fanomezan-tsiny avy tamin'ny fiarahamonina ary ny fahaketrahana ara-pihetseham-po aza. Raha ny marina, ny fanambarana nataon'i Thba momba ny fitsanganana amin'ny maty dia feno toky tahaka izay nolazain'i Marta tamin'i Jesosy taonjato maro taty aoriana, manao hoe: "Fantatro ihany fa hitsangana izy [Lazarosy] amin 'ny fitsanganan'ny maty amin'ny andro farany"- Jao. 11:24. Nila nitaky izany fampanantenana izany tamim-pinoana toa an'i Marta i Joba, eny fa na dia nahita ny porofo lehibe azo tsapain-tanana ny amin'ny finoany aza i Marta taty aoriana kely fa tsy tahaka an'i Jôba.

`Ahoana no ahafahantsika mitoky amin'Andriamanitra na dia eo anivon'ny fahasarotana sy ny tsy rariny miseho eo amin'ny fiainana aza? `