---
title:  " Hiala amin’ny fitoerana lalina amin’ny tany "
date:   18/10/2022
---

`Vakio ny Sal. 71. lnona no tian'ny mpanao salamo holazaina raha mangataka amin'Andriamanitra mba hampiakatra azy avy ao amin'ny "fitoerana lalina amin'ny fany"- Sal. 71:20?`

Nahita teny mampihetsi-po momba ny fanantenana ny fitsanganana amin'ny maty isika ao amin'ny Sal. 49, mifanohitra amin'ny toky fitaka ananan'ny adala izay miantehitra amin'ny fananany. Ao amin'ny Sal. 71, ny mpanao salamo dia mitady fiarovana sy fanantenana eo amin'Andriamanitra raha toa ka hodidinin'ny fahavalo sy ny mpiampanga lainga izay milaza azy ho nafoin'Andriamanitra izy (Sal. 71:10,11).

Eo anivon'ireo fizahan-toetra, ny mpanao salamo dia mahita fiadanana sy toky noho ny fahatsiarovana ny fikarakaran'Andriamanitra azy tamin'ny lasa. Voalohany, tsapany fa •nanohana azy Andriamanitra hatramin'ny nahaterahany ary namoaka azy avy tao an-kibon-dreniny (Sal. 71:6). Manaraka izany dia miaiky izy fa Andriamanitra no nampianatra azy hatramin'ny fahatanorany (Sal. 71:17).

Tamin'ny fahazoana antoka fa Andriamanitra no vatolampiny sy heviny no niangaviany Azy "ho vatolampy fonenana hohatoniko mandrakariva"- Sal. 71:3. "Aza manary ahy, rehefa antitra aho; ary aza mahafoy ahy, rehefa ketraka ny heriko"- Sal. 71:9. "Andriamanitra 6, aza manalavitra ahy; Andriamanitro 6, faingana hamonjy ahy"- Sal. 71:12. Rehefa izay dia nanampy izy hoe: "Hianao Izay nampahita ahy fahoriana be sady mafy no hamelona ahy indray, ka hampiakatra ahy indray hiala amin'ny fitoerana lalina amin'ny tany"- Sal. 71:20.

Ny teny hoe "hiala amin'ny fitoerana lalina amin'ny tany" dia azo raisina ara-bakiteny ho fitsanganan'ny mpanao salamo amin'ny maty. Saingy toa manome lanja ny teny an'ohatra momba ny fahaketrahana lalina nahazo ny mpanao salamo ny tontolon-kevitra, toy ny hoe nitelina azy ny tany (ampitahao amin'ny Sal. 88:6 sy ny Sal. 130:1). Azontsika lazaina, araka izany, fa "voalohany indrindra dia lahateny an'ohatra izany, saingy milaza koa ny fitsanganana amin'ny maty ara-batana." — Andrews Study Bible note on Ps. 71:20.

Amin'ny farany, ny zava-dehibe tokony hotakarina dia hoe: na inona na inona toe-javatra misy antsika dia eo hatrany Andriamanitra, mikarakara antsika Izy ary amin'ny farany dia tsy eto amin'ity fiainana ity no misy ny fanantenantsika fa amin'ny fiainana ho avy — ilay fiainana mandrakizay izay ananantsika ao amin'i Jesosy aorian'ny fitsanganantsika amin'ny maty, rehefa ho avy indray Izy. 

`Efa nandalo hakiviana avokoa isika rehetra. Manampy anao handroso amim-pinoana sy amin-toky ao anatin'ny fotoana ahatsapanao ny maha-lavitra an'Andriamanitra ny fifantohanao amin'ny fiarahany taminao tamininy lasa, amin'ny fomba ahoana?`