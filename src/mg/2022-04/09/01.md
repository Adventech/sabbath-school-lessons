---
title:  "Andalan-teny mifanohitra?"
date:   19/11/2022
---

### Hodinihina mandritra ny herinandro: 
Lio. 16:19-31; Lio. 23:43; Jao. 20:17; Fil. 1:21-24; 1 Pet. 3:13-20; Apok. 6:9-11. 

><p> Tsianjery:</p> 
> "Dinihinareo ny Soratra Masina, satria ataonareo fa ao aminy no anananareo fiainana mandrakizay, ary, ireny no manambara Ahy." - Jao. 5:39.

### Fampidirana

Mampitandrina antsika i Petera hoe: "Ary aoka ho vonona mandrakariva hianareo hamaly izay manontany anareo ny amin'ny anton'ny fanantenana ao anatinareo" - 1 Pet. 3:15. Nampian'i Paoly hoe: "Mitoria ny teny, mazotoa, na amin'ny fotoana, na tsy amin'ny fotoana, mandrese lahatra, mamporisiha, mananara mafy amin'ny fahari-po sy ny fampianarana rehetra. Fa ho avy ny andro izay tsy hahazakan'ny olona ny fampianarana tsy misy kilema." - 2 Tim. 4:2,3.

Marina izany, saingy tsy tokony hianina amin'ireo andalan-teny ireo monja isika izay azo hazavaina mora foana mifanaraka amin'ny foto-pinoantsika, fa handinika koa ireo andalan-teny izay ampiasain'ny olona matetika hampianarany zavatra hafa tsy araka izay inoantsika. Rehefa manao izany isika dia tokony hanaraka ny ohatra mampahery avy amin'i Jesôsy. "Tsy te hanafina ny tena marina i Kristy, nefa tamim-pitiavana mandrakariva no nitenenany. Nampiasa ny fahaizana lehibe indrindra nifandray tamin'ny olona Izy tamin'ny fifampikasohany tamin'ny vahoaka, ka nihevitra na nikarakara azy ireo tamim-pitiavana. Tsy mba nivatravatra fiteny mihitsy Izy, na nanao teny henjana tsy tamin'ny antony, na koa nampalahelo be fahatany ny fanahy mora tohina." IFM, t. 371 (ed 1983).

Handinika andalan-teny mahaliana vitsivitsy isika amin'ity herinandro ity, izay ampiasain'ny olona hanamarinana ny tsy fahafatesan'ny fanahy. Tokony hanamafy ny faharesentsika lahatra izany fandinihana izany, ary hanampy antsika hamaly amim-pahalemem-panahy ireo izay misalasala ny amin'izany fampianarana iankinan'aina izany.

_*Famerenana ny lesona ny sabata 26 Novambra._