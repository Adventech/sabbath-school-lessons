---
title:  Fianarana fanampiny
date:   25/11/2022
---

Vakio ny "Tevana makadiry ajadona", HF, tt. 259-272 (ed 2004); ny "Kalvary", IFM, tt. 799-816 (ed 1983) ary ny "Teachers as Examples of Christian Integrity," t. 504, ao amin'ny FCE. "Ny fanoharana momba ilay mpanan-karena sy i Lazarosy no anehoan Kristy fa eto an-tany no anapahan 'ny olona izay ho anjarany mandrakizay. Atolotra ny fanahy tsirairay ny fahasoavan'Andriamanitra mandritra ny fotoana itoriana ny filazantsara .farany. Nefa raha tobatobain 'ny olona foana ireo fotoana mety ireo ho amin'ny fahafinaretan'ny tena, dia mampisaraka ny tenany amin'ny loharanon'ny fiainana mandrakizay izy. Tsy hisy fotoana hafa hizahan-toetra azy intsony any aoriana. Noho ny safidy nataony, dia nampijadona tevana tsy azo hitana izy manelanelana azy sy ilay Andriamaniny. Tsy hisy androm-pahasoavana intsony aorian'ny fiainana eto." - HF, t. 259 (ed 2004). "Raha nalefa sesitany tany an-tendrombohitra sy tany an'efitra ireo Kristianina voalohany, raha navela tao an-tranomaizina ho fatin'ny hanoanana sy ny hatsiaka ary ny fampijaliana izy ireo, rehefa ny fanaovana azy ho maritiora no hany hanafaka azy ireo amin'ny fahoriana, dia faly izy ireo fa natao mendrika ny hitondra fahoriana noho ny amin'i Kristy, izay nohomboana teo amin'ny hazo fijaliana noho ny aminy. Ny ohatra mendrika nasehon'izy ireo dia ho fampiononana sy fampaherezana ho an'ny vahoakan'Andriamanitra izay ho tonga amin'ny andro fahoriana tsy mbola nisy tahaka azy hatrizay." — TFC, b. 5, t. 213. 

### FANONTANIANA HIFANAKALOZAN-KEVITRA:

`1. Rehefa dinihina ny fanehoan'ny Baiboly ankapobeny ny toetry ny olombelona, ahoana no hanampian'izany antsika hahatakatra kokoa ireo andalan-teny sasantsasany izay nianarantsika tamin'ity herinandro ity?`

`2. Saino ny fahasamihafana misy eo amin'ny fivavahana tsy manao marimaritra iraisana tamin'ny andron'ireo Kristianina maritiora sy ny fivavahana mora milefitra amin'izao taranaka ankehitriny izao. (zany hoe, inona avy ireo zavatra mendrika ny hamoizantsika ny aintsika? Kanefa raha heverina to ny fahamarinana rehetra dia miankina amin'ny toe-javatra maro, na arakaraka ny kolontsaina, dia inona moa ny antony hamoizana ny aina ho an'ny iray amin'ireo? Ary inona ihany koa no azontsika ianarana avy amin'ireo izay vonona ny ho faty noho ny antony izay inoantsika fa diso?`

`3. Saintsaino ny amin'ny fanoharana momba ilay lehilahy mpanankarena sy i Lazarosy. Rehefa natsangana tamin'ny maty i Jesosy dia maro no nino Azy. Maro amin'ireo izay nahita porofo toy izany koa anefa no tsy nino. lnona no ampianarin'izany antsika momba hamafin'ny fonlny olona manoloana ny fahamarinana? lnona no azontsika atao hiarovantsika tena tsy ho mafy fo toy izany?`

`4. Nilaza ny amin'ny fotoana izay hahavelona indray ny maty i Jesôsy : "izay nanao ny fsara dia ho any amin'ny fitsanganana ho fiainana: fa izay nanao ratsy kosa dia ho any amin'ny fitsanganana ho fahamelohana." - Jao. 5:29. Arivo taona no manelanelana ireo tranga roa ireo, na dia toa miseho amin'ny fotoana iray aza ny filazana azy. Ahoana no mety hanampian'izany antsika hahatakatra izay lazain'i Paoly ao amin'ny Fil. 1:23? `