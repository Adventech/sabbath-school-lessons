---
title:  "Ireo fanahy teo ambanin’ny alitara"
date:   24/11/2022
---

Vakio ny Apokallpsy 6.9-11. Ahoana no ahafahan'ny "fanahin"lreo maty maritiora hiantso "ao ambanin'ny alitara"? Ny famahana ny tombokase fahadimy amin'ny andro farany dia maneho toe-javatra iray tsy mahazatra. Hita amin'ny sary an'ohatra eto ny fanahin'ireo maritiora "teo' ambanin'ny alitara", miantso an' Andriamanitra mba hamaly ny rany (Apôk. 6:9-11). Misy amin'ireo mpanao famakafakana mihevitra io "alitara" io ho ilay alitara fandoroana ditin-kazo manitra voalaza ao amin'ny Apôk. 8:1-6 ao anatin'ny tombokase fahafito. Saingy ny filazana ny amin'ny "ra" (fa tsy ny "emboka manitra") ao amin'ny Apôk. 6:9-11 dia ahitantsika fa alitara ho an'ny fanatitra odorana no resahina eto, dia toerana handatsahana ny ran'ny biby atao sorona (Lev. 4:18,30,34). Tahaka ny namafazana ny ran'ny biby natao sorona manodidina ny alitara, dia toy izany koa, ny ran'ireo maritiora izay nitoetra ho mahatoky tamin'ny tenin'Andriamanitra sy nitana ny filazana an'i Jesôsy , dia naidina teo amin'ny alitaran'Andriamanitra rehefa maty izy (Apok. 6:9; jereo koa ny Apôk. 12:17; Apôk. 14:12). Tandindona ihany koa ireo "fanahy" eo ambanin'ny alitara. Raha raisina ara-bakieny ireo andininy ireo dia mety hisy hanao tsoa-kevitra fa tsy sambatra tanteraka ireo maritiora any an-danitra satria mbola miantso valifaty aza izy ireo. Tsy azo lazaina ho misitraka ny valisoan'ny famonjena izy ireo izany. Ny faniriana hamaly faty dia mety hahatonga ny fiainanao ho faraidiny; dia mbola hitohy hatrany amin'ny fahafatesana ve izany? Zava-dehibe koa ny tsy hanadinoana fa tsy ny lanitra araka izaytena endriky marina no hitan'i Jaona tao amin'ny fahitana. "Tsy ahitana soavaly fotsy, na mena, na mainty, na hatsatra miaraka amin'ny mpiady mpitaingina azy any. Tsy amin'ny endriky ny zanak'ondry voavono sy maratran'ny antsy no ahitana an'i Jesôsy any. Ireo zava-manana aina efatra ireo dia tsy tena maneho biby manana elatra araka ny voasoritsoritra ao. (...) Toy izany koa, tsy misy fanahy' matory eo ambanin'ny alitara any an-danitra. Fanehoana an-tsary sy fanoharana avokoa ny seho rehetra." — SDABC, b. 7, t. 778. 

Izao no nosoratan'i George E. Ladd, olona iray tsy Advantista (kanefa, averina indray fa manoratra toy ny Advantista izy): "Eto [Apôk. 6:9-11], ny alitara dia mazava fa ny alitara fanaovana sorona izay ampidinana ny ran'ny biby atao sorona. Ny nahitan'i Jaona ireo fanahin'ny maritiora teo ambanin'ny alitara dia tsy misy ifandraisany amin'ny toetry ny maty na ny toe-javatra iainan'izy ireo eo am-piandrasana ny farany; fomba mazava hanehoana ny namonoana azy ireo ho maritiora noho ny anaran'Andriamaniny fotsiny izany." A Commentary on the Revelation of John (Grand Rapids, MI: Eerdmans, 1972), t. 103. 

Iza (indrindra fa amin'ireo izay niharan'ny tsy rariny) no tsy - mbola nangataka mba homena rariny, kanefa tsy mbola nahazo izany? Nahoana no mila maloky amim-pinoana isika fa amin'ny farany dia ho tonga ihany ny rariny, izay tsy hita firy eto amin'ity izao tontolo izao ity ankehitriny? Inona ny fampaherezana azonao raisins avy amin'izany fampanantenana mahafinaritra izany? 