---
title:  "Ny fiantsoana avelo (firesahana amin'ny 'fanahin'ny maty') sy ny fivavahana amin'ny razana"
date:   07/12/2022
---

Ny fiantsoana avelo na firesahana amin'ny "fanahin'ny maty" dia antsoina hoe "necromancie" amin'ny teny frantsay, avy amin'ny teny grika "nekros" (maty) sy manteia (sikidy) izany. Efa fanao hatry ny ela ny firesahana amin'ny maty, izay iantsoana ireo lazaina fa fanahin'ny maty (izay heverina fa mbola velona), na avelo, matetika mba hahazoana fahalalana ny amin'ny trangan-javatra ho avy. Ny fivavahana amin'ny razana kosa dia ny fanomezam-boninahiatra ireo razana efa maty satria heverina ho mbola isan'ny fianakaviana hatrany izy ireo, ary araka ny finoan'ny olona sasany dia afaka manampy ny velona eo amin'ny raharaham-piainany ny fanahin'izy ireo. Mety hahasarika tokoa izany fanaon'ny mpanompo sampy izany ho an'izay mino ny tsy fahafatesan'ny fanahy sy ireo mbola manina ny havany efa nodimandry.

`Vakio ny 1 Sam. 28:3-25. lnona ny lesona ara-panahy azontsika tsoahina avy amin'ny fanandraman'i Saoly niaraka taminllay vehivavy manao azy ho tsindrian-javatra tany Andora, izay mitsipaka tanteraka ny fifandraisana amin'ny maty, na inona na inona mety ho endrikiizany?`

Teo amin'ny fitondrana ara-pivavahan'ny Isiraelita fahiny dia mazava tsara ny ambaran'ny Baiboly fa ny fiantsoana avelo rehetra, ny famohazana angatra, ny filalaovana ody, ary ny fanontaniana ny maty dia fahavetavetana eo imason'i Jehovah, ary tokony hotoraham-bato ny olona manao izany (Lev. 19:31; Lev. 20:6,27; Deo. 18:9-14). Araka izany lalana izany no nandringanan'i Saoly ireo izay nanao azy ho tsindrian-javatra sy mpanao hatsarana rehetra (1 Sam. 28:3,9).

Kanefa rehefa nolavin'i Jehovah i Saoly, dia ny tenany mihitsy no nankany amin'ny tananan'ny Kananita, Andora, mba hanontany ny vehivavy iray manao azy ho tsindrian-javatra (1 Sam. 28:6,7,15; ampitahao amin'ny Jos. 17:11; Sal. 83:10). Nasain'i Saoly niantso ny mpaminany Samoela izay efa maty izy, izay heveriny fa hiseho ny fanahiny ka hiresaka aminy i Saoly (1 Sam. 28:13-19). Izao no nolazain'ilay fanahy mpamitaka izay nilaza ny tenany ho Samoela tamin'i Saoly: "rahampitso dia ho a4; amiko ianao sy ny zanakao." - 1 Sam. 28:19. Raha nilaza ny amin'ny hahafatesan'i Saoly ilay fanahy mpamitaka, izay naka ny endrik'i Samoela, dia nanamafy ilay tsangan-kevitra tsy ara-Baiboly momba tsy fahafatesan'ny fanahy. Fitaka lehibe izany, ary tokony ho fantatr'i Saoly tsara fa tsy tokony hidi-kizo amin'izay efa noroahiny teo aloha izy.

Taonjato roa mahery taty, aoriana dia izao no nosoratan'ny mpaminany Isaia: "Ary raha lazainy aminareo hoe: Mila saina amin'ny manao azy ho tsindrian-javatra sy ny mpanao sikidy, izay mitsiatsiaka sy miboeriboerika, moa tsy Andriamaniny va no tokony hilan'ny olona saina? Fa hila saina amin'ny maty ho an'ny velona va izy? Ho amin'ny lalana sy ny teni-vavolombelona ihany! Raha tsy miteny araka izany teny izany izy, dia olona izay tsy hiposahan'ny fahazavan'ny maraina." - Isa. 8:19,20; jereo koa Isa. 19:3.

`lmpiry moa isika, rehefa teren'ny rarintsaina, no manao zavatra izay efa fantatsika fa ratsy? Nahoana ny finoana sy ny vavaka ary ny fankatoavana ny Tenin'Andriamanitra no hany fiarovana azo antoka ho antsika tsy hamitahantsika ny tenantslka? `