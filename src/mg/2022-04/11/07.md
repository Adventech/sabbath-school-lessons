---
title:  Fianarana fanampiny
date:   09/12/2022
---

**Vakio ny "Dealing With False Science, Cults, Isms, and Secret Societies," tt. 602-609, ao amin'ny boky Evangelism; sy ny "Spiritism," tt. 86-93, ao amin'ny boky Confrontation, nosoratan'i Ellen G. White.**

Misy fikambanana milaza fa co am-panamboarana teknolojia izy ireo, izay hahazoantsika .mifandray amin'ny maty "amin'ny alalan'ny someso, antso an-telefonina, ary amin'ny alalan'ny "videoconferenees". PMP ("post material persons", na olona manana fiainana amin'ny endriny vaovao) no iantsoany ny olona maty, ary io tranonkala io dia milaza fa rehefa maty ny olona dia miditra fotsiny "amin'ny dingana fray hafa ao anatin'ny mandrakizay", saingy "voatahiriny ny fahatsiarovan-tenany, ny maha-izy azy ary ireo endrika fototra ara-batana nampiavaka azy teo aloha". Ary zava-dehibe noho izany aza, ireo mpikambana ao amin'ny "Soulphone" (io no anaran'ilay fikambanana) dia milaza fa mampandroso ny teknolojia ho amin'ny dingana telo izay hahazoan'ny olona velona mifandray amin'ireo PMP.

Ny dingana voalohany dia ny "fahazoana mandefa someso sy mifanoratra amin'ireo fianakaviana, namana, ary manam-pahaizana amin'ny sehatra rehetra, izay efa tafafindra any amin'ilay fiainany vaovao (PMP)." Ny dingana faharoa dia natao "hahazoana miresaka amin'ireo olon-tiana izay miaina ao anatin'ilay ampahany iray amin'ny mandrakizay". Ary ny dingana fahatelo, araka ny filazany ihany, dia ny "handrenesana sy hahitana ireo izay miaina ao anatin'ny fahafaha-manao tsy misy fetra, miainga amin'ny toeram-piambenana samy hafa".

Ny mampatahotra indrindra dia ny fomba hamantarany raha tena izy tokoa Hay olona maty mifandray aminy. Izao no voalaza ao amin'ilay tranonkala: "Ohatra, ny ray aman-dreny izay namoy zanaka dia mety hametraka izao fanontaniana manaraka izao amin'ny zanany lahy na ny zanany vavy izay nifindra any amin'ny tontolo hafa: `Nanana alika antsoina hoe Snoopy ye ianao tamin'ny mbola kely? Notoloranay antsy fanao am-paosy ye ianao tamin'ny tsingerintaonanao fahafolo?'" Tena mahaliana tokoa rehefa dinihana ity fampitandremana ity: "Maka ny endrik'ireo havana efa matt' ireny fanahy tsy hita maso ireny, ka miseho sy mamerina aminy ny andinindinim-piainany fony fahavelony ary mampahatsiaro azy ny fomba fanaony." - PM, t. 688 (ed 2014).

### FANONTANIANA HIFANAKALOZAN-KEVITRA:

`1. Maro ny Kristianina no mandray izay rehetra voizin'ny haino aman-jery satria hoe azo ekena ara-kolotsaina izany. Inona ireo foto-kevitra ara-Baiboly tokony harahintsika ao anatin'ny fifandraisantsika amin'ny haino aman-jery, indrindra rehefa mampianatra antsika fomba fijery izay fantatsika fa diso sy mamitaka izy ireo (jereo ny Sal. 101:1-8; Ohab. 4:23, Fil. 4:8)?`

`2. Ahoana no hahazoantsika manampy ny hafa tsy ho voafandrik'ireo fitaka ataon'i Satana amin'ny andro farany, sy ny tenantsika koa mba tsy ho voafitak' izany?`

`3. Kristianina maro no mihevitra fa ilay tantaran'i "Samoela" nantsoina avy tao am-pasana dia porofo ara-Baiboly fa ny maty dia mbola manam-pahavelomana ihany. Inona no ampianarin'io tantara io antsika ny amin'ny antony tsy tokony hianteherantsika amin'ny lahatsoratra tokana na amin'ny tantara iray monja mba hanorenana foto-pinoana, fa tokony handinika izay rehetra voalazan'ny Baiboly momba ny lohahevitra iray kosa isika?`
