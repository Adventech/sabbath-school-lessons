---
title:  Fianarana fanampiny
date:   28/10/2022
---

**Vakio ny "Ny nahafatesan'i Mosesy" ao amin'ny PM, tt. 468-479 (ed 2014); ny "Teny fananarana mafy", MM, tt. 103-114 (ed 1986); "Ilay mpaminanin'ny fiadanana", MM, tt. 198-204 (ed 1986); "Ilay kapiteny", tt. 331,332; "Ny finoana mitarika hanendry", tt. 361-366; "Ry Lazarosy, mivoaha!", ft. 559-572 ao amin'ny IFM (ed 1983). "**

Ao amin'i Kristy no misy fiainana, araka izay niandohany, tsy nindramina, tsy noraisiny avy tamin'ny hafa. Izay manana ny Zanaka no manana ny fiainana'. Ny maha-Andriamanitra an'i Kristy no antoky ny fiainana mandrakizay ho an'ny mpino. 'Izay mino Ahy, hoy i Jesôsy, na dia maty aza, dia ho velona indray ary izay rehetra velona ka mino Ahy, dia tsy ho faty mandrakizay. Mino izany va hianao?"  Eto i Kristy dia mibanjina ny fotoana hiaviany fanindroany. Amin'izay dia hitsangana tsy ho lo intsony ny marina, ary ny marina velona dia hafindra ho any an-danitra tsy hahita fahafatesana. Ny fahagagana izay efa hataon'i Kristy, amin'ny fananganana an 'i Lazarosy amin'ny maty, dia hampiseho ny fitsanganan'ny marina rehetra amin'ny maty. Ny teniny sy ny asany no nambaran'ny tenany ho Mpanao ny fananganana amin'ny maty. Ilay efa ho faty tsy ho ela eo amin'ny hazo fijaliana, dia nijoro teo nanana ny fanalahidin 'ny fahafatesana mpandresy ny fasana, ary nanantitrantitra ny zony sy ny fahefany hanome fiainana mandrakizay." — IFM (ed 1983), t. 567.

### FANONTANIANA HIFANAKALOZAN-KEVITRA:

`1. Olona maro no maty nandritra ny asa faminaniana nataon'i Elia sy i Elisa, toy izany koa nandritra ny asa fanompoana nataon'i Kristy teto an-tany. Vitsy monja no natsangana tamin'ny maty. (Jereo ny Lio. 4:24-27.) Saino koa ny amin'ny fanandraman'izay rehetra maty, na ireo izay natsangana tamin'ny lasa, na hatsangana amin'ny fiavian'i Kristy fanindroany; tsy mitovy ihany ve ny fanandraman'izy ireo ny atao hoe maty?`

`2. Nandritra ny taonjato maro dia Mpanoratra maro no nilaza momba ny maha-zava-poana ny fiainana, izay miafara hatrany amin'ny fahafatesana. lharan'ny fahafatesana avokoa isika rehetra tahaka zava-manana aina rehetra, toy ny akoho, ny voay, ny akorandriaka, sns. Na izany aza, amin'ny lafiny iray, dia ratsy kokoa noho ny an'ny biby ny manjo antsika satria isika mahalala fa ho faty. (Jereo ny Mpitt. 9:5). Fa tsy mba toy izany kosa ireo biby ireo. Nahoana, araka izany, no zava-dehibe amintsika tokoa ny teny fikasana momba ny fitsanganana amin'ny maty?`

`3. Raha mihevitra ianao fa tsy mety maty ny fanahy, ary ny maty, indrindra fa ireo marina, dia manohy miaina any an-danitra aorian'ny fahafatesany; inona indray no mbola ilana ny fananganana ny maty amin'ny andro farany?`

`4. Raha misy olona miantso anao ka manontany hoe: "Ao ve i Sally?" dia mety hamaly ianao hoe "Eny, saingy matory izy"; fa tsy hamaly velively ianao hoe: "Eny, saingy efa maty izy". Nahoana? lnona no ampianarin'izany antsika momba ny toetry ny maty?`