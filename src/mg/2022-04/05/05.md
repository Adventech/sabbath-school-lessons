---
title:  "Ny zanakavavin'i Jairo"
date:   26/10/2022
---

Tsy voafetra ho amin'ny firazanana na saranga voafaritra manokana ny fitsanganana tamin'ny maty talohan'ny fahafatesana sy ny fitsanganan'i Jesosy tamin'ny maty. Mety ho lehibe indrindra amin'ireo olombelona nitarika ny vahoakan'Andriamanitra hatrizay i Mosesy (Deo. 34:10-12), fa ilay vehivavy fenisianina mahantra kosa dia tsy Isiraelita akory aza (1 Mpanj. 17:9). Fanta-daza teo amin'ny fiarahamonina nisy azy ilay vehivavy sonemita saingy tsy Hebreo koa izy. Ary tsy nanana izay mety hianteherana ilay mpitondratena tao Naina afa-tsy ny zananilahy tokana (Lio. 7:12). I Jairo kosa dia mpanapaka ny synagoga, izay azo inoana fa tao Kapernaomy (Mar. 5:22). Na samy hafa aza ny kolontsaina sy ny sarangan'ireo olona ireo dia samy voatahin'ny herin'Andriamanitra mpanome fiainana izy rehetra.

`Vakio ny Mar. 5:21-24, 35-43. Inona ny Iesona azontsika tsoahina momba ny fahafatesana avy amin'ilay tenin'i Kristy hoe "Tsy maty razazavavy, fa matory"? (Mar. 5:39).`

Marary ao an-tranony ny zanakavavin'i Jairo 12 taona, ary efa ambavahoana. Noho izany dia nankany amin'i Jesosy izy mba hiangavy Azy ho tonga any an-tranony sy hametraka ny tanany mahasitrana eo amin'ny zanany. Saingy nialoha ny nahatongavan'izy ireo tany dia efa nisy olona iray nitondra ny vaovao mampalahelo nanao hoe: "Efa maty ny zanakao-vavy; nahoana hianao no mbola manahirana ny mpampianatra ihany?" -Mar. 5:35. Dia hoy i Jesosy tamin'ilay raim-pianakaviana nitomany: "Aza matahotra, minoa fotsiny ihany." - Mar. 5:36. Eny tokoa, ny hany azon'ilay raim-pianakaviana natao dia ny mitoky tanteraka amin'ny fidiran'Andriamanitra an-tsehatra.

Nony tonga tao amin'ilay trano i Jesosy dia hay izy tamin'ireo rehetra niangona teo: "Nahoana hianareo no mitabataba sy mitomany? Tsy maty razazavavy, fa matory." - Mar. 5:39. Naneso Azy izy ireo satria (1) fantany fa maty ilay zazavavy, ary (2) tsy takany Ely hevitry ny tenin'i Jesosy. "Toa tian'i Kristy tokoa ny manao io ny fanoharana feno fampiononana io ka ilazany ny fahafatesana' ho`torimaso' ([Mat. 9:24; Lio. 8:52;1 jereo ao amin'ny Jao. 11:11-15). Torimaso ny fahafatesana, saingy torimaso lalina, ka Ilay hany Mpanome fiainana lehibe ihany no mahay mamoha ny olona amin'izany, Izy mantsy no hany manana ny fanalahidin'ny fahafatesana (jereo ny Apok. 1:18; ampitahao amin'ny Jao. 3:16; Rom. 6:23)." â€” SDABC, b. 5, t. 609.

Rehefa natsangana tamin'ny maty ilay zazavavy dia "talanjona indrindra" ireo izay nahita izany (Mar. 5:42). Tsy mahagaga izany. Amin'izao fotoana izao mantsy ny fahafatesana dia fiafarana, tanteraka, ary toa tsy misy fanafana. Azo antoka fa fanandramana mahavariana sy manova fiainana tokoa izany ho an'ireo izay nanatri-maso mivantana.

`Mbola manan-danja amintsika mandraka ankehitriny ilay tenin'i Jes6sy hoe "Aza matahotra, minoa fotsiny ihany" - Mar. 5:36. Ahoana no mety tsy hampatahotra antsika, na dia ao anatin'ny toe-javatra mampihorohoro aza, izay fotoana tena tokony hananantsika finoana indrindra?`