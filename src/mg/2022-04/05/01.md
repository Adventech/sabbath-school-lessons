---
title:  "Fitsanganana amin’ny maty talohan’ny hazo fijaliana"
date:   22/10/2022
---

### Hodinihina mandritra ny herinandro: 
Joda 9; Lio. 9:28-36; 1 Mpanj. 17:8-24; Lio. 7:11-17; Mar. 5:35-43; Jao. 11:1-44. 

><p> Tsianjery:</p> 
> "Hoy Jesôsy taminy: Izaho no fananganana ny maty sy fiainana; izay mino Ahy, na dia maty aza, dia ho velona indray. Ary izay rehetra velona ka mino Ahy dia tsy ho faty mandrakizay. Mina izany va hianao?" – Jao. 11:25,26.

Araka ny hitantsika hatreto dia mifototra amin'ny finoan'ny tena manokana (Jôba 19:25-27; Heb. 11:17-19; Sal. 49:15; Sal. 71:20) sy amin'ny teny fikasana momba ny hoavy (Dan. 12:1,2,13) ny fanazavan'ny Testamenta Taloha momba ny fitsanganana amin'ny maty. Na izany aza dia manana fitantarana azo tsindrimandry avy amin'ny tranga izay nananganana olona maro tamin'ny maty isika.

Ny fitsanganan'i Mosesy tamin'ny maty no voalohany indrindra (Joda 9; Lio. 9:28-36). Teo amin'ny Isiraely faha-manjaka, dia natsangana tamin'ny maty koa ny zanakalahin'ilay vehivavy mpitondratena tao Zarefata (1 Mpanj. 17:8-24) sy ny zanakalahin'ilay vehivavy sonemita (2 Mpanj. 4:18-37). Fony i Kristy nitafy nofo tety an-tany, dia natsangany tamin'ny maty ny zanakalahin'ilay mpitondratena tao Naina (Lio. 7:11-17), ny zanakavavin'i Jairo (Lio. 8:40-56), ary i Lazarosy (Jao. 11). Ankoatra an'i Mosesy, ireo olona rehetra ireo dia natsangana tamin'ny maty tao amin'ny maha-olombelona mety maty azy ihany, izay mbola handalo fahafatesana indray. Ireo tranga ireo koa dia manamafy ny fampianaran'ny Baiboly ny amin'ny tsy fahalalan'ny maty na inona na inona (Juba 3:11-13; Sal. 115:17; Sal. 146:4; Mpitt. 9:5,10). Tsy misy amin'ireo fitantarana ireo, na any amin'ny fitantarana hafa momba ny fitsanganana amin'ny maty ao amin'ny Baiboly, ka milaza ny fitohizan'ny fiainana hafa aorian'ny fahafatesana.

Hodinihintsika lalindalina kokoa ny momba ny fitsanganana amin'ny maty amin'ity herinandro ity, izay efa nisy talohan'ny nahafatesan'i Kristy sy ny nitsanganany tamin'ny maty.

_*Famerenana ny lesona ny sabata 29 Oktobra._