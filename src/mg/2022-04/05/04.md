---
title:  "Ny zanakalahin'ilay mpitondratena tao Naina"
date:   25/10/2022
---

Milaza ny Baiboly fa i Jesôsy dia "nandehandeha nanao soa sy nahasitrana izav rehetra azon'ny herin'ny devoly, satria Andriamanitra nomba Azy" - Asa. 10:38. Eny tokoa, feno fitantarana momba ny nikarakaran'i Jesosy olona maro sahirana sy marary ny Filazantsara manontolo, izay nahatonga ireo Jiosy marobe hino tat' aoriana fa i Jes6sy no ilay Mesia nampanantenaina.

"Nisy tanana maromaro izay tsy nandrenesana fitolokoana noho ny aretina, satria nandeha namaky azy i Jesôsy, ka nanasitrana ny marary rehetra tao aminy ho vavolombelon'ny nanosoran 'Andriamanitra Azy. Fitiavana sy famindrampo ary fiantrana no niseho tamin 'izay rehetra nataony tao amin'ny fiainany; niaraka ory tamin'ny zanak 'olombelona ny fony. Naka ny fomban 'olombelona Izy mba hahalalany izav ilain'ny olombelona. Ny mahantra indrindra sy ny manetry tena indrindra dia samy tsy natahotra ny hanatona Azy. Na dia ny ankizy madinika aza dia voasintona hanatona Azy koa." - DHK, t. 10 (ed 2018).

`Vakio ny Lio. 7:11-17. Inona ny fahasamihafana manan-danja hita eto amin'ity fitsanganana amin'ny maty ity sy izay hitantsika omaly?`

Nanasitrana ny marary ary nandroaka demonia i Jesosy nandritra ny asany tao Galilia. Indray andro, raha nanakaiky ny vavahadin'ny tananan'i Naina Izy sy ny mpianany dia nisy mpandevina nivoaka ny vavahady. Tao anatin'ny vatam-paty misokatra no nisy ny zanakalahy tokan'ny mpitondratena iray izay nitomany tsy azo nampiononina. Onena ilay reny nitomany i Jesosy ka niteny taminy hoe "Aza mitomany". Dia nitodika tamin'ilay zazalahy maty tao anaty tranovorona i Jesosy ka nandidy azy hoe: "Ry zatovo, hoy Izaho aminao: Miarena". Velona indray ilay zazalahy dia "natolony tamin-dreniny" (Lio. 7:13-15). Nampiova tanteraka ny toe-javatra ny fanatrehan'i Jesosy, ary maro tamin'ireo nanatri-maso ny fahagagana no nahatakatra fa tsy hoe zava-mahatalanjona ihany no nitranga, fa olona manokana mihitsy no teo anivon'izy ireo ("Mpaminany lehibe" no niantsoan'izy ireo Azy).

Samy nangataka fanampiana tamin'i Elia sy i Elisa na ilay mpitondratena fenisianina (1 Mpanj. 17:8-24) na ilay vehivavy sonemita (2 Mpanj. 4:18-37). Fa ilay mpitondratena tao Naina kosa dia nahazo fanampiana na dia tsy nangataka izany aza. Midika izany fa miahy antsika Andriamanitra na dia tsy afaka mangataka aza isika, na koa mahatsapa fa tsy mendrika ny hangataka fanampiana. Hitan'i Jes8sy ny olana, ka dia novahany - toetra nampiavaka an'i Jesosy nandritra ny asany teto an-tany izany.

`Ny tena fivavahana marina dia ny miahy ireo kamboty sy ny mpitondratena manodidina antsika (Jak. 1:27). Na tsy afaka ny hanao fahagagana toy izay nataon'i Jesôsy aza isika, mazava loatra, dia inona no azontsika atao hanampiana ireo mijaly manodidina antsika? `