---
title:  '« Ny fanahy (…) hiverina amin’Andriamanitra »'
date:   11/10/2022
---


`Vakio ny Gen. 2:7 sy ny Mpitt. 12:1-7. Inona ny fifanoherana hitanao eo amin'ireo andalan-tSoratra Masina roa ireo? Ahoana no hanampian'ireo antsika hahatakatra tsara ny toetry ny olona rehefa maty? Jereo koa ny Gen. 7:22.`

Araka ny efa hitantsika, ny Baiboly dia mampianatra fa fanahy ny olombelona (Gen. 2:7) ary mitsahatra tsy misy intsony ny fanahy rehefa maty ny vatana (Ezek. 18:4,20).

Mbola misy fahatsiarovan-tena ve izany aorian'ny fahafatesan'ny vatana? Kristianina maro no mino izany ary miezaka mihitsy aza ny hanamarina ny fomba fijeriny amin'ny filazana ny ao amin'ny Mpitt. 12:7 manao hoe "ka ny vovoka dia hiverina amin'ny tany ho toy ny teo, fa ny fanahy kosa hiverina amin'Andriamanitra, Izay nanome my". Saingy io fanambarana io dia tsy milaza tsy akory fa mbola mahatsiaro tena ihany ny fanahin'ny maty eo anatrehan'Andriamanitra.

Amin'ny fomba mampatahotra no anoritsoritan'ny Mpitt. 12:1-7 ny fizotry ny fahanteran'ny olona, izay miafara amin'ny fahafatesana. Ny andininy faha-7 dia milaza ny fahafatesana ho toy ny fitsimbadihan'ny fizotry ny famoronana voalaza ao amin'ny Gen. 2:7. Araka ny efa nolazaintsika, tamin'ny andro fahenin'ny herinandron'ny Famoronana dia "vovo-tany no namoronan 'i Jehôvah Andriamanitra ny olona, ary nofofoniny fofonaina mahavelona ny vavorony; dia tonga olombelona izy" - Gen. 2:7. Saingy milaza amintsika ny Mpitt. 12:7 ankchitriny fa "ny vovoka dia hiverina amin'ny tany ho toy ny teo, fa ny
fanahy kosa hiverina amin 'Andriamanitra, Izay nanome iny." Araka izany, ny fofonaina izay nofofonin'Andriamanitra teo amin'ny vavoron' i Adama sy nomeny ireo olombelona hafa rehetra, dia miverina Aminy; izany hoe, mitsahatra fotsiny tsy mifamoivoy ao aminy sy amin'ny alalany izany.

Tsy tokony hohadinointsika fa ny fahafatesan'ny olombelona rehetra, na ny marina na ny ratsy fanahy, no soritsoritan'ny Mpitt. 12:7. Raha lazaina fa velona sy mahatsiaro tena eo anatrehan'Andriamanitra ny fanahin'izay rehetra maty, dia ho tafaraka amin'Andriamanitra ye izany ny fanahin' ireo olona ratsy? Tsy mifanaraka amin'ny fampianaran'ny Soratra Masina ankapobeny izany hevitra izany. Koa satria samy mandalo fahafatesana mitovy ny olombelona sy ny biby (Mpitt. 3,19,20), dia tsy inona ny fahafatesana fa fitsaharan'ny fisiantsika amin'ny maha-zava-manana aina antsika. Araka ny voalazan'ny mpanao Salamo hoe: "Manafina ny tavanao Hianao, dia raiki-tahotra izy; alainao indray ny ainy, dia maty izy ka mody any amin'ny vovoka nanalana azy." - Sal. 104:29.

Matetika isika no milaza fa ampahany amin'ny fiainana ny fahafatesana. Nahoana no diso tokoa izany? Mlfanohitra amin'ny fiainana ny fahafatesana, fahavalon'ny fiainana izany. Araka izany, inona ny fanantenana lehlbe /Ma ao amln'ity andininy "Ny fahafatesana no fahavalo farany horesena" - 1 Kôr. 15:26?