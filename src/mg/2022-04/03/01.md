---
title:  "Mahatakatra ny toetry ny olombelona"
date:   08/10/2022
---

### Hodinihina mandritra ny herinandro: 
Gen. 1:24-27; Gen. 2:7,19; Mat. 10:28; Mpitt. 12:1-7; 1 Mpanj. 2:10; 1 Mpanj. 22:40.

><p> Tsianjery:</p>
> Vovo-tany no namoronan'i Jehôvah Andriamanitra ny olona, ary nofofoniny fofonaina mahavelona ny vavorony; dia tonga olombelona izy." – Gen. 2:7.

### Fampidirana

Tsy voafetra tao amin'ny saha Edena ihany ilay fifanoherana nisy teo amin'ny tenin'Andriamanitra hoe "ho faty tokoa hianao" - Gen. 2:16,17, sy ny teny fampanantenana sandoka nataon'i Satana hoe "Tsy ho faty tsy akory hianareo" - Gen. 3:4. Hita taratra manerana ny tantara manontolo izany.

Maro ny olona miezaka mampifandrindra ny tenin'i Satana sy ny tenin'Andriamanitra. Ho azy ireo, ny fampitandremana hoe "ho faty tokoa hianao" dia tsy mahakasika afa-tsy ny vatana mety lo ihany, fa ilay fampanantenana manao hoe "tsy ho faty tsy akory hianareo" kosa dia manambara ny tsy fahafatesan'ny fanahy.

Tsy mety anefa izany fomba fijery izany. Azo atao ve ohatra ny mampifanaraka ny tenin'Andriamanitra sy ny tenin'i Satana izay mifanohitra? Misy fanahy tsy hita maso mbola afaka mivelona ve rehefa maty ny vatana? Maro no miezaka manazava ireo lohahevitra ireo amin'ny alalan'ny filozofia na ny siansa. Saingy amin'ny maha-Kristianina miorina amin'ny Baiboly antsika, dia tokony hiaiky isika fa Ilay Andriamanitra Tsitoha, Izay nahary antsika ihany no mahalala tsara antsika (Jereo ny Sal. 139). Araka izany dia ao amin'ny Teniny ihany, dia ny Soratra Masina, no mety ahitantsika ny valin'ireo fanontaniana lehibe ireo.

Hodinihintsika amin'ity herinandro ity ny fomba famaritan'ny Testamenta Taloha ny toetry ny olombelona sy ny momba azy rehefa maty.

_*Famerenana ny lesona ny sabata 15 Oktobra._