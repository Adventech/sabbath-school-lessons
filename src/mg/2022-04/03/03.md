---
title:  '"Ny fanahy izay manota no ho faty"'
date:   10/10/2022
---

`Vakio ny Ezek. 18:4,20 sy ny Mat. 10:28. Ahoana no hanampian'ireo andininy ireo antsika hahatakatra ny toetry ny fanahin'ny olombelona?`

Marefo sy mandalo ny fiainan'ny olombelona eto amin'ity tany feno fahotana ity (Isa. 40:1-8). Na inona na inona voaloton'ny fahotana dia tsy mety hanana toetra mandrakizay. "Koa izany dia tahaka ny nidiran'ny ota avy tamin'ny olona iray ho amin'izao tontolo izao, ary ny ota no nidiran'ny fahafatesana, ka nahatratra ny olona rehetra ny fahafatesana, satria samy efa nanota izy rehetra" - R么m. 5:12. Tonga ho azy ny fahafatesana vokatry ny fahotana, ary mahatratra ny manana aina rehetra ety an-tany izany. Misy fomba fijery ara-Baiboly roa lehibe momba io lohahevitra io. Ny voalohany dia samy mandalo fahafatesana na ny olombelona na ny biby. Araka ny voalazan'i Solomona mpanjaka hoe: "Fa zavatra sendrasendra foana ny zanak'olombelona, ary zavatra sendrasendra foana koa ny biby, mitovy ihany ny mihatra amin'izy roa tonta; fa toy ny ahafatesan'ny iray no ahafatesan'ny iray koa; eny, iray ihany no fofonaina ananan'izy rehetra; ary tsy misy ihoaran'ny olona noho ny biby; (...) Izy rehetra samy mankamin'ny fitoerana iray: avy tamin'ny vovoka izy rehetra, ary hiverina ho amin'ny vovoka indray izy rehetra." - Mpitt. 3:19,20. Ny faharoa dia ity: ny fahafatesan'ny olona ara-batana dia midika ho fitsaharan'ny fisiany amin'ny maha-fanahy velona azy (Heb. nephesh). Ao amin'ny Gen. 2:16,17 Andriamanitra dia nampitandrina an'i Adama sy i Eva fa raha sanatria manota izy ireo ka mihinana amin'ilay hazo fahalalana ny tsara sy ny ratsy, dia ho faty tokoa. 

Manamafy io fampitandremana io ny Tompo amin'ny famerenany izany hevitra izany ao amin'ny Ezek. 18:4,20, manao hoe: "ny fanahy izay manota no ho faty". Hevitra roa lehibe no azo tsoahina avy amin'io fanambarana io. Ny voalohany dia izao: satria mpanota avokoa ny olombelona rehetra, dia tsy misy afa-miala isika fa tsy maintsy miha-antitra ary iharan'ny fahafatesana (R么m. 3:9-18,23). Ny faharoa dia ity: manafoana ny fiheveran'ny maro momba ny tsy fahafatesan'ny fanahy ny Baiboly. Raha tsy mety maty ny fanahy fa mbola velona any amin'ny tontolo hafa aorian'ny fahafatesana, dia tsy tena maty akory izany isika; sa ahoana ny hevitrao? Ny vahaolana omen'ny Baiboly momba ny fahafatesana kosa dia tsy fanahy tsy misy vatana izay mifindra monina, na ho any am-paradisa na any amin'ny afo fandiovana na any amin'ny helo aza. Ny fitsanganan'ireo izay maty ao amin'i Kristy amin'ny andro farany no vahaolana. Araka ny nambaran'i Jes么sy tao amin'ny toriteniny momba ny Mofon'aina, ny sitrapon'Andriamanitra dia "ny hahazoan'izay rehetra mijery ny Zanaka ka mino Azy ny fiainana mandrakizay; ary Izaho hanangana azy amin'ny andro farany." - Jao. 6:40. 

`Nahoana no zava-dehibe iankinan'ny finoantsika manontolo ny fahazoana antoka ny fiverenan'i Jes么sy fanindroany, izay nohamafisin'ny fiaviany voalohany ny maha-azo antoka azy (mahasoa amin'ny inona rahateo moa ny fiaviany voalohany raha tsy misy ny fiaviany fanindroany?)? Inona ny fanantenana hananantsika raha toa ka tsy misy ny teny fikasana momba ny fiverenany indray?`