---
title:  Fianarana fanampiny
date:   14/10/2022
---

**Vakio ny "Hay fitaka lehibe voalohany" ao amin'ny HM, tt. 553-573 (ed 1983).**

Raha efa nandalo fandidiana ianao ka notsindronina fanafody fampatoriana ny vatanao manontolo, dia mety hahazo an-tsaina amin'ny fomba manjavozavo ny amin'izay mety ho fiainan'ny maty. Saingy na dia tsindronina fanafody fampatoriana aza ianao dia miasa ihany ny atidohanao. Alaivo sary an-tsaina, hanao ahoana ny maty rehefa mitsahatra tsy miasa intsony ny atidoha sy ny zavatra hafa rehetra. Raha izany no izy, ny fanandraman'izy ireo ao anatin'ny fahafatesana dia ny manakimpy ny masony, ary ho an'izay rehetra nandalo fahafatesana hatramin'izay, ny zavatra ho fantany manaraka dia na ny fiavian'i JesÃ´sy fanindroany, na ny fiverenany aorian'ny arivo taona (jereo ny Apok. 20:7-15). Mandra-pahatongan'izany fotoana izany dia mitsahatra avokoa ny maty rehetra, na ny marina na ny ratsy fanahy, ary vetivety foana ho azy ireo izany. Ho an'ny sasany amintsika izay mbola velona, dia toa maharitra ela tokoa ny fahafatesana. Marina izany ho an'ny velona, saingy vetivety monja izany ho an'ny maty.

"Raha marina fa mandeha mivantana ho any an-danitra ny fanahin'ny olona rehetra amin'ny ora ahafatesany, dia aleontsika mitsiriritra ny fahafatesana toy izay ny fiainana. Maro no voataonan'ity fironana ity hanapitra ny androny. Rehefa manafotra ny adin-tsaina, ny tebiteby sy ny hadisoam-panantenana, dia toa mora foana ny manapaka ny tady marefon'ny aina ka handeha hiakatra ho any amin'ny fahasambaran'ilay toerana maharitra mandrakizay." - HM, t. 562 (ed 1983).

"Tsy misy ahitana teny mihitsy ao amin'ny Soratra Masina fa amin'ny fahafatesana no andraisan 'ny tsara fanahy ny valisoany na ny ratsy fanahy ny famaizana azy. Try namela fanomezan-toky toy izany ny patriarka sy ny mpaminany. Tsy nano teny indraim-bava akory ny amin'izany i Kristy sy ny apostoliny. Ny Baiboly dia mampianatra mazava fa tsy mandeha avy hatrany any an-danitra ny maty. Aseho ao fa matory izy ireo mandra-pahatongan'ny fitsanganana amin'ny maty." - HM, t. 572 (ed 1983).

### FANONTANIANA HIFANAKALOZAN-KEVITRA:

`1. Araka ny Baiboly, ny olombelona dia fanahy velona, ary ny fitambaran' ny fanahy sy ny vatana, izay tsy azo sarahina, no maha-olona ny olona. Ahoana no anampianlizany hevitra ara-Baiboly izany antsika hahatakatra bebe kokoa ny amin'ny toetry ny maty?`

`2. Nahazo vahana teto amin'izao tontolo izao ny tsangan-kevitra momba ny tsy fahafatesan'ny fanahy, miaraka amin'izay rehetra mety ho vokatr' izany. Nahoana no zava-dehibe tokoa ny hafatra entintsika mikasika ny toetry ny maty? Nahoana ihany koa, na dia eo anivon' ny Kristianina aza, no ahitana fanoherana mafy tokoa ity fampianarana ity, izay, raha ny marina dia tsara sy mahatalanjona?`

`3. Ny fahatakarantsika ny toetry ny maty dia miaro antsika amin'izay mety "hiseho" eo imasontsika; amin'ny fomba ahoana? (zany hoe, nahoana isika no tsy tokony hino mandrakariva izay hitan'ny masontsika, indrindra fa raha ny fanahin'ny fianakaviantsika efa maty no hitantsika na heverintsika fa hitantsika (araka ny filazan'ny sasany izay efa nahita)?` 