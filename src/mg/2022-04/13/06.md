---
title:  "Ny fahafatesana faharoa"
date:   22/12/2022
---

Tarihin'Andriamanitra ho tonga amin'ny faratampony ny tantaran'ny olombelona am in' ny andro farany. Amin' ny fiafaran'ny arivo taona dia hatsangana avy ao am-pasana ny ratsy fanahy rehetra maty mba handray ny valim-pitsarana famaizana azy farany (Apôk. 20:5, 11-15). Ary rehefa tontosa hatramin'ny farany ny fitsarana azy ireo ka tsy misy na inona na inona azo anampiana izany intsony, dia hiaiky ny fahamarinan'Andriamanitra ny ratsy fanahy. "Eo anatrehan'ny toe-javatra rehetra niseho nandritra ilay ady lehibe, dia miara-manambara izao rehetra izao na ny mahatoky na ny mpikomy, fa `rnahitsy sy marina ny lalànao, ry Mpanjakan 'ny olona masina'". Ary i Satana dia "miankohoka sy miaiky ny maha-rariny ny didim-pitsarana mihatra aminy". - HM, t. 698,697.

`Vakio ny Mal. 4:1; Apôk. 20:14,15; ary ny Apôk. 21:8. Inona no ho vokatry ny "farihy afo" sy ny "fahafatesana faharoa" izany?`

Ny fandringanana farany an'i Satana sy ireo anjeliny ary ireo ratsy fanahy rehetra dia hanadio izao tontolo rehetra izao ho afaka amin'ny fahotana sy ny voka-dratsiny. Ary na ny fandringanana farany ireo ratsy fanahy aza dia asam-pitiavan'Andriamanitra koa, tsy ho an'ny olo-masina ihany fa na ho an' ireo ratsy fanahy koa aza. Aleon'izy ireo maty toy izay hiaina eo anatrehan'Andriamanitra izay "afo mandevona" ny fahotana (Heb. 12:29).

"Haniry mafy ny handositra io toerana masina io izy (ny ratsy fanahy). Horaisiny amim-pifaliana ny fandringanana, mba hiafenany amin'ny tavan'llay maty hanavotra azy. Ny safidin'ny ratsy fanahy ihany no nametra izay ho anjarany. Miliznaraka amin 'ny sitrapony ny fandavana tsy hidirany any an-danitra, ary fanehoana ny fahamarinana sy ny famindrampon 'Andriamanitra." - HM, t. 565.

Araka izany, ny fandringanana farany ny fahotana sy ny mpanota - izay mifanohitra amin'ilay tsangan-kevitra tsy ara-Baiboly hoe: mijaly mandrakizay ao amin'ny helo ny ratsy fanahy - dia sazy ara-drariny sy mifandanja tsara amin'ny fahotana vitan'ireo olona ratsy. Manamafy koa izany fa nisy fiandohana ny fahotana ary hisy fiafarana. Hiverina amin'ny fahatanterahany tany am-piandohana izao tontolo àry rehetra izao, dia talohan'ny nipoiran'ny ota sy ny ratsy ary ny tsy fankatoavana tamin'ny fomba nifono zava-miafina sy tsy azo hamarinina.

Derao ny Tompo fa "Mpitsara marina" Izy (2 Tim. 4:8) ary handray fanapahan-kevitra ara-drariny hanome fiainana mandrakizay ho an'ny marina ary fandringanana mandrakizay ho an'ny ratsy fanahy.

`Ahoana no maha-diso ny fiheverana fa hamonjy ny olon-drehetra Andriamanitra amin'ny farany? Inona no tena maha-ratsy izany fiheverana Izany? `