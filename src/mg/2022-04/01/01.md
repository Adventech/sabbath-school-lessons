---
title:  "Fikomiana ao anatin'ny tontolo tonga lafatra"
date:   24/09/2022
---

### Hodinihana mandritry ny herinandro :  
1 Jao. 4:8,16; 1Jao. 4:7-16; Ezra. 28:12-19; Estera 14:12-15: Apôk. 12

><p> Tsianjery :</p>
>  Endrey! latsaka avy tany an-danitra ianao, ry ilay fitarik'andro, zanaky ny maraina; Voakapa hianjera amin'ny tany ianao, ry ilay mpandripaka firenena. Isa. 14:12

### Fampidirana

Mpandinika maro no niezaka nanazava ny niavian'ny ratsy. Ny sasany nilaza fa efa nisy hatramizay ny ratsy satria, araka ny fomba fijerin' izy ireo, dia tsy misy azo hamantarana ny tsara raha tsy oharina amin'ny ratsy. Ny hafa indray mino fa tonga lafatra no namoronana izao tontolo izao saingy nisy faharatsiana nipoitra. Ao amin'ny angano Grika ohatra dia nanomboka ny faharatsiana rehefa nanokatra vatakely iray voahisy tombokase i Pandora, liana te hahafanta-javatra, ka avy tao no nivoahan' ny ratsy rehetra ho eto amin' izao tontolo izao (Na izany aza, tsy manazava ny tena niavian'ny ratsy, izay lazaina fa niafina tao anatin’ilay vatakely, io angano io).

Ny Baiboly kosa dia mampianatra fa Andriamanitra Tsitoha (1 Tant.29 :10,11) sy tanteraka (Mat. 5:48) Ilay Andriamanitsika be fitiavana. Tsy maintsy ho tanteraka tahaka Azy ny zavatra rehetra ataony (Deo. 32:4), anisan'izany ny fomba namoronany ny tontolo misy antsika. Tamin'ny fomba ahoana ary no nipoiran'ny faharatsiana sy ny fahotana tao anatin'ny tontolo tonga lafatra? Voalaza ao amin'ny Gen. 3 fa ny fahalavoan'i Adama sy Eva no nahatonga ny fahotana, ny faharatsiana, ary ny fahafatesana teto an-tany.

Mampametra-panontaniana hafa anefa izany valinteny izany. Na talohan'ny fahalavoana aza, dia efa nisy ny ratsy, izay niseho tamin'ny alalan'ilay "menarana" namitaka an'i Eva (Gen. 3:1-5). Noho izany dia mila miverina any alohan'ny fahalavoana aza isika, mba hahitana ny loharano nipoiran'ny ratsy izay manjaka tokoa eo amin'ny fiainantsika ankehitriny ary mahatonga izany ho be fahoriana.

_*Famerenana ny lesona ny sabata 01 Oktobra._