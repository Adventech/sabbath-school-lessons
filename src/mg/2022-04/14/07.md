---
title:  Fianarana fanampiny
date:   30/12/2022
---

**Vakio ny "Mifarana ny ady" ao amin'ny HM, tt. 689-704; "The Earth Made New," tt. 133-145; "Heaven Is a School," tt. 146-158; "It Will Not Be Long," tt. 159-166; "Heaven Can Begin Now," tt. 167-176; "The Music of Heaven," tt. 177-184; "A Call for Us to Be There," tt. 185-192, ao amin'ny Heaven.**

"Ny hazo fijalian Kristy no ho fianarana sy ho anton-kiran'ny voavotra mandritra ny mandrakizav manontolo. Ao amin'i Kristy omem-boninahitra no hibanjinany an 'i Kristy voahombo. Tsy hohadinoina na oviana na oviana fa Ilay manan-kery namoronana sy ihazonana an'ireo izao tontolo izao tsy hita isa manerana ny velarana tsy manam-petry ny habakabaka, Ilay Malalan'Andriamanitra, Ilay Mpanjakan'ny lanitra, Ilay tian kerobima sy ny serafima mamirapiratra iankohofana dia nietry mba hanandratra ny olombelona lavo; nitondra ny heloka sy ny fahafaham-baraka noho ny fahotana; nizaka ny nanafenan 'ny Ray ny tavany, mandra-pahavaky ny fony noho ny vesatry ny ozon 'izao tontolo izao ka nahatorotoro ny ainy teo amin'ny hazo fijalian Kalvary. Raha Ilay nahary izao tontolo rehetra izao, Ilay Mpandahatra ny anjaran'ny rehetra, no nanaiky ny hametraka ny voninahiny ka nanetry tena noho ny fitiavana ny olombelona, izany dia hampitolagaga mandrakariva ny tany aman-danitra sy hahatonga azy hiankohoka Aminy." - HM, t. 677

"Mifarana hatreo ilay ady lehibe. Tsy misy intsony ny fahotana sy ny mpanota. Voadio tanteraka ny tontolo rehetra. Miara-mitepo .fifaliana sy firindrana ny voary manontolo. Avy amin'Ilay Mpamorona izao rehetra izao no mikoriana ny aina sy ny fahazavanà ary ny fifaliana manerana ny fanjakana eny amin'ny habakabaka tsy misy fetra. Hatramin'ny `atoma' bitika indrindra ka hatramin'izao tontolo izao lehibe indrindra, ny zavatra rehetra, na ny manan'aina na ny tsy manana aina dia samy manambara amin 'ny alalan'ny hakantony sy ny fifaliany safononoka fa ANDRIAMANITRA DIA FITIAVANA." - HM, t. 704.

### FANONTANIANA HIFANAKALOZAN-KEVITRA:

`1. Kristianina maro manaraka ny fanaon'izao tontolo izao no miaina ny fiainany toy ny hoe haharitra mandrakizay ity tontolo ity (Lio. 12:16-21). Ahoana no ahafahantsika mampifandanja ny idealintsika eto an-tany sy ny laharam-pahamehantsika any an-danitra? Ahoana no ahafahantsika miaro tena amin'izay nampitandreman'i Jesôsy antsika ao amin'ny Lio. 12?`

`2. Raha manomboka ety ny lanitra, inona no tokony hataontsika mba hanovana ny tokantranontsika sy ny fiainantsika manokana ho fanehoana kely ny fitsipiky ny lanitra?`

`3. Eritrereto ny amin'ny fanontaniana apetraka ao amin'ny fiafaraniny lesona Alahady. Inona ny lôjika ao ambadiky ny fijery miiba ananan'ireo izay tsy mino ny fiainana mandrakizay? Etsy andanin'izany, ny sasany amin'ireo olona ireo dia toy ny miaina fiainana "sambatra" na dia tsy maneho ny fanantenana ny hoavy aza. Ahoana, araka ny hevitrao, no anaovan'izy ireo izany? Amin'ny teny hafa, ahoana no hanazavany ny antom-piainana, izay ao anatin'ny fifaliana, kanefa tsy misy fanantenana ny zavatra any ambadik'izao fiainana izao?`