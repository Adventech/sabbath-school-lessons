---
title:  "STARDINGANA AZO ARAHINA"
date:   05/03/2025
---

### Ampifandraiso amin'i Jesosy - STARDINGANA AZO ARAHINA


Nohariana mba hanana fifandraisana amin'Andriamanitra sy amin'ny hafa isika. Kely ihany anefa ny toerana atokantsika ho an'ny fahasalamana sy ireo namana, na koa ny fotoana iarahana amin'Andriamanitra, vokatry ny fandaharam-potoantsika feno dia feno. Matetika isika no tototry ny andraikitra marobe any am-piasana, any an-tsekoly, any am- piangonana ary ao an-tokantrano. Be loatra ny fotoana lanintsika hihazakazahana mba hamitana ny zavatra rehetra nefa kely monja no tontosantsika amin'izany.


Mampitombo ny fifantohantsika sy ny fahafahantsika manao drafitra tsara ny fivavahana sy ny fandinihana ny Tenin'Andriamanitra. Tsara tokoa ary tokony hataontsika ny mivavaka sy mandinika ny tenin'Andriamanitra isa-maraina sy amin'ny mitataovovonana ary amin'ny hariva (Sal. 55:17). Azonao atao ny mipetraka eo an- tsisin'ny fandrianao na mandohalika eo anatrehan'Andriamanitra raha vao mifoha. Manokana fotoana fohy hampitoniana ny sainao raha mandinika ny tenin'Andriamanitra sy miresaka amin'ilay Andriamanitr'izao rehetra izao ianao. Raha any am-piasana ianao, dia miezaha mitady toerana mitokana, akimpio ny masonao ary mivavaha. Any an- tsekoly, azonao atao ny mitady toerana tony any amin'ny toeram-pamakiam-boky na koa any ivelany mba hitsahatra sy hanao vavaka mangina. Mianara manokana fotoana mangina iarahana amin'Andriamanitra. Mitarika antsika amin'ny fomba itondrana ny fiainantsika koa ny fanaovana tsianjery ireo andalan-tSoratra Masina ary mampahery antsika hanao izay tokony hatao. Mitondra fiadanana sy fifaliana ary fahatonian-tsaina ny fampidirana tenin'Andriamanitra ao an-tsaina sy ny famerenana ny teny fikasana hita ao. "Ny saina tsy miovaova dia harovanao ao amin'ny fiadanana tanteraka, satria matoky Anao izy." - Isa. 26:3. Mampijoro antsika ao anatin'ireo toe-javatra sarotra indrindra ny fandinihana ny Tenin'Andriamanitra.


Tanisao ny zavatra rehetra tokony hovitaina mba hanaovana ho laharam- pahanehana ny tanjona sy hametrahana fefy tsy azo ihoarana. Atombohy amin'ny fametrahana ny zava-manan-danja ao amin'ny lisitry ny zavatra "tokony hatao" izany, rehefa izay dia fantaro ireo zavatra azo ampiandrasina. Manampy anao hamantatra ny zavatra tokony "holavina" na "hekena" koa ny famaritana izany lisitry ny zavatra "tokony hatao" izany. Izay mifanaraka amin'ny fitsipiky ny Baiboly sy izay fantatrao fa azo tanterahina ihany ekena. Aza hadinoina ny mieritreritra momba izay asain'ny hafa ataonao mialoha ny hanekenao azy ireo. Valinteny voalohany azonao lazaina ny hoe: "aoka aloha hieritreritra aho." Rehefa izay dia manokàna fotoana hanombanana ilay fangatahana raha toa mifanentana amin'ny fandaharam-potoanao sy ny tanjonao ary ny asa iantsoana anao izany. Tsarovy koa fa tsy irery isika. Ataovy izay tandrify anao nefa ifampizarao ny asa mavesatra; asaivo ataon'ny hafa ny asa sasany na koa hamaivano ny andraikitra mavesatra entin'ny hafa (ny namana, ny fianakaviana, ny mpiara-miasa, ny mpiara-mpanompo, ...). Tsy ho voasahanao samirery mandrakariva ny zavatra rehetra.


**Saintsaino indray ny Mat. 11:25-30, ary jereo Izay miresaka momba an'i Jesosy ao amin'izany.**


`Inona ny sary hafa aseho na averina aminao momba an'i Jesosy ao amin'ny lesona nandritra ity herinandro ity?`


`Inona ny fanovana asain'i Jesosy ataonao eo amin'ny fialnanao mba hitondranao bebe kokoa ny złogany?`


`Valim-bavaka:`