---
title:  MANAFAKA NY ALAHELO
date:   08/03/2025
---

### Fampidirana - MANAFAKA NY ALAHELO

**Vakio ny: 1 Tes. 4**

`Tsianjery: Mifidy andininy 1`

### VAKY FO

Anisan'ny fotoan-tsarotra indrindra ho ahy ny tsy maintsy niatrehako ny fahafatesan'ny reniko, izay nodimandry tamin'ny faha-56 taonany. Kivy tanteraka aho, vaky fo, ary nihozongozona ny finoako. Eny, pasitora teo am-perinasa aho tamin'izay, fa rehefa nitranga izany, dia nilatsaka ambany dia ambany ny finoako. Nanampy trotraka izany ny fanehoan-kevitr'ireo namana sy fianakaviana, ary na dia ny mpiara-miasa namana aza, izay tsy nahasoa ahy. Tsara anefa ny nataon'izy ireo; nanao teny mampahery toy ny hoe "Mbola hahita azy indray ianao", "Tsara Andriamanitra noho ny namelany azy handeha faingana toy izao, sady tsy nisy fanaintainana", sy ny hoe "Hilamina ihany ny zavatra rehetra amin'ny fotoany." Na mety ho marina aza ireo fanambarana rehetra ireo, dia tsapako toa nisy tsy firaharahana tao aminy. Tsy te hiandry hahita azy indray amin'ny fotoana manaraka aho; izao ankehitriny izao aho no te hahita azy! Tsara ve Andriamanitra noho ny namelany azy handeha faingana? Nahoana anefa no tsy maintsy nandeha izy? Hilamina ve ny zava-drehetra amin'ny fotoany? Marina tokoa ve izany? "Mora aminao ny miteny izany", hoy aho anakampo. Tsy te hihaino izany zany rehetra izany aho. Ny hiaraka amin'ny reniko sy hahita azy izao no tiako. Tsy mahazo an-tsaina ny hamafin'ny alahelo isika raha tsy efa manjo antsika izany. Nanonboka teo no nahafantarako fa izay mangina volamena, amin'ireny fotoana mampahory mafy ireny. Indraindray ny fanatrehantsika fotsiny, sy ny tsy fitenenantsika na inona na inona, no fanampiana sy fanohanana tsara indrindra azontsika omena.

Hodinihintsika amin'ity herinandro ity ny fomban'Andriamanitra antsika eo am- pamakivakiana ny lohasaha aloky ny fahafatesana. Ny fahoriana ateraky ny famoizana havan-tiana no hifantohantsika. Kanefa na olon-tiana, na asa, na fahasalamana, na inona na inona afointsika, ny famoizana dia indrisy fa tsy azo ihodivirana eto amin'ity tontolo simba sy feno fahotana ity. Maniry hiara-dia amintsika anefa i Jesosy mba hanome antsika fanantenana, fiadanana, eny fifaliana saingy nanome toky i Jesosy fa anatin'ny fahoriana. aza. Marina fa sarotra ny dia, tsy handao antsika ho irery na oviana na oviana ao


> <p>  Soraty</p>
> Soraty araka ny dikanteny izay tianao ny 1 Tes. 4. Raha kely ny fotoana eo am-pelatananao dia ny and. 13-18 no soraty. Azonao soratana amin'ny fiteninao koa izany, ary azonao atao ny manao kisarisary na drafitra momba io toko io.