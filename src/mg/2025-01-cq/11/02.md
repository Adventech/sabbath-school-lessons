---
title:  "MALAHELO NEFA MANANA FANANTEΝΑΝΑ"
date:   09/03/2025
---

### Saintsaino - MALAHELO NEFA MANANA FANANTEΝΑΝΑ


Mirakitra teny fampiononana sy fanantenana ho an'ireo izay namoy havan-tiana ny epistily voalohany nosoratan'i Paoly ho an'ny fiangonana tao Tesalonika.


Fantatsika araka ny epistilin'i Paoly fa ara-dalána raha malahelo isika rehefa mamoy havan-tiana (1 Tes. 4:13). Tsy nikasa hanafoana tanteraka ny alahelon ireo izay tra pahoriana tsy akory ny apôstôly (ary tsy ho vita rahateo izany). Fantany fa misy fotoana itomaniana (Mpitt. 3:4) sy anehoana alahelo (Jao. 11:35). Ampy ho an'ny andro ny ratsy miseho ao aminy. Aza manahy ny hoavy mbola lavitra, na manontany tena ny amin'ny fomba hiatrehanao irery ny andro, ny volana, ary ny taona ho avy; matokia an'i Jesosy fa Izy no hanome hery anao hiatrehana ny andro tsirairay rehefa tonga izany (Mat. 6:34; 2 Kôr. 12:9). Mialà voly, tanteraho ny asa aman-draharaha, ny adidy aman andraikitrao isan'andro, dia hanampy anao ho sitrana, hanana tanjona sy fifaliana amin'ny fiainana indray izany.


Tsy tokony ho very fanantenana isika na dia ao anatin'ny fahorianą aza! Afaka manana fanantenana isika rehefa mahatsiaro an'i Jesosy. Na i Kristy aza, izay nahazoantsika famonjena mandrakizay, dia maty. Tsy nijanona tao am-pasana anefa Izy. Eto ny vaovao mahafalin'ny Filazantsara: velona i Jesosy! Manome toky antsika ny fitsanganany tamin'ny maty fa rehefa hiverina Izy, dia ho tafaraka amin'ireo havan-tiantsika tokoa isika (1 Tes. 4:17). Ilay efa nanapaka ny fatoran'ny fahafatesana dia hanao izany indray ho an'izay rehetra maty ao amin'i Kristy. Nomen'Andriamanitra izany hafatra izany mba hampiononana ny mino rehetra (and. 18). Indraindray rehefa mandevina olona iray isika dia manontany tena raha efa vonona ny handeha tokoa izy. Mahazo matoky an'Andriamanitra mandrakariva anefa isika momba ny anjaran'ny tsirairay, satria fantatsika fa ny Mpamonjy be fitiavana dia "Mpiandry tsara" ho an'ny ondriny sehetra (Jao. 10:11). Hanao izay mety sy tsara indrindra ho an'ny tsirairay avy Izy.


Mangirifiry ny fahafatesana satria tsy voajanahary izany, fa ozona. Mampianatra ny Baiboly fa ny fahafatesana no fahavalo farany horesena (1 Kor. 15:26). Ara-dalána ny mankahala ny fahafatesana sy ny maniry ny tsy hisian'izany; Andriamanitra koa mba toy izany. Tsy tao anatin'ny drafitra tonga lafatra nataon'Andriamanitra velively ny fahafatesana. Mpandringana sy mpamor sy mpamono olona i Satana (Jao. 8:44). Mety y ho tratry ny famelezany tokoa isika, saingy i Jesosy no tompon'ny fandresena farany (Vakio ny Gal. 3:13; Apôk. 21:4). Tsy azo ihodivirana ny fahorian'ny fahafatesana raha mbola eto amin'ity tany ity isika, kanefa mahazo mino sy manantena hoavy tsy misy fahafatesana intsony isika.


**Ivereno ny andalan-teny nosoratanao ary diniho izany.**


**Farito ireo teny, na andian-teny, na fehezanteny, na hevitra miverimberina.**


**Asio tsipika eny ambanin Ireo teny na fehezanteny manan-danja na manana heviny manokana ho anao.**


**Mampiasa hampifandraisana ireo teny na fehezanteny mifandraika amin'ny teny na fehezanteny hafa.**


**lanaro tsianjery ny andininy tianao indrindra, avy ao amin'ny 1 Tes. 4. Soraty imbetsaka izany mba hahamora ny fitadidianao azy.**


`Inona no azo atao ho fampaherezana olona iray namoy havan-tiana?`


`Mety hitranga ve izany hoe sady malahelo no manana fanantenana (izay toa misy fifanoherana)? Amin'ny fomba ahoana?`