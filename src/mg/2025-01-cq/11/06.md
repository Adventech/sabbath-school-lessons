---
title:  "RANO MANGIDY TONGA MAMY"
date:   13/03/2025
---

### Takaro - RANO MANGIDY TONGA MAMY

"Izao no holazaiko amin'ny tra-pahoriana: mahaiza mionona ao amin'ny fanantenana ny marainan'ny fitsanganana amin'ny maty. Mangidy tokoa ny rano nosotroinao, tahaka ny fangidin'ny rano tao Mara ho an'ny Zanak Isiraely, saingy hain'i Jesosy ny manova izany ho mamy dia mamy, noho ny fitiavany. (...)

"Nanolotra balisama hahosotra amin'ny fery rehetra Andriamanitra. (...) Moa ve ianao tsy handinika ny Soratra Masina izao, tahaka izay tsy mbola nataonao hatrizay? Katsaho ny Tompo ary mangataha fahendrena Aminy isaky ny misy toe- javatra mahaporitra. Ao anatin'ny fizahan-toetra tsirairay, dia mitalahoa amin'i Jesosy mba haneho anao ny fomba hialana amin'ny olana; amin'izany no hisokafan'ny masonao ka hahitanao ny fanafody ary handraisanao ho an'ny tenanao ny teny fikasan'ny fanasitranana izay voarakitra ao amin'ny Teniny. Raha manao izany ianao dia tsy hahita hirika hitarihana anao ho amin'ny falahelovana sy ny tsy finoana ny fahavalo, fa hanana finoana sy fanantenana ary herim-po ao amin'ny Tompo ianao. Homen'ny Fan√§hy Masina fahaiza-manavaka mazava tsara ianao mba hahitanao sy handraisanao ny fitahiana rehetra izay hiasa ho fanefitry ny alahelo, tahaka ny rantsan-kazon'ny fanasitranana hanamamy ny rano mangidy atohoka ny molotrao. (...)

"Izao no nambaran'i Henry White, zanakay lahimatoa, raha teo ambavahoana izy: 'Toerana sarobidy ahatsapantsika ny fanatrehan'i Jesosy ny farafaran'ny fanaintainana. Rehefa voatery hisotro amin'ny rano mangidy isika, dia ialao ny fangidiana ka jereo izay sarobidy sy mamirapiratra. Ny fahasoavana no manome toky ny fanahin'ny olombelona ao anatin'ny fitsapana, ary rehefa mijoro eo anilan'ny fandrian'ny olona ambavahoana isika ka mahita fa afaka mizaka ny fahoriana sy mamakivaky ny lohasaha aloky ny fahafatesana ilay Kristianina, dia manovo hery isika (...) ary tsy milavo lefona na koa kivy amin'ny fitaomana fanahy maro hankeo amin'i Jesosy." - SIM, b. 2 [1958], tt. 273,274.

"Niara-niainga ho any amin'ny fasana izy. Toe-javatra mampahonena izany. Notiavina tokoa i Lazarosy, ary vaky ny fon'ny anabaviny nitomany azy, ary ny sakaizany dia nampifangaro ny ranomasony tamin'ny azy mirahavavy misaona. Raha nahita ity fahorian'ny olombelona Jesosy, sy nahita fa mitomany ny maty ny sakaizany ory dia ory nefa teo anilany ny Mpamonjy an'izao tontolo izao, dia 'nitomany Jesosy'. (...) Ny fony be fitiavana sy mangoraka dia voatohin'ny fahoriana mandrakariva haneho firaisam-po." - IFM, [1898], t. 568.


`Rehefa avy nandalina io andalan-tSoratra Masina lo ianao nandritra ny herinandro, inona ireo hevitra nandresy lahatra anao manokana ny hampihatra azy eo amin'ny flainana? Inona ny sasany amin'ireo dingana voalohany azonao atao hampiharana izany?`

`Inona ireo zavatra tsotra azonao atao ho an'ny olom-pantatrao izay nidonam-pahoriana?`

`Avereno jerena ilay andininy nianaranao tsianjery. Midika inona ho anao izany anio?`