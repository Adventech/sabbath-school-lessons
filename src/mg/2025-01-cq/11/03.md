---
title:  "NY FANOMEZAM-PAHASOAVAN'NY FANGINANA"
date:   10/03/2025
---

### Hazavao - NY FANOMEZAM-PAHASOAVAN'NY FANGINANA

Amin'ny fomba ahoana no ifandraisan'lreto hevitra roa ireto:

1. mamela ny fahafatesana hitranga Andriamanitra, ary

2. ozona ny fahafatesana?

Niaiky ny maha zava-misy ny fahafatesana ireo mpanoratra ny Baiboly. Hatraiza ny andraikitr'Andriamanitra amin'ny fahafatesana? Mety ho fanontaniana saro-baliana anefa izany. Azo antoka fa manan-kery hisoroka ny fahafatesana Andriamanitra. Voaisany ny androntsika.

Nilefitra tanteraka tamin'ny sitrapon'Andriamanitra i Jõba rehefa mafy ny nanjo azy tamin'ny fahafatesan'ny zanany tampoka: "Jehovah no nanome, ary Jehovah no nanaisotra; isaorana anie ny anaran'i Jehovah" - Joba 1:21, hoy izy, na dia i Satana aza no "nanaisotra". Tsy nety nanome tsiny an'Andriamanitra na niampanga Azy ho diso i Jóba (jereo ny Joba 1:22; 13:15; 19:26). Na tsy takatr'i Jõba aza ny fifanandrinana ara-panahy nitranga tao ambadiky ny zava-nanjo azy (toko 1, 2), dia natoky an'Andriamanitra izy.

Tsara ny nataon'ireo naman'i Jõba raha nipetraka mangina teo anilany izy ireo, rehefa nidonam-pahoriana mafy toy izany i Jôba. Ny fanatrehany tamim-panginana no fanampiana tsara indrindra azon'izy ireo nomena azy. Tahaka ny maro amintsika izay malaky miteny sy tsy amin'ny fotoany anefa, dia nanao fahadisoana ireo naman'i Jõba ireo rehefa nanomboka niloa-bava (42:7). Mazána isika no miezaka manome fanazavana be loatra kanefa tsy mahay akory. Ny fitenenantsika be loatra dia manjary manakana ilay olona tsy ho afaka hamboraka ny fahoriam-pony, izay tsy hay lazaina.

Samy manana ny fomba fiatrehantsika ny fahoriana isika. Aoka homentsika fahafahana hiatrika ny fahoriany sy hisaonana ny hafa. Tsy mahasoa ny miteny betsaka, izay tsy ahazoan'ilay mana-manjo mieritreritra sy misaina ny amin'ilay fahoriana raha tsy rehefa irery.

Teny toy izao no mety hanampy azy kokoa: "Tena mahavaky fo tokoa izany mamoy havan-tiana izany. Tsy haiko hazavaina ny fahoriana mahazo anao. Eto ihany aho rehefa misy ilanao ahy." Ary dia miandrasa amim-panginana. Amin'ny fotoana mety dia ampahatsiahivo azy fa noho ny fitsanganan'i Jesosy tamin'ny maty dia mahazo manantena ny mbola hahita ireny havantsika efa nodimandry ireny indray isika.


`Rehefa avy namaky izay nosoratanao sy nomarihinao ianao dia inona ireo hevitra ankapobeny misongadina manokana avy amin'izany?`

`Inona avy ireo fanontaniana mipetraka avy amin'ny fandinihanao ny andininy fototra (Jao. 14)? Ampahany inona no sarotra?`

`Inona avy ireo fitsipika sy fehin-kevitra hafa hitanao ao?`