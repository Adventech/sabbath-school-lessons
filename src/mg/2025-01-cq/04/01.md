---
title:  "MANITSY IREO FOMBA FISAINANA MANDISO NY ZAVA-MISY"
date:   18/01/2025
---


### Fampidirana - MANITSY IREO FOMBA FISAINANA MANDISO NY ZAVA-MISY


**Vakio ny: Fil. 4:6-13**


`Tsianjery: Mifidy andininy 1`


### ERITRERITRA MIIBA


Vao tsy ela akory izay no nanoroako hevitra tovolahy iray manana fiheverana mibahana ao an- tsainy fa tsy mba hahefa na inona na inona eo amin'ny fiainany izy. Avy tany amin'ny fahazazany no nahazoany izany finoana izany. Vokatr'izany dia tafalatsaka tao anatin'ny fiankinan-doha amin'ny zava-mahadomelina izy. Nandritra ireo fotoana nifampiresahanay, dia nanampy azy ny Fanahy Masina mba hanekeny fa "lainga" fotsiny ihany ny zavatra izay ninoany ho marina. Nampian'ny Fanahy Masina izy mba hanaiky izao fahamarinana izao: "Ary amin'izany dia tsy misy fanamelohana ho an'izay ao amin'i Kristy Jesosy." - Rôm. 8:1. Rehefa naverimberiny isan'andro ny filazana izany fahamarinana izany amin'ny tenany, dia afaka nandresy ny laingan'ilay fahavalo izy tamin'ny filazana ny fahamarinan'ny Tenin'Andriamanitra. Afaka ny gadrany (jereo ny Jao. 8:32)!


Isika rehetra dia alaim-panahy hanaiky ho resin'ireo fisainana tsy mahasoa samihafa izay maneho ny zava- misy tsy araka ny tena izy akory. Marobe ny lainga ambarantsika amin'ny tenantsika. "Tsy mendrika aho." "Tsy hisy halahelo ahy ny olona raha lasa aho." "Tsy fahombiazana ny fiaínako" ary lava ny lisitra momba izany. Ny fanavaozana ny saina dia mitaky ny fanoloantsika ny "eritreritra miiba" amin'ny fomba fisaina marina sy mahasalama.


Irin'i Jesosy ny hanafaka antsika amin'ireo eritreritra tsy marina izay miteraka alahelo sy tebiteby. Ny finoana ireo lainga mikasika ny tenantsika sy ny hafa dia manimba ny fahasalamantsika ara-batana, ara-tsaina, ara-pihetsehampo, ara-piarahamonina ary ara-panahy. Amin'ny alalan'i Jesosy irery ihany no amonina hahatakarantsika ny tena tombambidintsika. Izay fomba fijerin'Andriamanitra momba antsika no tena mamaritra ny maha-isika antsika fa tsy izay heverintsika na ny hafa momba ny tenantsika. Na dia eo aza ny zavatra rehetra efa rentsika, dia azon'i Jesosy atao ny manafaka ny saintsika sy mitondra fahazavana ho an'ny fisainantsika.

> <p>  Soraty</p>
> Soraty araka ny dikan-teny tianao ny Fil. 4:6-13. Raha tsy ampy ny fotoana eo am- pelatananao dia ny and. 8 no soraty. Azonao soratana amin'ny fiteninao koa izany, ary azonao atao ny manao kisarisary na drafitra momba io toko lo. 