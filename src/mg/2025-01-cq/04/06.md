---
title:  ERITRERITRA VOAMBINA
date:   23/01/2025
---

### Takaro


"Fanasitranana ny fanahy sy ny tena no hitan'ilay voan'ny paralisisa teo amin'i Kristy. Nilainy ny fahasalaman'ny fanahy alohan'ny hahazoany mankafy ny fahasalaman'ny tena. Alohan'ny hahazoany manasitrana ny aretin'ny nofo, dia tsy maintsy manome fitsaharana ho an'ny saina i Kristy, ka manadio ny fanahy ho afaka amin'ny fahotana. Tsy azo atao an-tsirambina io lesona io. An'arivony ankehitriny no mijaly noho ny aretina ara-nofo, tahaka ilay voan'ny paralisisa, izay maniry indrindra ny handre teny manao hoe: 'Voavela ny helokao. Ny enta-mavesatry ny fahotana, miaraka amin'ny faniriany tsy hay tonena sytsy mety ho afa-po, no fototra nahatonga ny aretina. Tsy mety hahita fanamaivanana izy raha tsy nanatona llay Mpanasitrana ny fanahy. Ny fiadanana izay Izy irery ihany no afaka hanome izany no hamerina ny herin'ny saina sy ny fahasalaman'ny tena." - TMF, t. 44.


"Ilaina antitranterina ny momba ny fiasan'ny saina eo amin'ny vatana sy ny fiasan'ny vatana eo amin'ny saina. Ny herinaratra mandeha ao amin'ny atidoha, izay atosiky ny fiasan'ny saina, dia mamelombelona ny rafi-batana manontolo ka manampy indrindra amin'ny fanoherana ny aretina. Tsara atao mazava tsara izany. Ny herin'ny sitrapo sy ny maha-zava-dehibe ny fifehezan-tena, na eo amin'ny fiarovana na famerenana amin'ny laoniny ny fahasalamana, ny rarintsaina sy ny vokatra manimba mihitsy aza ateraky ny fahatezerana, ny tsy fahafaliana, ny fitiavan-tena, na ny fahalotoana; ary etsy andanin'izany kosa, ny hery mahatalanjona mamelon'aina vokatry ny hafaliana, ny fitiava-namana, ary ny fahaiza-mankasitraka, dia tokony haseho ihany koa." - FK, t. 216.


"Ny eritreritrao farany amin'ny alina, sy ny fisainanao voalohany indrindra amin'ny maraina, dia tokony hahakasika Ä°lay ivon'ny fanantenanao ny fiainana mandrakizay." - L 19, 1895.


`Rehefa tapitra ny herinandro andinihana ity toko ity, inona ny zavatra maharesy lahatra anao manokana fa tokony hampiharinao eo amin'ny fiainanao?`


`Inona ny lesona na fampiharana tokony hozarainao amin'ny namanao sy ny fianakavianao?`


`Avereno jerena ilay andininy nianaranao tsianjery. Ahoana ny fomba hampiharanao izany eo amin'ny fiainanao mandritra ity herinandro ity?`