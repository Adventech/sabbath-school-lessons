---
title:  "ΝΑ ΙΝΟΝΑ ΝΑ ΙΝΟΝΑ MARINA"
date:   20/01/2025
---

### Hazavao - ΝΑ ΙΝΟΝΑ ΝΑ ΙΝΟΝΑ MARINA


Isaky ny misy eritreritra miforona izay mahatonga antsika halahelo, ho tezitra, ho sorena na tsy hahafehy tena, dia tokony hampiharintsika ny fizahan-toetra voalohany ao amin'ny Fil. 4:8: "marina ve izany?" Tsy maintsy mampifanandrina ny eritreritra diso amin'ny Tenin Andriamanitra isika ary manaisotra izany tsy ho ao an-tsaintsika.


Mba hananantsika fisainana madio, dia tsy maintsy manana finiavana hamongotra ireo eritreritra misakana antsika tsy hanana fiadanam-po isika. Raha mijery ireto chatra manaraka ireto ianao, dia hazony ao an-tsaina fa tsy lainga zato isanjato mandrakariva ny eritreritra miiba. Indro misy ohatra vitsivitsy:


Fijerena zavatra ankapobeny tafahoatra: Manao tsoa-kevitra ankapobeny avy amin'ny fanandramana voafetra. Matetika izany no aseho amin'ny alalan'ny teny toy ny "mandrakariva" na "mihitsy" ho filazana toe-javatra tokana. Ohatra: "Tsy mba ho azoko mihitsy io fisondrotan-toerana io." "Manao izany mandrakariva izy!"


Fanamaivanana/fanitarana ny toe-javatra (fantatra koa amin'ny hoe famoronana loza): Fomba fijery maneho ny zavatra ho manana lanja be na kely kokoa noho izay tena lanjany, ary matetika aza mamorona "loza" hitranga. Ohatra: "Androany no andro ratsy indrindra teo amin'ny fiainako." "Hadinoko ny momba io mailaka io ka mety tsy hatoky ahy intsony ny lehibeko. Tsy hahazo fanondrotan-karama aho ka hisaraka amiko ny vadiko."


Fisintonana tsoa-kevitra haingana loatra: Famoronana tsoa-kevitra miiba momba ny fahitan'ny hafa anao na momba ny hoavy nefa tsy misy porofon'izany akory. Ohatra: "Nahita ny mpiara-miasa sasany niresaka aho taorian'ny famelabelarana nataoko, azoko antoka fa manakiana ny zavatra nataoko izy ireo." "Ho tokan-tena mandra-pahafatiko aho."


Fanomezan-tsiny ny tena na dia tsy tompon'andraikitra feno aza ny tena, na koa fanomezan-tsiny ny hafa, na fandavana ny andraikitrao ao anatin'ny toe-javatra. Ohatra: "Fahadisoako avokoa izany." "Raha tsy nitabataba tamiko izy, dia tsy ho tezitra aho ka tsy ho nisy iny lozam-pifamoivoizana iny.


Fifantohana eo amin'izay miiba irery ihany. Ohatra: Nahafinaritra ny takarivanao niarahana tamin'ny namana tany amin'ny toeram-pisakafoana, saingy nanimba izany takariva izany ny fitohanan'ny fifamoivoizana rehefa nody ianao.


Fanamaivanana ny zavatra miabo: Tsy mijanona eo amin'izay zavatra miiba ianao fa manaiky ny zavatra miabo saingy manao tsinontsinona izany. Ohatra: Rehefa nahatontosa zavatra iray ianao, dia milaza hoe: "Misaotra, na izany aza dia nanao fahadisoana aho. Tsy tsikaritrao ve?"


Ireo eritreritra mandiso ny zava-misy ireo no "fiarovana mafy" tsy maintsy ravana (2 Kôr. 10:4-6), Mety hahita fiovana avy hatrany ianao, na mety haharitra ny fisehoan'ny fiovana, nefa hisy tokoa izany. Noforonin Andriamanitra ho azo volavolaina sy afaka miarina indray aorian'ny dona na ratra ny atidohantsika.


`Rehefa avy namaky izay nosoratanao sy nomarihinao lanao dia inona ireo hevitra nkapobeny misongadina manokana avy amin'izany?`


`Inona avy ireo fanontaniana mipetraka avy amin'ny fandalinana lo toko sy andininy io? Ampahany inona no sarotra?`


`Inona avy ireo fitsipika sy fehin-kevitra hafa hitanao ao?`


`Inona ny lainga ninoanao mikasika ny tenanao sy/na ny hafa?`