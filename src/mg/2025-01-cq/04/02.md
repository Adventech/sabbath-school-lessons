---
title:  "MIAMBINA NY SAINA"
date:   19/01/2025
---

### Saintsaino



Misy zavatra maharesy lahatra anao ve fa tokony hesorina eo amin'ny fiainanao araka ny Fil. 4:87

Tena zava-misy ny eritreritra, ary misy fiantraikany mivantana amin'ny fihetsehampontsika sy ny fitondrantenantsika izany. Isaky ny manana eritreritra mitory fahatezerana, haratsiam-panahy, alahelo na fahasorenana isika, dia mandefa "zavatra simika" izay manamafy ireo fihetsehampo miiba ny atidohantsika. Rehefa tezitra isika, ohatra, dia mihenjana ny hozatra, midobodoboka mafy kokoa ny fo, ary manomboka tsemboka ny tanana. Manomboka mahatsiaro ho fanina aza ny olona sasany. Mety hiteraka aretina an-doha na aretim-bavony ny fahatezerana. Rehefa mihamafy ireo fihetsehampo miiba dia mandefa "cortisol" sy "adrenaline" ny vatantsika. Rehefa mitranga matetika sy mandritra ny fotoana maharitra izany, dia mety hanana olana lehibe eo amin'ny fo sy ny vavony isika. Miteraka vokatra manimba ny eritreritra miiba.

Rehefa manana eritreritra tsara sy falifaly, feno fanantenana isika, dia mandefa "zavatra simika" izay mahatonga antsika hahazo aina ny atidohantsika. Malefaka ny hozatra, ary mihena ny firotoroton'ny fitepon'ny fontsika sy ny fisefoantsika.

Mahery tokoa ny eritreritra! Miantraika amin'ny sela rehetran'ny vatantsika ny zavatra tsirairay sainintsika. Tsy mahagaga raha toa i Paoly nandrisika ireo mpino mba "hiaro ny fonareo s sy ny hevitrareo ao amin'i Kristy Jesosy." - Fil. 4:7! Amin'ny alalan'i Jesosy no andraisantsika ny hery hiambenana ny fontsika sy ny eritreritsika. Lainga iray avy amin'ilay fahavalo koa, izay inoan'ny olona maro, ny fiheverana fa tsy afaka manova ny fisainantsika isika. Na ny olona manana fisainana mirefarefa sy maharikoriko indrindra eto an-tany aza dia afaka ny handray fanadiovana amin'ny alalan'ny herin'i Kristy raha manaiky hanova ny safidiny izy.

Afaka hanova ny zavatra rehetra ny fanokanana fotoana hieritreretana zavatra tsara (Fil. 4:8). Izany no mahatonga antsika tsy maintsy mandalina ny momba an'i Jesosy sy mibanjina Azy. Misy fiantraikany amin'ny fomba fisainantsika sy ny toe- tsaintsika izay ifantohantsika. Na ao am-piangonana aza isika dia mety tsy hifantoka amin'i Jesosy! Misy indray ireo tsy mankeo amin'i Kristy raha tsy mahita ireo mpino Azy maneho taratra ny Toetrany. Na dia nitombo teo anivon'ny fiangonana aza ianao, dia misy olona mety hampiala anao eo amin'i Jesosy, mety ho mpitarika angamba izany. Deraina anefa Andriamanitra satria azony atÃ£o mandrakariva ny misintona antsika hiverina eo Aminy. Mba hampiova ny zavatra tsapantsika dia tsy maintsy mifantoka amin'i Jesosy isika mba haneho taratra Azy amin'ny hafa.


**Ivereno ny andalan-teny nosoratanao ary diniho izany.**

**Farito ireo teny, na andian-teny, na fehezanteny, na hevitra miverimberina.**

**Asio tsipika eny ambanin' ireo teny na fehezanteny manan-danja na manana heviny manokana ho anao.**

**Mampiasa hampifandraisana ireo teny na fehezanteny mifandraika amin'ny teny na fehezanteny hafa.**

**lanaro tsianjery ny andininy tianao indrindra ao amin'ny Fil. 4:6-13. Soraty imbetsaka izany mba hahamora ny fitadidianao azy.**

`Ahoana no ahafahanao miambina bebe kokoa ny sainao (Fil. 4:7)?`