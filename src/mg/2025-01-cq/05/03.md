---
title:  "NY TENA MAHA-IANAO ANAO"
date:   27/01/2025
---

### Hazavao - NY TENA MAHA-IANAO ANAO


"Iza marina moa ianao?" Mirona ho amin'ny famantarana izany ny besinimaro ankehitriny. Ny kolontsaina malaza dia mampirisika ny fandinihana lalina ny ao anaty sy ny fanarahana izay safidin'ny fo. Kanefa raha miezaka mamantatra ny tenantsika tsy misy ny Mpahary antsika isika, dia hisy zavatra banga mandrakariva. Manjary saha misokatra ho amin'ny fanimban'ny fahavalo ny saintsika raha miezaka mamantatra ny maha-isika antsika ivelan'i Kristy isika. Indraindray isika mihevitra fa maneho ny maha-isika antsika tokoa amin'ny alalan'ny lamaody malaza, na fomba fiaina, na fitondran-tena, nefa raha ny marina dia manaraka fironana fotsiny isika. Mety hanjary manda managadra antsika aza izany.


Mifanohitra tanteraka amin'izay ampianarin'izao tontolo izao no asehon'ny Baiboly momba ny maha-ianao anao marina. I Kristy irery ihany no afaka mandrodana ireo manda ao an-tsainao sy manafaka anao mba hahatonga anao ho ilay olona izay noforonin Andriamanitra. Ny tena maha-ianao anao dia "Kristy ao anatinao, Izay fanantenana ny voninahitra" - Kol. 1:27. Ny zava-miafina ny amin'i Kristy mitoetra ao anatintsika dia ity: arakaraka ny anolorantsika tena ho Azy no mahatonga antsika ho olona afaka.


Toa marefo ny manda aorin'i Satana izao, fa mafy kosa any aoriana Mampanantena fahafahana izany kanefa mitondra ho amin'ny fanandevozana. Ny drafitr Andriamanitra dia toa henjana izao fa mampiadana any aoriana. Ny fanekena an-tsitrapo hilefitra amin'i Kristy no manome fahafahana marina. Ohatra, mora amin'ireo tanora zokiny ny manaram-po amin'ny fahazaran-dratsy tsy mahasalama ankehitriny, ary mizaka ny vokany izy rehefa antitra. Sarotra ny manao fampiasan- tena sy ny manana fomba fiaina ara-pahasalamana ankehitriny, kanefa mampiadana ao anatin'ny fahanterana izany. Sarotra ho an'ny olona miankin-doha amin-javatra iray ny miala amin'izany zavatra izany, saingy raha miala amin'izany tokoa izy dia mihatsara tsikelikely ny fiainany. Mora kosa mihasarotra tsikelikely ny fiainana. ny manohy ny fahazaran-dratsy, saingy


Rehefa manova antsika amin'ny alalan'ny Fanahiny i Kristy (2 Kor. 3:18), dia manjary tahaka Azy isika. Ny fanovana anao ho araka ny endriny no manome ny maha-ianao anao marina, dia zanak Andriamanitra. Ny atao hoe Kristy ao anatintsika dia ny fiainan'i Kristy hita eo amin'ny fiainantsika. Azo atao tsara ny miova; minoa ary tanteraho eo amin'ny fiainanao izany amin'ny alalan'ny heriny.


`Rehefa avy namaky izay nosoratanao sy nomarihinao lanao dia inona ireo hevitra ankapobeny misongadina manokana avy amin'izany?`


`Inona avy ireo fanontaniana mipetraka avy amin'ny fandinihanao ny andininy fototra? Ampahany inona no sarotra?`


`Inona avy Ireo fitsipika sy fehin-kevitra hafa hitanao ao?`


`Manafaka antsika ny fanolorantsika tena ho an'l Kristy? Amin'ny fomba ahoana?`