---
title:  MIFEHY NY SAINTSIKA
date:   30/01/2025
---

### Takaro


"Tsy maintsy alefitra eo ambany sitrapon'Andriamanitra ny fisainana, ary ny fihetsehamponao hofehezin'ny fandanjalanjana sy ny fivavahana. Tsy nomena antsika mba handehanany araka izay tiany ny fahafaha-mahazo sary an-tsaina. Raha mandeha amin'ny tsy izy ny eritreritra dia tsy araka izay tokony ho izy koa ny fihetsehampo. Ny eritreritra sy ny fihetsehampo anefa no manefy ny fitondrantena.


"Sarobidy noho ny volamena avy any Ofira ny fahafaha-misaina amim- pahamarinana (...). Aoka homentsika lanja lehibe ny fifehezana ny eritreritsika, satria manomana ny saina sy ny fanahintsika hiasa amim-pirindrana ho an'ny Tompo izany. Mila afantoka amin'i Kristy ny fisainantsika raha te hahita fiadanana sy fahasambarana isika eto amin'ity fiainana ity. Araka izay ao an-tsain'ny olona ihany no toetrany.


"Mamono ny fanahy ny fisainan-dratsy. Manova ny fo, manadio ny fisainana ny herin'Andriamanitra. Raha tsy misy ezaka hentitra atao mba hihazonana ny eritreritra hifantoka arnin'i Kristy, dia tsy afaka hiseho eo amin'ny fiainana ny fahasoavana. Tsy maintsy mandray anjara amin'ny ady ara-panahy ny saina. Tsy maintsy baboina hanaiky an'i Kristy ny eritreritra rehetra. Tsy maintsy entina eo ambanin'ny fifehezan'Andriamanitra ny fahazarana rehetra. (...)


"Ho voafehy ny teny aloaky ny vava rehefa fehezina miaraka amin'ny fanampian'ny Fanahy Masina ny fisainana. Izany no tena fahendrena marina, izay hanome fitonian-tsaina, fahafaham-po, ary fiadanana azo antoka. Misy fifaliana amin'ny fisaintsainana ny haren'ny fahasoavan'Andriamanitra." - HP, [1967], t. 164.


`Rehefa avy nandalina io andalan-tSoratra Masina io ianao nandritra ny herinandro, inona ireo hevitra nandresy lahatra anao manokana ny hampihatra azy eo amin'ny fiainana? Inona avy ireo dingana voalohany azonao atao amin'ny fampiharana izany?`


`Inona avy ireo fampiharana azonao atao ao amin'ny sekoly misy anao, ny ankohonanao, ny toeram-piasanao, ary ny fiangonana misy anao?`


`Avereno jerena ilay andininy nianaranao tsianjery. Ahoana no hampiharanao izany so amin'ny fiainanao mandritra ity herinandro ity?`