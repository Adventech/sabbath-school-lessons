---
title:  "MAMONJY NY MPANOTA RAINDAHINY"
date:   26/03/2025
---

### Ampifandraiso amin'i Jesosy - MAMONJY NY MPANOTA RAINDAHINY

Mitanisa zavatra fito halan'i Jehovah ny bokin'ny Ohabolana. "Ny maso miavonavona, ny lela fandainga, ary ny tanana mandatsa-drà marina, ny fo mamoron-tsain-dratsy, ny tongotra malaky mihazakazaka hanao ratsy, ny mamoaka lainga ho vavolombelona tsy marina, ary ny mamafy ady ao amin'ny rahalahy." - Ohab. 6:17-19. Saino lalina izany! Firifiry amintsika no manana toetra ratsy izay hita hatreo amin'ny tarehintsika aza? Firy no efa nangala-tahaka tamin'ny fanadinana tany am-pianarana? Firy no efa nisain-dratsy, indrindra vokatry ny lalao video sy horonantsary ary boky? Firy no efa nandainga? Firy amintsika no efa nikolokolo fisainana ratsy momba ny olona sasany?

Mora takatsika kokoa ny tantaran'i Maria rehefa misaintsaina ireo ota fito ao amin'ny Ohabolana ireo isika. Sarotra ny mampitovy tena amin'i Maria rehefa jamba isika ka tsy mahita ny haben'ny heloka vitantsika izay navelan'Andriamanitra. Maro be no mihevi-tena fa kely monja ny famelan-keloka ilainy satria heveriny fa vitsy na zara raha misy ny fahotany. Hoy anefa i Jesosy: "Iray no tsara", dia Andriamanitra (Mat. 19:17); jereo koa ny 1 Mpanj. 8:46 sy ny Rôm. 3:23. Miankina tanteraka amin'ny fahasoavan'Andriamanitra sy ny fitiavany isika rehetra. Samy manana ny olana sy ny fijaliana ary ny ratram-pontsika isika rehetra, kanefa tonga i Jesosy mba hanasitrana ny fo maratra. Na inona na inona ao ambadiky ny ranomasontsika dia tonga hampifandray antsika amin'ny lanitra i Jesosy.

Manana hoavy mamirapiratra ho antsika Andriamanitra na inona na inona lasantsika. "Havokisam-pifaliana" no eo anatrehan'Andriamanitra, "ary fahafinaretana (...) mandrakizay" - Sal. 16:11. Hilaza amintsika Andriamanitra hoe: "Midira amin'ny fifalian'ny tomponao" - Mat. 25:21, rehefa tonga any an-danitra isika. Tsy fampanantenana fifaliana amin'ny hoavy ihany anefa izany, fa na ankehitriny aza dia fanirian Andriamanitra ny hameno antsika amin'ny fifaliana lalina miboiboika ao anatintsika ka mitobaka hatreny amin'ny manodidina antsika (Jao. 4:14; 7:38). Nohavaozin'i Jesosy ny sain'i Maria ary novany ho ranomasom-pifaliana ny ranomason'alahelony - izany koa no tiany hatao ho antsika tsirairay avy.


**Saintsaino izay voasoratra ao amin'ny Jao. 20, ary jereo izay miresaka an'i Jesősy ao, ny toetrany, ny laharam-pahamehany, ary ny asany.**

`Inona no ifandraisan'ny tenanao manokana amin'i Maria?`

`Antom-bavaka: Inona no asetrinao ny fahitana an'i Jesósy araka izany?`