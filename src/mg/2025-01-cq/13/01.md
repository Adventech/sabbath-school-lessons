---
title:  "MAMONJY NY MARATRA AM-PO"
date:   22/03/2025
---


### Fampidirana - MAMONJY NY MARATRA AM-PO


**Vakio ny: Jao. 20**


`Tsianjery: Mifidy andininy 1`


### TARANAKA MANIRERY


Nanao fanadihadiana tamin'ny tanora 18-35 taona miisa dimy arivo sy iray alina eo ho eo, avy amin'ny firenena dimy amby roapolo manerana izao tontolo izao, ny "Barna Group" tamin'ny taona 2018 sy 2019. Tamin'ireo nanontaniana dia 67 isan-jato no nilaza ho nahatsapa fa tsy niraharaha azy ireo loatra ny ankamaroan'ny olona manodidina azy, ary ny 68 isan-jato dia tsy niombon-kevitra tamin'ny filazana hoe: "Mahatsapa matetika aho fa misy olona matoky ahy." Nahazoana tatitra ny roa ampahatelony fa mahatsiaro ho manirery sy tsy ankasitrahana izy ireo. Maro tamin'izy ireo no nilaza fa "mitebiteby ny amin'ny fanapahan-kevitra manan-danja tokony horaisiny. "matahotra ny tsy hahomby", ary "tsy mahazo antoka ny hoavy" ("In Review: Review: 3 3 Ke Key Insights About Young Adults Around the World," Barna Group, 24 Aogositra 2022, www. a.com/research/reviewing-global-young-adults/).


Raha mba tarehimarika fotsiny mantsy ireo antontanisa ireo. Nefa tsy izany fa olombelona ireo, dia izaho sy ianao ary ireo namantsika izay miezaka araka izay azo atao mba hanana fiainana misy tanjona, fifandraisana ary fahasambarana ary izany rehetra izany no tian'i Jesosy omena antsika. Tsy manome vahaolana peta-toko i Jesosy. Tahaka ny mpikarakara zaridaina mikolokolo izay namboleny, dia mampitombo antsika miandalana isan'andro Izy, na tsy hitantsika maso aza ny fitombontsika.


Niatrika toe-javatra ratsy lavitra ny sasany amintsika teo amin'ny fiainany. Izao anefa no vaovao mahafaly: manam-pahaizana manokana amin'ny famonjena ny olona maratra am-po i Jesosy, na dia izay voa mafy indrindra aza. Toa hita mifantoka amin'ny toe-javatra sarotra indrindra mandrakariva i Jesosy ao amin'ny Filazantsara. Toy ny hoe rehefa niditra tao amin'ny tanána iray Izy, dia izay tena tsy afa-manoatra sy tsy nisy antenaina indrindra tao no notadiaviny. Raha afaka namonjy ireo olom-pirenena voahilikilika indrindra sy toa "tsy avotra intsony" tao an-tanána i Jesôsy, dia azo antoka fa afaka hamonjy azy ireo koa Izy. Toy izany koa isika ankehitriny; azon'i Jesosy vonjena na ianao aza, ary na izaho aza.


> <p>  Soraty</p>
> Soraty araka ny dikanteny izay tianao ny Jao. 20. Raha kely ny fotoana eo am-pelatananao dia ny and. 11-27 no soraty. Azonao soratana amin'ny fiteninao koa izany, ary azonao atao ny manao kisarisary na drafitra momba io andalan-tSoratra Masina io.