---
title:  "JAMBAN'NY RANOMASO"
date:   27/03/2025
---

### Takaro - JAMBAN'NY RANOMASO

"Nitomany tao amin'ny saha i Maria, raha teo akaikiny Jesosy. Jamban'ny ranomaso loatra ny masony ka tsy hitany Izy. Ary feno alahelo loatra ny forn'ny mpianatra ka tsy nino ny hafatry ny anjely na ny tenin'i Kristy mihitsy aza.

"Firy no mbola manao io nataon'ny mpianatra io. Firy no mamerina toy ny ako ny antsoantso famoizam-pon'i Maria hoe: 'Nalainy ny Tompoko... ary tsy fantatray izay nametrahany Azy'. (...) Akaiky dia akaiky Izy; nefa tsy mahita Azy ny masony jamban'ny ranomaso. Miteny aminy Izy, nefa tsy azony izany." - IFM, t. 852.

"Tsy nolalovan'ny Mpamonjy velively ny fanahy izay nanaiky handray ny fahamarinana sarobidin'ny lanitra, na toy inona na toy inona efa nilentehany tao anatin'ny fahotana. Ho an'ireo poblikanina sy mpijangajanga dia fanombohana fiainana vaovao ny tenin'i Jesôsy. I Maria Magdalena, izay namoahany devoly fito, no olona farany teo amin'ny fasan'i Jesôsy, ary izy koa no voalohany narahabain'i Jesősy tamin'ilay maraina nitsanganany tamin'ny maty. I Saoly avy any Tarsisy, izay anísan'ny fahavalon'ny filazantsara nafana fo indrindra, no niova ho Paoly, ilay mpanompon'i Kristy mahafatra-po." - S, t. 115.

"Tsy sitrak'i Jehovah ny hitanondrehantsika eo ambanin'ny fahoriana tsy mifaditrovana, ka ho ory lava eo. Fa tiany koa raha tiany ny hitrakantsika hibanjina ilay endriny maha-te ho tia. Minia manakaiky ireo jembin-tomany ka tsy mahatsinjo Azy ny Mpamonjy be fitiavana. (...) Vonon-kiara-mitondra amintsika ny loza amam- pahoriana ary ny fitsapana mahazo antsika ny fony. Fitiavana mandrakizay no nitiavany antsika (...). Iriny hakarina ho ambony lavitry ny tebiteby amam-pahoriana isan'andro ny fanahintsika, ka hiaina amin'ny rivotry ny fahasambarana mandrakizay." -S, t. 15.

"Mety ho fiadian'ny fahamarinana ny vehivavy, hanao fanompoana masina. I Maria no nitory voalohany ny amin'i Jesosy nitsangana tamin'ny maty. (...) Ilaina ny hery miasa mangina manadio sy manalefaka ananan'ny vehivavy kristianina eo amin'ny asa lehibe fitoriana ny fahamarinana." - Ev, [1946], t. 471.


`Rehefa avy nandalina io andalan-tSoratra Masina lo lanao nandritra ny herinandro, inona ireo hevitra nandresy lahatra anao manokana ny hampihatra azy eo amin'ny fiainana? Inona avy ireo dingana voalohany azonao atao amin'izany fampiharana izany?`

`Inona avy ireo fampiharana azonao atao ao amin'ny sekoly misy anao, ny ankohonanao, ny toeram-piasanao, ary ny fiangonana misy anao?`

`Avereno jerena ilay andininy nianaranao tsianjery. Ahoana no hampiharanao izany eo amin'ny fiainanao mandritra ity herinandro ity?`