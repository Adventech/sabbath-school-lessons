---
title:  "MANGOVITRA ARY MANDOSITRA I SATANA"
date:   06/02/2025
---

### Takaro - MANGOVITRA ARY MANDOSITRA I SATANA

"Raha amin'ny herin'ny tenantsika, dia tsy azontsika atao ny mand√† ny fitakiana midedadeda ataon'ny nofontsika efa lavo. Amin'ny alalany mantsy no hakan'i Satana fanahy antsika. Fantatr'i Kristy fa hanatona ny olona tsirairay avy i Satana, mba hanararaotra ny fahalemena nolovany sy hamandrika amin'ny alalan'ny hevitra diso asosony izay rehetra tsy mametraka ny fitokisany amin'Andriamanitra. Koa raha nandeha tamin'ny lalana izay tsy maintsy hodiavintsika ny Tompo, dia nanomana ny lalana hahazoantsika mandresy. Tsy sitrapony ny hametrahana antsika eo amin'ny toerana tsy ahazoantsika tombon-dahiny eo amin'ny ady amin'i Satana. Tsy tiany hatahotra sy ho kivy isika amin'ny fanafihana ataon'ilay menarana: 'Matokia, hoy Izy: Izaho efa naharesy izao tontolo izao." - IFM, t. 113.

"Matetika rehefa tsy mahomby eo amin'ny fampirisihana tsy hatoky i Satana, no mahavoa eo amin'ny fitarihana antsika hieboebo. Raha azony atao ny mametraka antsika tsy amin'ny antony eo amin'ny lalan'ny fakam-panahy, dia fantany fa azy ny fandresena. Hiaro izay rehetra mandeha eo amin'ny lalan'ny fankatoavana Andriamanitra; fa manao sahisahy mandeha eo amin'ny tanin'i Satana kosa ny miala amin'izany. Azo antoka fa ho lavo isika eo. Nibaiko antsika ny Mpamonjy hoe: 'Miambena sy mivavaha, mba tsy hidiranareo amin'ny fakam- panahy-Mar. 14:38. Ny fandinihana lalina sy ny fivavahana no tokony hiaro antsika tsy hirotoroto ho eo amin'ny lalana voarara mampidi-doza, ka amin'izany dia ho voavonjy ho afaka amin'ny faharesena maro isika." - IFM, t. 117.

"Tsy afaka mamonjy ny tenantsika ho afaka amin'ny herin'ilay mpaka fanahy isika; efa naharesy ny taranak'olombelona izy, ary rehefa miezaka ny hijoro amin'ny herin'ny tenantsika isika, dia hanjary hazan'ny hafetseny, fa 'ny anaran'i Jehovah dia tilikambo mafy; ny marina miezaka ho ao aminy ka voavonjy' - Ohab. 18:10. Mangovitra sy mandositra i Satana eo anatrehan'ny fanahy malemy indrindra izay mahita fialofana ao amin'io anarana mahery io." - IFM, tt. 120, 121, ed. 1983.


`Rehefa tapitra ny herinandro andinihana ny Mat. 4:1-11, Inona ny zavatra maharesy lahatra anao manokana fa tokony hampiharinao eo amin'ny fiainanao? Inona avy ireo dingana azonao atao mba hisetrana ny fakam-panahy amin'ny fomba tsaratsara kokoa?`

`Misy fakam-panahy ho avy ve amin'ity herinandro ity, izay tokony handosiranao?`

`Ahoana no hasetrinao ny fitaoman'ny hafa rehefa mitarika anao ho any amin'ny lalan-diso Izany?`

`Avereno jerena llay andininy nianaranao tsianjery. Ahoana ny fomba hampiharanao izany eo amin'ny fialnanao mandritra ity herinandro ity?`
