---
title:  "FAKAM-PANAHY MAHERY VAIKA"
date:   02/02/2025
---


### Saintsaino - FAKAM-PANAHY MAHERY VAIKA


Ilaintsika tokoa ny sain'i Kristy eo am-piatrehana ny fakam-panahy. Ny fandresen'i Kristy tany an'efitra no mampiseho amintsika ny fomba hanoherana mialoha ny fahavalo.

Tsy nankany an'efitra mba hitady fakam-panahy tsy akory i Jesosy. Nanaraka ny Fanahy Masina tany Izy mba hitady fotoana hivavahana sy hanaovany fiomanana ara-panahy ho amin'ny asa fanompoany. Miantomboka amin'ny fankanesana eo amin'ny toerana tendren'Andriamanitra hisy antsika ny fandresena ny fakam- panahy, fa tsy amin'ny fiantsoana tsy amim-piheverana ny fakam-panahy na koa amin'ny fametrahana izany eo anoloantsika.

Efapolo andro taorian'ny nifadian'i Jesosy hanina vao tonga teo Aminy ilay mpaka fanahy; nandrasany ny fotoana nahaosa Azy indrindra. Mamoaka izay ratsy indrindra ao anatintsika indraindray ny hanoanana. Mora kizitina isika rehefa mihena ny herim-batana. Bitika ihany anefa izany raha oharina amin'ny maintsy niaretan'i Jesosy rehefa nifady hanina nandritra hanoanana mafy tsy ny efapolo andro Izy. Raha toa tsy nahafehy ny toe-tsainy i Jesosy na koa nanaiky hilefitra tamin'ny fitiavan- komana, dia ho nandresy i Satana.

Ny fitiavan-komana no nizahan-toetra an'i Adama sy i Eva tao amin'ny saha Edena. Ankehitriny, dia mbola anankiray amin'ireo paikady mahomby indrindra ampiasain'ilay mpaka fanahy ny fileferana amin'ny fitiavan-komana, mba hitarihana ny olona hanota. Tsy misy zavatra manimba ny fifalian'ny fianakaviana iray amin'ny fomba haingana kokoa noho ny fiankinan-doha izay mifehy ny fiainan'ny olona. Mahalala ny halalin'ny fahalementsika anefa i Kristy ka miboiboika avy ao am-pony ny firaisam-po manoloana ireo tratry ny fandrik'izany tsingerina manimba izany (Heb. 4:15). Raha ny herintsika olombelona samirery, dia tsy azo heverina ny handresena ireo faniriana mifehy antsika. Nandresy anefa i Jesosy mba hanafahany  antsika.

Raha manatona an'Andriamanitra isika, dia mampanantena ny Baiboly fa handositra antsika koa ilay devoly izay nandositra an'i Jesosy, fony Izy nanohitra ny  fakam-panahy, raha manohitra azy isika (Jak. 4:7,8). 


**Ivereno ny andalan-teny nosoratanao ary diniho izany.**

**Farito ireo teny, na andian-teny, na fehezanteny, na hevitra miverimberina.**

**Asio tsipika eny ambanin'Ireo teny na fehezanteny manan-danja na manana heviny manokana ho anao.**

**Mampiasa hampifandraisana ireo teny na fehezanteny mifandraika amin'ny teny na fehezanteny hafa.**

**Vakio ny Mat. 4:1-11, jereo izay fehezanteny manaitra anao ary ataovy tsianjery. Soraty imbetsaka izany mba hahamora ny fitadidianao azy.**

`Amin'ny fomba ahoana no akan'ny devoly fanahy ny olona amin'izao andro izao amin'ny alalan'ny fitiavan-komana sy ny fizahozahoana ary ny avonavona?`

`Inona avy ireo fakam-panahy mahery vaika atrehinao eo amin'ny fiainana?`