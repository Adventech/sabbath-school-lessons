---
title:  "MANOHITRA NY FAKAM- PANAHY"
date:   01/02/2025
---

### MANOHITRA NY FAKAM- PANAHY


### Fampidirana

**Vakio ny: Mat. 4:1-11**

`Tsianjery: Mifidy andininy 1`

### TONTOLO ANJAKAN'NY FIANKINAN- DOHA


Miaina eto amin'ny tontolo anjakan'ny fiankinan-doha isika. Noforonina sy novolavolaina ny teknőlőjia mba handrisihana ny toetra miankin-doha izay mihazona ny mpampiasa azy hipendy sy hanaraka tsy tapaka ireo vaovao amin'ny finday. Mandany vola an-davitrisa dolara ireo mpanao dokam-barotra mba hamolahana ny sainy hihevitra fa tsy maintsy mividy vokatra iray izy. Mpianatra maro no sahirana mafy any an-tsekoly noho ny fandaniany ny alina amin'ny filalaovana "jeux vidéo" na ny fijerena ireo fandaharana mahafinaritra azy, raha tokony hatory izy ireo. Mety hiteraka fiankinan-doha amin'ny kafeina ny tsy fahampian- torimaso, kanefa izany dia mety ho zava-mahadomelina mitarika ho amin'ny fampiasana fanafody mahadomelina hafa. Voadinika sy voavolavola any amin'ny laboratoara ireo taharo anamboarana ny sakafo vokarin'ny orinasa samihafa mba hampitombo ny fanirian'ny olona hihinana izany. Ankoatra izany, nohamorain'ny "Smartphone" kokoa ny fananantsika fiainana miafina. Manjary mora ny mijery horonantsary samihafa nefa tsy misy na iza na iza mahalala ny fanaovanao izany, vokatry ny fisian'ny "écran" madinika. Midika izany fomba iray vaovao hahafahana mijery zavatra izany fa ankizy maro no mamorona fiainana miafina izay tsy fantatry ny ray aman- dreniny akory. Manafina izay ataony ao amin'ny Aterineto koa ny olon-dehibe, eny fa ana amin'ny vady aman-janany aza. Vokatr'izany, dia tombanana ho mifandraika amin'ny sary sy soratra mamoafady ny 35 isanjaton'ny zavatra alain'ny olona ao amin'ny Aterineto.


Tena misy ny fakam-panahy, ary miseho amin'ny endrika maro izany. Mety tsy hitovy amin'izay mahazo ahy ny fakam-panahy mamely anao. Mandritra ity herinandro ity no hijerentsika momba ny fiainan'i Jesosy sy hahitantsika avy amin'ny ohatra nasehony ny fomba hanatanjahana ny saintsika mba hahatonga antsika hahatohitra ny fakam-panahy.

> <p>  Soraty</p>
> Soraty araka ny dikan-teny tianao ny Mat. 4:1-11. Raha tsy ampy ny fotoana eo am- pelatananao dia ny and. 4 no soraty. Azonao soratana amin'ny fiteninao koa izany, ary azonao atao ny manao kisarisary na drafitra momba io toko io.



Mampirisika anao izahay mba hifankazatra amin'ireo fitaovana izay hanampy anao sy ny hafa hiala amin'ny fiankinan-doha. Ireto ny rohy tsara hotadidina izay mifandraika amin'izany:

- youthaliveportal.org/learning/en/addiction-prevention


- gatewaytowholeness.com


-www.adventistrecoveryglobal.org


