---
title:  "MANANA NY TOE-TSAIN'I KRISTY"
date:   12/01/2025
---

### Saintsaino - MANANA NY TOE-TSAIN'I KRISTY

lankinan'ny diantsika amin'ny maha-Kristianina antsika ny fananana ny sain'i Kristy. Hahatsara kokoa izao tontolo izao raha maro ny Kristianina maneho marina ny sain'i Kristy eo amin'ny fihetsiny sy ny fisainany (Fil. 2:5). Ny mamela zavatra iray hitranga dia manaiky izany hiseho, na tsy manakana azy hitranga. Mitaky safidy izany. Tsy maintsy misafidy isika hamela an'Andriamanitra hanao izay tsy vitantsika amin'ny herin'ny tenantsika. Mitarika antsika amin'ny lala-marina Andriamanitra, ary tsy maintsy mangataka Aminy isika mba hanome antsika hery hanarahana izany. Miankina tanteraka amin'Andriamanitra isika isaky ny indray mandingana (Fil. 2:13).

Tao am-ponja, izay tsy nahafahany nivezivezy na nanao izay tiany, no nanoratan'i Paoly ny taratasiny ho an'ny Filipianina. Raha nisy olona nanan-jo hitaraina, dia i Paoly izay gadran'ny RÃ´manina. Ny taratasiny anefa dia manasongadina ny maha- zava-dehibe ny fifaliana na dia amin'ny toe-javatra sarotra indrindra aza, izay mitaky safidy indray. Nitoetra ho matanjaka ny finoan'i Paoly ny fitondran'Andriamanitra na dia teo aza ny toe-javatra mahakivy indrindra niainany (Fil. 1:12-14).

Nisy fifandirana teo amin'ireo mambra sasany tao amin'ny fiangonana tao Filipy (Fil. 4:2). Azonao an-tsaina angamba izany satria efa hitanao tao amin'ny fiangonanao na ny oniversite misy anao. Nampirisika azy ireo i Paoly mba "hiray saina", "miray fitiavana, miray fo, miray hevitra" - Fil. 2:2. Raha tsy samy mandray ny sain'i Kristy isika tsirairay, dia tsy hanana firaisan-tsaina. Tsy ho tanteraka io firaisana io raha tsy esorintsika ny fitiavan-tena sy ny avonavona ka mihevitra amim- panetren-tena ny hafa ho ambony noho ny tenantsika isika (Fil. 2:3,4). Ny atao hoe manana ny sain'i Kristy dia ma manana toe-tsaina tahaka ny Azy, ary mifandray amin'ny hafa tahaka ny nifandraisany tamin'ny hafa.

Nataon'i Kristy ho ohatra ho antsika ny Tenany; nahafoy ny voninahiny Izy ary nidina teto amin'ity tontolo mihitsoka anaty fahotana ity, tonga olombelona, niaina toy ny mpanompo, ary maty toy ny mpanao ratsy voaheloka teo amin'ny hazo fijaliana (Fil. 2:6-8). I Jesosy no ohatra faratampony amin'ny fitiavana sy ny fanetren-tena. Manana modely tonga lafatra isika ao Aminy. Ankehitriny, ny anjarantsika dia ny manana ny toe-tsaina manetry tena tahaka an'i Kristy, ary ny mifampitondra amim- pitiavana sy fanajana, mihevitra ny tsirairay ho sarobidy, araka ny fijerin'Andriamanitra antsika.


**Ivereno ny andalan-teny nosoratanao ary diniho izany.**

**Farito ireo teny, na andian-teny, na fehezanteny, na hevitra miverimberina.**

**Asio tsipika eny ambanin'ireo teny na fehezanteny manan-danja na manana heviny manokana ho anao.**

**Mampiasa hampifandraisana ireo teny na fehezanteny mifandraika amin'ny teny na fehezanteny hafa.**

**lanaro tsianjery ny andininy tianao indrindra, avy ao amin'ny Fil. 2:1-11. Soraty imbetsaka izany mba hahamora ny fitadidianao azy.**

`Raha manana bebe kokoa ny toe-tsain'i Kristy ianao, ho toy ny ahoana ny ho fiovan'ny fomba fisainanao?`

`Hiova manao ahoana ny fifandraisanao amin'ny hafa raha manana ny toe-tsain'i Kristy ianao?`