---
title:  "METY HITRANGA TOKOA VE IZANY?"
date:   15/01/2025
---

### Ampifandraiso amin'i Jesosy - METY HITRANGA TOKOA VE IZANY?

Nandray renim-pianakaviana hafa indray aho. Nandritra nyfhaonanay voalohany dia nitaraina izy fa miady saina mafy, feno fanahiana, ary manaintaina ny vatany manontolo. Rehefa avy nivavaka izahay hanombohana ny fivoriana, dia nilaza izy fa rava tanteraka izao ny fifandraisany amin'ny vadiny. Nampirisika ahy ny Fanahy Masina hanontany hoe: "Lazalazao, manao ahoana ny fihetseham-ponao manoloana ny vadinao?" Namaly izy hoe: "Halako izy!" Nangina tao anatin'ny enimpolo segondra teo izahay; nitomany moa izy. Te hanome azy fotoana handinihana izay nolazainy aho, sy hanome fotoana hiasan'ny Fanahy Masina. Nanoro hevitra azy aho mba hivavaka, mba hananany ny sain'i Kristy, hahafahany mahita ny vadiny amin'ny mason'i Kristy ary hifandray aminy amin'ny fomba vaovao.


Nandritra ny fihaonanay manaraka, roa herinandro taty aoriana, dia nanontany aho hoe: "manao ahoana ny fizotr'ilay toe-javatra?". Namaly izy fa nilamina ny zava- drehetra! Nanontany azy aho hoe: "inona no nahatonga ny fiovana?" dia hoy izy: "Isaky ny maraina ary indraindray mandritra ny andro, dia narahiko ilay torohevitrao. Nivavaka aho mba hanana ny sain'i Kristy. Nanomboka nahatsapa fiovana tato am- poko aho, ary nanomboka nahita ny vadiko tamin'ny fijery hafa. Avy eo, nasehon'i Jesosy ahy ny fomba tokony hamaliako azy amim-pitiavana, amim-paharetana, ary amim-pahatsaram-panahy. Rehefa nifarana ny herinandro voalohany dia nilaza ny vadiko fa nanohina lalina ny fony ny fomba nifandraisako taminy. Nanomboka niova koa izy, ary tamin'ny Sabata lasa teo dia niara-nankany am-piangonana izahay, raha efa an-taonany maro no tsy niara-nivavaka. Tsotra ilay vavaka mba hananana ny sain'i Kristy, nefa lalina tokoa!" Ho an'Andriamanitra irery ny voninahitra!


Amin'izao fotoana izao, eo am-pamakianao ity lahatsoratra ity, dia manavotra ny fanambadian'ny olona i Jesosy, mampihavana ireo mpianakavy mifandrafy. manafaka amin'ny 'ny flankinan-doha isan-karazany, ary manova ny fiainan'ny olona amin'ny fomba mahagaga. Tsy voatery ho eo no ho eo izany. Tsy manery na iza na iza velively hanaiky fanovana Andriamanitra. Tsy afaka mibaiko ny toe-tsain'ny olona isika na izay ho anjarany, fa afaka misafidy an'i Jesosy ho an'ny tenantsika kosa. Afaka miaiky ny fahotantsika isika, ary mandray ny famelan-keloka omeny. Afaka manaiky ny fiainana mandrakizay atolony isika ary mamela Azy hanova ny fomba fifampitondrantsika amin' 'ny hafa. Ankoatra izany, amin'ny toe-javatra henjana kokoa, raha misy herisetra ara-batana, ara-tsaina, na ara-pananahana ao anatin'ny fifandraisana, dia tokony hampiharina koa ny fepetra fiarovan-tena sy ny fitadiavana ny vonjy ilaina.


Azo atao tsara ny manana ny sain'i Kristy. "Tsy manana hianareo, satria tsy mangataka" - Jak. 4:2 hoy ny Soratra Masina.


**Saintsaino izay voasoratra ao amin'ny Fil. 2:1-11, ary jereo izay miresaka an'i Jesosy ao.**


`Inona ireo fanovana inoanao fa hain'i Jesosy atao eo amin'ny fiainanao raha mivavaka ianao mba hanana ny sain'l Kristy?`


`Araka ny efa mahazatra anao ve sa hafa ny fahitanao an'i Jesosy eto?`


`Antom-bavaka: Inona no asetrinao ny fahitana an'i Jesosy araka izany?`