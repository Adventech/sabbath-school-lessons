---
title:  "MITOMBO AMIN'NY FINOANA SY NY FANKATOAVANA"
date:   13/01/2025
---

### Hazavao - MITOMBO AMIN'NY FINOANA SY NY FANKATOAVANA


Irin'Andriamanitra hanana toe-tsaina tahaka ny an'ny Zanany isika. Natoky ny Rainy i Jesosy ary nifikitra tamin'ny finoany na dia tamin'ny fotoana maizina indrindra aza. Karazana finoana toy izany no ilaina rehefa manaraka ny ohatra nasehon'i Jesosy isika. Mety hanao tahaka an'i Jesosy isika hoe: "Andriamanitra 6, Andriamanitra ô, nahoana no dia mahafoy Ahy Hianao?" - Mat. 27:46. Kanefa na dia rehefa tsy mahazo antoka ny amin'ny fitiavany aza isika, dia afaka misafidy ny hino hatrany. Mihoatra ny fihetseham-po izany finoana izany, ary mifikitra amin'Andriamanitra na inona na inona toe-javatra miseho. Raha miaina amim- pinoana tahaka an'i Jesosy isika, dia hanandrana ny herin'Andriamanitra mahavonjy (Rôm. 1:16). Afaka mandresy na dia amin'ny toe-javatra sarotra indrindra aza isika, raha manana ny finoany velona ao anatintsika.


Raha manana ny sain'i Kristy isika, dia ho voasoratra ao am-pontsika ny lalan Andriamanitra ary ho faly isika manao ny sitrapony (Sal. 40:8). Ny lalån Andriamanitra no nitari-dalana an'i Kristy tamin'izay rehetra nataony. Tsy tonga hanafoana ny lalana i Jesosy; tonga Izy hanatanteraka ny lalana amin'ny alalan'ny fankatoavana sy ny fileferana tanteraka (Mat. 5:17). Voalaza ao amin'ny Rôm. 8:7 fa amin'ny maha-olombelona mpanota antsika, dia manana fironana handrafy an'Andriamanitra isika; tsy haintsika ny manaraka tanteraka ny lalàny amin'ny herin'ny tenantsika. Koa midika ho fanovana tanteraka ny saintsika mba ho tia ny lalàn'Andriamanitra fa tsy hankahala izany, ny fandraisana ny sain'i Kristy. Izay rehetra manana ny sain'i Jesosy dia hahatsapa mivantana ny fahatanterahan'ny teny fikasan'ny Fanekena Vaovao hoe: "Hataoko ao am-pony ny lalako, sady hosoratako ao an-tsainy" - Heb. 10:16. Ho tia manao ny asan'Andriamanitra sy manaraka ny toromarika omeny isika, tahaka an'i Jesosy, rehefa voasoratra ao am-pontsika ny lalån Andriamanitra.


Manome toky ny bokin'ny Apokalipsy fa amin'ny fiverenan'i Jesosy, dia mbola hanana vahoaka eto an-tany Andriamanitra, izay mitandrina ny didiny sy manana ny finoan'i Jesosy (Apôk. 14:12). Apôk. 14:12). Hisy olona haneho ny sain'i Kristy mandrakariva amin'ny alalan'ny finoana sy ny fankatoavana, hatramin'ny farany. Mety halaim- panahy isika hihevitra fa olona tsara kokoa noho isika no tolorana ny fanasana handray ny sain'i Kristy, kanefa ny sain'i Kristy dia atolony na dia ho an'ny olona ao anatin'ny fisavorovoroam-piainana indrindra aza. Azontsika atao ny ho isan'ny zanak'Andriamanitra mahatoky, na iza na iza tsy noho ny fahatsarantsika, na ny fifehezan-tenantsika, na ny fahaizantsika, fa noho ny fahamarinan'i Kristy atafin'Andriamanitra antsika, ataony ao anatintsika, ary ambarany amin'ny alalantsika.


`Rehefa avy namaky izay nosoratanao sy nomarihinao ianao dia inona ireo hevitra ankapobeny misongadina manokana avy amin'izany?`


`Inona avy ireo fanontaniana mipetraka avy amin'ny fandinihanao ny andininy fototra? Ampahany inona no sarotra?`


`Inona avy ireo fitsipika sy fehin-kevitra hafa hitanao ao?`


`Inona no maha-samy hafa ny fihevitr'i Kristy amin'ny fihevitry ny nofo?`