---
title:  "MADIO, AMBONY, VOAZAHA TOETRA"
date:   16/01/2025
---

### Takaro - MADIO, AMBONY, VOAZAHA TOETRA

"Tokony hitondra ny endrik'Andriamanitra ny olona na eo amin'ny tenany izany na eo amin'ny toetrany. Kristy Illay Zanak'Andriamanitra irery ihany anefa no tena 'endriky ny tenany indrindra' Heb. 1:13, fa ny olona kosa dia natao 'araka ny tarehiny'. Ny toetrany dia araka ny sitrapon'ny Mpamorona azy ary ny sainy dia afaka hahatakatra ny zavatra momba an'Andriamanitra. Nadio ny fitiavany. Na ny faniriany, na ny fitiavany, dia samy tapahin'ny eritreriny avokoa. Masina izy sady sambatra tamin'ny fitondrana ny endrik'Andriamanitra, ary nilefitra tanteraka teo ambanin'ny sitrapony izy." - PM, t. 20.

"Midika zavatra betsaka anefa izany any mivavaka amin'ny anaran'i Kristy izany. Midika izany fa tokony hanaiky ny toetra amam-panahiny isika, haneho ny toe-tsainy, ary hanatanteraka ny asany. Misy fepetra ny fanatanterahana ny teny fikasan'ny Mpamonjy. 'Raha tia Ahy hianareo, hoy Izy, dia hitandrina ny didiko'. Tsy mamonjy ny olona ao amin'ny fahotana Izy, fa ho afaka amin'ny fahotana; ary izay tia Azy dia hampiseho ny fitiavany amin'ny alalan'ny fankatoavana." - IFM, t. 720.

"Ny tsirairay avy no tompon-tsafidy eo anatrehan'ireo lohahevitra izay tiany hameno ny fisainana sy hamolavola ny toetrany." - FK, t. 137.

"Mila ampianarina ny saina. Fehezo ny sainao mba hiasa araka ny tokony ho izy sy araka ny lamina voasoritra tsara, dia ho amin'ny fandrosoana ny dingana tsirairay, ka tsy ho lany amin'ny fanarahana hevitra manjavozavo na drafitra anjoanjo ny hery sy ny fotoana. Tsy maintsy dinihintsika ny tanjona sy ny anton'ny fiainana, ka ny tanjona mendrika no hazonina an-tsaina. (...) Aoka ho hentitra sy hitozo mba hahatanteraka izay kasainao hatao.

"Aoka ny tanora hikolokolo fahazarana misaina tsara araka ny tokony ho izy dieny mbola kely. (...) Hoy ny mpanao salamo: 'Aoka ny tenin'ny vavako sy ny fisainan'ny foko samy hankasitrahana eo imasonao, Jehovah Ã´, Vatolampiko sy Mpanavotra ahy.'-Sal. 19:14." - Mind, Character, and Personality, b. 2 [1977], t. 657.

"Efa nanao izay rehetra ilaina Andriamanitra mba hahatonga ny fisainantsika ho madio, ambony, voazaha toetra, ary mendrika. (...) Tsy vitan'ny nampanantena Izy fa hanadio antsika ho afaka amin'ny tsy fahamarinana rehetra, fa nomeny koa ny fahasoavana izay hanandratra ny eritreritsika ho any Aminy, ary hahafahantsika mankasitraka ny fahamasinany." - YI, 28 Oktobra 1897.


`Rehefa avy nandalina io andalan-tSoratra Masina io lanao nandritra ny herinandro, inona ireo hevitra nandresy lahatra anao manokana ny hampihatra azy eo amin'ny fiainana? Inona avy ireo dingana voalohany azonao atao amin'ny fampiharana izany?`

`Inona avy ireo fampiharana azonao atao ao amin'ny sekoly misy anao, ny ankohonanao, ny toeram-piasanao, ary ny fiangonana misy anao?`

`Avereno jerena ilay andininy nianaranao tsianjery. Ahoana no hampiharanao izany eo amin'ny fiainanao mandritra ity herinandro ity?`