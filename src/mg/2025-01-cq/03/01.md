---
title:  "MANANA NY SAIN'I KRISTY"
date:   11/01/2025
---

### Fampidirana

**Vakio ny: Fil. 2:1-11**

`Tsianjery: Mifidy andininy 1`


### SAINA ROA MITOVY

Raha nipetraka teo amin'ny polipitra aho indray Sabata alohan'ny hitoriako teny, dia tsy nahatombina teo am-pihainoana ny filohan'ny departemanta iray nizara vaovao momba ny departemantany. Tao amin'ny mpanatrika dia hitako ny vadiko nijery ahy, toa mahafanta-javatra. Fotoana maromaro taty aoriana, tamin'io andro io ihany, dia nanontany ahy ny vadiko hoe nahoana aho no nanao fihetsika toy izany nandritra ny fanambarana nataon'ilay talen'ny departemanta. Nolazainy tamiko izay rehetra noeritreretiko; toa namaky ny tao an-tsaiko mihitsy izy! Nanontaniako azy ny fomba nahafantarany izay tao an-tsaiko. Dia namaly izy fa efa ela ihany izahay no mpivady ka nanjary fantany tsara aho.

Rehefa tonga iray ihany ny olon-droa, dia mety ho fantatry ny ankilany amin'ny fihetsiny, na ny fipetrany. na hitany misoritra eo amin'ny endriny fotsiny izay ao an-tsain'ny andaniny. Mbola tsara noho izany aza, manomboka mitovy eritreritra koa izahay! Raha mety hitranga amin'ny maha-olombelona antsika izany. alao sary an-tsaina izay mety hitranga raha manasa an'Andriamanitra hiditra ao amin'ny fiainantsika isika, ka mivavaka mba hanana ny sain'i Kristy ary mikolokolo fifandraisana akaiky Aminy! Hoy ny Baiboly: ""Iza no nahafantatra ny sain'ny Tompo mba hampianatra Azy?' Fa izahay manana ny sain'i Kristy." - 1 KÃ¶r. 2:16. Mahagaga izany! Afaka manana ny sain'i Kristy isika! Aiza indray isika no hahita mihoatra noho izany?

Rehefa miditra ao amin'ny fiainantsika i Kristy, dia manjary iray saina Aminy isika, ary ny eritreriny manjary eritreritsika. Manjary mitovy amin'ny an'i Kristy ny fihetsika ataontsika. Hodinihintsika amin'ity herinandro ity ny fomba ahafahantsika manana ny sain'i Kristy.


> <p>  Soraty</p>
> Soraty araka dikanteny izay tianao ny Fil. 2:1-11. Raha tsy ampy ny fotoana eo am- pelatananao dia ny and. 4-8 no soraty. Azonao soratana amin'ny fiteninao koa izany, ary azonao atao ny manao kisarisary na drafitra momba io andalan-tSoratra Masina io.