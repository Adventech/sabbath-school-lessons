### Fampidirana

### Fanavaozana ny saina

Nisy fiovana be teo amin'ny fiainana eto amin'ity tontolontsika ity tao anatin'ny taona vitsivitsy izay. Nahatonga olona maro hiaina ao anatin'ny tahotra sy ny tebiteby ary ny fahaketrahana ny valanaretina Coronavirus, ny korontana samihafa, ny fifandonana ara-põlitika sy ara-piarahamonina, ny fisaratsarahan'ny ankohonana, ary ny fitomboan'ny loza eo amin'ny zavaboary. Tsy mbola nisy ny fahabetsahan'ny aretin-tsaina tahaka ny amin'izao fotoana izao. Mihamitombo ny famonoan-tena ataon'ny adolantsento. Mikatsaka fiadanana sy fifaliana any amin'izay toerana heveriny fa hahitana izany ny olona.

Indrisy fa maro no mitady izany any amin'ny toerana tsy izy sy manaraka lalana manimba. Tsy voafehy ny fampiasana zava-mahadomelina. Manjary ekena any amin'ny toerana maro ankehitriny ny fijangajangana. Matetika ny fifaliana tadiavina amin'ny alalan'ny vola, ny fialamboly, ny fiankinan-doha, ary ny teknolojia no mitarika ho amin'ny fahoriana lehibe kokoa.

Izao no fanontaniana mipetraka: mety hahita fifaliana sy fiadanana tokoa ve ny taranak'olombelona? "Eny" ny valin'izany! Teboka iray manan-danja ny fahatsiarovana fa izay ifantohantsika no manjary tahafintsika. Araka izay voalaza etsy ambony, dia tsy nitarika ny olombelona afa-tsy ho amin'ny fahalovana ara- tsaina sy ara-piarahamonina ary ara-pianakaviana sy ara-batana ny ny zavatra nifantohany. Ao amin'llay nahary antsika, Andriamanitra, no misy ny vahaolana tena izy. Amin'ny alalan'ny Fanahiny Masina no ahazoantsika ny vahaolana sy iainantsika ny fanandramana mikasika izany.

Ity telovolana ity dia natao hitarihana anao hankeo amin'llay afaka manome ny tena fiadanana. Faniriako ny hahatanterahan'ny zavatra telo mandritra ity telovolana ity. Ny voalohany, dia ny hamoha faniriana lalina ao anatinao mba hitandrina tsara sy hikarakara ny atidoha nomen'Andriamanitra anao. Faharoa, tiako ny hanampy anao, ho fiarovana ny saina amin'ny eritreritra sy ny hery miasa mangina manimba. Farany, dia tiako ny hanentana anao mba hanana fahazarana mahasalama ny saina.

Manome tombontsoa ho anao ny lesona mandritra ity telovolana ity, mba hianaranao miaina fanandramana mikasika ny fanavaozam-piainana amin'ny alalan'ny fanavaozana ny ny saina. sa Antenaiko indrindra ny hampiharan'ny mpamaky ny zavatra nianarany mba tsy hahatonga azy ireo hahatakatra fotsiny fa hanandrana fiainam-pifaliana maharitra mihitsy. Anao ny safidy! Ao amin'i Kristy, azontsika atao ny manandrana marina an'ilay Andriamanitra iray izay "mahay mampitombo ny fahasoavana rehetra aminareo, mba hanananareo ny onony rehetra mandrakariva amin'ny zavatra rehetra, ka hitombo amin'ny asa tsara rehetra." - 2 Kôr. 9:8. Tsy andrin Andriamanitra izay hamenoana anao "amin'ny fifaliana sy ny fiadanana rehetra amin'ny finoanareo, mba hitomboanareo amin'ny fanantenana noho ny herin'ny Fanahy Masina." - Rom. 15:13.

Izaho dia Kristianina, mpanoro hevitra, pasitora, vady ary raim-pianakaviana niteraka efatra, ary indrindra olombelona izay mila ny fahasoavan Andriamanitra isan'andro mba hanampy ahy hiarina rehefa lavo ary koa hanampy ahy hiaina mandrakariva amin'ny maha-Kristianina. Sakaiza miara-dalana aminao amin'izao ny mar dia lavitra izao aho. Tamin'ny fiainako lasa, dia tsy haiko ny nampitsahatra ireo fisainana miiba izay tsy voafehiko ka nanimba ny tontolo androko. Nisy fotoana aza niafara tamin'ny fahaketrahana mihitsy izany. Isaorana Andriamanitra fa tsy tahaka ny toetrako taloha intsony ny toetrako ankehitriny! Betsaka noho ny andro ratsy ny andro mahafinaritra eo amin'ny fiainako. Tsy mandresy ahy tahaka izay nataony taloha intsony ny tebiteby sy ny tahotra. Hitako bebe kokoa isan'andro fa yny a ny fahasoavan Andriamanitra dia mety ho hery mitondra fiovana eo amin'ny fiainako,

manome fifaliana sy fanantenana ary hery ho ahy mba hahombiazako eo amin'ny asa tsara rehetra ataoko. Raha mampihatra ireo lesona iarahantsika mianatra mandritra ity telovolana ity isika, dia mivavaka aho mba hanampian Andriamanitra antsika hiaina ny fanandraman'ny hery manavao ny saintsika. Manantena aho fa homen'Andriamanitra ny tsirairay avy amintsika amin'ny alalan'ny Fanahiny ny tena toe-tsain'ny fitiavana sy ny hery ary ny fahaiza-misaina (2 Tim. 1:7, DIEM).

Miara-dalana aminao amin'izao dia lavitra izao,

-- David Guerrero

### FANAFOHEZAN-TENY AMPIASAINA MANDRITRA NY FIANARANA

**and.** andininy

**b.** boky

**DIEM** Dikanteny lombonana eto Madagasikara

**ed** Edisiona

**EGW** Ellen Gould White

**Ev** Evangelism

**FK** Fanabeazana Kristianina / Education, EGW

**HF** Henoinareo ny Fanoharana / Christ's Object Lessons, EGW

**HP** In Heavenly Places, EGW

**IFM** Ilay Fitiavana Mandresy / The Desire of Ages, EGW

**RH** The review and Herald, EGW

**S** Sambatra/Thoughts from the Mount of Blessings, EGW

**SDABC** Seventh-Day Adventist Bible Commentary

**SL** The Sanctified Life, EGW

**SIM** Selected Messages, EGW

**ST** The Signs of the Times, EGW

**TFC** Testimenies for the Church, EGW

**TIK** Talohan'i Kristy

**TMF** Tanamasoandron'ny Fahasalamana/ Ministry of Healings, EGW

**TrK** Taorian'i Kristy

**TT** Testamenta Taloha

**TV** Testamenta Vaovao

**L** Letter, EGW

**t.** takila

**MM** Mpaminany sy Mpanjaka / Prophets and Kings, EGW

**tt.** takila roa fara fahakaliny

**YI** Youth Instructor, EGW

**np** nasiam-panitsiana

**YRP** Ye Shall Receive Power, EGW

**PM** Patriarka sy Mpaminany/ Patriarchs and Prophets, EGW