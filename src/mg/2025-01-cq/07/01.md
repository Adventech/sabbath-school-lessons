---
title:  "MAMPITONY NY SAINA TEZITRA"
date:   08/02/2025
---

### Fampidirana

**Vakio ny: Jak. 1:19-21**


`Tsianjery: Mifidy andininy 1`


### NY ARETIN'NY FAHATEZERANA


Mitombo ny rarin-tsaina eo amin'ny fiarahamonina misy antsika vokatry ny zavatra rehetra, manomboka amin'ny fahaverezan'asa ka hatramin'ny tsy fandriam- pahalemana. Mitombo ny tahotra noho ny fizotry ny toe- javatra eto amin'ny tontolo misy antsika, ary tsapa ny mahantomotra ny fiafaran'izao fiainana izao araka ny fantatsika. Mivadika ho fahatezerana feno haromotana ny fahadisoam-panantenana, izay mihamatetika tokoa. Fanehoan-kevitra feno fankahalana miantefa amin'ny fitondram-panjakana sy ny sampan-draharaha isan- karazany no mameno ny tambajotra sÃ´sialy sy ny haino vaky jery hafa ary indraindray aza fanehoam- pahatezerana amin'ireo tezitra! Zary mahazatra ao an-trano, any an-tsekoly, ary indraindray any am- piangonana aza, ny fahasorenana, ny hakizitinana, ary ny fipoahan'ny fahatezerana.


Tsy vitan'ny manimba ny fifandraisana sy ny fiainam-pianakaviana ary ny fahasalaman'ny saina ny hatezerana tsy voafehy, fa misy fiantraikany amin'ny fahasalaman'ny vatana koa. Voaporofo fa mampihena ny hery fiarovana izany, ary nambara tao amin'ny gazety "Circulation" ny voka-pikarohana fa avo roa heny ny mety hahavoan'ny aretim-po ny olona mora tezitra raha mitaha amin'ny olona tsy mora tezitra (Janice E. Williams et al. oneness Risk," [2000], doi.org/10.1161/01. CIR.101.17.2034). Ny voka-pikarohana navoaka tao amin'ny gazety "European Heart Journal" indray dia milaza fa avo telo heny ao anatin'ny roa ora aorian'ny fipoahan'ny fahatezerany no mety hahatapaka lalan-dra ny olona (Elizabeth Mostofsky et al. "Outbursts of Anger as a Trigger of Acute Cardiovascular Events: A Systematic Review and Meta-analysis," [2014], doi.org/10.1093/eurheartj/ehu033). Ataontsika ahoana ity fahatezerana ity? Hifantoka amin'izany ny lesontsika amin'ity herinandro ity.



> <p>  Soraty</p>
> Soraty araka ny dikanteny izay tianao ny Jak. 1:19-21. Azonao soratana amin'ny fiteninao koa izany, ary azonao atao ny manao kisarisary na drafitra momba io andalan- tSoratra Masina io.