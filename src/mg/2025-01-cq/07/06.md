---
title:  "NY LOZA ATERAKY NY FAHATEZERANA TSY VOAFEHY"
date:   13/02/2025
---

### Takaro - NY LOZA ATERAKY NY FAHATEZERANA TSY VOAFEHY


"Fa izay mihevitra kosa fa mahazo mampanarampo ny fahatezerana na ny alahelo noho ny fihantsiana rehetra heverin'ny tenany, dia manokatra ny fony amin'i Satana. Tsy maintsy roahina tsy ho ao amin'ny fanahy ny fangidiana sy ny fahabibiana rehetra raha tiantsika ny hifandrindra amin'ny lanitra." - IFM, t. 324.


"Raha mandefitra amin'ny hatezerana, filana, fitsiriritana, fankahalana, fitiavan- tena na fahotana hafa isika, dia ho tonga mpanompon'ny fahotana. 'Tsy misy afaka manompo tompo roa.'- Mat. 6:24. Raha manompo ny ota isika dia tsy afaka hanompo an'i Kristy. Hahatsapa ny fitaoman'ny ota ny Kristianina, satria ny nofo manohitra ny Fanahy, ary ny Fanahy manohitra ny nofo, ka dia misy ady tsy vita. Eto no ilana ny fanampian'i Kristy. Mikambana amin'ny herin'Andriamanitra ny fahalemen'ny olombelona, ary dia mihoraka hoe ny finoana: 'Isaorana anie Andriamanitra, Izay manome antsika ny fandresena amin'ny alalan'i Jes√¥sy Kristy Tompontsika." - SL, [1889], tt. 92,93.


"Marina fa misy fahatezerana azo hamarinina, eny, na dia amin'ny mpanaraka an'i Kristy aza. Rehefa hitany fa haetry ny voninahitr'Andriamanitra, ka halana baraka ny fanompoana Azy, ary tazany fa ampahoriana ny tsy manan-tsiny, dia misy fahatezerana ara-drariny manetsika ny fanahiny. Ny fahatezerana toy izany, izay avy amin'ny fahatsapana ara-panahy, dia tsy fahotana." - IFM, t. 324.


"Mampidi-doza ny aina ny famelana malalaka ny fihetsehampo mahery vaika hipoaka. Maro no maty ao anatin'ny haromotana na ny firedaredan'ny filana. Maro no zatra mamonkina hozatra. Azon'izy ireo sorohina anefa izany raha tiany, saingy mitaky herin'ny sitrapo ny fandresena toetra tsy mety iray. Aoka ho isan'ny fanabeazana raisina any an-tsekoly izany, satria fananan'Andriamanitra isika. Tsy maintsy tehirizina ho madio sy tsy ho voaloto ny tempoly masin'ny tena, mba hahazoan'ny Fanahy Masina mitoetra ao." -L, 103, 1897.


"Misy hery mahagaga ao anatin'ny fanginana. Aza mamaly raha misy teny tsy voahevitra atao aminao. Matetika ny teny avaly ny olona tezitra dia toy ny karavasy, izay vao mainka mampirongatra ny hatezerana. Fa raha tsenaina fanginana kosa ny hatezerana dia hisinda. Aoka hifehy ny lelany ny Kristianina, ary ho tapa-kevitra tsy hanao teny mahery na tsy voahevitra. Rehefa zahan-toetra ny faharetany dia handresy amin'ny fitsapana rehetra izy, raha voafehiny ny lelany; ho amin'izany rahateo no niantsoana azy." - RH, 31 Oktobra 1907.


`Rehefa avy nandalina io andalan-tSoratra Masina io ianao nandritra ny herinandro, inona ireo hevitra nandresy lahatra anao manokana ny hampihatra azy eo amin'ny fiainana?`

`Inona avy ireo fampiharana azonao atao ao amin'ny sekoly misy anao, ny ankohonanao, ny toeram-piasanao, ary ny fiangonana misy anao?`


`Avereno jerena ilay andininy nianaranao tsianjery. Ahoana no hampiharanao izany eo amin'ny fiainanao mandritra ity herinandro ity?`