---
title:  "NY MIAFINA AO AMBADIKA"
date:   09/02/2025
---

### Saintsaino - NY MIAFINA AO AMBADIKA

Nanome torohevitra mikasika ny fifehezana ny hatezerana i Jakoba raha nanoratra ho an'ireo mpino namany tao amin'ny fiangonana kristianina voalohany. Nampitandrina azy ireo izy mba hifehy ny fahatezerany ary nampirisika azy hahay hihaino kokoa torohevitra izay mbola ilaintsika ankehitriny!

Matetika no manambara olana lalina kokoa ny fahatezerana. Rehefa mandinika ny fontsika isika dia mety hahita alahelo, fahadisoam-panantenana, henatra, tsy fananan- kery, fanaintainana, tsy fandriam-pahalemana, fahoriana, tebiteby, rarin-tsaina, havizanana, fialonana, fahafaham-baraka, fanaovana tsinontsinona, na fangidiana, mifanosona ao ambadiky ny fahatezerantsika. Mora kokoa ny maneho fahatezerana, ka matetika izy io no manafina fihetseham-po hafa izay saro-pantarina sy ampitaina. Fihetseham-po iray mahatonga antsika hahatsapa ho "mahery" sy voaro koa mantsy ny fahatezerana raha oharina amin'ireo fihetseham-po marefo kokoa sy mahamenatra voalaza etsy ambony, koa aleontsika maneho hatezerana. Rehefa tafahoatra tsy mifanaraka amin'ny zava-mitranga ny fahatezerantsika, dia aoka hanontany tena hoe: "Mifandraika amin'inona marina moa ny fahatezerako?" Matetika ny fahatezerana dia avy amin'ny zava-nitranga teo aloha izay mety tsy hisy ifandraisany mazava amin'ny toe-javatra ankehitriny. Indraindray ilaina ny miara-miasa amin'ny mpitsabo mba hahitana ny niavian'ny fahatezerana sy ny fomba hiatrehana izany.

Tsy hanam-potoana velively handinihana ny manjo antsika sy ny fihetsehampontsika isika raha tsy manaraka ny torohevitr'i Jakoba hoe: "aoka ny olona rehetra halady hihaino, ho malai-miteny, ho malain-ko tezitra" - Jak. 1:19. Manoro hevitra antsika mba tsy ho mora tezitra i Jakoba andrao hanenenantsika mafy izany any aoriana. Zava-dehibe ny mampihatra io torohevitra ara-Baiboly io hoe aoka ho "malaina", "mala raha vantana vao tsapantsika ireo famantarana ny fahatezerana: ny fo mihamidobodoboka mafy, manomboka miefonefona, ny tanana tsemboka, ny hozatra mihenjana, miakatra ny hafanana, te hiaro tena, na toy ny te hamely olona.

Mahasoa koa ny manao fisefoana miadana sy lalina rehefa miefonefona iny, na dia eo afovoan'ny resaka aza. Raha ilaina dia aoka hisintaka mandritra ny fotoana fohy. Mivoaha, mandehana an-tongotra, ezaho diovina ny sainao. Rehefa miverina amin'ny ara-dalána ny fisefoanao ka mihatony ny fidoboky ny fonao, dia ampy ôksizena kokoa ny atidohanao, mazava kokoa ny fisainanao, ary hainao kokoa ny mifehy ny tenanao. Rehefa maka fotoana hitoniana ianao dia afaka manomboka mandinika ny zava-mitranga ary miatrika izany araka ny tokony ho izy fa tsy mamaly bontana. Ny tena zava-dehibe aza dia ity: ny fakanao fotoana hanadiovana ny sainao dia manome toerana hahazoan'ny Fanahy Masina miasa ao anatinao. Rehefa tony ianao, dia afaka miverina amin'ny famahana ilay olana teo.


**Ivereno ny andalan-teny nosoratanao ary diniho izany.**

**Farito ireo teny, na andian-teny, na fehezanteny, na hevitra miverimberina.**

**Asio tsipika eny ambanin'ireo teny na fehezanteny manan-danja na manana heviny manokana ho anao.**

**Mampiasà  hampifandraisana ireo teny na fehezanteny mifandraika amin'ny teny na fehezanteny hafa.**

**lanaro tsianjery ny andininy tianao indrindra, avy ao amin'ny Jak. 1:19-21. Soraty imbetsaka izany mba hahamora ny fitadidianao azy.**

`Nahoana no mampidi-doza ny fahatezerana tsy voafehy? Ahoana no efa nahitanao ny fiantraikan'ny fahatezerana eo amin'ny fifandraisana?`

`Mahafantatra olona ve lanao, Izay hajainao, ary mahay mifehy ny fahatezerany? Araka ny fahltanao azy, ahoana ny fomba fifehezan'lzy ireo ny fahatezerany?`