---
title:  "DMETY HISY MARINA VE NY FIADANANA?"
date:   23/02/2025
---

### Saintsaino - DMETY HISY MARINA VE NY FIADANANA?


Ny ahiahy no aretin-tsaina mpahazo ny maro indrindra maneran-tany. Ireto avy no mety ho soritr'aretina amin'izany: aretina an-doha, fitepon'ny fo tsy ara-dalána, na fahatsapana mavesatra ao amin'ny tenda na ny vavony. Hoy ny saina be ahiahy: "Sahirana loatra ahol" "Tsy voafehiko mihitsy ny fiainako!" Ireo fihetseham-po sy fahatsapana ary eritreritra ireo no manjary manjaka eo amin'ny fiainantsika, ary manaisotra ny fifaliana. Mihena ny fifantohantsika, ary mitombo ny tahotra. Matetika no mahatonga fahazarana mitokantokana sy fahatsapana ho irery ny ahiahy.


Mitondra fiadanana ho an'ny saina feno fanahiana i Kristy, Ilay Andrian'ny fiadanana (Isa. 9:5). Tsy fiadanana avy amin'izao tontolo izao na ny antsika no tokony hokatsahintsika fa fiadanana avy any ambony, amin'ny alalan'ny Fanahy Masina mitoetra ao anatintsika (Jao. 14:27).


Nampanantena fiadanana ho an'ny mpianany i Kristy, na ho amin'ny fotoana mampatahotra indrindra amin'ny fiainany aza. Vao avy nihinana ny Paska niaraka tamin'ny mpianany i Jesosy ary fantany fa hosamborina, hotsaraina, ary hohelohina tsy an-drariny noho ny heloka tsy nataony Izy. Rehefa nampitandrina i Jesosy fa hozahan- toetra mafy ny finoan'izy ireo, dia nilaza tamin-toky i Petera fa tsy handa Azy mihitsy na dia ho faty aza. Tsy fantatr'i Petera ny toe-pony ary handà Azy tokoa izy, hoy i Kristy, tsy indray mandeha ihany fa intelo. Mahatalanjona ny nolazain'i Jesosy tamin'i Petera taorian'izany: "Aza malahelo ny fonareo; (...) fa handeha hamboatra fitoerana ho anareo Aho. (...) ho avy indray ka handray anareo ho any amiko, ka izay itoerako no hitoeranareo koa.and. 1-3. Nanampy an'i Petera i Jesosy mba tsy hifantohany amin'ny hadisoany sy ny tsy fahombiazany fa amin'ny Mpamonjy.


Manome toky antsika ny tenin'i Kristy tamin'i Petera fa rehefa feno ahiahy isika, dia hahita fiadanana amin'ny fisaintsainana momba izay ataon'Andriamanitra ho antsika. Rehefa manaraka Ilay "lalana sy fahamarinana ary fiainana" isika - and. 6, sy sy miankina amin'Andriamanitra amin'ny alalan'ny vavaka (and. 12-14), maneho fitiavana Azy amin'ny fanarahana ny Teniny (and. 15), miantehitra amin'ny herin'ny Fanahy Masina sy ny fanatrehany (and. 16-18), ary mamela an'Andriamanitra telo izay iray hitoetra ao anatintsika (and. 23-29), dia hahazo izany fiadanana tsy takatry ny saina izany. Rehefa mitombo io fifandraisantsika ety amin'Andriamanitra io, dia hampisinda ny tahotsika ny fiadanany (and. 27). Zava-miafina tsy hain'izao tontolo izao hazavaina io fiadanana io. Arakaraka ny maha-sarotra ny olana atrehintsika, no mainka mahalalina ny fiadanana omen'Andriamanitra.


**Ivereno ny andalan-teny nosoratanao ary diniho izany.**


**Farito ireo teny, na andian-teny, na fehezanteny, na hevitra miverimberina.**


**Asio tsipika eny ambanin Treo teny na fehezanteny manan-danja na manana heviny manokana ho anao.**


**Mampiasa hampifandraisana ireo teny na fehezanteny mifandraika amin'ny teny na fehezanteny hafa.**


**lanaro tsianjery ny andininy tianao indrindra, avy ao amin'ny Jao. 14. Soraty imbetsaka izany mba hahamora ny fitadidianao azy.**


`Inona no tsy mampitovy ny fiadanana omen'izao tontolo izao sy ny fiadanana avy amin'i Kristy?`


`Inona no manakana anao tsy hanandrana amin'ny fahafenoany kokoa ny fiadanana atolotri Kristy?`