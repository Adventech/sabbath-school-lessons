---
title:  "MANANA FIADANANA ANATY"
date:   22/02/2025
---


### Fampidirana  - MANANA FIADANANA ANATY


**Vakio ny: Jao. 14**


`Tsianjery: Mifidy andininy 1`

### FO FENO AHIAHY


Folo taona teo aho no nandao ny fianakavianay ny raiko. Lehibe tao anaty tokantrano rava aho, tany an- tanan-dehibe, ary nanjary be fanahiana sy nikorontan- tsaina nandritra ny fahatanorako. Nanampy trotraka ny tebitebin-tsaiko ny tsy fahafantarako ny antony nandaozan'ny raiko ahy, tsy nanao veloma na nanome fanazavana tampoka teo dia tsy nisy azy intsony ny fiainako. Nisy banga hatrany tato am-poko, nisy faniriana lalina hanana ray. Noho ny tsy fananako ray mpiahy dia nanahy ny amin'ny sakafo hohaninay ny ampitso aho. Natahotra ny handeha irery teny amin'ny arabe aho, tsy nanana olona azo nitokiana raha sendra mila mpiaro. Tsy nanana mpitari-dalana aho, iza no olona hanoro hevitra ahy sy mba azoko iresahana?


Niezaka nanadino ny maha-irery ahy sy ny fahorian- tsaiko aho ka nameno ny fiainako tamin'ny fanaovana fanatanjahantena, saingy tsy nahafaka ny tahotro izany. Matetika aho no nieritreritra hoe: "Hahafaty ahy ny mijanona ato amin'ity tanÃ na ity", na "Ho faty mosary no hiafaranay". Indraindray aho manao anakampo hoe: "Tsy ho vitako mihitsy ny hiatrika ny fiainana" na "Raha fantatry ny namako ny faharavan'ny fianakaviako sy ny fahantranay, dia hesoin'izy ireo tsy misy farany aho." Nony efa adolantsento aho dia niezaka ny tsy hanana fifandraisana ety tamin'ny olona.


Soa ihany fa tsy navelan'Andriamanitra tao anatin'izany fikorontanan-tsaina izany aho; nitondra vahaolana ho an'ny fontsika feno ahiahy i Jesosy. Velona aho ankehitriny ary manana fiadanana satria nanaraka ny torohevitr'Andriamanitra izay nanafaka ahy tamin'ny ahiahiko.


> <p>  Soraty</p>
> Soraty izay hevitra manaitra anao ao amin'ny Jao. 14; ampiasao izay dikanteny tianao. Raha kely ny fotoana eo am- pelatananao dia ny and. 27 no soraty. Azonao soratana amin'ny fiteninao koa izany, ary azonao atao ny manao kisarisary na drafitra momba io andalan-tSoratra Masina io.