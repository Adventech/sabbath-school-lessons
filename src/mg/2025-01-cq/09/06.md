---
title:  FIAINANA FENO FIADANANA
date:   27/02/2025
---

### Takaro - FIAINANA FENO FIADANANA


"Kristy no Andrian'ny fihavanana (Isa. 9:5), satria Izy no nirahin'ny Ray hampiorina indray ny fihavanan'ny tany sy ny lanitra izay noravan'ny fahotana. 'Koa amin'izany, hoy ny teny, 'dia aoka isika hanana fihavanana amin'Andriamanitra amin'ny alalan'i Jesosy Kristy Tompontsika." - Rôm. 5:1. Na iza na iza manaiky handà tsy hanota intsony, ka manokatra ny fony hidiran'ny fitiavan'i Kristy dia vita fihavanana amin'ny lanitra.


"lo no fototra tokana iorenan'ny fandriam-pahalemana. Fa ny fahasoavan'i Kristy izay raisina ao am-po dia mandresy ny fifandrafiana sy mampitony ny fifandirana ary mameno fitiavana ny fo. Tsy mba ho fadiranovana izay tsara fihavanana amin'i Kristy sy amin'ny olona. Tsy hisy ao am-pony na fitsiriritan-dratsy na fiahiahiam- poana ny sasany ary tsy ho hita ao ny fankahalana. Fa mandry fahizay toy ny efa any an-danitra izy, manao ny sitrapon'Andriamanitra ka mandraraka fofo-manitra eo amin'ny manodidina azy. Toy ny ranonando mangatsiaka ny saina tia fivavahana, ka mamelombelona ny fo torovana sy ory noho ny adin'izao fiainana izao." - S, tt. 28,29 (пр).


"Nanao ny didim-pananany ny Tompontsika talohan'ny nijaliany teo amin'ny hazo fijaliana. Tsy nanana volafotsy na volamena na trano havela ho an'ny mpianany Izy (...) Ny fiadanany nandritra ny fiainany teto an-tany no navelany ho azy ireo. Tao Aminy izany fiadanana izany na teo anivon'ny fahantrana, na ny famelezana, na ny fanenjehana Izy, ary ho ao Aminy izany mandritra ny tolona ao Getsemane sy ny fanomboana Azy eo amin'ilay hazo fijaliana tsy mifaditrovana. (...)


"Ireo izay mandray an'i Kristy amin'ny teniny ka manolotra ny fanahiny ho eo ambany fiarovany, sy ny fiainany ho eo ambany fifehezany, dia hahita fiadanana sy fitoniana. Tsy misy na inona na inona eto ambonin'ny tany afaka mampalahelo azy ireo, raha i Jesosy no mahafaly azy amin'ny fanatrehany. Hoy ny Tompo: "Ny saina tsy miovaova dia harovanao ao amin'ny fiadanana tanteraka, satria matoky Anao izy."-ST, 27 Desambra 1905.


`Rehefa avy nandalina io andalan-tSoratra Masina lo ianao nandritra ny herinandro, inona ireo hevitra nandresy lahatra anao manokana ny hampihatra azy eo amin'ny fiainana? Inona no tanjona manokana tianao kendrena mba hanananao fiadanana lehibe kokoa eo amin'ny fiainana?`


`Avereno jerena ilay andininy nianaranao tsianjery. Midika inona ho anao izany anio?`