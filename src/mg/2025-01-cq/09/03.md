---
title:  "NY KRISTIANINA SY NY FIADANANA"
date:   24/02/2025
---

### Hazavao - NY KRISTIANINA SY NY FIADANANA

Ny fiarahabana sy ny fanaovam-beloma teo amin'ny kolontsaina tatsinanana fahiny, dia matetika misy teny milaza fiadanana (Lio. 10:5; Jao. 20:19; Efes. 1:2: 2 Tes. 3:16). Tsy toy ny mahazatra kosa ny fanaovam-beloma nataon'i Jesosy ao amin'ny Jao. 14:27. Mihoatra lavitra noho ny "mandehana amin'ny fiadanana" mahazatra tamin'izany fotoana izany no nataony. Voalaza amin'ny fomba velona kokoa ny toky nomeny ao amin'ny Baiboly "New Living Translation": "Hamela fanomezana ho anareo Aho raha handeha deha dia fiadanam-po sy saina. Tsy hain'izao tontolo izao omena ny fiadanana omeko anareo. Koa aza malahelo na matahotra." Fantatr'i Jesosy fa tsy ho mora ny hanjo ny mpianany sy ny mpino rehetra amin'ny hoavy (Jereo koa ny Jao. 16:33). Efa nandresy an'i Satana sy ny fahafatesana i Jesosy, ary izany no manome antsika fiadanam-po sy fiadanan-tsaina na inona na inona toe-java-mitranga.

Manana hevitra maro ny teny grika nadika hoe "fiadanana" (eirēnē). Mety hilaza fitoniana sy filaminana anaty izany, na fiafaran'ny ady. Kanefa karazam-piadanana hafa eto an-tany no nampanantenain'i Jesosy ao amin'ny Jao. 14:27. Nanambara izany fiadanana izany ireo anjely tamin'ny nahaterahan'i Jesosy (Lio. 2:14). I Isaia dia naminany fa ho avy ny Mesia, Ilay "Andrian'ny fiadanana" - Isa. 9:6 (jereo koa ny Jao. 14:27; 16:33; 20:19-26). Nomena antsika tamin'ny fanomezan'Andriamanitra ny famonjena ny fiadanana faratampony, novidina tamin'ny ran'i Jesosy Kristy izay nanaovany sorona ny Tenany teo amin'ny hazo fijaliana. Nomena antsika tamin'ny alalan'ny fahafatesan'i Kristy ny fahazoana mankeo amin'ny seza fiandrianan Andriamanitra sy ny firaisana indray amin'ny Raintsika any an-danitra. Mitondra fiadanana ho antsika ny fiainany, ny fandinihana ny ohatra nasehony teo amin'ny fanompoana, ny soatoaviny, ny finoany, ary ny teny fikasany. "Koa amin'izany, satria efa nohamarinina tamin'ny finoana isika, dia aoka isika hanana fihavanana amin'Andriamanitra amin'ny alalan'i Jesosy Kristy Tompontsika." Rôm. 5:1. Ny fihavanana amin'Andriamanitra no fototry ny fiadanana hafa rehetra ilaintsika.

Maneho taratra ny toetran'Andriamanitra ny fiadanany. Avy amin'ny fanatrehan Andriamanitra eo amin'ny fiainantsika ny fiadanana (Isa. 26:12: 2 Tes. 3:16; 2 Jao. 1:3). Vonona handrotsaka, fiadanana tanteraka ao an-tsaintsika Andriamanitra (Isa. 26:3). Na tsy takatry ny saintsika olombelona amin'ny fahafenoany aza io fiadanana io, dia zava-misy ary mety ho azontsika tokoa ao amin'i Kristy. Anio, hoy Izy amin'izay rehetra mino Azy sy manolo-tena hanaraka azy: "ny fiadanako no omeko anareo" (Jao. 14:27).


`Rehefa avy namaky izay nosoratanao sy nomarihinao ianao dia inona ireo hevitra ankapobeny misongadina manokana avy amin'lzany?`

`Inona avy ireo fanontaniana mipetraka avy amin'ny fandinihanao ny andininy fototra (Jao. 14)? Ampahany inona no sarotra?`

`Inona avy ireo fitsipika sy fehin-kevitra hafa hitanao ao?`

`Ahoana no efa nanomezan'l Kristy anao fiadanana na dia tao anatin'ny toe-javatra sarotra Indrindra aza?`