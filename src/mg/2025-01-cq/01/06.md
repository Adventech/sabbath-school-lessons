---
title:  "SAINO NY ZAVATRA ANY AMBONY"
date:   02/01/2025
---

### Takaro

"Tsy misy fomba ivelany afaka hisolo toerana ny finoana tsotra sy ny fahafoizana tanteraka ny tena. Tsy misy olona afaka mahafoana io 'izaho' io ao amin'ny tenany. Ny hany azontsika atao dia ny manaiky hanatanterahan'i Kristy io asa io. Amin'izay dia ho toy izao no ho fitenin'ny fanahy: 'Tompo ô, raiso ny foko; fa tsy afaka manolotra azy ho anao aho. Fanananao izy, tehirizo ho madio, fa tsy haiko ny manao izany. Vonjeo aho na dia tsy sitrako aza izany, vonjeo amin'ity tenako malemy, tsy manam- pitoviana amin'ny endrikao. Volavolao aho, amboary aho, akaro ho ao amin'ny rivo- piainana madio sy masina aho, dia ao amin'ny rivo-pitiavanao sarobidy hikoriana ao amin'ny fanahiko." - HF, tt. 132,133.

"Rehefa ataontsika foto-dresaka ao amin'ny vavaka ataontsika i Kristy, dia manjary ambentin-dresatsika koa. Rehefa mibanjina Azy isika dia ovana hahazo izany endriny izany tokoa, avy amin'ny voninahitra ka ho amin'ny voninahitra, amin'ny alalan'ny Fanahin'ny Tompo. Azo ovana amin'ny fanavaozana ny saina ny olombelona, dia ny olombelona lavo, ka afaka hamantatra ny sitrapon Andriamanitra, dia izay tsara sady ankasitrahana no marina. Ahoana no hamantarany izany? Amin'ny fananana ny saina sy ny fo ary ny toetran'i Kristy, amin'ny alalan'ny Fanahy Masina. (...) 'Natao ho fizahan'izao rehetra izao, na anjely na olona, isika - 1 Kôr. 4:9." YRP [1995], t. 50.

"Izay tia an'i Kristy indrindra no hanao asa soa miavosa be indrindra. Tsy misy fetrany ny fahazoana manao soa eo amin'izay mametraka ny 'izaho', ary mamela toerana hiasan'ny Fanahy Masina ao amin'ny fony, ka miaina amin'ny fiainana voatokana tanteraka ho an'Andriamanitra. Raha tsy maintsy hiaritra ny fifehezan- tena ilaina ny olona, ka tsy hitaraina na ho reraka eny an-dalana, dia hampianatra azy isan'ora isan'ora, sy isan'andro isan'andro Andriamanitra. Maniry mafy ny haneho ny fahasoavany Izy. Raha hesorin'ny olona ny zava-misakana, dia handrotsaka ny onin'ny famonjena hitosaka be dia be amin'ny alalan'ny olombelona natao fantsona Izy."-IFM, t. 252.


`Rehefa avy nandalina io andalan-tSoratra Masina io ianao nandritra ny herinandro, inona ireo hevitra nandresy lahatra anao manokana ny hampihatra azy eo amin'ny fiainana?`

`Inona avy ireo fampiharana azonao atao ao amin'ny sekoly misy anao, ny ankohonanao, ny toeram-piasanao, ary ny fiangonana misy anao?`

`Avereno jerena ilay andininy nianaranao tsianjery. Ahoana no hampiharanao izany eo amin'ny fiainanao mandritra ity herinandro ity?`

`"Ny fampiasana ny saina ho amin'ny tsara dia fiarovana amin'ny ratsy mahomby kokoa noho ny fameperana amin'ny alalan'ny fitsipika aman-dalána maro tsy voatanisa."-FK, t. 237.`