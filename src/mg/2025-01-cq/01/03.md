---
title:  "MAMERINA NY ENDRIK'ANDRIAMANITRA"
date:   30/12/2024
---

### Hazavao - MAMERINA NY ENDRIK'ANDRIAMANITRA

Efa naniry hiverina any amin'ny lasa ve ianao mba ho tonga zaza tsy manan- tsiny sy tsy misy ahina indray? Manana faniriana mitovy amin'izany Andriamanitra ho an'ny fiainanao. Mba haneho ny endriny eo amin'ny toetra amam-panahiny no namoronan'Andriamanitra ny olona. Hoy i Ellen White ao amin'ilay bokiny "Fanabeazana kristianina": "Raha avy teo am-pelatanan'Andriamanitra i Adama dia nanam-pitoviana tamin'llay Mpanao azy, na teo amin'ny toetrany ara-batana, na ara- tsaina, na ara-panahy. 'Andriamanitra nahary ny olona tahaka ny endriny' - Gen. 1:27, ary fikasany ny hanehoan'izy ireo ny voninahitr'llay Mpahary sy izany endrika izany amin'ny fahafenoany kokoa hatrany, araka ny halavan'ny andro iainany." - 1.9. Rehefa nanimba ny toetran'ny olombelona ny ota, dia nanjary tanjon'Andriamanitra ny famerenana ny endriny eo amin'ny zanany. Tsy ho tafaverina amin'ilay namoronan'Andriamanitra antsika tany am-boalohany isika raha tsy avelantsika ovana sy havaozina ny fisainantsika. Manjary zava-misy tokoa ny saina vaovao rehefa mianatra "manana ny sain'i Kristy" isika (1 Kôr. 2:16). Rehefa manaiky an'i Kristy ho Mpamonjy sy Tompon'ny tenantsika manokana isika, dia tonga olom- baovao (2 Kôr. 5:17), mikatsaka Azy isan'andro ary maniry ny hitombo ao Aminy amin'ny alalan'ny vavaka, ny famakiana ny Teniny ary ny faniriana ho tahaka Azy (fankatoavana). Manjary iray saina Aminy isika noho ny herin'ny Fanahy Masina. Manjary iray ihany ny faniriantsika sy i Jesosy, ary hisaina sy hanao toa Azy isika.

Izao no vaovao mahafaly: azo atao tsara ny miova miaraka amin'ny fanampian'ny Fanahy Masina. Hoy i Ellen White: "Mba hamerenana indray ilay endriky ny Mpamorona izay very eo amin'ny olombelona, mba hamerenana azy amin'ilay fahatanterahana namoronana azy, mba hampiroboroboana ny ara-batana sy ny saina ary ny fanahy dia notanterahina ity drafitra avy any an-danitra ity. Izany no tsy maintsy ho asan'ny fanavotana sy amin'ny fiainana." FK, t. 10. (Jereo ny tanjon'ny fanabeazana ary antony lehibe eo 2 Kôr. 3:18). Mila manaiky hofehezin'ny Fanahy Masina isan'andro isika eo amin'ny fiainantsika, isa-minitra aza, mba hahazoany manova antsika. Tsy misy tendrombohitra olana ara-tsaina na ara- pihetseham-po lehibe loatra ka tsy hain'Andriamanitra vahana sy sitranina. Tsara ny manamarika fa tsy misaraka amin'ny vatana tsy akory ny atidoha fa anisan'ny vatana. Toy ny aretina ara-batana rehetra, indraindray ny aretin-tsaina dia mety tsy ho sitrana eto amin'ity fiainana ity. Na izany aza, na ahoana na ahoana, ampy ho antsika ny fahasoavan'Andriamanitra.

`Rehefa avy namaky izay nosoratanao sy nomarihinao lanao dia inona ireo hevitra ankapobeny misongadina manokana avy amin'izany?`

`Inona avy ireo fanontaniana mipetraka avy amin'ny fandinihanao ny andininy fototra? Ampahany inona no sarotra?`

`Inona avy ireo fitsipika sy fehin-kevitra hafa hitanao ao?`

`Inona no tianao hataon'Andriamanitra amin'ny sainao?`