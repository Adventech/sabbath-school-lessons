---
title:  FAHAVALO TSY HITA MASO
date:   29/12/2024
---

### Saintsaino

Ny taratasy nosoratan'i Paoly ho an'ny Fiangonana tany Rôma dia manome topy maso ny fanirian Andriamanitra mba hanandraman'ny mpino ny fanavaozana ny saina (Rôm. 12:2). Ny saina no toerana amolavolantsika hevitra sy tanjona, anangonantsika fahalalana, amahantsika ny olana, amaliantsika fanontaniana ary anapahantsika hevitra. Mamintina tsara ny maha-zava-dehibe ny saina i Solomona amin'ny filazany hoe: "(...) Fa avy ao aminy no ihavian'ny aina" - Ohab. 4:23a. Ny fanavaozana ny saina dia midika hoe soloana vaovao ny fomba fisainana, ny toetra ary ny antony manosika taloha. Midika ho fandresena ny tahotra izany, fanesorana ny fangidiana, ary fananana tanjona sy fanantenana.

Manova ny fomba fijerintsika ny tenantsika sy ny hafa ny fanavaozana toy izany. Soritsoritan'i Paoly ao amin'ny Rôm. 12:3 ny atao hoe toetra manetry tena ananan'ny saina nohavaozina, ka hoy izy amin'ny mpíno: "Aza miavonavon-kevitra ka mihevitra mihoatra noho izay tokony hoheverina; fa mihevera izay onony". Tsy ny fahalalana onony ara-nofo ihany no resahin'i Paoly, fa manao sarin-teny hanazavana toe-tsaina iray izy. Raha mazava sy mailo ny saina mahonon-tena, ny saina mamo kosa dia matoritory. manjary fanina, malemy, tsy mahetsika, very tadidy ary indraindray tsy mahatsiaro tena. Manova ny fomba fijerin'ny olona ny tenany sy ny tontolo iainany ny fahamamoana. Ny fahalalan'ny saina onony dia ny fihazonana ny saintsika ho salama sy kinga.

"Mahonona tena, miambena: fa ny devoly fahavalonareo mandehandeha tahaka ny liona mierona mitady izay harapany - 1 Pet. 5:8, hoy i Petera. Miresaka manokana amin'ireo mpino amin'ny andro farany izy ao amin'ny 1 Pet. 4:7: "Fa antomotra ny faran'ny zavatra rehetra; koa hendre ka mahonona tena ho amin'ny fivavahana." Ny hanimba ny saintsika no tanjon'ny fahavalo. Fantany fa voafetra ny androny, tezitra izy ary manao ny fomba rehetra handringanana antsika (Apôk. 12:12). Ireo mpampianatra ny mpino mba hamantatra ny tao amin'ny fiangonana voalohany dia nampianatra fa fantatsika ny hafetseny." tetikadin'ny fahavalo, "fandrao ho resin'ny fitak'i Satana isika, -2 Kôr. 2:11. Tokony hitandrina koa ny mpino ankehitriny amin'ny hafetsen'ny fahavalo, izay mitady hifehy sy hampisavorovoro ny sainy.

Ny fanandramana niainan'i Petera manokana no nilazany izany (jereo ny Mat. 26:40,41,74,75; Lio. 22:31-34). Ny tsy fahatsiarovan-tenan'i Petera ara-panahy no nahatonga azy tsy hivavaka, ka nanjary namadika an'i Jesosy izy, ary nitomany noho ny tsy fahombiazany taty aoriana. Nahatsapa ny filany an'i Kristy izy, nibebaka, niverina nifandray tamin'i Kristy, ary tonga mpampianatra lehibe, mpitory ny famonjena.

**Ivereno ny andalan-teny nosoratanao ary diniho izany.**

**Farito ireo teny, na andian-teny, na fehezanteny, na hevitra miverimberina.**

**Asio tsipika eny ambanin'ireo teny na fehezanteny manan-danja na manana heviny manokana ho anao.**

**Mampiasa hampifandraisana ireo teny na fehezanteny mifandraika amin'ny teny na fehezanteny hafa.**

**lanaro tsianjery ny andininy tianao indrindra, avy ao amin'ny Rôm. 12:1-3. Soraty imbetsaka izany mba hahamora ny fitadidianao azy.**

`Inona ireo zavatra telo azon'ny olona iray atao mba hanandramany ny fanavaozana ny saina?`

`Milaza fomba vitsivitsy ampiasain'i Satana hifehezana ny saina ho eo ambany vahohony? Ahoana no no efa nifehezan'i Satana ny sainao?  `