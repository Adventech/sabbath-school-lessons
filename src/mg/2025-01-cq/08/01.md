---
title:  "MIAINA NY FANANDRAMAN'NY FAMELAN-KELOKA"
date:   15/02/2025
---

### Fampidirana - MIAINA NY FANANDRAMAN'NY FAMELAN-KELOKA


**Vakio ny: Mat. 18**


`Tsianjery: Mifidy andininy 1`


### SITRANA NOHO NY FAMELAN-KELOKA


Indray andro, dia nitondra torohevitra ho an'ny lehilahy iray nanana olana tamin'ny famelana ny heloky ny havany akaiky anankiray aho. Niakatra ny tosi-drany ary nahatsapa fanaintainana manerana ny vatany manontolo izy noho ny aretina "fibromyalgie", isaky ny mieritreritra momba izany olona izany. Efa nanome baiko ny hihinanany fanafody hamahana izany olana izany ny dokotera mitsabo azy. Izaho kosa nilaza taminy mba hamela heloka; nohazavaiko taminy fa miteraka fikorontanana ara-tsimika ireo fihetsehampo samihafa ao anatiny, ary izany fikorontanana izany indray no miteraka ireo fisehon'aretina eo amin'ny vatany.


Tao anatin'ny efa-bolana nanaovany ezaka hamela heloka, dia nihena ny fanafody nohaniny ho fandaminana ny tosi-drany sy ny fanaintainana manerana ny vatany; ary tao anatin'ny valo volana, dia tsy nila nihinana fanafody intsony izy. Toy izany ny herin'ny famelan-keloka ampiharina. Tsy hoe nihatsara fotsiny ny fahasalamany ara-batana sy ara-pihetsehampo ary ara-panahy fa nihavana tamin'ny rahalahiny izy!


Ny fihazonana azonana ireo fihetsehampo misy fangidiana fangidiana dia d miteraka rarintsaina raiki-tampisaka, izay mifandraika amin'ny fiakaran'ny tosi-dra sy ny aretin'ny lalan-dra ary ny olan'ny fo izay mampidi- doza tokoa (jereo ao amin'ny www.academia.edu/87516855/ ny famelabelarana nosoratan'i Katia Reinert, "The influence of forgiveness on health and healing). Anisan'ny fiarovana mafy mahomby indrindra ampiasain'i Satana ny fangidiana sy ny lolom- po. Rehefa tsy mety mamela heloka isika dia manjary voagejan'ny lasantsika sy ampahoriny.


Ny Kristianina izay nanaovan-dratsy, na tamin'ny fomba ahoana na ahoana, dia tsy maintsy mianatra mamela heloka, miaraka amin'ny fanampian'l Kristy. Mora am-pitenenana izany kanefa manan-danja raha tiantsika ny hanana ny tena fahafahana. Mandritra ity herinandro ity no hijerentsika ny fomba fiasan'ny famelan-keloka sy ny fiasan'ny Fanahy Masina izay mitoetra ao anatintsika mba hanafahana antsika amin'ireo ratra nahazo tamin'ny lasa.



> <p>  Soraty</p>
> Soraty araka ny dikan-teny tianao ny Mat. 18. Soraty ny and. 21 sy 22. Azonao soratana amin'ny fiteninao koa izany, ary azonao atao ny manao kisarisary na drafitra momba io toko io.