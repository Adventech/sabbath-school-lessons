---
title:  "MAHAFANTATRA NY ANTOM-PISIANA"
date:   19/03/2025
---

### Ampifandraiso amin'i Jesosy - MAHAFANTATRA NY ANTOM-PISIANA


Tontolo tsy misy antom-pisiana ny tontolo iray tsy misy an'Andriamanitra. Izao no nambaran'ny filozofa tsy mpino an'Andriamanitra antsoina hoe Quentin Smith: "Izao no finoana misy heviny indrindra: avy amin'ny tsy misy isika, nisy avy tamin'ny tsy misy, ary tsy misy antony ny fisiantsika." - Theism, Atheism, and Big Bang Cosmology [1995], 135). Raha toa izany ka marina, dia tsy misy antony tokony hahaveloman'ny olona. Mety hitarika ny olona ho latsaka ao anatin'ny fahaketrahana ny fiainana tsy misy antom-pisiana. Izany filan'ny fontsika antom-pisiana izany no mahatonga ny Isa. 58 manasa antsika mba hanao ireo manodidina antsika ho iraka ampanaovina antsika. Tsy misy olona maneho amin'ny fomba tsara kokoa ny antom-pisiana noho i Jesosy.


Notononiny ara-bakiteny ny fanambarana iraka nampanaovina Azy nandritra ny firesahany tamin'i Zakaiosy, mpamory hetra izay nankahalain'ny olona. Nolazainy tamin ireo vahoaka fa voafaokan'ny iraka nampanaovina Azy ny olona ailiky ny fiarahamonina tahaka an'i Zakaiosy. Hoy Izy: "Fa "Fa efa tonga ny Zanak'olona hitady sy hamonjy ny very - Lio. 19:10. Ny iraka nampanaovina an'i Jesosy sy ny antom- pisiany no nifehy ny asa rehetra nataony. Noho Izy nifantoka tamin'ny tamin'ny famonjena ireo very, dia nahafaly Azy ny nisakafo tao an-tranon'i Zakaiosy na dia nimonomonona tamin'ny fiarahany nipetraka hihinana tamin'ireo mpamory hetra aza ny vahoaka.


Niezaka namaritra indray ny tanjona kendren'ny asan'ireo mpianany i Jesosy. Variana nifaninana hahazo izay toerana ambony mantsy izy ireo, ary nikendry ny tanjona katsahin'ny olona eto amin'izao tontolo izao. Niantso azy ireo i Jesosy mba hahafoizany ny hambompony feno fitiavan-tena ary koa mba hikendreny tanjona vaovao izay mifanohitra amin'ny fomban'ny olombelona, ny Zanak'olona tsy "Fa tonga mba hotompoina, fa mba hanompo ka hanolotra ny ainy ho avotra hisolo ny maro. Mar. 10:45. Tsy mora tamin'ireo mpianatra ny nanomboka nisaina araka ny fisainan'i Jesosy. Mety hitsara ireo mpianatra noho ny amin'izany isika, nefa isika koa aza dia manao toy izany! Amin'ny maha-tanora zokiny antsika indrindra no sahiran-tsaina sy mikatsaka fatratra ny hananana asa tsara indrindra isika, ny hahazo vola bebe kokoa, ny hividy trano, ny hanana tokantrano sy zanaka ... Raha lazaina amin'ny teny hafa, isika koa dia mikendry fahombiazana tsy misy antom- pisiana. Tsara ireny tanjona ireny, saingy maro amintsika no mikatsaka izany mba hahombiazana fotsiny fa tsy ny hahatonga izany ho fitaovana hanatrarana ny tanjona tena izy: ny hahitana antom-pisiana ao amin'i Kristy.


Aoka tsy hitady toerana ambony isika fa hitady toerana hahafahana mitory ny filazantsara. Isika fiangonana ankehitriny no Tanan'Andriamanitra sy Tongony ary Vavany izay miasa ho an'izao tontolo izao. Ho tontosa amin'ny alalantsika ny iraka ampanaoviny raha manaiky isika.


**Saintsaino indray ny Isa. 58, ary jereo ireo izay miresaka momba an'i Jesosy ao amin'izany.**


`Inona ny sary hafa aseho na averina momba Azy?`


`Tokony ho antom-pisiantsika ve ny antom-pisian'i Jesosy? Moa ve misy fetra ho an'izany, hatraiza?`


`Valim-bavaka:`