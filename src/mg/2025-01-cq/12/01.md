---
title:  "MAHATSIARO AFA-PO"
date:   15/03/2025
---

### Fampidirana - MAHATSIARO AFA-PO

**Vakio ny: Isa. 58**


`Tsianjery: Mifidy andininy 1`


### ΙΝΟΝΑ NO MAHAFA-PO NY FANAHY?


Mety hanana ny zavatra rehetra azon'ity tontalo ity atolotra ny olona iray nefa mbola hahatsapa ihany fa misy zavatra tsy ampy eo amin'ny fiainany. Izany no olan'ny fahombiazana mahatratra ny faratampon'izao tontolo izao nefa mahatsapa fa tsy mahafa-po akory izany. Arakaraka ny hianihan'ny olona iray ambony kokoa eto amin'izao tontolo izao no irehetan'izao fanontaniana izao ao an-tsainy: "Inona indray ny manaraka?" Mahatonga ny olona hahatsapa ny fahabangana lehibe indrindra eto amin'izao tontolo izao ireo teny ireo.


Mety hameno ny kibo ny hanina, mety hahavidy izay ilaina rehetra ny vola. Mety hahafaly ny sofina ny mozika; mety hampihomehy antsika ny hatsikana. Kanefa mahasoa amin'inona moa izany? Ao ambadik'izany rehetra izany dia mbola misy fo vesaran'alahelo (Ohab. 14:13). Tsy misy habetsaka mozika, fanaovana lanonana, fizahan- tany na koa fandefasan-javatra ao amin'ny tambajotran- tserasera hahafeno izany banga izany. Andriamanitra irery ihany no mahay mampitony ny hetahetan'ny fanahy (Sal. 107:9). Tsy midika anefa izany fa Andriamanitra irery ihany no ilaintsika (mbola mila misakafo isika, matory ary mifandray amin'ny hafa). Fa Andriamanitra kosa no tena ivon'ny zavatra rehetra ilaintsika. Tokony ho tsapantsika koa fa maro ny olona miezaka mameno ny fahabangana ao am-pony amin'ireo fahazarana ara-pivavahana nefa tsy mahasitrana azy akory ireny. Tsy ny fombafombam- pivavahana no mahafa-po ny fanahy fa ny fifandraisana velona amin'Andriamanitra.


Mahatonga ny olona sasany mandà ireo endri- panampiana hafa izay ilainy ho amin'ny fiarenana sy ny fahasitranana ny fahafantarany ny filantsika an'Andriamanitra mihoatra ny zavatra rehetra. Mety ho gaga ianao raha hianatra ny lesona mandritra ity herinandro ity noho ny habetsahan'ny toromarika omen'ny Baiboly mba hahazoana fanasitranana sy fifaliana. Tokony hampahery antsika ny fahalalana fa fanirian'Andriamanitra ny hitondra ny fanampiana rehetra ilaina mba hahombiazantsika eo amin'ny lafiny ara-panahy sy ara- tsaina ary ara-pihetsehampo.



> <p>  Soraty</p>
> Soraty araka ny dikan- teny tianao ny Isa. 58.
Raha tsy ampy ny fotoana eo am-pelatananao dia ny and. 10 sy 11 no soraty. Azonao soratana amin'ny fiteninao koa izany, ary azonao atao ny manao kisarisary na drafitra momba io toko io.