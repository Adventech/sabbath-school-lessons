---
title:  "MAMORONA IREO FEPETRA TSARA HO AN'NY FAHASALAMAN'NY SAINA"
date:   08/01/2025
---

### Ampifandraiso amin'i Jesosy - MAMORONA IREO FEPETRA TSARA HO AN'NY FAHASALAMAN'NY SAINA

Irin Andriamanitra ny hananantsika fahasalamana ara-tsaina ary koa ny hiainantsika ao anatin'ny tena fifaliana marina. Fony tonga teto an-tany i Kristy, dia nifantohany manokana ireo noana sy sasatra izay nila hanina sy fitsaharana (Mat. 14:20; Lio. 8:55; Mar. 6:31).

Ao anatin'ny boky izay nosoratan'i Dr. Robert Lustig, The Hacking of the American Mind, no iresahany momba ny fahazarana mahasalama efatra, izay hanatsara ny fahasalamana ara-piarahamonina sy ara-pihetsehampo ary ara-tsaina:

Mifandraisa mivantana amin'ny olona ary mitadiava fomba hiarahana amin'izy ireo, izay hitondra soa ho an'ny andaniny sy ny ankilany. Ny fifandraisana, ny firesahana sy ny fihainoana, ny famahana olana, ny fanaovana lalao ary ny fiarahana mifaly amin'ny fiainana no mitondra any fanaitairana ilain'ny atidohan'ny olombelona eo amin'ny lafiny ara-piarahamonina. Ambonin'ny zavatra rehetra, manokana fotoana ifandraisana amin'Andriamanitra (Gen. 3:8; Eks. 25:8).

Manaova zavatra izay mahasoa ny hafa satria teboka manan-danja hananana saina salama izany. Ambaran'ny Baiboly fa ny tena fivavahana kristianina dia midika koa ho fanokanana fotoana hiheverana izay ilain'ny hafa sy fikatsahana izay hanamaivanana ny fahorian'ny olombelona (Mat. 25:34-40).

Atreho ny zava-tsarotra eo amin'ny fiainana amin'ny fanokanana fotoana itsaharana sy ankafizana ireo zavatra tsotra sy mahafaly eo amin'ny fiainana. Mampilamina ireo hetsikain'ny atidoha ny fampiasam-batana sy ny fandehanana eo anivon'ny natiora, ary ny fahampian'ny torimaso. Hetsikaina efatra manan-danja ny "cortisol", ny "mélatonine", ny "sérotonine" ary ny "dopamine", izay mety hikorontana rehefa tsy manokana fotoana hitsaharana sy hakana aina isika. Ny fikorontanana eo amin'ireo hetsikaina ireo anefa dia mety hahatonga tsy fahampian-torimaso, mampitombo koa ny rarintsaina, mampihena ary mampidina ny hery fiarovana. atidoha miasa tsara ny fahafahan'ny atidob

Miaraha mahandro sakafo amin'ny olona maromaro. Ho fanampin'izany, ampiasao ny sakafo mahasoa indrindra mba hahasalama tsara ny vatana sy ny saina (Gen. 1:29; 1 Kôr. 10:31).

Mandrisika antsika hamorona fahazarana izay hahatonga ny saintsika ho salama tsara ny fanekena ny fifandraisana ety noforonin Andriamanitra eo amin'ny saina sy ny vatana.


`Saintsaino indray ny 1 Mpanj. 19, ary jereo ireo fitsipika voalazan'io toko io fa narahin'i Jesosy teo amin'ny asa fanompoany.`

`Inona ny sary hafa aseho na averina momba an'i Jesosy nandritra ny lesona tamin'ity herinandro ity? Ahoana ny fomba itenenany aminao?`

`Inona ny fahazarana mahasalama maharesy lahatra anao fa tokony hampitomboina? Inona ny dingana azonao atao anio ho fanatsarana izany lafin-javatra izany?`

`Valim-bavaka:`