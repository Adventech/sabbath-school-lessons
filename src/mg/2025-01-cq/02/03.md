---
title:  "MITSINGILAHILA"
date:   06/01/2025
---

### Hazavao - MITSINGILAHILA

Tahaka ny nanampian Andriamanitra an'i Elia tamim-paharetana mba ho sitrana amin'ny toe-tsain'ny fahakiviana no aniriany koa ny hanampy antsika ankehitriny. Maro amintsika anefa no tavela ao anatin'ny fahakiviana tsy hita fetra. Afaka namerina indray ny fahatonian-tsainy i Elia rehefa avy nihinana sakafo mahasalama sy nahazo fitsaharana, fa ny ankamaroantsika kosa mbola tavela ao anatin'ny fahazarana miverimberin'ny tsy fahampian-torimaso sy ny fihinanana sakafo tsy mahasalama ary ny tsy fampiasam-batana.

Manasarotra kokoa ny fiezahana hanana fomba fiaina mahasalama ny fandrosoan'ny tekn么l么jia amin'izao vaninandro iainantsika izao. Orinasa maro, ankehitriny, no minia manao izay hifehezana ny fihetsehampon'ireo mpampiasa ny teknolojia sy ny fahazaran'izy ireo eo amin'ny fandaniana. Mety hametraka ny atidohantsika ao anatin'ny rarintsaina maharitra ireo fanamarihana tsy miato alefan'ny findaintsika. Olona maro no mitolona mafy amin'izay antsoina hoe "syndrome FOMO" (tebiteby andrao tsy mahalala ny zava-miseho tokony ho fantatra); izany dia tranga hita eo amin'ireo mpampiasa ny tambajotran-tserasera izay manomboka mino fa tsara sy feno fahasambarana kokoa ny fiainan'ny hafa noho ny azy.ne

Maro amintsika no hahazo tombontsoa raha mifehy ny fampiasana ny haino vaky jery sy mamerina indray ny fiainantsika ho amin'ny toerana tsy mitsingilahila. Manomboka ny fihatsarana rehefa mifehy ny fotoana lanina amin'ny teknolojia ianao ary mametraka tanjona ho fampihenana izany amin'ny fanaovan-javatra mahasalama kokoa. Hevitra iray mahasoa koa ny fanokanana andro iray tsy ampiasana tekn么l么jia. Manaova drafitra hiarahana amin'ny fianakaviana na azo namana iray antoka. ny na Fenoy amin'ny zavatra tianao izany fotoana izany, toy ny fankanesana eny anivon'ny zavaboary, ny fanaovan-javatra mandrisika ny fahaiza-mamorona (ny vaky boky na ny asa soratra, ny fanaovana asa tanana na ny mozika), na koa zavatra izay mampihetsika ny vatana - ny dia an-tongotra, ny fitaingenana bisikileta na ny lomano.

Tokony hanao ezaka matotra isika handosirana ny fampiasana tsy miato ny saina, mba hahafahantsika mihaino indray ny feon'Andriamanitra. Rehefa tonga teo amin'ny toerana nahafahany nihaino bebe kokoa i Elia, dia niteny taminy tamin'ny feo nitsoka malemy Andriamanitra (1 Mpanj. 19:12). Mora sarona ka tsy ho re ny feo malefaka raha ao anatin'ny tabataba tsy miato. Mety tsy handre ny feon'Andriamanitra amin'ny fotoana ilana izany indrindra isika raha tsy mampangina ny feon'izao tontolo izao ary mihaino tsara.

`Rehefa avy namaky izay nosoratanao sy nomarihinao ianao dia inona ireo hevitra ankapobeny misongadina manokana avy amin'izany?`

`Inona avy ireo fanontaniana mipetraka avy amin'ny fandalinana io toko sy andininy io? Ampahany inona no sarotra?`

`Inona avy ireo fitsipika sy fehin-kevitra hafa hitanao ao?`

`Anio, inona no azonao atao mba hihatahana amin'ny teknolojia sy ny tambajotran- tserasera ka hifandraisanao bebe kokoa amin'Andriamanitra sy ireo namanao?`