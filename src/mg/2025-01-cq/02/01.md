---
title:  "MAMERINA AMIN'NY LAONINY NY TENA MANONTOLO"
date:   04/01/2025
---

### MAMERINA AMIN'NY LAONINY NY TENA MANONTOLO

### Fampidirana

**Vakio ny: 1 Mpanj. 19**

`Tsianjery: Mifidy andininy 1`


### MPAMINANY IRAY TRATRY NY FAHAKETRAHANA


Ahariharin'ny Baiboly mazava ireo tolona atrehin'ireo mahery fo ao; tsy mba afenimpeniny ireo tsipirian-javatra tsy mampahazo aina loatra, anisan'izany ny ady natrehin'izy ireo mahakasika ny fahasalamana ara-tsaina. Anisan'ny manan-danja indrindra teo amin'ny tantaran'ny Isiraely ny tantaran'i Élia mpaminany, indrindra izay mahakasika ny fandresena miavaka azony teo an-tendrombohitra Karmela. Nampilaharina tamin'ny anaran'i Mosesy mihitsy aza ny anarany (Mat. 17:4,5). Ho tsy nahitana pentina kokoa ny tantaran'i Elia raha toa tsy niseho avy hatrany taorian'ny fandresena lehibe indrindra azony (1 Mpanj. 18) ny faharesena ratsy indrindra, rehefa nanarona azy tampoka ny tahotra sy alahelo izay nampalemy azy (1 Mpanj. 19). Tao anatin'ny alina iray monja no nidinany avy teo amin'ny fanandramana ambony indrindra teo amin'ny fiainany ho amin'ny lohasaha farany ambany indrindran'ny fahaketrahana ambany loatra aza izany ka niriny mihitsy ny ho faty (and. 4). Feno fikorontanana ao amin'ireo tantaran'ny Baiboly, nefa noho ny firaketana ireo tsy fahombiazan'ny olombelona no mahatonga izany ho mora azon'ny tsirairay avy amintsika ankehitriny.


Rehefa tonga eo amin'ny toerana farany ambany indrindra isika, dia mora ny mihevitra fa toa tsy afaka ny hampiasa antsika mihitsy Andriamanitra ary koa tsy manan- javatra tsara azo atolotra isika. Mandeha ho azy, araka izany, ny fahatsapana fa toa ho an'ny hafa avokoa ireo teny fikasana ao amin'ny Baiboly. Milaza amintsika anefa ny tantara tahaka ny an'ı Elia fa tsy isika no vao sambany miatrika ireny tolona ao an-tsaina ireny. Na ny Kristianina mahatoky indrindra sy ny olona mahomby indrindra aza dia efa niatrika fahaketrahana sy efa nieritreritra momba ny famonoan-tena. Namindra fo tamin'i Elia sy nahatsapa ny toerana nisy azy anefa Andriamanitra raha tao anatin'ny fotoana naha- osa azy indrindra izy. Manome fanantenana ho antsika ny tantaran'i Elia fa hanampy antsika hiatrika ireo andro manjombona indrindra koa Andriamanitra.

> <p>  Soraty</p>
> Soraty araka ny dikan-teny tianao пу 1 Мpanj. 19. Raha tsy ampy ny fotoana eo am- pelatananao dia ny and. 4-6 no soraty. Azonao soratana amin'ny fiteninao koa izany, ary azonao atao ny manao kisarisary na drafitra momba io toko io.