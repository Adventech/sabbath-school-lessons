---
title:  "NY FIFANDRAISAN'NY SAINA SY NY VATANA"
date:   05/01/2025
---

### Saintsaino - NY FIFANDRAISAN'NY SAINA SY NY VATANA

Nampandohalika ny firenena teo an-tampon'ny tendrombohitra Karmela ny telo taona nisian'ny haintany sy ny mosary ary ny fahafatesana. Tao anatin'ny fifanandrinana manan-tantara mba hampisehoana izay Andriamanitra marina no namaliana ny vavak'i Elia teo anatrehan'ny firenena iray manontolo. Raha nisy ny olona tokony hatoky indrindra ny fiarovan Andriamanitra, dia i Elia izany. Namahana azy tamin'ny fomba mahagaga Andriamanitra ary nanome fialofana ho azy nandritra ny telo taona nisian'ny mosary (1 Mpanj. 17:4-6, 16). Raha jerena ivelany, dia toa azo antoka kokoa noho ny hatramin'izay ny toerana misy azy izao, saingy mamitaka ny fiseho ivelany. Matetika ny fotoana isehoan'ny fandresentsika lehibe indrindra no manjary fotoana maneho indrindra koa ny maha-marefo antsika.

Hafatra mitory loza manambana no nanaitra mafy an'i Elia tao anatin'ny alina ka raiki-tahotra izy (1 Mpanj. 19:3). Natahotra ny loza izy ka niarina ary nandositra nanavotra aina. Tsy ela akory, dia nanjary fahakiviana tanteraka ny tahotra tao anatiny. Tao anatin'ny toe-javatra tsy nananany fanantenana izy (and. 4). ka naniry ny ho faty

Raha nilentika tao anatin'ny fahakiviana i Elia, dia naniraka anjely Andriamanitra mba hanampy azy hamerina indray ny fitonian-tsainy. Nifantoka manokana tamin'ny zavatra nilainy indrindra ilay anjely. Tsy nanao izay hifandaharana tamin'i Elia akory Andriamanitra, raha tao anatin'ny hanoanana sy ny harerahana izy (1 Mpanj. 19:5-8). Miantomboka amin'ny fanasitranana ny vatana ny fanasitranana ny saina. Izany no mahatonga an'i Satana mamely ny saintsika vatantsika. amin'ny alalan'ny famelezana ny

Niadana kokoa noho ny fahalavoan'i Elia ny fiverenany amin'ny laoniny. Rehefa tony izy, nony farany, efapolo andro taorian'ny nandosirany, dia nasain' Andriamanitra nipetraka mba hiresaka Aminy (and. 9). Maneho faharetana amintsika Andriamanitra ao anatin'ireo fotoana mamparefo antsika. Naneho fahalemem-panahy Izy ary nanaiky ny hampiandry ny Asany, mandra-pahazoan'i Elia aina indray. Natsangany moramora i Elia ary naveriny ho eo anivon'ny asa tokony hataony indray (and. 15, 16). Izany no tian'Andriamanitra hatao amin'ny olona manana ratram-po rehetra - iriny ny hanavao ny saintsika sy hamerina antsika indray ho amin'ny fanom fanompoana Azy.


**Ivereno ny andalan-teny nosoratanao ary diniho izany.**

**Farito ireo teny, na andian-teny, na fehezanteny, na hevitra miverimberina.**

**Asio tsipika eny ambanin' ireo teny na fehezanteny manan-danja na manana heviny manokana ho anao.**

**Mampiasa hampifandraisana ireo teny na fehezanteny mifandraika amin'ny teny na fehezanteny hafa.**

**lanaro tsianjery ny andininy tianao indrindra ao amin'ny 1 Mpanj. 19. Soraty imbetsaka izany mba hahamora ny fitadidianao azy.**

`Inona avy ireo zavatra mamparefo antsika indrindra ka mety hampianjera mafy antsika?`

`Impiry ianao no tokony hiarina rehefa lavo?`