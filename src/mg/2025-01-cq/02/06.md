---
title:  "TSY MBA HAFOY"
date:   09/01/2025
---

### Takaro - TSY MBA HAFOY

"Ny fanantenana sy ny herim-po dia zava-dehibe loatra eo amin'ny fanompoana ankasitrahan Andriamanitra. Fa izany no vokatry ny finoana. (...) Azon Andriamanitra atao sady iriny rahateo ny 'haneho kokoa' ny hery izay ilain'ny mpanompony tojo zava-tsarotra. Mety ho toy ny mafy orina ny drafitra maty paika ataon'ny fahavalon'ny asany, nefa afaka mampirodana izay heverina ho mafy orina indrindra ny Tompo. (...)


"Misy fanafody mahomby ho an'ireo izay manana fo kivy, dia: ny finoana, ny fivavahana, ny asa. Ny finoana sy ny asa dia manome fahatokiana sy fahafaham-po mitombo isan'andro isan'andro. Moa alaim-panahy hanaiky hotarihin'ny fanahiana manjombona na ny fahakiviana lalina ve ianao? Eo amin'ny andro maizina indrindra izay hiheverana fa toa manohitra anao avokoa izay zava-mitranga, dia aza matahotra. Minoa an'Andriamanitra. Fantany izay ilainao. Mahery indrindra Izy. Ny fitiavany sy ny fangorahany tsy hita lany dia tsy mety tofoka na oviana na oviana. Aza matahotra fa sao dia tsy mahatanteraka ny teny fikasana nomeny Izy; Izy no fahamarinana mandrakizay. Tsy hanafoana na oviana na oviana ny fanekena nifanaovany tamin'ireo izay tia Azy Izy. Homeny ny mpanompony mahatoky izay ilainy. (...)


"Nandao an'i Elia va ny Tompo tamin'ny fotoana nizahan-toetra azy? Sanatria! Toy izany no nanehoany ny fitiavany ilay mpanompony, rehefa nihevitra izy mbamin'ireo olona marobe fa nafoin'Andriamanitra, tamin'ny fotoana izay namaliany ny vavaka nataony, raha nandefa ny afo avy tany an-danitra nampirehitra ny tampon'i Karmela Izy. Koa raha mbola natory i Elía, dia indro nisy tanana malefaka sy feo nampiseho fitiavana namoha azy. (...) Naniraka anjely iray mitondra sakafo ho an'ny mpanompony Andriamanitra. 'Miarena, ka homana, hoy izy taminy. 'Dia nijery Elia, ka, indro, teo anilan'ny lohany nisy mofo voaendy tamin'ny vato mahamay sy rano iray tavoara."- MM, tt. 132, 133.

`Rehefa tapitra ny herinandro andinihana ity toko ity, inona no tokony hamboarina na hovana eo amin'ny fiainanao?`


`Inona ny fampiharana maharesy lahatra anao fa tokony hatao eo amin'ny fampiasana ny teknőlőjia, ny fahazarana mahakasika ny sakafo na koa ny torimaso?`

`Avereno jerena ilay andininy nianaranao tsianjery. Ahoana.ny fomba hampiharanao izany eo amin'ny fiainanao mandritra ity herinandro ity?`