---
title: Fianarana fanampiny
date: 12/02/2021
---

« Ny fanelanelanan'Andriamanitra mivantana irery ihany no afaka hampihemotra any aloha ambaratonga folo eo amin'ny tavam-pamantara-masoandro. Koa izany famantarana izany no hanaporofo amin'i Hezekia fa nandre ny vavaka nataony ny Tompo. 'Ary Isaia nitaraina tamin'i Jehôvah Izay nampiverina ny aloka hadiny (ambaratonga) folo teo amin'ilay nidinany teo amin'ny dialin'i Ahaza'- and. 8-11 » - MM, t. 285

« Nanolotra fotoana tsy nampoizina an'i Hezekia hanehoana ny fahatsaran'llay Andriamanitra velona ireo iraky ny mpanjaka avy any an-tany lavitra ireo. Endrey ny naha-mora atao ny fanambarana tamin'ireo olona ireo ny momba Ilay Mpahary ny zava-manan'aina rehetra sy ny hilazana aminy fa Izy no nampitombo ny androm-piainany raha very ny fanantenana rehetra! (...) Kanjo ny avonavona sy ny fieboeboana no nandresy ny fon'i Hezekia. Ary mba hiderany tena dia nampiseho ireo zava-tsoa nomen'Andriamanitra ny vahoakany hampanan-karena azy tamin'ireo ambasadaoro babyloniana feno fitsiriiitana ireo izy. 'Ary dia faly Hezekia noho izany ka nampiseho azy ny trano fitehirizany zava-tsoa, dia volafotsy sy volamena sy zava-manitra ary menaka tsara, sy trano fitehirizana ny fiadiany rehetra mbamin'izay rehetra tao amin'ny firaketany; tsy nisy zavatra tsy nasehon'i Hezekia azy, na ny tao an-tranony, na ny tao amin'ny fanjakany rehetra' - Isa. 39:2. Tsy mba hanomezana voninahitra an'Andriamanitra no antony nanaovany izany, fa ny hanandratany tena teo imason'ireo filoha avy amin'ny firenen-kafa. » - MM, tt. 286, 287.

**FANONTANIANA HIFANAKALOZAN-KEVITRA:**

`1. Inona no mampitovy an'i Satana sy i Rabsake asirianina? Marina ve ny fanambarany fa nanota ianao (Zak. 3:1)? Ahoana no avaiin'Andriamanitra izany? Jereo ny Zak. 3:2-5. Inona no hany fanantenanao manoloana ny fiampangan'i Satana? Rôm. 8:1.`

`2. Mampitsahatra ny fiampangany ve i Satana rehefa avela ny helokao? Jereo ny Apôk. 12:10. Na dia efa navelan'Andriamanitra aza ny helokao dia mbola milaza aminao ihany i Satana fa azy ianao satria nanota; inona no ilazana izany fiampangany izany? (Vakio ny Deo. 19:16-21, izay miresaka ny amin'ny Ialàna mikasika ny lainga sy ny fijoroana ho vavolombelona mandainga).`

**Famintinana:**
 Namonjy ny olony sy naneho ny maha-Izy Azy Andriamanitra ho setrin'ny fitalahoan'ny mpanjaka mahatoky iray. Nasehony fa Izy no Tsitohan'ny Isiraeiy izay mifehy ny tantaran'ny tany. Tsy mandringana ireo izay mikasa handringana ny olony fotsiny Izy fa manome fahafahana ny hafa ho tonga olony koa, na dia « Babilônianina » aza ireo.