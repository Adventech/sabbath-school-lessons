---
title: 'Na marary na manan-karena (Isa. 38; 39)'
date: 11/02/2021
---

Mifanakaiky ny fotoana namonjen'Andriamanitra an'i Hezekia tamin'ny tanan'i Sankeriba sy ny toe-javatra hita ao amin'ny Isa. 38 sy 39 ; (2 Mpanj. 20), na dia mbola tsy nitranga aza ny fanafahana resahin'ny Isa. 37 (jereo koa ny 2 Mpanj. 19). Hita ao amin'ny Isa. 38:5,6 sy ny 2 Mpanj. 20:6 fa mbola niatrika ny fandrahonan'ny Asirianina izy ireo.

« Vonona ny hanao izay hahafatesan'i Hezekia sy handravana an'i Jerosalema i Satana; noheveriny tamin'izany fa raha tsy eo intsony i Hezekia dia hitsahatra ny ezaka ataony amin'ny fanavaozana, ka ho mora foana ny handrava an'i Jerosalema. » - SDABC, b. 4, t. 240.

`Inona no ambaran'ny teny eo ambony amintsika momba ny maha-zava-dehibe ny fahaiza-mitarika ho an'ny vahoakan'Andriamanitra?`

`Inona ny famantarana nomen'Andriamanitra an'i Hezekia mba hampiorenanc ny finoany? 2 Mpanj. 20:8-10; Isa. 38:6-8.`

Ny fandavan'i Ahaza ny famantarana natolotr'Andriamanitra azy (Isa. 7) no niantombohan'ny fisehoan'ireo toe-javatra nitarika ho amin'ny olana teo amin'ny Joda sy i Asiria. Mangataka famantarana anefa i Hezekia izao (2 Mpanj. 20:8). Koa nampaherezin'Andriamanitra izy mba hiatrika ny toe-java-tsarotra izay nihatra tamin'ny firenen'i Joda vokatry ny nataon-drainy. Tsy azo atao ny mamerina ny aloka teo amin'ny. dialin'i Ahaza raha tsy amin'ny alalan'ny fahagagana irery ihany.

Nianatra momba ny fihetsehan'ny zavatra hita maso eny amin'ny habakabaka ireo Babilônianina ary nandrakitra izany an-tsoratra mazava. Azo heverina araka izany fa tsikaritr'izy ireo ny toe-javatra tsy fahita teo amin'ny masoandro ary nanontany tena ny amin'ny hevitr'izany izy. Tsy kisendrasendra ny nandefasan'ny mpanjaka Merodaka-baladana iraka tamin'izany fotoana izany. Tamin'izany no nandrenesan'ireo Babilônianina ny fifandraisan'ny fahasitranan'i Hezekia sy ilay famantarana mahagaga.

Fantatsika izao ny antony nifidianan'Andriamanitra io famantarana manokana io. Tahaka ny nampiasany ny kintana tany Betlehema taty aoriana mba hitarihana ireo mau avy any atsinanana no nampiasany ny fanemorana ny ora (ny masoandro) mba hitarihana ireo mpitondra hafatra avy any Babilôna. Fotoana manokana ho azy ireo izany hianarany momba ilay Andriamanitra marina. Nandany ny fotoana nanjakany iray manontolo tamin'ny fiezahana hahazo fahaleovantena avy amin'i Asiria i Babilôna. Nila mpiara-dia mahery izy noho izany; manazava ny fahavononany hifandray amin'i Hezekia izany. Raha ny masoandro aza mihetsika noho ny fangatahan'i Hezekia, inona kosa no hataony amin'i Asiria?

`Nanana fotoana lehibe hanomezam-boninahltra an'Andriamanitra sy hampitodihana ny Babilônianina Aminy I Hezekia saingytsy nanao izany, nahoana? Inona ny vokatr'izany? Isa. 39. Ny « voninahitry ny tenany » no nasehon'i Hezekia raha tokony ho nijoro ho vavolombelona tamin'izy ireo momba an'Andriannanitre izy. Inona ny lesona ho antsika amin'izany?`