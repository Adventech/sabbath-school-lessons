---
title:  "Mpianakavin'ny finoana (Isa. 66:21)"
date:   24/03/2021
---

Ny Israelita dia "fanjakam-pisorona sy firenena masina" (Eks (19:6) izay nanana mpisorona manokana natokana hisolo tena azy ireo hitondra fivavahana. Fa amin'ny hoavy dia hisy Jentilisa hanjary mpitondra fivavahana (Isa. 66:21).

`Ahoana no fiantraikan'izany fiovana izany eo amin'ny mpianakavin'ny finoana vao nohavaozina? Jereo ny Mat. 28:19; Asa. 26:20; Gal. 3:28; Kôl. 3:11; 1 Tim. 3:16.`

Tsy hoe hikambana amin'ny vahoakan'Andriamanitra fotsiny ny Jentilisa ao amin'ilay "fandaminanan'ny tontolo vaovao" hataon'Andriamanitra, fa ho mpiombon'antoka mitovy zo amin'ny Jiosy izy ireo, hikambana ho mpianakavin'ny finoana izay hanjary "fanjakà-mpisorona" . Hanjary tsy hisy heviny intsony, araka izany, ny fanavahana ny Jiosy sy ny Jentilisa.

`Oviana no nahatanteraka io faminanian'ni Isaia io?`

Izao no notorin'i Paoly, ilay misiônera ho an'ny Jentilisa: "Tsy misy intsony na Jiosy na Grika (...) fa iray ihany hianareo rehetra ao amin'i Kristy Jesosy. Fa raha an'i Kristy hianareo, dia taranak'i Abrahama sy mpandova araka ny teny fikasana" (Gal. 3:28,29).

Ny fahatongavana ho mpandova ny teny fikasana sy ny fisandratana ho "fanjakà-mpisorona" dia tsy fanomezan-dalana ho anmin'ny fiainana fotsiny fa iraka hikambanana amin'ny jiosy eo amin'ny fitoriana ny hatsaran'ilay "niantso anareo hiala tamin'ny maizina ho amin'ny fahazavany mahagaga" (1 Pet. 2:9); ampitahao amin'ny Isa. 66:19.

Ny fanandratana ny Jentilisa dia tsy manome zo ny Jiosy himonomonona ka hilza fa miangatra Andriamanitra tamin'ny naomezana ny Jentilisa valisoa mitovy amin'ny azy. Tsy manome zo ny Jentilisa koa izany hanao tsinontsinona ireo rahalahiny sy rahavaviny jiosy ka tsy hanaja azy ireo. Tsy tokony hanao tsionontsinona ireo izay nokaramaina taty aoriana ireo nokaramaina ny maraina (ampitahao amin'ny Mat. 20:1-16). Ny jiosy no voalohany "notolorana ny tenin'Andriamanitra  ho adidiny" (Roma. 3:2), ka natao fantsona ampiasain'Andriamanitra. Izao no nosoratan'i Paoly ho an'ny Jentilisa: "Fa raha notapahina ny sampany sasany, ary hianao izay tahaka ny hazo oliva maniry ho azy kosa no natsofoka teo aminy mba niombona ny fakan'ny menaky ny hazo oliva dia aza mirehareha amin'ny sampany" (Rom. 11:17,18).

`Nahoana no tena zava-maharikoriko eo imason'Andriamanitra izay mety ho karazana fireharehana ara-panahy na ara-pirazanana na koa ara-pôlitika eo anatrehan'ny hazo fijaliana sy ny iraky ny filazantsara? Diniho ny tenanao sao dia mikonokonona fiheveran-tena ho ambony ara-panahy na ara-pirazanana ianao? Raha izany. mibebaha!`
