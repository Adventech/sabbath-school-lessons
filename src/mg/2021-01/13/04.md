---
title:  "Misionera sy mpitondra fivavahana (Isa? 66:19-21"
date:   23/03/2021
---

`Inona ny hevitry ny hoe ireo sisa velona dia hitondra olona avy any amin'ireo firenea toy ny fanatitra ho an'i Jehova? Isa. 66:19,20`

Maniraka ireo sisa velona taorian'ny fandringanana nataony Andriamanitra mba ho any amin'ny faran'ny tany, ho any amin'ny olona izay tsy mahalala ny momba Azy, "ary hitory ny voninahitro any amin'ny jentilisay izy" (Isa. 66:19). Iray amin'ireo asa fitoriana izany. Raha lazaina amin'ny teny hafa, tsy natao hotarihina ho any amin'ny firenena hebreo fotsiny ny olona fa handeha ho any amin'ilay Andriamanitra marina - ohatra iray mazava tsara izany ao amin'ny TV. Na dia nisy asa fitoriana fahababoana sy ny andron'i Kristy (Mat. 23:15), dia ireo Kristianina voalohany no mampely haingana sy tamin'ny fomba nivelatra ny Filazantsara (Kôl. 1:23).

Tahaka ny nitondran'ireo Isiraelita fantitra hohanina ho an'i Jehôvah tao amin'ny tempoly no hitondran'ireo misiônera fanatitra ho Azy koa. "Halain'izy iroe daholo avy any amin'ny firenena rehetra ny rahalahinareo" (Isa. 66:20, DIEM); izany no fanatitra hoentiny. Tahaka ny fanatitra hohanina natao fanomezana ho an'Andriamanitra izay tsy mba biby vonoina, ny olona vao nioba fo entina ho  an'i Jehôvah koa dia aseho eo Aminy toy ny "fanatitra velona" (ampitahao amin'ny Rôm. 12:1). Satria ny hevitra mikasika ny olona aseho ho toy ny karazam-panatitra ho an'Andriamanitra dia mifanindran-dalana amin'ny fanokanana ny Levita fahiny "ho fanatitra ahevaheva avy amin'ny zanak'Israely, mba hanao fanompoana ho an'i Jehôvah izy" (Nom. 8:11).

`Inona no hevitry ny teny fikasan'Andriamanitra izay milaza fa "avy amin'ireo no hakako ho mpisorona sy Levita" (Isa. 66:21)`

Ny "ireo" ao amin'ny Isa. 66:21 dia enti-milaza ireo "rahalahinareo avy amin'ny firenena rehetra" ao amin'ny andininy mialoha izany. Jentilisa izy ireo, izay hofidin'Andriamanitra ho mpitondra sy mpitarika fivavahana, miaraka amin'ireo mpisorona sy Levita. Fiovana goavana tokoa izany. Ny taranak'i Arôna ihany tany aloha no nomen'Andriamanitra lalana hanao ny asa fanompoan'ny mpisorona, ary ireo taranaka hafa avy amin'ny fokon'i Levy no nanampy azy ireo. Tsy ho tonga taranak'i Arôna na i Levy ara-bakiteny  ny Jentilisa, kanefa hamela ny sasany amin'izy ireo hanao izany asa fanompoana izany Andriamanitra, asa izay tsy navela hataon'ny Jiosy sasany tany aloha.

`Vakio ny 1 Pet. 2:9;10. Ho an'iza no nanoratan'i Petera? inona no lazainy? Inona no hafatra raisintsika tsirairay avy amin'izany, araka ny maha-anisan'ny "firenena masian" antsika ankehitriny? Mahavita tsara noho ireo vahoaka tany am-piandohana ve isika (Eks. 19:6)?`
