---
title:  Fianarana fanampiny
date:   26/03/2021
---

Mikasika ny fanadiovana farany ny planeta tany ho afaka amin'ny ota, dia vakio ny "Mifarana ny ady" ao amin'ny HM, toko 42.

« Ary arakarak ny handrosoan'ireo taona tsy hanam-pahataperana, dia hitommbo hatrany ny fanambarana ny hasoa sy ny voninahitry ny fanambarana moomba an'Andriamanitra sy Kristy. Ary arakaraka ny hitomboan'ny fahalalana, no hitomboan'ny fitiavana, ny fanajana sy ny fahasambarana koa. Arakaraka ny hahafantaran'ny olona bebe kokoa ny amin'Andriamanitra, no hampitombo ny fankalazany ny toetrany. Rehefa sokafan'i Jesosy eo anoloan'izy ireo ny zava-miafin'ny fanavotana sy izay vita tamin'ny fikatrohana ilay ady lehibe nifanaovana tamin'i Satana, dia hientanentana ho amin'ny fitiavana mafana ny fon'ny voavotra, ary amim-pifaliana sy firavoravoana bebe kokoa no hanaovany hira mamy loatra amin'y lokanga volamenany; ary feo alinalina sy arivoarivo tsy manm-pahataperana no hiaraèmiredona hiram-piderana mireondreona.

"Ary izao zavatra ary rehetra izao, na izay any an-danitra, na izay ety ambonin'ny tany sy any ambanin'ny tany, na izay an-dranomasina mbamin'izay rehetra ao anatiny, dia reko samy nanao hoe: Ho an'ilay mipetraka eo ambonin'ny seza fiandrianana sy ho an'ny Zanak'ondry anie ny saotra sy ny haja sy ny voninahitra ary ny fanjakana mandrakizay" (Apôk. 5:13).

Mifarana hatreo ilay ady lehibe. Tsy misy intsony ny fahotana sy ny mpanota. Voadio tanteraka ny tontolo rehetra. Miara-mitep fifaliana sy firindrana ny voary manontolo. Avy amin'ilay Mpamorona izao rehetra izao no mikoriana ny aina sy ny fahazavana ary ny fifaliana manerana ny fanjakana eny amin'ny habakabaka tsy misy fetra. Hatramin'ny "atoma" kitika indrindra ka hatramin'izao tontolo izao lehibe indrindra, ny zavatra rehetra, na ny manan'aina na ny tsy manan'aina dia samy manambara amin'ny alalan'ny hankatony sy ny fifaliany safononoka fa Andriamanitra dia fitiavana » - HM, tt 705; 706.

**Fanontanianana hifanakalozan-kevitra:**

`1. Nahoana no tena zavatra fototra eo amin'ny finoantsika kristianina ny teny fikasana momba ny fiainana mandrakizay any amin'ny lanitra vaovao sy tany vaovao? Misy soa inona ny finoantsika raha toa ka tsy misy izany teny fikasana izany?`

`2. Vakio ny 2 Pet. 3:10-14. Ahoana no itarafan'ireo andininy ireo ny hevitra asehon'ny Isa. 66?`

**Famintinana:**

Fahitana mitsitapatapaka no asehon'i Isaina. Tsy vitan'ny hoe hodiovin'Andriamanitra sy haveriny amin'ny laoniny fotsiny ny fianakaviany ao amin'ny finoana; fa hitariny hahatratra ny firenena rehetra ihany koa ny sisin-taniny. Ny famoronany indray no fianakaviany io dia hitarika ho amin'ny famororanan indray ny planeta tany,  ka ny fanatrehany ao no fiononana lehibe sy faratampony ho an'ny olony.
