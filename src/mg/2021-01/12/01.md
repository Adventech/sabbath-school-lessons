---
title: "Ilay irin'ny firenena"
date: 13/03/2021
---

### Hodinihina mandritra ny herinandro
Isa. 59; Isa. 59:15-21; Isa. 60:1,2; Isa.61; Isa. 61:2.

> <p>Tsianjery</p> 
> « Ary ny firenena manatona ny fahazavanao, ary ny mpanjaka mankeo amin'ny famirapiratan'ny fiposahanao » (Isa. 60:3).

### Fampidirana

« Tsy maintsy mianatra ao amin'ny sekolin'i Kristy isika. Tsy mety ho azontsika na iray amin'ireo fitahiana ao amin'ny fanekem-pahasoavana aza, raha tsy noho ny fahamarinany. Efa ela no naniriantsika sy niezahantsika hahazo ireo fitahiana ireo saingy tsy azontsika izany satria efa masaka tao an-tsaintsika ny hoe: 'afaka manao zavatra aho mba hahatonga ahy ho mendrika ny fitahiana'. Tsy nijery afa-tsy ny tenantsika isika, tsy nino fa i Jesôsy no Ilay Mpamonjy velona. Tsy azontsika atao ny mihevitra fa hamonjy antsika ny fahatsarana sy ny fahamendrehantsika; ny fahasoavan'i Kristy irery ihany no fanantenana sy famonjena ho antsika. Manome toky ny Tompo amin'ny alalan'ny mpaminaniny hoe: « Aoka ny ratsy fanahy hahafoy ny làlany ary ny tsy marina hahafoy ny heviny; Ary aoka hiverina ho amin'i Jehôvah ireny, fa hamindra fo aminy Izy, eny, ho amin'Andriamanitsika, fa hamela heloka dia hamela heloka tokoa Izy »(Isa. 55:7). Mila mino tanteraka ny teny fikasan'Andriamanitra isika, sy manaiky fa tsy fihetseham-po ny finoana. Rehefa matoky an'Andriamanitra tanteraka isika, rehefa miantehitra amin'ny fahamendrehan'i Jesôsy amin'ny maha-Mpamonjy mpamela heloka Azy, dia handray ny fanampiana rehetra araka izay ilaintsika. » FW, t. 36.

Afaka handinika misimisy kokoa ny amin'izany fahamarinana lehibe izany isika amin'ity herinandro ity, araka izay voambara ao amin'ny bokin'i Isaia.

_*Famerenana ny lesony ny sabata 13 Marsa._

