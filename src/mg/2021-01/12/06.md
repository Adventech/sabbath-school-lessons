---
title:  "Andro famalian'Andriamanitsika (Isa. 61:2)"
date:   18/03/2021
---

`Ao anatin'ireo vaovao mahafaly rehetra ireo, nahoana ny Mesia, araka izay hifa ao amin'ny Isa. 61, no mitory ny famalian'Andriamanitra? Oviana io faminaniana io no tanteraka?`

Fony Izy tao Nazareta dia namaky ny Isa. 61 i Jesôsy , Ilay Mesia, mandra-pahatonga amin'ilay hoe: « Hitory taona ankasitrahan'i Jehovah » (Isa. 61:2; Lio 4:19). Dia niato Izy ka nanao hoe: « Andro-any no efa tanteraka eto anatrehanareo izany soratra izany » (Lio. 4:21). Koa ninian'i Jesôsy nodinganina manokana mihitsy ny famakiana ny andalana manaraka ao amin'io andininy io ihany manao hoe: « andro famalian'Andriamanitsika » - Isa. 61:2. Raha vao nanomboka ny asa fitoriany teny soa mahafaly ho an'ny malahelo, sy fandefasana ny mpifatotra ho afaka amin'ny famatoran'i Satana dia tsy mbola tonga kosa ny andro famaliana. Ao amin'ny Mat. 24 (ampitahao amin'ny Mar. 13; Lio. 21), dia nilaza mialoha tamin'ny mpianany Izy fa ny fitsaran'Andriamanitra dia mbola amin'ny hoavy.
Ao amin'ny Isa. 61 tokoa mantsy ny andro farnalian'i Jehtivah, ilay « andron'i Jehovah, izay sady lehibe no mahatsiravina » (Joe. 3:4), dia ho tonga rehefa hiverina indray i Kristy hanafaka ny planeta Tany amin'ny tsy fahamarinana, amin'ny alalan'ny fandreseny ireo fahavalony sy ny fanafahany ireo vahoaka sisa ampahoriana (Apak. 19; ampitahao amin'ny Dan. 2:44,45). Koa raha nitory ny fanombohan'ny "taona ankasitrahan'i Jehôvah" izany i Kristy, dia amin'ny fiaviany fanindroany no ho faratampon'ny fahatanterahanIzany.

`Ahoana no ampifandraisanao ny maha-fitiavana an'Andriamanitra amin'ny nnaha-Andriamanitry ny famaliana Azy koa? Tsy mety hiaraka ve ireo hevitra ireo? Araka ny fahazoanao azy, mbola fisehoan'io fitiavana io ihany ve ny famaliany? Raha eny, amin'ny fomba ahoana? Hazavao.`

Na dia niteny tamintsika aza i Jesôsy  mba hanolotra koa ny takolatsika anankiray (Mat. 5:39), dia milaza mazava koa Izy any amin'ny andininy hafa fa hotanterahina tokoa ny fitsarana sy ny famaliana (Mat. 8:12). Na dia manambara aza i Paoly hoe: « Aza mamaly ratsy ny ratsy » (1 Tes. 5:15), dia lazainy koa fa rehefa hiseho avy any an-danitra ny Tompo, miaraka amin'ny afo midedadeda, dia « hamaly izay tsy mahalala an'Andriamanitra » Izy (2 Tes. 1:8).

Mazava loatra, ny maha-samy hafa azy dia izao: amin'ny maha-Andriamanitra feno fahendrena sy famindrampo tsy manam-petra Azy, dia ara-drariny tanteraka no hanatanterahany ny fitsarana sy ny famaliana. Ny fitsarana sy ny famalian'olombelona dia miaraka amin'ireo kilema sy fahalemena ary tsy fahatanterahana amin'ny maha-olombelona azy. Fa ny fitsaran'Andriamanitra kosa dia tsy isalasalana fa tsy hisy ireo tsy fahatanterahana ireo velively.

`Iza amin'ireto toe-javatra ireto no mety hahatonga anao haniry ny hamaliana ny olona iray noho ny ratsy nataony? (1) Olona iray nandratra olona iray hafa tsy tianao, sa (2) olona iray nandratra ny namanao tianao tokoa? Ahoana no anampian'izany anao hahatakatra tsara kokoa ny fifandraisana misy eo amin'ny fitiavan'Andriamanitra antsika sy ny fampitandremany ny amin'ny famaliana?`