---
title: "Iza no havela heloka?(Isa. 59:15-21)"
date: 15/03/2021
---

Ny Isa. 59 dia mampiseho sary manaitra mikasika ity olan'ny fahotana ity. Soa ihany fa mampiseho fanantenana ny amin'ny fanavotana koa ny Baiboly.

Eto am-panombohana dia izao no fanontaniana apetraka voalohany: Firy amintsika no efa nanota? Tsy mampisalasala izay ambaran'ny Baiboly: Isika rehetra dia efa nanota avokoa. Noho izany, ny fanavotana dia tsy mba azo ankinina amin'ny hoe: izay tsy nanota ihany; fa tsy maintsy ny famelan-keloka no fototra iorenany (Jer. 31:34). Miombon-kevitra aminizany i Paoly. Samy efa nanota avokoa izy rehetra (Rôm. 3:9-20, 23); koa dia tsy misy anavahana azy raha ny amin'io lafiny io (Rôm. 3:22). Ireo izay nohamarinina dia lazaina fa marina, noho izy nandray fotsiny flay fanomezana tamin'ny finoana, dia ny fahamarinan'Andriamanitra izay omena amin'ny alalan'ny sorona nataon'i Kristy.

`Vakio ny Rom. 3:21-24. Inona no ambaran'ireo andininy ireo mikasika ny fomba amonjena antsika? Inona ny fanantenana omen'izany antsika amin'ny fitsarana?`

Mihevitra ny ankamaroan'ny olona fa ny foto-dresaka ao amin'ny fitsarana dia ny hoe: Iza no nanota? Kanefa fanontaniana tsy mila apetraka akory izany satria samy efa nanota ny olona tsirairay. Ity kosa no tena fanontaniana: Iza no havela heloka? Marina Andriamanitra rehefa manamarina « izay manana finoana an'i Jesosy » (Rôm. 3:26). Ny fanapahan-kevitra amin'ny fitsarana dia mifototra amin'ny hoe: Iza no nandray famelan-keloka ary mbola manohy mandray izany famelan-keloka izany amin'ny alalan'ny finoana an'i Jesôsy?

Marina ihany fa tsaraina amin'ny alalan'ny asa ataontsikaisika, kanefa tsy ao anatinIzany ny hevitra hoe mahavonjy antsika ny asa. Raha izany mantsy dia foana ny finoana (Rom. 4:14). Ny asantsika kosa anefa no mampiseho raha tena novonjena tokoa isika na tsia (Jak.2:18).

`Nahoana no tsy mahavonjy antsika ny asa na ankehitriny na amin'ny fitsarana? Jereo ny Rom. 3:20, 23.`

Tsy mahavotra na iza na iza intsony na ny asa tsara, na ny fankatoavana ny lalana, fa efa tara loatra izany. Ny zava-kendren'ny lalana ao anatin'ny tontolo iray feno fahotana dia tsy ny hamonjy tsy akory fa ny hampiseho ny ota. Fa « ny finoana izay miasa amin'ny fitiavana » (Gal. 5:6), dia ilay fitiavana izay nampidinin'ny Fanahin'Andriamanitra ho ao am-po (Rom. 5:5), no mampiseho fa manana ny finoana velona an'i Jesôsy ny olona iray (Jereo koa ny Jak. 2:26).

Ny asa dia fanehoana ety ivelany; fisehoan'ny finoana mahavonjy ananan'ny olombelona izany. Araka izany ary, ny fanandramana Kristianina marina dia fanandramana izay anehoano ny finoana amin'ny alalan'ny fanoloran-tena ho an'ny Tompo isan'andro ka miseho amin'ny fankatoavana ny Ialàna izany. Eo amin'ny fitsarana dia ampiasain'Andriamanitra ny asa ho porofo eo anatrehan'ireo voariny izay tsy mba afaka mamaly ny ao an'eritreritra tahaka Azy. Kanefa ho an'ny olona izay niova fo, ny asany taorian'ny fiovam-pony, rehefa nampaherezin'i Kristy sy ny Fanahy Masina izy, dia manan-danja tokoa eo amin'ny fitsarana. Ilay fiainana feno ota talohan'ny niovana fo dia efa voasasa sy voafafa tamin'ny alalan'ny ran'ny Zanak'ondry (Jereo ny Rom. 6).
