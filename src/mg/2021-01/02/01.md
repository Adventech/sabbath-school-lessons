---
title: Olana eo amin'ny fitarihana
date: 02/01/2021
---

### Hodinihina mandritra ny herinandro
Isa. 6:1-4; Isa. 6:5-7; Isa. 6:8; Isa. 6:9-13.

><p>Tsianjery</p>
>« Tamin'ny taona nahafatesan'i Ozia mpanjaka no nahitako ny Tompo nipetraka teo ambonin'ny seza fiandrianana avo sady manerinerina, ary ny ebaneban'akanjony nahafeno ny tempoly » (Isa. 6:1).

### Fampidirana

Inona no mampiavaka ny atao hoe: fitondrana mahomby?, hoy ny mpianatr'i Confucius nanontany; "Sakafo ampy, fitaovam-piadiana ampy, ary ny fitokian'ny vahoaka » hoy izy.

« Ary raha toa ka tsy manan-tsafidy ianao fa tsy maintsy ajanona ny iray amin'ireo telo ireo, dia inona no hajanonao?, hoy ilay mpianatra nanontany. »

« Ny fitaovam-piadiana », hoy i Confucius.

« Ary raha tsy maintsy ajanonao indray ny iray amin'ireo roa tavela ireo, dia inona no hajanonao? » Hoy ihany ilay mpianany nikiry.

« Ny sakafo », hoy i Confucius namely. « Ny hanoanana mantsy efa mpanjo ny olona rehetra, fa ny mpitondra tsy itokian'ny vahoaka intsony dia tena very tokoa. » — 1500 Illustrations for Biblical Preaching (Grand Rapids, Mich.: Baker Books, 1989), Michael P. Green, t. 215.

Mila mpitarika mahery sy azony itokiana tokoa ny vahoaka. Nisoratra anarana ho amin'ny fe-potoam-piasana fanindroany ny miaramila fray. Nanontany azy ilay mpiandraikitra ny fiantsoana miaramila ao amin'ny tafika momba ny anton'ny faniriany hiverina indray. « Niezaka niaina ny fiainan'xiy olon-tsotra aho », hoy izy « saingy tsy misy miandraikitra ianao any ».

Hodinihintsika amin'ity herinandro ity ny olan'ny fitarihana teo amin'ny firenen'i Joda, sy ny vokatra mampalahelo naterak'izany.

_* Famerenana ny lesony ny sabata 9 Janoary._