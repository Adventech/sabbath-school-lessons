---
title: Tononkalo momba ny fijalian'ilay mpanompon'i Jehôvah (Isa.52:13--53:12)
date: 01/03/2021
---

Manamafy ny (Isa. 52:13-15;53:1-12), izay antsoina hoe « tononkalon'ny fijalian'llay Mpanompon'i Jehôvah », fa « mpaminanin'ny filazantsara » tokoa i Isaia. Misongadina eo anivon'ireo asasoratra hafa io tononkalo io, ary mifandrindra tsara amin'ny hakanton'ny filazantsara. Na dia manaitra aza ny hafohin'ny fehezanteny ao dia mifono hevi-dalana kosa ny tsirairay avy amin'izany, ary maneho ny votoatin'ilay tanjon'Andriamanitra mampitolagaga, dia ny fanavotana ilay taranaka very sy milomano anaty fahotana.

Tsy ity tsy akory no « rononom-panahy » ao amin'ny tenin'i Isaia. Efa hatrany amin'ny ampahany voalohany amin'ny bokiny izy no nanomana ny mpamaky na ny mpihaino azy tamin'ny alalan'ny famelabelarany ilay lohahevitra momba ny Mesia. Araka ny fizotry ny fiainan'ny Mesia teto an-tany dia natombony tamin'ny naha-tao am-bohoka Azy sy ny nahaterahany izany (Isa. 7:14), avy eo dia ambarany ny maha-avy amin'Andriamanitra sy taranak'i Davida mpanjaka Azy (Isa. 9:6,7); hazavainy ny asa ataony ho an'ny Isiraely, dia ny famerenana ny Isiraely. ho Aminy (Isa. 11:1-16), ary koa ny asa mangina ataony ho fanafahana ny olona amin'ny tsy rariny sy ny fahoriana (Isa. 42:1-7). Rehefa izany dia asehon'i Isaia fa ao amin'ilay tantara lehiben'ny Mesia dia fahoriana no mialoha ny fanandratana Azy (Isa. 49:1-12; Isa. 50:6-10). Ary eto dia miditra lalina ao amin'ny fahorian'llay Mpanompo niari-pijaliana ny tononkalo.

`Avereno vakina ireo andininy voalaza ao amin'ireo paragrafy ireo. Diniho indray izay ambarany amintsika momba an'i Jesôsy, ilay Mesia. Manomana antsika ho amin'izay hitranga ao amin'ny toko 52 sy 53 ve izany? Amin'ny Tomba ahoana? Sa manao izay hanasongadinana kokoa ny voalazan'ny Isa. 52 sy 53 kosa?`

`Misy fifanoherana manaitra aseho mialoha ao amin'ny fampidirana ilay tononkalo ao amin'ny (Isa. 52:13-15; 53:1: hambinina sy hasandratra Ilay Mpanompo, kanefa ho simba tsy hay fantarina ny tarehiny. Iza no hino izany?`

Manomboka amin'ny filazana mampangorakoraka momba ny niavian'llay Mpanompo sy ny endriny feno fahatsorana ny Isa. 53:2,3, ary avy eo mitohy amin'ny fahoriana nanjo Azy sy ny fandavan'ny maro Azy. Misy fiatoana kely ao amin'ny Isa. 53:4-6, manazava fa ny fijaliany dia famaizana noho ny fandikantsika ny lalàna, ary maretany izany ho fanasitranana antsika. Mitohy ihany izany ao amin'ny Isa. 53:7-9, mandra-pahatonga Ilay Mpanompo tsy manan-tsiny tao am-pasana.

Milaza ny fisandratany kosa ny Isa. 53:10-12, dia ilay fisandratana ambony voalaza mialoha ao amin'ny Isa. 52:13, ary ambarany koa fa sitrapon'Andriamanitra ny hahafoizany ny ainy ho famonjena ny hafa.

Ampitahao amin'ny fitantarana ao amin'ny Fil. 2:5-11 izany, izay miainga amin'ny toe-javatra maneho fisandratana, avy eo midina tsikelikely ho amin'ny fitotonganana ambany indrindra, ary miverina miakatra ho amin'ny fisandratana ambony indray amin'ny farany. Voalaza ao fa nanana ny endrik'Andriamanitra i Jesôsy kanefa nietry Izy ka nofoanany ny Tenany tamin'ny nakany ny endriky ny mpanompo sy ny nahatongavany ho manam-pitoviana amin'ny olona; ary nanetry tena hatramin'ny fahafatesana Izy, dia ilay fahafatesana mahamenatra teo amin'ny hazo fijaliana. Noho izany anefa dia asandratr'Andriamanitra ho amin'ny avo indrindra Izy mba haneken'ny olona rehetra Azy ho Tompo (ampitahao amin'ny Isa. 49:7).

`Vakio ny Isa. 52:13-15;53:1-12. Soraty izay rehetra Iazain'ilay tononkalo fa ataon'i Jesôsy ho antsika. Midika inona amintsika izany zavatra nataony ho antsika izany?`