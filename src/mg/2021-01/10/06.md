---
title: 'Fanati-panonerana manova ny fiainana (Isa.53:10-12)'
date: 04/03/2021
---

`Inona no hevitr'izany hoe: « Fanatifra noho ny heloka » ny ain'llay Mpanompo (Isa. 53:10, DIEM)?`

Amin'ny teny hebreo, ny teny hoe « fanatitra » dia manambara « Fanati-panonerana » na « Fanatitra noho ny ota » (Lev. 5:14-26; 6:1-7; Lev. 7:1-7), izay afaka manonitra ny fahadisoana niniana natao tamin'ny olon-kafa (Lev. 5:21,22). Avahan'i Isaia manokana ireny fahotana ireny (Isa. 1, 2, 3; Isa. 10:1,2; Isa. 58). Ankoatra izany dia tsy maintsy oneran'ny mpanota aloha izay nalainy tamin'ilay namana nanotany, ka ataony mihoatra aza, izay vao manao fanatitra izy, mba hahazoany ny famelan-keloka avy amin'Andriamanitra (Lev. 6:4-7; ampitahao amin'ny Mat. 5:23,24).

Takatsika izao ny voalazan'ny Isa. 40:2, izay ampiononan'Andriamanitra ireo olony any an-tany fahababoana, ka anambarany amin'izy ireo fa efa vita ny adiny, efa voaloany ny onitra noho ny fahotany.

Kanefa tsy maintsy misy fanatitra atao aorian'izany fanonerana izany. Hita ao amin'ny Isa. 53 ilay fanatitra: Ilay Mpanompon'Andriamanitra, fa tsy ondry, no indro entina hovonoina (Isa. 53:7) noho ireo olona nania (Isa. 53:6).

Na « nofongorana niala tamin'ny tanin'ny velona » aza Izy (Isa. 53:8; ampitahao amin'ny Dan. 9:26), ka fongana tanteraka tao anatin'ilay fanatitra namelona ny afom-panantenantsika, dia nandresy ny fahafatesana kosa lzy ary tsy ho faty intsony, handray voninahitra sy habita ny « taranany » ary handroso ho amin'ny fahavelomana mandrakizay (Isa. 53:10-12).

**Diniho tsirairay ireto toko sy andininy ireto. Ahoana no samy anehoan'izy ireo ilay hafatra fototra voalaza ao amin'ny  Isa. 53 ?**

`Sal. 32:1,2`

`Rôm. 5:8`

`Gal. 2:16` 

`Fil. 3:9`

`Heb. 2:9 `

`1 Pet. 2:24`

`Raha misy olona iray mangataka anao mba hamintina ilay vaovao mahafaly ao amin'ny Isa. 52:13-15; 53:1-12 ao anatin'ny paragrafy iray, dia inona no hosoratanao?`