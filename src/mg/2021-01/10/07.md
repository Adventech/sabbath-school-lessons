---
title: Fianarana fanampiny
date: 05/02/2021
---

« Nentin'i Kristy teo amin'ny Tenany, teo amin'ny hazo fijaliana, ny fahotantsika (...) Fa toy inona loatra re ny fahotana no dia tsy misy fanavotana azon'ny voary voafetra atao? Toy inona loatra ny ozona nentiny no dia tsy maintsy Andriamanitra irery ihany no afaka manatanteraka izany? Noporofoin'ny hazo fijalian'i Kristy tamin'ny olombelona rehetra fa fahafatesana no tambin'ny ota (...) Oh, sao lahy misy mosavy mahery vaika manakana azy ireo tsy hahatsapa izany sy manohitra ny Fanahy Masina tsy hiditra ao am-pony? » - OHC, p. 44.

« Natao hanandratana ny lalàm-panjakan'Andriamanitra ny fahafatesan'Ilay Zanaka Lahitokan'Andriamanitra. Nivesatra ny helok'izao tontolo izao Izy. Tsy misy fiadanana ho antsika raha tsy ao amin'llay Zanak'Andriamanitra tonga nofo sy niaritra fahafatesana. Afaka nizaka fahoriana Izy satria nanohana Azy Andriamanitra. Naharitra Izy satria tsy nisy pentim-pahotana na-tsy fahatokiana teo Aminy. Nandresy ho antsika i Kristy tamin'ny netezany hiharan'ny sazin'ny fandikan-dalana araka ny fahamarinana. Sady nitondra fiainana mandrakizay ho an'ny olona Izy no nanandratra sy nanome voninahitra ny lalàna koa. » — S1M, b. 1, t. 302.


**FANONTANIANA HIFANAKALOZAN-KEVITRA:**

`1. Midina lalina hatrany amin'ny fiainan-tsy hita ny Isa. 53:7-9, dia ny fahafatesan'llay Mpanompo sy ny nandevenana Azy. Inona avy amin'izay voalaza ao amin'ireo andininy ireo no tanteraka tamin'ny faramparan'ny fiainan'i Jesôsy? Mat. 26:57-75; 27:1-60; Mar. 14:53-72;15:1-46; Lio. 22:54-71; 23:1-53; Jao. 18:12-53;19:1-42.`

`2. Diniho ilay voalazan'i Ellen G. White etsy ambony mikasika ny fanandratana ny lalàna tamin'ny aiaian'ny fahafatesan'i Kristy. Inona no tiany ambara amin'izany? Ahoana no tokony ho fahazoantsika ny fahafatesany? Tsy manaporofo ve izany fa mandrakizay ny lalàna?`

**Famintinana:** 
Rehefa avy nitantara ny nahaterahan'llay Mpanafaka sy ny maha-Izy Azy ary ny asany i Isaia, dia nilaza ny amin'ilay fahoriana faratampony izay manome antsika fanantenana: ho fanatrarana, ho famonjena, ary ho fanasitranana ny olom-bery, anisan'izany isika, dia nanolo-tena hivesatra ny fahoriantsika sy nanaiky hofaizina eo amin'ny toerantsika Ilay Mpanompon'Andriamanitra.