---
title: Manatanteraka izay heverina fa tsy ho vita
date: 27/02/2021
---

### Hodinihina mandritra ny herinandro
Isa. 50:4-10; Isa. 52:13-15; Isa. 53:1-12; Isa. 53:3-9; Isa. 53:10-12.

><p>Tsianjery</p> 
>« Nefa Izy dia voalefona noho ny fahadisoantsika sy notorotoroina noho ny helotsika, ny fampijaliana nahazoantsika fihavanana no namelezana Azy; ary ny dian-kapoka Taminy no nahasitranana antsika » (Isa. 53:5).

### Fampidirana

Feno fangorahana ireo iray firenena taminy, izay nandevozina tany amin'ny toeram-pitrandrahana afrikanina, ny fon'i Lough Fook, Kristianina sinoa iray. Naniry hanome azy ireo fanantenana avy amin'ny filazantsara izy, saingy ahoana no ahafahany mifandray amin'izy ireo? Nanolo-tena ho andevo mandritra ny dimy taona izy, izany no vahaolana hitany. Nentina tany Demerara izy ary tany no niresahany momba an'i Jesôsy tamin'ireo mpiara-miasa taminy.

Maty i Lough Fook, kanefa talohan'izany dia olona miisa 200 no efa nanaiky an'i Jesôsy ho Mpamonjiny ka afaka tamin'ny tsy fananam-panantenana.

Fahafoizan-tena mahatalanjona tokoa re izany mba hanasoavana ny hafa! Oha-piainana mendrika halain-tahaka tokoa !

Izay heverina fa tsy ho vita velively no nataon'i Jesôsy, izany hoe, tamim-panetren-tena no « nakany ny endriky ny mpanompo » (Fil. 2:7). Tamin'izany dia nahatratra izay tsy noheverina ho tratra velively ihany koa Izy, dia izaho sy ianao ary izao tontolo izao latsaka sy very anatin'ny hantsan'ny fahotana.

Ho hitantsika amin'ity herinandro ity io toe-javatra toa tsy mampino io, izay efa voambara taonjato maro mialoha ny nitrangany.

_* Famerenana ny lesony ny sabata 06 Martsa._