---
title: Fianarana fanampiny
date: 26/02/2021
---

Vakio ny fitantaran'i Ellen G. White ny asa fanasitranana sy fampianarana nataon'i Jesôsy ao amin'ny fizarana « Tao Kapernaomy », IFM, toko 26.

« Ilana fahaiza-manao sy fahendrena lehibe ny asa fihazana fanahy. Tsy mba nanafina ny fahamarinana mihitsy ny Mpamonjy kanefa tamim-pitiavana hatrany no nanambarany izany. Nampiasa ny fahaizana lehibe indrindra mifandray tamin'ny olona Izy, ary naneho toetra malemy fanahy sy mihevitra ny hafa. Tsy mba nivatravatra fiteny mihitsy Izy, na nanao teny henjana tsy amin'ny antony, na koa nampalahelo be fahantany ny fanahy mora tohina. Tsy nanome tsiny ny fahalemen'ny olombelona Izy fa nampangainy tsy amin-tahotra kosa ny fihatsarambelatsihy, ny tsy finoana, sy ny fanaovan-dratsy, nefa tamin-dranomaso no nitenenany raha nanao ireo faniniana nandratra fo Izy. Tsy mba nataony ho tsy misy antra ny fahamarinana fa fangorahana lalina no nasehony ny olombelona. Sarobidy teo imasony avokoa ny fanahy tsirairay. Nitondra tena mandrakariva tamin'ny fahamendrehan'Andriamanitra Izy, nefa koa niondrika mba hijery amim-pitiavana lehibe indrindra ny mambra tsirairay ao amin'ny fianakavian'Andriamanitra. Fanahy lavo izay nanirahana Azy hovonjena no hitany teo amin'ny olona rehetra. » (GW, t. 117). 

**Fanontaniana hifanakalozan-jevitra:** 

`1. Vakio amin'ny kilasy ny teny nosoratan'i Ellen G. White etsy ambony mikasika ny fomba fiasan'i Kristy teo amin'ny hafa. lfanakalozy hevitra ny fitsipika hita ao, ary koa ny fomba anehoan'ny fiangonana misy anao ireo fitsipika ireo.`

`2. Mahafantatra "volotara torotoro" na "lahin-jiro manetona" (Isa. 42:3) ve ianao? Inona no azonao atao hanampiana izany olona izany kanefa tsy "manapaka" na "mamono" azy? Fomba ahoana no hampitodihanao izany oiona izany ho amin'Andriamanitra? Inona no asainao ataony mba ho fanampiana sy fanasitranana azy?`

`3. Ny foto-kevitra manambara fa tsy afaka milaza mialoha ny hoavy tahaka izay nataon'i Isaia ny oiona no niaingan'ny hevitra mikasika ny fisian'ny mpanoratra roa samy hafa nanoratra ny bokin'i Isaia. Inona ny olana fototr'izany fanambarana izany, ary nahoana isika no tokony hitsipaka ankitsirano izany amin'ny maha-Kristianina antsika? `

**Famintinana:** 

Ilana Mpanafaka ny fanafahana. Mpanafaka roa no hanafaka ny firenena mpanompon'Andriamanitra: i Kirosy izay hanafaka ireo babo atao sesitany any Babilôna, sy ilay Mpanompo tsy voatonona anarana izay aseho miandalana ny maha-Mesia Azy. lo Mpanompo io no hampitoetra indray ny rariny sy hitondra ireo sisa hiverina amin'Andriamanitra.