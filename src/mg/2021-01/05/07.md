---
title: Fianarana fanampiny
date: 29/01/2021
---

« Malahelo ny zanany ny fon'ny ray olombelona. Mijery ny endriky ny zanany kely izy, ka toran-kovitra rehefa mieritreritra ny loza eo amin'ny fiainana. Iriny tokoa ny hiaro ny malalany amin'ny herin'i Satana, ny hihazona azy tsy ho tratran'ny fakam-panahy sy ny ady. Hiatrika ady mafaitra sy misy zava-doza mampahatahotra be lavitra no nanomezan'Andriamanitra ny Zananilahy tokana, mba ho azo antoka ho an'ireo zanatsika kely ny lalan'ny fiainana. 'Indro ny fitiavana'. Aoka ho gaga ny lanitra ary hitolagaga ny tany! » - IFM, t. 38.

« I Kristy mihitsy no nanaiky hanao izay rehetra ilaina hamonjena ny olombelona. Tsy nisy anjely na olombelona mahatanteraka izany asa lehibe izany. Ny Zanak'olona ihany no tsy maintsy hasandratra; satria Izay tsy manam-petra ihany no mahatanteraka ny asam-pamonjena. Nanaiky hifandray tamin'ny tsy marina sy ny mpanota i Kristy, nandray ny maha-olombelona, nanolotra ny rany sy ny fanahiny ho sorona noho ny otantsika. Norefesina ny heloky ny olombelona tany amin'ny filan-kevitry ny lanitra, notombanana ny fahatezeran'Andriamanitra noho ny ota, kanefa nambaran'i Kristy fa Izy no hiantsoroka ny fanatanterahana ireo fepetra ilaina mba hisian'ny fanantenana ho an'ny taranaka lavo. » - ST, 5 Martsa, 1896. 

**Fanontaniana hifanakalozan-jevitra:**

`Asehon'Andriamanitra amin'ny sary iray ihany ny fiavian'i Kristy anankiroa, araka izay hitantsika ao amin'ny Isa. 11. Ahazoantsika ampaham-panazavana ny antony tsy nandraisan'ny Jiosy sasany an'i Kristy tamin'ny fiaviany voalohany izany, noho izy ireo niandrandra ireo zavatra izay tsy hitranga raha tsy amin'ny fiaviany fanindroany. lnona no ambaran'izany amintsika momba ny lanjan'ny fahatakarana ny toetry ny fiavian'i Kristy fanindroany? Hanomana ny olona ho amin'ny fitaka lehiben'i Satana amin'ny andro farany ny fomba fijery diso, momba ny fiaviany fanindroany ohatra; amin'ny fomba ahoana? (jereo ny HM, toko 39)`

**Famintinana:**
 
Nampanantena Andriamanitra, tamin'ny andron'i Isaia izay midika hoe « Jehôvah no famonjena », fa hamonjy ny olony amin'ny fampahoriana hihatra aminy vokatry ny fihemoran'izy rehetra iray firenena. Ao amin'i Jesôsy no hahatanterahan'jzany faminaniana mitory fanantenana izany, Jesôsy izay manana anarana midika hoe: « Jehovah no Mpamonjy ». 