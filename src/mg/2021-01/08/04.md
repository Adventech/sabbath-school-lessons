---
title: 'Ny niandohan’i filazantsara (Isa. 40:9-11)'
date: 16/02/2021
---

`Inona ny zava-mifranga voalaza ao amin'ny Isa. 40:9-11?`

Ahitana mpitondra teny soa mahafaly ho an'i Jerosalema any arnin'ny faramparan'ny bokin'i Isaia (Isa. 41;27; Isa. 52:7), ka anarana mpanondro ny lahy ("au masculin") no amaritany azy. Ao amin'ny Isa. 40:9 kosa, ilay mpitondra teny avy eo an-tendrombohitra manao hoe: « Indro Andriamanitrareo! », dia voalaza amin'ny anarana mpanondro ny vavy ("au feminin"), ary hita mazava amin'ny teny hebreo izany.

Midera an'Andriamanitra i Davida ao amin'ny Sal. 68:6 satria "Manome trano ho an'ny rnanirery Andriamanitra. Manafaka ny voafonja Izy ka manome azy fanambinana" (DIEM). Na dia ilay Fanafahana (na Eksôdôsy) ny vahoaka tamin'ny fanandevozan'ny Egiptianina aza no resahin'io andininy io dia ampiasain'i Isaia koa izany hevitra izany eto mba hanambarana ilay Fanafahana faharoa, dia ny fiverenana avy any Babilôna, avy amin'ny fahababoana. 

Etsy andanin'izany, mampiasa ny Isa. 40:3-5 ny TV mba hanambarana Jaona mpanao batisa izay manomana lalana ho an'i Kristy, dia i Kristy Ilay Teny mandrakizay tonga nofo, nay tompo "nonina tamintsika" Jao. 1:14.

Efa nisy olona hafa talohan'i Jaona aza nanambara ny vaovao mahafalin'ny fiavian'i Kristy voalohany. Anisan'ny voalohany amin'izany i Simeona sy i Ana, efa anti-panahy, izay nahita an'i Jesôsy raha nentin'ny ray aman-dreniny tao an-tempoly Izy mba hatolotra ho an'ny Tompo (Lio. 2:25-38). Tahaka ireo mpitondra hafatra ao amin'ny bokin'i Isaia dia lahy sy vavy ihany koa izy ireo. Niandry ny fampiononana ny Isiraely i Simeona; ny Mesia no nandrandrainy (Lio. 2:25,26).

Araka ny faminanian'i Isaia, dia tsy kisendrasendra ny nahatonga an'i Ana, mpaminanivavy, ho voalohany nanambara ampahibemaso tao amin'ny tempoly, tamin'ny vahoakan'i Jerosalema, fa tonga ny Tompo: "Ary nony niditra tamin'izany ora izany izy, dia nisaotra an'Andriamanitra ka nilaza Azy tamin'izay rehetra niandry ny fanavotana tao Jerosalema"- Lio. 2:38. Eto no miandoha ny fitoriana ny filazantsara kristianina araka ny fahafantarantsika azy, dia ny fanambarana ny vaovao mahafalin'ny fahatongavan'i Jesôsy Kristy mba hitondra famonjena. Taty aoriana dia vehivavy iray koa, i Maria Magdalena, no nanambaran'i Jesôsy voalohany ilay vaovaom-pandresena, dia ny fitsanganany tamin'ny maty (Jao. 20:17,18), izay fahatanterahan'ny asa fitoriana ny Filazantsara nataony teto amin'ity tany ity. Toy ny ahitra ny nofo, fa ny Tenin'Andriamanitra tonga nofo kosa dia maharitra mandrakizay! (Jereo ny Isa. 40:6-8) 

`Vakio ny Isa. 40:11 Inona ny sary an'ohatra asaho eto? Toy ny ahoana  hoe "ondry" andrasan'ny Tompo izany? Manorata paragrafy ho an'ny tenanao  manokana mikasika ny fanandramana niainanao momba izany. Nahoana no tsara ny mamerimberina ao an-tsainao  ny fomba nitantanan'Andriarnanitra fiainanao?`