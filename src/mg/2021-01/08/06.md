---
title: 'Ny olan’ny fanompoan-tsampy (lsa. 40:19,20)'
date: 18/02/2021
---

Satria soloan'ny fanompoan-tsampy zavatra hafa Andriamanitra, dia potehiny ny fifandraisana ety sy tsy manan-tsahala amin'Andriamanitra (Eks. 20:4,5; Isa. 42:8). Koa «fijangajangana» ara-panahy no ilazan'ny mpaminany ny fanompoan-tsampy (Jer. 3:6-9, Ezek. 16:15-19).

`Vakio ny Isa. 41:29. Ahoana no amariparitan'i Isaia ny fanompoan-tsampy? Ahoana no fahazoanao ny zavatra ambarany eto momba izany? Nahoana no marina tokoa izany famaritana ny toetry ny sampy izany, na manao ahoana na manao ahoana karazany?`

Nino ireo mpanompo sampy fahiny fa andriamanitra mahery no nivavahany tamin'ny aialan'ireo sary sy tandindona maneho azy. Ny fivavahana amin'ny sampy maneho andriamani-kafa dia mandika ilay didy voalohany manao hoe: 'Aza manana andriamani-kafa, fa Izaho ihany." Fa raha natao anehoana Ilay Andriamanitra marina kosa ny sampy iray, tahaka ilay ombilahy kely volamena (Eks. 32:4,5), dia lavin'Andriamanitra ny fitovian'izany Aminy satria tsy misy olona na iza na iza mahay maneho ny endriny (Deo. 4:15-19), ary tsy misy na inona na inona azo ampitahaina amin'ny voninahiny sy ny fahalehibiazany. Araka izany, ny sampy na ny sarin-javatra voasokitra mihitsy no andriamani-kafa, ary ny fiankohofana aminIzany dia fandikana ny didy voalohany sy ny faharoa.

Tsy ilain'ny vahoakan'Andriamanitra ny sampy, satria ilay shekinah (teny hebreo, jereo ny Eks. 24:16,17) mariky ny fanatrehan'Andriamanitra mihitsy no efa. miaraka amin'izy ireo ao amin'ny fitoerany masina. Ny fivavahana amin'ny sampy, noho izany, dia fanoloana sy fandavana ilay tena fanatrehan'Andriamanitra. 

Inona avy ireo karazany sampy mety ananantsika ankehitriny amin'ny maha-fiangonana antsika? Tsy miseho amin'ny endriny mivantana ny fanompoan-tsampy ao amin'ny fiangonana ankehitriny. Izany tokoa ve? Raha eny, amin'ny fomba ahoana? « Maro arnin'ireo izay mitondra ny anarana hoe Kristianina no manompo andriamanitra hafa ankoatra ny Tompo. Fanoloran-tena tanteraka no tadiavin'ny Tompo amintsika, sy ny fametrahantsika Azy ho lohalaharana amin'ny zavatra rehetra. Izay rehetra mampihena ny fitiavantsika an'Aridriamanitra, na manakantsakana ny fanompoana tokony hataontsika ho Azy, dia manjary sampy. » (SDABC, b. 2, tt. 1011-1012).

Hitantsika avy amin'ireo asasoratra tranainy fa manintona ny fanompoan-tsampy satria mahakasika ny vola sy harena ary ireo zavatra eto aminhao tontolo izao izany. Tatnin'ny alalan'ny ireo fombafombam-pivavahana izay mifanaraka amin'ny sain'ny olona no nanomezan'ny mpanompo sampy voninahitra ireo hery izay ninoany fa afaka hanome azy fahavokarana sy fanambinana. Mifototra amin'ny herin'ny tena io fivavahana io. Mampahatsiahy anao inona izany?

Mialoha kelin'ny fiavian'ny Tompo indray, rehefa voaomana ny lalany, amin'ny alalan'ny hafatra fampihavanana entin'ilay Elian'ny andro farany (Mal. 3 :19-24), dia ireto ihany no safidy hisy, tahaka ny tamin'ny andron'i Isaia: Hivavaka aminilay Andriamanitra Mpamorona ve ianao sa hivavaka arnin-javatra hafa (Apôk. 13,14?) Raha ny marina mantsy dia tsy misy ny eo anelanelany fa tsy maintsy manana «zavatra» ivavahana mandrakariva isika (Apôk. 13,14)