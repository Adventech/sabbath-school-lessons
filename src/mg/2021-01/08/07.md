---
title: Fianarana fanampiny
date: 19/02/2021
---

Vakio ny "Indro Andriamanitrareo" ao amin'ny MM, tt. 259-266. 

« Nohamaizinin'ny tsy fahalalany an'Andriamanitra ny toe-panahin'ny olona tamin'ny andron'Isaia. Niezaka hampino ny olona nandritra ny fotoana ela i Satana fa ny Mpahary no niavian'ny fahotana sy ny fijaliana ary ny fahafatesana. Koa nihevitra ireo olona voafitany tamin'izany fa Andriamanitra dia Andriamanitra tsy mifaditrovana sy mila voa tsy ary ka mandinika azy ireo hiampangana sy hanamelohana azy ary tsy mandray ny mpanota mankeo Aminy. Ny lalàm-pitiavana mifehy ny fanjakan'ny lanitra dia nasehon'ilay mpamitaka lehibe ho famelezana ny fahasambaran'izy ireo sy ho zioga mavesatra tokony hialany amin-kafaliana. Lazain'i Satana fa tsy azo atao ny hitandrina ny fitsipika amin'io lalàna io ary ny fanasaziana raikitra amin'ny fandikana izany, dia atao amin'ny fomba jadona » (MM, t. 259). 

**Fanontaniana hifanakalozan-jevitra:**

`1. Fintino amin'ny fomba filazanao azy manokana ny Isa. 40:12-31. Soraty izany ka mampiasa sary an'ohatra moderina, toy ny valina fikarohana ara-tsiansa vao tsy ela, izay mampiseho mazava kokoa aza ny fahalehibiazan'ny herin'llay Andriamanitsika. Zarao amin'ny iray kilasy ny famintinana nataonao. `

`2. Midika inona ho anao, manoloana ny fahatahoranao ny fahafatesana, ny famariparitan'i Isaia ny faharetan'ny Tenin'Andriamanitra izay mifanohitra amin'ny fiainantsika olombelona izay marefo sy miheiina ihany (Isa. 40:6-8)? Inona no ifandraisan'izany amin'ny fanantenanao ny fitsanganana amin'ny maty (Joba 19:25-27; Dan. 12:2; 1 Kôr. 15:51-57; 1 Tes. 4:13-18)? `

`3. Raha raisina am-po izay voa1aza ao amin'ny Isa. 40:12-31, anoana no mety hahasitrana ny olona amin'ny aretin'ny fireharehana sy ny avonavona?`

**Famintinana:** 

Mampahery sy mampionona ireo izay niaritra fahoriana Andriamanitra amin'ny alalan'i Isaia. Nifarana ny androm-pahorian'izy ireo, ary niverina taminy indray Andriamanitra. Mahazo matoky an'Andriamanitra izy fa afaka mampiasa ny heriny amin'ny maha-Mpamorona Azy Izy ho azy ireo, ka tsy tokony ho kivy na very hevitra izy. 