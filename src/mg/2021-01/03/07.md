---
title: Fianarana fanampiny
date: 15/01/2021
---

« Ary ny anarany hataon'ny olona hoe Imanoela.... Amintsika Andriamanitra'. 'Ny fahazavan'ny fahalalana ny voninahitr'Andriamanitra dia indro hita eo amin'ny tavan'i Jesôsy Kristy'. Hatramin'ny andro fahagola dia efa iray tamin'ny Ray Jesôsy Kristy Tompo; Endrik'Andriamanitra Izy' tamin'izany, endriky ny fahalehibeazany sy ny fiandrianany, famirapiratan'ny voninahiny'. Hampiseho io voninahitra io no nahatongavany teto amin'izao tontolo izao misy antsika. Tonga teto amin'ity tany nohamaizinin'ny fahotana ity Izy mba haneho ny fahazavan'ny fitiavan'Andriamanitra, mba ho « amintsika Andriamanitra ». Noho izany dia voalazan'ny faminaniana hoe: « Ary ny anarany hatao hoe Imanoela »  (IFM, t. 9).

« Nandeha tsara ho an'ny fanjakan'ny Joda ny zava-drehetra raha nanaiky izany hafatra izany ho toy ny avy any an-danitra Ahaza. Kanefa naleony niankina tamin'ny `sandry nofo', ka nitady fiarovana tamin'ny mpanompo sampy. Namoifo izy, ka naniraka olona hitondra hafatra hankany amin'i Tiglato-Pilesera hilaza aminy hoe: Mpanomponao sy zanakao aho; miakara, ka vonjeo aho tsy ho azon'ny mpanjakan'i Siria sy ny mpanjakan'ny Isiraely, izay efa mitsangana hiady amiko' - 2 Mpanj. 16:7. Ary nampombain'i Ahaza fanomezana izay tratra avy tao amin'ny rakitry ny tranon'ny mpanjaka sy ny tempoly ny fangatahana nataony. » MM, tt. 272,273.

**Fanontaniana hifanakalozan-jevitra:**

`1. Raha misy fanapahan-kevitra tsy maintsy horaisinao dia mety ve ny mangataka famantarana amin'Andriamanitra? Inona ny loza mety hateraky ny fanaovana izany?`

`2. Tsara ny mahazo fanampiana avy amin'ny olombelona, ahoana anefa no hahalalanao ny fetran'izany?`

`3. Izao no nosoratan'ny mpanoratra rosianina iray Leon Tolstoi' tamin'ny namany anankiray: "Rehefa tsapan'ny olona iray fa fiafaran'ny zavafra rehetra ny fahafatesana dia tsy misy zavatra ratsy mihoatra noho ny fiainana." Ahoana no asetrin'ny fahafantarantsika fa "momba antsika Andriamanitra" izany fanambarana izany?`

**Famintinana:**

Nanehoan'Andriamanitra toe-javatra tsy maintsy nandraisana fanapahan-kevitra sarotra i Ahaza, mpanjaka iray tsy manam-pinoana: manana finoana sa tsia, izay no fanontaniana nipetraka. Na dia nasehon'Andriamanitra taminy aza ny famantarana rehetra azon'ny sainy hotakarina dia nolaviny ny hamela an'Andriamanitra haneho aminy ny antony tokony hananany finoana. Naleony nifidy ny mpanjakan'i Asiria ho « namana ».