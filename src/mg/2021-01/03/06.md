---
title: « Amintsika Andriamanitra » (Isa. 7:14)
date: 14/01/2021
---

Manana ny heviny ny anarana « Imanoela », tahaka ny anaran'ireo zanak'i Isaia (Seara-jasoba: « hisy taranaka hiverina », sy Mahera-salala-hasi-baza izay midika hoe « avy faingana ny famaboana, mimaona ny fandrobana »). Adika ara-bakiteny hoe « amintsika Andriamanitra » ny anarana Imanoela. Misy zava-manan-danja tsy voalaza anefa ao amin'ny dikanteny eken'ny ankamaroan'ny olona hoe "amintsika Andriamanitra". Tahaka ireo anarana hebreo hafa dia tsy misy matoanteny ao amin'io teny io, izay tokony hampidirina ao satria tsy voalaza amin'ny teny hebreo izany ka mety hanova ny heviny amin'ny fandikan-teny. Araka izany ny hoe Imanoela dia tokony hadika hoe: « momba antsika Andriamanitra » (ampitahao amin'ny teny mitovy aminy ao amin'ny Isa. 8:10, DIEM). Tahaka izany koa ny anarana grika « Jesôsy » (izay fanafohezana ny teny hebreo « Yehoshua » na « Joshua ») dia midika hoe: « Jehôvah no Mpamonjy » izay mbola nampiana matoanteny ihany rehefa nadika (ampitahao amin'ny Isaia izay midika hoe « Andriamanitra no famonjena »).

Tsy mitoetra ho hevitra fotsiny anefa ny anarana « Imanoela » fa filazana teny fikasana izay tanteraka ankehitriny izany: « momba antsika Andriamanitra »!

`Inona ny hevitry ny teny fikasana milaza fa momba antsika Andriamanitra?`

Tsy misy toky sy fampaherezana lehibe noho izany. Tsy manome toky ny vahoakany Andriamanitra fa tsy hiaritra zava-tsarotra sy fahoriana izy ireo; manome toky kosa Izy fa miaraka amin'izy ireo amin'izany. Izao no ambaran'ny mpanao Salamo: « Na dia mamakivaky lohasaha maizim-pito aza aho dia tsy misy loza atahorako satria ianao no eo anilako » (Sal. 23:4, DIEM).

« Hoy Andriamanitra amintsika: 'Raha mita ny rano hianao, dia homba anao Aho; ary raha mita ny ony hianao, dia tsy hanafotra anao izy; raha mandeha mamaky ny afo hianao, dia tsy ho may, ary tsy hirehitra aminao ny lelafo » (Isa. 43:2).

Taiza Andriamanitra raha nanipy ireo naman'i Daniela telo lahy tao amin'ny afo ny Babilônianina? Niaraka tamin'izy ireo Izy (Dan. 3:23-25). Ary taiza Jehôvah tamin'ny fahorian'i Jakôba, rehefa nitolona mandra-pahamazavaratsin'ny andro izy? Teo an-tanan'i Jakoba, akaiky dia akaiky azy tokoa (Gen. 32:24-30).

"Na dia tsy miseho amin'ny endrika ivelany ety an-tany aza Andriamanitra dia miaraka amin'ny olony Izy eo amin'ireo fanandramana lalovan'izy ireo. Taiza moa Andriamanitra raha nanameloka an'i Stefana ny vahoaka? Mitsangana teo ankavanan'Andriamanitra' - Asa. 7:55. Rehefa niakatra tany an-danitra anefa i Jesôsy dia « nipetraka teo amin'ny tanana ankavanan'ny Lehibe any amin'ny avo » (Heb. 1:3). Nahoana Izy no nitsangana rehefa tao anatin'ny zava-tsarotra i Stefana ka efa hotoraham-bato ho faty? Izao no nambaran'i Morris Venden: Tsy tafatombina i Jesôsy teo anatrehan'izany- God's Faulty Heroes (Hagerstown, Md.: Review and Herald Pub. Assn., 1996), Roy Gane, t. 66.

`Na dia manana ny teny fikasana aza isika fa « momba antsika Andriamanitra », inona ny fiovana entin'izany raha mbola miatrika fizahan-toetra sy fahoriana mahamay isika? Inona ny soa entin'ny fahafantarana fa eo Izy ho antsika? Hazavao ny valinteninao.`