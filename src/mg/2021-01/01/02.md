---
title: Mandrenesa ry lanitra (Isa. 1:1-9)
date: 27/12/2020
---

Miantomboka amin'ny fìlazalazana fohy momba ny mpanoratra ("Zanak'i Amôza") ny bokin'i Isaia, ary koa milaza ny amín’ny fomba nahazoany ny hafatra entiny (“fahitana") sy ny lohahevitra resahiny (Joda sy i Jerosalema renivohiny, nandritra ny fotoana nanjakan'ireo mpanjaka efatra). Maneho ireo olona iantefan'ny hafatr'Isaia ihany koa ny lohahevítra, dia ireo olona ao amin’ny fìreneny tamin’ny androny. Niresaka mikasika ny toerana misy azy ireo sy izay hanjo azy amin’ny hoavy i Isaia.

Nandritra ny fotoam-panjakan’ireo mpanjaka efatra voalaza ao amin’ny Isa. 1:1 no niasan' Isaia. Manampy antsika izany hahatakatra fa niantefa tamina mpihaino voafaritra ny hafatra nentiny, ary mifandraika amina tantara sy toe-javatra ara-pôlitikan’ny fotoana voafaritra iray izany. Manondro ny tantara hita ao amin’ny 2 Mpanj. 15, 16, 17, 18, 19, 20 sy ny 2 Tant. 26, 27, 28, 29, 30, 31,32 izany vanim-potoana voafaritra izany.

`Vakio ny Isa. 1:2. Inona no votoatin’ny hafafra etoana? Inona no ambaran'i Jehôvah? Ahoana ny fahitana izany hevitra Izany manerana ny Soratra Masina? Azo lazaina amin'ny fiangonana kristianina amin'izao fotoona izao koa ve izany? Hazavao ny valinteninao.`

Mariho fa manomboka amin’ny teny hoe: “Mandrenesa, ry lanitra, ary mihainoa, ry tany" (ampitahao amin’ny Deo. 30:19; Deo. 31:28) ny hafatra nentin'i Isaia. Tsy milaza Andriamanitra fa mandre sy mahataka-javatra ny lanitra sy ny tany; tsy izany, fa ataony izany ho fanamafisana ny fanambarany.

Niantso ny anaran'ireo andriamaniny ho vavolombelona ny mpanjaka tany Proche-Orient, toy ny amperora Hetita, rehefa nanao fifanarahana ara-pôlitika tamin’ny mpitondra ambany fahefany; nanao izany izy mba hanamarihana fa ho fantatra ary hofaizina ny fandikana izany fanekena izany. Tsy niantso andriamani-kafa ho vavolombelona kosa Ilay Mpanjakan’ny mpanjaka any an-danitra rehefa nanao fanekena tamin'ny Isiraelita tamin’ny andron'i Mosesy. Amin'ny maha-Andriamanitra marina Azy dia ny lanitra sy ny tany no nantsoiny hanao ìzany asa izany (jereo koa ny Deo. 4:26).

`Vakio amim-pahamalinana ny Isa. 1:1-9. Fintino amin'ny andalan-teny fohifohy ny fahotan'i Joda. Moriho manokana ihany koa ny vokatr'izany fahotano izany Inona ihany koa anefa ny fanantenana hìtantsika ao amin’ny Isa. 1:9?`