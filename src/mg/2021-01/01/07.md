---
title: Fianarana fanampiny
date: 01/01/2021
---

Izao no nosoratan'i Ellen White mikasika ny Isa. 1:4: « Nisaraka tamin'Andriamanitra ireo nitonona ho vahoakany ka very tamin'izany ny fahendreny ary simba ny fahatakarany. Tsy nahajery lavitra izy ireo satria hadinony fa efa nodiovina tamin'ny fahotany taloha izy. Nandeha tsy nanam-pitsaharana izy ary tsy nanana antoka tao anatin'ny haizina, nikaroka izay hamafana ao an-tsainy ny fahatsiarovana ny fahafahana sy ny fahazoana antoka ary ny fifaliana niainany tany aloha. Latsaka tao anatin'ny fahadalana sahisahy sy feno avonavona izy ireo, ary koa nanohitra ny fitantanan'Andriamanitra sy nampitombo ny heloka efa nitambaby taminy. Nohenoiny ny fiampangana nataon'i Satana mikasika ny toetran'Andriamanitra, ka nasehony ho toy ny tsy mahay mamindra fo sy mamela heloka Andriamanitra. » (SDABC, b. 4, t. 1137.)

**Fanontaniana hifanakalozan-jevitra:**

`1. Ahoana no hahafahanao "misasa ka manadio ny tenanao"? Inona no tian'izany teny izany hambara? (jereo ny Fil. 2:12,13)`

`2. Ahoana no nanamboaran'i Jesôsy sy nanitarany ary nampiharany ilay hiram-pitiavana momba ny tanim-boaloboka? Mat. 21:33-45; Mar. 12:1-12; Lio. 20:9-19. Inona ny lesona omen'io tantara io antsika amin'ny maha-Advantista antsika?`

`3. Inona no ifandraisan'ny famelan-keloka atolotr'Andriamanitra sy ny fanovana ataony eo amin'ny fiainantsika? Iza no mandeha aloha: ny fanovana izay vao ny famelan-keloka, sa ny famelan-keloka izay vao ny fanovana? Nahoana no zava-dehibe ny fahafantarana izay mandeha aloha amin'ireo?`

`4. Ambaran'i Ellen G. White etsy ambony to nanohitra "ny fitantanan'Andriamanitra" ny olona. Inona no hevitr'izany?`

**Famintinana:**

Rehefa nanadino an'Andriamanitra ny vahoakany ka nanamaivana ireo fitahiany nampahatsiahiviny azy ireo fa ampamoahina izy noho ny amin'ny fanekena nifanaovany taminy. Tamin'ny famindrampo no nampahafantarany azy ireo ny toerana misy azy sy nampitandremany momba ny vokatra mandoza ateraky ny fialana amin'ny fiarovany. Nananatra azy ireo lzy hamela Azy hanasitrana sy hanadio azy.