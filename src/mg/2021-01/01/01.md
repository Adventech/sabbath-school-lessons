---
title: Hadinon'ny Israely ny maha-vahoakan'Andriamanitra azy
date: 26/12/2020
---

### Hodinihana mandritry ny herinandro
Isa. 1.1-9; Isa. 1.10-17; Isa. 1.18; Isa. 1.19-31; Isa. 5.1-7.

> <p>Tsianjery </p>
> « Avia ary hifandahatra isika, hoy Jehôvah : Na dia tahaka ny jaky aza ny fahotanareo , dia ho fotsy tahaka ny oram-panala, na mangatrakatraka tahaka ny sily aza, dia ho tahaka ny volon'ondry fotsy. » (Isa.1:18)

### Fampidirana

Hadino tanteraka. Raha mitondra fiara eo amin’ny làlana teritery sady misy fefim-boly any ambanivohitr’i Irlande ianao dia mety ho voasakan'ny andian’ombivavy hody any amin’ny fonenany rehefa avy niraoka ahitra nikarepodrepoka tsara. Miverina any amin’ny vala namboarin’ny tompony ho azy izy ireo na dia tsy misy mpiandry aza. Fantany tsara ny toerana misy azy sy ny tompony.

Tafasaraka tamin-dreniny ao amin’ny toeram-pivarotana lehibe ny zazalahy kely iray ka mihiakiaka hoe: « tsy hitako ny reniko! » Mety tsy fantatr’io zaza io tsara izay toerana misy azy, na izay misy ny reniny, saingy fantany tsara hoe iza ny reniny na dia marobe aza ny renim-pianakaviana ao anatin’izany toeram- pivarotana izany.

Mampalahelo fa tsy mba tahaka ireo ombivavy any Irlande (na ilay zazalahy kely very) ireo Jiosy, hadinony ny maha-vahoakan’Andriamanitra azy ireo, hadinony ilay Tompony any an-danitra ka very tamin’izany ny maha-vahoakan’ny fanekena azy. “Mandrenesa, ry lanitra, ary mihainoa, ry tany, fa Jehovah no miteny hoe: efa nitaiza sy nahalehibe zaza Aho, kanjo niodina tamiko ireo. Ny omby mahalala ny tompony, ary ny boriky ny fíhinanam-bilon'ny tompony; fa ny Isiraely tsy mahalala, ny oloko tsy misaina -Isa. 1:2,3.

Hojerentsika mandritra ity herinandro ity izay nataon’Andriamanitra mba hamerenana ny olony ho eo Aminy. 

_*Famerenana ny lesona ny sabata 02 Janoary._