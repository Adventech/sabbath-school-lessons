---
title: Manao ny tenany ho Andriamanitra
date: 30/01/2021
---

### Hodinihina mandritra ny herinandro
Isa. 13; Isa. 13:2-22; Isa. 14; Isa. 24, 25, 26, 27.

><p>Tsianjery:</p>
>« Indro Andriamanitsika, izay nandrasantsika hamonjy antsika; Indro Jehôvah, Izay nandrasantsika, koa dia aoka ho faly sy ho ravoravo amin'ny famonjeny isika » (Isa. 25:9).

### Fampidirana

Nandona fo ny toriteny nataon'ny mpitandrina iray momba ny fireharehana. Rehefa avy nandre izany ny vehivavy iray dia niandry azy ary nilaza taminy fa sahiran-tsaina mafy. Misy fahotana iray lehibe tiany aboraka aminy. Nanontanian'ilay mpitandrina azy izany fahotana izany.

« 'Ny fahotan'ny fireharehana' hoy izy namaly, 'efa andro maromaro izay, raha nandany ora iray teo am-pijerena fitaratra aho, dia finaritra ery nandinika ny hatsaran-tarehiko.' 'Ô', hoy ilay mpitandrina, 'tsy fahotan'ny fireharehana izany fa fahotan'ny fiheveran-diso!' » — C. E. Macartney, nangonin'i Paul Lee Tan, p. 1100.

Hatramin'ny nisian'ny ota tao am-pon'ny anjely mahery iray dia nohajambain'ny avonavona na ny anjely na ny olona, ka tsy mahita intsony ny zava-misy marina. Olana lehibe izany ao amin'ireo izay feno fireharehana ara-panahy. Mampalahelo tokoa fa heniky ny faharatsiana loatra izy ireo ka tsy misy vonjy ho azy raha tsy hery hafa ivelan'ny tenany.

Anisan'ny hodinihintsika amin'ity herinandro ity ny hoe: avy aiza ny avonavona sy ny fanandratan-tena? Ireo roa ireo no voalohany indrindra amin'ny fahotana.

_*Famerenana ny lesony ny sabata 6 Febroary._