---
title:  "Ambarao any amin’ny jentilisa ny voninahiny"
date:   20/03/2024
---


### Ambarao any amin’ny jentilisa ny voninahiny


`Vakio ny Sal. 9. Inona ireo lafiny maro momba ny flankohofana sy ny fankalazana an'Andriamanitra hita ao amin'io Salamo io?`

Ao anatin'ny fiankohofana sy fankalazana an’Andriamanitra ny mihira ho Azy (Sal. 96:1,2), ny fanambarana ny fahatsarany sy ny fahalehibiazany (Sal. 96:3,4), ary ny mitondra fanatitra ho ao an-tempoliny (Sal. 96:8). Ankoatra ireo fomba efa mahazatra amin'ny fiankohofana dia asongadin'ny Sal. 96 ilay lafiny tsy dia hitan'ny olona loatra, dia ny lafiny ara-pilazantsara, ny fitoriana ny fanjakan’i Jehévah amin'ny hafa (Sal. 96:2,3,10).

Manome lanja ny fiderana sy mampisy heviny ny fiankohofana ny fitoriana ny famonjena amin'ny firenena rehetra. Mariho fa mifanojo ny antony tokony hankalazana an'Andriamanitra sy ny hafatra torina amin’ny firenena hafa: “Fa lehibe Jehovah" - Sal. 96:4, “Fa ny andriamanitry ny firenena dia tsinontsinona; fa Jehovah no nanao ny lanitra’ - Sal. 96:5, “fa Jehovah no Mpanjaka” - Sal 96:10; “fa avy Izy, eny, avy hitsara ny tany Izy’ - Sal. 96:13. Araka izany, ny tanjon’ny fitoriana ny filazantsara dia ny fampiraisana ny vahoaka hafa amin'ny vahoakan’Andriamanitra, ary amin'ny farany dia fampiraisana ny voary manontolo ao anatin’ny fankalazana an’i Jehovah (Sal. 96:11—13).

Ny fahatsapana ao anaty fa Jehovah no Mpahary, Mpanjaka, Mpitsara, dia mahatonga fiankohofana sy fankalazana Azy (Sal. 96:5,10,13). Araka izany, a0 anatin’ny fiankohofana ny fahatsiarovana ny asa nataon’Andriamanitra tamin'ny lasa (ny Famoronana), ny fiderana ny asa mahagaga ataony ankehitriny (ny fihazonany anlizao tontolo izao sy ny fahefany manjaka ankehitriny), sy ny fiandrandrana ny asany amin’ny hoavy (ny fitsarana farany sy ny fiainam-baovao ao amin’ilay lanitra vaovao sy tany vaovao).

Samy ao anatin'ny fiankohofana ny fifaliana sy ny fananan-toky lehibe (Sal. 96:1,2,11-13), ary ny fahatahorana masina sy ny fanajana (Sal. 96:4,9).

Hita ao amin‘ilay fitoriana farany ny filazantsaran’Andriamanitra amin'izao tontolo izao, izany hoe ny hafatry ny anjelo telo ao amin'ny Apok. 14:6~12, ilay antso ao amin'ny Sal. 96 mba hiankohofan'ny rehetra amin'llay Mpahary sy Mpitsara.

`Ampitahao amin'ny hafatry ny anjely telo (ApOk. 14:6-12) ny Sal. 96. Ahoana no mampitovy ny fahamarinana fototra ampianarin'izy ireo fa + natao hitory amin'izao tontolo izao isika?`
