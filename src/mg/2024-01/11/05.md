---
title:  Fiadanana any Ziona
date:   13/03/2024
---

`Vakio ny Sal. 46:1-7. Ahoana no anoritsoritana ny tany amin'ny tononkalo eto?`

Fanoritsoritana mazava momba ny tany ao anatin’ny korontana no asehon'ny Salamo eto, ary aseho amin‘ireo sarin’ny loza voajanahary mahery vaika tsy mbola nisy toa azy izany (Sal. 46:2, 3). Matetika ny sarin'ny rano mirchondrohona no entina hilazana ireo firenena mikomy sy ny olana samihafa miseho eto amin'izao tontolo izao noho ny ataon’ireo ratsy fanahy (Sal. 93:3, 4; Sal. 124:2-5). Tahaka izany koa, ny sarin’ny loza voajanahary ao amin'ny Sal. 46 dia maneho ny tany fehezin’ireo firenena miady (Sal. 46:6).

Hita mazava fa tontolo tsy manana fahalalana an'Andriamanitra izany, satria Andriamanitra dia €0 anivon'ny vahoakany, ary anjakan'ny fiadanana ny toerana izay onenan’Andriamanitra (Sal. 46:4, 5). Na dia manosi-bohon-tanana an’Andriamanitra aza izao tontolo izao dia tsy mahafoy azy Izy. Eo amin'izao tontoloizaoamin'ny alalan’ny fanatrehany eoanivon'ny vahoakanyAndriamanitra. Raha lazaina amin'ny teny hafa, na dia ratsy tokoa aza ny fisehoan'ny toe-javatra dia eto amin'izao tontolo izao ny fanatrehan’ Andriamanitra; ary azontsika atao ny hanana fanantenana manokana sy fampaherezana avy amin’ny fahafantarana izany fahamarinana fototra izany.

Jehovah, ilay fialofana tonga lafatra, no Loharanon’ny fiadanana maharitra ao Ziona. "Na (...) aza’, ireo no teny manasongadina ny fiarovana ao Ziona ao amin’ny Sal. 46:3. Na ao anatin'ny savorovoro aza izao tontolo izao, dia voaro ny vahoakan'Andriamanitra. Asehon'izany fa ny fiadanana dia tsy midika ho tsy fisian'ny fizahan-toetra, fa fanomezana atolotr’Andriamanitra ho an'ireo zanany mitoky Aminy. Ny fitokiana tanteraka amin’Andriamanitra no mitondra fiadanana ho an‘ny zanany ary miaro azy ireo ao anatin’ny tafiotra (Mat. 8:23-27). Iza0 no fanontaniana mipetraka: Avelan’Andriamanitra hanao ny safidiny sy ny asany manimba mandrakizay ve izao tontolo iza0?

`Vakio ny Sal. 46:6-11. Inona no asetrin'Andriamanitra ny herisetra sy ny faharavana eto amin'ity tontolo ity?`

Mahery tokoa ny fahatezerana nasetrin’Andriamanitra izany ka nampiempo ny tany ny Teniny izay nentiny namorona ny tany (Sal. 46:6), Tsy mifarana amin'ny fandravana anefa izany fiempoana izany fa amin'ny famerenana amin‘ny laoniny. Mariho fa mipaka hatrany amin'ny faran'ny tany ny fiadanan’Andriamanitra avy ao Ziona. Hampitsahatra ny ady Izy ary hofongorany ny fitaovana mitondra faharavana izay nampiasain'ny firenena ratsy fanahy mba hampahoriana ny tany (Sal. 46:9). Izany no fanantenana lehibe ananan’ny Kristianina, izay hiseho amin’ny fiavian'i Jesésy fanindroany.

`Ahoana no ianarantsika hanana fiadanana sy hitoky amin’ Andriamanitra eo anivon'ny tontolo izay feno korontana?`
