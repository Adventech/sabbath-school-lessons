---
title:  "Ziona - fonenan'ny firenena rehetra"
date:   12/03/2024
---


### Ziona - fonenan'ny firenena rehetra

`Vakio ny Sal. 87:1,2. Inona no mahatonga an'i Ziona ho toerana omen- danja tahaka izao?`

Fihirana ho fankalazana an'i Ziona ny Sal. 87, amin’ny maha-tanana voafidin’Andriamanitra manokana sy tanana malala azy. Eo an-tendrombohitr'i Ziona no miorina ny tempolin’i Jehdvah (Sal. 2:6; Sal. 15:1). Amin'ny andro farany, dia ho avo noho ny tendrombohitra hafa rehetra i Ziona. Midika izany fa ambonin'izao tontolo rehetra izao ny fahalehibeazan’Andriamanitra (Sal. 99:2; Isa. 2:2; Mika 4:1). Miantso an’i Ziona ho “tendrombohitra’ ny Sal. 87 mba hanasongadinana ny haavony (Sal. 133:3). *Tian’i Jehovah mihoatra noho ny fonenana rehetra izay an'i Jakoba” ny vavahadin'i Ziona (Sal. 87:2); maneho ny fahambonian’i Ziona mihoatra ny fitoerana hafa rehetra any Isiraely izay natao ho fitoeram-pivorian'ny vahoakan'Andriamanitra tamin’ny lasa izany, tahaka an’i Silo sy Betela. Araka izany, ambaran'ny Salamo fa ny tena fiankohofana marina amin’Andriamanitra dia any amin’ny toerana voafidiny sy amin’ny fomba asainy anaovana izany.

`Vakio ny Sal. 87:3-7. Inona ireo zava-malaza ambara momba an'i Ziona?`

Mitaona ny firenena hanatona an'Andriamanitra ny voninahitr’i Ziona. Amin‘izany no hitaran'ny fanjakan’Andriamanitra ka hahatonga ny tany rehetra ho isan’izany fanjakana izany. Tsara homarihina fa tsy ataon’Andriamanitra ambanin-javatra tsy akory ny firenena hafa, na dia aseho ho toeran'ny fahaterahana ara-panahin’ny olona rehetra mandray an’i Jehdvah ho Mpamoniy azy aza i Ziona.

Arakaraka ny toerana nahaterahan'ny olona no nanoratana ny anaran'ny olona Isirairay tamin’ny fanisam-bahoaka (Neh. 7:5; Lio. 2:1-3). Intelo no anambaran'ny alamo fa teraka tao Ziona ny firenena rehetra; midika izany fa nomen’Andriamanitra anarana vaovao izy ireo ary nomeny azy koa ny tombontsoa rehetra tokony ho an’ny zanak'i Ziona ara-dalana (Sal. 87:4-6).

Manondro ny famonjena ny Jiosy sy ny Jentilisa ny Sal. 87, ary ny firaisan’izy ireo ho fiangonana iray amin’ny alalan’ny asa fanavotan’i Kristy (Rom. 3:22; ROm. 10:12; Gal. 3:28, 29; KOl. 3:11). Ny fanehoan’ny Salamo ny fiadanan ji Ziona dia fampahatsiahivana ny fahitana nomena an’i Daniela mikasika ny fanjakan’Andriamanitra izay tonga tendrombohitra lehibe mameno ny tany manontolo (Dan. 2:34, 35, 44, 45) ary koa ny fanoharana nataon’i Jes6sy momba ny fanjakan’Andriamanitra izay manjary hazo \ehibe ipetrahan'ireo voromanidina (Mat. 13:32).

`Tanteraka ao amin'ny Iraka lehibe ampanaovina ny fiangonana, dia ny hitory ny filazantsara amin’ny firenena rehetra, ny fahavononan'iZiona handray ny olona rehetra ho zanany (Mat. 28:18-20). Amin'ny fomba ahoana? Ahoana no mampifanaraka izany hevitra izany amin'ny fiantsoana antsika hitory ny hafatry ny anjely telo?`
