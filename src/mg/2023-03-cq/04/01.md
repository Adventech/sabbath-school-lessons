---
title:  FIRAHALAHIANA
date:   15/07/2023
---

### Fampidirana

**Vakio ny Lev. 3**

> Tsianjery: Mifidy andininy 1

` `

### NY AO AMBADIKY NY FIARAHA-MISAKAFO

Misara-bazana ny olona manerana izao tontolo izao ankehitriny noho ny amin'ny lohahevitra toy ny firazanana, ny politika, ary ny fanaovam-bakisiny. Izany fironana ho amin'ny fisarahana izany dia efa nisy hatrany Edena, satria ny zavatra voalohany nataon'i Adama sy i Eva taorian'ny nahalavcany dia ny nifamely: Adama nanome tsiny an'i Eva, i Eva nanome tsiny ny menarana (Gen. 3:12,13). Indrisy fa hitantsika hatrany an-tokantrano sy hatrany am-piangonana koa ny fisarahana toy izany satria saika mahita antony hisaraham-bazana mandrakariva ny olombelona lavo.

Ny teny hoe "fanati-pihavanana" dia mifandray amin'ilay teny hebreo hoe shalom, izay midika hoe "fihavanana" na "fiadanana". Fampahatsiahivana mahery vaika io fanatitra io, ao amin'ny Lev. 3 sy 7, fa tokony hiaina ao anatin'ny filaminana sy ny firahalahiana ny vahoakan'Andriamanitra. Ny fihavanana mamy ananantsika amin'Andriamanitra amin'ny alalan'i Jesosy dia tokony handrisika antsika hanao izay ifampihavanana amin'ny hafa. Tian'Andriamanitra hifanchana isika amin'izao andro farany izao, fa tsy hisaratsaraka (Heb. 10:25).

Amin'ny fanati-pihavanana irery ihany ny mpanome fanatitra no mahazo mihinana ampahany amin'ilay fanatitra. Ho fisaorana an'Andriamanitra na noho ny voady nataony, dia nitondra fanatitra tao an-tempoly ilay olona, izay nozaraina araka izao fomba izao: an'i Jehovah ny sabora rehetra izay dorana eo amin'ny alitara, an'ny mpisorona ny tratrany sy ny sorony, ary an'ilay mpanome fanatitra kosa ny ambiny rehetra (Lev. 3:16; 7:14,15,31,34). Ifampizaran'ilay mpanome fanatitra amin'ny fianakaviany sy ireo hafa izay mifandray amin'ny ankohonany izany sakafo izany. Notakina hihinana io sakafo io ny Isiraelita, araka ny fomba, teo amin'ny toerana izay nofidin'i Jehovah, akalkin'ny tabernakely (Deo. 12:6,7,17,18) Fotoam-pifaliana io fiaraha-misakafo lo. Ny fifandraisana ety amin'Andriamanitra sy ny fifamatoram-pirahalahiana no ifaliana amin'izany. Omen'Andriamanitra lanja tokoa ny firahalahiana sy ny fihavanana eo anivon'ny vahoakany

> <p> Soraty</p>
> Soraty araka ny dikanteny izay tianao ny Lev. 3. Raha kely ny fotoana eo pelatananao dia am- ny Lev. 3:16,17 no soraty. Azonao soratana amin'ny fiteninao koa izany, ary azonao atao ny manao kisarisary na drafitra momba io toko io.

` `