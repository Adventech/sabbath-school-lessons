---
title:  "ANDRIAN'NY FIHAVANANA"
date:   20/07/2023
---

### Takaro

"(...) Teo anilan'ilay Samaritana izay nikarakara ilay vahiny maratra ny anjelin'ny lanitra. Misy anjely avy amin'ny lapan'ny lanitra izay mijoro eo anilan'izay rehetra manao ny asan'Andriamanitra amin'ny fanompoana ny mpiara-belona aminy. Ary miara-miasa amin'i Kristy ianao amin'izany. Izy no Mpamerina amin'ny laoniny, ary raha miasa eo ambanin'ny fanarahany maso ianao, dia hahita vokatra lehibe. (...)

Avelany hifampikasoka amin'ny fahoriana sy ny antambo isika mba hiantsoana antsika hiala amin'ny fitiavan-tena; mitady hampitombo ao amintsika izay mampiavaka ny toetra amam-panahiny Izy, dia fangorahana sy fahalemem-panahy ary fitiavana. Ny fanekentsika io asa fanompoana io no mametraka antsika ao amin'ny sekolin'i Kristy sy ho mendrika ny lapan'Andriamanitra."- HF, tt. 404-406.

"I Kristy no Andrian'ny fihavanana (Isa. 9:5), satria Izy no nirahin'ny Ray hampionina indray ny fihavanan'ny tany sy ny lanitra izay noravan'ny fahotana (Rom. 5:1). Na iza na iza manaiky handa tsy hanota intsony, ka manokatra ny fony hidiran'ny fitiavan'i Kristy dia vita fihavanana amin'ny lanitra.

lo no fototra tokan'ny fandriam-pahalemana. (...) Tsy mba ho fadiranovana izay tsara fihavanana amin'i kristy sy ny olona. Tsy hisy ao am-pony ny fitsiriritan-dratsy na fiahiahiam- poana ny sasany ary tsy ho hita ao ny fankahalana. (...)

Irahina hitory ny fihavanana eo amin'izao tontolo izao ny mpanaraka an'i Kristy. Na iza na iza mampiseho fitondran-tena masina sy tony dia mpitory ny fitiavan'ny Mpamonjy, ary na zovy na zovy no mitarika ny sasany, na amin'ny asa na amin'ny teny, hiendaka amin'ny fahotana mba hanolotra ny fony ho an'Andriamanitra, dia mpampihavana."-S, tt. 28,29.

`Rehefa avy nandalina io andalan-tSoratra Masina lo lanao nandritra ny herinandro, lafiny inona eo amin'ny fiainanao no mila alamina?`

`Aiza eo amin'ny fiarahamonina misy anao no azo ampiharana ireo foto-kevitry ny firahalahiana?`

`Avereno jerena ilay andininy nianaranao tsianjery. Ahoana no hampiharanao izany eo amin'ny fiainanao mandritra ity herinandro ity?`