---
title:  "MANDRAVA NY ELANELANA"
date:   17/07/2023
---

### Hazavao

Mahaliana fa natao hotanterahina ao anatin'ny fotoana voafaritra mazava ny flaraha- misakafo amin'ilay fanati-pihavanana. Raha fanati-pisaorana ilay izy dia tsy maintsy andro iray ihany no nihinanan'ilay mpanome fanatitra sy ny fianakaviany ary ny mpisorona ilay sakafo; ary raha fanati-panalam-boady na fanati-tsitrapo kosa dia nandritra ny roa andro (Lev. 7:15,16). Mazava loatra fa misy antony ara-pahasalamana izany, kanefa natao handrisihana ilay mpanome fanatitra hamory faingana ny fianakaviany koa izany mba hihinana sy handany ny hena avy amin'ny osy, na zanak'ondry, na omby natao fanatitra. Mifono lesona manan- danja goavana izany: tsy nisy fifandirana azo navela hihombo. Tsy maintsy ifanatrehana sy ifanazavana haingana ny disadisa sy ny tsy fifankahazoana rehetra (Jereo ny Efes. 4:26) Aoka hihavana faingana, miaraha misakafo mihitsy raha ilaina, fa tsy azo antenaina hanjavona ho azy ny olana raha odian-tsy hita!

Raha tian'ny ray aman-dreny ny hifandray hatrany amin'ny zanany dia tokony hiara- misakafo amin'izy ireo isan'andro izy, farafahakeliny indray mandeha. Izany hoe tsy mijery fahitalavitra, tsy mikitika finday, fa miara-mipetraka manodidina ny latabatra, mifampihaino nanao ahoana ny tontolo andro? Inona no nanahirana, nahafaly, ary nampalahelo? lo angamba no raharaha manan-danja indrindra iarahan'ny ankohonana.

llain'ny olona ny firahalahiana; mitaky izany ny sainy. Ny fahabangana vokatry ny elanelana eo amin'ny fiarahamonina dia hitantsika fa mampitombo ny herisetra, ny adim- poko, ny fifankahalana ara-politika, ny fahaketrahana, ary ny famonoan-tena.

Matetika isika no mieritreritra fa lahiantitra fotsy volo mipetraka "any ambony any", tsy misy ifandraisany amintsika ety an-tany Andriamanitra. Kanefa feno fahatanorana tokoa Izy raha ny marina! Tia mifandray Izy! Tiany ny firahalahiana, tsy eo amintsika samy isika ihany fa tia miaraka amintsika koa Izy. Koa ny olona manao fanati-pihavanana dia tsy miara-misakafo amin'ny namany ihany fa miara-misakafo amin'Andriamanitra koa.

Farany, ilay olona mitondra ny fanati-pihavanana no mamory ny hafa ho amin'ny fihavanana sy ny firahalahiana, Isika dia miaina ao anatin'ny tontolo izay ifampiandrasana ny fanaovana ny dingana voalohany ho amin'ny famitranam-pihavanana, ny famelan-keloka. ary ny firahalahiana. Kanefa amin'ny maha-mpandray ny fahasoavan'i Jesosy antsika dia isika, izay misolo tena an'i Kristy, no tsy maintsy manao ny dingana voalohany ho amin'ny firahalahiana, fa tsy ny hafa.

`Rehefa avy namaky izay nosoratanao sy nomarihinao ianao dia inona ireo hevitra ankapobeny misongadina manokana avy amin'izany?` 

`Inona avy ireo fanontaniana mipetraka avy amin'ny fandinihanao ny andininy fototra? Ampahany inona no sarotra?` 

`Inona avy ireo fitsipika sy fehin-kevitra hafa hitanao ao?`

`Tsy tahaka ny karazam-pifandraisana hafa, nahoana ny fifandraisana ara- panahy no maharitra na eo aza ny zava-mitranga ety ivelany (ny Covid-19 ohatra)? Ary ahoana no ahafahana mampaharitra izany?`