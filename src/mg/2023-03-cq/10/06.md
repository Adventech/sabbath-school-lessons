---
title:  "TEMPOLY FANAHY VOADIO"
date:   31/08/2023
---

### Takaro

"Tsy nahafoana ny ota anefa ny ran'ny Mpamonjy na dia nanafaka ny mpanota nibebaka tamin'ny fanamelohana aza. Mitoetra ao anatin'ny boky ao amin'ny fitoerana masina mandra- pahatongan'ny fanavotana farany ny fahotana. Izany indrindra no asehon'ny fanompoam- pivavahan'i Mosesy, ka ny ran'ny fanatitra no nanafaka ny mpanota, fa ny fahotana kosa voatahiry ao amin'ny fitoerana masina mandra-pahatonga ny Andro Fanavotana.

Amin'ny andro famalian-tsoa lehibe farany, ny maty dia 'hotsaraina araka izay zavatra voasoratra teo anatin'ny boky, araka ny asany' - Apok. 20:12. Rehefa izany dia hokosehina ao anatin'ny boky voatahiry ao amin'ny fitoerana masina ny fahotana vitan'ny mpino tso-po rehetra, noho ny amin'ny ran'ny Zanak'Andriamanitra natao ho famelan-keloka. Natao ho fanadiovana ny fitoerana masina amin'ny fanesorana ireo tantara manjombon'ny fahotana izany."-PM, t. 346.

"Satana dia mamorona tetika tsy hita isa hitazonana ny saintsika mba tsy hamisavisany ny amin'ny asa izay tena tokony ho fantatsika indrindra. Ankahalain'ilay mpamitaka faran'izay fetsy ireo fahamarinana lehibe izay mampiseho ny sorona mahavotra sy llay Mpanalalana manana ny hery rehetra. (...)

"Velona amin'ny andro fanavotana lehibe isika izao. Tamin'ny fanompoam-pivavahana tandindona, raha mbola nanao fanavotana ho an'ny Isiraely ny mpisoronabe, dia nasaina nampahory ny fanahiny ny olona rehetra tamin'ny alalan'ny fibebahana ny amin'ny fahotana sy ny fietren-tena eo anatrehan'i Jehovah, fandrao hofongorana tsy ho anisan'ny vahoaka izy. Amin'ny fomba toy izany koa, dia tokony hampahory ny fanahiny eo anatrehan'Andriamanitra ankehitriny ireo izay ta-hanana ny anarany tsy ho voakosoka ao amin'ny bokin'ny fiainana amin'izao andro kely sisa mbola haharetan'ny fahasoavana ho azy izao, ka halahelo ny amin'ny fahotana sy hibebaka marina. Tsy maintsy hisy fandinihana lalina sy marina ny fo. Tsy maintsy hialana ny toetra maivamaivana, tsy matotra, leferin'ny olona maro milaza ny tenany ho Kristiana. (...) Tsy mitamba-be no hamonjena antsika."- HM, tt. 504-506.

`Rehefa avy nandalina io andalan-tSoratra Masina io ianao nandritra ny herinandro, inona no mila fiovana eo amin'ny fiainanao manokana, raha ao anatin'ny tontolon- kevitry ny Andro fanavotana?`

`Inona avy ireo fampiharana tokony hataonao ao amin'ny sekoly misy anao, ny ankohonanao, ny toeram-piasanao, ary ny fiangonanao?`

`Avereno jerena ilay andininy nianaranao tsianjery. Ahoana no hampiharanao izany eo amin'ny fiainanao mandritra ity herinandro ity?`