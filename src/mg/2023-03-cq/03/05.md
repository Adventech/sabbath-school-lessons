---
title:  "REHEFA TSY MISY BAIBOLY, TSY MISY SAKAFO MARAINA"
date:   12/07/2023
---

 Ampifandraiso amin'i Jesosy

### TREHEFA TSY MISY BAIBOLY, TSY MISY SAKAFO MARAINA

Misy olona sasany milaza fa ny fanatitra hohanina dia manaporofo fa tsy ilain'ny olona iray ny hovonjena amin'ny ra nalatsak'i Jesosy. Mihevitra izy ireo fa ampy hahavonjy ny fanahy ny fanaovana asa soa. Ankamamian'ny olona mihoatra noho izay heverintsika izany fomba fijery izany ary izany no petra-kevitra iorenan'ny fivavahan-dison'izao tontolo izao.

Raha ny marina anefa dia naterina mandrakariva niaraka tamin'ny fanatitra hafa izay nitaky ny fahafatesan'ny mpisolo ny fanatitra hohanina. Teo koa ny ranom- boaloboka, izay nambaran'i Jesosy fa maneho ny rany, izay natolotra niaraka tamin'ny fanatitra hohanina. Raha tsy eo ny ran'i Jesosy dia tsy misy famonjena.

Marobe amin'izao andro izao no misafidy tsy hankany am-piangonana ka manjary tsy mandre ny Tenin'Andriamanitra torina amin'ny toriteny sy zaraina mandritra ny leson'ny Sekoly Sabata. Miaina ny fanandraman'ny fahavokisana ara-panahy isika rehefa manandratra an'i Jesosy, Ilay mofo sy fanatitra hohanina, ny mpitoriteny sy ny mpampianatra. Mahaliana fa rehefa nifofo ny ain'i Davida i Saoly mpanjaka dia nisafidy ny hankany am-piangonana i Davida (1 Sam. 21:1). Tao amin'ny tananan'i Noba, dia nisy toerana izay nonenan'ny mpisorona 85 sy nanompoan'izy ireo. Tao amin'izany tan√°na izany i Davida sy ireo lehilahy nanaraka azy no nihinana ny mofo aseho 12 izay natao tao amin'ny efitra masin'ny tabernakely isa-tSabata.

Nanome ny hery nilain'i Davida sy ireo zatovolahiny mba hiatrehana ny dia lavitra sy nandosirana ny fahavalo izany mofo izany. Herintsika koa i Jesosy, Izy no mofo aseho sy fanatitra hohanina ara-panahy ho antsika!

Ezaho averina isa-maraina izao tarigetra izao: "Rehefa tsy misy Baiboly, tsy misy sakafo maraina!" Ataovy fahazaranao ny mifoha maraina sy mihinana ny Tenin'Andriamanitra mialoha ny hanaovana ny zavatra hafa rehetra. Mety voatery hisakafo haingana ianao indraindray fa amin'ny fotoana hafa kosa dia tokony hankafy sy hifaly amin'ny Fanatrehany sy ny heriny eo amin'ny fiainanao ianao, indrindra amin'ny andro Sabata!

**Saintsaino ny Lev. 2, ary jereo izay miresaka an'i Jesosy ao amin'izany.**

`Nankao amin'ny efitra masina haka ny mofo aseho I Davida; inona no fiantraikan'izany tantara izany eo amin'ny fiainantsika ara-panahy? Inona ny hafatra tokony hosintonintsika avy amin'izany?`

`Inona ny sary hafa aseho na averina momba an'i Jesosy?`

`Antom-bavaka: Inona no asetrinao ny fahitana an'i Jesosy araka izany?`