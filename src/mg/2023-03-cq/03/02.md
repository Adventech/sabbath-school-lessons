---
title:  SIRA SY KOBA
date:   09/07/2023
---

### Saintsaino

Ahitana fomba fanao mahavariana momba ny fanolorana ny fanatitra hohanina ao amin'ny Lev. 2:13: nasaina nanisy sira ny fanatitra mandrakariva ny mpisorona (jereo koa ny Ezek. 43:24). Ao amin'ny Mat. 5:13 dia antsoina hoe fanasina ny vahoakan'Andriamanitra, ary izao no nosoratan'ny apostoly Paoly: "Aoka ny fiteninareo ho amin'ny fahasoavana mandrakariva, ho mamy sira, mba ho fantatrareo izay tokony havalinareo ny olona rehetra." - Kol. 4:6. Raha manatanteraka ny Iraka Lehibe ny Advantista manerana izao tontolo izao dia tokony ho fantsona mampita ny

fiahian'Andriamanitra amin'ny hafa no fahitan'izy ireo ny tenany. Endri-piderana mahafinaritra ny fiahiana ny hafa. Fanehoana fankasitrahana noho ny amin'izay rehetra efa nataon'Andriamanitra sy izay ataony eo amin'ny fiainantsika izany (Heb. 13:15,16). Ampahatsiahivin'ny Mat. 25 antsika fa rehefa miahy ny "anankiray amin'ireto rahalahiko kely indrindra ireto" isika, dia Andriamanitra mihitsy no anehoantsika fiahiana mivantana amin'izany (and. 40).

Mariho fa natolotra ho an'Andriamanitra manontolo ny fanatitra hohanina kanefa nitondra soa ho an'ireo mpisorona izany (Lev. 2). Ampahatsiahivina ny mpamaky, manerana ny bokin'ny Levitikosy, fa manana andraikitra ny hiahy ireo mpitarika ara- panahy ao am-piangonana izy. Averina ao amin'ny Testamenta Vaovao izany toe- tsaina izany (1 Kor. 9:13,14; 1 Tim. 5:18). Manome ho an'Andriamanitra isika rehefa manome izay ilain'ny Pasitora sy ny fianakaviany. Tsy tamin'ny fanatitra hohanina ihany no nahazoan'ireo mpisorona sakafo fa tamin'ny fanati-pihavanana sy my fanatitra noho ny ota ary ny fanati-panonerana koa (Lev. 6:26; 7:6,14,31). Arakaraka ny haben'ny fitiavan'ny olona sy ny fankasitrahany an'Andriamanitra no nitondrany fanatitra izay nentina nanome ny zavatra nilain'ireo mpitarika ara-panahy.

**Ivereno ny andalan-teny nosoratanao ary diniho izany.**

**Farito ireo teny, na andian-teny, na fehezanteny, na hevitra miverimberina, Asio tsipika eny ambanin'ireo teny na fehezanteny manan-danja na manana heviny manokana ho anao.**

**Mamplasà →→→ hampifandraisana ireo teny na fehezanteny mifandraika amin'ny teny na fehezanteny hafa. Ataovy tsianjery ny andininy tianao indrindra ary soraty imbetsaka izany mba hahamora ny fitadidianao azy.** 

`Inona no hevitry ny hoe miahy ny "anankiray amin'ireto rahalahiko kely indrindra ireto" amin'izao andro izao?` 

`Toy ny ahoana izany amin'izao flainana moderina izao?`