---
title:  "ILAY FANOMEZANA TSARA INDRINDRA"
date:   13/07/2023
---

### Takaro

### ILAY FANOMEZANA TSARA INDRINDRA

"Manao antso faran'izay mampangorakoraka ny fitiavan'Andriamanitra, mitaona antsika haneho fitiavana toy izay nitiavan'i Kristy antsika. Izay maneho ao amin'ny fiainany ny fitiavana feno fandavan-tena hanasoa ny hafa, no manana ny tena fitiavan'Andriamanitra. Tsy azon'ny tena Kristiana atao ny mamela ny rahalahiny hitonantonana ao amin'ny lalana feno loza, ka tsy hampandre azy. Tsy afaka hihataka amin'ny mpanota milentika lalina ao amin'ny fahotana sy ny famoizam-po izy, ary tsy maintsy vonjeny izay efa ho lavo eo amin'ny tany fiadian'i Satana.

Tsy afaka hitarika ny hafa ho eo amin'ny loharanon'aina izay tsy mbola nanandrana na oviana na oviana ny fitiavana mamy sy feno fangorahana nananan'i Kristy. Ny fitiavan'ny Mpamonjy no misy hery afaka hanery ny olona hampiseho ny Tompo ao amin'ny fomba firesany, ao amin'ny fiarahany miory amin'izay mitomany, ary ao amin'ny finiavany hanao soa amin'ny manodidina azy. Tsy maintsy mahafantatra ny fitiavan'i Kristy ny mpanompon'Andriamanitra maniry hahita fahombiazana eo amin'ny asany. Ny fomba itsapana ny lanjan-talentany any an-danitra dia ny fahazoany mitia tahaka ny nitiavan'i Kristy azy.

'Aoka tsy ho tia amin'ny teny na amin'ny lela isika, hoy ny apostoly, fa amin'ny asa sy amin'ny marina.' Tratra ny fahatanterahan'ny toetra rehefa tsapan'ny Kristiana lalandava ny faniriana hanampy ny hafa sy hanisy soa azy. Ny herin'io fitiavana miboiboika avy ao amin'ny fanahiny io no andraisany ny 'hanitry ny fiainana hanome aina, ka ahazoan'Andriamanitra mitahy ny asany.

Ny fanomezana tsara indrindra azontsika raisina avy amin'ny Raintsika any an- danitra, dia ny fitiavana ambony asehontsika Aminy sy ny fitiavana feno fandavan- tena ataontsika amin'ny hafa. Tsy fihetseham-po vetivety izany fitiavana izany, fa fitsipika mitoetra sy iainana avy amin'Andriamanitra. Tsy afaka hitsiry ao amin'ny fo tsy voaova izany. Ao amin'ny fo anjakan'i Kristy ihany no ahitana azy. 'Isika tia, satria Izy efa tia antsika taloha.' lo no fitsipika mifehy ny toetran'izay nohavaozin'ny fahasoavan'Andriamanitra. Manova ny toetra izany, mifehy ny fihetseham-po ary manome fahamendrehana ny fitiavana. Rehefa tehirizina ao amin'ny fanahy izany dia manome hamamiana ny fiainana sy mampiely hery manadio." - VM, tt. 487,488.

`Rehefa tapitra ny herinandro andinihana ny Lev. 2, inona avy ireo fampiharana manokana maharesy lahatra anao?` 

`Inona ny fampiharana azonao atao any an-tsekoly, eo amin'ny flanakaviana, any amin'ny toeram-piasana ary any am-piangonana? `

`Avereno jerena ilay andininy nianaranao tslanjery. Ahoana no ampiharana izany eo amin'ny fiainanao mandritra ity herinandro ity?`