---
title:  "NY FIAHIANA NY HAFA"
date:   08/07/2023
---

### Fampidirana

**Vakio ny Lev. 2; 7:9-14**

> Tsianjery: Mifidy andininy 1

` ` 

### MIAHY NY HAFA

Maneho ny soatoavina iray hafa izay ankamamian'Andriamanitra ny Lev. 2: ny fiahlana ny hafa. Raha averina ny teny nolazain'Ingahy M.L. Andreasen, teolojianina fanta-daza dia izao: ny fanatitra odorana dia manambara fa tokony ho an'Andriamanitra ny momba antsika rehetra, ary ny fanatitra hohanina kosa dia maneho fa Azy izay ananantsika rehetra (The Sanctuary Service [Washington, D.C: Review and Herald Pub.Assn., 1937], t. 108). Niara-natao ireo fanatitra roa ireo, ary samy natao ho voninahitr'Andriamanitra sy hahasoa ny hafa. Na dia tsy nitaky fandatsahan-dra aza ny fanatitra hohanina, dia naneho kazarana sorona hafa izany: mahafoy ny zavatra izay manana tombambidy ho tombontsoan'ny hafa.

Nodorana teo amin'ny alitara ny ampahany kely tamin'ny fanatitra hohanina, fa ny sisa amin'ny fanatitra kosa dia natao hohanin'ny mpisorona (Lev. 2:1-3); mofo voaendy amin'ny fanendasa-mofo na voahandro amin'ny vilany izany. Lohahevitra manan-danja ao amin'ny Levitikosy ny fiahiana ny hafa. Ohatra iray hafa no hita ao amin'ny Lev. 23, izay nanomezana baiko ny tompon-tany mba tsy hijinja ny vokatra rehetra fa hamela hojinjan'ireo "malahelo" sy ny "vahiny" (and. 22).

Tian'Andriamanitra hanome isika satria efa nanome ho antsika Izy. Ny fiahiana rehetra ataontsika eo amin'ny fiainan'ny hafa dia tokony ho avy amin'ny fo feno fankasitrahana noho ny amin'ny fiahiana rehetra noraisintsika avy tamin'llay Raintsika any an-danitra. Mazava ny anambaran'ny Lev. 19:33,34 izany: "Ary raha misy mivahiny aminao eo amin'ny taninareo, aza manao sarotra aminy. Ny vahiny eo aminareo dia hataonareo tahaka ny tompon-tany aminareo ihany ka ho tianao tahaka ny tenanao; fa efa mba vahiny tany amin'ny tany Egypta hianareo."

> <p> Soraty</p>
> Soraty araka Ty dikan-teny tianao ny Lev. 2 sy ny Lev. 7:9-14. Raha tsy ampy ny fotoana eo am-pelatananao d√≠a ny Lev. 2:11-13 no soraty.. Azonao soratana amin'ny fiteninao koa izany, ary azonao atao ny manao kisarisary na drafitra momba io toko io.

` `