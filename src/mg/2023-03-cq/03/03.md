---
title:  "ILAY MOFON'AINA"
date:   10/07/2023
---

### Hazavao

Alao sary an-tsaina hoe niaraka tamin'ireo olona 5000 teo an-tendrombohitra izay nitorian'i Jesosy teny ao amin'ny Jao. 6 ianao. Noana mafy ianao ary manontany tena raha toa manana ny hery ilaina handehanana mody. Nanao fahagagana anefa i Jesosy ka nitondra ny fanomezana avy tamin'ny tovolahy kely iray, mofo dimy sy hazandrano roa, ary nanomboka nizara sakafo antoandro. Rehefa avy nihinana ilay sakafo ianao, dia nilaza izao teny manan- danja izao i Jesosy: "Izaho no mofon'aina; izay manatona Ahy tsy mba ho noana" - Jao. 6:35. Nanondro ny tenany ho ilay Mesia nandrasana ela sy nampanantenaina i Jesosy - llay naseho tamin'ny fanatitra hohanina.

Na dia tsy nitaky ny hanaovana sorona biby aza ity fanatitra ity, izany hoe tsy nokendrena hitondra fanavotana noho ny fahotana, dia mbola maneho amin'ny fomba kanto an'i Jesosy ao amin'io fanaovana fanatitra io hatrany. Rehefa nilaza ny tenany ho "mofon'Andriamanitra" i Jesosy dia naneho ny tenany tao amin'ny fanatitra hohanina ao amin'ny Lev. 2.

Voalazan'ny Isa. 53:5 fa notorotoroina sy nokapohina noho ny amintsika i Jesosy. Mba hahazoana "koba tsara toto" izay ilaina ho an'ny fanatitra hohanina dia tsy maintsy "totoina" sy velesina ny salohim-bary (Lev. 2:1,14). Hitantsika eto indray fa nanondro mazava an'i Jesosy sy ny fahoriana niaretany ho an'ny taranak'olombelona ny fanatitra hohanina.

lanarantsika ao amin'ny 1 Kor. 5:8 fa tandindon'ny fahotana ny masirasira. Koa satria tsy nanota no sady tonga lafatra tamin'ny lafiny rehetra i Jesosy, dia takatsika amin'izany ny antony nahatonga ny fanatitra hohanina "tsy misy masirasira" (Lev. 2:4), Mahaliana tokoa fa matetika ny divay no nampiarahina tamin'ny fanatitra hohanina (Nom. 15:10,24), izay manondro ny nanomezan'i Jesosy ireo mplanany ny mofo sy ny divay sy ny nampitoviany ny tenany sy ny rany tamin'ny mofo sy ny divay tamin'ny fiaraha-misakafo farany (1 Kor. 11:24,25).

Mbola misy ireo singa ao amin'ny fanatitra hohanina izay manondro an'i Kristy, tahaka ny menaka, izay maneho ny Fanahy Masina, izay nararaka teo amin'izany fanatitra izany. Ny teny hoe "hanitra ankasitrahana ho an'i Jehovah" dia manondro koa ny Mesia; in-17 no ahitana izany ao amin'ny bokin'ny Levitikosy. Ny hany nankasitrahan'Andriamanitra tamin'ny fahafatesan'ny biby tsy nanan-tsiny natao fanatitra dia ny nanondroan'ireny an'i Jesosy, Ilay Zanany tsy nanan-tsiny.

`Rehefa avy namaky izay nosoratanao sy nomarihinao lanao dia inona ireo hevitra ankapobeny misongadina manokana avy amin'izany?`

`Inona avy ireo fanontaniana mipetraka avy amin'ny fandinihana ny Lev. 2? Ampahany inona no sarotra?`

`Inona avy ireo fitsipika sy fehin-kevitra hafa hitanao ao?`

`Nanambara ny Tenany ho ilay "mofon'Andriamanitra" sy "mofon'aina" (Jao. 6:33,35) i Jesosy, izay samy manondro Azy ao amin'ny fanatitra hohanina. Inona no hevitr'izany ho antsika amin'izao andro izao?`

`I Jesosy no fanatitra hohanina, izay tsy nokendrena hanao fanavotana noho ny fahotana. Inona no fiantraikan'izany eo amin'ny fifandraisantsika Aminy?`