---
title:  "FAHAMASINANA AMIN'NY LAFINY ISAN- KARAZANY"
date:   17/09/2023
---

### Saintsaino

### FAHAMASINANA AMIN'NY LAFINY ISAN- KARAZANY

**Ny ray aman-dreny**

Matetika ny hatsikan'izao tontolo izao no manoritsoritra ny ray aman-dreny ho mora ambakaina, mpihatsaravelatsihy, tery saina, tsy matotra, dia toy ny sakana tsy maintsy resena fa tsy vimiaina manipy ny tanora mankamin'ny fahombiazana eo amin'ny fiainana. Raha matahotra an'Andriamanitra ny ray aman-dreny ka manabe ny zanany araka ny toromariny, dia diso indrindra izany. Ao amin'ny Lev. 19, ny fahamasinana dia antso manao hoe: "Samia matahotra ny reninareo sy ny rainareo- and. 3. Ao amin'ny fiainan-tokantrano no ahitana voalohany indrindra ny fahamasinana, manomboka amin'ny fifandraisana amin'ny ray aman-dreny.

**Ny mahantra sy ny manan-karena**

Vakio ny Lev. 19:9,10 sy ny Deo. 24:21. Mariho fa azon'ny mahantra atao koa ny ho tonga masina. Tsy naterina fotsiny teo am-baravarany ny sakafo fa nandeha nitsimpona izay navelan'ny tantsaha ho azy izy. Ny fahamasinana dia tsy vitan'ny fizarana ny fananantsika amin'ireo sahirana fa fiasana mafy koa, sy famelomana tsara araka izay azo atao ny tena sy ny ankohonantsika.

**Ny marina**

Tsy mba manao ny tsy marina ny olona masina, na amin'iza na amin'iza (and. 15). Izany hoe, tsy tokony hisy fiantraikany amin'ny valim-pitsarana ny tsy fitovian'ny fari-pananana. Ny spiritisma na fiantsoana avelo

Tian'Andriamanitra hanalavitra ny spiritisma amin'ny endriny rehetra ny vahoakany masina (Lev. 19:26-31). Ny fisotroana ra, ny firesahana amin'ny maty, ny tombokavatsa amin'ny vatana, ny fivarotan- tena, ny fanaovana sorona zaza, dia fanaon'ny mpanompo sampy tamin'ny andro nanoratana ny Levitikosy. Mbola mitranga any amin'ireo fivoriana miafina izany ankehitriny kanefa aparit√†ka maneran- tany koa amin'ny alalan'ny mozika, ny sarimihetsika, ny boky.

**Ny zokiolona**

Vakio ny Lev. 19:32. Indrisy fa misy kolontsaina sasany manindrahindra ny fahatanorana sy ny hakantony ho ambonin'ny taona sy ny fanandramana maro. Na eo aza izany, ny vahoakan'Andriamanitra dia hanaja ny olon-dehibe sy handray torohevitra avy amin'ny fanandramany.

**Ny vahiny hafa firenena**

Vakio ny Lev. 33,34. Tsy natao hitondra tsara ny vahiny fotsiny ny olo-masin'Andriamanitra fa natao ho tia azy ireo tsirairay tahaka ny tenany (vakio koa ny Mat. 5:35).

**Ny fahatokiana**

Miseho amin'ny fahatokiana koa ny fahamasinana (Lev. 19:35,36). Aoka ho masina na misy mahita na tsia. Manan-danja avo roa heny ny fahatokiana araka ny Levitikosy rehefa ny fiaraha-miasa amin'ny jamba, ny marenina, ny vahiny, ary ireo izay akaiky antsika no resahina. Ny fanararaotana ny olona marefo dia mampidi-doza ny fifandralsana amin'Andriamanitra tokoa (and. 13,14,34).

**Ivereno ny andalan-teny nosoratanao ary diniho izany. Farito ireo teny, na andian-teny, na fehezanteny, na hevitra miverimberina.**

**Asio tsipika eny ambanin'ireo teny na fehezanteny manan-danja na manana heviny manokana ho anao.** 

**Mampiasa hampifandraisana ireo teny na fehezanteny mifandraika amin'ny teny na fehezanteny hafa.** 

**lanaro tsianjery ny andininy tianao Indrindra. Soraty imbetsaka izany mba hahamora ny fitadidianao azy**.

`Lafiny inona amin'ny fiainanao no mila fahamasinana? Faritra aiza eo amin'ny fiarahamonina no mila fahamasinana?`

