---
title:  "ZAVA-MIAFINA NAMBARA"
date:   20/09/2023
---

### Ampifandraiso amin'i Jesosy

Tahaka ireo toko hafa rehetra ao amin'ny Levitikosy dia hita ao amin'ny Lev. 19 koa i Jesosy. Hita ao amin'ilay lalàna ao amin'ny Lev. 19:9,10 Izy. Mahagaga tokoa fa io lalàna io no nahatonga an'i Jesosy teto an-tany hamonjy izao tontolo izao. Mazava kokoa izany rehefa mamaky ny bokin'i Rota isika. Raha toa ka nojinjain'i Boaza avokoa ny vokatry ny sahany ka tsy namela na inona na inona ho an'ny sahirana izy, dia ho maty mosary i Naomy sy i Rota. Ho nanimba na nanakana ny fisian'ny firazanan'i Jesosy izany, araka ny voalaza ao amin'ny Mat. 1:1-5, satria razamben'i Jesosy i Rota!

Ny teny anisan'ny manan-danja indrindra nolazain'i Jesosy dia nalainy mivantana avy tao amin'ny Lev. 19:18: "Tiava ny namanao tahaka ny tenanao"-Mar. 12:31. Ny fandinihana lalina kokoa io lalana io ao amin'ny tontolon-keviny dia hampahery antsika hanana fifandraisana kristianina kokoa amintsika samy isika.openbay

Hita mazava i Jesosy ao amin'ny Lev. 19:21,22, izay anehoana amintsika fa i Jesosy dia sady ilay mpisorona no ilay ondrilahy koa, izay mamela ny heloka nampalahelovantsika ny hafa. Ny tontolo misy antsika dia te hanasaraka ny olona ho sokajy roa: ny ampahorina sy ny mpampahory; saingy ny Baiboly kosa dia milaza fa nanota avokoa isika rehetra ka samy nanao fahadisoana tamin'ny namantsika. www.la

Kanefa rehefa manatona an'i Kristy amim-pibebahana isika, manenina marina ny amin'ny ratsy nataontsika tamin'ny namantsika, ary vonona hanarina ny tsy mety araka izay azo atao, dia "mamela ny fahotantsika sy manadio antsika ho afaka amin'ny tsi-fahamarinana rehetra" i Jesosy, amin'ny alalan'ny rany sy ny fanelanelanana ataony any an-danitra amin'ny maha- mpisoronabentsika Azy (1 Jao. 1:9; jereo koa ny Lev. 19:22).

Fantatr'i Jesosy tsara ny fihetseham-pontsika sy izay manjo antsika, ary maniry fatratra hampahery antsika Izy mba hahafahantsika mampahery ny hafa koa (2 Kor. 1:4). Na toa miafina aza i Jesosy ao amin'ny TT dia mihahita mazava hatrany kosa Izy araka ny handinihantsika ny TV koa.

**Saintsaino izay voasoratra ao amin'ny Lev.19 ary jereo izay miresaka an'i Jesosy ao.**

`Raha fantatrao fa mitantana ny fiainanao ho amin'ny tanjona ambony tahaka ny nataony tamin'i Rota Andriamanitra, inona no fiantraikan'izany amin'ny fifandraisanao Aminy?`

`Misy olona ve eo amin'ny fiainanao izay mitady fampaherezana avy amin'ny namana? Inona no azonao ato hanampiana azy ireo?`

`Toy ny mahazatra ve sa hafa ny fahitanao an'i Jesosy eto?`

`Antom-bavaka: Inona no asetrinao ny fahitana an'i Jesosy araka izany?`