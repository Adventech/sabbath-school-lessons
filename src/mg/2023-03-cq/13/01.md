---
title:  NY FAHAMASINANA
date:   16/09/2023
---

### Fampidirana

**Vakio ny Lev. 19**

> Tsianjery: Mifidy andininy 1

` `

### ISIKA AO AMIN'I JESOSY, I JESOSY AO AMINTSIKA 

Rehefa mino an'i Jesosy isika ka atao batisa dia ambaran'ny Baiboly amin'ny heviny ara-panahy fa tena "ac amin'i Kristy" isika (Gal. 3:26,27). Izany hoe, satria masina Izy, ary isika ao Aminy, dia masina koa isika. Tsy misy masina kokoa noho ny hoe ao amin'i Jesosy (Efes. 1:4; KÃ¶l. 1:22; Heb. 10:14). Aoka hifantsika ao an-dohantsika izany! Ambaran'ny filazantsara fa rehefa mitoky tanteraka amin'i Kristy isika dia ny fahamasinany no asolony ny tsy fahamarinantsika.

Tsy vitan'ny ao amin'i Jesosy isika fa ao amintsika amin'ny alalan'ny Fanahy Masina koa Izy! Koa ny fahamasinana izany dia asa ataon'Andriamanitra ho antsika amin'ny alalan'ny fanamasinana; ary ny fanamasinana dia fanaovana ny olona iray ho masina na ho tahaka an'i Jesosy. Rehefa manomboka manana fisainana, antony manosika, ary drafitra masina kokoa isika, ary rehefa manjary irintsika sy mahafaly antsika ny miaina ho an'i Jesosy sy manompo Azy, dia fantatsika fa mitranga eo amin'ny fiainantsika io fanamasinana io.

Ny andraikitsika dia ny manolo-tena ho an'ny Tompo isan'andro ary ny manaiky hiasany sy hampiasainy. Mampianatra antsika ny fomba hananana fiainana masina Andriamanitra ao amin'ny Soratra Masina (2 Tim. 3:16,17), ary ahitana ohatra maromaro momba izany ny Lev. 19. lo toko io dia mikasika ny fomba fiaina andavanandro eo anivon'izao tontolo izao amin'ny maha-ao amin' Kristy antsika. Manome ohatra manokana Andriamanitra momba ny hoe: amin'ny fomba ahoana no mety hahamasina antsika eo amin'ny fifandraisantsika amin'ny hafa (ny ray aman-dreny. ny mahantra, ny manan-karena, ny jamba, ny marenina, ny zokiolona, ny mpiasa, ny mpifanolo-bodirindrina, ny vahiny, ny olona tsy mitovy fananahana amin'ny tena, ny firenena, ary na ny biby aza).

> <p> Soraty</p>
> Soraty araka ny dikanteny izay tianao ny Lev. 19. Raha tsy ampy ny fotoana eo am-pelatananao dia ny Lev. 19:11-18,28-37 no soraty. Azonao soratana amin'ny fiteninao koa izany, ary azonao atao ny manao kisarisary na drafitra momba io toko io.
