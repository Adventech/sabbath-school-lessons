---
title:  FAHAMASINANA IAINANA
date:   21/09/2023
---

### Takaro

"Ireny didy ireny izay manambara ny adidy amin'Andriamanitra sy ny namana ary ny vahiny hafa firenena, dia tsy inona fa fanitarana sy famoaboasana ireo fitsipika voalaza ao

amin'ny didy folo sy natao hisorohana izay mety ho fahadisoan-kevitra." - PM, t. 354.

"Tokony hobeazina hahatsapa ny tenany ho tompon'andraikitra sy hiasa manokana ho famonjem-panahy izay rehetra amin'ny finoana (...). Aoka hampianarina ny momba an Andriamanitra ny fanahy tsirairay, 'didy anampy didy, fitsipika anampy fitsipika - Isa. 28:10; aoka ho tsapany fa tompon'andraikitra manokana eo anatrehan'Andriamanitra izy ny amin'ny fanoloran-tenany hanompo Azy izay Tompony sy asaina tompoiny amin'ny alalan'ny famonjena ireo fanahy ho afaka amin'ny fahafatesana." - Ev, t. 354.

"Raha ho fitadiavan-tombontsoa ho an'ny tena fotsiny no handrantoana fahalalana dia mampanalavitra ny saina amin'ny fanoloran-tena ho an'Andriamanitra izany, manakana ny fandrosoana ho amin'ny fahamasinana sy ny fahasambarana eo amin'ny fiainana. Izay fatram-pahalalana azo ampiasaina ihany no nomen'ny Tompo Jesosy." - FCE, t. 338.

"Miandalana no itarihan'Andriamanitra ny vahoakany. Ady sy dia tsy miato ny fiainana kristianina. Ezaka mitohy sy tsy mitsahatra no handresentsika hatrany ny fakam-panahin'i Satana. Mandresy ao amin'ny fahazavana sy ny herin'ny fahamarinana amin'ny maha- vahoakan'Andriamanitra isika. Ny fanambarana mazava marobe avy ao amin'ny Soratra Masina no mihazona antsika amin'izany. Saingy tena tsy ampy fanetren-tena, faharetana, finoana, fitiavana, fiambenana, sy toe-tsain'ny fahafoizan-tena ara-Baiboly isika. Mila mikolokolo fahamasinana ara-Baiboly isika. Tsy voaray ilay hafatra fananarana mazava ho an'ny Laodikia. (...) Maro no mifikitra amin'ny fisalasalany sy ireo ota ankamamiany sady azon'ny fitaka lehibe ka milaza sy mahatsapa fa manana ny ampy, tsy mila na inona na inona. (...) Tena mila ny fahasoavan'Andriamanitra sy fahaiza-manavaka ara-panahy izy ireo mba hahitany ny tsy fahampian'ny fahalalany ara-panahy." - TFC, b. 3, tt. 253,254.

"Raha nanao izay azo natao Andriamanitra mba hahazoan'ny olona ny fiainana mandrakizay, dia ananany izany ny fomba hahazoan'ny olona miaina amim-pahamasinana araka ny fitakiana. Izay rehetra te hanaporofo fa manana ny fiainana mandrakizay dia hampiseho eo amin'ny fiainany sy ny toetrany fa manana fiainam-baovao, fahadiovana sy fahamasinana izy ireo eto an-tany, araka izay efa nambara taminy. (...) Tamin'ny vidiny tsy manam-petra no nanokafan'ny Ray sy ny Zanaka ny lalana ho antsika mankany an-danitra." - TM, t. 453.

`Rehefa avy nandalina io andalan-tSoratra Masina io ianao nandritra ny herinandro, inona ireo hevitra nandresy lahatra anao manokana ny hampihatra azy eo amin'ny fiainana?`

`Inona avy ireo fampiharana tsy maintsy ataonao ao amin'ny sekoly misy anao, ny ankohonanao, ny toeram-piasanao, ary ny fiangonanao?`

`Avereno jerena ilay andininy nianaranao tslanjery. Ahoana no hampiharanao izany eo amin'ny fiainanao mandritra ity herinandro ity?`