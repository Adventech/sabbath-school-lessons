---
title:  "FANATITRA ODORANA MANONTOLO"
date:   03/07/2023
---

### Hazavao

Manao ratsy i Satana, ary Andriamanitra no helohiny amin’izany. Ataony izay hahatonga an’And riamanitra ho voahelokasyhomen-tsinyeoamin’nytoerany, amin’ny alalan’ny fisandohana. Soa fa rehefa mahalala sy matoky ny tenin’Andriamanitra isika, dia afaka mahita ny famindrampony lehibe, ny fangorahany, ny fahatsarany, ary ny tsy fananany tsiny.

Nanao sorona biby ny Kananita, nino fa ny famonoana ilay biby dia manome fahafinaretana lehibe ireo andriamaniny sady manome sakafo ho azy ireo. Nantenainy koa fa hahazoany fitahiana sy ny fankasitrahan'ireo andriamanitra izany. Indrisy fa toy izany no nanimban’i Satana ilay rafi-pisoronana tany am-piandohana ka nanehoany an'Andriamanitra ho tsy hay tohinina, lozabe, tia harena, ambany toetra, ary lian-dra aza. Tsy mba izany mantsy no tanjon’ny fisoronana natombok’Andriamanitra tao Edena sy natao lalàna tao amin’ny Levitikosy. Nampitandrina an'i Adama sy i Eva Andriamanitra fa raha mihinana amin'ilay hazo fahalalana ny tsara sy ny ratsy izy ireo dia ho faty (Gen. 2:17). Kanefa rehefa lavo izy ireo dia efa nanana drafitra Andriamanitra namonjena azy tamin’ny fahafatesana teo no ho eo, sy nanomezana fanantenana azy ireo ny mbola hisian'ny fiainana any ankoatra ny fahafatesana.

Hatrany am-piandohana dia efa hitan’Andriamanitra Ray sy Zanaka ary Fanahy Masina mialoha ny haratsin’ny fahotana ka niara-namolavola drafitra hamonjena ny taranak olombelona Izy ireo. Natao ho fanatitra odorana manontolo i Jesosy, “Izay voavono hatramin’ny nanorenana izao tontolo izao” – Apok. 13:8. Izy no notondroin'ny sorona rehetra. Boky faminaniana ny Levitikosy, izay fantatsika izao fa maneho mazava an’i Jesosy ho ilay Mesia (1 Jao 2:2).

Vantany vao nanota i Adama sy i Eva dia Andriamanitra mihitsy no nanao ny fanatitra voalohany (Gen. 3:21). Fanatitra odorana izany, izay nampianatra ny ray aman-drenintsika ireto fahamarinana telo manan-danja ireto: voalohany, mitondra ho amin’ny fahoriana sy henatra ary fahafatesana ny fahotana. Faharoa, ho avy ny Zanak’Andriamanitra indray andro any, hitondra eo amin’ny tenany ny fahamelohantsika, ho faty amin’ny fomba mahatsiravina eo amin’ny toerantsika. Fahatelo, antso natao ho an’ny mpino tsirairay ny fanatitra odorana mba hanoloran’izy ireo tena tanteraka ho an’llay nahafoy ny zavatra rehetra ho azy ireo (Rom. 12:1,2).

`Rehefa avy namaky izay nosoratanao sy nomarihinao ianao dia inona ireo hevitra ankapobeny misongadina manokana avy amin’izany?`

`Inona avy ireo fanontaniana mipetraka avy amin’ny fandinihanao ny andininy fototra? Ampahany inona no sarotra?`

`Inona avy ireo fitsipika sy fehin-kevitra hafa hitanao ao?`

`Inona no maha-zava-dehibe tokoa ny hoe Andriamanitra mihitsy no nanao ny fanatitra odorana voalohany? Manambara inona izany fihetsiny izany?`