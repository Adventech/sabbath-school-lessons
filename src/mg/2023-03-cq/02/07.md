---
title:  Ifanakalozy hevitra
date:   07/07/2023
---

### Ifanakalozy hevitra

Zarao ao amin'ny kilasin'ny Sekoly Sabata (na amin'ny mpiara-mianatra Baiboly) ny hevitra voarainao avy amin'ny tsianjery sy ny fianaranao Baiboly nandritra ity herinandro ity, ary koa ireo fahalalana azonao avy amin'izany, ireo fanamarihana nataonao sy fanontaniana isan-karazany momba izany. laraho midinika amin'ny tarika misy anao ireto fanontaniana hifanakalozan-kevitra ireto:

`1. Sehatra aiza eo amin'ny fiarahamonina no ahitana fa mampahery tokoa ny fanoloran- tena? Ary ao am-piangonana?`

`2. Ahoana no mahatonga ny fiainanao ho toy ny fanatitra mahafaly an'Andriamanitra sy ankasitrahany?`

`3. Na dia tapitra teo amin'ny nahatongavan'i Jesosy aza ny fanaovana fanatitra odorana, inona ireo lesona azontsika raisina avy amin'izany ankehitriny?`

`4. Tanteraka ve ny fanoloran-tenanao ho an'Andriamanitra? Lafiny inona eo amin'ny fiainanao no mbola mila apetraka eo an-tanany?`

`5. Ny fivavahana kristianina ankehitriny ve maneho taratra ilay fanoloran-tena tanteraka nataon'Andriamanitra? Afaka mamaly izany fanontaniana izany amin'ny "ENY" mazava ve ny fiainanao?`

`6. Amin'ny fomba ahoana no hahafahanao manolotra tanteraka fanatitra ho an'ny Tompo anio?`