---
title:  "FANOKANAN-TENA TANTERAKA"
date:   06/07/2023
---

### Takaro

"Asehon'i Kristy fa tsy azo ekena ny tsy fananana fahatapahan-kevitra eo amin'ny fanompoana Azy. Tsy tokony ho afa-po amin'ny zavatra latsaky ny fanokanan-tena tanteraka ny fanahy - dia fanokanana ny eritreritra, ny feo, ny fisainana, ny taova rehetra mandrafitra ny saina sy ny vatana, ho Azy." - SDABC, b. 5, 1093.

"Nilana fitaovana sesehena sy lafo vidy ny fanorenana ny fitoerana masina. Vato sy vy betsaka, izay sarobidy sy tsy fahita firy no nampiasaina; ny fanomezana natao an-tsitrapo ihany anefa no nankasitrahan'Andriamanitra. (...) Fahafoizan-tena amin'ny asa fanompoana sy fanahim-pandavan-tena no fepetra roa voalohany ilaina amin'ny fananganana ny tranon'ny Avo Indrindra."- PM, t. 332.

"Nanomboka ny tao-trano. Tsy nijanona nitondra fanomezana ny olona na tanora na antitra, na lehilahy na vehivavy na ankizy. Tsinjon'ny mpitan-draharaha vetivety foana fa efa ampy ny fitaovana hoenti-manao ny trano ary mihoatra noho izay nilainy aza."- PM, tt. 332,333.

"Noravan'ireo taranany nandimby azy ny fitondrana fanatitra napetraka tamin'i Adama. Nandritra ny fifaneraseran'izy ireo naharitra tamin'ny mpanompo sampy, dia nosimban'ny fampifangaroana ny finoanoam-poana sy ny fomban-tsampy ny fombam-pivavahana tsotra sy mirakitra hevi-dalina nandidian'Andriamanitra. Avy amin'izany no antony nahatonga ireo fanazavana nomena tao Sinay mikasika ny fanatitra."- PM, t. 355.

`Rehefa avy nandalina io andalan-tSoratra Masina io ianao nandritra ny herinandro, ahoana no fahitanao ny tenanao?`

`Inona no azo ambara momba ny olona tsirairay eo amin'ny fiarahamonina misy anao?`

`Avereno jerena ilay andininy nianaranao tsianjery. Ahoana no hampiharanao izany eo amin'ny fiainanao mandritra ity herinandro ity?`