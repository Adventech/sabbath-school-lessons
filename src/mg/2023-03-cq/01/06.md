---
title:  "ILAY IRAY..."
date:   29/06/2023
---

### Takaro  

“Rehefa nanomboka nanao fanati-pisoronana araka ny baiko nomen’ny Tompo Adama sy ireo zanany ho taratry ny fiavian’ny Mpanavotra, dia tsinjon’i Satana tamin’ny alalan’ireo fanatitra ireo ny tandindon’ny firaisana misy eo amin’ny lanitra sy ny tany. Ary nandritra ireo taonjato lava be nanaraka, dia ny hanafoana hatrany io firaisana io no niezahany. Nilofo fatratra tamim-paharetana izy mba hanova endrika ny fombam-pivavahana mampiseho ny Mpamonjy, ka nandresy teo amin’ny ankamaroan’ny olona tsirairay amin’ny fianakavian’olombelona.

Koa raha mampianatra ny olona ny Tompo fa noho ny fitiavany ihany no hahafahantsika hihavana Aminy, dia niezaka kosa ilay fahavalo fara tampon’ny olombelona hampiseho an’Andriamanitra ho toy ny zava-manana aina iray izay faly handevona azy. Noho izany dia nivaona ny fanatitra sy ny fandaminana natao mba hampisehoana ny fitiavan’Andriamanitra, ka tonga toy ny fanomezana sy fanaovana asa soa fotsiny hampitony ny fahatezeran'Andriamanitra tafintohina izany.” – MM, tt. 558,559.

“Betsaka ny olona mampifangaro ireo karazan-dalàna roa ireo. Mba hanaporofoana fa foana ny lalàm-pitondrantena, dia andininy mikasika ny lalàna seremoniely no tanisain’ny olona. Fanimbana ny hevitry ny Soratra Masina izany. Tsotra sady mazava ny fiavahana misy eo amin'ireo karazan-dalàna roa ireo. Tandindona rano fotsiny izay mampiseho ny Mpamonjy ho avy, sy ny fanatitra ary ny fisoronana ataony ny fomba seremoniely. Natao hotandreman’ny Hebreo mandra-pahatongan’ny andro hihaonan’ny tandindona sy ny tena zavatra, tamin’ny nahafatesan’ny Mesia, dia ny Zanak’Ondrin’Andriamanitra Izay “manaisotra ny fahotan’izao tontolo izao,” io lalàna ara-pombam-pivavahana io sy ny fanatitra amam-pitsipika momba azy, dia tamin'ny fotoana nitsaharan’ny fitondrana rehefa mety ho fanatitra. Io no lalàna izay “nofoanan'i Jesosy Kristy satria nofantsihany teo ambony hazo fijaliana.” (Kol. 2:14) – PM, t. 355.

`Rehefa tapitra ny herinandro andinihana ny Lev. 1—7, inona avy ireo fampiharana manokana azo atao?`

`Inona avy ireo fampiharana azo atao ampahibemaso sy eo amin’ny fiarahamonina?` 

`Avereno jerena ilay andininy nianaranao tsianjery. Ahoana no ampiharana izany eo amin’ny fiainanao mandritra ity herinandro ity?`