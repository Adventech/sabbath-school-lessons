---
title:  "NY ASA FAMOTOPOTORANA"
date:   07/09/2023
---

### Takaro

"Ny fanelanelanana ataony dia fanelanelanan'ny tena nolefonina sy torotoro, fiainana tsy misy pentina. Ny tanany naratra, ny lanivoany nolefonina, ny tongony simbasimba, dia manao fifonana ho an'ny olombelona lavo, izay novidina tamin'ny vidiny tsy hita fetra."-HM, t. 430.

"Ary tahaka ny nanaovana ny fanadiovana ara-tandindona ny fitoerana masina teto an-tany tamin'ny fanesorana ny fahotana izay nandoto azy, dia toy izany no anaovana ny tena fanadiovana ny fitoerana masina any an-danitra amin'ny fanesorana, na ny fikosehana ny fahotana izay voasoratra ao. Nefa alohan'ny hanaovana izany, dia tsy maintsy misy fandinihana ny boky firaketana mba hamaritana izay mahazo mandray tombontsoa amin'ny fanavotana nataony amin'ny alalan'ny fibebahana amin'ny fahotana sy ny finoana an'i Kristy. Noho izany ny fanadiovana ny fitoerana masina dia mahafaoka koa ny asa famotopotorana izay asa fitsarana. Tsy maintsy ho vita alohan'ny fiavian'i Kristy hanavotra ny vahoakany io asa io; fa rehefa ho avy Izy, dia ho 'eny Aminy ny famaliany, mba hamaliany ny olona rehetra araka ny asany."- HM, t. 435.

"Rehefa hesorin'i Kristy ny fahotan'ny vahoakany tsy ho eo amin'ny fitoerana masina any an-danitra amin'ny fiafaran'ny fanompoam-pivavahana ataon'ny tenany, noho ny rany, dia hapetrany eo amin'i Satana ireo fahotana ireo satria izy no tsy maintsy mitondra ny famaizana farany, amin'ny fampiharana ny didim-pitsarana."- HM, t. 436.

"Noho ny fahasoavan'Andriamanitra sy ny fiezahany feno hafanam-po dia tsy maintsy ho mpandresy ireo amin'ny ady atao amin'ny ratsy. Raha mbola mandroso ny fitsarana famotopotorana any an-danitra, ary esorina avy tao amin'ny fitoerana masina ny fahotan'ireo mpino mibebaka, dia tsy maintsy hisy asa fanadiovana manokana ho fanesorana ny fahotana eo anivon'ny vahoakan'Andriamanitra eto an-tany. (...)

"Rehefa ho vita izany asa izany, dia ho vonona amin'ny fisehoan'i Kristy ireo mpanaraka Azy."-HM, t. 439.

"Raha misy fotoana izay natao ho amin'ny fieritreretana lalina ho an'ireo izay matahotra an'Andriamanitra, dia izao fotoana izao indrindra no izy, dia fotoana izay ilana indrindra ny fitiavam-bavaka. (...) Efa nekeko ve ny fahotako ka efa nibebahako teo anatrehan'Andriamanitra mba hahazoana mamafa azy ireny? (...) Sitrako ve ny hanao izay fahafoizan-tena rehetra mba hananako ny fahalalana tsara an'i Jesosy Kristy? Moa ve tsapako mandrakariva fa tsy tompon'ny tenako aho, fa fananan'i Kristy, ka ny asako dia an'Andriamanitra, Tompon'ny tenako?"-AAA, t. 67.

`Rehefa avy nandalina io andalan-tSoratra Masina io lanao nandritra ny herinandro, inona ireo lesona voarainao manokana?`

`Inona ireo fampiarana azonao atao manokana?`

`Avereno jerena ilay andininy nianaranao tsianjery. Ahoana no hampiharanao izany eo amin'ny fiainanao mandritra ity herinandro ity?`