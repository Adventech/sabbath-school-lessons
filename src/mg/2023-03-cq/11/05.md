---
title:  "FANONTANIANA MOMBA NY FANADIOVANA"
date:   06/09/2023
---

### Ampifandraiso amin'i Jesosy

### FANONTANIANA MOMBA NY FANADIOVANA

Nahoana ny fitoerana masina no nila nodiovina? Nianarantsika teo aloha fa nafindra tao amin'ny fitoerana masina ny fahotan'ny olona nandritra ny taona, ka nanjary fitoeram- pahotana izany (Lev. 10:16-18). Koa nila nodiovina isan-taona tamin'ny Andro fanavotana ny fitoerana masina mba ho tafaverina amin'ny fahamasinany sy ny fahadiovany tany am- boalohany.

Ahoana no nanadiovana ny fitoerana masina? Voalohany, naka osilahy roa ny mpisoronabe (nofidina tamin'ny alalan'ny filokana). Ny voalohany namplasaina hanaovana fanavotana noho ny otan'ny vahoaka sy hanadiovana ny fitoerana masina. Nentiny tao amin'ny Efitra masina indrindra ny ran'izany ary nafafiny teo amin'ny rakotra fanaovam- panavotana izay mivantana eo ambonin'ny Didy folo nodikain'ny vahoaka (Lev. 4:2; 1 Jao. 3:4). Tsy voaloton'ny fahotana io osilahy io. Tsy nisy heloka nekena teo amboniny, koa ny ran'io osilahy io no nentina nanadiovana ny fitoerana masina ho afaka amin'ny fahotana. Tamin'ny alalan'izany asa tsotra nataon'ny mpisoronabe izany, izay naneho an'i Jesosy (Heb. 4:14-16), dia afaka tamin'ny fitsaran'Andriamanitra ny vahoaka.

Avy eo dia nafafin'ny mpisoronabe teo amin'ny alitara fandoroana ditin-kazo manitra tao amin'ny Efitra masina ny ra, sy teo ambonin'ny alitaran'ny fanatitra odorana teo an-kianja. Dia toy izany ny fomba nanadiovana, ary manondro an'i Kristy lo savony manadio ny fahotana lo (Heb. 9:22).

Farany, apetrak'i Arona eo amin'ilay osilahy faharoa ny tanany roa, ka afindrany amin'izany ny otan'ny Isiraely rehetra. Toy ny kamiao mpanary fako dia nenin'io osilahy io lavitra tany an'efitra ny otan'izy ireo. Tsy novonoina io osilahy io, koa tsy mba naneho an'i Jesosy. Fa naneho an'i Satana kosa izy, izay havela hirenireny irery eto an-tany mandritra ny 1000 taona mialoha ny hampiharana aminy ny fitsaran'Andriamanitra sy handringanana azy tanteraka noho ny fahoriana nafitsony (Ap√∂k. 20).

Inona no ambaran'izany rehetra izany amintsika mikasika an'i Jesosy sy ny asany ao amin'ny fitoerana masina any an-danitra? Zavatra roa no ambaran'ny Andro fanavotana momba an'i Jesosy: voalohany, vonona sy maniry hanao fanavotana noho ny otantsika Izy ankehitriny amin'ny alalan'ilay sorona lehibe nataony teo amin'ny hazo fijaliana 2000 taona lasa izay

Faharoa, manambara ny Andro fanavotana fa manana Mpamonjy mivavaka ho antsika isika (Rom. 8:34), Rehefa miditra ao amin'ny Efitra masina indrindra ny mpisoronabe dia mandoro ditin-kazo manitra ka mameno ny efitra amin'ny setroka manitra (Lev. 16:2). Tandindon'ny vavaka ny ditin-kazo manitra ao amin'ny Soratra Masina (Apok. 8:3). Iza indray no olon-kafa irinao hivavaka ho anao ankoatra an'i Jesosy?

**Saintsaino izay voasoratra ao amin'ny Lev. 16:29-34, ary jereo izay miresaka an'i Jesosy ao.**

`Manjary takatrao ny fifandraisan'ny fiavian'i Jesosy voalohany sy ny flaviany fanindroany rehefa takatrao ny Levitikosy sy ny Andro fanavotana; amin'ny fomba ahoana?`

`Toy ny mahazatra ve sa hafa ny fahitanao an'i Jesosy eto? Antom-bavaka: Inona no asetrinao ny fahitana an'i Jesosy araka izany?`