---
title:  "NY FITSARANA"
date:   02/09/2023
---

### Fampidirana

**Vakio ny Lev. 16:29-34**

> Tsianjery: Mifidy andininy 1

` `

### RARINY SY FITSARANA HO AN'NY REHETRA

Mitaky ny rariny avokoa ny olona rehetra eran'izao tontolo izao, indrindra fa ireo tanora te hanao zavatra manoloana ny faharatsiana vao manomboka hitany. Manontany tena izy ireo hoe nahoana no ela toy izao ny fivoarana fa ny fitotonganana kosa toa malaky miseho? Soa fa manome fanantenana ny fanahy rehetra Izay manonofy ny hisian'ny tontolo iray anjakan'ny rariny sy hitsiny ny levitikosy.

Manoritsoritra ny Andro fanavotana ny Lev. 6. Amin'ny andro fahafolon'ny volana fahafito (Septambra na Oktobra amin'ny alimanaka Jiosy), dia miditra ao amin'ny Efitra masina indrindra ny mpisoronabe, manao saron-tratra fitsarana (Eks. 28:15). Amin'ny andro voalohan'io volana io ihany ny andro firavoravoana fitsofana trompetra. Araka izany anarany izany dia notsofina ny trompetra ho fanomanana ny vahoakan'Andriamanitra hiatrika ny fitsarana. Fampahatsiahivana lehibe tokoa izany fa tsy an-kitady olon-kafa hatao tompon'andraikitra amin'izany raha te ho hita ho marina eo anatrehan'Andriamanitra izy ireo! Ho tonga amin'ny tsirairay amintsika koa ny fitsarana. Angamba rentsika ao anatin'ny antsoantson'ireo mitaky ny rariny ankehitriny eto amin'izao tontolo izao ny trompetran'ny fitsarana, ary tsapantsika fa mila alamina ny fifandraisantsika amin'Andriamanitra sy amin'ny manodidina antsika.

Niaiky ny helony sy nandao ny fahotany ny Isiraelita tsirairay rehefa tonga ny Andro fanavotana, ary nivavaka tamin-kafanam- po mba handrakofan'Andriamanitra (hanavotany) azy ireo amin'ny ran'ny fanatitra. Izay nampanantenain'Andriamanitra azy ireo ihany no ampanantenainy antsika koa ankehitriny (Lev. 16:34), dia izao: azo antoka ny famelan-keloka sy ny fanavotana ho an'ireo izay miaiky ny fahotany amim-pahatsorana sy fibebahana.

Tokony hanao ny rariny, haneho famindrampo sy fahamarinana ary fiantrana amim-panetren-tena isika eo amin'ny fiarahamonina misy antsika, satria tsapantsika fa tsy tanteraka isika ary tsaroantsika ny famindrampon'Andriamanitra amintsika amin'ny alalan'i Kristy. lo karazam-panoloran-tena io dia sady ara-Baiboly no manova izao tontolo izao, raha miainga avy amin'ny fanetren-tena fa tsy noho ny fitsaratsarana na ny fanamarinan-tena.

> <p> Soraty</p>
> Soraty araka ny dikanteny izay tianao ny Lev. 16:29-34. Raha tsy ampy ny fotoana eo am-pelatananao dia ny Lev. 16:29-31 no soraty. Azonao soratana amin'ny fiteninao koa izany, ary azonao atao ny manao kisarisary na drafitra momba io lahatsoratra io.