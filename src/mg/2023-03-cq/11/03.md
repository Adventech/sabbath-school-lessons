---
title:  "MIKATSAKA MARINA NY FAHAMARINANA"
date:   04/09/2023
---

### Hazavao

### MIKATSAKA MARINA NY FAHAMARINANA

Manendrikendrika ny Advantista ho nametraka daty manondro ny flavian'i Jesosy fanindroany ny olona sasany. Tsy marina izany satria tamin'ny taona 1863, taona maro taorian'ny 1844 vao niorina ara-dal√°na ny Fiangonana Advantista Mitandrina Ny Andro Fahafito. Marina fa ny sasany tamin'ireo nitory sy nampianatra fa ho avy amin'ny 22 Oktobra 1844 i Jesosy dia tonga Advantista, saingy nampianatra mandrakariva ny Advantista fa "tsy misy mahalala na ny andro na ny ora" hiverenan'i Jesosy (Mat. 24:36). Na izany aza dia mankasitraka ny fanasongadinan'i William Miller ny fiavian'i Jesosy fanindroany sy ny filantsika mivonona amin'ny alalan'ny fibebahana sy ny finoana an'i Kristy isan'andro ny Advantista mitandrina ny andro fahafito.

Mazava fany tempoly voalaza ao amin'ny Apok. 11:19 dia tsy inona fa tempolin'Andriamanitra ao an-danitra. Mazava fa ny bokin'ny Hebreo manontolo dia miorina amin'ny fahatakarana fa any an-danitra no misy ny tena fitoerana masina, ka i Jesosy no "Mpanao fanompoam- pivavahana ao amin'ny fitoerana masina sy ny tena tabernakely, izay naorin'ny Tompo, fa tsy olona."- Heb. 8:2. Koa tsy mety hanana ny heviny marina ny fitoerana masina tany an'efitra raha tsy raisina amin'ny maha-"endrika sy aloky ny zavatra any an-danitra" azy-and. 5.

Manamafy ny Heb. 9:23 fa mila diovina koa ny fitoerana masina any an-danitra: "Koa dia tsy maintsy diovina tamin'ireny ny tandindon'ny zavatra any an-danitra, fa ny tenan'ny zavatra any an-danitra kosa dia tamin'izay fanatitra tsara noho ireny." Ny ra nafafy tamin'ny tandroky ny alitara dia maneho ny fahotana voarakitra an-tsoratra any an-danitra (Jer. 17:1).

Nampahatsiahy azy ireo, sy antsika koa, ny Andro fanavotana fa tsy maintsy ialantsika tanteraka amin'ny fontsika manontolo ny fahotantsika. Manamarina antsika ny ran'i Jesosy saingy tsy manamarina velively ny fahotana. Miaina ao anatin'ny Andro fanavotana isika ankehitriny ary amin'izao fotoana izao no amaritana izay ho anjarantsika mandrakizay. Fotoana fandinihana lalina momba ny fiainantsika izao, sy lalantsika amin'izay ota rehetra mety mamatopatotra antsika (Lev. 16:31).

`Rehefa avy namaky izay nosoratanao sy nomarihinao lanao dia inona Ireo hevitra ankapobeny misongadina manokana avy amin'izany?`

`Inona avy ireo fanontaniana mipetraka avy amin'ny fandinihanao ny andininy fototra? Ampahany inona no sarotra?`

`Inona avy ireo fitsipika sy fehin-kevitra hafa hitanao ao?`

`Midika inona ny hoe miaina amin'ny andro farany?`

`Tokony hanao ahoana ny fiainantsika isan'andro raha fantatsika fa ho avy ny fanenjehana ary ho avy tsy ho ela i Jesosy? Inona no manakana anao tsy hiaina araka izany?`