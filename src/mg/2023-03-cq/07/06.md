---
title:  "VOAVAHA NY OLAN'NY ASA FANOMPOANA"
date:   10/08/2023
---

### Takaro

### VOAVAHA NY OLAN'NY ASA FANOMPOANA

"An-tapitrisa tapitrisany isan-taona ny fanahin'olombelona no lasa any amin'ny mandrakizay nefa tsy nanarina ary tsy voavonjy. Isan'ora, eo amin'ny lafim-piainantsika samihafa dia misy fotoana mety malalaka ho antsika mba hanakekezana olona sy hamonjena azy. Tonga sy lasa tsy an-kijanona ireo fotoana mety ireo. Irin'Andriamanitra isika hanao izay tsara indrindra ho azy ireny. Mandalo ny andro, ny herinandro sy ny volana, ary mihena andro, herinandro sy volana iray ny fotoana hanaovantsika ny asantsika. Taona vitsy sisa, dia ho re ilay feo izay tsy maintsy valiana manao hoe: 'Mamoaha ny amin'ny fitandremanao ny fananako'."-HF, t. 291.

"Tsy ho vita mihitsy ny asan'Andriamanitra eto an-tany raha tsy mbola miray saina sy miray hina amin'ireo mpitandrina sy ireo filohan-tsampana ny mambran'ny fiangonana eo am- panaovana ny asa."- GW, t. 352.

"Raha nomena mialoha ny toromarika, ka natao ny fampiharana izany, dia samy hanao ny asany amin'ny maha-tenan'i Kristy azy ny mambra tsirairay avy. Hanao ny asa fitoriana izy. Saingy ambavahoana ny fiangonana ka mila ny toritenin'ny mpitandrina.

Tokony hampianarina hahatoky amin'ny ampahafolony sy ny fanatitra izy ireo mba hampatanjahin'Andriamanitra sy hotahiny. Tokony hentanina hanao ny asa izy ireo mba hovelomin'ny fofon'ain'Andriamanitra. Tokony holazaina aminy fa raha tsy mahaleo tena izy rehefa tsy eo ny mpitandrina dia mila miova fo ary atao batisa fanindroany. Mila ateraka indray izy ireo."- Ev, t. 381.

"Aoka ny mambra tsy hihazona ny mpitandrina ho any amin'ireny fiangonana efa mahalala ny fahamarinana ireny fa hilaza amin'izy ireo kosa hoe: 'Mandehana miasa any amin'ireo fanahy efa ho faty ao amin'ny haizina. Hampandroso ny asa ato an-tranon'Andriamanitra izahay. Hotohizanay ireo fivoriana, ary amin'ny alalan'ny fitarihan'i Kristy dia ho voahazona ny aim-panahy. Hiasa ho an'ireo fanahy manodidina anay izahay ary hanandratra vavaka sy hitondra fanomezana mba hanohanana ireo mpitory any amin'ny tany sarotra sy mahantra." - TFC, b. 6, t. 30.

`Rehefa avy nandalina io andalan-tSoratra Masina lo lanao nandritra ny herinandro, inona no voarainao manokana?`

`Inona no azo ampiharina amin'ny hafa?`

`Avereno jerena ilay andininy nianaranao tsianjery. Ahoana no hampiharanao izany eo amin'ny fiainanao mandritra ity herinandro ity?`