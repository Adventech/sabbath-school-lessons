---
title:  "NATOKANA HANAO ASA FANOMPOANA"
date:   06/08/2023
---

### Saintsaino

Iza no mpanofana anao ho amin'ny asa fanompoana? Iza no azonao hofanina hanao asa fanompoana? es minim Vao tsy ela izay, nanatrika fotoana manokana tao amin'ny fiangonana iray aho, izay nanokanana mambra maromaro teo anatrehan'ny fiangonana hanao asa fanompoana; ny sasany ho lohalona, ny hafa ho diakona, sns. Nandray anjara tamin'ny vavaka fangataham-pitahiana sy fisaorana ny fiangonana manontolo ary reko nidera ny Tompo ny olona maro, indrindra rehefa tanora no nantsoina.

Mitovy amin'izany no mitranga amin'i Arona sy ny zanany telo lahy ao amin'ny Lev. 8 (and. 2-5,15,30).

Natao ho masina na miavaka amin'izao tontolo izao ny mpisorona amin'ny fanehoana velona an Andriamanitra eo amin'ny fiainany. Efa be taona i Arona tamin'izany andro izany, ary ny zanany kosa tanora zokiny; koa antso ho an'ny tanora sy ny antitra ity. Izao no ilazan'i Paoly azy ao amin'ny taratasiny ho an'i Timoty, tovolahy mpianany: "Aoka tsy hisy olona hanao tsinontsinona anao noho ny hatanoranao; fa aoka ho tonga fianarana ho an'ny mino hianao amin'ny fiteny, amin'ny fitondrantena, amin'ny fitiavana, amin'ny finoana, amin'ny fahadiovana."- 1 Tim. 4:12.

Manaitra tokoa ny fanazavan'ny Lev. 8:22-25 ny atao hoe mpisorona masina amin'ny lafiny rehetra. Izany hoe tian'Andriamanitra hitandrina ny amin'izay henoiny izy ireo, hihaino ny tenin'Andriamanitra Isan'andro (sofina), hanao ny marina, hanana fiainam-pankatoavana Azy (ankihiben-tanana), ary hanaraka ny diany, hanao ny asany - hijoro amin'ny fahamarinana na mifanohitra amin'ny kolontsaina aza izany (ankihiben-tongotra). Fomba hafa nentina nanondroana an'i Jesosy koa ireo rehetra ireo, izay niaina tsara tamim-pahatanterahana, araka ireo sitrapon'Andriamanitra ireo.

Aza kivy avy hatrany ianao satria hoe tsy hahatratra velively io filamatra io ka ho mpisorona masina ao amin'ny fiangonan'Andriamanitra. Mariho ny zava-mitranga ao amin'ny Lev. 8: nianatra lesona lehibe i Arona sy ny zanany, dia lesona tsy maintsy ianaran'ny pasitora ankehitriny koa: ny asa fanompoana dia fanetren-tena.

Tsy maintsy nosasana ny mpisorona; tsy nahazo nanasa ny tenany izy (and. 6). ⚫ Tsy maintsy nampiakanjoina izy ireo; tsy nahazo nampiakanjo ny tenany izy (and. 8,9).Tsy maintsy nohosorana diloilo izy ireo; tsy nahazo nanosotra ny tenany izy (and. 12).

Tsy maintsy natentina teo aminy ny ra; tsy nahazo nanao izany tamin'ny tenany izy ireo (and. 22-25). Nampianatra azy ireo hiantehitra amin'Andriamanitra izany rehetra izany mba hahombiazany amin'ny asa fanompoana (Tit. 3:5; Sal. 132:9, Lio. 4:18).

**Ivereno ny andalan-teny nosoratanao ary diniho izany.**

**Farito ireo teny, na andian-teny, na fehezanteny, na hevitra miverimberina. Asio tsipika eny ambanin'ireo teny na fehezanteny manan-danja na manana heviny manokana ho anao.**

**Mampiasà++ hampifandraisana ireo teny na fehezanteny mifandraika amin'ny teny na fehezanteny hafa. lanaro tsianjery ny andininy tianao indrindra. Soraty imbetsaka izany mba hahamora ny fitadidianao azy.**

`Inona ireo dingana azonao atao mba hahaizanao miaina amim-pianteherana tanteraka amin'Andriamanitra?`