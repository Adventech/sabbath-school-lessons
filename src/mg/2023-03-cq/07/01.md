---
title:  "ASA FANOMPOANA"
date:   05/08/2023
---

### Fampidirana

**Vakio ny Lev. 8**

> Tsianjery: Mifidy andininy 1

` `

### MAHAKASIKA NY REHETRA

Hitantsika ao amin'ny Lev. 8 fa manome lanja ny asa fanompoana Andriamanitra ary miantso ny tanora sy ny antitra havitrika amin'ny asany. Miresaka an'i Arona sy ny zanany ary ny nanokanana azy ireo ho mpisorona io toko io, kanefa tsy azontsika hadinoina na oviana na oviana fa noho ny hazo fijaliana dia tonga mpisorona avokoa ny olon'Andriamanitra rehetra ankehitriny (Eks. 19:6; 1 Pet. 2:5,9).

Ny mpisorona no niandraikitra ny fitarihana ny fanompoam- pivavahana sy ny vavaka fanelanelanana ho an'ny vahoaka (2 Tant. 30:27). Nampianatra ny Tenin'Andriamanitra koa izy ireo ary namaly ny fanontanian'ny olona (Lev. 10:10,11). Nisy tamin'izy ireo aza nanoratra mozika sy nilalao izany. Ny tena zava-dehibe indrindra dia izy ireo no ohatra naneho ny fahamasinana teo amin'ny fiainana andavanandro (Lev. 21:6- 8).

Araka ny Baiboly, ny pasitoran'ny fiangonanao dia tokony hanampy ny mambran'ny fiangonana tsirairay hahazo ny fiofanana rehetra ilaina mba hahatongavana ho mpitandrina, mpanompo, ary mpisorona mahomby (Efes. 4:11,12). Natao ho "fanjakÃ -mpisorona, firenena masina, olona nalain'Andriamanitra ho an'ny tenany- 1 Pet. 2:9 mantsy isika. Rehefa manao tsara ny asany ny pasitora ary manaiky hiaraha-miasa ny mambra, dia miray saina sy matotra ary mafy orina ny fiangonana (Efes. 4:13-16). Rehefa mavitrika amin'ny asa fanompoana sy ny fitoriana ny filazantsara ny ankamaroan'ny mambran'ny fiangonana dia ho vitsy monja ny ady atrehina ao anatiny ary hanjaka ao kokoa ny fanatrehan'i Kristy izay mitondra firaisana!

Tombontsoa lehibe tokoa no omen'Andriamanitra antsika amin'ny alalan'ireo pasitora izay manofana antsika hahomby amin'ny fanampiana ny olona amin'izay ilainy ara-panahy, tsy ao amin'ny fiangonantsika ihany fa eo amin'ny fiarahamonina koa! Andeha hamakafaka ny Lev. 8 isika ka hianatra ny fomba atao mba ho mpanompon'Andriamanitra mahasoa.

> <p> Soraty</p>
> Soraty araka ny dikanteny izay tianao ny Lev. 8:6-13,23,24. Raha kely ny fotoana eo am- pelatananao dia ny Lev. 8:6-10 no soraty. Azonao soratana amin'ny fiteninao koa izany, ary azonao atao ny manao kisarisary na drafitra momba io lahatsoratra io.

` `