---
title:  BAIKO TSY AZO AMPIFAMADIHANA
date:   13/09/2023
---

### Ampifandraiso amin'i Jesosy

I Jesosy no loharanon'ny fiainana, ary rehefa mankato Azy isika dia manandrana ilay fiainana mikoriana ao anatintsika. Misy velom-panontaniana hoe: ny fankatoavana ve izany no fepetra hahazoana fiainana ao amin'ny Levitikosy? Mampianatra ny Baiboly fa matetika no miankina amin'ny fankatoavana an'Andriamanitra ny fiainana, ny fifaliana, ary ny fahafaham- po (Deo. 6:2; 8:2,3; 30:12), saingy ny fiainana mandrakizay kosa dia miankina tanteraka amin'ny fibebahana sy ny finoana an'i Kristy (Asa. 20:12; Rom. 10:5; Gal. 3:12). Ny asa tsara nataon'i Jesosy ho antsika irery ihany no ahazoam-pamonjena. Na zarazarain'ny fanasokajiana ivelany aza isika, dia iray lasaka avokoa satria samy miankina tanteraka amin'ny fahasoavan'i Kristy mba hovonjena. VVE

Anisan'ny fahamarinana mahatalanjona indrindra ao amin'ny Baiboly ny hoe rehefa manandrana ny hatsaram-panahin'Andriamanitra tsy misy fepetra isika, antsoina hoe fahasoavana, dia mahazo hery avy any ambony mba handresentsika ny ota sy ny sakana ary ny zava-tsarotra eo amin'ny fiainana (Rom. 6:14; Tit. 2:11-13).

Vakio ny tantaran'ilay vehivavy azo nijangajanga ao amin'ny Jao. 8. Nentina teo anivon'ny vahoaka izy ary nomelohina ho nijangajanga. Maro ny tsipiriany tsy fantatra ao amin'io tantara io, toy ny hoe aiza ilay lehilahy niaraka taminy mba hotsaraina? Saingy nentin'izy ireo teo amin'i Jesosy izy; azo antoka fa tetika hamandrihana Azy amin'ny teniny sy hahazoana mamono Azy izany rehetra izany. Tsy nilatsaka tao amin'ny fandrika i Jesosy fa nandohalika nanoratra tamin'ny tany ny fahotan'ireo mpiampanga, mba ho hitan'ny rehetra. Niala faingana tsirairay ireo mpitari-pivavahana. Rehefa nifampidinika fohy tamin'ilay vehivavy i Jesosy dia nanao hoe: "Izaho koa dia tsy manameloka anao; mandehana, ary amin'izao sisa izao dia aza manota intsony."-and. 11. lo no anisan'ny teny mafonja indrindra natao ho an'ny olona maloto fitondran-tena kanefa maniry hanana fiainana madio sy masina ho an'Andriamanitra. Mariho fa tsy mifamadika tahaka ny ataon'ny maro ankehitriny ny baikon'i Jesosy; tsy nilaza taminy Izy hoe aza manota intsony vao namela ny helony. Hitanao ve fa azo resena tsara ny

fahotana noho ny fahasoavana? Mahagaga! Mahafinaritra indrindra raha toy izany koa ny paikadintsika hanampiana ireo izay miady amin'ny fahalotoam-pitondran-tena ao am-piangonantsika sy any amin'ny fiarahamonina misy antsika!

**Saintsaino izay voasoratra ao amin'ny Lev. 18:20, ary jereo izay miresaka an'i Jesosy ao.**

`Famelan-keloka no nomen'i Jesosy voalohany vao ny fibebahana. Inona no ambaran izany momba ny toetrany? Tsy manome fariantenana ho antsika ve izany?`

`Inona no azontsika atao hanampiana ireo izay ao anatin'ny fahalotoam-pitondrantena mba hahatsapany fitiavana sy tsy fanllikilihana ka hangatahany fanampiana?`

`Toy ny mahazatra ve sa hafa ny fahitanao an'i Jesosy eto? Antom-bavaka: Inona no asetrinao ny fahitana an'i Jesosy araka izany?`