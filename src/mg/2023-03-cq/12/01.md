---
title:  "NY FAHADIOVANA"
date:   09/09/2023
---

### Fampidirana

### Vakio ny Lev. 18:20

> Tsianjery: Mifidy andininy 1

` ` 

### MANOHITRA NY KOLONTSAINA

Miresaka momba ny fahatokiana amin'ny lafiny firaisana ara- nofo ny Lev. 18 manontolo, ao anatin'ny kolontsaina izay latsaka ao anatin'ny fahalotoana ara-pitondran-tena. Miaro fatratra ny renim-pianakaviana sy ny zanany amin'ny herisetra ara- pananahana io toko io sy ny lalana ao anatiny. Ireo lalÃ¡na ireo dia manazava ny didy fahafito manao hoe: "Aza mijangajanga"-Eks. 20:14. Midera tena ny sasany ankehitriny fa tsy mba mandika jo didy io satria hoe mahatoky amin'ny vadiny, saingy ao anatin'ity toko ity dia miitatra lavitra ny hevitry ny hoe "fijangajangana", ka misy fahalotoam-pitondran-tena maro samihafa tafiditra ao anatin'izany.

Mialoha ny handinihantsika ireo lohahevitra sasantsasany momba ny firaisana ara-nofo voaresaka ato amin'ity toko ity, dia aoka tsy hohadinointsika fa Andriamanitra no namorona ny firaisana ara-nofo. Izy no mpanakanto namorona ny fatoram- pitiavana anisan'ny mahagaga indrindra (Gen. 1:27,28; 2:25). Mendrika ny hohajaintsika Izy ary mendrika hanana vahoaka izay manaraka ny drafiny amin'ny lafiny firaisana ara-nofo.

Tsy tahaka ny finoana sy fanaon'i Egipta sy ny tany Kanana (Lev. 18:3), ny firaisana ara-nofo ara-Baiboly, araka ny namaritana azy tao Edena dia misy fifanarahana, maharitra, atao amin'ny vady tokana, iraisan'ny lahy sy ny vavy, izay samy olombelona. Vao nivoaka avy tany Egipta mantsy ny Isiraely ary nihazo ny lalana ho any amin'ny Tany nampanantenaina, dia i Kanana; koa nirin'Andriamanitra ny hanambara mazava tamin'izy ireo izay azo atao sy tsy azo atao momba ny firaisana ara-nofo.

Na ankehitriny aza dia manan-danja ny Lev. 18 sy 20, ary mifanohitra amin'ny kolontsaintsika. Mampirisika sy manotrona ny olona ho amin'ny firaisana mamohehatra ny kolontsaintsika, ary ataony fialam-boly izany. Ny fahotana ara-piraisana ara- nofo no mahatonga ny ankamaroan'ny aretina, ny fisaraham- panambadiana, ny heloka bevava, ny ratram-po, ary ireo karazam-paharatsiana hafa izay mamely antsika (1 Kor. 6:18). Miantso antsika Andriamanitra hizotra amin'ny lalana izay hitondra fahasambarana, fifaliana, fiadanana, fahafenoana, ary fahasalamana lehibe indrindra ho antsika.

> <p> Soraty</p>
> Soraty araka ny dikanteny izay tianao ny 1 Kor. 6:9-11. Azonao soratana amin'ny fiteninao koa izany, ary azonao atao ny manao kisarisary drafitra na momba ny Lev. 18 sy 20.