---
title:  "NY LALANA: FIAROVANA"
date:   27/09/2023
---

### Ampifandraiso amin'i Jesosy

Feno fehezanteny manambara fifandraisana ny Lev. 26. Tahaka ny fifandraisam- panambadiana, izay fanekena, dia tian'Andriamanitra hitombo ny fifandrasain'ny vahoakany Aminy, tiany hahatoky Aminy irery ihany izy ireo noho io fifandraisana io.

Maneho ny hatsaram-panahiny Andriamanitra manerana lo toko io amin'ny alalan'ny fanomezany fahafahana ny olona hiverina Aminy mandrakariva raha tsapan'izy ireo ny tsy fahatokiany. Vakio ny and. 18,21,23,27,40-42,44,45. Na mitombo impito aza ny hamafin'ny famaizana noho ny tsy fankatoavana (and. 24) dia mitombo toy izany koa ny fahafahana mialky heloka sy mibebaka!

Mazava loatra, misy fomba fampianarana ny lalàn'Andriamanitra izay araka ny tokony ho izy, ary misy koa ny tsy mety (1 Tim. 1:8). Voalohany, tsy mety ny mampianatra fa mahavonjy antsika ny fitandremana ny lalana (Rom. 3:20; Gal. 2:16). Ny finoana an'l Jesòsy irery ihany, Izay nahatandrina ny lalana rehetra ho antsika, no mahavonjy sy manome antoka ny flainana mandrakizay (Efes. 2:8,9). Tsotra ny antony: satria samy efa nandika ny lalan'Andriamanitra isika rehetra ka efa meloka sy voaheloka ho faty (Rom. 3:9; 6:23). Tadidio fa ny fandikana ny iray amin'ny lalana dia fandikana azy rehetra (Jak. 2:10). Faharoa, tsy mety ny mampianatra fa izay nandray an'i Jesosy ho Mpamonly azy dia mahazo manohy mandika ny didin'Andriamanitra sy manantena fa ho voavonjy. Fitaka mpahazo ny maro lo ary mampitandrina manokana ny amin'izany ny apostoly Paoly (Rom. 3:8; 1 Kor. 6:9-11).

Tsy ho resy ny fahotana raha tsy misy fiomanana, paikady, ary ezaka avy amintsika. Saingy izao no vaovao mahafaly: manome antsika fahafahana mibebaka i Jesosy, ary hery amin'ny alalan'ny Fanahy Masina mba hiainantsika amim-pahamarinana sy fahamasinana na dia eo anivon'ny tontolo lavo aza (Rom. 8:4). Omeny famelan-keloka isika rehefa miady, ary ataony mandresy rehefa manohitra ny fakam-panahy (Jak. 4:7,8; 1 Jao. 1:9; Apok. 12:11). Izay mampianatra fa tsy afaka ny handresy isika dia manohitra mivantana ny tenin Andriamanitra.

Eo am-panorenantsika toetra kristianina mifanaraka amin'ny toetran'Andriamanitra að amin'ny lalana, dia mahazo matoky isika fa fiarovana sy famonjena mandrakizay ho antsika ny ran'i Jesosy sy ny fahamarinany!

`Saintsaino izay voasoratra ao amin'ny Lev. 26, ary jereo izay miresaka an'i Jesosy Inona no azontsika atao mba tsy ho latsaka amin'ny fanararaotan-dratsy ny famelan-keloka sy ny fahasoavan Andriamanitra? `

`Toy ny mahazatra ve sa hafa ny fahitanao an'i Jesosy eto?`

`Antom-bavaka: Inona no asetrinao ny fahitana an'i Jesosy araka izany?`