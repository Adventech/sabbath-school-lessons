---
title:  ANJARA ASA ROA
date:   24/09/2023
---

### Saintsaino

Azo sokajina ho telo karazana ireo lalàna ao amin'ny Levitikosy: voalchany, nisy ny atao hoe lalana seremoniely, hita tao amin'ny fanaovana sorona biby izany, izay naneho ny fiavian'i Jesosy (Lev. 7:37). Tafiditra ao anatin'ireo lalana ireo koa ny andro firavoravoana, izay nifarana teo amin'ny hazo fijaliana. Faharoa, ny lalam-panjakana na "fitsarana". Ireo dia miorina amin'ny didy folo ary namplasain'ireo mpitsaran'ny Isiraely hanamelohana na hanafahana olona eo anatrahan'ny

fitsarana. Tsy tahaka ny lalàna moraly izay Andriamanitra mihitsy no nanoratra azy, ireto lalam-panjakana ireto kosa dia i Mosesy no nanoratra azy sy nametraka izany teo anilan'ny lalana moraly (Eks. 40:20; Deo. 31:26). Nahamora ny fampiharana ny didy folo ireo ka azon'ny Isiraely nampiasaina teo amin'ny rafi-pitsarany.

Ny fahatelo sady ny manan-danja indrindra dia ny lalàna moraly, fantatsika amin'ny hoe "didy folo", izay mampahafantatra ny fahotana (Lev. 4:1,2) sy mampiseho ny atao hoe tia an Andriamanitra sy ny hafa. Ny rantsan-tanan'Andriamanitra no nanoratra izany teo amin'ny vato fisaka, koa mandrakizay sy tsy azo ovana izany. Hifantoka amin'io lalana io ny lesontsika amin'ity herinandro ity. Jereo ny Eks. 20:1-17, Mpitt. 12:13. Tsy adidin'ny Isiraely fotsiny ny mankato ny lalana moralin'Andriamanitra fa adidin'ny taranak'olombelona manontolo koa (Rom. 3:31; Jak. 2:10-12).

Manana anjara asa roa lehibe ny lalana moraly: voalohany, manondro ny fahotantsika izany ka mahatonga antsika hahatsapa ny filantsika mibebaka sy ny filantsika Mpamonjy (Rom. 3:20; 7:7; 1 Jao. 3:4). Mazava fa manana anjara asa lehibe mifandray amin'ny filazantsara io lalána io (Lev. 1-7). Vakio ny Gal. 3:24; Jak. 1:23. Manampy antsika hahita ny tenantsika tahaka izay ahitan'i Jesosy antsika izany.

Faharoa, maneho amin'ny olona ny fomba tokony hifandraisany amin'Andriamanitra sy zy samy izy izany. Raha ny marina dia miezaka manazava ny lalana moraly ny Levitikosy mba anamora ny fampiharana azy andavanandro. Marina fa misy lalana sasany (ny lalám- panjakana ohatra) izay tsy dia mihatra loatra amintsika intsony ankehitriny satria natao ho enny Isiraely manokana, kanefa na ireny aza dia mirakitra foto-kevitra avy ao amin'ny didy folo izay azontsika andraisana lesona. Tsy manala tsiny ny fandikana ny lalan'Andriamanitra ny finoana an'i Jesosy sy ny fahamarinany (Rom. 3:31). Tsy manana antom-pisiana ny Levitikosy raha tsy nisy ny didy folo. Raha tsy nisy ny lalána dia tsy nisy ny ota, ary rehefa tsy misy ny ota dia tsy misy ilana Mpamonjy.

**Ivereno ny andalan-teny nosoratanao ary diniho izany. Farito ireo teny, na andian-teny, na fehezanteny, na hevitra miverimberina.**

**Asio tsipika eny ambaninireo teny na fehezanteny manan-danja na manana heviny manokana ho anao. Mamplasà hampifandraisana ireo teny na fehezanteny mifandraika amin'ny teny na fehezanteny hafa.**

**Ianaro tsianjery ny andininy tianao indrindra. Soraty imbetsaka izany mba hahamora ny fitadidianao azy.** 

`Ahoana no nampisehoan'ny Levitikosy anao ny fahotanao?`

`Ahoana no nanomezan'ny Levitikosy anao toromarika azo ampiharina momba ny fifandralsana amin'ny hafa sy amin'Andriamanitra?`