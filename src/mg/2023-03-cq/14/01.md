---
title:  NY LALANA
date:   23/09/2023
---

### Fampidirana

**Vakio ny Lev. 26**

> Tsianjery: Mifidy andininy 1

` `

### FIARA VOLAMENA

Manome lanja ambony ny fankatoavana ny didy folo ny Levitikosy, ary mampianatra antsika ny antony ilana azy ireo sy ny fomba fampiharana azy amin'ny flainana. Ireo no soratra noraketina avy amin'ny fanambarana nataon' Andriamanitra tamin'i Mosesy tao amin'ny trano-lay fihaonana (LeV. 1:1) izay misy ny fiaran'ny fanekena.

Nifidy ny vahoaka Isiraely Andriamanitra mba haneho Azy amin'izao tontolo izao, ary teo afovoan'ny tobin'izy ireo no nametrahan'Andriamanitra ny fitoerany masina. Nizara ho efitra roa ny fitoerana masina: ny Efitra masina sy ny Efitra masina indrindra. Tao amin'ny Efitra masina indrindra ny fanatrehan'Andriamanitra, nihevaheva teo ambonin'ny fiaran'ny fanekena izay mirakitra ny didy folo nosoratan'ny tanan'Andriamanitra teo amin'ny vato fisaka (Eks. 31:18; 32:16; 40:20). Ny fametrahana ny didy folo ho eo afovoan'ny toeram-pivavahan'ny Isiraely dia mampiseho fa manan-danja lehibe hahazoa-mahatakatra ny hafatry ny Levitikosy sy ny fitoerana masina ny lalàn'Andriamanitra.

Manomboka amin'ny fampahatsiahivan Andriamanitra ireo didy efatra voalohany ny Lev. 16, izay mahakasika ny fifandraisantsika Aminy (and. 1,2). Ampianarina mandrakariva isika fa ao anatin'ny fifandraisana amin'Andriamanitra ny vavaka, ny fianarana Baiboly, ny fijoroana ho vavolombelona, ary marina izany, saingy ampian'ny Levitikosy hoe: ny fankatoavana. Ity misy fitanisana ireo fitahiana nampanantenain'Andriamanitra ho an'izay rehetra vonona hanaraka ny lalány sy hitandrina ny didiny ka hankato izany (and. 3): ranonorana ho an'ny voly, fahavokarana, fiadanana eo amin'ny tany onenana, fandresena ny fahavalo, fanafahana amin'ny fampahoriana (and. 4-13). Tsy iadian-kevitra fa ilay farany ao amin'ny and. 12 no fitahiana tsara indrindra: "Ary handeha eo aminareo Aho ka ho Andriamanitrareo; ary hianareo ho oloko."

> <p> Soraty</p> 
> Soraty araka ny dikanteny izay tianao ny Lev. 26. Raha tsy ampy ny fotoana eo am-pelatananao dia ny Lev. 26:40-46 no soraty. Azonao soratana amin'ny fiteninao koa izany, ary azonao atao ny manao kisarisary na momba io toko io. drafitra