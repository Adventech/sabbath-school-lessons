---
title:  "TSY MIOVA, TSY AZO OVANA, ARY MANDRAKIZAY"
date:   28/09/2023
---

### Takaro

### TSY MIOVA, TSY AZO OVANA, ARY MANDRAKIZAY

"Tsy misy fampianaran-diso eken'ireo mpivavaka Kristiana izay sahy mifandona mivantana amin'ny fahefan'ny Lanitra; tsy misy mitsipaka an-karihary ny balkon'ny fisainana mizotra araka ny hitsiny, tsy misy mamoa-doza tahaka ny fampianarana ankehitriny izay mahazo vahana haingana tokoa, milaza fa tsy mifehy ny olona intsony ny didin'Andriamanitra. Samy manana ny lalány ny firenen-drehetra, izay mitaky fanajana sy fankatoavana, tsy misy na dia iray aza fitondram-panjakana vanona raha tsy misy lalàna; nefa dia tadiavin'ny olona tsy hanome lalana hitondrany ny olona noforoniny Ilay Mpahary ny lanitra sy ny tany! Hevero hoe misy mpitandrina malaza mampianatra ampahibemaso fa azo atao ny tsy hankato ny lalana mifehy ny tany misy azy sy miaro ny zon'ny olom-pirenena ao-fa mamepetra ny fahafahan'ny vahoaka ireo lalàna ireo noho izany dia tsy tokony hankatoavina; haharitra hafiriana no handeferana amin'ny olona toy izany hitory eny ambony polipitra? Nefa heloka makadiry kokoa ve ny manao zinona ny lalàm-panjakana sy ny lalàm-pirenena noho ny manitsakitsaka ireo fitsipika nomen'Andriamanitra izay fototra iorenan'ny fanapahana rehetra? (...)

"Namono miandalanany toe-tsaina mahatsapa andraikitra sy nanafotra faharatsiana an'izao tontolo izao ny fampianarana milaza fa afaka amin'ny fankatoavana ny didin'Andriamanitra ny olona. Mipaoka antsika tahaka ny samonta mahery ny tsy fankatoavan-dalana, ny fandaniam- poana sy ny fandraisan-kolikoly. (...)

"Mety hanao fanavaozana tena ilain'ny vahoaka, dia foto-kevitra mifandrindra amin'ny Baiboly, ireo mitarika ny fihetsiketsehana momba ny Alahady; nefa ao dia misy izay ifanoherany amin'ny lalan'Andriamanitra, koa dia tsy azon'ny mpanompon'Andriamanitra atao ny miray amin'izy ireo. Tsy azo amarinina na amin'ny fomba manao ahoana na amin'ny fomba manao ahoana ny fanesorany ny didin'Andriamanitra mba hitandremany ny didin'olombelona."-HM. tt. 609-613.

`Rehefa avy nandalina io andalan-tSoratra Masina io ianao nandritra ny herinandro, inona ireo hevitra nandresy lahatra anao manokana ny hampihatra azy eo amin'ny fiainana?`

`Inona avy ireo fampiharana tsy maintsy ataonao ao amin'ny sekoly misy anao, ny ankohonanao, ny toeram-plasanao, ary ny fiangonanao?`

`Avereno jerena ilay andininy nianaranao tsianjery. Ahoana no hampiharanao izany eo amin'ny fiainanao mandritra ity herinandro ity?`