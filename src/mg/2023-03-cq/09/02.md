---
title:  "FITSIPIKA MOMBA NY FIHINANA"
date:   20/08/2023
---

### Saintsaino

Eo am-pamakafakantsika ny Lev. 11 dia misy teboka efatra mendrika horesahina. Voalohany, mariho fa izay azontsika hanina no resahin'Andriamanitra mialoha vao ny tsy azontsika hanina (and. 1-3). Fantatr'Andriamanitra fa vonona hankato kokoa ny olona ary mihena ny fikomiany rehefa aseho azy ireo ny lafy tsara. Jereo koa ny Gen. 2:16,17. Inona no tonga ao an-tsainao voalohany rehefa mieritreritra ny atao hoe Kristianina Advantista mitandrina ny andro fahafito ianao? Ny lisitr'ireo zavatra tsy azo atao ve sa ny lisitr'ireo azo atao?

Faharoa, mariho fa nataon'Andriamanitra tsotra tokoa ny fomba ahazoantsika manavaka ny hena mahasalama sy ny manimba. Amin'ny biby an-tanety: mivaky kitro+ mandinika = fihinana. Tsotra e? Ny kisoa ohatra dia mivaky kitro fa tsy mandinika, ny rameva indray mandinika fa tsy mivaky kitro, tsy azo atao eo an-databatra ireo... ara-bakiteny. Jereo amin'ny google ny hoe "trichinosis" rehefa afaka ianao.

Nataon Andriamanitra ho mora avahana koa ny biby madio sy maloto ao anatin'ny rano. Fihinana izay misy kirany sy vombony (Lev. 11:9). Ny amin'ny vorona indray dia azo tsorina toy izao: ny vorona na ny biby hafa mpihinana fatim-biby na mpiremby no tsy fihinana, fa ny ankamaroan'ireo tsy mihinana nofom-biby kosa dia fihinana (and. 13-20,27,29,42).

Tsara ny manamarika fa ireo Advantista tsy mihinana afa-tsy zava-maniry na zava-maniry sy ronono sy atody ihany dia lava andro iainana 10 taona mihoatra noho ny olona hafal Jereo amin'ny google ny hoe: "Loma Linda Blue Zones". Tsara koa ny mampahatsiahy fa tsy nomena ho anisan'ny sakafo azontsika hanina ny hena raha tsy taorian'ny Fahalavoana (Gen. 1:29; 2:9; 9:3,4; Lev. 11; Deo. 14:3-21).

Fahatelo, tsy vitan'ny misy fiantraikany amin'ny ara-nofontsika fotsiny ny zavatra hanintsika fa amin'ny ara-panahintsika koa. Andriamanitra mihitsy no miteny any amin'ny faran'ny Lev. 11 manao hoe: "Fa Izaho no Jehovah Andriamanitrareo, dia manamasina ny tenanareo, ka dia ho masina hianareo, satria masina Aho."- and. 44.

Fahefatra, mampahatsiahy antsika ny Lev. 11 fa mihevitra ny biby Andriamanitra. Tsy ny biby rehetra no natao hohazaina sy hovonoina ary hohanina, fa izay ilaina hamelomana ny aina sy mahasoa indrindra ny fahasalamantsika ary hanomezam-boninahitra an'Andriamanitra ihany (1 Kor. 10:31). Jereo koa ny Lev. 22:27,28. Andriamanitra mpamindra fo sy feno fahendrena tokoa ny Andriamanitsika!

**Ivereno ny andalan-teny nosoratanao ary diniho izany. Farito ireo teny, na andian-teny, na fehezanteny, na hevitra miverimberina.**

**Asio tsipika eny ambanin'ireo teny na fehezanteny manan-danja na manana heviny manokana ho anao. Mamplas√† hampifandraisana ireo teny na fehezanteny mifandraika amin'ny teny na fehezanteny hafa. lanaro tsianjery ny andininy tianao indrindra. Soraty imbetsaka izany mba hahamora ny fitadidianao azy.**

`Amin'ny fomba ahoana no ifandraisan'ny sakafo hanintsika amin'ny flainam-panahintsika?`