---
title:  FAHADIOVANA SY FAHAMASINANA
date:   24/08/2023
---

### Takaro

"Ny vahoaka izay nivoaka avy tamin'ny fanandevozana ary miaraka amin'izany ny fahazarana maloto sy tsy mahasalama izay naterak'izany toerana nisy azy izany, dia nofolahina teo amin'ny fanazarana henjana indrindra tany an'efitra alohan'ny hidirana tany Kanana. (...)

"Tsy teo amin'ny fanompoam-pivavahana ihany, fa teo amin'ny asa aman-draharaha rehetra, teo amin'ny fiainana andavanandro dia navahana tsara ny madio sy ny maloto. Izay rehetra nifampikasoka tamin'ny areti-mifindra dia natoka-monina tany ivelan'ny toby, ka tsy nahazo alalana hiverina raha tsy nodiovina tsara ny tenany sy ny fitafiany."-TMF, t. 179.

"Betsaka tamin'ny sakafo nanodidina ny jentilisa izay nohaniny tamin-kalalahana no norarana tamin'ny Isiraelita. Tsy fanavahana nataotao foana izany. Ny zavatra norarana dia tsy mahasalama. Ary ny filazana azy ireo ho maloto dia mampianatra fa maloto ny fampiasana sakafo manimba. Izay mampahaloto ny tena dia mampahaloto koa ny fanahy. Mahatonga ny mampiasa azy ho tsy afaka mifandray amin'Andriamanitra izany, tsy afaka hanao fanompoana ambony sy masina."- TMF, tt. 180,181.

"Raha nankat√≤ ny fampianarana noraisiny ny Isiraely ka nanararaotra ny tombontsoa

avy aminy, dia ho tonga lesona azo tsapain-tanana ho an'izao tontolo izao izy eo amin'ny

fahasalamana sy ny fahombiazana."-TMF, t. 182.avat

"Tsy misy hena ny sakafo notendrena ho an'ny olona tamin'ny voalohany. Raha tsy taty aorian'ny Safodrano, vao nahazo alalana hihinan-kena ny olona, satria maty avokoa ny zava- maitso teto an-tany."-TMF, t. 202.

"Vitsy ny olona mety mino fa ny hena nohaniny no nanapoizina ny rany sy nahatonga azy harary. Betsaka no matin'ny aretina avy amin'ny fihinanan-kena fotsiny."-TMF, t. 204.

"Ny voan-javatra misy menaka sy ny sakafo avy amin'izany dia ampiasaina betsaka hanoloana ny hena. Ny voan-javatra misy menaka akambana amin'ny voa maina sy voankazo ary fakan-java-maniry dia azo anaovana sakafo mahasalama sy mahavelona."- TMF, t. 192.

"Ny saina izay asehon'ny biby maro tsy mahay miteny dia manakaiky indrindra ny sain'olombelona ka tonga zava-miafina aminy. Mahita, mandre, tia, matahotra, ary mijaly ny biby. Mampiasa ny taovany amin'ny fomba mahatoky kokoa noho ny fampiasan'olombelona ny azy izy. Mampiseho firaisam-po sy fitiavana amin'ny namany mijaly izy. Betsaka ny biby no mampiseho fitiavana amin'ireo izay mikarakara azy, fitiavana ambony lavitra noho ny fitiavana asehon'ny olombelona amin'ny namany."- TMF, t. 204.

`Rehefa avy nandalina io andalan-tSoratra Masina io lanao nandritra ny herinandro, inona ireo fanaonao izay azonao amboarina mba hahasalama kokoa?`

`Inona ireo fiovana mety hitranga eo amin'ny fiarahamonina manodidina anao?`

`Avereno jerena ilay andininy nianaranao tsianjery. Ahoana no hampiharanao izany 60 amin'ny fiainanao mandritra ity herinandro ity?`