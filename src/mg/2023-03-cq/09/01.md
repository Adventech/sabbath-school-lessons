---
title:  NY FAHASALAMANA
date:   19/08/2023
---

### Fampidirana

**Vakio ny Lev. 11-15**

> Tsianjery: Mifidy andininy 1

### FAHASALAMANA TANTERAKA

Amin'izao andron'ny otrikaretina sy ny aretina ary ny fahosan'ny hery fiarovana izao dia manome porofo fanampiny ny Lev. 11 fa natao ho antsika amin'izao vaninandro izao indrindra ny Baiboly. Hifantoka amin'ny Lev. 11 hatramin'ny 15 ny lesontsika, izay momba ny biby madio sy ny biby maloto, ny fomba fanadiovana, ny fitandroana ny fahasalamana, hatramin'ny fanajanana ny elanelana aza.

Raha tsy fantatsika fa avy amin'Andriamanitra mivantana io boky io, izay ampahatsiahivina antsika matetika ao amin'ny andininy maro, dia tsy ho takatsika velively hoe avy aiza no nahazoan'i Mosesy ireo fahalalana rehetra ireo. Raha efa nanontany tena ianao hoe Tenin'Andriamanitra marina tokoa ve ny Baiboly, dia tokony hanamafy ny finoanao ity toko ity. satria taona an'arivony maro mialoha ny fotoana no efa nanambarana ireo torohevitra ara-pahasalamana ao amin'ny Levitikosy! Ahoana no nahatonga izany? Hoy ny Lev. 11:1 amintsika hoe: "Ary Jehovah niteny tamin'i Mosesy sy Arona".

Mampalahelo fa matetika no raisintsika ho ara-panahy ireo fampianarana tsotra asain'Andriamanitra ampiharintsika ara-bakiteny eo amin'ny fiainana. Mampianatra antsika ny maha-zava-dehibe ny fanasana ny fitafiana, ny fitaovam- pihinanana, ary ny vatantsika ny Lev. 11 mba hiarovana antsika tsy ho azon'ny aretina (and. 25,28,32). Na dia tsy nahafantatra ny atao hoe mikraoba aza ny Isiraely, Andriamanitra kosa nahalala izany, ary raha natoky Azy fotsiny izy ireo ka nanaraka ny toromariny, dia ho afa-nandositra ireo aretina mpitranga tamin'ny androny. Tsy mampahery ve ny mahafantatra fa tsy miahy ny ara-panahintsika fotsiny Andriamanitra fa ny ara- nofontsika koa? Zava-dehibe Aminy ny fahasalamantsika ara- batana.

Soa fa tsy mipetraka fotsiny any an-danitra Andriamanitra mamorona lalana hamerana ny fahalalahantsika sy hanesorana ny fifaliana eo amin'ny fiainantsika. Tsy izany, fa araka ny efa voalaza teo aloha dia natao hahasoa antsika, ary fanehoan'llay Mpahary ny fitsinjovany fatratra antsika ny lalÃ¡ny rehetra, anisan'izany ny lalana ara-pahasalamana (Rom. 13:8-10).

> <p> Soraty</p>
> Soraty araka ny dikanteny izay tianao ny Lev. 11. Mety hahita fanazavana hafa koa ianao ao amin'ny Lev. 12- -15.

` `