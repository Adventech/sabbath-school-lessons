---
title:  NY FIANKOHOFANA
date:   12/08/2023
---

### Fampidirana

**Vakio ny Lev. 9**

> Tsianjery: Mifidy andininy 1

` `

### MIANKOHOFA AMIN'NY MPANJAKA!

Mampahatsiahy antsika ny Levitikosy fa Andriamanitra irery ihany no tokony hiankohofantsika (Lev. 17:7; 18:21; 26:1). Hoy i Ellen G. White ao amin'ny PM, t. 290: Tonga andriamanitra ho antsika izay rehetra mety hampihena ny fitiavantsika an'Andriamanitra, na izay misakana ny fanompoana ataontsika Aminy." Hisy fahefana iray, sady ara-pivavahana no ara-politika, hitsangana amin'ny andro farany ka hiezaka hampitodika ny fiankohofana ho amin'ny tenany. Manoloana izany dia mandidy antsika ny Apok. 14 hoe: "Matahora an'Andriamanitra", "omeo voninahitra Izy". ary "miankohofa eo anoloany."-and. 7. I Satana no filohan'io fahefana io, izay efa nitsiriritra mandrakariva haka ny fiankohofana izay an'Andriamanitra irery ihany (Mat. 4:8-10). Raha lazaina amin'ny fomba tsotra dia izao: milaza ny Baiboly fa misy ady tsy takatry ny saina maha-olombelona mitranga ankehitriny, izay tsy mitsaha-mitombo hatramin'ny fiverenan'i Jesosy. Ny fanontaniana mipetraka amiko sy aminao dia ity: "Miankohoka eo anoloan'ny seza flandrianan'iza aho ankehitriny?"

Hita hatrao amin'ny fitoerana masina, izay araka ny endrika nasehon'Andriamanitra an'i Mosesy teo_an- tendrombohitra Sinay, ny antso ho amin'ny fiankohofana. Dika mitovy amin'ilay tempoly lehibe any an-danitra lo fitoerana masina lo, ary natao ho toerana fiankohofan'ny Isiraelita amin'ny Mpanjaka izany (Heb. 8:5). "Mpanjaka Andriamanitra ao amin'ny TT. Tsy kisendrasendra, noho izany, raha napetraka teo afovoan'ny tobin'ny Isiraely ny tabernakely, ilay antsoina koa hoe 'tranolay fihaonana (Nom. 2). Fanaon'ny mpanjakan'ny firenena tamin'izany ny manorin-day eo afovoan'ny tafiny, ka eo no toerana fihaonana ho an'ny olony. Afaka nonina leo amin'ny olony Andriamanitra rehefa nidina tao anatin'ny rahona (Eks. 25:8)." Benjamin Galan, Rose Guide to the Tabernacle (Torrance, CA: Rose Publishing. Inc., 2008), t. 74. Hijery momba ny mariky ny fiankohofana ao amin'ny Levitikosy isika ao amin'ity lesona ity, ary handinika ny fifandraisan'izany amintsika ankehitriny.

> <p> Soraty</p>
> Soraty araka ny dikanteny izay tianao ny Lev. 9. Raha kely ny fotoana pelatananao eo dia am- ny Lev. 9:22-24 no soraty. Azonao soratana amin'ny fiteninao koa izany, ary azonao atao ny manao kisarisary na drafitra momba lo toko io.

` `