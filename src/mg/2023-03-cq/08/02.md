---
title:  "FIANKOHOFANA MANDRITRA NY ANDRO FIRAVORAVOANA"
date:   13/08/2023
---

### Saintsaino

### FIANKOHOFANA MANDRITRA NY ANDRO FIRAVORAVOANA

Mitondra ny fanatiny isan'andro ao amin'ny fitoerana masina ny Isiraelita. Kanefa misy fotoana voafaritra ao anatin'ny taona, mandritra ireo andro firavoravoana, izay larahan'ny firenena manontolo maneho fankasitrahana sy fiderana llay Mpanjakan'ny mpanjaka. Voatanisa ao amin'ny Lev. 23, araka ny filaharany ara-potoana, ny tsirairay amin'ireo andro firavoravoana isan-taona nomen'Andriamanitra ny Isiraely, izay samy ahitana fanompoam-pivavahana miavaka manondro toe-javatra ho avy eo amin'ny tantaran'ny fanavotana.

Ny Paska: fotoana niankohofana amin'Andriamanitra noho ny nanafahany azy ireo tamin'ny Egiptianina (Lev. 23:5; Eks. 12). Nanondro an'i Jesosy avokoa, izay hanao sorona ny ainy ho antsika, ny zanak'ondrin'ny Paska tsirairay (1 Kor. 5:7).

Ny fihinanana ny mofo tsy misy masirasira: fotoana niderana an'Andriamanitra noho ny nitarhany azy ireo nandritra ny fandosirany faingana niala tao Egipta (Lev. 23:6; Deo. 16:1-8). Manondro ny fiavian'ny Mesia, ilay "Mofon'aina" izany (Jao. 6:35). Naharitra fito andro izany ary natao koa ho fampahatsiahivana ny tokony hiaiken-keloka sy handaozana ny masirasiran'ny fahotana eo amin'ny fiainana (Mat. 16:6: Lio. 12:1: 1 Kör. 5:6-8).

Ny andro firavoravoan'ny voaloham-bokatra: fotoana nisaorana an'Andriamanitra noho ireo voaloham- bokatra nojinjana (Lev. 23:9-14). Ho an'ny Kristianina ankehitriny dia manondro ny fitsanganani Jesosy tamin'ny maty sy ny fitsanganan'ireo maty natoky Azy amin'ny farany izany (1 Kor. 15:20-23). Ny andro firavoravoana fito herinandro: fotoana nideran'ny Isiraely an'Andriamanitra noho ny fahabetsahan'ny vokatra tao anatin'ny taona sy ireo fitahiana hafa vokatry ny fitandremana ny didin'Andriamanitra (Lev. 23:15-22; 26:1-13; Deo. 16:9-11). Manondro ilay vokatra lehibe lavitra voalaza ao amin'ny Asan'ny apostoly izany, dia rehefa harotsaka amin'ny fiangonany ny Fanahy Masina amin'ny andro Pentekosta (Asa. 2; 2 Kor. 1:22; Efes. 1:13; 4:30). Ny andro firavoravoana fitsofana trompetra: antso ho amin'ny fibebahana marina ho fiomanana ho amin'ny Andro fanavotana (Lev. 23:23-25), Ho an'ny Kristianina dia fampitandremana sy fanasana azy ireo hiomana ho amin'ny fiavian'i Jesosy fanindroany sy ny andro fitsarana farany izany (Jao. 5:24-27: 2 Tim. 4:1).

Ny Andro fanavotana, na ny andro fitsarana (Yom Kippur): fotoana lehibe indrindra amin'ny fotoam- pivavahana rehetra. Na andro fitsaharana toy ny Sabata aza izy lo dia nantsoina izy ireo handa tena sy handinika ny fony ary hivavaka mba hanavotana azy ireo noho ny fahotany, ao amin'ny efitra masina indrindra (Lev. 16:29-34; 23:26-32). Manondro llay andro fitsarana lehibe izay nanomboka tamin'ny 1844 io, rehefa nanomboka ny asany tao amin'ny fitoerana masina any an-danitra i Jesosy, amin'ny maha-mpisoronabentsika Azy (Dan. 8:14).

Ny andro firavoravoan'ny Tabernakely no farany (Lev. 23:33-44). Midera an'Andriamanitra izy ireo satria tsy ho vahiny sy mpivahiny intsony, ary mifaly satria nanafaka azy ireo tamin'ny firenirenena tany an'efitra ny Tompo. Nampahatsiahy azy ireo izany fa nitoetra tao amin'ny trano rantsan-kazo izy ireo fahiny. Tamin'ny fomba mahagaga no nitondran'Andriamanitra azy ireo ho any amin'ny fonenana maharitra tao amin'ny Tany nampanantenaina, koa niankohoka Taminy izy noho izany. Manondro ny fotoana izay tsy haha-vahiny sy mpivahiny antsika intsony eto amin'izao tontolo izao izany, fa hiarahabana antsika tonga soa kosa any amin'ilay fonenana mandrakizain'ny lanitra (Heb. 11:13-16)

**Ivereno ny andalan-teny nosoratanao ary diniho izany. Farito ireo teny, na andian-teny, na fehezanteny, na hevitra miverimberina.**

**Asio tsipika eny ambanin' ireo teny na fehezanteny manan-danja na manana heviny manokana ho anao. Mampiasà hampifandraisana ireo teny na fehezanteny mifandraika amin'ny teny na fehezanteny hafa.**

**Ianaro tsianjery ny andininy tianao indrindra. Soraty imbetsaka izany mba hahamora ny fitadidianao azy.**

`Maty antoka amin'inona isika raha tsy nitandrina ireo andro firavoravoan'ny Jiosy?` 

`Inona kosa ny tombontsoantsika amin'ny tsy fitandremana izany intsony?` 

`Tonga amin'ny fahatanterahany avokoa ireo andro firavoravoana ireo ao amin'i Jesosy; amin'ny fomba ahoana?`