---
title:  "MANDEHA AMIN'ILAY LALANA"
date:   16/08/2023
---

### Ampifandraiso amin'i Jesosy

Mampiseho fomba tsotra hahazoantsika mihavana amin'Andriamanitra ny fitoerana masina:

1- Ny finoana. Tsy maintsy miditra eo amin'ny vavahady ny olona iray mba ho tafiditra ac amin'ilay kianja manodidina ny tabernakely. I Jesosy no "vavahady" (Jao. 10:9). Rehefa manatona an'Andriamanitra isika dia tsy maintsy ataontsika amim-pinoana an'i Jesosy izany (Asa. 4:12; Heb. 11:6).

2- Ny fiaiken-keloka. Avy eo dia tsy maintsy mankeo amin'ny alitara varahina fanaovana fanatitra odorana isika. Tsy maintsy apetratsika eo amin'llay Zanak'ondry, dia i Jesosy Kristy llay maty ho antsika, ny fahotantsika, amin'ny alalan'ny finoana sy ny fiaiken-keloka ary ny fibebahana.

3- Ny batisa. Misy tavy varahina eo anelanelan'ny alitara fanaovana fanatitra odorana sy ny tabernakely (Eks. 30:17-21; 40:30-32; Heb. 10:22). Nanasa ny tanany sy ny tongony teo ny mpisorona mialoha ny nidirany tao amin'ny tabernakely na ny nanolorany fanatitra odorana teo amin'ny alitara. Rehefa atao batisa amin'ny anaran'i Jesosy ny olona iray, ka miditra ho isan'ireo mpiray fanantenana ao am-piangonana, dia manomboka koa ny asany ao am-piangonana sy eo anivon'ny fiarahamonina.

4 Ny teny. Vantany vao tafiditra ny varavaran'ny tabernakely dia hita eo ankavanana avy hatrany ny latabatra misy ny mofo aseho (Eks. 30:1-10), izay miisa 12, ary natao hohanina mandritra ny herinandro. Tafiditra ao anatin'ny fiankohofana ny fihinanana ny Tenin'Andriamanitra tahaka ny mofo (Apok. 10:9; Jao. 6:35).

5- Ny fizarana. Tandrifin'ny latabatra misy ny mofo aseho ny fanaovan-jiro volamena. Volamena madio milanja 34 kilao eo izany! lo koa dia maneho an'i Jesosy izay nilaza hoe: "Izaho no fahazavan'izao tontolo izao" - Jao. 8:12. Voafahana diloilo ireo fanaovan-jiro ireo, tahaka an'i Jesosy. Ny diloilo mantsy dia tandindon'ny Fanahy Masina (Zak. 4:2-6).

6- Ny vavaka. Ny alitara fandoroana ditin-kazo manitra no fanaka farany hita ao amin'ny efitra masina, izay eo anoloan'ilay efitra lamba manakona ny efitra masina indrindra (Eks. 30:1- 10). Mandoro ditin-kazo manitra marain-tsy hariva eo ny mpisorona. Maneho ny vavaka asandratry ny olo-masina eo anoloan'ny seza flandrianan Andriamanitra ny hanitra avy amin'izany (Sal. 141:2; Apok. 8:3,4).

7- Ny fanatrehan'Andriamanitra. Nomena anarana hoe fiaran'ny fanekena ilay hany fanaka hita ao amin'ny efitra masina indrindra; tao anatiny mantsy no nisy ny Didy folo, izay tenin'ny faneken'Andriamanitra (Eks. 34:28). Teo ambonin'ny fiara no nisy ilay antsoina hoe "rakotra fanaovam-panavotana". Teo Andriamanitra no nitoetra tao amin'ny rahona mazava sy nanapaka ny olony tamin'ny alalan'i Mosesy sy i Arona (Eks. 25:22).

Efa nialoha sy namboatra lalana ho antsika i Jesosy llay Mpisoronabentsika; koa amin'ny fotoana rehetra, isika rehetra dia afaka mankeo anatrehan'Andriamanitra. (Heb. 4:14-16). Nosoritana mazava ho antsika ao amin'ny Apok. 4 sy 5 ny seza fiandrianan'Andriamanitra any an-danitra, sy Andriamanitra izay manapaka avy eo amin'izany. Tahaka ny niresahany tamin'i Mosesy sy i Arona avy ao amin'ny efitra masina indrindra koa no hiresahany amintsika sy ianao.

**Saintsaino izay voasoratra ao amin'ny Lev. 9, ary Jereo izay miresaka an'i Jesosy ao. Efa manana an'i Jesosy isika ankehitriny.** 

`Inona no mampitovy ny fanandramana lainantsika amin'ny an'ny Isiraelita sy ny fitoerana masin'izy ireo tany an'efitra? Toy ny mahazatra ve sa hafa ny fahitanao an'i Jesosy eto?`

`Antom-bavaka: Inona no asetrinao ny fahitana an'i Jesosy araka izany?`