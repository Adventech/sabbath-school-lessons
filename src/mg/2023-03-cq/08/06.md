---
title:  "ILAY ASEHON'IREO ANDRO FIRAVORAVOANA"
date:   17/08/2023
---

### Takaro

### ILAY ASEHON'IREO ANDRO FIRAVORAVOANA

"Mampiseho ny fahamendrehana sy ny fanelanelanana ataon'ny Mpamonjy, ary toy izany koa ny fahamarinany tsy misy pentina nisaina tamin-pinoana ho an'ny mpanota sady hany ahazoana mankasitraka ny fanompoam-pivavahana atolony ho an'Andriamanitra, ny ditin- kazo manitra izay miara-miakatra amin'ny vavaka ataon'ny Isiraely. (...)"-PM, t. 340.

"I Kristy no nanome ny lal√†na seremoniely. Na tsy natao hotandremana intsony aza izany dia nasehon'i Paoly tamin'ireo Jiosy ny toerana tanan'izany sy ny tombambidiny marina, ny anjara tanany ao anatin'ny drafi-panavotana sy ny ifandraisany amin'ny asan'i Kristy (...). Naneho ara-tandindona ireo fahamarinan-dehibe izay natao hambara amin'ny taranaka fara mandimby io fanompoam-pivavahana masina tao amin'ny fitoerana masina io. (...) Dia toy izany no namelomana ny finoana tao am-pon'ny olona nandritra ireo taona maro feno haizina sy fihemorana, mandra-pahatonga ny fotoana niavian'ilay Mesia nampanantenaina." - PP. t. 367.

"Nony harivan'ny fahefatra ambin'ny folon'ny volana, dia nanomboka ireo fombafombam- pivavahana mampihetsi-po fanao amin'ny Paska ho fahatsiarovana ny fanafahana tamin'ny fanandevozana tany Egipta, sady manambara llay sorona ho avy izay hanafaka ny olona amin'ny fanandevozan'ny ota. Very ny lanjan'ireny fombafombam-pivavahana ireny rehefa nanolotra ny ainy teo Kalvary ny Mpamonjy, ary ny Fanasan'ny Tompo no natao ho fahatsiarovana io fahafatesana io ihany, izay efa nasehon'ny Paska mialoha."- PM, t. 544 (np).

Vakio koa ny PM, t. 546.

`Rehefa avy nandalina io andalan-tSoratra Masina io ianao nandritra ny herinandro, inona ireo lesona voarainao manokana?`

`Inona avy ireo lesona azonao ampiharina amin'ny manodidina anao?`

`Avereno jerena ilay andininy nianaranao tsianjery. Ahoana no hampiharanao izany eo amin'ny fiainanao mandritra ity herinandro ity?`