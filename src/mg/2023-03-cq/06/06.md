---
title:  ASA FANONERANA
date:   03/08/2023
---

### Takaro

"Tsy azon'ny zanaka idifiana mihitsy ny vokatry ny tsy fahaiza-miainan'ny ray na ny reny, tsy faizana noho ny fahotana nataon'ny ray aman-dreniny anefa izy raha tahiny tsy niroboka tamin'izany. Mampalahelo anefa mandrakariva fa manara-dia ny ray aman-dreniny izy ireny." - PM, t. 291.

"Ny fanahy mibebaka rehetra, tahaka an'i Zakaiosy, dia hanamarika ny fidiran'i Kristy ao am-pony amin'ny fialana amin'ny fomba tsy mety rehetra izay nanamarika ny fiainany. Tahaka ilay lehiben'ny mpamory hetra, dia hanome porofon'ny fony madio izy amin'ny fanonerana izay ataony. (...)

"Raha nandratra ny hafa isika tamin'ny raharaha nifanaovana, raha nisy tafahoatra nataontsika teo amin'ny varotra, na namitaka olona isika, (...) dia tokony hiaiky ny fahadisoana nataontsika isika, ka hamerina izay tafahoatra nalaintsika araka izay azontsika atao. Rariny raha tsy izay nalaintsika ihany no averintsika, fa izay tombony mety ho voangon'izany raha nampiasaina tsara tamim-pahendrena nandritra ny fotoana naha-teo am-pelatanantsika azy." - IFM, t. 591.

"Tsy ho ela intsony dia hikatona ny androm-pahasoavana. Raha tsy manompo ny Tompo amim-pahatokiana ianao ankehitriny, dia ahoana no hiatrehanao ireo fihetsika tsy mahatoky voarakitra fa nataonao? (...) Raha tsy nety nitondra tena tamim-pahatokiana tamin'Andriamanitra ianao, dia mitalaho aminao aho mba handinika ny tsy fahatanterahanao ka manaova fanonerana raha toa ka azo atao. Nefa raha toa tsy vitanao ny hanao izany, dia mivavaha amim-panetren-tena sy amim-pibebahana mba hamelan'Andriamanitra, noho ny amin'i Kristy, ireo trosanao maro dia maro. Manomboha fiainana kristianina ankehitriny. Aza manala ny tenanao intsony noho ny tsy fanomezanao izay an'ny Tompo. Ankehitriny, raha mbola re ny feo malefaky ny famindrampo, raha mbola tsy tara loatra ka mbola azo harenina ny ratsy vita, raha mbola manakoako ny antso anio, raha hihaino ny feony ianao, dia aza manamafy ny fonao." - FLB, t. 132.

**Vakio koa ny S, tt. 53,54.**

`Rehefa avy nandalina lo andalan-tSoratra Masina io ianao nandritra ny herinandro, inona no mila ovana ao aminao?`

`Inona no mila ovana eo amin'ny manodidina anao?`

`Avereno jerena ilay andininy nianaranao tsianjery. Ahoana no hampiharanao izany eo amin'ny fiainanao mandritra ity herinandro ity?`