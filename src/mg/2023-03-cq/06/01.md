---
title:  FANONERANA
date:   29/07/2023
---

### Fampidirana

**Vakio ny Lev. 5:14-6:7**

> Tsianjery: Mifidy andininy 1

` `

### TSY AMPY NY MIFONA

Hotsaroako mandrakariva ny andro izay nitsoriahan'ny alikanay nihoatra ny fefiny ka nandripahany ny andian'ondrin'ilay mpifanolo- bodirindrina taminay rehetra. Naka ahy sy nitondra ahy ho any an- tranon'ilay mpiompy ny mpitandro ny filaminana nampahafantatra ahy ny nafitsok'ilay alika. Tohina mafy aho nahita ireo ondry valo effa maty niampatrampatra teo amin'ilay saha.

Niandry fotsiny aho hoe hibaiko ny mpitandro ny flaminana lay mpiompy mba hitifitra ny alikako, na farafahakeliny, hampandoaviny vola be aho noho ny nataon'ilay alika. Tsy nanao izany rehetra izany anefa izy fa nanontany ahy fotsiny ny amin'izay nitranga. Nanazava taminy aho fa nandositra tsotra izao avy ao amin'ilay toerana namefenay azy izy; ary tena nifona taminy aho. "Azoko an-tsaina", hoy ilay lehilahy nijery ahy: "amin'ny manaraka re mba ataovy azo antoka fa voafatotra tsara izy io e". Dia vitan'izay! Nampihetsi-po ahy tokoa izany ka nanolo-tena aho hanadio ny fitceram-bibiny sy hanety ny bozaka eo an-tokotaniny mandra-panonitro izay veriny vokatry ny fanafihan'ilay alikako. Nanaiky izy, ary dia niasa ho azy aho nandritra ny fahavaratra manontolo, nanao izay tsara indrindra vitako ho setrin'ny efa namelany ny hadisoako. Ry namako, izany no atao hoe fanonerana, ary manan-danja eo imason'Andriamanitra izany.

Mihoatra noho ny fifonana noho nyota no tadiavin Andriamanitra amintsika. Tiany ny hanitsiantsika ny tsy mety nataontsika tamin'ny olona, Saika hadino izany fahendrena izany eo amin'ny fivavahana kristianina ankehitriny, kanefa takin'Andriamanitra amin'ny vahoakany izany ao amin'ny Lev. 5 sy 6 (jereo koa ny Mat. 5:23,24) Voafaritra mazava ireo karazana fahadisoana ireo ao amin'ny Lev. 5:14-6:7, ka anisan'izany ny tsy fahatokiana amin'ny ampahafolony sy ny fanatitra ("zava-masina" ao amin'ny Lev. 5:16), ny lainga sy ny fitaka, ny fisolokiana, ny fangalarana, ny fisandohana, ny fijoroana ho vavolombelona mandainga eo anatrehan'ny fitsarana, ary ny fanginana eo anatrehan'ny fahotana natrehinao maso.

Hijery ny amin'ny fanati-panonerana isika mandritra ity herinandro ity, izay misy akony mijidina sy marindrano. Ny mijidina dia mikasika ny fahotana natao tamin'Andriamanitra. Ny marindrano kosa dia momba ireo fahotana nataontsika tamin'ny manodidina antsika.

> <p> Soraty</p>
> Soraty araka ny dikanteny izay tianao ny Lev. 5:14-6:7. Raha kely ny fotoana eo am- pelatananao dia ny Lev. 5:14-19 no soraty. Azonao soratana amin'ny fiteninao koa izany, ary azonao atao ny manao kisarisary na drafitra momba io lahatsoratra io.

` `