---
title:  "JESOSY, ILAY FANATI-PANONERANTSIKA"
date:   30/07/2023
---

### Saintsaino

### JESOSY, ILAY FANATI-PANONERANTSIKA

Ny fanati-panonerana dia nantsoina koa hoe "fanatitra noho ny heloka (DIEM) satria nanitsakitsaka ny zon'Andriamanitra na ny zon'ny manodidina azy ilay olona. lo fanatitra miavaka io dia natao ho an'ny ota natao tamin'Andriamanitra tamin'ny tsy fanajana ny zava- masina, toy ny ampahafolony sy ny fanatitra, na ota natao tamin'ny olona manodidina tamin'ny alalan'ny fangalarana, ny lainga, ny fitaka, na ny herisetra.

Miavaka manokana io fanatitra io satria tsy vitan'ny mitondra fanavotana noho ilay ota niniana natao izany fa mitaky amin'llay mpanota mba hanao fanonerana koa. Raha ny marina dia natao hotanterahina mialoha ny hanaovana ny sorona ny fanonerana vao nahazo famelan- keloka avy amin'Andriamanitra ilay mpanota. Indrisy fa ankehitriny dia atao tsinontsinona io fepetran'ny famelana heloka sy fanamarinana eo anatrehan'Andriamanitra io.

Maneho amintsika ny fanati-panonerana fa tsy vitan'ny mandratra an'Andriamanitra fotsiny ny ota ataontsika, ka mitaky ny ran'i Jesosy ho fanavotana sy famelan-keloka, fa mandratra ny manodidina antsika koa (Lev. 5:6,7). Ny marina dia tsy misy fanantenana ho antsika, na iza na iza, raha tsy mamela ny fahotana iniantsika atao Andriamanitra; maro amin'ny ota vitantsika mantsy no ataontsika fanahy iniana. Na fantatsika tsara fa fandikana ny tenin'Andriamanitra ny ataontsika, na tokony ho fantatsika tsara izany saingy nifidy ny hanao tsirambina ny Teniny isika ka manda tsy hihaino ny feon'ny fieritreretana. Soa fa manondro ny famelan-keloka natolotr'i Jesosy teo Kalvary ny fanati-panonerana, na ho an'ny ota iniana izany na tsy nahy.

Hita ao amin'ny fanati-panonerana manontolo i Jesosy. Izy ilay ondrilahy "tsy misy kilema". ilay natakalo sekely volafotsy (Lev. 5:15). Izy ilay mpisorona nanarona ny fahotantsika tamin'ny rany sy nanome antsika famelan-keloka (Lev. 5:16; 7:7). Izy ilay "masina dia masina" (Lev. 7:1)-llay novonoina ho antsika rehetra (Lev. 7:2). Izy ilay sakafo ho an'ny fanahintsika (Lev. 7:6). Santionany monja amin'ny pitsipitsiny maro anoritsoritana ny fanati-panonerana ireo, izay manondro mazava an'i Jesosy, llay tonga fanatitra odorana, fanati-pihavanana, fanatitra hohanina, ary fanati-panonerana ho antsika. Mpamonjy mahagaga tokoa Izy!

**Ivereno ny andalan-teny nosoratanao ary diniho izany.**

**Farito ireo teny, na andian-teny, na fehezanteny, na hevitra miverimberina.** 

**Asio tsipika eny ambanin'ireo teny na fehezanteny manan-danja na manana heviny manokana ho anao.**

**Mampiasà→→→ hampifandraisana ireo teny na fehezanteny mifandraika amin'ny teny na fehezanteny hafa.**

**Ianaro tsianjery ny andininy tianao indrindra. Soraty imbetsaka izany mba hahamora ny fitadidianao azy.**

`Ahoana no hataontsika mba tsy ho ao anatintsika ny fahatsapana tsy mahafinaritra rehefa manonitra ny tsy mety nataontsika tamin'ny hafa isika?`