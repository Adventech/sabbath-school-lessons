---
title:  "ZAVA-TSOA VE NY FITSAPANA?"
date:   28/03/2022
---

### Hazavao

`Rehefa avy namaky izay nosoratanao sy nomarihinao ianao dia inona ireo hevitra ankapobeny misongadina manokana avy amin'izany?`

`Inona avy ireo fanontaniana mipetraka avy amin'ny fandinihanao ny andininy fototra?`

`Ampahany inona no sarotra?`

`Inona avy ireo fitsipika sy fehin-kevitra hafa hitanao ao?`

`Farito araka ny fomba fijery mahay mandanjalanja sy amin'ny filazanao azy ireo fitsapana eo amin'ny fiainanao manokana.`

Toy ny maneho tsy firaihana amin'izay manjo ny olona ny filazan'i Jakoba hoe: "ataovy ho fifaliana avokoa, raha iharan'ny fakam-panahy samy hafa hianareo" - Jak. 1:2. Natao hanafina ny fahasahiranan-tsainy sy ny alahelony amin'ny fitsikiana lalandava ve izany izy ireo?

llaina ny mandinika tsara ny fomba filazany izany torohevitra mahitsy izany. Tsy ny fitsapana tsy akory no mahafaly fa ny fahafantarana ny vokatra aterany; ilaina ny mahatsinjo lavitra fa tsy izay miseho ankehitriny fotsiny. Toa an'i Paoly dia tsy milaza tsy akory i Jakoba fa mahasoa ny zavatra rehetra, fa izao kosa: afaka miara-miasa hahasoa ny zavatra rehetra (Rôm. 8:28).. Manasa azy ireo izy tsy hijery ny zava-tsarotra fa hifantoka amin'izay fomba iatrehany izany kosa (izay hany azontsika atao tsara), ary hahatsinjo ny fitomboan'ny toetran'i Kristy ao anatin'izy ireo, izay zava-dehibe indrindra.

Tsy ny fahendrena ihany no ho azo fa ny finoana tsy voahozongozona koa (Jak. 1:6). Tsy milaza sazy ho an izay miroaroa saina i Jakôba fa manazava ny zava-misy: na inona na inona angatahintsika amin'Andriamanitra, dia ilâna finoana ny fandraisana izany. Ny finoana dia faharesen-dahatra fa hivaly tokoa ny fangatahana, ary koa matoky fa misy tokoa ny zavatra tsy hita maso (Heb. 11:1). Tsy hita vatana mandehandeha eto anivontsika mantsy Andriamanitra; mila finoana isika mba hifandraisana Aminy sy handraisana ny fanomezany, anisan'izany ny fahendrena. Ny atao hoe finoana dia faharesen-dahatra ny amin'ny fisian'Andriamanitra, ary tsy izany ihany fa ny amin'ny fahavononany hamaly soa "izay mazoto mitady Azy" (Heb. 11:6).

Amin'ny alalan'ny finoana dia afaka mandray tombontsoa avy amin'ireo fitsapana maro samihafa ny mpino, miantehitra amin'llay loharanon'ny fahendrena, ary manana fifaliana mandrakariva ao Tompo.

` `