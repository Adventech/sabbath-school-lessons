---
title:  "NY FIATREHANA NY FAHORIANA"
date:   27/03/2022
---

### Saintsaino

Ivereno jerena ny andalan-teny nosoratanao ary diniho izany.

Farito ireo teny, na andian-teny, na fehezanteny, na hevitra miverimberina. -Asio tsipika eny ambanin'ireo teny na fehezanteny manan-danja na manana heviny manokana ho anao. 

Mampiasa hampifandraisana ireo teny na fehezanteny mifandraika amin'ny teny na fehezanteny hafa.

Ianaro tsianjery ny andininy tianao indrindra. Soraty imbetsaka izany mba hahamora ny fitadidianao azy.

`Ahoana no hamelanao ny finoanao hozahan-toetra, fa tsy hahatonga anao ho kivy? `

`Ahoana no mahatonga ny finoana na ny tsy fahampiam-pinoana hisy fiantraikany eo amin'ny fiainan'ny olona iray manontolo?`

Ireo mpino "any am-pielezana" no iantefan'ny epistilin'i Jakôba. Mpanompon'Andriamanitra sy Jesôsy Kristy no ilazany ny tenany (Jak. 1:1). Avy eo dia manoro hevitra avy hatrany izy, ary tsy miova izany ao anatin'ireo toko misa 5. Misy mpandinika sasany mihevitra fa tsy misy lohahevitra mazava ny bokin'i Jakoba fa oha-pitenenana maro natambatambatra fotsiny; ny sasany indray manaiky fa olona tena misy no nanoratan'i Jakôba rahalahin'i Jesôsy ny epistiliny, ho fiatrehana toe-javatra sy tanjona voafaritra, dia ny hampahery sy ny hanome torohevitra mahasoa ao anatin'ny fotoan-tsarotra.

Olona mandalo fitsapana mahamay, mila fahendrena, ary mitolona mba haharitra amin'ny finoana no anoratany. Mitombina tokoa izany raha heverina ny fisavorovoroana sy ny tsy rariny nisy teo amin'ny fiarahamonina tamin'ny faramparan'ny taona faha-40 sy faha-50 Trk. Ho nahataona ny Kristianina mpivavaka indrindra hampiasa ny fiadian'izao tontolo izao ny fahantrana sy ny herisetra tsy misy farany. Nanohina lalina an'i Jakóba izany zava-nisy jzany ka nahatonga azy hanoratra.

Tsy tokony hanaraka ny haromotana sy ny valifatin'ny besinimaro ireo olona izay antsoiny hoe rahalahiny ireo, fa tokony hitombo amin'ny faharetana kosa, ka hiaritra sy haharitra tahaka an'i Kristy. Ny torohevitra omen'i Jakôba dia izao ihany: "aoka hangataka [fahendrena] amin'ny finoana izy ka tsy hiahanahana akory; fa izay miahanahana dia toy ny alon-dranomasina entin'ny rivotra ka atopatopany (...)" (Jak. 1:6,8). Ny alon-dranomasina mitopatopa dia maneho ny fiovaovan'ny olona izay tsy manam-pinoana ifikirana: rehefa toa tsara ny toe-javatra dia faly sy miadana ny mpino, fa rehefa maloka kosa izany ka tonga ny fitsapana, dia miala amin'izy ireo ilay lazainy fa finoana. Koa manoro hevitra i Jakôba mba hamela ny finoana hozahan-toetra fa tsy hesorina, na dia ao anatin'ny toe-javatra ratsy indrindra aza.

` `