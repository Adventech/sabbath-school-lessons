---
title:  "MAHALALA TSARA I JESOSY"
date:   30/03/2022
---

Saintsaino indray izay voasoratra ao amin'ny Jak. 1:1-8, ary jereo izay miresaka an'i Jesôsy ao amin'izany.

`Ahoana no hanananao faniriana bebe kokoa hizara ny fanandramanao mlaraka amin'i Jesôsy ankehitriny?`

`Araka ny efa mahazatra anao ve sa hafa ny fahitanao an'i Jesosyeto? - Inona no ambarany aminao amin'ny alalan'ireo andininy ireo?`

**Antom-bavaka:** 
`Inona no asetrinao ny fahitana an'i Jesôsy araka izany?`

Rehefa naniraka ny mpianany 12 lahy i Jesôsy dia nanafatrafatra sy nanome azy ireo ny toromarika ilaina, anisan'izany ny hoe: "Ny mpianatra tsy mihoatra noho ny mpampianatra, na ny mpanompo noho ny tompony." - Mat. 10:24. Efa hitan'ny mpianatra ny fomba henjana nitondran'ireo mpitondra fivavahana an'i Jesôsy, ary nampahatsiahivin'i Jesôsy azy fa tsy tokony hanampo zavatra hafa ankoatra izany izy ireo. Raha ny Tompo aza nataony tahaka izany, tsy ho toy izany koa ve no hanaovany ireo izay mitondra ny Anarany? (Mat. 10:25). Faranany amin'ity fampaherezana ity anefa ny fampitandremana nomeny: "aza matahotra azy hianareo; fa tsy misy afenina izay tsy haseho, na takona izay tsy ho fantatra-Mat. 10:26.

Fahoriana maro no tsy misy mpahalala afa-tsy izay ianjadiany ihany. Ny sasany mampiharihary ny fijaliany ka manao izay hahatonga ny maro hiaiky fa "mizaka amim-paharetana ny fitsapana" izy. Ny hafa indray manafina ny fitsapana mahazo azy mba tsy holazaina hoe tsy mahay mankasitraka, na be fahalemena, na sahirana. Na aharihary tafahoatra na afenina izany fanandramana izany, dia eo llay mahitany zavatra rehetra araka ny tena endriny marina.

Niari-pahoriana teo an-tanan'ireo izay nahatongavany hovonjena i Jesôsy. Nofofoina ny ainy fony mbola zaza lzy, ary ny niafarany dia fahafatesana mahamenatra, teo imason'ny olona rehetra. Tamin'izany no niraisany fo amin'ireo mijaly indrindra amin'ny taranak'olombelona. Fantany tsara izany hoe miaritra herisetra noho ny tsy rariny, ny tsy fahatakaran'ireo namany akaiky ny manjo Azy, ary ny fiandrasana kendritohina mba hamotehana Azy aza.

Ho antsika koa ny fampaherezana nomeny ny mpianatra 12 lahy. Na dia tsy misy mahafantatra aza, i Jesôsy kosa dia mahalala tsara. Izany ilay fifaliana iantsoan'i Jakóba antsika: faly isika satria tsy misy zavatra tongatonga foana (Rom. 8:28); fehezin'Andriamanitra sy ampiasainy ny fitsapana mba ho tombontsoa mandrakizay eo amin'ny toetrantsika (Jak. 1:3,4).

` `