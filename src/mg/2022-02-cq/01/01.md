---
title:  "FALY RAHA IHARAN'NY FAKAM-PANAHY"
date:   26/03/2022
---



Vakio ny Jak. 1:1-8

> Tsianjery: Mifidy andininy 1

#### NY TOMBONTSOAN'NY FAHALEMENA

Hanao izay rehetra azony atao ny olombelona sy ny fironany te hiseho ho mahavita tena, mba hanafenana ny fahalemeny sy ny tolona ao anatiny. Ao anatin'ny tontolon kevitra voafaritra tsara izay ahítana ny zava-bita no ifalian'ny olona amin'izany fanandramana izany; ohatra: miari-tory mba hahazoana fisondrotana eo amin'ny asa, na trotraka ny hozatra noho ny fiezahana hanatratra ny laharana voalohany amin'ny fihazakazahana. Tsara noho izany kosa no tao an-tsain'i Jakóba, dia ny fitomboan'ny toetra. Rehefa voazaha toetra ao anatin'ny fisedrana ny finoana, dia matetika miseho ny fahalemena sy ny tolona atrehina. Ho an'i Jakôba dia tsara izany.



Resy lahatra tanteraka ny amin'ny lanjan'izany fanandramana izany i Jakoba hany ka nampahery ny rahalahiny izy hoe: "ataovy ho fifaliana avokoa, raha iharan'ny fakam-panahy samy hafa hianareo, satria fantatrareo fa ny fizahan-toetra ny finoanareo dia mahatonga faharatana" Jak. 1:2,3. Manjary zaka, ary mahafinaritra aza ny fanaintainana noho ilay tanjona tiana ho tratra.

Mbola manoro hevitra ihany i Jakoba fa raha misy tsy ampy fahendrena, na fahatakarana, na manana fahasahiranana, dia tsy tokony ho kivy na hisalasala ny amin'ny fiantsoana azy. Ny mangataka fahendrena amin'Andriamanitra no tokony hataony, "Izay manome malalaka ho an'ny olona rehetra" - and. 5. Tokony horaisina ho fanasana antsika hanatona an'Andriamanitra ireny fahalemena ireny, mba hanovozantsika ao amin'ny haren'ny fahasoavany.

### Soraty

Soraty dikanteny araka ny izay tianao. ny Jak. 1:1-8. Raha tsy ampy ny fotoana eo am pelatananao día ny Jak. 1:2-5 no soraty. Azonao soratana amin'ny fiteninao koa izany, ary azonao atao ny manao kisarisary na drafitra momba io toko io.