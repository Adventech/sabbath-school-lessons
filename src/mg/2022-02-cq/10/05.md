---
title:  ILAY FAHEFANA LEHIBE INDRINDRA
date:   01/06/2022
---

### Ampifandraiso amin'i Jesosy

**Saintsaino izay voasoratra** ao amin'ny Jak. 5:1-6, ary jereo izay miresaka an'i Jessy ao amin'izany.

`Inona ny ohatra hafa namplasan'l Jesosy ny fahefany ho an'ny hafa fa tsy ho Azy?`

`Inona ny sary hafa aseho na averina momba an'i Jesosy?` 

**Antom-bavaka:** 
`Inona no asetrinao ny fahitana an'i Jesôsy araka izany?`

Tonga niaraka tamin'ny fahefany sy ny hery miasa mangina avy taminy tamim-pahitsiana i Jessy na dia nanao izay handavana izany aza ireo mpitondra fivavahana tamin'ny androny, nanao izany izy ireo noho ny amin'ny fiaviany. Andriamanitra Izy tamin'izany ary mbola mitoetra ho Andriamanitra hatrany. Tsy nataony ho fitaovam-piadiana izany maha-lzy Azy izany fa "nofoanany ny tenany tamin'ny nakany ny endriky ny mpanompo sy ny nahatongavany ho manam-pitoviana amin'ny olona; ary rehefa hita fa nanan-tarehy ho olona Izy, dia nanetry tena ka nanaiky hatramin'ny fahafatesana, dia ilay fahafatesana tamin'ny hazo fijaliana."- Fil. 2:7,8. Tahaka an'Andriamanitra, dia Izy no tompon'ny "biby fiompy arivoarivo eny an-tendrombohitra"- Sal. 50:10, kanefa naneho fahalemem-panahy tamin'ny hafa Izy ary "tsy mba manana izay hipetrahan'ny lohany"- Mat. 8:20. I Jesôsy no ohatra iray mahatalanjona ny amin'ny fahefana faratampony izay fehezina mba hitahiana sy hitiavana ny hafa.

Tsy nampiasa ny fahefany Izy mba hanerena ny hafa hanao ny sitrapony; nampiasainy izany hanompoana sy hitiavana ireo nailikiliky ny hafa: ny vehivavy janga, ny mpamory hetra, ny boka ary ireo mpanota (Mat. 8:1-3; 9:10,11). Nofidiny ny hiantona teo amin'ny hazo fijaliana sy hamela ny fiainany ary handray izany fiainana izany indray mba hahatonga Azy ho fampihavanana an'izao tontolo izao amin'ny Rainy (Jao. 10:17,18).

Tsy mora ny manana saina mifantoka tsara. Izany no antony niaretan'i Jesosy fizahan-toetra mafy izay tsy ho zakan'ny olombelona na iza na iza. Na dia tsy manana hery lehibe tahaka an'i Jesôsy aza ny zanak'Andriamanitra dia antsoina mba hampiasa izay ananany ho fitahiana ho an'ny hafa. Tsy atao amin'ny fikatroha-nify na amin'ny fampanantenana atao amin'ny tena izany fa amin'ny alalan'ny fahefana izay omen'i Jesosy ho an'ireo rehetra mino: amin'ny alalan'ny fanekena ny Fanahy Masina sy ny famelana Azy hanao fanovana feno zava-miafina sy mahasahana lafin-javatra maro ao anatin'ny fo.

` `