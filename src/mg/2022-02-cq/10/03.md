---
title:  NAHOANA NO MAHERY FITENY?
date:   30/05/2022
---

### Hazavao

`Rehefa avy namaky izay nosoratanao sy nomarihinao ianao dia inona ireo hevitra ankapobeny misongadina manokana avy amin'izany? Inona avy ireo fanontaniana mipetraka avy amin'ny famakiana io lahatsoratra io? Ampahany inona no sarotra?`

`Inona avy ireo fitsipika sy fehin-kevitra hafa hitanao ao?`

`Avelan'ny fiarahamonina manao izay tsy azon'ny mahantra atao ny mpanankarena;, ahoana ny fahitanao izany? Inona no akon'izany teo aminao manokana na ny fomba fijerinao an'izao tontolo izao?`

Na dia eo aza ireo fanazavana rehetra nomena nandritra ity herinandro ity dia hita ho mahery ihany ny teny nampiasain'i Jak么ba. Manampy amin'ny fahatakarana izany bebe kokoa ny famahavahana ny tontolon-kevitra misy azy.

Tsy misaraka araka izay endriny ao amin'ny Baiboly m么derina ampiasaintsika ny Jak. 4 sy 5. Ao amin'ny fiafaran'ny toko faha-4 dia hazavain'i Jak么ba fa tsy ny fanaovan-dratsy ihany no atao hoe fahotana fa ny tsy fanaovan-tsoa koa. Mahakasika ireo mpanankarena tokoa izany.

Nalahelo noho ny faharatsiam-panahin'ireo vahoakany Andriamanitra ka izao no nilazalazany ny momba azy ireo tamin'ny alalan'i Jeremia mpaminany: "Toy ny tranom-borona feno vorona no mahafeno fitaka ny tranony; ary noho izany dia tonga lehibe sy mpanan-karena izy. Efa mihatavy izy ka mandimandina, dia mihoa-pampana amin'ny fanaovan-dratsy; tsy mety mitsara ady mba hahazoan'ny kamboty rariny izy, ary ny adin'ny malahelo tsy mba tsarainy."- Jer. 5:27,28. Tahaka ireo olona resahin'i Jakoba dia tsy nampiasa ny fanomezana nahatonga azy hanana hery miasa mangina sy ny fahefany ho tombontsoa ho an'ny hafa ireo mpanankarena voalaza eto. Vao mainka aza niseho bebe kokoa ny faharatsian'ny fon'izy ireo. Nitombo izaitsizy ny ratsy satria nampiasaina hanangonan-karena fanampiny izay nananana.

Tahaka ny nampitandreman'Andriamanitra ny vahoakany ao amin'ny TT mba hiverenan'izy ireo Aminy no ampitandreman'i Jak贸ba ireo olona manan-karena, tsy noho ny fankahalany fa noho ny fitiavany azy. Manangon-karena izy, toy ny hoe azony atao ny mitoky amin'ireny. Mitoky amin'ny harena izy toy ny hoe maharitra mandrakizay izany. Tsy izany anefa fa ireny zavatra sarobidy ireny dia ho vavolombelona hanameloka azy sy hihinana ny nofony tahaka ny afo; izay nitokiany indrindra no hampidi-doza azy.

` `