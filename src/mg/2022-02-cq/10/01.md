---
title:  NY MAHA-RATSY NY HARENA
date:   28/05/2022
---

### Fampidirana



**Vakio ny Jak. 5:1-6**

> Tsianjery: Mifidy andininy 1

` `

### INONA NO ATAONAO AMIN'NY FANANANAO?

Rehefa niala teo amin'i Jesôsy ilay tovolahy mpanankarena dia nambaran'i Jesôsy tamin'ireo mpianany fa "sarotra ny hidiran'ny mpanan-karena amin'ny fanjakan'ny lanitra."- Mat. 19:23. Tsy ny harena amin'ny maha-harena azy no tsikerain'ny Baiboly, tsy araka izay lazain'ny olona matetika. Mifantoka amin'ny fifandraisana amin'ny harena ny zavatra miiba rehetra mahakasika azy; ho an'ilay tovolahy mpanankarena, dia naleony nisafidy ny hareny toy izay hanaraka ny baikon'i Jesôsy. Izay itoeran'ny fo no ifantohana eto.

Tahaka ireo fanomezana rehetra avy amin'Andriamanitra dia zava-dehibe kokoa noho ny harena ny fomba ampiasana izany. Velabelarin'i Jakoba ao amin'ny andalan-teny fototra amin'ity herinandro ity ny fampiasan'ireo mpanankarena ny hareny mba hanaovana hosoka sy hiampangana ary hamonoana olona mihitsy aza. Izany no hanamelohana - ny fampiasana ny fahefana sy hery miasa mangina azo avy amin'ny harena ho toy ny fiadiana fa tsy fitaovana anehoana fitiavana.

Tsy misorona mihitsy i Jakoba mananatra ireo mpanankarena nihaino azy. Notohizany ny fifantohana amin'ny asa ka nolazainy an-tsipiriany ireo teboka tsy nahombiazan'ny mpanankarena mikasika ny fiainana, araka ny fenitry ny fitiavana. Na dia tsy mahita ny vokatry ny ataony izao aza izy ireo dia nambaran'i Jakoba taminy fa ho avy ny andro izay hanamelohan'ireo zavatra nitokiany fatratra azy amin'ny farany.

><p> Soraty</p>
> Soraty araka ny dikanteny izay tianao ny Jak. 5:1-6. Raha tsy ampy ny fotoana eo am pelatananao dia ny Jak. 5:1-3 no soraty. Azonao soratana amin'ny fiteninao koa izany, ary azonao atao ny manao kisarisary na drafitra momba io toko io.

` `