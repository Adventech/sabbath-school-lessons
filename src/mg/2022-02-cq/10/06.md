---
title:  "NY FITIAVAN-KARENA"
date:   02/06/2022
---

### Takaro

`Rehefa tapitra ny herinandro andinihana ity toko ity, inona ny fampiharana manokana maharesy lahatra anao eo amin'ny fiainanao? `

`Inona ny fampiharana tokony hataonao any am-pianarana, ao amin'ny ankohonanao, any amin'ny toeram-piasanao ary any am-piangonana? `

**Avereno jerena ilay andininy nianaranao tsianjery.**

`Ahoana ny fomba hampiharanao izany eo amin'ny fiainanao mandritra ity herinandro ity?`

"Tsy misy antokon'olona afaka amin'ny fakam-panahy mikasika ity fiahiahiana momba izao fiainana izao ity. Ho an'ny mahantra, dia ny asa mafy sy ny tsy fahampiana ary ny tahotra ny fahantrana no mitondra fahasahiranan-tsaina sy enta-mavesatra. Ho an'ny manan-karena dia tonga ny fahotra ny ho very fananana sy ahiahy feno tebiteby isan-karazany. Betsaka amin'ny mpanara-dia an' Kristy no manadino ny lesona nibaikoany antsika hianarana ny amin'ny voninkazo eny an-tsaha. Tsy matoky ny fikarakarany mandrakariva izy ireo. Tsy afaka hitondra ny entany mavesatra i Kristy, satria tsy apetrany eo Aminy izany. Noho izany dia mampisaraka azy amin'ny Mpamonjy ireto fiahiahiana ny fiainana ireto, dia izay tokony ho nitarika azy ireo teo aminy mba hahazoana fanampiana sy fampaherezana.

Maro amin'ireo izay mety hanam-bokatra eo amin'ny fanompoana an'Andriamanitra no miforitra eo amin'ny fitadiavan-karena. Ny heriny rehetra dia voafaokan'ny asa aman-draharaha, ka mahatsiaro voatery izy hanao an-tsirambina ny zavatra momba ny ara-panahy. Amin'izany dia misaraka amin'Andriamanitra izy. Hoy ny fampirisihana antsika ao amin'ny Soratra Masina: Mazotoa, fa aze malaina'- RÃ´m. 12:11. Tokony hiasa isika mba hahazoantsika mizara amin'izay mila izany. Tsy maintsy miasa ny Kristianina, tsy maintsy mandray anjara amin'ny asa aman-draharaha, ary afaka hanao izany izy nefa tsy hanota. Nefa betsaka no variana loatra amin'ny asa aman-draharaha ka tsy manana fotoana ivavahana, tsy manana fotoana ianarana ny Baiboly, tsy manam-potoana itadiavana sy anompoana an'Andriamanitra. (...)

Ary betsaka ireo izay miasa ho an'ny hafa, no latsaka amin'ny fahadisoana toy izany. Miasa ho an'ny hafa izy: mitambesatra ny adidiny, maro ny andraikiny ka avelany atao an-tsirambina ny firaisana amin'Andriamanitra amin'ny alalan'ny vavaka sy ny fianarana ny teniny. Hadinony fa i Kristy niteny hoe: 'raha misaraka amiko kosa hianareo, dia tsy mahay manao na inona na inona.- Jao. 15:5. Misara-dalana amin'i Kristy izy, tsy vonton'ny fahasoavan'ny Tompo ny fiainany ka miseho ireo toetra manokana mampiavaka ny fitiavan-tena. Ny fanompoana ataony dia simban'ny faniniana ho ambony sy ny toetra maraorao sy tsy maha-te ho hita eo amin'ny fo tsy voafolaka. lo no anisan'ny tsiambaratelo lehibe lavian'ny fahombiazan'ny asa kristianina. lo no mahatonga ny vokany ho kely dia kely.

(...) Manan-kery mahadala sy mamitaka ny fitiavan-karena. Matetika ireo izay manana harena eto amin'izao tontolo izao no manadino fa Andriamanitra no manome azy hery hahazoany harena. Hoy izy. 'Ny tanjako sy ny herin'ny tanako no nahavoriako izao harena izao'- Deo. 8:17. Tsy manainga fankasitrahana an'Andriamanitra ny hareny, fa mitarika azy hanandratra ny tenany, very ny fahatsapany fa miankina amin'Andriamanitra izy ary manana adidy amin'ny mpiara-belona aminy. Tsy heveriny ho talenta hampiasaina ho voninahitr'Andriamanitra sy hanasoavana ny olombelona ny harenany fa raisiny ho toy ny fiasana hanasoavana ny tenany fotsiny. Tsy mampivoatra ny toetran Andriamanitra ao amin'ny olona ny harena ampiasaina toy izany fa mampivoatra ao aminy kosa ny toetran'i Satana."-HF, 40.

` `