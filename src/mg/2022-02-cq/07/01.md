---
title:  "TSY AMPY NY FAHALALANA FOTSINY"
date:   07/05/2022
---

### Fampidirana

**Vakio ny Jak. 3:13-18**

>Tsianjery: Mifidy andininy 1

` `

### FAHALALANA FENO FAHENDRENA

Anisan'ny azo amaritana ny atao hoe mahazo fahalalana ny fahafantarana ny zava-misy na ny vaovao. Ny fahendrena kosa dia ny fahaizana mampiasa ireny fahalalana ireny araka ny tokony ho izy: amim-pahaizana mandanjalanja tsara, amin'ny fahaizana mijery ny tontolon-kevitra manontolo, ary amin'ny alalan'ireo lesona noraisina avy amin'ny fanandramana nataon'ny tena manokana. Tsindrian'i Jakoba tsara fa misy karazam-pahendrena samy hafa, ary ilay karazam-pahendrena resahiny dia hita eo amin'ny fiainana.

Na dia miresaka toetra hafa mampiavaka ny fahendrena aza izy any amin'ny andininy manaraka, dia ny "fahalemem-panahin'ny fahendrena" no ifantohany voalohany. Raha tsy fehezin'ny fahendrena ny fahalalana dia mety ho tonga mora foana amin'ny avonavona, dia fanomezan-danja ny tena izay diso tanteraka. Angamba avy amin'ny fironana ho amin'ny fitiavan-tena ao anatin'ny olona izany, na koa noho ny fandrefesana tsy araka ny tokony ho izy ny zava-bita mba hamaritana ny fahamendrehan'ny tena. Rehefa manana fahendrena amin'ilay karazany tsara ny olona iray dia hahita ny fahalalany ao anatin'ny tena tontolon-keviny marina. lo tontolon-kevitra io dia azo antsoina koa hoe ny zava-misy marina, ary ny vokany dia fahalemem-panahy.

Ho hitantsika amin'ity herinandro ity fa tsy mitovy ny fahendrena rehetra, kanefa tsy tokony hanjavozavo amin'ny Kristianina ny maha-ratsy na maha-tsara izany. Toy ny amin'ny zavatra hafa rehetra dia ny voany no hamantarana azy.

><p> Soraty</p>
> Soraty araka ny dikanteny izay tianao ny. Jak. 3:13-18. Raha tsy ampy ny fotoana eo am pelatananao dia ny Jak. 3:17 no soraty. Azonao soratana amin'ny fiteninao ihany koa izany, ary azonao atao ny manao kisarisary na drafitra momba io toko io.

` `