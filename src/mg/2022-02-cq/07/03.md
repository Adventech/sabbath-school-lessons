---
title:  "FAHENDRENA ARAKA NY ETY AN-TANY"
date:   09/05/2022
---

### Hazavao

`Rehefa avy namaky izay nosoratan.. sy nomarihinao ianao dia inona ireo hevitra ankapobeny misongadina manokana avy amin'izany?`

`Inona avy ireo fanontaniana mipetraka avy amin'ny fandinihanao ny andininy fototra? Ampahany inona no sarotra?`

`Inona avy ireo fitsipika sy fehin-kevitra hafa hitanao ao?`

`Eo amin'ny fiainana, mety hisy ve ny hoe sady manana ny fahendrena avy any ambony no manana ny fahendrena araka ny ety an-tany? Na eny na tsia nahoana? `

`Ahoana ny fisehon'izany valinteninao izany eo amin'ny fiainana? `

Maka fotoana i Jakôba hanazavana ny atao hoe fahendrena araka ny an'ny demonia mba hahatakaran'ny mpihaino azy tsara sy hiarovany tena tsy ho azon'izany.

Ny fahendrena araka ny etỳ an-tany, araka ny nofo, araka ny an'ny demonia, dia karazam pahendrena mifantoka amin'ny tena, izay mampiasa ny fahalalany hampandrosoana ny tenany sy hakana ny toeran'ny hafa, ary mihevitra fa ny fahombiazana dia tsy maintsy andresena ny hafa. Ny fialonana dia mandray ny hafa ho mpifaninana aminy sy sakana tsy ahazoany izay ilainy. Ny olona mitady ny tombontsoan'ny tenany dia tsy mandeha amin'ny fitiavana satria tsy mahita an'Andriamanitra sy ny hafa izy fa ny tenany ihany. Rehefa tonga ao am-po izany dia mampitandrina i Jakoba hoe: "aza mirehareha na mandainga manohitra ny marina." - Jak. 3:14.

Tsy mandeha irery ny fialonana sy ny fitiavan-tena; "fikorontanana mbamin izay asa ratsy rehetra" no miaraka aminy ao am-po (and. 16). Fahoriana sy zava-dratsy maro ary fahasimbana no entin'izany fa tsy "voka-tsoa" (and. 17). Tahaka ny zava-mitranga ao amin'ilay fifanandrinana lehibe dia tsy misy marimaritra iraisana ireo fahendrena roa ireo fa ny iray mitondra ho amin'ny fahoriana sy ny faharatsiana tsy hay lazaina, ary ny iray kosa ho amin'ny fiadanana sy fahamarinana.

Ny toetry ny fo no ahitana ny karazam-pahendrena ao anatiny, ary miharihary eo amin'ny fiainana izany toetry ny fo izany.

` `