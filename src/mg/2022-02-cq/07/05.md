---
title:  ILAY MPAMPIHAVANA LEHIBE
date:   11/05/2022
---

### Ampifandraiso amin'i Jesosy

Saintsaino indray izay voasoratra ao amin'ny Jak. 3:13-18, ary jereo izay miresaka an'i Jesôsy ao amin'izany.  

`Inona ireo antony hafa tsy mampisy heviny ny sorona nataon'i Kristy ao anatin'ny tontolon-kevitry ny fahendrena araka ny ety an-tany?`

`Araka ny efa mahazatra anao ve sa hafa ny fahitanao an'i Jesôsy eto?`

**Antom-bavaka:**
`Inona no asetrinao ny fahitana an'i Jesósy araka izany?`

Faranan'i Jakoba amin'ity fehezanteny toa saro-takarina ity ny toko faha-3: "Ary my vokatry ny fahamarinana dia afafy amin'ny fihavanana ho an'izay mampandroso ny fihavanana." - Jak. 3:18. Manampy antsika hahatakatra izany ny famakafakana azy manomboka any amin'ny farany satria toy izany koa no nanoratana azy ara-potoana: a) misy ireo izay mampandroso ny fihavanana; b) misy karazana voa izay afafin'ireo olona ireo; d) mamoa fahamarinana izany voa izany. Mbola ny fahendrena avy any ambony ihany no resahin'i Jakóba eto. Marika hamantarana ny fahamatorana ara-panahy sy ny fahendren'ny olona iray ny fampihavanany ny olona; manao izay hisian'ny fiadanana izy, ary tia fihavanana. Mitondra ny voan'ny fahamarinana izany; mety hitaky fotoana toy ny voa afafy eny an tanimboly, kanefa azo antoka kosa.

Izany indrindra ny antony nahatongavan'i Jesôsy: ny hampihavana ny olombelona amin'Andriamanitra. Manazava i Paoly hoe: "satria efa nohamarinina tamin'ny finoana isika, dia aoka isika hanana fihavanana amin'Andriamanitra amin'ny alalan'i Jesosy Kristy Tompontsika. (...) Fa raha fony mbola fahavalo aza isika no nampihavanina tamin'Andriamanitra tamin'ny nahafatesan'ny Zanany (...). Ary tsy izany ihany koa, fa mifaly amin'Andriamanitra isika amin'ny alalan'i Jesosy Kristy Tompontsika, Izay nahazoantsika ny fihavanana ankehitriny."- Rôm. 5:1,10,11. I Jesôsy no llay Mpampihavana lehibe tsy manan-tsahala, Izay sady nahatanteraka ny fahamarinana notakin'Andriamanitra no nizaka ny vokatry ny tsy fahombiazan'ny olombelona koa. Nahoana moa Andriamanitra no hahafoy ny lanitra manontolo noho ny amin'izay voary mania? Angamba mety ho azo an-tsaina ihany raha maty ho an'ny olona marina Izy, fa nahoana Izy no ho faty ho an'ny fahavalo? Tsy misy heviny ny sorona nataon'i Kristy ao anatin'ny tontolon-kevitry ny fahendrena araka ny ety an-tany (Rom. 5:6,7,10). Nahoana no manaiky iharan'ny sazy eo amin'ny toeran'ny olon-kafa izay mendrika izany? Nahoana no hiombona anjara valim-pitia amin'ny olona izay tsy mendrika izany akory na kely aza? Nifidy hanao izany zavatra tsy hay hazavaina izany i Jesôsy noho ny fitiavany, tsy ny Tenany fa ny olombelona.

Vakio ny 2 Kôr. 5:14,20; Rôm. 15:13,33; 2 Kor. 13:11; Fil. 4:9. Araka izany, tsy mijanona ho toe tsaina fotsiny ny fihavanana, ary tsy teny natao hotenomina na hokatsahina-fanandramana iainana miaraka amin'Andriamanitra izany, izay manan-karena lesona sy fampiharana eo amin'ny fiainana, ary omen'i Jesôsy maimaimpoana ho an'ny zanany, ka tsy ho hain'ireo zanany ireo ny tsy hizara ny vaovao mahafaly amin'ny manodidina azy.

` `