---
title:  "FAHENDRENA AVY ANY AMBONY"
date:   08/05/2022
---

### Saintsaino

Ivereno ny andalan-teny nosoratanao ary diniho izany.

**Farito** ireo teny, na andian-teny, na fehezanteny, na hevitra miverimberina. 

**Asio tsipika eny ambanin'ireo** teny na fehezanteny manan-danja na manana heviny manokana ho anao.

**Mampiasa** hampifandraisana ireo teny na fehezanteny mifandraika amin'ny teny na fehezanteny hafa.

`Inona no manaitra anao indrindra amin'ireo fahendrena avy any ambony? Nahoana?`

`Ahoana no nanehoan'i JesÃ´sy ireo toetra ireo teo amin'ny fiainany? Diniho tsirairay ny amin'izy ireo.`

Misy olona sorena na tsy maharitra rehefa mamaky ny ampahany sasany amin'ny Baiboly. Anisan'ny antonizany ankapobeny ny fitanisan-javatra, ohatra: ny filaharan'ny firazanana, ireo fahotana tsy tokony hatao, ireo olona manatrika, ireo toetra tokony hananana. Kanefa samy misy fitahiana sy mitondra fanazavana ny tsirairay amin'ireo singa ireo, na dia mitaky fotoana misimisy aza ny fahatakarana azy. Tsy nisorona ny mpanoratra, tsy nametra ny isan'ny teny hosoratany, koa ny hevitra fonosin'ny teny tsirairay dia mendrika ny hodinihintsika.

Tafiditra ao amin'izany lisitra izany ny famaritan'i Jakoba ny atao hoe fahendrena avy any ambony. Inona anefa no mety ho hitantsika raha raisina tsirairay ny teniny? Inona marina no atao hoe fahendrena avy any ambony?

* Madio: tsy voaloton'ny fahotana ny toetra sy ny fo, izay porofon'ny maha-avy any an-danitra izany satria tsy mety hisy fahadiovana raha tsy avy amin'Andriamanitra irery ihany.

* Tia fihavanana: mitondra fiadanana marina ny tena fahadiovana. Mandravona ny ady io fahendrena io ary mampisy fiadanana ao am-po (ho an'ny manana azy sy ho an'ny hafa), izay tsy hain'ny zavatra hafa atao. 

* Mandefitra: ny tena fahendrena dia tsy manabanty ny hafa noho ny fahalalany; malemy fanahy amin'ny hafa izany na miombon-kevitra izy ireo na tsia.

* Mora alahatra: azo ifampiresahana sy anarina ary ahitsy ny hendry. Tsy miova izy mba hahafinaritra ny olona, na koa manao di-doha. 

* Be famindram-po; araka ny famindram-po noraisiny no anehoan'ny hendry famindram-po koa amin'ny hafa.

* Be voka-tsoa: hita porofo eo amin'ny fiainana ny fahendrena marina satria iainana amim-pahamarinana sy fahatokiana; tsy azo anampiana izany na terena, Tsy miangatra: tsy mizaha tavan'olona (Deo. 16:19) ny tena fahendrena satria fantany fa fahadalana izany (jereo ny Jak. 2).

* Tsy mihatsaravelatsihy: feno fahatsoram-po sy fahamarinana io fahendrena tena endriny marina. tsy manarontsarona ny

Tsy natao hampiasaina mba hahatonga fahendrena tsy akory ireo toetra ireo. Vokatry ny fahendrena avy any ambony izany fa tsy antony mahatonga azy.

` `