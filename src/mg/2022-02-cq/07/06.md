---
title:  MAHAZO FAHENDRENA
date:   12/05/2022
---

### Takaro

`Rehefa tapitra ny herinandro andinihana ity toko ity, dia inona avy ireo lesona maharesy lahatra anao manokana ny hampihatra azy eo amin'ny fiainanao?`

`Inona avy ireo lesona azonao ampiharina ampahibemaso sylna eo amin'ny fiarahamonina? `

`Avereno jerena ilay andininy nianaranao tsianjery. Ahoana no hampiharanao izany eo amin'ny fiainanao mandritra ity herinandro ity?`

Ny Baiboly no bokin-desona lehiben'Andriamanitra, izy no mpanabe lehibe ampiasain'Andriamanitra. Voarakitra ao amin'ny Baiboly ny fototry ny siansa marina ehetra. Ny sampam-pahalalana rehetra dia mety ho hita amin'ny fandalinana ny Tenin'Andriamanitra. Ary ambonin'ny zavatra rehetra dia mirakitra ny siansan'ny siansa izy, dia ny siansan'ny famonjena. Ny Baiboly no loharanon'ny haren'i Kristy tsy hita lany. (...)

Misy fahamarinana mahagaga ao amin'ny zavaboary; ny tany, ny ranomasina sy ny lanitra dia feno fahamarinana. Mampianatra antsika ireo. Mamoaka feo milaza lesona avy amin'ny fahendren'Andriamanitra sy ny fahamarinana mandrakizay ny zavaboary. (...) Izay tena fampianarana marina dia tsy mety ho latsaka ao an-tsain'ireo mandà ny Tenin'Andriamanitra. Efa nosimbany loatra ny fampianaran'ny zavaboary ka manjary manodina ny saina hiala amin'ny Mpamorona izany.

Betsaka no mihevitra ny fahendren'ny olona ho ambony noho ny fahendren'llay Andriamanitra tena Mpampianatra, ary ny bokin-deson'Andriamanitra dia jerena ho toy ny efa lany andro, anganongano, tsy misy mahaliana mihitsy. Nefa tsy izany no fandraisan'ireo izay efa nahazo famelombelomana avy amin'ny Fanahy Masina azy. Hitany ny harena tsy azo vidim-bola aman-karena, ka hamidiny ny fananany rehetra mba hividianany ny saha misy izany. (...)-HF, t. 81.

Maro amin'ireo tanorantsika no rendrika ao anatin'ny fisafotofoton'ny fiainana, satria matoky tena sy mirehareha izy ireo. Manaraka ny fironany izy, ary sodokan'ny fialamboly sy ny fanaranam-po amin'ny filâna, mandra-pamolavolany fahazarana izay manjary fatorana tsy mety tapaka mitondra ho amin'ny fandringanana. (...) Raha mahatsapa ny filany ny fahendrena avy any ambony tahaka ny mpanjaka Sôlômôna tao anatin'ny fahatanorany ny tanorantsika ankehitriny, ka mikatsaka izay hampivelarana sy hanatanjahana ny fahaiza-manao ambony ananany, dia vokatra lehibe sy mendrika no ho hita eo amin'ny fiainany, izay hitondra fahasambarana madio sy masina ho azy ireo hafa koa. - SDABC, b. 2, t. 1024. ho an'ny olona maro

` `