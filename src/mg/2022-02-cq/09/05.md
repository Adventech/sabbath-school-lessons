---
title:  "NY FITSARAN'I JESOSY"
date:   25/05/2022
---

### Ampifandraiso amin'i Jesosy

Saintsaino indray izay voasoratra ao amin'ny Jak. 4:11-17, ary jereo izay miresaka an'i Jesôsy ao amin'izany.

`Diso fandraisana ny maha-mpitsara an'i Jesôsy ny olona. Ahoana no efa nahitanao izany?` 

`Ahoana no ifanarahan'izany fomba fijery izany amin'ny Soratra Masina?`

`Araka ny efa mahazatra anao ve sa hafa ny fahitanao an'i Jesôsy eto?`

**Antom-bavaka:** 
`Inona no asetrinao ny fahitana an'i Jesôsy araka izany?`

Tanteraka i Jesôsy, ary nananany tanteraka ny zo hitsara ny manodidina Azy. Tsy izany anefa no nahatongavany teto an-tany (jereo ny Jao. 3:17). Tsy tonga mba hitsara na hanova ny lalana koa Izy (Mat. 5:17). Hatrany am-boalohany dia tsy araka ny nanirian'ireo Fariseo fahiny sy ankehitriny azy ny iraka namapanaovina an'i Jesôsy.

Ny fitsaran'ny olombelona dia avy amin'ny fitiavan-tena, manisy ratsy, mamaly faty, na mitsikera noho ny avonavona. Tsy mba toy izany ny fomba fitsaran'Andriamanitra (jereo ny Lio. 9:55.56). Fitiavana lalina sy fanavotana no manesika Azy. Rehefa nilaza ny amin'ilay fandringanana niandry ny vahoakany i Jesôsy dia nalahelo ny fony andrao tsy avy hanatona Azy izy ireo mba hahafahany miaro azy (Mat. 23:37). Tsy fitsarana finaritra amin'ny fandringanana sy ny fandravana izany, na dia ara-drariny tokoa aza! Fitsarana feno faniriana hamonjy izany.

Mikendry ny hanokatra ny mason'ny olona hahita ny fahamarinana ny fitsaran'i Jesôsy rehetra. Nampanalaviriny azy ireo ny fivavahan'ny Fariseo satria fantany fa tsy hanampy azy velively. Nasongadiny ny fahantrana ara-panahin'ireo mpitarika fivavahana mba hanehoany aminy ny toerana misy azy, hahafahany miova raha milefitra izy.

Tsy ho nirohotra nanaraka an'i Jesôsy toy izao ny mpamory hetra sy ny mpijangajanga ary ny mpanota, raha toa ka "mpitsara" tahaka ny olombelona i Jesôsy (jereo ny Lio. 15:1,2). Izao no antony: fo feno fitiavana no nampianarany sy nananarany ary nanoroany hevitra ny olona.

` `