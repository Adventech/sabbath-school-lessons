---
title:  "TSY ARAKA NY FIHEVERANAO AZY NY TENANAO"
date:   21/05/2022
---

### Fampidirana

**Vakio ny Jak. 4:11-17**

> Tsianjery: Mifidy andininy 1

` `

### IZA MOA IANAO?

Lahatsoratra maro ao amin'ny Baiboly no manao izay hananan'ny olona fomba fijery araka ny tokony ho izy momba ny tenany. "Moa tsy mihoatra lavitra noho ireny va hianareo?", hoy i Jesosy raha nitory teny teo an-tendrombohitra momba ny fiahian'Andriamanitra ny tsintsina Izy. Nasongadiny ny fikarakaran'Andriamanitra fatratra ireny voary ambany ireny, ary araka izany, ny fihoaran'ny tombambidin'ny ain'olombelona (Mat. 6:26). Manontany mivantana ny olona iresahany Andriamanitra indraindray mba hitodihan'ny sain'izy ireo amin'ny maha-izy azy marina. Manontany ny vahoakany Andriamanitra ao amin'ny Isa. 51:12 hoe: "fa iza moa hianao no dia matahotra olombelona mety maty, zanak'olombelona mihelina hoatra ny ahitra"? (Baiboly katolika). Resahiny ny maha-vahoakany azy, ary asehony ho fahadalana ny fahatahorana olombelona hafa Ireo andininy ireo dia milaza fa ilaina ny manome tombambidy ny tena amin'ny maha zanak'Andriamanitra antsika sy ny mandray ny tenantsika ho manan-danja kokoa noho izay mety iheverantsika azy, araka ny tenin'Andriamanitra.

Manan-tanjona mifanindran-dalana amin'izany koa i Jakóba raha ny andalana natokana ho an'ity herinandro ity no jerena. Saingy tsy mampirisika ny olona hanandra-tena izy. "Fa iza moa hianao, no mitsara ny namanao?" hoy izy mba hanamafisana fa tsy misy ifandraisany amin'ny fitsarana ny hafa ny maha-izy ny olona (Jak. 4:12). "Inona moa ny ainareo?" hoy koa izy manasongadina ny maha-olo-mandalo antsika sy ny tsy fahefantsika na inona na inona (Jak. 4:14).

Na mampahery kokoa aza ireo andinin-tSoratra Masina tetsy ambony momba ny tombambidin'ny ain'olombelona, ny tenin'i Jakoba kosa dia manao izay hananan'ny olona fijery mahay mandanjalanja tsara momba ny tenany: manana tombambidy mandrakizay ny olombelona; lalainal sy ahiana fatratra izy; nefa koa Andriamanitra dia Andriamanitra, ary ny voariny dia zavaboary ihany rahateo. Ny fahatakarana ireo zavatra roa loha ireo no ahafahantsika manana fijery araka ny tokony ho izy momba ny tenantsika sy momba an'Andriamanitra.

><p> Soraty</p>
>Soraty araka ny dikanteny izay tianao ny Jak. 4:11-17. Raha tsy ampy ny fotoana eo am pelatananao día ny Jak. 4:11-12 no soraty. Azonao. soratana amin'ny fiteninao ihany koa izany, ary azonao atao ny manao kisarisary na drafitra momba io toko io.

` `