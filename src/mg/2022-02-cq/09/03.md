---
title:  RATSY VE NY MANAO DRAFITRA?
date:   23/05/2022
---

### Hazavao

`Rehefa avy namaky izay nosoratanao sy nomarihinao lanao dia inona ireo hevitra ankapobeny misongadina manokana avy amin'izany?` 

`Inona avy ireo fanontaniana mipetraka avy amin'ny fandinihanao ny andininy fototra?`

`Ampahany inona no sarotra? Inona avy ireo fitsipika sy fehin-kevitra hafa hitanao ao?`

`Ahoana no ampidiranao an'Andriamanitra bebe kokoa ao anatin'ny drafitra ataonao ankehitriny hitsinjovanao ny hoavy?`

"Aza manahy ny amin'ny ampitso hianareo" - Mat. 6:34. Tsy midika ve izany hoe "aza misaina ny amin'izany akory"? Koa tsy fady amin'ny Kristianina ve izany ny fanaovana drafitra momba ny hoavy izay tsy fantatra? Tsia. Raha ny marina, ao amin'ireo andininy farany ao amin'ny Mat. 6 dia tsy ny fanaovana drafitra loatra no melohin'i Jakôba eto fa ny toetra ratsin'ny fo eo am-pamolavolana ilay drafitra.

Mampitandrina i Jakôba mba tsy hanadinoantsika fa tsy afaka mifehy ny hoavy ny olombelona, ary tsy fantany mialoha akory izany. Ampahatsiahiviny "fa zavona ihany hianareo, izay miseho vetivety, dia levona."-Jak. 4:14. Aza mihevitra ny tenanao ho tsy mety maty na tapitra ohatra amin'ny fahendrena, hoy ny fampitandremany; ny mety aminao dia ny mandinika ny fonao hahitanao ny fomba fitsinjovanao ny hoavy.

Rehefa manao drafitra, sady manaiky fa miankina amin'Andriamanitra ny fahatanterahan'izany, dia izao no tokony holazaina: "Raha sitrapon'ny Tompo, ka velona izahay, dia hataonay izao na izany" - Jak. 4:15. Tsara ny manam-pikasana; ny hany ilaina dia ny mametraka izany ao anatin'ny tontolon kevitry ny sitrapon'Andriamanitra sy ny fitondrany, ny miankina Aminy satria ilaina hatrany izany na tamin'ny lasa na ankehitriny na amin'ny hoavy, ary ny manaiky hiova na hahafoy ny fikasana raha toa ka mitaky izany ny fitondran'Andriamanitra.

Ny toetra mifanohitra amin'izany dia manimba, ary tsy izany ihany fa miala amin'ny fahamarinana koa. Araka ny lesona hitantsika teo aloha dia izany no mahatonga ny fomba fijery mahay mandanjalanja sy ara-Baiboly ho zava-dehibe tokoa. Ny fiheveran-tena ho ambany na ambony loatra dia samy mandiso ny zava-misy marina, ary misy fiantraikany amin'ny fomba fijerintsika ny maha-isika antsika. Tsy tokony ho tsianjery fotsiny ny hoe "raha sitrapon Andriamanitra", kanefa efa tsy maintsy hatao rahateo ilay zavatra. Fo milefitra amin'ny fitiavan'Andriamanitra tsy miova, miaiky ny fahalalany tsy misy fetra, matoky fa lzy no mahalala izay mahasoa indrindra na dia tsy hitantsika avy hatrany aza ny planiny noho ny fahalehibiazany, izany no ilaina.

` `