---
title:  VOKANY LEHIBE LAVITRA
date:   22/05/2022
---

### Saintsaino

Ivereno ny andalan-teny nosoratanao ary diniho izany.

**Farito ireo teny**, na andian-teny, na fehezanteny, na hevitra miverimberina.

**Asio tsipika eny ambanin'ireo** teny na fehezanteny manan-danja na manana heviny manokana ho anao.

**Mampiasa** hampifandraisana ireo teny na fehezanteny mifandraika amin'ny teny na fehezanteny hafa.

`Inona ireo hevitra ankapobeny hitanao misongadina manokana avy amin'ireo zavatra nomarihinao ireo?`

`Ianaro tsianjery ny andininy tianao indrindra. Soraty imbetsaka izany mba hahamora ny fitadidianao azy.`

`Ahoana ny fiheveranao ny lalàna hatramin'izay, na vao tsy ela izay? `

`Hafa mihitsy ny famaritan'i Jakóba ny atao hoe heloka na fahotana raha oharina amin'ny fomba fandraisantsika izany mazána. Amin'ny fomba ahoana?`

Ny fanaratsiana "rahalahy" dia mifandray akaiky amin'ny fitsarana azy, izay asa tsy nomen'Andriamanitra hataon'ny zanany fa Azy. Ny teny grika nadika hoe "manaratsy" dia manambara fifosana, izay "fahotan'ireo olona manao resaka an-jorony, mivorivory mba hifampita tsiambaratelo izay manimba ny lazan'ireo izay tsy eo akory mba hiaro ny tenany." - William Barclay, The Letters of James and Peter, The New Daily Study Bible, 128. Tsy fampiasana tsara ny talenta nankinin'Andriamanitra tamintsika izany.

Lehibe lavitra anefa ny vokany. Tsy vitan'ny mitsara ny rahalahiny ilay mpanaratsy fa manaratsy sy mitsara ny lalana koa. Efa nilaza mazava tamin'ny mpianany i Jesôsy fa tsy azon'izy ireo atao ny mifampitsara (Mat. 7:1-5). Ankoatra izany dia midika ho tsy fitiavana ny namana tahaka ny tena izany, izay ihantonan'ny lalana rehetra (Mat. 22:38-40). Indraindray mety hihevitra ny olona iray fa tsy mihatra aminy ny lalana satria ara-drariny ny antony nandikany azy. Raha izany dia mametraka ny tenany ho ambonin'ny lalana izy ka mitsara izany ho tsy ara-drariny, tsy hendry, na tsy mendrika ny harahina tanteraka. Manova ny fifandraisan'ny olona amin'ny lalana izany: raha tokony ho mpitandrina ny lalana izy dia manjary mpitsara izany kosa, ary tsy izany no toerana tanan'ny olombelona

Manome famaritana mivelatra kokoa ny atao hoe fahotana i Jakóba: izay mahalala hanao soa, nefa tsy manao, dia heloka ho azy izany-Jak. 4:17 (jereo koa ny Lio: 10:25-37 sy ny Lio. 12:47). Izay mitombo fahalalana dia mitombo andraikitra ary mitondra vokatra lehibe kokoa. Ary izao koa, ny fananan'ny olona fahalalana tsara kokoa dia mahatonga azy ho fitahiana lehibe kokoa ho an'ny sy hanana fifandraisana ety kokoa amin'Andriamanitra.

` `