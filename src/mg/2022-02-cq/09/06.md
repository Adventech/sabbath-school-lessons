---
title:  MALEMY FANAHY SY TSY MIAVONA AM-PO
date:   26/05/2022
---

### Takaro

`Rehefa tapitra ny herinandro andinihana ity toko ity, dia inona avy ireo lesona maharesy lahatra anao manokana ny hampihatra azy eo amin'ny fiainanao?`

`Inona avy ireo lesona ilainao ampiharina ao amin'ny sekoly mísy anao, ny fianakavianao, ny toeram-piasanao, ary ny fiangonana misy anao?`

`Avereno jerena ilay andininy nianaranao tsianjery. Ahoana no hampiharanao izany eo amin'ny fiainanao mandritra ity herinandro ity?`

Araka ny tsy isaintsainanao an'i Kristy sy ny fitiavany tsy manam-paharoa, no tsy ifanarahanao amin'ny endriny, ary ahitanao ny tenanao ho tsara, sy hahatonga anao hatoky tena sy hahazo aina. Ny fahalalana an'i Kristy araka ny tokony ho izy, ny fibanjinana mandrakariva llay Tompo sy Mpanefa ny finoantsika no hananantsika fomba fijery izay ahafahantsika manombana marina ny fiainantsika sy ny toetrantsika eo anatrehan'llay Ohatra lehibe. (...).

Mandritra ny fiainana no hianaranao hanao tsara ny asanao. Tolona sy ezaka mafy isan'andro izany, ifanandrinana amin'ny fahazarana sy ny fironana ary ny tarazo. (...)

"Mianara amiko", hoy i Kristy, "fa malemy fanahy sady tsy miavona am-po Aho; dia hahita fitsaharana ho an'ny fanahinareo hianareo". Hampianatra izay rehetra manatona Azy mba hahazó fahalalana ny Tompo. Marobe ireo mpampianatra sandoka eto amin'izao tontolo izao (jereo ny 2 Tim. 4:3). (...) Ireny no nampitandreman'i Kristy antsika hoe: "Mitandrema hianareo, fandrao ho voafitaky ny mpaminany sandoka, izay mankao aminareo amin'ny fitafian'ny ondry, fa ao anatiny dia amboadia mitoha izy. Ny voany no hahafantaranareo azy."

Tonga hitady sy hamonjy ny very llay Mpiandry tsara. Nasehony tamin'ny asany ny fitiavany ny ondriny. Ny mpiandry ondry rehetra eo ambanin'ny fahefan'llay Mpiandry ondry lehibe dia hanana ireto toetra ireto: ho malemy fanahy sy tsy miavona am-po izy ireo. Ny finoana toy ny an'ny zaza dia manome fitsaharania sy miasa amin'ny fitiavana ary mihevitra ny hafa mandrakariva. (...)-TFC, b. 4. tt. 375-377.

` `