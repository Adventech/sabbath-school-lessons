---
title:  "FIZAHAN-TAVAN’OLONA MAMPIDI-DOZA"
date:   17/04/2022
---

### Saintsaino

Ivereno ny andalan-teny nosoratanao ary diniho izany.

Farito ireo teny, na andian-teny, na fehezanteny, na hevitra miverimberina.

Asio tsipika eny ambanin’ireo teny na fehezanteny manan-danja na manana heviny manokana ho
anao.

Mampiasà <-> hampifandraisana ireo teny na fehezanteny mifandraika amin’ny teny na fehezanteny
hafa.

`Inona ny tomba fijery manokana asongadin'ny naoty noraisinao’ankapobeny? `

Ianaro tsianjery ny andininy tianao indrindra ao amin’ny Jak. 2:1-13. Soraty imbetsaka izany mba hahamora ny fitadidianao azy.

`Inona ireo fiheverana izay ninoanao hatrÿay mahakasika ny mahantra sy ny mpanankarena? Avy aiza izany fiheverana izany?`

`Ahoana no hihazonanao “masom-pinoana” mba hahitanao an’Andriamanitra sy ny olona araka ny maha-izy azy tokoa?`

Ao amin’ny ohatra nambaran’i Jakôba mikasika ny zavatra tsy araka ny tokony ho izy tao amin’ny fiangonana dia nifantohany ny zavatra iorenan’ny fitsaran’ny hafa ny olona iray: ny fiseho ivelany. Nampiasainy ny peratra volamena sy ny akanjo tsara ary ny akanjo maloto izay namaritra ny tomba itondrana ny olona iray. Antony iray tsy tokony hitsarana olona ankoatra ny maha-ratsy izany ny maha-mpitsara ratsy ny olombelona. Tsy tahaka an’Andriamanitra izay mahita ny fo sy mahay mitsara (1 Sam. 16:7), ny olombelona dia tsy mahita afa-tsy ny miseho ivelany izay tsy hahafahany manao fitsarana ara-drariny sy marina.

Ambaran’i Jakôba fa ny fizahan-tavan’olona dia sahala amin’ny “mpitsara manan-kevi-dratsy” ary manda ny fifidianan’Andriamanitra ny mahantra mba hahatonga azy ireo ho “mpanan-karena amin’ny finoana sy ho mpandova ny fanjakana no/azainy homena izay tia Az/ izany (Jak. 2:4,5).

Rehefa izay dia novany ny anton-dresaka ka nametraka fanontaniana roa mikasika nv mpanankarena izy: “Moa tsy ny mpanan-karena va no mampahory anareo?Ary tsy izy va no mitarika anareo ho eo amin’ny fitsarana? Tsy izy koa va no miteny ratsy ny anarana tsara izay niantsoana anareo?"- and. 6,7.

Miantraika amin’ny ara-panahin’ireo izay mitana azy ity tomba fijery diso ity. Rehefa mifantoka amin’ny fenitra sy ny môdelim-piainana araka izao tontolo izao ny olona iray dia manjary mitanila ho amin’ireo izay mahomby araka izao tontolo izao ary manilika Ilay Andriamanitra namorona azy araka izany. Raisiny ho “mahantra" Andriamanitra ary hamaivaniny noho ny maha-vitsy an’isa ny olona tia sy manaiky Azy. Tsy izany anefa no tokony hiseho.

Tsy izay ananana na tsy ananana no anasokajiana anao amin’ny maha-olombelona, ary tsy ny harena na ny talenta no mamaritra ny tombambidy. Fahotana izay mitarika ho amin’ny finoan-diso marobe izany tomba fijery izany. Ny fijerena an’Andriamanitra amin’ny maha-lzy azy marina, amin’ny masom-pinoana, dia manampy amin’ny fihazonana Azy hipetraka eo amin’ny seza fiand rianan’ny fo; tahaka izany koa, ny fijerena ny olombelona araka ny maha-izy azy dia mitondra ho amin’ny fangorahana sy ny fahamarinana.

` `