---
title:  "TSY MAHA-TE HO TIA"
date:   20/04/2022
---

### Ampifandraiso amin’i Jesôsy

Saintsaino izay voasoratra ao amin’ny Jak. 2:1-13, ary jereo izay miresaka an’i Jesôsy ao amin’izany.

`Araka ny hevitrao, nahoana i Jesôsy no tonga tamin’ny tomba “tsy maha-te haniry”?`

`Inona no ambaran’i Jesôsy aminao amin’ny alalan’ireo andalan-teny ireo?`

`Inona ny sary hafa aseho na averina momba an’i Jesôsy ao amin’izany?`

**Antom-bavaka:** 
`Inona no asetrinao ny fahitana an’i Jesôsy araka izany?`

Nanoritsoritra ny momba llay ho avy i Isaia ao amin’ny anankiray amin’ireo faminaniana malaza indrindra mikasika ny Mesia:

“Fa naniry teo anatrehany tahaka ny zana-kazo madinika Izy sy tahaka ny solofon-kazo amin’ny tany karankaina; tsy nanana endrika na fahatsaran-tarehy Izy; ary raha nijery Azy isika, dia tsy nisy hatsaran-tarehy haniriantsika Azy Natao tsinontsinona sy nolavin’ny olona Izy; lehilahy ory sady zatra ny fahoriana, ary tahaka izay tsy tian’ny olon-kojerena akory Izy; natao tsinontsinona Izy ka tsy mba nahoantsika." - Isa. 53:2,3.

Na dia tsy misy fanazavana mikasika ny endrika ivelany aza eto dia izao ny tombantombana ny amin’izany: tsy nanana endrika na fahatsaran-tarehy, tsy nanana fiseho ivelany izay nanintona sy nahafinaritra ny maso Izy fa natao tsinontsinona sy nolavina ary tsy nahoan’ny olona.

Raha ny fenitra araka ny olombelona no jerena dia tsy misy na inona na inona mety hanirian’ny olona an’i Jesôsy mihitsy. Nandeha teto an-tany niaraka tamin’ireo mpanarato mahantra sy ireo mpamory hetra halan’ny olona Izy, ary nifandray tamin’ny vehivavy ratsy fitondran-tena sy ireo izay nailiky ny fiarahamonina. Rehefa nanolotra ny ainy teo amin’ny hazo fijaliana Izy dia maty tamin’ny fahafatesana nahamenatra indrindra, toy ny hoe tsy nahomby tamin’ny lafiny rehetra Izy: tsy nanana namana, tsy nanam-pahefana ary tsy nanam-bola. Tsy nanan-karena Izy ary tsy mba naneho ny heriny tamin’ny tomba mifanaraka amin’ny fahalehibeazana araka an’izao tontolo izao.

Tsy mba nizaha tavan’olona i Jesôsy. Tiany ny niaraka tamin’ny mpanankarena sy ny mahantra izay nifandray taminy tamin’ny fo madio sy mahitsy. Tsy hoe tiany kokoa ny olona raha nanao asa fanompoana betsaka na koa nanao hetsika ara-pivavahana marobe. Toy ny tsy noheveriny akory ny ambaratongam-pahefana feno fampitahana teo amin’ny manodidina Azy fa ny fiainana ny fanjakan’Andriamanitra teto an-tany no nasongadiny.

Mety tsy maha-te ho tia ny fijerin’izao tontolo izao ny olona sasany. I Jesôsy kosa dia tonga tety toy ny olona tsy maha-te ho tia akory mba hanehoany ny faniriany lalina ny hamonjy ny rehetra amin’ny fahasoavany. Ny olon-drehetra dia samy anolorany ny fitiavany sy ny fahasoavana tsy manam-petran’ny fanjakan’Andriamanitra. Manasa ireo mpanara-dia Azy Izy mba hanohy hiaina araka izany fahamarinana izany.

` `