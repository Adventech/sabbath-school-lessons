---
title:  "NY FAHOTANA EO AMIN’NY FITONDRANA TSARA NY OLONA"
date:   16/04/2022
---

#### Fampidirana

**Vakio ny Jak. 2:1-13**

>Tsianjery: Mifidy andininy 1

` `

### LATSAKA NA LEHIBE KOKOA...

Mahaliana tokoa fa ny ota heverin’ny olona ho tsy dia ratsy loatra dia sokajian’ny Tenin’Andriamanitra ho ratsy lavitra noho izany. Nampiasa lainga ilay menarana ela mba hanintonana an’i Eva hanao ny fahotana voalohany teo amin’ny tantara. Voaroaka tany an-danitra ny devoly noho ny avonavony sy ny fandavany tsy hamoy ny tomba fijery diso momba ny tenany. Ny fiangarana sy ny fizahan-tavan’olona dia mandà ny tombambidy lehibe anombanan’i Jesôsy ny tsirairay tamin'ny nanolorany ny ainy. Maneho ny fomba fisaina araka ny fenitr’izao tontolo izao koa izany.

Tsy nilaza fotsiny tamin’ireo mpihaino azy i Jakôba mba “tsy hizaha tavan’olona”, fa naneho ohatra mazava ny amin’izany: mizaha tavan’olona ianao raha toa ka misy olona tonga ao an-tranonao ary tsara kokoa ny fitondranao ny olona izay hita fa manan-karena nefa mifanohitra amin’izany no ataonao amin’izay hita ho mahantra (Jak. 2:2-4). Ankoatra izany dia manisy “fizahan-tavan’olona ny fmoanareo ny Tompontsika, dia Jesosy Kristy” ianao amin’izany (and. 1). Tsy olana ara-piarahamonina fotsiny izany fa olana ara-panahy mihitsy.

Na dia mahakasika ny lafiny ara-toekarena aza ny fampitahan’i Jakôba dia mahafaoka ny lafin-ja vatra rehetra izany. Sady manimba no mifanohitra amin’ny finoana an’i Jesôsy ny fiangarana an’ireo izay tsara tarehy kokoa, izay mahay kokoa, izay lava kokoa, izay fohy kokoa, izay kelikely kokoa, izay lehibe kokoa, izay mahay miteny kokoa sy ny fampitahana hafa asongadin’ny fiarahamonina. Mampiasa ny ohatr’izao tontolo izao amin’ny fanasokajiana ny olona ho kely na lehibe kokoa noho ny hafa izany.

Ao amin’ny fanjakan'Andriamanitra, ny rehetra dia samy i novidina tamin’ny sanda tsy hay tombanan’ny ran’i Kristy. Tsy misy vola na betsaka toy ny ahoana, na koa fiseho ivelany na fifandraisana na toerana ambony mahova ny tombambidin’ny olombelona - sady tsy mahavita mampitombo azy izany no tsy mampihena azy.

><p>SORATY</p>
> Soraty araka ny dikanteny izay tianao ny Jak. 2:1-13. Raha tsy ampy ny fotoana eo am-pelatananao dia ny Jak. 2:8-10 no soraty. Azonao soratana amin’ny fiteninao koa izany, ary azonao atao ny manao kisarisary na drafitra momba io toko io.

` `