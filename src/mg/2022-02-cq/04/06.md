---
title:  "FITSIPI-PIAINA MIAVAKA"
date:   21/04/2022
---

### Takaro 

`Rehefa tapitra ny herinandro andinihana ity toko ity, inona ny fampiharana manokana maharesy lahatra anao eo amin’ny fiainanao?`

`Inona ny fampiharana tokony hataonao eo amin’ny fiainanao manokana?`

Avereno jerena ilay andininy nianaranao tsianjery. 
`Ahoana ny fomba hampiharanao izany eo amin’ny fiainanao mandritra ity herinandro ity?`

Hoy ny apôstôly Joda: “Ary amindrao fo ny sasany izay mihanahana". Tsy natao hanehoana fizahan-tavan’olona tsy akory izany. Tsy tokony hoekena ny toe-tsaina tahaka izao: “Raha manisy soa ahy ianao dia asiako soa ihany koa.” Fomba tsy masina izany sady araka izao xontolo izao ka tsy tian'Andriamanitra. Fanaovan-tsoa sy fitiavana ho fitadiavan-tombontsoa izany. Fiangarana ny hafa izany mba hahazoana tombontsoa amin’ny alalan’izy ireo. Tsy mora ny mahita ny fahadisoan'ny tena, kanefa ny rehetra dia tokony hahatsapa fa ratsy tokoa ny toe-tsain’ny fitsiriritana, ny fankahalana, ny tsy fitokiana ny hafa, ny fijerena ny fahadisoan’ny hafa ary ny fifandirana - TFC, b. 4, tt. 221,222.
.
Tsy takatsika ny tombambidin’ny fanahy iray raha tsy tsapantsika ny halehiben’ny sorona natao mba hanavotana azy. Ambaran'ny tenin’Andriamanitra fa tsy tompon’ny tenantsika isika fa olom-boavidy. Lehibe tokoa ny vidiny nametrahana antsika eo amin’ny toerana feno tombontsoa, izay ahazoantsika fahafahana amin’ny fatoran’ny fahotana vokatry ny fahalavoana tao Edena. Nandentika ny taranak’olombelona tao anatin’ny fahoriana tsy nisy fanantenana ny fahotan’i Adama kanefa noho ny sorona nataon’ny Zanak’Andriamanitra dia notolorana fanavotana fanindroany ny olona. Nisy lalana namboarina handosiran’ireo rehetra maniry hanao izany ao amin’ny drafi-panavotana. Fantatr’Andriamanitra fa tsy hain’ny olombelona ny handresy amin’ny heriny samirery ka nitondra fanampiana ho azy ireo Izy. Tokony ho velom-pisaorana tokoa isika noho izany lalana nosokafana ho antsika izany, izay hahafahantsika mifandray amin’ny Ray; tokony ho feno fankasitrahana isika satria mivoha ny vavahady mba hamirapiratan’ny fahazavana avy amin’ny voninahitra ho amin’ireo izay handray izany! – CTBH, tt. 15,16.

` `