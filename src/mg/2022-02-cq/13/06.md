---
title:  MITOETRA AO AMINY
date:   23/06/2022
---

### Takaro

`Rehefa tapitra ny herinandro andinihana ity toko ity, dia inona avy ireo lesona maharesy lahatra anao manokana ny hampihatra azy eo amin'ny fiainanao sy ny manodidina anao?`

`Inona avy ireo lesona ilainao ampiharina ao amin'ny sekoly misy anao, ny fianakavianao, ny toeram-piasanao, ary ny fiangonana misy anao?`

`Avereno jerena ilay andininy nianaranao tslanjery. Ahoana no hampiharanao izany eo amin'ny fiainanao mandritra ity herinandro ity?`

Raha misaraka Aminy ianao, dia tsy manana aina, sady tsy manan-kery hancherana ny fakam panahy, na hitomboana amin'ny fahasoavana sy ny fahamasinana. Raha mitoetra ao Aminy kosa ianao, dia hahavokatra. (...)

Maro ny olona mihevitra fa tsy maintsy hanao ny zavatra sasany amin'ny asa ny tenany. Natoky an'i Kristy izy tamin'ny famelan-keloka, nefa izao dia miantehitra amin'ny herin'ny tenany izy mba ho velona amin'ny fahamarinana. Ho foana anefa ny fiezahana rehetra toy izany. Hoy i Jesosy hoe: "Raha misaraka amiko hianareo dia tsy mahay manao na inona na inona". (...) Hoy i Davida hoe: "Atacko eo anatrehako mandrakariva Jehovah, Fa eo an-kavanako Izy, ka dia tsy hangozohozo aho"- Sal. 16.8.

Hanontany angaha ianao, ka hanao hoe "Ataoko ahoana no fitoetra ao amin'i Kristy?" Ataovy toy izay nandraisanao Azy tamin'ny voalohany ihany (Kôl. 2:6, Heb. 10:38) (...). Nomenao ho an'Andriamanitra ny tenanao manontolo, hanompo sy hankatò Azy, ary nekenao ho Mpamonjy anao i Kristy. Tsy hainao ny hisolo heloka ny tenanao, na hanova ny fonao; nefa rehefa natolotrao ho an'Andriamanitra ny tenanao, dia inoanao fa nanao izany rehetra izany ho anao tamin'ny alalan'i Kristy Izy. (...) Omeo Azy ny tenanao hankatò izay rehetra asainy atao. Ary koa tsy maintsy raisinao ny zavatra rehetra, dia i Kristy Ilay fahafenoan'ny fitahiana rehetra mba hitoetra ao am-ponao sy mba ho tanjakao, ho fahamarinanao, ho mpanampy anao mandrakizay-mba hanome anao hery hoenti-mankato. (...)

Fiainana feno fiadanana ny fiainana ao amin'i Kristy. Mety tsy hisy fientanentanam-po be amin'izany. fa misy fiadanam-po sy toky maharitra kosa. (...) Ny fitiavana Azy, ny fakan-tahaka Azy, ny flankinana Aminy tanteraka no hampiova anao ho tahaka Azy. - DHK, t. 78-82 (np).

` `