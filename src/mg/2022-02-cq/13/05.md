---
title:  MIOVA MARINA TOKOA
date:   22/06/2022
---

### Ampifandraiso amin'i Jesosy

**Saintsaino** indray izay voasoratra ao amin'ny Jao. 15:1-17, ary jereo izay miresaka an'i Jesósy ao amin'izany.

`Eo amin'ny fiainanao, ahoana no anehoan'ny fiankinan'ny sampany amin'ny voaloboka ireo lafiny maro samihafa amin'ny fifandraisanao amin'i Kristy?`

`Araka ny efa mahazatra anao ve sa hafa ny fahitanao an'i Jesôsy eto?`

**Antom-bavaka:**
`Inona no asetrinao ny fahitana an'i Jesôsy araka izany?`

Ao amin'ny andininy fototra amin'ity herinandro ity dia asehon'i Jesôsy mazava amin'ny mpianany ny endriky ny fifandraisany amin'izy ireo. Tsy milaza izany hoe: "izay miray amiko ary izaho aminy, dia afaka mamoa be izy" na "mahazo misafidy ny hamoa be izy". Tsotra ny voalaza: "mamoa be" ilay olona. Mitranga ho azy izany, vokatry ny fitoerana ao amin'i Kristy, ary Izy ao amintsika.

Indraindray tsy dia tsara loatra ny fandraisan'ny olona izany hoe miantehitra amin'i Kristy izany (manamafy izany ny fomba fijerin'i Davida ao amin'ny Sal. 73). Raha ny marina dia tsy misy olona mahay miova amin'ny herin'ny tenany izany, fa ny tsara vitaniny olona dia porofo fa miasa ao aminy sy amin'ny alalany Andriamanitra (vakio ny Jer. 13:23; Efes. 2:10; Fil. 1:6; 2:13).

Ny fanekena ny fahamarinana no mitondra ho amin'ny fiovana marina, izay maharitra sy miorina amin'i Kristy. Ekeo ny fahamarinana fa tsy misy mahova ny tenany ny olombelona rehetra. Ekeo fa tsy ny fahafahana miova ihany no omen'Andriamanitra fa ny faniriana hiova koa. Ekeo fa Andriamanitra no manova ny fo amin'ny fomba izay tsy hain'olombelona atao, ary izany no mahatonga ireo manana fo manaiky Azy hanao asa tsara, halemy fanahy, ary ho be fitiavana (Ezek. 36:26,27). Rehefa miaina izany fahamarinana izany ny olona ka miantehitra sy mibanjina ary matoky an'i Kristy, dia miova (Kôl. 2:6).

Tsy toy ny kodiarana mampilamina ny dia, na toy ny fitaovana famahanana ny vatoaratry ny finday, na toy ny fanampiana vonjimaika nata hampandroso ny olona eo amin'ny lalany tsy akory i Jesosy. Toy ny ôksizena Izy, lankinan'ny aina ara-batana sy ara-panahy. Tahaka ny ilan'ny olona tsy tapaka ny rivora no ilan'ny olombelona rehetra Azy. Ny fifandraisana amin'i Kristy dia fifandraisana feno fianteherana sy fitiavana mandrakizay.

` `