---
title:  FINOANA MIASA
date:   18/06/2022
---

### Fampidirana

**Vakio ny Jao. 15:1-17**

>Tsianjery: Mifidy andininy 1

` `

### ZAVA-DEHIBE MARINA VE NY ASA?

Tsy tokony ho tafiditra ao anatin'ny adi-hevitra ara-Baiboly momba ny famonjena ny asa, raha tsy hoe angaha mba hanazavana fa tsy mandray anjara amin'ny fahazoam-pamonjena izy. Mety hanjavozavo anefa ny fahatakarana izany rehefa mamaky boky toy ny epistilin'i Jakoba, izay manasongadina ny asa eo amin'ny fivavahana kristianina. Mety tsy ho avy amin'ny asa tokoa ny famonjena, kanefa tsy tokony hamafisina kokoa ve ny momba ny asa? Ahoana izany ny amin'ny hoe miaina ho an'Andriamanitra?

Na dia mety hahatofoka aza dia tsy maintsy apetraka mazava tsara izao foto-kevitra izao: "Fa fahasoavana no namonjena anareo amin'ny finoana; ary tsy avy aminareo izany, fa fanomezana avy amin'Andriamanitra; tsy avy amin'ny asa, fandrao hisy hirehareha." -Efes. 2:8,9 (jereo koa ny Gal. 2:16; Fil. 3:8,9).

Araka izany, tsy ny mitondra famonjena no anjara tanan'ny asa. Tsy misy olona mahatanteraka famonjena na mividy izany. na manampy hahazoana izany, amin'ny alalan'ny asa. Koa inona àry izany no ilana ny asa? Foto-kevitra lehibe telo no hodinihintsika amin'ity herinandro ity: 1- Miseho ho azy amin'ny alalan'ny asa ny tena fincana marina; 2- Ny asam-pinoana dia mitondra ny mpino ho amin'ny fiainana be dia be; ary 3- Maneho an'i Jesôsy amin'izao tontolo izao ny asam-pinoana.

><p> Soraty</p> 
>Soraty araka my dikanteny izay tianao ny Jao. 15:1-17. Raha tsy ampy ny fotoana eo am pelatananao día ny Jao. 15:4,5 no soraty. Azonao soratana amin'ny fiteninao ihany koa izany, ary azonao. atao ny manao kisarisary na drafitra momba lo toko lo.

` `