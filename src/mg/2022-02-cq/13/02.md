---
title:  NY ASA
date:   19/06/2022
---

### Saintsaino

**Ivereno ny andalan-teny** nosoratanao ary diniho izany. 

**Farito** ireo teny, na andian-teny, na fehezanteny, na hevitra miverimberina.

**Asio tsipika** eny ambanin'ireo teny na fehezanteny manan-danja na manana heviny manokana ho anao.

**Mampiasà** hampifandraisana Ireo teny na fehezanteny mifandraika amin'ny teny na fehezanteny hafa.

`Inona ireo hevitra ankapobeny hitanao misongadina manokana avy amin'ireo zavatra nomarihinao ireo?`

`Ianaro tslanjery ny andininy tianao indrindra. Soraty imbetsaka izany mba hahamora ny fitadidianao azy.`

`Ahoana ny fahitanao ny anjara tanan'nyasa teo aloha? Inona no ifandraisan'ity lesona ity amin'izany fomba fijery izany?`

`Inona avy ny sasany amin'ireo foto-pinoana tananao Izay hitanao fa misy fiantralkany eo amin'ny fiainanao andavanandro?`

Miseho ho azy amin'ny alalan'ny asa ny finoana.

Mitarika ho amin'ny asa ny finoana. Raha mino ny olona iray fa hisy fanadinana amin'ny Alatsinainy, dia hianatra lesona izy. Tsy misy izany olona miezaka manery ny tenany mba handeha araka ny finoany izany. Raha tena marina ny finoana dia ho tonga ho azy amin'ny asa.

Izany no tian'i Jakóba ambara mikasika ny anjara tanan'ny asa (vakiony Jak. 2:14-17). Raha zavatra manan danja goavana toy ny filazantsara no inoana, dia tsy afaka ny tsy hiseho eo amin'ny fiainana izany.

**Fiainana be dia be**

Vakio ny Jao. 10:10. Talohan'ny nahatongavan'i Jesôsy ho olona dia tsy nanan-tsafidy ankoatra ny manota ny olombelona; tsy nisy azo nantenaina fa nandevozin'izany tanteraka izy. Soa fa nanome antsika fahafaha-misafidy ny fahafatesan'i Kristy: afaka misafidy ny hanaraka an'Andriamanitra, ny hitoetra ao amin'i Kristy, ary ny hiasa amin'ny fahamarinana ny tsirairay (Rôm. 6:11).

Mahatonga ny olona hanana fiainana be dia be ny fananan-tsafidy vokatry ny fahasoavana sy ny herin'i Kristy. Ny fankatoavana amim-pinoana dia ny manatanteraka izay angatahin'Andriamanitra, ka mametraka izay mety ho vokany eo am-pelatanany mahatoky. Ny Didy folo, ny toriteny teo an-tendrombohitra, sy ireo torolalana hafa mitovy amin'izany dia tsy nataotao foana tsy akory; drafitra sy toromarika natao ampiharina ara-bakiteny mihitsy izany, mikasika ny fomba hananana fiainana mahafa-po indrindra, misy tanjona, ary feno hasambarana.

**Vavolombelona eo anatrehanizao tontolo izao**

Vakio ny Mat. 5:16. Ny zavatra tsapan'ny olona voalohany momba an'Andriamanitra dia mahalana no avy amin'ny Soratra Masina; ny fiainan'ireo izay milaza ny tenany ho mpanara-dia Azy no vakin'ny olona matetika kokoa (2 Kor. 3:2).

Vakio ny 2 Kor. 5:18-20. Tokony hanambara ilay Andriamanitra soloany tena ny asan'ny Kristianina, ka ny hampandroso ny fanjakan'ny Tompo no himasoany. Averina indray fa tsy ny mba ho tonga ambasadaoro na zanak'Andriamanitra no antony anaovany izany fa vokatry ny maha-ambasadaoro sy zanak'Andriamanitra azy.

` `