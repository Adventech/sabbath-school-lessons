---
title:  "HAMARININA AMIN'NY ASA ISIKA"
date:   23/04/2022
---

### Fampidirana

**Vakio ny Jak. 2:14-26**

> Tsianjery: Mifidy andininy 1

` `

### FINOANA MARINA

Tsy azo lavina fa olana iraisan'ny fiangonana rehetra ny fiezahana hitandrina fatratra ny lalàna mba hahazoam-pamonjena. Izany hoe, misy asa takina ankoatra ny fibebahana sy ny finoana, izay mifototra amin'ny fahamendrehana. Ny ivon'ny filazantsara mihitsy no toherin'izany foto-pinoana diso izany, ka toa milaza izany fa tsy ampy ny nahafatesan'i Kristy sy ny nitsanganany tamin'ny maty, na koa azon'ny olombelona atao ny ho tonga mendrika ny famonjena (amin'ny ampahany farafahakeliny) amin'ny alalan'ny ezaka ataony. Tsy ara-Baiboly velively izany.

Mba hialana amin'izany anefa dia indraindray mandray tendrony ny Kristianina ka manita-kevitra toy izao: "rehefa mety ho fanarahana ny lalàna ka miseho ivelany dia mitovy amin'ny hoe fatra-pitandrina ny lalana mba hovonjena". Ary tsy marina tsotra izao izany.

Ao amin'ny andalan-tSoratra Masina ho an'ity herinandro ity dia tsy mikendry velively ny handresy lahatra na iza na iza i Jakoba mba hitandrina fatratra ny lalana mba hovonjena. Amin'ny alalan'ny finoana an'i Jesôsy no hahazoam-pamonjena; tsy manohitra izany ny teniny. Tiany hovaliana fotsiny ny fanontaniana hoe: “Inona no atao hoe finoana marina?". Asa ranofotsiny sa tsy fanaovana na inona na inona? Samy tsy izy izany. Fiovana mitranga ao anaty izany, izay mitondra fiovana etỳ ivelany. Na dia tsy ampy aza ny fiovana ivelany dia izany kosa no mety hahafantarana ny fisian'ny fiovana ao anaty na tsia.

><p> Soraty</p>
> Soraty araka ny dikanteny izay tianao ny Jak 2:14-26. Raha tsy ampy ny fotoana eo am-pelatananao dia ny Jak. 2:14,21,22 no soraty. Azonao soratana amin'ny koa izany, ary azonao atao ny manao kisarisary na drafitra momba io toko io.

` `
