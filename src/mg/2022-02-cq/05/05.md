---
title:  "NY VOANY NO POROFO"
date:   27/04/2022
---

### Ampifandraiso amin'i Jesosy

Saintsaino indray izay voasoratra ao amin'ny Jak. 2:14-26, ary jereo izay miresaka an'i Jesôsy ao amin'izany.

`Mieritrereta zavatra vitsivitsy angatahin'i Jesôsy aminao. Aiza ao amin'ny Baiboly no ahitanao Azy manao toy izany angatahiny aminao izany koa?`

`Inona no ambarany aminao amin'ny alalan'ireo andininy ireo?`

`Araka ny efa mahazatra anao ve sa hafa ny fahitanao an'i Jesōsy eto?`

**Antom-bavaka:** 
`Inona no asetrinao ny fahitana an'i Jesôsy araka izany?`

Nampitandrina ireo mpihaino Azy i Jesôsy tao amin'ilay toriteny nataony teo an-tendrombohitra ny amin'ny mpaminany sandoka "izay mankao aminareo amin'ny fitafian'ny ondry, fa ao anatiny dia amboadia mitoha izy."-Mat. 7:15. Izany hoe olona toa tsara, tsy manan-tsiny, na mitondra fanampiana, kanefa ny hanisy ratsy anao no tena tanjony. Tsy nomen'i Jesôsy antsika ny fahaizana mamaky ny ao an-tsaina tahaka an'Andriamanitra, saingy natorony antsika ny fomba hamantarana izany, izay hain'ny rehetra atao: diniho ny voany, dia ny zava-misy miseho eo amin'ny fiainan'ilay olona manontolo. Fantatr'i Jesôsy fa mety ho tsara ny fahitana ny olona iray, ary mety hamitaka ao anatin'ny fotoana fohy. Saingy ny tsy azo afenina kosa dia ny voany, dia tahaka ny hazo tsara mitondra voa tsara sy hazo ratsy mitondra voa ratsy (Mat. 7:16-18,20).

Raha azo ampiasaina amin'ny hafa io fisedrana io, nahoana moa no tsy ho azo ampiasaina amin'ny mpino koa? Indraindray ny olona miteny hoe: "Ekeo fotsiny i Jesôsy; izay ihany no ilaintsika". Marina tokoa izany. Kanefa mihoatra lavitra noho ny fitenenana fotsiny ny atao hoe manaiky an'i Jesosy. Fanandramana miaraka amin'Andriamanitra izany. I Jesôsy mandrakariva no ohatra tonga lafatra maneho izany dia isan'andro miaraka amin'Andriamanitra izany.

Rehefa misy toe-javatra mahaketraka an'i Jesôsy, dia nisintaka tany an'efitra Izy, nitoetra irery niaraka tamin'ireo olona akaiky Azy, mba hifandray amin'Andriamanitra. Fantany mantsy fa mila fatratra hery avy amin'Andriamanitra Izy. Nasainy nivavaka ny mpianany mba ho tanteraka ny sitrapon'Andriamanitra, ary izany ihany no vavaka nataony raha nitebiteby fatratra teo an-tsahan'i Getsemane Izy. Nandidy ny mpianany hizara ny fitiavan'Andriamanitra sy ny vaovao mahafalin'ny fanjakany amin'ny olona rehetra Izy, ary Izy koa nanao toy izany tamin'ny vahoaka marobe sy ireo nailikiliky ny fiarahamonina ary ireo mpitarika fivavahana. Nasehony tamin'ny asa ny atao hoe tia ny hafa. Ohatra velona maneho ny Teniny sy ny finoany ny fiainan'i Jesosy; toy izany mantsy ny fiasan'ny finoana.

` `