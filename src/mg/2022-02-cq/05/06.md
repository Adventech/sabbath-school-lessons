---
title:  NY FINOANA MIASA
date:   28/04/2022
---

### Takaro

`Rehefa tapitra ny herinandro andinihana ity toko ity, dia inona avy ireo lesona maharesy lahatra anao manokana ny hampihatra azy eo amin'ny fiainanao?`

`Inona avy ireo lesona ilainao ampiharina ao amin'ny sekoly misy anao, eo amin'ny fianakavianao, any amin'ny toeram-piasanao, ao amin'ny fiangonana misy anao?`

`Avereno jerena ilay andininy nianaranao tsianjery. Ahoana no hampiharanao izany eo amin'ny fiainanao mandritra ity herinandro ity?`

"Koa dia hitanareo fa hamarinina amin'ny asa ny olona, fa tsy amin'ny finoana ihany. (...) Fa maty ny tena, raha tsy misy fanahy, ary maty toy izany koa ny finoana, raha tsy misy asa." - Jak 2:24-26. Tena zava-dehibe ny mino an'i Jes√¥sy sy ny mino fa voavonjy amin'ny alalany isika. Kanafa mampidi-doza ny milaza toy ny fanaon'ny maro hoe: "efa voavonjy aho". Maro no efa nilaza hoe: tsy maintsy manao asa tsara ianao, dia ho velona"; saingy tsy misy olona afaka manao asa tsara raha misaraka amin'i Kristy. (...) Miara-dalana ny finoana sy ny asa (...). Ny zavatra takin'ny Tompo amin'ny fanahy tsirairay dia tsy latsaka amin'izay notakiny tamin'i Adama tao Edena mialoha ny nahalavcany: ny fankatoavana tanteraka, ny fahamarinana tanteraka. (...) Tsy manalefaka ny fitakian'ny lalana ny filazantsara fa manandratra sy manao izay hanomezam-boninahitra azy. (...) Aoka tsy hisy alona ho voafitaky ny fiheveran-diso, izay ankamamian'ny fo tsy voaova, ka manao hoe: heken'Andriamanitra ny fahatsoram-po, na inona na inona finoana tanana, na tsy mendrika toy inona aza ny fiainana. Fankatoavana tanteraka no takin'Andriamanitra amin'ny zanany.

Mba hahatanterahantsika ny fitakian'ny lalana, dia tsy maintsy mamikitra amin'ny fahamarinan Kristy isika, manaiky izany ho fahamarinantsika. Amin'ny alalan'ny firaisana amin'i Kristy sy ny fanekena ny fahamarinany amin'ny alalan'ny finoana no hahafahantsika manao ny asan'Andriamanitra, ho mpiara-miasa amin'i Kristy. (...) Miasa amin'ny fitiavana ny finoana ary manadio ny fanahy. Miasa ao am-po amin'ny alalan'ny finoana ny Fanahy Masina ka mahatonga fahamasinana; kanefa tsy mety ho tanteraka izany raha tsy miara-miasa amin'i Kristy ny olombelona (...). -SIM, b. 1, tt. 373,374.

` `