---
title:  "NY SOA AZO AVY AMIN'NY FINOANA"
date:   24/04/2022
---

### Saintsaino

Ivereno ny andalan-teny nosoratanao ary diniho izany.

Farito ireo teny, na andian-teny, na fehezanteny, na hevitra miverimberina.

Asio tsipika eny ambaninireo teny na fehezanteny manan-danja na manana heviny manokana ho anao.

Mampiasa hampifandraisana ireo teny na 'fehezanteny mifandraika amin'ny teny na fehezanteny hafa.

`Inona ireo hevitra ankapobeny hitanao misongadina manokana avy amin'ireo zavatra nomarihinao ireo?`

Ianaro tsianjery ny andininy tianao indrindra. Soraty imbetsaka izany mba hahamora ny fitadidianao azy.

`Inona no maha-samy hafa ny hoe miasa mba hovonjena sy ny hoe miasa satria efa novonjena?`

`Ahoana no hampisehoantsika finoana kanefa tsy mifantoka be loatra amin'izany fanehoana ivelany izany, na koa miantehitra amin'izany amin'ny fomba tsy ara-Baiboly?`

Miverimberina ao anatin'ny andalan-tSoratra Masina amin'ity herinandro ity ny fanontaniana hoe: "Inona moa no soa azo (...)?", na "(...) va mahavonjy azy?" Ny finoana lazaina fa ao am-po, kanefa sady tsy misy akony no tsy miseho na hita porofo eo amin'ny fiainana; inona no soa azo avy amin'ny "finoana" toy izany?

Ny finoana marina dia misy voka-tsoa. Mampisy fifandraisana lalina amin'Andriamanitra izany (Heb. 11:6), mitondra ho amin'ny famonjena (Efes. 2:8) sy ny fanaovana asa tsara izay fitahiana ho an'ny hafa (Efes. 2:10). Nosarahin'i Jak√¥ba ny finoana sy ny asa mba hampisehoana ny maha-fahadalana izany (jereo ny Jak. 2:14,17). Tsy hoe tsy ampy hamonjena ny finoana, fa ny finoana tsy misy asa dia tsy finoana velively no anarany.

Ohatra manaitra momba ny tsy fahampiam-pinoana no hita ao amin'ny and. 19. Mba mino koa ny demonia, fantany fa mahery noho izy Andriamanitra, fa Izy no Mpahary, ary mahatahotra izany; saingy tsy milefitra amin'izany fahamarinana izany izy sady miaina araka izany.

Ny finoana marina dia tsy afa-po raha tsy manolo-tena tanteraka.

Voafetra amin'ny fampisehoana ivelany ny finoana ny olombelona mba hahitana izany, tsy tahaka an'Andriamanitra. Marina fa misy olona milaza ho manam-pinoana ka asehony amin'ny fitorian-teny matetika izany na amin'ny fanomezana fitafiana sy vola, na amin'ny fanambarana teny tahaka ny an'i Kristy. Fa marina ihany koa ny hoe: ny finoana marina dia tsy hay afenina tsy ho hitan'ny olona - mamoa ho azy eo amin'ny fiainana izany, amin'ny alalan'ny fanehoam-pitiavana an'Andriamanitra sy ny hafa (Jao. 15:1-8). Ireny vokatra hita eo amin'ny fiainana ireny no mahatonga ny olona ho velom piderana an'Andriamanitra (Mat. 5:16) sy hahafantatra Azy, ary hanaiky ny fitiavany sy hiara-mandeha Aminy.

` `