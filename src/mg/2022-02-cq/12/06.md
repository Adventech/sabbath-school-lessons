---
title:  FIRAISANA TSY MANAM-PAHATAPERANA
date:   16/06/2022
---

### Takaro

`Rehefa tapitra ny herinandro andinihana ity toko ity, inona ny fampiharana manokana maharesy lahatra anao eo amin'ny fiainanao? `

`Inona ny fampiharana tokony hataonao any am-pianarana, ao amin'ny ankohonanao, any amin'ny toeram-piasanao ary any am-piangonana?`

`Avereno jerena ilay andininy nianaranao tsianjery. Ahoana ny fomba hampiharanao izany eo amin'ny fiainanao mandritra ity herinandro ity?`

"Amin'ny alalan'ny zavaboary sy ny fanambaran'ny Soratra Masina, amin'ny alalan'ny fitondrany mahasoa, ary amin'ny asan'ny Fanahiny, no itenenan'Andriamanitra amintsika. Tsy ampy anefa izany. fa ilaintsika koa ny handoatra ny ao am-pontsika eo anatrehany. Tsy maintsy manana fifaneraserana tanteraka amin'ny Raintsika Izay any an-danitra isika, mba hananantsika aim-panahy sy herim-po. Mety ho voatarika any Aminy ny saintsika; mety hieritreritra ny amin'ny asany sy ny famindrampony ary ny fitahiany isika, nefa tsy izany no firaisana Aminy, raha ny tena marina no holazaina. Raha te hiray amin'Andriamanitra isika, dia tsy maintsy manan-javatra holazaina Aminy ny amin'ny toe-piainantsika.

Ny fivavahana dia famborahana ny fo amin'Andriamanitra, toy ny amin'ny sakaiza tiana indrindra. Tsy maintsy atao izany, tsy noho ny mba hampahafantatra an'Andriamanitra ny toetsika, fa ny mba hahatonga antsika ho afaka handray Azy. Ny fivavahana dia tsy mampidina an'Andriamanitra ho aty amintsika, fa mampiakatra antsika ho any Aminy kosa. (...)

Na dia i JesÃ´sy aza, dia matetika no nivavaka, fony Izy niara-nonina tamintsika olombelona. Ny Mpamonjintsika dia nampitovy ny tenany tamintsika amin'ny ilaintsika sy ny fahalementsika, tamin'ny nahatongavany ho mpiangavy sy mpitaraina, mangataka hery vaovao amin'ny Rainy, mba hahazoany manefa ny adidiny sy mandresy ny fakam-panahy. Izy no marika alaintsika tahaka amin'ny zavatra rehetra. Rahalahy Izy amin'ny fahalementsika fa 'nalaim-panahy tahaka antsika tamin'ny zavatra rehetra'; nefa koa llay tsy nanana ota Izy, ary nandositra ny ratsy: niaritra ny ady sy ny fijaliam-panahy rehetra teto amin'izao tontolo izao feno ota Izy. Ny toetra maha-olombelona Azy dia nahatonga ny fivavahana ho zavatra tsy maintsy nataony sady tombontsoa taminy. Nahita fampaherezana sy fifaliana Izy tamin'ny fidinihana tamin'ny Rainy Ary raha llay Mpamonjy ny olombelona, dia llay Zanak'Andriamanitra aza, nahatsiaro fa mila fivavahana, mainkafa isika mpanota malemy, mety maty, dia tokony hahatsiaro fa tsy maintsy ilaina ny fivavahana amim-paharetana sy amin-kafanam-po." DHK, tt. 106, 107.

**Vakio ny DHK, tt. 114-115.**

` `