---
title:  "NAHOANA NO TSY NY REHETRA NO SITRANA?"
date:   13/06/2022
---

### Hazavao

`Rehefa avy namaky izay nosoratanao sy nomarihinao ianao dia inona ireo hevitra ankapobeny misongadina manokana avy amin'izany?`

`Inona avy ireo fanontaniana mipetraka avy amin'ny fandinihana io lahatsoratra io? `

`Ampahany inona no sarotra?`

`Inona avy ireo fitsipika sy fehin-kevitra hafa hitanao ao? Nahoana?` 

`Inona amin ireo antony ireo no mifandraika indrindra aminao? Inora no itolomanao indrindra?`

Tokony hapetraka amim-panetren-tena sy amim-pitandremana fatratra ny fanontaniana hoe "Nahoana no tsy ny rehetra no sitrana?" Zava-dehibe ny mahatsiaro fa misy endrika sy anarana tonga ao an-tsain'izay mametraka izany fanontaniana izany. Izao ny valinteny fohy ho an'izany. tsy hain'ny olona hazavaina amin'ny fahafenoany ny antony tsy mahasitrana ny olona rehetra entina amim-bavaka

Nankasitraka ny fanasitranana Jesôsy - nanokana fotoana betsaka kokoa nanaovana izany mihoatra noho ny fitorian-teny aza Izy, ary naniraka ireo mpianany hanao toy izany koa (Mat. 10:1). Nahoana àry no tsy ny rehetra no sitrana?

Voalohany, tsy ny rehetra no te ho sitrana. Noho ny hirifiry nanjary mahazatra dia tsy maniry fiovana ny olona sasany. Nanontany ny lehilahy iray mihitsy aza i Jesôsy raha tiany ny ho sitrana mialoha ny hanaovany izany (Jao. 5:6).

Faharoa, tsy vokatry ny finoana ny vavaka fangataham-panasitranana rehetra. Imbetsaka no namerimberenan'i Jesôsy ny fiderana ny finoan'ireo olona nositraniny (Mar. 5:34; 10:52; Lio. 7:50). Rehefa tsy nahavita namoaka demonia tao amin'ny zaza iray ireo mpianatra dia nambaran'i Jesösy tamin'izy ireo fa ny tsy fahampian'ny finoan'izy ireo no anton'izany (Mat. 17:19-21).

Fahatelo, mitoetra eto amin'ny tontolo feno fahotana ny olombelona. Miantraika amin'ny fototarazontsika izany, ny fahazarantsika, ny safidintsika ary ny fiainantsika. Porofo mahonena ny amin'ny fifanandrinana mahery vaika eo amin'ny ratsy sy ny tsara eto amin'izao tontolo izao izany. Vokatry ny fahotana ny aretina - ara-batana sy ara-tsaina ary ara-panahy.

Fahefatra, tsy tsara indrindra mandrakariva ny fahasitranana. Nozarain'i Ellen White ny nampahorian'ny aretina azy sy ny namelan'Andriamanitra izany ho tonga fitaovana hihazonana azy hanakaiky Azy (Ellen G. White, Early Writings, t. 21). Misy fotoana izay mahatonga ny olona hanatona akaiky an'Andriamanitra noho ny aretina fa raha sitrana kosa izy ireo dia ho simba ny fifandraisany Aminy: "Izy izay mahalala tsara ny ao am-pon'ny olona rehetra no mahafantatra raha hanome voninahitra ny anarany na hanala baraka Azy amin'ny famerimberenana fahotana sy fihemorana ilay olona, raha tafarina avy eo. (...) Raha hitan'ny Tompo fa izany no fomba tsara indrindra hanomezana voninahitra ny anarany, dia hamaly ny vavatsika Izy."- TFC, b. 2, tt. 147, 148.

Mety ao koa ireo antony hafa; Andriamanitra no mahalala. Mbola maniry hanasitrana ny vahoakany Andriamanitra, ary amin'ny fomba tsy hita isa no mbola anaovany izany ankehitriny.

` `