---
title:  ANTONY TOKONY HIVAVAHANA MANDRAKARIVA
date:   12/06/2022
---

### Saintsaino

**Ivereno** ny andalan-teny nosoratanao ary diniho izany.

**Farito** ireo teny, na andian-teny, na fehezanteny, na hevitra miverimberina.

**Asio tsipika** eny ambanin'ireo teny na fehezanteny manan-danja na manana heviny manokana ho anao.

**Mampiasa** hampifandraisana ireo teny na fehezanteny mifandraika amin'ny teny na fehezanteny hafa.

`Inona ny fomba fijery manokana asongadinny naoty noraisinao ankapobeny? `

**Ianaro tsianjery** ny andininy tianao indrindra ao amin'ny Jak. 5:13-20. Soraty imbetsaka izany mba hahamora ny fitadidianao azy.

`Rehefa fotoana toy ny ahoana ianao nó mivavaka bebe kokoa? Latsaka izany kokoa? Araka ny hevitrao, inona ny anton izany?`

`Amin'ny toe-javatra toy ny ahoana ao amin'ny lesona androany no anirianao hangataka amin'Andriamanitra mba hampahatanjaka ny fiainam-bavakao? Nahoana?`

Zarain'i Jakōba ireo teboka 7 tokony hivavahan'ny mpino sy ny fomba tokony hivavahany.

1. Ao anatin'ny fahoriana. Midadasika ny fampiharana io teny grika "kakopatheo" io ary mahafaoka ny karazam-pahoriana maro izany. Tsotra no sady mahafinaritra ny toromarika eo anatrehanizany: "Acka izy hivavaka" - Jak. 5:13.

2. Ao anatin'ny fifaliana. Matetika rehefa mampahatsiahy antsika ireo zavatra ilaintsika ny fahoriana vao mahatsiaro an'Andriamanitra isika. Sady manome voninahitra an'Andriamanitra anefa ny fahatsiarovantsika an'Andriamanitra ao anatin'ny fotoana mahafinaritra no manandratra ny fanahintsika koa.

3. Ao anatin'ny aretina. Ampirisihin'i Jakoba mba tsy hanao tsirambina ny vavaka ireo izay marary rehefa mila vavaka fanampiny na koa tsy mahatonona vavaka intsony. Aoka izy ireo hangataka ny hafa hivavaka ho azy. 

4. Rehefa manota. Mampahory ny mpanota ny fahotana. Fomba iray hahazoana fanasitranana ny fitsorana ireny fahadisoana ireny amin'ny mpino azo antoka sy ny fikambanana aminy amin'ny alalan'ny vavaka.

5. Amin-kafanam-po sy amim-pahamarinana. Ny vavaka mafana, sy maharitra ataon ny marina no "mahery indrindra" and. 16. Matetika ny mpino no tsy mahita ny valim-bavany satria tsy manam-paharetana, na koa tsy mandeha araka izay nambaran Andriamanitra (izany hoe tsy manam-pahamarinana).

6. Rehefa mila zavatra sarotra tanterahina, Na dia nanana ny toetra hita eo amin'ny olombelona rehetra aza i Elia dia nangata-javatra sarotra tanterahina izay mifanohitra amin'ny lalan'ny zavaboary izy: namaritra ny fotoana ihantonan'ny orana sy izay hilatsahany indray. Tamin'ny alalan'ny vavaka no nanaovana izany ho vavolombelon'ny herin'Andriamanitra (1 Mpanj. 17-18).

7. Rehefa misy mania. Na dia tsy miteny mivantana ny amin'ny vavaka aza ireto andalan-teny ireto dia hita ao anatiny ny tontolon-kevitra sy ny fitsipiky ny Baiboly mikasika ny vavaka fanelanelanana (1 Tim. 2:1; Fil. 1:19), Rehefa mahita olona miala amin'ny fahamarinana ny mpino dia tsy tokony hamily ny masony fa hanao izay azony atao rehetra (indrindra mivavaka ho azy) mba hamerenana azy ireo ho amin'ny fahamarinana.

Amin'ny lafiny iray dia toy ny filazana ny teny nataon'i Paoly saingy amin'ny endriny lava kokoa izany, izay o hoe: "Mivavaha, ka aza mitsahatra."- 1 Tes. 5:17.

` `