---
title:  "ILAY MAMPIDI-DOZA INDRINDRA AO AMIN'NY TENA"
date:   30/04/2022
---

### Fampidirana

**Vakio ny Jak. 3:1-12**

> Tsianjery: Mifidy andininy 1

` `

### FO RATSY

Iray amin'ireo asa mora atao indrindra eto amin'izao tontolo izao ny miteny ho an'ny ankamaroan'ny olona. Na dia mora aza ny manao izany dia sarotra kokoa ny mifehy azy. Rehefa tonga ny fihetsehampo mahery dia mandeha ho azy ny fanehoana izany amin'ny alalan'ny teny mampanenina sy lantom-peo mivatravatra.

Tsy mijanona eo amin'ny tsy Kristianina ihany izany olana izany. Ambaran'i JakÃ´ba mazava ny amin'izany: "Izy no isaorantsika ny Tompo, dia ny Ray; ary izy ihany koa no anozonantsika ny olona, izay natao araka ny endrik'Andriamanitra. Ny vava iray ihany no ivoahan'ny fisaorana sy ny fanozonana. Ry rahalahiko, tsy mety raha misy izany."- Jak. 3:9,10. Tsy mahatonga izany ho azo ekena ny maha-olana iraisan'ny rehetra izany. Mifanohitra amin'ny lalan'ny zavaboary izany: ahoana no amoahan'ny loharano rano mamy sady mangidy? Ahoana no itondran'ny aviavy voan'oliva? (and. 11, 12). Tsy maintsy ny iray amin'ireo ihany no avoakany.

Manaporofo ny fananana fo ratsy - dia fo izay mila fanoloran tena lalina sy fanadiovana feno ataon'ny tanan'Andriamanitra - ny teny ratsy izay ifangaroan'ny fitahiana sy ny ozona avoaky ny lela. Zava-dehibe ny mametraka amin'Andriamanitra ny fakan'olana (ny fo) fa tsy ny mifantoka amin'ny vokatr'izany (ny teny).

><p> Soraty</p>
> Soraty araka dikanteny izay tianao ny Jak. 3:1-12. Raha tsy ampy ny fotoana eo am pelatananao dia ny Jak. 3:7-10 no soraty. Azonao soratana amin'ny fiteninao koa izany, ary azonao atao ny manao kisarisary na drafitra momba io toko io.

` `