---
title:  "TSY TOKONY HATAO TSINONTSINONA"
date:   02/05/2022
---

### Hazavao

`Rehefa avy namaky izay nosoratanao sy nomarihinao ianao dia inona ireo hevitra ankapobeny misongadina manokana avy amin'izany?`

`Inona avy ireo fanontaniana mipetraka avy amin'ny famakiana io lahatsoratra io? Ampahany inona no sarotra?`

`Inona avy ireo fitsipika sy fehin-kevitra hafa hitanao ao?`

`Inona ireo tantara hafa ao amin'ny Baiboly tonga ao an-tsainao izay itanan'ny feny anjara toerana lehibe? Inona ny fitsipika azo sintonina avy amin'ny iray na roa amin'ireny fantara ireny izay mendrika hotsaroana?`

Manokatra ity toko ity amin'ny alalan'ny fanoroana ny mpamaky azy mba tsy hikatsaka ny toeran'ny mpampianatra i Jakoba. Tamin'izany andro izany mantsy (eny amin'izao andro izao koa aza) dia ahitana hevitra mifandraika amin'ny voninahitra sy toerana mahatsiriritra ao amin'ny teny hoe mpampianatra. Nohajaina ny mpampianatra, nomena toerana ambony ary ny teny izay nataony dia noraisina manontolo sy niantefa tao am-po avy hatrany.

Ity toetra farany ity no nanosika an'i Jakôba handrisika ny olona hanalavitra ny asan'ny mpampianatra -andraikitra goavana no entin'izany kanefa hamaivamaivanina indraindray. Anisan izany ny hitsarana ny mpampianatra amin'ny fomba "mafimafy kokoa" amin'ny teny ataony (Jak. 3:1), satria manan-kery kokoa ny teny rehefa ampiarahina amin'ny hery miasa mangina. Tsy natao hokatsahina noho ny antony araka izao tontolo izao na ho fitadiavam-pahefana ny asan'ny mpampianatra, indrindra ny mpampianatra ara panahy, fa natao hotanterahina araka ny fiantsoan'Andriamanitra sy ny heriny izany.

Ao amin'ny andininy aoriandriana kelin'izany dia nanohy ny fitanisana ireo sary an'ohatra ka naneho ny loza ateraky ny lela tamin'ny alalan'ny teny niendrika tononkalo i Jakôba; nambarany fa "faharatsiana tsy hita lany ny lela izay "mampipentimpentina ny tena rehetra" ary "afo" (and. 6). Teny no nampiasaina ka nahatonga ny famonoana ny olo-marina iray (1 Mpanj. 21:1-16); teny ihany koa no nentina nanakivy andian'olona tsy hanao ny asan'Andriamanitra (Neh. 6:5-9,19), ary teny koa aza no nentina nandavana ny fananana fifandraisana amin'i Jesôsy (Lio. 22:54-62).

Mahazatra ny mandre hoe: "tsy izany no tiako nolazaina" na koa "vazivaziko izany" aorian'ny teny maharary na koa ny teny tsy araka an'i Kristy. Tsy mahafafa ny ratra ateraky ny teny anefa ny fehezanteny tahaka izany (na dia tokony hatao aorian'ny fanaovana teny tahaka izany aza ny fifonana).

Na dia tsy ampiasaina ho fitenenan-dratsy aza ny teny dia misy fiantraikany lalina eo amin'ny fiainan'ny olona iray. Rehefa avy namono an'i Goliata i Davida ary noraisina ho isan'ireo olona akaiky an'i Saoly mpanjaka, dia nisy andiam hivavy nanao hira fankalazana ho an'i Saoly sy ho azy: "Saoly nahafaty arivoarivo; fa Davida nahafaty alinalina."- 1 Sam. 18:7. Izany fampitahana izany no nitarika ho amin'ny fiforonan'ny fangidiana sy fankahalana an'i Davida izay nitoetra ela tao anatin'i Saoly (and. 8). Taty aoriana, tamin'ny toe-javatra roa samy hafa, rehefa nitady fialofana mba tsy ho azon'ireo firenen kafa (sy ny fahavalo) i Davida dia ireo teny ireo no nambaran'ny mpanomponireo mpanjaka hafa firenena mba hilazana fa olona tsy mendri-pitokiana i Davida: moa tsy ren'izy ireo ve ilay hira? Tsy fantany ve hoe iza i Davida? (1 Sam. 21:11; 29:5).

` `