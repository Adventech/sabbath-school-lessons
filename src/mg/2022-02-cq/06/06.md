---
title:  "NY TOHAN-KEVITRA MAFONJA INDRINDRA"
date:   05/05/2022
---

### Takaro

`Rehefa tapitra ny herinandro andinihana ity toko ity, inona ny fampiharana manokana maharesy lahatra anao eo amin'ny fiainanao sy ny fomba fifandraisanao amin'ireo mania?`

`Inona ireo fampiharana tokony hataonao eo amin'ny fiarahamonina misy anao? Avereno jerena ilay andininy nianaranao tsianjery. Ahoana ny fomba hampiharanao izany eo amin'ny fiainanao mandritra ity herinandro ity?`

"Mahery lavitra kokoa noho ny fahaiza-mampiasa teny ny flainana milamina sy mirindra hita eo amin'ny tena Kristianina. Manana hery miasa mangina bebe kokoa ny toetra aseho noho ny teny lazaina. Rehefa niverina ireo mpiandry raharaha nalefa teo amin'i Jesôsy dia nilaza fa tsy mbola nisy mihitsy olona niteny tahaka ny nitenenany. Nefa ny anton izany dia satria tsy mbola nisy olona nivelona tahaka ny nivelomany. Tsy ho afaka niteny tahaka ny nataony Izy raha hafa noho izany ny fiainany. Nitondra hery esy lahatra ny teniny, satria avy amin'ny fo madio sy masina feno fitiavana sy firaisam-po, fiantrana sy fahamarinana.

Ny toetra amam-panahintsika sy ny fanandramana nataontsika no mametra ny hery avy amintsika ary miasa amin'ny hafa. Mba handresentsika lahatra ny hafa ny amin'ny herin'ny fahasoavan'i Kristy, dia tsy maintsy fantatsika aloha ny heriny ao am-pontsika sy eo amin'ny fiainantsika. Ny filazantsara asehontsika ho famonjena ny fanahy dia tsy maintsy ho filazantsara izay efa namonjy ny fanahintsika koa. Amin'ny alalan'ny finoana velona an'i Kristy ho Mpamonjin'ny tena manokana ihany no mety hahatonga ny hery avy amintsika ho tsapa eo amin'izao tontolo izao tsy manam-pinoana. Raha tiantsika ny hitarika ny mpanota hiala avy amin'ny riaka mahery, dia tsy maintsy ho tafaorina mafy eo amin'ilay Vatolampy, dia i Kristy Jesôsy, isika.

(...) Maro ireo izay manokana marina ny tenany ho amin'ny fanompoana an'Andriamanitra no gaga sy diso fanantenana rehefa hitany fa mifanehatra amin'ny zava-misakana sy tafihin'ny fitsapana sy fahaverezan-kevitra mihoatra noho ny teo aloha izy. Mivavaka izy manyataka ny hanana toetra amam-panahy tahaka ny ani Kristy, mba ho afaka hanao ny asan'ny Tompo, ary indro izy apetraka eo amin'ny toe-javatra izay toa miantso ny ratsy rehetra eo amin'ny tenany. Miseho ny fahadisoana, izay tsy nampoiziny akory ny fisiany. Tahaka ny Isiraely fahiny dia manontany izy hoe: raha momba anay Jehovah, nahoana no zoin'izao rehetra izao izahay?'

Aandriamanitra no momba azy, koa izany no mahatonga izany rehetra izany aminy. Ny fitsapana sy ny zava-misakana no fomba nofidin'i Jehovah ho amin'ny fifehezan-tena ary ireo no fepetra notendreny hahitana fahombiazana. (...) Matetika dia avelany hamely azy an-terisetra ny afon'ny fahoriana mba hanadiovana azy-TMF, tt. 312, 313.

` `