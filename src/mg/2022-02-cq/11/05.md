---
title:  "ILAY MPAMONJY BE FAHARI-PO"
date:   08/06/2022
---

### Ampifandraiso amin'i Jesôsy

Saintsaino indray izay voasoratra ao amin'ny Jak. 5:7-12, ary jereo izay miresaka an'i Jesôsy ao amin'izany.

`Misy fiantraikany faharetanao ao anatin'ny toe-javatra atrehinao ankehitríny ve ny fahatsiarovanao ny faharetan'i Jesôsy? Amin'ny fomba ahoana?`

`Araka ny efa mahazatra anao ve sa hafa ny fahitanao an'i Jesôsy eto?`

**Antom-bavaka:**
`Inona no asetrinao ny fahitana an'i Jesôsy araka izany?`

Miantsony mpino hanam-paharetana "mandra-pihavin'ny Tompo"i Jakoba (Jak. 5:7). Andriamanitra mihitsy no mahafantatra izany atao hoe miandry zavatra izany, dia zava-tsarobidy sy irin'ny fony. Na talohan'ny nahatongavany ho nofo aza dia tamim-paharetana no nitarihan'i Jesôsy ny vahoakany tany an'efitra (jereo ny PM, toko 35). Niseho vatana ny "fahari-po" tao anatin'ireo efapolo taona ireo, ary hitan'i Jesôsy sahady ny fiainan'ny zanak'lsiraely tao amin'ny Tany nampanantenaina na dia tsy mbola nahatsinjo izany aza ny mason'ny Isiraely.

Feno faharetana sy fahari-po i Jesôsy niaraka tamin'ireo mpianany izay sakaizany akaiky indrindra. Vakio ny Lio. 18:15,16; Mar. 8:31,32; Lio. 9:54; Asa. 1:6. Tamin'ny ankamaroan'ny fotoana izay niasan'i Jesôsy teto an-tany dia toa diso fandray mandrakariva ireo torolalana nomen'i Jesôsy na nyasany ireo mpianany ireo. Kanefa tsy mbola "nandroaka" mpianatra Izy na nananatra azy tamin'ny fomba feno herisetra noho ny hatezerana, na nandao azy ireo. Ny-mifanohitra amin'izany aza; tamim-paharetana no namaliany ny fanontanian'izy ireo ombieny ombieny; notoneny ny tahony ary hitany sahady ny voa hoentin'ny fiainan'izy ireo rahatrizay na tsy mbola nahatsinjo izany aza izy ireo (Lio. 22:32).

llay Jesôsin'ny filazantsara ihany no Jesôsy Izay velona ankehitriny, Mbola be fitiavana sy fahari-po amin'ny zanany rehetra hatrany Izy.

Nanolotra ny ainy teo amin'ny hazo fijaliana i Jesosy na dia nanda sy nanda Azy aza ireo namany akaiky indrindra, na dia nankahala sy naneso Azy aza ireo mpitarika ny vahoakany, ary na dia niala Taminy aza ny fanatrehan'ny Rainy (jereo ny IFM, toko 79, sy ny Heb. 12:2).

` `