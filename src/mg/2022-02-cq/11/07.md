---
title:  Ifanakalozy hevitra
date:   10/06/2022
---

### Ifanakalozy hevitra

Zarao ao amin'ny kilasin'ny Sekoly Sabata (na amin'ny mpiara-mianatra Baiboly) ny hevitra voarainao avy amin'ny tsianjery sy ny fianaranao Baiboly nandritra ity herinandro ity, ary koa ireo fahalalana azonao avy amin'izany, ireo fanamarihana nataonao sy fanontaniana isan-karazany momba izany. laraho midinika amin'ny tarika misy anao ireto fanontaniana hifanakalozan-kevitra ireto:

`1. Eo amin'ny fiainana, inona no atao hoe "faharetana"? Hazavao amin'ny filazanao azy izany.`

`2. Nahoana ny fimonomononana no tena ekena tokoa any amin'ny sehatra maro samy hafa? Ahoana avy ny fomba hanovana izany eo amin'ny fiainantsika?`

`3. Tantarao ny amin'ny fotoana izay nilanao faharetana vao tsy ela izay. Inona ny lesona notsoahinao avy amin'izany fanandramana izany?`

`4. Aiza ao amin'ny Baiboly, ankoatra izay efa voalaza ao amin'ny lesona, no misy tantara miresaka momba ny faharetana? Inona ny lesona azonao raisina avy amin'izany?`

`5. Ahoana no andraisanao ity voalaza ao amin'ny fizarana "Takaro" ity: "Ny vokatra tanteraka indrindra amin'ny fahatsarany amin'ny finoana, ny fahalemem-panahy sy ny fitiavana dia matetika no masaka eo amin'ny tafiodrivotra sy ny rahona ary ny haizina"?`

`6. Hoy ny Salamo hoe: "Miandrasa an'i Jehovah hianao", mitovy amin'ny "manàna faharetana" ve izany? Na eny na tsia, nahoana? Mampiasà andinin-tSoratra Masina hanazavana ny hevitrao.`

`7. Amin'ny fomba ahoana avy no tsy maintsy hanehoanao faharetana amin'ity herinandro ho avy ity? Ahoana no mety hahatanteraka izany?`