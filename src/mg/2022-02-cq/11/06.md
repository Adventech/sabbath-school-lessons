---
title:  "VOKA-TSOA"
date:   09/06/2022
---

### Takaro

`Rehefa tapitra ny herinandro andinihana ity toko ity, dia inona avy ireo lesona maharesy lahatra anao manokana ny hampihatra azy eo amin'ny flainanao sy ny manodidina anao?`

`Inona avy ireo lesona ilainao ampiharina ao amin'ny sekoly misy anao, ny fanakavianao, ny toeram-piasanao, ary ny fiangonana misy anao?`

**Avereno jerena** ilay andininy nianaranao tsianjery. 
`Ahoana no hampiharanao izany eo amin'ny fiainanao mandritra ity herinandro ity?`

Ny tenin'Andriamanitra dia matetika no mifanohitra amin'ny lafin-toetran'ny olona nolovainy na nokolokoloiny na amin'ny fahazaram-piainany. Ny mpihaino atao hoe "tany tsara" anefa, rehefa nandre ny teny, dia manaiky ny fepetra sy izay rehetra tadiavina aminy. Ny fahazarany, ny fombany, ny fanaony, dia ampileferiny eo ambanin'ny tenin'Andriamanitra. (...)

Ary mamoa "amin'ny faharetana" izy. Tsy misy mandray ny tenin'Andriamanitra ka afaka amin'ny zava-tsarotra sy ny fitsapana; fa rehefa tonga ny fahoriana, ny KristianÃ­na marina dia tsy hitabataba foana sy ho very fanantenana na ho kivy. (...)

Ny vokatra tanteraka indrindra amin'ny fahatsarany amin'ny fincana, ny fahalemem-panahy sy ny fitiavana dia matetika no masaka eo amin'ny tafiodrivotra sy ny rahona ary ny haizina.

"Indro ny mpiasa tany miandry ny voka-tsoa amin'ny tany ka maharitra amin'izany mandra pahazony ny ranonorana aloha sy aoriana."- Jak. 5:7. Toy izany koa, ny Kristianina dia tokony hiandry amim-paharetana ny famokaran'ny tenin'Andriamanitra eo amin'ny fiainany. (...)

Tsy hivelona intsony amin'ny fiainana mahazatra ombam-pitiavan-tena isika, fa i Kristy no velona ao anatintsika. Miseho eo amintsika ny toetra amam-panahiny. Amin'izay isika dia hamoa ny vokatry ny Fanahy Masina. "Ny sasany avy telo-polo heny, ny sasany avy enim-polo heny ary ay sasany avy zato heny."-HF, tt. 41,42.

` `