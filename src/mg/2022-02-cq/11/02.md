---
title:  MITAKY FAHARETANA MANOKANA
date:   05/06/2022
---

### Saintsaino

**Ivereno** ny andalan-teny nosoratanao ary diniho izany.

**Farito** ireo teny, na andian-teny, na fehezanteny, na hevitra miverimberina.

**Asio tsipika** eny ambanin'ireo teny na fehezanteny manan-danja na manana heviny manokana ho anao.

**Mampiasa** hampifandraisana ireo teny na fehezanteny mifandraika amin'ny teny na fehezanteny hafa.


`Inona Ireo hevitra ankapobeny hitanao misongadina manokana avy amin'ireo zavatra nomarihinao ireo?`

**Ianaro tslanjery ny andininy tianao indrindra. Soraty imbetsaka izany mba hahamora ny fitadidianao azy.**

-`Iza amin'ireo antony telo ilana faharetana ireo no mahakasika ny fiainanao indrindra? Iza amin'ireo no manahirana anao indrindra? Nahoana?`

`Araka ny hevitrao, nahoana ny faharetana no toetra tena ilain'ny Kristianina?`

Toetra manan-danja lehibe ho an'ny Kristianina ny faharetana (na fandeferana na fahari-po amin'ny dikan tenin'ny Baiboly sasany). Mampirisika ny mpino "hitafy" izany i Paoly, ary tanisainy ho anisan'irea vokatra lehiben'ny Fanahy Masina izany (Kôl. 3:12; Gal. 5:22).

Ny faharetana ao anatin'ny toe-javatra tsy voafehintsika. Nampiasa ilay ohatra momba ny mpiasa tany i Jakóba (jereo ny Jak. 5:7). Azo lazaina ho vitsy monja ireo zavatra azon'ny mpiasa tany fehezina raha ny fambolena no resahina. Ankoatra ny fiasana ny tany sy ny famafazana ny voa dia misy flandrasana ela tokoa amin'izany. Tsy azon'ilay tantsaha terena haniry haingana ny voa nafafiny, ary tsy hainy koa ny mampilatsaka ny orana avy amin'ny rahona. Ny manantena sy mivavaka ary manara-maso no azony atao.

Ny faharetana rehefa tsy mety miova ny olona. Anisan'ny ohatra tsara indrindran'ny fananam-paharetana lehibe ireo mpaminany fahiny. Ny bokin'i Isaia sy Jeremia (Hosea, Amôsa, ary ireo maro hafa koa) dia feno filatahoana ataon'Andriamanitra amina firenena mafy hatoka. Matetika no tsy mba nampihetsi-po ny vahoakan'Andriamanitra na ny fampianarana amin'ny alalan'ny fanandramana iainana, na ireo tantara sy fanoharana mifono hevi-dalina, na ny fitalahoana an-dranomaso ataon'ireo mpaminany. Dia maniraka mpaminany hatrany Andriamanitra; avy eo dia ny Zanany no nirahiny.

Indraindray koa misy asa be atao eo am-piandrasana. Mitaky ny fanatanterahana izay nangatahin'Andriamanitra ny faharetana, na dia tsy araka ny anantenana azyaza ny ho vokat'izany. Mitaky fiezahana ary fiezahana hatrany izany, omban'ny asa fanompoana sy fitozoana, avy amin'ny fitiavana olona hafa ankoatra ny tena.

Ny faharetana rehefa tsy hay hazavaina ny zava-manjo antsika. Ny bokin'i Joba dia mitantara ny fanandramana manahiran-tsaina sy maharitra niainan'ny olona iray izay tia an Andriamanitra. Ampahafantarina ny mpamaky ny resaka ifanaovan'ny devoly sy Andriamanitra momba ani Jóba, saingy tsy mbola mahavaly ny fanontaniana rehetra izany. Ary azo inoana koa fa na i Jóba aza tsy nahalala mihitsy io ampahany amin'ny tantarany io, farafahakeliny nandritra ireo fotoana manjombona indrindra nolalovany. Nitoetra mahatoky tamin'Andriamanitra anefa izy. tsy nanafina ny ahiahim-pony sy ny alahelony mangidy indrindra izy, kanefa tsy nanaiky ny fampianaran-dison'ireo namany momba an'Andriamanitra, ary tsy nanaraka ny soso-kevitry ny vadiny mba hahafoy an'Andriamanitra, na koa hangina.

Maharary tokoa ny faharetana indraindray. Mila manam-paharetana amin'Andriamanitra ny mpino satria lehibe tsy takatry ny fijerin'ny olombelona ny drafitra soritan'Andriamanitra.

` `