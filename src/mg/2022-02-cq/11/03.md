---
title:  REHEFA TSY MIMONOMONONA
date:   06/06/2022
---

### Hazavao

`Rehefa avy namaky izay nosoratanao sy nomarihinao ianao dia Inona ireo hevitra ankapobeny misongadina manokana avy amin'izany?`

`Inona avy ireo fanontaniana mipetraka avy amin'ny fandinihanao ny andininy fototra? Ampahany inona no sarotra?`

`Inona avy ireo fitsipika sy fehin-kevitra hafa hitanao ao?`

`Voamarikao ve fa misy akony eo amin'ny fomba fijerinao ny toe-javatra iray ny fimonomononanao? Amin'ny fomba ahoana?`

Raha iankinan'aina ny faharetana, ny tsy faharetana kosa dia mety hitera-bokatra tsy hita pesipesenina. Anisan'ny fahotana lehiben'ny vahoaka Isiraely, indrindra nandritra ny diany tany an'efitra, ny fimonomononana. Noho ny tsy faharetana izany mazana (Nom. 21:4,5; Eks. 15:22-25; Eks. 16, Eks. 32). Araka ny Rakibolana "Oxford Dictionary", dia izao no famaritana ny atao hoe faharetana: "ny fahaizana manaiky na mandefitra fanemoram-potoana, na olana, na fahoriana, kanefa tsy sorena na mitaintaina". Ohatra tsara indrindra ny amin'ny mifanohitra amin'izany ny firenena Isiraely.

Manampy ny mpamaky ankehitriny izany tantaran'ny Isiraely voasoratra izany hahatakatra ny antony anamelohan'i Jak√∂ba fatratra ny fimonomononana. Rehefa mimonomonona sy mitaraina ny olona dia mampiseho fa tsy matoky ny Rainy be fitiavana izy.

Rehefa dinihina tokoa ny fiainana, manampy amin'inona moa ny fimonomononana? Tsy mitondra na mampahita vahaolana izany. Vao mainka aza miharatsy ny toe-javatra noho ny fanasongadinany ny olana. Ary mitondra fanamelohana ho an'ny mpiteny azy koa ny fimonomononana hoy i Jakoba, ka manamafy ny tokony hialana aminy izany.

Vakio nyhafatr'i Paoly ho an'ny Filipianina ao amin'ny Fil. 2:14-16. Rehefa tsy be taraina na mifanditra ny zanak Andriamanitra dia miharihary ny fiavahan'izy ireo amin'ny maha-zanak'Andriamanitra azy. Mamirapiratra eo amin'izao tontolo izao ny fahazavany, ary manome voninahitra an'Andriamanitra izy.

` `