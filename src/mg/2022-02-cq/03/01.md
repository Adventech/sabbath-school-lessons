---
title:  "NY MAHA-ZAVA-DEHIBE NYTOETRA IVELANY"
date:   09/04/2022
---

**Vakio ny Jak. 1:19-27**

> Tsianjery: Mifidy andininy 1

### FIVAVAHANA HITAN'NY REHETRA

Noho ny kolontsaina izay manao ny fivavahana ho mahakasika manokana ny isam-batan'olona, izay mihamahazo vahana, dia manjary tsy asehoivelany ny finoana fa mifantoka amin'ny ao anaty ao. Asaina manaiky an'i Jesôsy ao am-pony amim-pahanginana ny ankizy: atao eo am-piondrehana ny vavaka fisaorana mialoha. ny sakafo, sady tsy ahetsika ny vava; ny mpino sasany aza mitady fomba hafa hamaliana ny fanontaniana hoe "inona no hataonao amin'ny faran'ity herinandro ity?", kanefa mikasa hanao asa fitoriana sy fiaraha-mivavaka izy. Tsy misy ólana ny vavaka sy ny fanoloran-tena mangina, ary tsara aza ny fidinidinihana momba ny ara-panahy amim-pahaiza-mandanjalanja tsara. Fa ny loza dia izao: manjary toe-tsaina ny fahazarana ka manao hoe: Tsy zaraiko iny ampahany amin'ny fiainako iny. Ahy manokana izany.

Miresaka foto-kevitra azo ampiharina tsara eo amin'ny fiainana ny epistilin'i Jakoba ankapobeny. Misy vokany hita sy tsapa, ary amin'ny lafim-piainana rehetra ny fanoloran-tena ho an'i Jesôsy sy ny fanarahana Azy. Ny fananana fiainana kristianina dia tsy tokony hisy vokany ao anaty fotsiny ihany. Tokony hisy akony lehibe ho amin'ny tsara eo amin'ny manodidina izany, satria fiainana feno fitiavana an'Andriamanitra no mandrisika izany isan'andro. Tsy hay afenina ny fiainana toy izany fa miseho ho azy.

### Soraty

Soraty araka ny dikanteny izay tianao ny Jak. 1:19-27. Raha tsy ampy ny fotoana eo am pelatananao dia ny Jak. 1:22,27 no soraty. Azonao. soratana amin'ny fiteninao ihany koa izany, ary azonao atao ny manao kisarisary na drafitra momba io toko io.

` `