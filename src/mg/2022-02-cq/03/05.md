---
title:  "MISARAKA AMIN'IZAO TONTOLO IZAO?"
date:   13/04/2022
---

Saintsaino indray izay voasoratra ao amin'ny Jak. 1:19-27, ary jereo izay miresaka an'i Jesôsy ao amin'izany.

`Raha ny hevitrao, nahoana ny olona mahatsiaro ho tandindomin-doza noho fanakaikezan'i Jesősy izao tontolo izao na olona mpanota araka ny fijeriny azy?`

`Araka ny efa mahazatra anao ve sa hafa ny fahitanao an'i Jesôsy eto?`

**Antom-bavaka:** 
`Inona no asetrinao ny fahitana an'i Jesôsy araka izany?` 

Manana ireo toetra mampiavaka azy koa ny fivavahana madio sady tsy misy loto eo anatrehan Andriamanitra Ray. Anisan'izany ny famangiana ireo izay marefo indrindra ec amin'ny fiarahamonina, sy ny fiarovan-tena tsy hisy pentimpentina avy amin'iza tontalo izao (Jak. 1:27). Tanteraka teo amin'i fiainan'i Jesôsy io andininy io rehefa tonga nofo sy nandeha teo anivon'ny olona Izy. Namangy sy nikarakara ireo mijaly Izy ary nanana fiainam-pahamarinana tanteraka ihany koa.

Diniho ireto: Mat. 25:36; Lio. 1:68; 7:16, Asa. 15:36; Heb. 2:6; Mat. 14:13-21; Mar. 1:32-34; Mat. 5,6; Jao. 3:1-21; Jao. 4,8; Lio. 5:12,13.

Mahaliana ny fandraisan'ireo mpitarika fivavahana ny fifangaroan'i Jesôsy tamin'izao tontolo izao. Fatra-pitia hanina sy mpisotro divay no nilazany Azy, ary nampitaraina azy ireo ny fisakaizany tamin'ny mpanota (Mat. 11:19; Lio. 15:1,2). Fiainana feno fahatanterahana anefa ny fiainan'i Jesôsy. Midika izany fa niaro ny tenany tsy hisy pentimpentina avy amin'izao tontolo izao Izy tamin'ny lafiny rehetra (1 Pet. 2:21,22). Ny fihetsika nasehon'ireto mpitarika fivavahana ireto momba an'i Jesôsy dia maneho kokoa ny toetrany ihany fa tsy ny an'i Jesôsy. Diso ny fahafantarany ny atao hoe fivavahana madio.

Ny fiainan'i Jesôsy dia manaporofo fa tsy zavatra roa mifanipaka tsy akory ny hoe manompo izao tontolo izao sy ny hoe tsy misy pentina avy aminy, Izany fiheveran-diso izany dia tsy mahalala ny fon'ny filazantsara. Tsara ny mihevitra ny fiseho ivelany, fa ny fiainana tsy voaova kosa dia tsy misy ilana azy. Tsara ny manome lanja ny flovana anaty, fa raha tsy iainana izany dia tsy eken'Andriamanitra. Mitondra ho amin'ny fiovana ny firaisana amin'Andriamanitra, ary ny flovana kosa mitarika ho amin'ny fiainam-panompoana.

` `