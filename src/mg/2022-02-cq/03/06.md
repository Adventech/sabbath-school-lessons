---
title:  "MPANKATO NY TENY"
date:   14/04/2022
---

### Takaro

`Rehefa tapitra ny herinandro andinihana ity toko ity, dia inona avy ireo lesona mahares lahatra anao manokana ny hampihatra azy eo amin'ny fiainanao?`

`Inona avy ireo lesona ilainao ampiharina ao amin'ny sekoly misy anao, eo amin'ny fianakavianao, any amin'ny toeram-piasanao, ao amin'ny fiangonana misy anao?`

`Avereno jerena ilay andininy nianaranao tsianjery. Ahoana no hampiharanao izany eo amin'ny fiainanao mandritra ity herinandro ity?`

Rentsika avy eny amin'ny polipitra ankehitriny ny hoe: "Minoa, minoa fotsiny ihany. Tsy misy ilanao ny lalana fahiny intsony; mitokia fotsiny amin'i Kristy". Tena samy hafa tanteraka amin'ny lazain'ny apôstôly izany: ny finoana tsy misy asa dia maty. "Fa aoka ho mpankató ny teny hianareo, fa aza mpihaino fotsiny ihany ka mamitaka ny tenanareo." Jak. 1:22. (...)

Izay notakin'ny Tompo tamin'i Adama sy i Eva ihany no takiny koa ankehitriny: ny fankatoavana tanteraka ny lalàn'Andriamanitra. (...) Ny nahafatesan'i Kristy teo Kalvary dia porofo tsy iadian-kevitra ny maha-tsy azo ovana ny lalàna. Ny Zanak'Andriamanitra nizaka ny sazin'ny fandikan-dalána teo amin'ny toeran'ny olo-meloka, ka noho ny fahamendrehany dia ho azon'ny mpanota atao ny hanana ny toetrany tsy misy tsiny amin'ny alalan'ny finoana ny Anarany.

Nomena fahafahana fanindroany hitandremana ny lalána indray ny mpanota, amin'ny herin'llay Mpanavotra azy. (...)

Nambaran'i Satana fa efa latsa-danja ny Testamenta taloha eo anatrehan'ny filazantsara, ka afaka mankeo amin'i Kristy ny olona, tsy ny mba hovonjena ho afaka amin'ny fahotana, fa ny hovonjena ao anatin'ny fahotana.

Kanefa rehefa nahita an'i Jesôsy i Jaona dia nambarany ny asa nanirahana Azy. “Indro ny Zanakondrin' Andriamanitra, Izay manaisotra ny fahotan izao tontolo izao!" hoy izy (Jao. 1:29). Izao ny hafatra ho an'izay fanahy mibebaka rehetra: "Avia ary hifandahatra isika, hoy Jehovah: Na dia tahaka ny jaky aza ny fahotanareo, dia ho fotsy tahaka ny oram-panala, na dia mangatrakatraka tahaka ny sily aza, dia ho tahaka ny volon'ondry fotsy." - Isa. 1:18.

` `