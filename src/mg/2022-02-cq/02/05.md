---
title:  "ILAY FANOMEZANA TSARA INDRINDRA"
date:   06/04/2022
---

Saintsaino izay voasoratra ao amin'ny Jak. 1:9-18, ary jereo izay miresaka an'i Jesôsy ao amin'izany.

`Inona ny fiantraikan'ny fahitana an'i Jesôsy amin'ny maha-fanomezana mandrakizay Azy eo amin'ny fahatakarantsika ny momba Azy? Eo amin'ny fahatakarantsika ny famonjena?`

`Inona ny sary hafa aseho na averina momba an'i Jesôsy? Ahoana no anomezanao fahazoan-dalana an'i Jesôsy hiditra eo amin'ny lafim-piainanao rehetra?`

**Antom-bavaka:** 
`Inona no asetrinao ny fahitana an'i Jesôsy araka izany?`

Rehefa avy niresaka ny amin'ny lafiny ratsy indrindra amin'ny fahotana i Jakôba dia nitsimbadika avy hatrany ho amin'ny firesahana momba ny tsara: "Ny fanomezan-tsoa rehetra sy ny fanomezana tanteraka rehetra dia avy any ambony ka midina avy amin'ny Rain'ny fanazavana" - Jak. 1:17. Mariho ny nifidianany ny teny hoe "fanomezana" fa tsy ny teny hafa toy ny "zavatra" na "fanandramana". Rehefa nisasarana na koa an'ny tena ny zavatra iray dia tsy dia misy loatra ny antony tokony hisaorana ny mpanome izany, mety misy hilaza mihitsy aza fa tsy ilaina mihitsy ny hiteny hoe "misaotra" ao anatin'izany toe-javatra izany. Rehefa omena kosa ny zavatra iray, indrindra ho an'ny olona izay tsy afaka ny hahazo izany amin'ny heriny, dia miteraka fanetren-tena sy fifaliana izany.

Ny fanomezana tsara indrindra sy tonga lafatra dia i Jesôsy Kristy. Fanomezana avyeo an-tanan'ny Ray lzy, nomeny noho ny fitiavany sy ny faniriany hanavotra ny tany (Jao. 3:16). Tsy mendrika ny Mpamonjy ny tany talohan'ny nahatongavany tety, ary ankehitriny koa dia tsy mendrika ny fahasoavany sy ny famindrampony ary ny famelan-keloka atolony isika. Fanomezana tahaka Azy koa ireo fitahiana rehetra atolony antsika.

Misy olona sasany maneho ny tantaran'ny fanavotana toy ny hoe i Jesosy no nandresy lahatra ny Ray hamela Azy hamonjy ny tany. Tsy izany anefa no tantarain'ny Soratra Masina. Nanolotra fanomezana ho an'ny taranak'olombelona hatrany ny Ray hatramin'ny niandohan'izao tontolo izao, ary tsy miova izany (Jak. 1:17). Ankoatra izany, "tamin'ny strapony" no nanavotana ny olombelona tsy ho tratry ny fandringanana, tamin'ny alalan'ny fiainan'ı Kristy sy ny fahafatesany ary ny fitsanganany tamin'ny maty. Araka izany, ankoatra ny fitiavan'Andriamanitra ny voary izay nohariany araka ny endriny dia ilainy koa izy ireo. Tsy indray mandeha ihany no nanehoany izany fa indroa mihitsy: tamin'ny alalan'ny famoronana sy ny fanavotana azy ireo.

` `