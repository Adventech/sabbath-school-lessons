---
title:  "NY MAHANTRA SY NY MPANANKARENA ARY NY ALAIM-PANAHY"
date:   03/04/2022
---

### Saintsaino

Ivereno ny andalan-teny nosoratanao ary diniho izany.

Farito ireo teny, na andian-teny, na fehezanteny, na hevitra miverimberina.

Asio tsipika eny ambanin'ireo teny na fehezanteny manan-danja na manana heviny manokana ho anao.

Mampiasa →→ hampifandraisana ireo teny na fehezanteny mifandraika amin'ny teny na fehezanteny hafa.

Inona ny fomba fijery manokana asongadin'ny naoty noraisinao ankapobeny? lanaro tslanjery ny andininy tianao indrindra ao amin'ny Jak. 1:9-18. Soraty imbetsaka izany mba

hahamora ny fitadidianao azy.

`Inona ireo lainga saika ninoanao raha nalainafanahy ianao?`

`Ahoana no anampian'ny fitiavana an'Andriamanitra antsika hiaritra ny fakam-panahy? Nahoana izany no tanjona tsara kokoa noho ny hoe "tsy manota" fotsiny?`

Manokatra ny fanitsiana ny fomba fijery ataony i Jakôba amin'ny alalan'ny fifantohana amin'ny toerana ara toe-karena roa mifanohitra izay misy ny olona. Ampitahainy amin'ny fomba izay tsy mifanaraka amin'ny vanim potoana nisy azy sy amin'izao andro môderina izao ny mahantra sy ny mpanankarena tsy mifanaraka satria toy ny nampifamadihany ny teny nambara tamin'izy ireo. Nolazainy mba "hanao ny fisandratany ho reharehany" ireo "rahalahy izay ambany", ary ireo mpanankarena kosa nasainy nanao "fietreny" ho reharehany (Jak. 1:9,10). Ny fomba fijery araka ny tokony ho izy anefa no asehon'i Jakoba eto: azon'ny mahantra atao ny manome voninahitra an'Andriamanitra sy midera Azy na dia tsy ananan'izy ireo aza ny haren'ny tany satria tsy avy amin'izany no iavian'ny fisandratana marina na ny tena fifaliana. Ankoatra izany, azon'ny mpanankarena atao ny ho feno fankasitrahana ao anatin'ny fahoriana sy ny fitsapana ary hanana fo mietry eo anatrehan'Andriamanitra satria tsy maharitra ny harena ka tsy mahatonga fisandratana marina.

Tohizan'i Jakoba ny fampitahana ataony amin'ny alalan'ny fanazavana mitohy ao amin'ny Baiboly mikasika ny fomba ahalavoan'ny olona ao amin'ny fahotana. Na izany aza dia antsoiny hoe "sambatra" izay alaim-panahy; avy amin'ny faharetana ny fakam-panahy noho ny fitiavana an'Andriamanitra izany fahasambarana izany (and. 12).

Ambarani Jaköba fa tsy azo sainina mihitsy ny hoe Andriamanitra maka fanahy ny olona. Lazainy kosa fa "samy alaim-panahy ny olona, raha tarihin'ny filany sy fitahiny- and. 14. Misy zava-manintona eo ka voasarika ny saina vokatry ny faniriana.

Tsara ny manamarika fa "filana" (faniriana) no voalazany eto fa tsy ambarany na tsara izany na ratsy. Mety hihevitra isika fa ny faniriana ratsy ihany no mitondra ho amin'ny fahotana kanefa mety hiteraka fahotana koa ny faniriana tsara. Na izany aza dia mety ho tonga amin'ny ratsy tokoa ny filana: ny filana hamaly faty, hanisy ratsy olona, handainga sy hangalatra. Samy mampidi-doza na ny faniriana na ny fanatanterahana izany.

Rehefa ampanaranina ny filana dia fahotana izany (mariho fa tsy fahotana ny alaim-panahy) (and. 15). Rehefa tsy dinihina sy tsy ibebahana ary tsy voavela ny fahotana dia miteraka fahafatesana. Teny maneho halemem-panahy no amaranan'i Jakoba ny resany, manao hoe: "Aza mety hofitahina hianareo, ry rahalahy malalako."-and. 16. Mitaky famitahana sy fomba fijery diso momba ny toe-javatra ny fahotana mba hahombiazany; tsy maintsy mino lainga ilay olona, mandeha ao amin'izany lainga izany ary mamela toerana ho azy eo amin'ny fiainany. Ny tsy fanarahana izany lalana izany no hahazoana fitahiana; ireo izay maharitra noho ny fitiavany an'Andriamanitra sy hatanjahin'ny heriny sy ny fitiavany ary ny fomba fijery marina mikasika ny zava-misy no tahina.

` `