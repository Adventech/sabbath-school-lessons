---
title:  "FANOHERANA ARA-PANAHY"
date:   19/05/2022
---

### Takaro

`Rehefa tapitra ny herinandro andinihana ity toko ity, inona ny fampiharana manokana maharesy lahatra anao eo amin'ny fiainanao? `

`Inona ny fampiharana tokony hataonao any am-pianarana, ao amin'ny ankohonanao, any amin'ny toeram-piasanao ary any am-piangonana?`

`Avereno jerena ilay andininy nianaranao tsianjery. Ahoana ny fomba hampiharanao izany eo amin'ny fiainanao mandritra ity herinandro ity?`

"llay efa nikomy tany an-danitra no nanolotra ny fanjakan'ity izao tontolo izao ity tamin'i Kristy, mba ho takalon'ny fiankohofany amin'ireo foto-kevitry ny ratsy; nefa tsy voataonan'ny ratsy Jesósy: tonga hanangana fanjakam-pahamarinana Izy, ka tsy nialany izany fikasany izany. lo fakam-panahy io koa no entin'i Satana hanatonana ny olona, ary eto dia mahomby kokoa noho ny tamin'i Kristy izy. Atolony ho azy ny fanjakan'ity izao tontolo izao ity, raha manaiky ny fiandrianany izy, ny fanaovana zinona ny feon'ny fieritreretana, ny fampanaranam-po ny fitiavan-tena. Mibaiko azy Kristy hikatsaka ny fanjakan'Andriamanitra sy ny fahamarinany aloha, manatona azy koa i Satana ka mibitsika hoe: "Na inona na inona marina ikasika ny fiainana mandrakizay, mba hahombiazana eto amin'ity izao tontolo izao ity, dia tsy maintsy manompo ahy ianao. Eo am-pelatanako ny fahasambaranao. Azoko atao ny manome anao harena, fahafinaretana, voninahitra sy fahasambarana. Araho ny torohevitro. Aza mety ho voatarika foana amin'izay toetra mahatoky na fandavan-tena miaingitraingitra foana izany. Hanokatra lalana eo anoloanao aho." Toy izany no nahavoafitaka vahoaka marobe. Manaiky ny hivelona hanompo ny tenany izy, dia afa-po i Satana. Taominy amin'ny fanantenana fanapahana araka izao tontolo izao izy, ary amin'izay dia azony ny fanapahana ny fanahy. Nefa izay tsy anjarany ny manolotra azy, no atolony, ka vetivety dia halaina an-keriny aminy. Ho setrin'izany dia alany aminy ny amin'ny lovan'ireo zanak'Andriamanitra.

Nametraka fisalasalana ny maha-Zanak'Andriamanitra an'i Jesôsy i Satana, raha niresaka taminy. Voaroaka tsy nisy fombafomba izy ka efa porofo mazava tsy azony lavina izany. Hita taratra teo amin'ny maha-olombelona nijaly ny maha-Andriamanitra. Tsy nanan-kery hoenti-manohitra ny baiko i Satana. Nijihijihy noho ny fietrena sy ny fahavinirana izy, ka voatery niala teo anatrehan'ny Mpanavotra an'izao tontolo izao. Tanteraka tahaka ny fahalavoan'i Adama ny fandresen'i Kristy.

Toy izany no mety hanoherantsika ny fakam-panahy ka hanerentsika an'i Satana hiala amintsika. Ny nahazoan'i Jesôsy ny fandresena dia tamin'ny alalan'ny fanekena an'Andriamanitra sy ny finoana Azy, ka hoy Izy amintsika amin'ny alalan'ny apostoly hoe: "Maneke an'Andriamanitra hianareo; ary manohera ny devoly, dia handositra anareo izy. Manatòna an'Andriamanitra, dia hanatona anareo Izy-Jak. 4:7,8. Tsy afaka mamonjy ny tenantsika ho afaka amin'ny herin'ilay mpak naharesy ny taranak'olombelona izy, ary rehefa miezaka ny hijoro amin'ny herin'ny tenantsika isika, nahy isika; efa dia hanjary hazan'ny hafetseny; fa "ny anaran'i Jehovah dia tilikambo mafy; ny marina miezaka ho ao aminy ka voavonjy"- Ohab. 18:10. Mangovitra sy mandositra i Satana eo anatrehan'ny fanahy malemy indrindra izay mahita fialofana ao amin'io anarana mahery io."- IFM, tt. 119, 120, 121.

` `