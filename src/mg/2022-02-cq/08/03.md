---
title:  "AMPAHEREZIN'NY FAHORIANA"
date:   16/05/2022
---

`Rehefa avy namaky izay nosoratanão sy nomarihinao ianao dia inona ireo hevitra --ankapobeny misongadina manokana avy amin'izany? `

`Inona avy ireo famontaniana mipetraka avy amin'ny famakiana io lahatsoratra io? Ampahany inona no sarotra?`

`Inona avy ireo fitsipika sy fehin-kevitra hafa hitanao ao? Inona my fiantraikan'ny fanetren-tena (na ny tsy fahamplan'ny fanetren-tena) eo amin'ny fifandraisantsika amin'Andriamanitra?`

Toy ny soratra fanao eny amin'ny ondana,sy ny lamba fanaingoana rindrina ny ampahany voalohany amin'ny Jak. 4:8: "Manatóna an'Andriamanitra, dia hanatona anareo Izy." Sady fanasana izany no teny fikasana, izay mampahatsiahy antsika ny fanirian'Andriamanitra hanana firaisana akaiky amin'ny vahoakany. Ny ampahany faharoa amin'io toko sy andininy io kosa dia tsy dia fantatry ny olona loatra: "Diovy ny tananareo, ry mpanota; ary ataovy madio ny fonareo, ry mpiroa saina." Ny andalan teny aorian'izay indray dia mandrisika ny mpamaky "hitomany sy hiory" (and. 9). Nahcana ny and. 8b sy ny and. 9 no tsy fantatry ny olona loatra?

Rehefa tsy jerena ny tontolon-kevitr'ireo fehezanteny maherihery ireo dia mety horaisina amin'ny heviny tsy mifanaraka amin'ny Baiboly, tahaka izao: tsy maintsy manadio ny fontsika sy ny saintsika isika vao mankeo amin'Andriamanitra; tsy tiany ho hita eo anatrehany ny fifaliana; maneho tsy fanajana ny fihomehezana; ny Kristianina araka an'Andriamanitra dia tokony hiory sy hanjombona. Mety ho hevitra adaladala no fahitan'ny hafa izany saingy anisan'ny fehin-kevitra sintonin'ny olona avy amin ireo toko sy andininy ireo izany.

Tsara kokoa anefa ny hanakarana izany araka ny tontolon-kevitra misy azy. Inona no resahin'i Jakoba? Fanekena an'Andriamanitra, fanoherana ny devoly ary fanatonana an'Andriamanitra. Rehefa manaiky an'Andriamanitra sy manatona Azy anefa dia tsy azo ihodivirana ny fahatsapana ny maha-mpanota. Hoy i Ellen White: "Arakaraka ny anakekezanao an'i Jesósy no mainka hisehoan'ny tenanao ho be tsiny kokoa eo anatrehanao, satria mihamazava kokoa ny fahitanao ara-panahy ary ny kilemanao koa no hita mifanohitra indrindra amin'ny toetrany tsy misy tsiny. Izany no vavolombelona fa efa lany hery ny fanangolen'i Satana; ka ny hery mahavelona avy amin'ny Fanahin'Andriamanitra no manetsika anao avy ao amin'ny tsy fihontsonanao."- DHK, tt. 74, 75. Ahoana no tokony hataontsika eo anatrehanizany? Amin'ny fanetren-tena, amin'ny fanaovana ny anjarantsika mba hanadiovana antsika, amin'ny fitomaniana sy ny fahoriana noho ny maha-mpanota. Fanandramana fahita manerana ny Baiboly ny fisaonana sy ny fitomaniana izay mifandraika amin'ny fiaikena ny toerana mahonena misy ny mpanota sy ny fibebahana ary ny faniriana hiverina amin'Andriamanitra (Jer. 49:3; 4:28; Ezek. 7:27; Isa. 22:4; ary ny bokin'ny Fitomaniana). Toy ny mahakivy ireo toko sy andininy ireo raha tsy jerena ny tontolon-keviny, kanefa izany fanandramana izany dia porofo tsy azo lavina izay maneho fa mihalefy ny finoan-diso momba ny fahotana ka fomba fijery mazava sy fanekena lalina kokoa an'i Kristy no misolo toerana izany

` ` 