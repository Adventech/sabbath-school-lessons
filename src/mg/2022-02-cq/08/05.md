---
title:  "ILAY MPAMONJY MANIRY FATRATRA"
date:   18/05/2022
---

### Ampifandraiso amin'i Jesosy

Saintsaino izay voasoratra ao amin'ny Jak. 4:1-10, ary jereo izay miresaka an'i Jesōsy ao amin'izany.

`Ahoana ny fanandramanao farany mikasika ny fanirian'i Jesôsy anao fatratra? Inona ny sary hafa aseho na averina momba an'i Jesosy?`

**Antom-bavaka:** 
`Inona no asetrinao ny fahitana an'i Jesôsy araka izany?`

Rehefa avy nanasongadina ny tsy maha-mety ny misakaiza amin'Andriamanitra no sady misakaiza amin'izao tontolo izao i Jakôba dia nanambara ny antón'izany: "Ary ataonareo va fa miteny foana ny Soratra Masina? Ny fanahy izay nampitoeriny ato anatintsika dia iriny amin'ny fahasaro-piaro."- Jak. 4:5. Tsy tian'Andriamanitra hifampizarana amin'iza na iza ny fon'ny olona; iriny amin'ny fahasaro-piaro izany.

Naneho izany faniriany lalina ny olony izany i Jesôsy rehefa nitomany noho ny amin'ny Isiraely noe: "Ry Jerosalema, ry Jerosalema, izay mamono ny mpaminany sy mitora-bato izay irahina ho aminao, impiry Aho no ta-hanangona ny zanakao, tahaka ny fanòmban'ny akoho ny zanany ao ambanin'ny elany, fa tsy nety hianareo! Indro, avela ho lao ho anareo ny tranonareo. Fa lazaiko aminareo: Hatraminizao dia tsy hahita Ahy tokoa hianareo mandra-pilazanareo hoe: Isaorana anie Izay avy amin'ny anaran'i Jehovah."- Mat. 23:37-39.

Moa ve ny Fanahy maniry fotsiny ary avy eo mamela ny fahalemen'ny olombelona hanao fanovana? Tsia fa "manome fahasoavana bebe kokoa Izy"- Jak. 4:6. Tsy mamela ny taranak'olombelona hitoetra ao amin'ny fo ratsy ny fanahin'Andriamanitra fa manome fahasoavana azy, dia ilay fahasoavana mahatalanjona izay Jesôsy antoka ho antsika amin'ny alalan'ny fiainany sy ny fahafatesany ary ny fitsanganany amin'ny maty!

Raha miaiky ireo zanany fa misy zavatra ilain'izy ireo dia handrotsaka ny fahasoavana ilainy rehetra Izy ary mihoatra noho izany aza. Izany fahasoavana izany no mitarika ny zanany hanaiky an'Andriamanitra sy hanohitra ny devoly, ary handositra azy ny devoly satria fantany fa ho resy izy (and. 7). Tsy mahatohitra ny devoly amin'ny heriny samirery ny olombelona; laharam-pahamehana ny fanekena an'Andriamanitra, ary omen'Andriamanitra antsika koa na dia ny fahasoavana hanaovana izany aza.

` `