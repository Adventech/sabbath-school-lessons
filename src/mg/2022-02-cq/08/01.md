---
title:  NY MAHA-ZAVA-DEHIBE IZAY IRINAO
date:   14/05/2022
---

### Fampidirana

**Vakio ny Jak. 4:1-10**

> Tsianjery: Mifidy andininy 1

` `

### INONA NO IRINAO?

Ao anatin'ny tontolo izay anomezan-tsiny mora foana ny hafa sy ny toe-javatra samihafa dia manomboka ny toko faha-4 amin'ny fandravana tanteraka izany fomba fisainana izany i Jakôba: Avy aiza izany olana rehetra izany? Avy aminao. Tsy hahitam-bahaolana velively ny olan'izao tontolo izao raha vahana araka fomban izao tontolo izao. Tsy ny vokatra anefa no tena olana eto fa ny faka.



Azon'i Jakóba natao ny nanoritsoritra ny mpihaino azy tamin'ny fomba maro hafa saingy nofidiny ny nanondro azy ireo ho toy ny olona tsy mahatoky amin'ny vadiny. Fijangajangana ara-panahy ny fikatsahana ny fitiavan'izao tontolo izao ampiarahina amin'ny fitakiana fifandraisana akaiky amin'Andriamanitra. Tsy mety miaraka amin'ny fanakaikezana an'Andriamanitra ny fisakaizana amin'izao tontolo izao; tsy hoe "tsy tokony" fa tsy mety.

Tsy voatery mahomby eto amin'izao tontolo izao ny olona iray vao miodina amin'Andriamanitra. Izao no lazain'i Jakoba: "Koa na iza na iza te-ho sakaizan izao tontolo izao, dia fahavalon Andriamanitra izy- Jak. 4:4 (nisy teny nasongadina). Mety hita ety ivelany ho mpanara-dia an'Andriamanitra ny olona iray kanefa zavatra hafa mihitsy no irin'ny fony. Izao àry ny fanontaniana ho fandinihan-tena: Inona no tena irinao marina? Aiza no itoeran'ny fanirianao? Ary mankaiza no handrisihanao izany?

><p> Soraty</p>
> Soraty araka ny dikanteny izay tianao ny Jak. 4:1-10. Raha tsy ampy ny fotoana eo am pelatananao dia ny Jak. 4:4-7 no soraty. Azonao soratana amin'ny fiteninao ihany koa izany, ary azonao atao ny manao kisarisary na drafitra momba io toko io.

` `