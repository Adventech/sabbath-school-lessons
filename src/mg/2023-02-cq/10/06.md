---
title:  FAHADISOANA ROA LEHIBE
date:   01/06/2023
---

### Takaro

"Koa satria tsy azon'i Satana atao intsony ankehitriny ny manapaka an'izao tontolo izao amin'ny fihazonana ny Soratra Masina, dia fomba hafa indray no ampiasainy hanatanterahany io zava-kendreny io ihany. (...) Ary amin'izao andro izao, tahaka ny teo aloha, dia miasa amin'ny alalan'ny fiangonana izy mba hahalavorary ny zava-kendreny. Ny fiangonana ankehitriny dia nandà tsy hihaino ireo fahamarinana tsy mamim-bahoaka aseho mazava ao amin'ny Soratra Masina. (...) Nifikitra tamin'ny hevi-diso papaly ny amin'ny tsy fahafatesan'ny olona rahateo sy ny fahatsiarovan'ny olona saina ao amin'ny fahafatesana izy, ka nitsipaka ny hany fiarovana amin'ny fitaka entin'ny filalaovana angatra. Nitarika olona maro tsy hino ny Baiboly ny fampianarana momba ny fampijaliana mandrakizay. Ary rehefa taomina ny olona hankato izay lazain'ny didy fahefatra, dia hita fa tsy maintsy tandremana ny Sabatan'ny andro fahafito; koa mba ho fialana amin'ny adidy tsy tiany hotanterahina, ireo mpampianatra tiam- bahoaka dia milaza fa tsy manan-kery intsony ny didin'Andriamanitra. (...) Nampidanadana ny varavarana hidiran'ny tsy finoana, ny filalaovana angatra, ny fanaovana zinona ny lalana masina, ny fampianaran'ny mpitondra fivavahana. (...)

Azontsika atao ny manova endrika ny poizina rehefa ampifangaroina amin'ny sakafo mahasalama izy, nefa tsy hanova inona aminy akory izany. (...) Anankiray amin'ny fitaka fanaon'i Satana ny mampifangaro amin'ny lainga ny fahamarinana izay ampy hahatonga azy hanana endrika ho marina. Mety hanao fanavaozana tena ilain'ny vahoaka, dia foto-kevitra mifandrindra amin'ny Baiboly, ireo mitarika ny fihetsiketsehana momba ny Alahady: nefa ao dia misy izay ifanoherany amin'ny lalàn'Andriamanitra (...). Tsy azo hamarinina na amin'ny fomba manao ahoana na amin'ny fomba manao ahoana ny fanesorany ny didin'Andriamanitra mba hitandremany ny didin'olombelona..

Amin'ny alalan'ireo hevi-diso roa lehibe, dia ny tsy fahafatesan'ny fanahy sy ny fahamasinan'ny Alahady, no hitarihan'i Satana an'izao tontolo izao ho babon'ny fitaka ataony. (...) Ny Protestanta any Etazonia dia ho lohalalana hanatsotra ny tanany eo ambony tevana ka hifandray amin'ny filalaovana angatra, ary hiampita ny hantsana koa izy mba hifamihina amin'ny fahefana romanina; ka noho ny herin'io firaisana telo sosona io, dia hanaraka ny didin'i Rôma io tany io, ary hanitsakitsaka ny zo hanaraka ny feon'ny fieritreretana. (...)

Amin'ny alalan'ny filalaovana angatra i Satana dia miseho ho toy ny mpanasoa ny taranak'olombelona. (...) Maharavoravo an'i Satana ny ady. (...) Mampirisika ny firenena hiady izy, satria amin'izany dia azony atao ny mampivily ny sain'ny olona hiala amin'ny asa fiomanana ho amin'ny andron'Andriamanitra." - HM, tt. 611-614.


`Rehefa avy nandalina io andalan-tSoratra Masina io lanao nandritra ny herinandro, inona avy ireo lesona voarainao?` 

`Inona avy no tokony ho fantatrao momba ny fikambanana sy ny fiarahamonina misy anao?`

`Avereno jerena ilay andininy nianaranao tsianjery. Ahoana no hampiharanao izany eo amin'ny fiainanao mandritra ity herinandro ity?`