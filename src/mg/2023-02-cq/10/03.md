---
title:  "NY HEVITRY NY SORATRA MASINA MOMBA NY FIANKOHOFANA AMIN'NY MASOANDRO"
date:   29/05/2023
---

### Hazavao

### NY HEVITRY NY SORATRA MASINA MOMBA NY FIANKOHOFANA AMIN'NY MASOANDRO

Nanjaka ny fiankohofana tamin'ny masoandro tany Egipta, sy Asiria ary Persia, ary azo antoka fa tany Babilôna koa. Mety hahagaga, fa nisy fotoana izay niasan'ny hery miasa manginan'ny fiankohofan'ireo Babilônianina tamin'ny masoandro teo amin'ny fivavahan'ny vahoakan'Andriamanitra tao amin'ny TT.

Ny mpaminany Ezekiela izay niaina tamin'ny andron'i Daniela dia naneho ny sasany tamin'ireo vahoakan'Andriamanitra niamboho ny tempolin'Andriamanitra ka niankohoka niantsinanana nanandrify ny masoandro (Ezek. 8:16; 2 Mpanj. 23:5,11). Raha tokony ho niankohoka tamin'ilay Mpamorona ny masoandro izy ireo dia ny masoandro indray no niankohofany.

1 Jaona dia milazalaza ny amin'ny fotoana iray ao amin'ny Apôk. 17, izay hidiran'ny foto- kevitra babilônianina (ao anatin'izany ny fiankohofana amin'ny masoandro) ao amin'ny fiangonana kristianina mandritra ny fotoan'ny marimaritra iraisana. Niteraka hafaliana lehibe teo amin'ny fanjakana romanina, tamin'ny fiandohan'ny taonjato fahefatra, ny fiovam-po tsy nampoizina niseho tamin'i Constantin. Tian'i Constantin fatratra anefa ny fivavahana tamin'ny masoandro. Tamin'ny taona 321 TrK no nandanian'i Constantin ny "lalàna momba ny Alahady" voalohany. Izao no voalazan'io didy io: "Amin'ny andro mendri-kajan'ny Masoandro, dia aoka hitsahatra ny Mpitsara sy ny mponin'ny tanan-dehibe rehetra ary hakatona ny toeram-piasana rehetra."- Edict of Constantine, 321 Trk.

Am-polo taona maro taorian'izany no nanohizan'ireo amperora sy ireo papa, tamin'ny alalan'ny didim-panjakana sy ny filan-kevitry ny fiangonana, ny fampiorenana ny Alahady ho hany andro natao hivavahana, izay mitoetra ho an'ny ankamaroan'ny Kristianina ankehitriny. Ohatra mahery vaika tokoa izany, maneho izao fahamarinana lehibe izao: tsy ny finoan'ny ankamaroan'ny olona ny zavatra iray na ny fanaovany izany no mahatonga izany ho marina na mety.

Izao no hafatry ny anjely faharoa ao amin'ny Apok. 14: "Raval Rava Babylona lehibe!" Ao amin'ny Apok. 17, ilay vehivavy lazaina hoe Babilona ara-panahy, izay miakanjo volomparasy sy jaky dia mitaingina ny bibidia mivolon-jaky ary mampisotro an'izao tontolo izao ny kapoakany feno divay ka mahamamo azy amin'ny fahadisoan-kevitra. Mikambana ny fiangonana sy ny fanjakana. Manjaka ny fahadisoan-kevitra. Manao fahagagana maro mba hamitahana ny demonia.

Eo anatrehan'izany dia endrikendrehina, esoina, ampahorina ary enjehina ny vahoakan' Andriamanitra, kanefa mijoro tsy azo hozongozonina amin'ny fanoloran-tenany izy ireo ao amin'i Kristy sy amin'ny alalan'ny herin'ny Fanahiny Masina. Vakio ny Sal. 46:1. Ao amin'ny hafatry ny anjely telo dia mandefa antso mba "hiankohofana amin'ny

Mpamorona" Andriamanitra satria "rava Babylona". Ary, araka ny fantatsika, ny Sabata sy ny fahatokiana amin'izany dia mitana anjara toerana lehibe eo amin'ireo toe-javatra hiseho amin'ny farany.



`Rehefa avy namaky izay nosoratanao sy nomarihinao ianao dia inona ireo hevitra ankapobeny misongadina manokana avy amin'izany?`

`Inona avy ireo fanontaniana mipetraka avy amin'ny fandinihanao ny andininy fototra? Ampahany inona no sarotra?`

`Inona avy ireo fitsipika sy fehin-kevitra hafa hitanao ao?`

`Vakio ny Ezek. 20:1-20. Inona ireo lesona azontsika raisina ho an'ny tenantsika manokana avy amin'izay voalaza ao? (Jereo koa ny 1 Kor. 10:11)`