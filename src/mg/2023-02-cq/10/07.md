---
title:  Ifanakalozy hevitra
date:   02/06/2023
---

### Ifanakalozy hevitra

Zarao ao amin'ny kilasin'ny Sekoly Sabata (na amin'ny mpiara-mianatra Baiboly) ny hevitra voarainao avy amin'ny tsianjery sy ny fianaranao Baiboly nandritra ity herinandro ity, ary koa ireo fahalalana azonao avy amin'izany, ireo fanamarihana nataonao sy fanontaniana isan-karazany momba izany. Iaraho midinika amin'ny tarika misy anao ireto fanontaniana hifanakalozan-kevitra ireto:

`1. Nahoana no tena ilaina indrindra ny mahatakatra ny fahamarinana momba ny fahafatesana? Miaro antsika amin'ny inona izany? Nahoana no mampahery antsika koa izany?`

`2. Ahoana no tsy hahavoafitaka antsika manoloana ny fitaka miharihary na misoko mangina ataon'ny devoly?`

`3. Misy olona sasany manao ratsy kanefa mihevitra ny tenany ho manao ny sitrapon'Andriamanitra; ahoana no anazavantsika izany?`

`4. Jereo fa marobe ireo fiangonana kristianina mitandrina ny Alahady manodidina antsika. Inona no tokony hambaran'izany amintsika momba ny fihanaky ny fitak'i Satana?`

`5. Inona ny antso ataon'Andriamanitra amin'ireo vahoaka mbola tavela any amin'ireo fiangonana lavo?`

`6. Inona no tsy mampitovy ny fitaka farany ataon'i Satana amin'ny fitaka hafa rehetra efa nataony? Ahoana kosa no mampitovy azy ireny tanteraka?`
