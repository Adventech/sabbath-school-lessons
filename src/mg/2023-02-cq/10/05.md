---
title:  "FAHASOAVANA HOENTI-MANKATO"
date:   31/05/2023
---

### Ampifandraiso amin'i Jesosy

Araka ny efa hitantsika (saingy ilaina ny hamerimberenana izany) dia betsaka amin'ireo vahoakan'Andriamanitra no ao anatin'ny fikambanana ara-pivavahana izay manao marimaritra iraisana momba ny fampianaran'ny Baiboly. Tsy takany ny fahamarinan'ny Soratra Masina. Mivantana sy mazava anefa ny antsom-pitiavan'Andriamanitra: "Mialà aminy hianareo, ry oloko, mba tsy hiombonanareo ota aminy, ary mba tsy hisy hahazo anareo ny loza manjo azy."-Apok. 18:4.

Ny fahotana dia fandikana ny lalan'Andriamanitra. Ny hany fomba hahafahan'ny tsirairay mankato ny lalan'Andriamanitra dia ny finoana ny herin'i Kristy velona. Olombelona malemy, sy osa isika, mpanota mangozohozo. Rehefa manaiky an'i Kristy amin'ny alalan'ny finoana isika, dia manao fanavotana ho an'ny lasantsika ny fahasoavany ary manome hery ho an'ny ankehitrinintsika. Manome antsika "fahasoavana sy mah'Apostoly (...) hahatonga fanekena" - Rom. 1:5, Izy. Ny antson'ny lanitra ho an'ny vahoakany izay ao amin'ny fiangonana tsy manaja ary tsy mankato ny lalan Andriamanitra dia ny hivoaka avy ao amin'ny alalan'ny finoana. Ny antso ataony amin'ny Advantista any amin'ireo fiangonana mitandrina ny Sabata dia ny hahafoizany izay mety ho ezaka feno fitiavan-tena ataon'olombelona ka hiaina fiainana araka an'Andriamanitra noho ny finoana ny fahasoavan'i Kristy izay manafaka antsika amin'ny fanamelohan'ny fahotana sy ny fanapahany. Ary tahaka ny fahatokian'ny Isiraely tamin'ny lalana (Deo. 4:6) izay fijoroana ho vavolombelona mahery vaika teto amin'izao tontolo izao, ny fahatokiantsika koa dia mety ho fijoroana ho vavolombelona miezinezina ary hanampy amin'ny fitarihana ny olona hivoaka avy ao Babilona. nomolokan ramennustir

Ny 'Babilôna lehibe' ao amin'ny bokin'ny Apokalipsy dia manondro amin'ny heviny manokana ny fikambanan'ireo antokom-pivavahana izay tratry ny fihemorana amin'ny andro farany. (...) 'Babilôna lehibe' no anarana iantsoan'ny Tsindrimandry avy amin'Andriamanitra ny fikambanana lehibe ara-pinoana iraisan'ny fahefana papaly sy ny fiangonana protestanta nihemotra ary ny filalaovana angatra. (...) Manondro ireo fikambanana ireo sy ny mpitarika azy ny anarana hoe 'Babilona', fa tsy ny mambra ao aminy. Ireto farany no tondroina hoe 'rano maro.- Apok. 17:1, 15)."- SDABC, b. 7, tt. 851,852


**Saintsaino izay voasoratra ao amin'ny andalan-teny fototra, ary jereo izay miresaka an'i Jesôsy ao.**

`Mifameno ny voalazan'ny 1 Jao. 3:4 sy ny Rom. 14:23, indrindra mikasika ny famaritan'izy ireo ny atao hoe fahotana; amin'ny fomba ahoana?`

`Ho anao manokana, ahoana no mahatonga an'i Jesosy ho vahaolana ho an'ny fahakelezan'ny finoanao?`

`Antom-bavaka: Inona no asetrinao ny fahitana an'i Jesôsy araka izany?`