---
title:  "ILAY MESIA 'NOVONOINA'"
date:   03/05/2023
---

### Ampifandraiso amin'i Jesosy

Indro misy fomba tsotra sy haingana handinihana ny faminaniana momba ny 70 herinandro ao amin'ny Dan. 9:24-27. Voalohany, ireo 70 herinandro (and. 24). Manaraka, ireo 7 herinandro sy 62 herinandro, na 69 herinandro (and. 25) amin'ireo 70 herinandro. Eo koa ny herinandro farany, ny faha-70 (and. 27). Ary farany, dia voazara io herinandro farany io - "hatramin'ny antsasaky ny herinandro" (Dan. 9:27), mizara ho telo taona sy tapany anankiroa izany.

70 herinandro ahitana 69 herinandro sy herinandro iray izany. Ary io herinandro io dia mizara roa. Araka izany dia ananantsika ný raiki-pohy; oviana anefa no fiantombohan'izany fotoana izany?

Tsy nilaza ny fotoana niantombohan'ny 2300 andro mihitsy ny Dan. 8 raha miresaka momba ireo 2300 andro ireo. "Telon-jato sy roa arivo andro; ary nony afaka izany, dia amin'izay vao hodiovina ny fitoerana masina." Dan. 8:14. Hatramin'ny 2300 andro-nanomboka oviana izany? Nahoana no tsy tamin'ny fotoana nanomezana ny fahitana an'i Daniela, "tamin'ny taona fahatelo nanjakan'i Belsazara mpanjaka" - Dan. 8:1?

Tsy mety raha izany. Tsy nahitana ani Babilôna mantsy ny fahitana ao amin'ny Dan. 8. Manomboka amin'ireo toe-javatra manaraka izany, izany hoe ny Medianina sy Persianina, i Grisia, Roma, hatramin'ny "farany". Nahoana no avy amin'ny toe-javatra iray tsy ao anatin'ny fahitana (Babilona) no amaritana ny toe-javatra iray (ny fanadiovana ny fitoerana masina) izay ao anatin'ny fahitana? Ny fotoana iaingan'ny fahitana dia tokony ho avy ao amin'ny fahitana ihany izay manomboka amin'ny Medianina sy Persianina ary mitohy hatramin'ny "farany". Taona maro tokoa izany. Iza amin'ireo no nanomboka izany? Tsy voalaza ao amin'ny Dan. 8. fa ao amin'ny Dan. 9 no ilazana izany amintsika.

Zava-dehibe ny hanamarihana fa ny didin'i Artaksersesy dia nivoaka tamin'ny fararanon'ny taona 457 TIK. Nanomboka tamin'io didy tamin'ny taona 457 TIK io hatramin'ny Mesia, araka ny bokin'i Daniela, dia hisy 69 herinandro na 483 taona. Raha manomboka amin'ny taona 457 TIK isika ary mandroso araka ny fizotry ny tantara dia tonga amin'ny taona 27 Trk. Inona no nitranga tamin'ny taona 27 Trk?

Ny teny hoe Mesia dia midika hoe "llay voahosotra". Natao batisa tamin'ny taona 27 TrK Jesosy Kristy, ilay Mesia (jereo ny Mat. 3:13-17). Taonjato maro tany aloha no naminanian'i Daniela ny taona marina hanaovana batisa an'i Kristy, fotoana izay hanombohan'i Jesosy ireo telo taona sy tapany hanaovany ny asa fanompoany.

"Ary rehefa afaka ny roa amby enimpolo herinandro, dia hovonoina ny Mesia, saingy tsy ho an'ny Tenany" - Dan. 9:26 (dikan-teny NKJV). "Hovonoina" ny Mesia na hohomboana amin'ny hazo fijaliana. Ampian ilay andininy hoe "saingy tsy ho an'ny Tenany" izany. Raha lazaina amin'ny teny hafa, ny fahafatesan'i Kristy teo amin'ny hazo fijalian'i Kalvary dia ho antsika fa tsy ho an'ny Tenany.

Hitantsika ao amin'ny Dan. 9:27 fa eo amin'ny fisasahan'ny herinandro, ireo fito taona farany, dia "hampitsahatra ny fanatitra alatsa-drà sy ny fanatitra hafa" Kristy. Teo amin'ny fisasahan'ny faha-70 herinandro, amin'ny taona 31 Trk, dia nanamafy ny faneken karakizay tamin'ny alalan'ny rany tamin'ny nahafatesany teo amin'ny hazo fijaliana Kristy ka tsy nisy heviny ara-paminaniana intsony ny rafitra fanaovana fanatitra rehetra.


**Saintsaino ny Dan. 8-9, ary jereo izay miresaka an'i Jesosy ao amin'izany.**

`Amin'ny fomba ahoana no mahatonga ny fifandraisanao amin'l Jesosy Kristy Tompo sy ny fanarahanao ny diany hihalalina noho ny fanambarana mialoha mazava tsara momba ny fanomboana Azy?`

`Inona ny sary hafa momba an'i Jesôsy asehon'ny lesona mandritra ity herinandro ity? Antom-bavaka: Inona no asetrinao ny fahitana an'i Jesosy araka izany?`