---
title:  "HAZAVANA MAMIRATRA INDRINDRA"
date:   22/06/2023
---

### Takaro

"Maizina ny taranak'olombelona (...) ka tsy mba manana ny tara-pahazavana halefa eo. amin'ny haizin'izao tontolo izao. Fa rehefa mitodika amin'llay Masoandron'ny Fahamarinana kosa isika, ka mifampikasoka amin'i Kristy, dia mamirapiratry ny fahazavan'ny fanatrehany ny fanahintsika manontolo.

Tsy tokony ho fahazavana eo amin'ny olona sasantsasany ihany ny mpanaraka an'i Kristy. fa ho fahazavan'izao tontolo izao. (...) Aza hadinoina ry Kristianina o fa fony i Kristy tao amin'ny nofo no naha-loharanom-pahazavana Azy. Ny olombelona no fantsona iampitan'ireo fitahian'Andriamanitra. (...) Miandry anao handray io adidy masina io ny anjelin'ny lanitra, fa maro loatra ireo fanahy eo ambavahoan'ny fahaverezana. (...)

spoots I Kristy anefa tsy nandidy ny mpianany hoe: "Miezaha mba hampahazava ny fahazavanareo", fa hoy Izy: "Aoka hazava" (Mat. 5:16). (...) Raha mitoetra ao am-pontsika i Kristy dia tsy ho haintsika ny hanafina ny fahazavany. Fa matoa tsy tazan'izao tontolo izao ny fahazavan'ny Filazantsara eo amin'ireo manao ny tenany ho Kristianina dia satria tsy ao aminy ny hery mahavelona, fa tafasaraka amin'i Kristy loharanom-pahazavana izy." - S, tt. 39,40 (np).

Ny anjely izay manampy amin'ny fitoriana ny hafatry ny anjely fahatelo dia hanazava ny tany manontolo amin'ny voninahiny (...). Fanehoana be voninahitra ny herin'Andriamanitra ny fihetsehana momba ny fiverenan'ny Tompo tamin'ny 1840-1844; tafapaka hatrany amin'ny fo√≠be fitoriana ny filazantsara rehetra eran'izao tontolo izao ny hafatry ny anjely voalohany. Ary teo amin'ny tany sasany dia mbola tsy nisy fahalianana tamin'ny fivavahana toy izany na taiza na taiza hatramin'ny Reformasiona tamin'ny taonjato fahenina ambin'ny folo: nefa hanoatra lavitra noho izany ny fihetsehana miezinezina mandritra ny fanairana farany hataon'ny anjely fahatelo. (...) ve slbidid

Hidodododo hatraiza hatraiza ny mpanompon'Andriamanitra hitory ny hafatra avy any an- danitra, ary ny tavany hazava sy hamirapiratra noho ny fanokanan-tena masina. An'arivony ny feo manerana ny tany, izay hitondra ny hafatra fampitandremana. Hisy fahagagana hatao, hositranina ny marary, ary hisy famantarana sy zava-mahazendana hanaraka ny mpino. Hanao fahagagana mamitaka koa Satana, ary hampidina afo avy any an-danitra mihitsy eo imason'ny olona izy (Apok. 13:13) (...)

Sarobidy noho ny zavatra hafa rehetra ny fahamarinana. Na dia eo aza ireo fiasana miara- mioko hanohitra ny fahamarinana, dia maro no hiandany amin'i Jehovah. - HM, tt. 637-638.



`Rehefa avy nandalina io andalan-tSoratra Masina io ianao nandritra ny herinandro, ahoana no azonao amintinana izany?`

`Rehefa avy namakafaka ilay lohahevitra manontolo lanao, inona ireo fehin-kevitra mihatra eo amin'ny fiainanao?`

`Avereno jerena ilay andininy nianaranao tsianjery. Ahoana no hampiharanao izany eo amin'ny fiainanao mandritra ity herinandro ity?`