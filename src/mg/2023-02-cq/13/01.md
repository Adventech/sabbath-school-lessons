---
title:  "MAMIRAPIRATRY NY VONINAHITR'ANDRIAMANITRA"
date:   17/06/2023
---

### MAMIRAPIRATRY NY VONINAHITR'ANDRIAMANITRA

### Fampidirana

**Vakio ny Apok. 18:1-4**

`Tsianjery: Mifidy andininy `

### MANANGANA FIANGONANA

Na ho ela na ho haingana dia hiseho ireo toe-javatry ny andro farany. Tsy nolazaina tamintsika ny fotoana sy ny fomba hitrangan'izany. Saingy ampy izay efa nolazaina tamintsika. Hisy karazana lalàna handidy ny fitandremana ny Alahady, izay mifanohitra amin'ny fitandremana ny didy fahefatra. Efa nambaran'ny Apokalipsy tamintsika ireo toe- javatra lehibe sy ny mpandray anjara fototra tafiditra ao anatin'izany, ary nambarany tamintsika ankapobeny izay hitranga rehefa hiankohoka amin'ilay bibidia sy ny sariny fa tsy amin'izay "nanao ny lanitra sy ny tany sy ny ranomasina ary ny loharano" ny olonaireo rehetra izay "tsy manana ny anarany voasoratra eo amin'ny bokin'ny fiainan'ny Zanak'ondry, Izay voavono hatramin'ny nanorenana izao tontolo izao" - Apok. 13:8. Raha lazaina amin'ny teny hafa, ireo rehetra izay nisafidy ny hanaraka ny Tompo Jesosy Kristy sy hankatò ny didiny dia hitoetra ao amin'ny bokin'ny fiainana ny anarany. Tsara lavitra manao ahoana ny ho hita ao anatin'ny rejisitr'Andriamanitra noho ny firaketan'ny olombelona!

Nanangana ny Fiangonana Advantista Mitandrina ny Andro Fahafito hitory izany hafatra izany amin'izao tontolo izao Andriamanitra. Araka izany dia tokony hiova fo ho amin'ny fahamarinana araka izay toetr'izany ao amin'i Jesôsy isika ary tokony hovana sy havaozina amin'ny alalan'ny "filazantsara mandrakizay" araka ny Apôk. 14:6, izay mifototra amin'ny fahafatesan'i Kristy ho antsika, ilay antoky ny famonjena antsika ao Aminy, sy miorina amin'ilay fanantenana ho avy: ny tsy hisian'ny fahotana intsony ary ny fanasitranana tanteraka ao amin'ny tany vaovao.


><p> Soraty</p>

> Soraty araka ny dikanteny izay tianao ny Apok. 18:1-4. Azonao soratana amin'ny fiteninao koa izany, ary azonao atao ny manao kisarisary na drafitra momba izany.