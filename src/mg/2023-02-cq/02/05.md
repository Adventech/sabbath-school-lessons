---
title:  "NY FANDRESENA"
date:   05/04/2023
---

### Ampifandraiso amin'i Jesosy

Nisy fotoana izay nisatrohan'i Jesosy satro-tsilo. Tandindon'ny fahafaham-baraka sy ny eso izany. Natao tsinontsinona Izy ary nolavin'ny olona. Notevatevaina Izy, nesoina, nororana, nokapohina ary novelesina tamin'ny karavasy. Izao kosa dia satroboninahitra be voninahitra no eo an-dohany ary ho avy indray Izy, saingy amin'ny maha-Mpanjakan'ny mpanjaka sy Tompon'ny tompo Azy.

Manidina avy eo amin'ny fanatrehan'Andriamanitra tao amin'ny voninahitry ny tempoly ilay anjely ao amin'ny Apok. 14:15, ary milaza hoe: "Tonga ny andro fijinjana; fa masaka dia masaka ny vokatry ny tany".

Naverin'i Jesosy imbetsaka ny fanoharana nalaina avy tamin'ny fambolena ao amin'ny Testamenta Vaovao. Maherin'ny indray mandeha no ampiasany ny fanoharana momba ny fijinjana ny voa efa masaka mba hanehoana ny fitomboan'ny voan'ny filazantsara eo amin'ny flainan'ny vahoakany.

Tsy tsikaritra na miharihary, saika tsy voamarika mihitsy aza amin'ny voalchany, ny hiovan'ny toetrantsika sy ny maha-isika antsika arakaraka ny voa afafintsika ao an-tsaintsika. Mamafaza voa tsara dia hitondra vokatra tsara izany. Raha mamafy voa ratsy eto amin'ity fiainana ity ianao dia hitondra ny vokatr'ity tontolo ity eo amin'ny toetranao izany. Raha mamafy ny tsy fiheverana an'Andriamanitra sy ny soatoavina ary ireo laharam-pahamehana ara-panahy isika dia hijinja ny vokatry ny tsy firaharahana-ny tsy firalhana, ny fiheveren-tena ho mety eo amin'ny lafiny ara-panahy ary ny fahasorenana eo amin'ny fiainana ara-panahy. Izany no antony ilazana fa mifidy ny lalana mampidi-doza ireo izay mihevitra hoe: "Fantatro fa indray andro any dia ho tonga ny fanenjehana farany, ny 'mariky ny bibidia' sy ny sisa, saingy rehefa ho tonga izany dia ho vonona aho".

Ny fahamasahan'ny voa volamena dia maneho ireo rehetra izay voaovan'ny fahasoavana, voahetsiky ny fitiavana ary miaina fiainam-pankatoavana ho voninahitry ny anaran'i Kristy. Miray amin'ny fon'i Jesosy ny fon'izy ireo ary ny faniriany rehetra dia izay irin'i Jesosy.

**Saintsaino ny Apok. 14:14-20, ary jereo izay miresaka an'i Jesosy ao amin'izany.**

`Lalana mankaiza no itomboanao? Ahoana no ahalalanao izany?`

`Ahoana no ahafahanao mlaina ny fanandraman'ny fandresen'l Jesosy ankehitriny?`

`Antom-bavaka: Inona no asetrinao ny fahitana an'i Jesosy araka izany?`

`Manoritsoritra an'i Jesosy ho "Zanak'olona (...) Izay nisatroka satroboninahitra volamena sady nitana fijinjana maranitra teny an-tanany" i Jaona (Ap√¥k. 14:14).`