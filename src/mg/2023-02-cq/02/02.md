---
title:  "FIJINJANA HAMARITRA IZAY HO ANJARAN'NY OLONA"
date:   02/04/2023
---

### FIJINJANA HAMARITRA IZAY HO ANJARAN'NY OLONA

### Saintsaino

Hanakoako manerana ny tany manontolo ny hafatry ny Apokalipsy momba ny fahamarinan'i Kristy, izay manafaka antsika amin'ny fanamelohan'ny fahotana sy ny fifehezan'ny ota eo amin'ny fiainantsika.

Ny fampanantenana nataon'i Jesôsy nomena ao amin'ny Mat. 24:14 dia tanteraka ao amin'ny hafatr'i Kristy ho an'ny andro farany ao amin'ny Apok. 14:6.

Intelo no nilazan'i Jesosy ao amin'ny Apök. 22 fa ho avy faingana Izy (Apôk. 22:7,12,20), Ao amin'ny tontolon-kevitry ny fiaviany tsy ho ela dia izao no lazain'ny Tompontsika: "Izay manao ny tsy marina, aoka mbola hanao ny tsy marina ihany izy: ary izay maloto, aoka mbola hihaloto ihany izy, ary izay izy, ary izay marina kosa, aoka mbola hanao ny marina ihany izy, ary izay masina, aoka mbola hihamasina ihany izy-Apok. 22:11.

Mazava loatra fa isan'andro isika dia mifidy ny hiandany na tsia amin'i Jesosy, na dia eo amin'ireo izay antsoina hoe "zavatra madinika" aza. Tsy azo inoana ny hisian'ny olona iray izay manao safidy ratsy mandrakariva amin'ny fiainany ankehitriny hiandany tampoka amin'i Jesosy amin'ny fotoan-tsarotra farany, indrindra rehefa manohitra azy ireo ny herin'ny ratsy manontolo.

Misy fijinjana roa ao amin'ny Apôk. 14. Ny fijinjana ny voa volamena izay maneho ireo marina, ary ny fijinjana ny voaloboka feno ra izay maneho ireo olona tsy marina na ireo very.

"Ary nisy anjely iray koa nivoaka avy teo amin'ny alitara, ary nanana fahefana tamin'ny afo izy" - Apok, 14:18. Indro llay anjely izay mibaiko ny afon'ny fitsaran'Andriamanitra farany. Masaka ny vokatra. Nahatratra ny fetrany ny fahotana. Nihoatra ny tsipiky ny famindram-pon'Andriamanitra ny fikomiana. Nanao izay rehetra azony natao ho antsika llay Andriamanitra fitiavana, ao anatin'izany ny fanolorany ny tenany teo amin'ny hazo fijaliana ho fanatitra noho ny fahotantsika.

Inona no azon Andriamanitra natao mihoatra noho io hazo fijaliana io? Tsy misy na inona na inona azon'ny fahasoavana atao intsony mba hamonjena ireo izay nandà mandrakariva ny Fanahy Masina.

Indro ny hafatra ara-paminaniana maika avy ao amin'ny Apok. 14. Efa namokatra avokoa ny voa nafafy rehetra, Masaka dia masaka ny voa ary efa vonona hojinjana ny voaloboka. Maneho ny endrik Andriamanitra izay feno fahasoavana, fangoraham-po, famindram-po ary fitiavana amin'izao tontolo rehetra izao ny vahoakan'Andriamanitra. Ny zanaky ny ratsy kosa dia maneho ny fieremana, ny filana ambany, ny fialonana ary ny fankahalana.

Ho hitan'izao tontolo rehetra izao eo amin'ny vahoakan'Andriamanitra ny fanehoana ny fahamarinana izay mety tsy mbola hitan'ny taranaka nisy hatrizay. Mifanohitra amin'ny fahamarinan'i Kristy izay aseho eo amin'ny vahoakany, dia ho hitan'izao tontolo rehetra izao ny vokatra fenon'ny fikomiana tamin'Andriamanitra.

**Ivereno ny andalan-teny nosoratanao ary diniho izany.**

**Farito ireo teny, na andian-teny, na fehezanteny, na hevitra miverimberina.**

**Asio tsipika eny ambanin'ireo teny na fehezanteny manan-danja na manana heviny manokana ho anao.** 

**Mamplasà hampifandraisana ireo teny na fehezanteny mifandraika amin'ny teny na fehezanteny hafa.**

**Ataovy tsianjery my andininy tianao indrindra ary soraty imbetsaka izany mba hahamora ny fitadidianao azy.**

`Ahoana no amolavolan'Andriamanitra ny toetrantsika?` 

`Inona ny fomba amplasainy mba hitomboantsika ao amin'ny fahasoavana?` 

`Inona no azontsika atao mba hamelana ny Fanahy Masina hanova antsika hanahaka misimisy kokoa an'i Jesosy?`

`Ahoana no ahaizanao manavaka ny tsara sy ny ratsy? Zava-dehibe ny fahaizantsika izany, nahoana? (Jereo ny Heb. 5:14). Ny Apok. 14 no hafa-pamindram-po farany omen'i Jesosy ny tontolo iray lavo sy mpikomy.`