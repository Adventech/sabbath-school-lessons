---
title:  "IZAY HO TOETRA RAHATRIZAY"
date:   06/04/2023
---

### Takaro

"Araka ny lalana namboarin'Andriamanitra hifehy ny natiora, ny vokatra hatrany no aorian'ny anton-javatra iray, ary azo antoka tokoa izany. Manaporofo ny fisian'ny famafazana ny fijinjana. Misy antony avokoa ny toe-javatra rehetra ao anatin'izany. Mety hamitaka ny namany ny olona sasany ary hahazo dera sy sitraka noho ny asa izay tsy nataony akory, saingy tsy ahitana izany famitahana izany eo amin'ny natiora. Ho an'izay mpamboly tsy mahatoky dia manjary fanamelohana ny fijinjana. Mitombina koa izany ao amin'ny sehatra ara-panahy. Amin'ny fisehoana ivelany ihany no ahitana ny fahombiazan'ny ratsy. (...)

Maneho ny fahavokaran'ny voa nalatsaka tao amin'ny tany ny fijinjana. Manome vokatra araka ny karazany avy ny voa tsirairay. Tahaka izany koa ireo toetra ankamamiantsika (...) dia tsy miteraka afa-tsy toetra tahaka izany ihany, ary mitondra ho amin'ny fahoriana sy faharavana. 'Izay mamafy ho an'ny nofony dia hijinja fahasimbana avy amin'ny nofo; ary izay mamafy ho an'ny Fanahy dia hijinja fiainana mandrakizay avy amin'ny Fanahy.'-Gal. 6:8. Ny fitiavana, ny firaisam-po, ny hatsaram-panahy, dia mamoa fitahiana, sy fijinjana tsy miato (...)."- FK, tt. 118,119.

"Raha toa ka nihananalavitra an'Andriamanitra sy tsy nahomby ianao amin'ny maha- Kristianina anao, araka izay voalazan'ny Baiboly, dia aoka hiova fo; satria ny toetra izay entinao mandritra ny fotoam-pahasoavana no ho toetra izay hanananao rehefa ho avy i Kristy. Raha te ho tonga olo-masina any an-danitra ianao dia tsy maintsy olo-masina aloha ianao ety an-tany. Ireo toetra izay ankamamianao amin'ny fiainana dia tsy hovan'ny fahafatesana na ny fitsanganana amin'ny maty. Hivoaka ny fasana amin'ilay toe-tsaina izay nasehonao tao an-tokantrano sy teo amin'ny fiarahamonina lanao. Tsy manova ny toetra i Jes√¥sy amin'ny Flaviany. Tsy maintsy tanterahina ankehitriny ny asan'ny fanovana. Ny fiainantsika andavanandro no mamaritra ny hoavintsika mandrakizay."- AH, t. 16.

`Inona ny fiovana nisy teo aminao manokana taorian'ny flanarana ny lesona tamin'ity herinandro ity?`

`Lafiny inona eo amin'ny fiainanao no mila fiovana bebe kokoa?`

`Avereno jerena llay andininy nianaranao tslanjery. Ahoana ny fomba hampiharanao izany eo amin'ny fiainanao mandritra ity herinandro ity?`