---
title:  "NY ZANAK'OLONA"
date:   03/04/2023
---

### Hazavao

Ao amin'ny Apok. 14 no ahitana ireo andalanteny fototra misy ny hafatra alefan'ny Tompo ho an'ny vahoakany sy ho an'izao tontolo rehetra izao. Ivon'izany rehetra izany ny fiverenan'i Jesosy, ny fahatanterahan'ny teny fikasana nomeny, manao hoe: "Ary ho hitanareo ny Zanak'Olona mipetraka eo ankavanan'ny Hery sady avy eo amin'ny rahon'ny lanitra."- Mar. 14:62.

In-82 no nampiasan'i Jes√¥sy ny teny hoe "Zanak'Olona" ao amin'ny Filazantsara mba hanondroana ny tenany. Nampiasa io anarana io Izy, ho fanehoana fa tiany ny fitoviana amintsika. Mpamonjy izay mahatakatra ny mahazo antsika Izy, nisedra ny fakam-panahy nahazo antsika ary nandalo tamin'ny fizahan-toetra nihatra tamintsika.

Mariho ireto singa sasantsasany ireto ao amin'ny Mat. 16:27; 24:27,30; ary ny Mat. 25:31,32: (1) Ho tonga amim-boninahitra miaraka amin'ireo anjeliny i Jesosy, ilay Zanak'Olona. (2) Hanavaka ny ondry amin'ny osy Izy (fitsarana izany). (3) Ho tapaka mandrakizay izay ho anjaran'ny firenena sy ny olombelona rehetra.

Saino ny amin'ny teny hoe "Zanak'Olona" sy amin'izay lazainy momba ny maha-olombelona an'i Kristy. Na dia Andriamanitra aza Izy dia tonga iray tahaka antsika, mitovy amintsika saingy tsy mba nanota toa antsika. Inona ny fanantenana mahatalanjona atolotrizany anao momba ny fahafantarana ny fitiavan'Andriamanitra antsika sy ny fahafantarana fa azony atao ny mahatakatra ny ady atrehinao ary hanome ny fandresena anao Izy amin'izany?

Izao no ambaran'i Jaona: "Ary indro, nahita rahona fotsy aho, ary nisy tahaka ny Zanak'Olona nipetraka teo ambonin'ny rahona." - Apok. 14:14. Rehefa niakatra ho any an- danitra i Jesosy dia noraketin'i Lioka ao amin'ny Asa. 1:9 fa raha mbola nitsangana ireo mplanatra ka nijery ny lanitra dia "nisy rahona nitondra Azy, ka tsy hitan'ny masony intsony Izy [ Jesosy ]". Tao anatin'ny anjely marobe toy ny rahona no niakaran'l Jesosy ary hiverina indray miaraka amin'ny anjely marobe toy ny rahona Izy. Rehefa izay dia nilaza tamin'ireo mpianatra izay talanjona ireo anjely ao amin'ny Asa. 1:11, manao hoe: "Iny Jesosy Izay namplakarina niala taminareo ho any an-danitra iny dia mbola ho avy tahaka ny nahitanareo Azy niakatra ho any an-danitra."

Voatonona ao amin'ny resaka mikasika ny fitsarana ao amin'ny Dan. 7 koa ny Zanak'Olona. Ao amin'ny Dan. 7:13,14 dia manatona ny Fahagola, ny Ray, ny Zanak'Olona ary mandray ny fanjakany mandrakizay. Ny fitsarana dia maneho amin'izao tontolo rehetra izao fa ny Ray sy ny Zanaka ary ny Fanahy Masina dia nanao izay rehetra azony natao mba hamonjena ny olombelona rehetra. Tsy manamarina fotsiny ihany ireo olona masina io fitsarana io fa manamarina ny toetran'Andriamanitra koa manoloana ireo fiampangana diso ataon'i Satana (jereo ny Joba 1-2, Sal. 51:1-4).

`Rehefa avy namaky izay nosoratanao sy nomarihinao lanao dia inona ireo hevitra ankapobeny misongadina manokana avy amin'izany?`

`Inona avy ireo fanontaniana mipetraka avy amin'ny famaklana io lahatsoratra io?`

`Ampahany inona no sarotra? Inona avy ireo fitsipika sy fehin-kevitra hafa hitanao ao?`

`Saino ny amin'ny handinihana ny flainanao manontolo an-tsipiriany eo anatrehan Andriamanitra. Inona ary no hany fanantenana ho anao rehefa mitranga izany? (Jereo ny Rom. 8:1).`