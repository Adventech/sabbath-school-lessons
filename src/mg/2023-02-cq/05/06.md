---
title:  "FANANTENANA AO AMIN'NY FITSARANA"
date:   27/04/2023
---

### Takaro

"Ny fanehoana ny vahoaka izay eken'Andriamanitra mitsangana eo anatrehan'ny Tompo ao anatin'ny fitafiana maloto dia tokony hiteraka fanetren-tena sy fandinihana lalina ny fo eo amin'ireo rehetra mitonona ho Kristianina. (...) Arakaraka ny hahitany akaiky kokoa ny toetran'i Kristy tsy misy pentina no hitomboan'ny faniriany lalina hanahaka Azy sy hahitany fa tsy misy fahadiovana sy fahamasinana eo aminy. Rehefa mahatsapa ny maha-mpanota antsika anefa isika dia tokony hiantehitra amin'i Kristy ho fahamarinantsika sy fanamasinana antsika ary fanavotana ho antsika. Tsy haintsika ny mamaly ireo fiampangan'i Satana antsika. I Kristy irery ihany no afaka manao fiarovana mahomby ho antsika. Izy no mahay mampangina ny mpiampanga amin'ny alalan'ireo tohan-kevitra izay tsy miorina amin'ny fahamendrehantsika fa amin'ny Fahamendrehany."- TFC, b. 5, tt. 471, 472. n nont

"Ao amin'ny fitsarana dia hanontany ireo mitonona ho Kristianina Andriamanitra hoe: nahoana ianao no milaza fa mino ny Zanako kanefa manohy mandika ny lalako? Iza no nilaza taminao mba hanitsakitsaka ireo fitsipiko feno fahamarinana? (...) Mitaky ny fankatoavan'ireo olony rehetra Andriamanitra, fankatoavana tanteraka ireo didiny. Ankehitriny no itakiany, tahaka ny hatrizay, ny fahamarinana tonga lafatra izay hany hahafahana miditra ny lanitra.

I Kristy no fanantenana sy fialofana ho antsika. (...) Enga anie isika ka hahita ny fidadasiky ny drafi-pamonjena tahaka ny zanaka mpankato ireo fitakian'Andriamanitra rehetra, amin'ny finoana fa vita fihavanana amin'Andriamanitra isika amin'ny alalan'i Jesosy Kristy llay fanatitra noho ny otantsika!"- RH, 21 Sept 1886.



`Rehefa tapitra ny herinandro andinihana ity toko ity, inona ireo fanapahan-kevitra tsy. maintsy raisina eo amin'ny fiainanao manokana?`

`Inona ireo fanapahan-kevitra tsy maintsy raisinao any an-tsekoly, eo anivon'ny fianakaviana, any am-piasana, ary any am-piangonana?`

`Avereno jerena ilay andininy nianaranao tsianjery. Ahoana ny fomba hampiharanao izany eo amin'ny fiainanao mandritra ity herinandro ity? `