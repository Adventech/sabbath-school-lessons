---
title:  "NY AO AMBADIKY NY TOE-JAVA-MISEHO"
date:   24/04/2023
---

### NY AO AMBADIKY NY TOE-JAVA-MISEHO

### Hazavao

Inona no fiantraikan'izany eo amin'ny fiainanao andavanandro? Ny bokin'ny faminanian'i Daniela sy ny Apokalipsy dia mifameno ary milaza amintsika ny fizotry ny toe-javatra amin'ny andro faran'ny tantaran'ny tany. Ambaran'ny bokin'ny Apokalipsy fa tonga ny andro fitsaran Andriamanitra. Ny bokin'i Daniela kosa dia manambara ny fotoana niantombohan'ny fitsarana.

Ao amin'ny Dan. 7 Andriamanitra dia maneho ny tantaran'izao tontolo izao amin'ilay mpaminany. Rehefa avy nilazalaza momba an'i Babilôna, i Medo-persia, i Grisia ary i Rôma sy ny fizarazaran'ny fanjakana romanina, ary ny fanenjehana ny fiangonana mandritra ny 1260 taona voalaza ao amin'ny andalanteny Andriamanitra (Dan. 7:25; jereo koa ny Apôk. 12:14), dia nisarika ny sain'i Daniela ho amin'ny fisehoan- javatra be voninahitra any an-danitra izay hamerenana ny zavatra rehetra amin'ny laoniny. Nitondra an'i Daniela tao anatin'ny fahitana ara-paminaniana Andriamanitra, niala avy tamin'ny fisavorovoroana lehibe sy ny ady teto an-tany ho amin'ny voninahitry ny fitoerana masina any an-danitra sy ny fitsarana faratampony izao tontolo rehetra izao, izay handraisan'i Kristy, llay tena Mpanapaka ara-dalana ity tontolo ity, avy amin'ny Rainy ny fanjakana izay Azy araka ny rariny sy ny hitsiny.

Tapaka ao amin'ny fitsaran'ny lanitra ny anjaran'ny olombelona rehetra. Voasandratra ny lalana. Mandresy ny fahamarinana. Manjaka ny rariny. Anisan'ny seho mahatalanjona sy mahafinaritra ary mampitolagaga indrindra ao amin'ny Soratra Masina manontolo izany.

Ao amin'ny Apok. 4 dia nahita varavarana nivoha tany an-danitra i Jaona ary nandre fanasana hoe "Miakara aty, dia hasehoko anao izay zavatra tsy maintsy ho avy rahatrizay."-Apôk. 4:1. Nanasa ilay apostoly 1 Jesosy mba hijery avy eo amin'ilay varavarana nivoha tao amin'ny fitoerana masina tany an-danitra hahitany ireo fisehoan-javatra mandrakizay mahakasika ilay ady lehibe ifanandrinan'ny tsara sy ny ratsy.

Miharihary fa ao amin'ny efitra misy ny seza fandrianana io fisehoan-javatra io. Mipetraka eo ambonin'ny seza fiandrianana Andriamanitra Ray, voahodidin'ny mponin'ny lanitra. Ny fisian'ny kotrokorana sy ny helatra dia maneho ara-tandindona ny fitsaran'Andriamanitra. Hitantsika ao amin'ny Apok. 4:4 koa fa misy loholona 24 manatrika manodidina ny seza fiandrianan'Andriamanitra.

Iza ireo loholona 24 ireo? Tamin'ny Isiraely fahiny dia nisy fizarana 24 teo amin'ny fisoronana nataon'ny Levita. Nisolo tena ny vahoaka teo anatrehan'Andriamanitra ireo mpisorona ireo. Ao amin'ny 1 Pet. 2:9, ny apostoly dia milaza fa "taranaka voafidy", "fanjakà-mpisorona" ireo mpinon'ny Testamenta Vaovao. Azo heverina ho solontenan'ireo voavonjy rehetra izay, indray andro any, ho faly manodidina ny seza fiandrianan'ny Ray ireo loholona 24 ireo; na koa solontenan'ireo olona natsangana tamin'ny maty tamin'ny fitsanganan'i Kristy tamin'ny maty, ary niakatra ho any an-danitra niaraka Aminy ireo (Mat. 27:52, Efes. 4:7,8).

Na iza izy ireo na iza, dia vaovao mahafaly izany. Ampahany amin'ireo voavonjy avy eto an-tany izay hipetraka manodidina ny seza fiandrianan'Andriamanitra ireo. Niatrika fakam-panahy tahaka antsika izy ireo, ary nandresy noho ny fahasoavan'i Kristy sy ny herin'ny Fanahy Masina.

Mahita ny seza fiandrianana any an-danitra koa isika, izay itoeran'Andriamanitra. Manodidina ny seza fiandrianana ireo mponin'ny lanitra, ary injany fa manomboka mihira ny lanitra manontolo sady mihamafy hatrany ny firedon'ny hira fiderany: "Hianao, Tomponay sy Andriamanitray, no miendrika handray ny voninahitra sy ny haja ary ny hery; fa Hianao no nahary ny zavatra rehetra, ary noho ny sitraponão no nahanisy sy nahary azy."-Apok. 4:11.


`Rehefa avy namaky izay nosoratanao sy nomarihinao lanao dia inona ireo hevitra ankapobeny misongadina manokana avy amin'izany?`

`Inona avy ireo fanontaniana mipetraka avy amin'ny fandinihana io lahatsoratra io?`

`Ampahany inona no sarotra?`

`Inona avy ireo fitsipika sy fehin-kevitra hafa hitanao ao? Misy loholona 24 manodidina ny seza flandrianan' Andriamanitra eto amin'ity toe-javatra ity. `

`Inona no ambaran'izany mikasika ny toetoetry ny lanitra? Mikasika ny fitsarana?` 

`Midika inona ho anao manokana ny hoe anisan'ny "fanjakam-pisoronny mpino?` 