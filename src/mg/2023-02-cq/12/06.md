---
title:  TAPITRA HATREO
date:   15/06/2023
---

### Takaro

Vakio ny HM, tt. 616-618.6

Ny saina nanainga ireo izay nifanandrina tamin'ny mpino tamin'ny lasa ihany no mbola mitady hamongotra ireo mpino izay matahotra an'Andriamanitra sy mitandrina ny didiny ankehitriny. I Satana dia hanetsika fahatezerana hanohitra ireo vitsy an'isa manetry tena, izay manda tsy hanaraka ny fomba amam-panaon'ny besinimaro noho ny feon'ny fieritreretany. Hiara-mikaon-doha amin'ny tsy mpanara-dalàna sy ny ratsy fitondrantena ireo olo-malaza sy manana toerana ambony mba hahita izay hanoherana ny vahoakan'Andriamanitra. (...) Tsy manana ilay teny "Voasoratra hoe" izy ireo entina hanomezan-tsiny ireo mpitandrina ny Sabatan'ny Baiboly ka ampihariny aminy ny lalàn'ny famoretana. (...) Eo amin'io sahan'ady io no hisehoan'ilay fifanandrinana lehibe farany, dia ny ady misy eo amin'ny fahamarinana sy ny fahadisoana. Tsy misy isalasalantsika anefa ny mikasika io ady io: toy ny tamin'ny andron'i Mordekay, dia hiaro ny fahamarinany sy ny vahoakany Andriamanitra.

Amin'ny famoahany lalana manamafy ny lalàna najoron'ny fahefana papaly izay fandikana ny lalan'Andriamanitra, dia hanapaka tanteraka ny fifandraisany amin'ny fahamarinana ny firenentsika (i Etazonia). Rehefa hanatsotra ny tanany eo ambonin'ny hantsana handray ny tanan'ny fahefana romanina ny fivavahana protestanta, rehefa hanatsotra ny sandriny eo ambonin'ny lavaka tsy hita noanoa izy ka hifandray tanana amin'ny fiantsoana avelo, rehefa handà ny foto-kevitra tsirairay ao anatin'ny lalàm-panorenana maha-fitondram-panjakana repoblikanina sy maha-firenena protestanta azy ny firenentsika eo ambanin'ny hery miasa mangina avy amin'ireo hery telo sosona mitambatra ireo, ka hiomana hampiely ny lainga sy ny foto-pinoana dison'ny fahefana papaly, dia ho fantatsika amin'izay fotoana izay fa tonga ny fotoan'ny fiasa mahagagan'i Satana ary efa antomotra ny farany. - TFC, b. 5, tt. 450,451.


`Rehefa avy nandalina io andalan-tSoratra Masina io lanao nandritra ny herinandro, inona avy ireo lesona voarainao?`

`Inona ireo lesona azonao ampiharina amin'ny fikambanana sy ny fiarahamonina misy anao?`

`Avereno jerena ilay andininy nianaranao tsianjery. Ahoana no hampiharanao izany eo amin'ny fiainanao mandritra ity herinandro ity?`