---
title:  "NY TOMBOKASEN' ANDRIAMANITRA SY NY MARIKY NY BIBIDIA: FIZARANA 2"
date:   10/06/2023
---

### NY TOMBOKASEN' ANDRIAMANITRA SY NY MARIKY NY BIBIDIA: FIZARANA 2

### Fampidirana

**Vakio ny Apok. 14:9-11**

`Tsianjery: Mifidy andininy 1 `

### MIVERINA NY TANTARA

Tamin'ny taonjato faha-15, ny lohasaha PiÃ©mont, tany amin'ny tendrombohitra avaratr'i Italia, no fonenan'ireo Vaudois vahoaka tapa-kevitra ny hitoetra ho mahatoky tamin'ny fahatakaran'izy ireo ny Baiboly. Noho ny fahatokiany tsy azo nohozongozonina tamin'i Kristy dia nivaivay ny fanenjehana azy ireo. Tamin'ny taona 1488 Trk dia novonoin'ny eglizy romanina tamin'ny fomba feno habibiana noho ny finoany ireo Vaudois tany amin'ny lohasaha Loyse.

Fanenjehana iray hafa no niseho tamin'ny taonjato faha- 17 rehefa nandefa tafika nahitana lehilahy 8000 teo amin'ny taniny ny andriambaventy tao Savoie ary nangataka ny mponina tao an-toerana mba hampitoetra ireo vondrony tao an-tranon'izy ireo. Nanao izay nangatahina taminy ny mponina, kanefa tetikady hamelana ireo miaramila hahazo mora foana ny olona nokendreny izany. Ny 24 Avrily 1655, tamin'ny 4 ora maraina no nomena ny famantarana hanombohana ny fandripahana. Tafakatra hatramin'ny 4000 mahery ny isan'ny maty tamin'izany.

Mahonena fa miverimberina matetika ny tantara. Ny faminaniana mikasika ny "mariky ny bibidia" dia momba ny masom-by farany eo amin'ny rojon'ny fanenjehana ara- pivavahana izay niverimberina nandritra ny vanim-potoana maro. Tahaka ny fanenjehana tamin'ny lasa dia natao izany mba hanerena ny olona rehetra hanaraka finoana iraisana sy rafi-pivavahana iray nahazo fankatoavana. Toy ny hatramin'izay anefa dia hanana vahoaka izay tsy hilefitra amin'izany Andriamanitra.

><p> Soraty</p>

> Soraty araka ny dikanteny izay tianao ny Apok. 14:9-11. Azonao soratana amin'ny fiteninao ihany koa izany, ary azonao atao ny manao kisarisary na drafitra momba io toko io.