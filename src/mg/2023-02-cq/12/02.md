---
title:  "MIJORO NY FAHARATSIANA, MIANJERA NY FAHAMARINAN"
date:   11/06/2023
---

### Saintsaino

### MIJORO NY FAHARATSIANA, MIANJERA NY FAHAMARINANA


Ao amin'ny faminaniana momba ny fotoana ara-tandindona, ny iray andro ara-paminaniana dia midika ho taona iray ara-bakiteny. Vakio ny Nom. 14:34; Ezek. 4:6. Amin'ny fanaovana kajy ny vanim-potoana voalaza ao amin'ny Apok. 13:5 momba ny 42 volana (ny volana iray dia ahitana 30 andro), dia tonga amin'ny 1260 andro ara-paminaniana na taona ara-bakiteny isika, Ny tetiandro fahiny dia nahitana 360 andro tsy niovaova isan-taona.

Nataon'ny amperora Constantin ho ara-dalàna teo amin'ny fanjakana manontolo ny fivavahana kristianina tamin'ny taonjato fahefatra. Rehefa namindra ny renivohiny tao Byzance izy tamin'ny taona 330 Trk mba hampiraisana ny faritra atsinanana sy andrefana teo amin'ny fanjakany dia namela fahabangana teo amin'ny fitarihana tao Roma izany. Noho izany dia nofenoin'ny Papa izany banga izany. Tsy tonga mpitarika ara-pivavahana matanjaka fotsiny izy fa hery ara-politika izay nianteherana tany Eoropa koa. Tamin'ny taona 538 Trk dia nomen'ny amperora romanina jentilisa, Justinien lalana tamin'ny fomba ofisialy ny eveka romanina hanana andraikitra ho mpiaro ny finoana. Nanana fahefana lehibe ny fiangonana tamin'ny vanim-potoana antenantenany, 538 TrK ka hatramin'ny 1798 TrK, tao anatin'izany ny fanenjehana mahatsiravina izay resahina ao amin'ny fampidirana ny lesona. Nitondra ny Papa ho babo araka ny faminaniana tokoa i Berthier, jeneralin'i Napoléon, tamin'ny taona 1798 Trk-dia 1260 taona tokoa taorian'ny nandraisan'ny papa ny fahefana tamin'ny taona 538 Trk.

Mafy ny famelezana natao tamin'ny fahefana papaly saingy araka ny Apok. 13:12 dia ho sitrana ilay fery saiky nahafaty azy ary handre ny amin'izany hery izany bebe kokoa izao tontolo izao.

I Satana no ao ambadiky ny fihemorana. Izy no tena "lehilahin'ota" (2 Tes. 2:4). Saingy miasa amin'ny alalan'ny olombelona mpanompony ilay "mpamitaka lehibe" mba hahatontosa ny fikasany. Ireo toetra mampiavaka ao amin'ny bokin'i Daniela sy ny Apokalipsy dia manambara fa antoko iray ihany no asehon'ilay tandroka kely ao amin'ny Dan. 7 sy ny bibidia ao amin'ny Apok, 13 sy 14 ary ilay "tena mpandika lalàna" ao amin'ny 2 Tes. 2 - "dia ny fahefana papaly izany." (Jereo SDÁBC, b 7, t. 271).

llay Andriamanitra manana fitiavana ambony indrindra no nanome ireo faminaniana ireo mba hanomanana vahoaka iray ho amin'ny fiavian'i Jesosy. Fitenenana mafy atao amin'ireo fiangonana izay niala tamin'ny Tenin'Andriamanitra izany, fa tsy miantefa mivantana amin'ireo vahoaka ao (jereo ny Apok. 18:4). Mahakasika ny rafitra iray izay namitaka olona an-tapitrisany ny hafatra entintsika. Tena tian'i Kristy ireo olona ireo na dia voafitaka aza. Noho izany dia tokony hitondra azy ireo araka izany isika.



**Ivereno ny andalan-teny nosoratanao ary diniho izany.**

**Farito ireo teny, na andian-teny, na fehezanteny, na hevitra miverimberina.**

**Asio tsipika eny ambanin'ireo teny na fehezanteny manan-danja na manana heviny manokana ho anao.** 

**Mamplasà hampifandraisana ireo teny na fehezanteny mifandraika amin'ny teny na fehezanteny hafa.**

**Ataovy tsianjery my andininy tianao indrindra ary soraty imbetsaka izany mba hahamora ny fitadidianao azy.**

`Miatoa ka saino fa mahagaga tokoa ny faminanian'ny Baiboly ary manambara ny fahalalan'Andriamanitra tsara ny toe-javatra ho avy. Tsy mampianatra antsika ve izany fa azo itokiana ny teny fikasan'ny Tompo, na dia ireo izay tsy mbola hitantsika aza ny fahatanterahany?`

`Ahoana no ampiharantsika ny Mat. 7:12 amin'ilay lohahevitra momba ny fahefan'ireo bibidia ao amin'ny Apök. 13 sy 14? na`