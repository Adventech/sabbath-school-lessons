---
title:  "TETIKADY FARANY AMPIASAIN'I SATANA"
date:   12/06/2023
---

### Hazavao

Ny fanadihadiana maro natao dia maneho fa marobe no tsy azo itokiana any amin'ireo andrim-panjakana sy ny fitondram-panjakana. Olona an-tapitrisany no manontany tena hoe: "Aiza no misy olona manana fitondran-tena tsara afaka hitarika izao tontolo izao?" Ny faminanian'ny Apokalipsy dia manondro ny fahefan'ny bibidia izay hanana fahefana incana fa hahatanteraka izany anjara asa izany eo ambany fiahian'ny fikambanan'ny flangonana sy ny fanjakana.

Teboka telo lehibe manan-danja no asongadin'i Jaona ao amin'ny Apok. 17:12-14. Voalohany, ireo fahefana ara-politika dia "miray saina ka manome ny heriny sy ny fahefany ho an'ilay bibidia". Faharoa, miady amin'i Jesosy, ilay Zanak'Ondry, io fikambanana izay mitana fahadisoana io. Fahatelo, amin'ny ady farany eto an-tany dia mandresy i Kristy sy ireo mpanara-dia Azy.

Miverimberina matetika ny tantara. Lesona sarobidy no tsoahintsika avy amin'ny faharavan'ny fanjakana romanina. Rehefa nandrava an'i Eorôpa andrefana ny fanafihana nataon'i Alemaina avy tany avaratra dia nitodika tamin'ny fivavahana ny amperora romanina Constantin. Tonga fitaovana nilain'i Constantin indrindra ny fahefan'ny Eglizy nikambana tamin'ny fahefam-panjakana. Ny fanamafisana hatrany ny fahamasinan'ny Alahady tamin'ny taonjato fahefatra dia hetsika ara-politika sy ara-pivavahana izay natao mba hampiraisana ny fanjakan-dehibe nandritra ny fotoan-tsarotra. Nirin'i Constantin ny hampiraisana ny fanjakany. ary nirin'ny eglizy romanina ny "hanova fo" izany fanjakana izany.

Na dia sarotra aza ny hahalala ny mety ho fizotr'izany rehetra izany, dia efa hitan'izao tontolo izao ny mety hisehoan'ny fiovana lehibe ary tena haingana koa izany.

Manoritsoritra sokajin'olona roa miavaka ny Apôk. 14:9 sy ny 14:12. Ny sokajy iray dia miankohoka amin'ny bibidia ary ny iray kosa mitandrina ny didin'Andriamanitra sy ny finoana an'i Jesosy. Miasa amin'ny alalan'ireo bibidia avy amin'ny tany sy ny ranomasina ny devoly mba hanozongozonana ny fahefan'Andriamanitra ka ny fon'ny fiankohofana no iantefan'ny famelezany amin'izany, tsy inona izany fa ny Sabata. Eo amin'ny handrina na eo amin'ny tanana no misy ny mariky ny bibidia. Ny handrina dia tandindon'ny saina izay itoeran'ny feon'ny fieritreretana sy ny fisainana ary ny fahaiza-manavaka; ny tanana kosa dia maneho ny fihetsika sy ny asa atao.

Ho avy ny andro izay hamoahana lalana manakana ny fahafahana ara-pivavahana ananantsika, ary mety ho haingana tokoa noho izay iheverantsika azy izany.

Ny bokin'ny Apokalipsy dia nilaza mialoha fa amin'ny hoavy, mandritra ny fotoan- tsarotra manerana izao tontolo izao, dia hiatrika fiovana goavana ara-politika, ara-tsosialy, ara-pivavahana ary ara-môraly ny tontolo misy antsika; amin'izany no hanamafisana ny fitandremana ny Alahady ka hahatonga izany ho "mariky ny bibidia" avy eo.


`Rehefa avy namaky izay nosoratanao sy nomarihinao ianao dia inona ireo hevitra ankapobeny misongadina manokana avy amin'izany?` 

`Inona avy ireo fanontaniana mipetraka avy amin'ny fandinihanao ny andininy fototra? Ampahany inona no sarotra? `

`Inona avy ireo fitsipika sy fehin-kevitra hafa hitanao ao? Hatramin'ny ovlana ny olombelona no tsy maintsy nisafidy na hiandany amin'Andriamanitra na hiandany amin'i Satana? Nahoana no tsy misy ny eo anelanelany?`