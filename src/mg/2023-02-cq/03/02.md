---
title:  "BOKY MIRAKITRA FAHASOAVANA"
date:   09/04/2023
---

### Saintsaino

Rehefa mieritreritra momba ilay boky farany ao amin'ny Baiboly (ny Apokalipsy) ny ankamaroan'ny olona, dia tsy mba tonga ao an-tsainy ny amin'ny fahasoavan Andriamanitra. Rehefa mandinika ny hafatr Andriamanitra ho an'ny andro farany izy ireo dia matetika no mitodika haingana any amin'ireo bibidia mampatahotra, ireo tandindona mifono zava- miafina, sy ireo sary hafahafa ny sainy. Ny bokin'ny Apokalipsy dia mampatahotra olona maro tahaka ny anomezany toky olona maro koa. Mampalahelo ihany izany satria raha ny marina dia fahasoavana mitafotafo sy fanantenana lehibe no mameno azy. Izany hoe, na dia eo anivon'ireo bibidia mampatahotra sy ireo fampitandremana ny amin'ny fanenjehana ary ireo fotoan-tsarotra ho avy aza, dia mbola manome antsika antony hifaliana amin'ny famonjeny hatrany Andriamanitra.

Ny Apokalipsy manontolo dia momba an'i Jesosy. lo no hafatra ampitainy amin'ny vahoakany, ary miantefa manokana amin'ny fiangonany amin'ny andro farany. Manerana io boky io dia voalaza ho llay Zanak'Ondry voavono i Kristy, ary fitahiana no ampanantenaina ireo izay mamaky sy mahatakatra izany ary miaina araka ny fahamarinana voambara ao.

Araka ny Apok. 1:5,6 dia i Jesosy no llay "tia antsika ka namaha antsika ho afaka amin'ny fahotantsika tamin'ny rany, sady efa nanao antsika ho fanjakana, dia mpisorona ho an'Andriamanitra Rainy". Voavela heloka isika ao amin'i Kristy. Mamela ny helotsika tamin'ny lasa ny fahasoavana, manome hery antsika ho an'ny ankehitriny, ary mitondra fanantenana ho an'ny hoavintsika.

Hafatra maika koa izany, izay naseho voalohany tamin'ny alalan'ny anjely nanidina faingana teo afovoan'ny lanitra, nitondra "ny filazantsara mandrakizay." Tsy mahagaga àry raha hafatra feno fahasoavana sy fanantenana ary toky ho antsika olombelona ory sy mijaly izany.

Tsy misy zavatra ka tsy efa hitan'Andriamanitra mialoha. Araka ny efa hitantsika, ny drafiny hanafaka antsika amin'ny fanapahan'ny ota dia tsy nataony taorian'ny nitrangan'ny toe-javatra tsy akory. Tsy nanampoka Azy ny tantara mahatsiravin'ny fahotana raha vao niseho tamin'ny voalohany indrindra izany.

Ny andian-teny hoe "filazantsara mandrakizay" ao amin'ny Apok. 14:6 dia miresaka ny amin'ny lasa sy ny ankehitriny ary ny hoavy. Raha namorona ny olombelona niaraka tamin'ny fahafaha-misafidy ara-môraly Andriamanitra dia efa tsinjony mialoha fa hanao safidy diso Izy ireo. Raha afaka misafidy ȧry ireo voariny dia afaka misafidy koa ny hikomy amin'ny toetrany (Andriamanitra) be fitiavana. Ny hany fomba azo isorohana izany dia ny famoronana milina ("robot") azo fehezina sy baikoin'ny drafitra ataon'ny lanitra. Mifanohitra amin'ny toetran Andriamanitra anefa ny fanerena hankato. Mitaky safidy ny fitiavana, saingy vantany vao manana fahafaha-misafidy ny voary dia afaka manao safidy ratsy. Izany indrindra no antony namolavolan'Andriamanitra ny drafi-pamonjena talohan'ny nikomian'ireo ray aman- drenintsika voalohany tao Edena.

**Ivereno ny andalan-teny nosoratanao ary diniho izany.**

**Farito ireo teny, na andian-teny, na fehezanteny, na hevitra miverimberina.**

**Asio tsipika eny ambanin'ireo teny na fehezanteny manan-danja na manana heviny manokana ho anao.** 

**Mampiasà hampifandraisana ireo teny na fehezanteny mifandraika amin'ny teny na fehezanteny hafa.**

**Ataovy tsianjery ny andininy tianao indrindra ary soraty imbetsaka izany mba hahamora ny fitadidianao azy.**

`Mihoatra noho ny famelan-keloka sy hery manova fotsiny ny fahasoavana, amin'ny fomba ahoana?`

`Inona avy ireo lafim-piainanao izay ahitana taratra ny fahasoavan'Andriamanitra?`