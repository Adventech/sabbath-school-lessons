---
title:  "NY FAHASOAVAN'NY FILAZANTSARA IZAY MAHENIKA IZAO TONTOLO IZAO"
date:   13/04/2023
---

### Takaro

### NY FAHASOAVAN'NY FILAZANTSARA IZAY MAHENIKA IZAO TONTOLO IZAO

"Izay rehetra mandray ny hafatry ny filazantsara ao am-pony dia hariry indrindra hitory izany. Ny fitiavan'i Kristy, nateraka avy any an-danitra dia tsy maintsy mahita izay hisehoany. Ireo izay efa nitafy an'i Kristy, dia hitantara ny fanandramana efa nataony, hanoritra ireo dingana nifandimbidimby vita tamin'ny nitarihan'ny Fanahy Masina azy. Hiresaka ny amin'ny hanoanany sy ny hetahetany ny fahalalana an'Andriamanitra sy i Jesosy Kristy Izay nirahiny izy. [toy izany koa] ny vokatry ny fikatsahany ny Soratra Masina, ireo fivavahany, ny fangirifirian'ny fanahiny, ary ny tenin'i Kristy taminy hoe: 'Voavela ny helokareo. Tsy tokony ho fahita na eo amin'iza na eo amin'iza izany hoe: hitana ireo zavatra ireo ho tsiambaratelo, ary izay fenon'ny fitiavan'i Kristy dia tsy hanao izany. Arakaraka ny hametrahan'ny Tompo aminy ny fahamarinana masina ny ho faniriany mba handraisan'ny hafa koa izany fitahiana izany. Ary arakaraka ny hampahalalany ny haren-tsarobidin'ny fahasoavan'Andriamanitra, dia hitombo hatrany arakaraka izany koa ny fahasoavan'i Kristy hozaraina aminy.-HF, t. 118.

"Ny toetra amam-panahintsika sy ny fanandramana nataontsika no mametra ny hery avy amintsika, ary miasa amin'ny hafa. Mba handresentsika lahatra ny hafa ny amin'ny herin'ny fahasoavan'i Kristy, dia tsy maintsy fantatsika aloha ny heriny ao am-pontsika sy eo amin'ny fiainantsika. Ny filazantsara asehontsika ho famonjena ny fanahy dia tsy maintsy ho filazantsara izay efa namonjy ny fanahintsika koa. Amin'ny alalan'ny finoana velona an'i Kristy ho Mpamonjin'ny tena manokana ihany no mety hahatonga ny hery avy amintsika ho tsapa eo amin'izao tontolo izao tsy manam-pinoana. Raha tiantsika ny hitarika ny mpanota hiala avy amin'ny riaka mahery, dia tsy maintsy ho tafaorina mafy eo amin'llay Vatolampy, dia i Kristy Jes√¥sy, isika.

Ny famantarana ny maha-Kristianina dia tsy marika eo ivelany, tsy ny fitondrana hazo fijaliana na satroboninahitra, fa izay asehon'ny firaisan'ny olona amin'Andriamanitra. Amin'ny alalan'ny herin'ny fahasoavany aseho eo amin'ny fiovan'ny toetra amam-panahy no handresen- dahatra an'izao tontolo izao fa naniraka ny Zanany ho Mpanavotra azy Andriamanitra. Tsy misy hery hafa izay afaka hanodidina ny fanahin'olombelona ho manan-kery tahaka ny hery miasa avy amin'ny fiainana tsy misy fitiavan-tena. Ny fonjan-kevitra mahery vaika indrindra manohana ny filazantsara dia ny Kristianina be fitiavana sy maha-te ho tia."- TMF, tt. 312,313 (ed 1997).



`Rehefa tapitra ny herinandro andinihana ity toko ity, amin'ny fomba ahoana no andraisanao am-po kokoa ny filazantsara?` 

`Ahoana ny fomba hanapariahanao ny hafatry ny filazantsaran'l Kristy?`

`Avereno jerena llay andininy nianaranao tsianjery. Ahoana ny fomba hamplharanao izany eo amin'ny fialnanao mandritra ity herinandro ity?`