---
title:  "ILAY VEHIVAVY SY NY ZANAKA SISA"
date:   28/03/2023
---

### ILAY VEHIVAVY SY NY ZANAKA SISA
### Hazavao

Ireo 1260 andro ao amin'ny Apok. 12:6 dia mifanindran-dalana amin'ny "fetr'andro iray sy fetr'andro roa ary antsasaky ny fetr'andro" ao amin'ny Apôk. 12:14. Hita ao amin'ny Dan. 7:25, Apok. 11:2,3, ary ny Apok. 13:5 koa io faminaniana io, ary samy manondro vanim-potoana iray ihany. Noho ny fisian'ireo tandindona ao amin'ny faminaniana (tsy nisy vehivavy ara- bakiteny manana elatra nankany an'efitra) dia ampiharintsika amin'izany ny fitsipika "andro iray mira taona iray", izay fitsipiky ny fotoana ara-paminaniana (jereo chatra ny Nom. 14:34 sy ny Ezek. 4:4-6). Izany dia midika fotsiny fa ny andro iray ara-paminaniana dia taona iray. Tamin'ny famakafakana io fe-potoana ara-paminaniana ao amin'ny Apôk. 11:2 io dia izao no nambaran'ny "Andrews University Study Bible": "Koa ireo mpandinika sy mpanazava ny tantara dia nahita ankapobeny fa ireo 1260 andro ara-paminaniana dia midika ho 1260 taona ara-bakiteny manomboka amin'ny taona 538 Trk ka hatramin'ny 1798 TrK." - t. 1673 (comments on Revelation 11:2.)

Nampahory sy nanenjika ary indraindray aza namono ny vahoaka mahatokin'Andriamanitra ny fiangonana ratsy fanahy iray izay niara-niasa tamin'ny fanjakana ratsy iray. Filtaran'ilay fifanandrinana lehibe eo amin'ny tsara sy ny ratsy lo fanenjehana masiaka ny Kristianina mino ny Baiboly io. Nandresy indray ny fahamarinana ary nanana vahoaka nahatoky Taminy Andriamanitra raha niatrika fanoherana mahery vaika.

Mampahery indrindra sy mahatalanjona ny fanehoana ny fiahian'Andriamanitra ny olony ao amin'ireo andininy ireo. Mampiasa ny teny hoe "fitoerany namboarin'Andriamanitra" ny Apôk. 12:6. Ny Apôk. 12:14 kosa milaza fa "tany no nanomezana sakafo" (DIEM) ilay vehivavy tany an'efitra, ary ny Apôk. 12:16 dia milaza fa "ny tany namonjy an-dravehivavy Tamin'ny fotoan'ny fanenjehana mivaivay dia nanome izay nilain'ny fiangonany Andriamanitra. Tahaka izay efa nataony dia hanao toy izany koa Izy ho an'ireo vahoakany sisa amin'ny andro farany.

Miady amin'i Kristy ny devoly hatramin'ny nikomiany tany an-danitra (Apok. 12:7). Ny tanjon'i Satana tamin'izany fotoana izany sy ny tanjony ankehitriny dia ny hahazoany manjaka sy mifehy izao tontolo ȧry rehetra izao (jereo ny Isa. 14:12-14). Mifantoka eo amin'ny vahoakan'Andriamanitra ny fijeriny amin'ny andro faran'ny tantaran'ny tany.

Ao amin'ny Apok. 12:17 dia tezitra tamin'ilay vehivavy, dia ny fiangonan'Andriamanitra, i Satana (ilay dragona). Tezitra amin'ny olona izay mitandrina ny didin'Andriamanitra ny devoly ary hanao izay rehetra azony atao hanimbana azy ireo izy. Amin'ny farany dia hanangana lalana izy mba tsy hahazoan'izy ireo mividy na mivarotra, hampidirana azy ireo am-ponja, ary hahafaty azy ireo (jereo ny Apok. 13:14-17). Rehefa tsy afaka ny hamono an'i Kristy i Satana dia hanao izay handringanana ireo izay lantefan'ny fitiavan'i Kristy lalina indrindra, dia ny fiangonana. Tsy mifantoka amin'i Moyen-Orient sy ireo adilahy misy any an-toerana ny ady farany eto an-tany, mifantoka amin'ny fanahin'ny vahoakan'Andriamanitra mipariaka manerana izao tontolo izao izany.

Izao no fanontaniana lehibe mipetraka amin'io ady farany io: "Mijoro ho mahatoky amin'iza isika? Iza no ankatoavintsika?" Miantso ireo mpino izay babon'ny fitiavan'i Kristy ny lanitra, ireo izay voavonjy noho ny fahasoavany, manolo-tena hanatanteraka ny sitrapony, mahazo hery avy amin'ny Fanahiny, ary mankato tsara ny didiny hany ka vonona hiatrika ny fahafatesana noho ny Aminy.


`Rehefa avy namaky izay nosoratanao sy nomarihinao ianao dia inona ireo hevitra ankapobeny misongadina manokana avy amin'izany? io?`

`Inona avy ireo fanontaniana mipetraka avy amin'ny famakiana io lahatsoratra Ampahany inona no sarotra?`

`Inona avy ireo fitsipika sy fehin-kevitra hafa hitanao ao? `

`Ahoana no fahitanao ny fisehoan'ny Apok. 12:17 eo amin'ny flainanao manokana, eo amin'ny fanandramana kristianina iainanao? Raha lazaina amin'ny teny hafa, ahoana no fahitanao ny fisehoan'ny fifanandrinana lehibe eo amin'ny fiainanao?`