---
title: "ILAY ADY TANY AN-DANITRA"
date:   26/03/2023
---

### ILAY ADY TANY AN-DANITRA

### Saintsaino

Ny Apok. 12 dia mampiseho andian-tantara manaitra sy topy maso momba ilay ady hatry ny ela ifanandrinan'ny tsara sy ny ratsy, izay niantomboka tany an-danitra ary hifarana eto an-tany.

Manoritsoritra io fifanandrinan'ny tsara sy ny ratsy io ny Apôk. 12:7-9. Ny fahafahana misafidy malalaka dia fitsipika fototry ny fitondran'Andriamanitra any an-danitra sy ety an-tany. Tsy namorona milina ("robot") Andriamanitra na tany an-danitra na ety an-tany. Amin'ny maha-olombelona antsika, izay noforonina araka ny endrik'Andriamanitra, dia afaka manao safidy ara-pitondran-tena isika. Ny fahafahana misafidy dia mifandray ety amin'ny fahafahana mitia. Raha esorinao ny fahafahana

misafidy dia simbanao ny fahafahana mitia satria tsy mba azo ifanerena na oviana na oviana ny fitiavana. Tahaka ny nanomezana safidy mandrakizay ireo anjely tany an-danitra noho ny fitiavan'Andriamanitra, dia asehon'ny Apokalipsy ho manana safidy mandrakizay koa ny tsirairay amin'llay ady farany eto an-tany. YHatrizay nisian'io ady lehibe ifanaovan'ny tsara sy ny ratsy io dia tsy mbola nisy izany hoe sady tsy momba ny atsy no tsy momba ny aroa (jereo ny Lio. 11:23) ary tsy hisy izany amin'ilay ady farany eto an-tany. Tahaka ny nanaovan'ny anjely tsirairay avy safidy, na hiandany amin'i Jesosy na amin'i Losifera, ny olombelona rehetra koa dia ho tonga amin'ny safidiny farany izay tsy azo ovana amin'ny andro farany. Iza no hekentsika sy hiankohofantsika ary hankatoavintsika? Efa olan'ny olombelona hatrizay izany, ary mbola ho toy izany ihany amin'ny hoavy, saingy hampatahotra kokoa amin'ny fotoan-tsarotra farany eo amin'ny tantaran'ny tany. Izao anefa no vaovao mahafaly: ambaran'ny Apok. 12 ny fandresen'i Kristy amin'ny ady, ary ny hany tokony hataontsika, amin'ny fampiasana ny fahafahantsika misafidy, dia ny manapa-kevitra hiandany Aminy, Izay mpandresy. Hatrany am-piandohana dia nitady ny hamono an'i Kristy i Satana (jereo ny Apok. 12:4,5). Na izany aza dia nandamòka ny ezaka rehetra nataony. Tamin'ny nahaterahan'i Kristy, ohatra, dia nisy anjely nampitandrina an'i Josefa sy i Maria ny amin'ny teti-dratsin'i Heróda, ka nandositra tany Egipta izy ireo. Niatrika ny fakam-panahy mahery indrindra avy amin'i Satana i Jesosy tany an'efitra ka nahita fiarovana tao amin'ny Tenin'Andriamanitra, tamin'ny alalan'ny "Voasoratra hoe". Tamin'ny nahafatesany teo amin'ny hazo fijaliana no nanehoany ny halehiben'ny fitiavany ka nanafahany antsika tamin'ny sazin'ny fanamelohan'ny fahotana. Ny fitsanganany tamin'ny maty no manafaka antsika amin'ny herin'ny fahotana eo amin'ny fiainantsika, amin'ny maha-Mpisoronabe velona Azy.

Fahavalo efa resy ny devoly. Nandresy azy teo amin'ny fiainany sy ny fahafatesany ary ny fitsanganany tamin'ny maty i Kristy. Tanteraka ny fandresen'i Kristy an'i Satana saingy tsy mbola tapitra ny fifanandrinana lehibe misy eo amin'i Kristy sy i Satana.

Na izany aza, rehefa manaiky izay nataon'i Kristy ho antsika amin'ny alalan'ny finoana isika dia esorina ny trosam-pahotantsika ary voavela ny helotsika. Tanteraka isika eo anatrehan'Andriamanitra, voasaron'ny fahamarinan'l Kristy. Araka ny nosoratan'i Paoly, hoe "mba ho hita ao aminy aho tsy manana ny fahamarinako, izay avy amin'ny lalana, fa izay avy amin'ny finoana an'i Kristy, dia ny fahamarinan'Andriamanitra amin'ny finoana" - Fil. 3:9.

**Ivereno ny andalan-teny nosoratanao ary diniho izany.**

**Farito ireo teny, na andian-teny, na fehezanteny, na hevitra miverimberina.**

**Asio tsipika eny ambanin'ireo teny na fehezanteny manan-danja na manana heviny manokana ho anao. Mamplasà hampifandraisana ireo teny na fehezanteny mifandraika amin'ny teny na fehezanteny hafa.**

**Ataovy tsianjery my andininy tianao indrindra ary soraty imbetsaka izany mba hahamora ny fitadidianao azy.**

`Inona no ambaran'ny Apok. 12 mikasika ny fahafahana misafidy malalaka?`

`Nahoana no tena zava-dehibe ho antsika ny toky ny amin'ny famonjena, noho ny fandresen'l Kristy an'i Satana? `