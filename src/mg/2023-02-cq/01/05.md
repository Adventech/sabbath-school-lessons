---
title:  "MANAIKY NY FANDRESEN'I JESOSY"
date:   29/03/2023
---

### Ampifandraiso amin'i Jesosy

### MANAIKY NY FANDRESEN'I JESOSY

Araka ny ambaran'ny Baiboly dia tsy mbola resy tamin'ny ady nifanaovany tamin'i Satana i Jesosy. Tsara ny mino fa nandresy ireo fakam-panahin'i Satana i Jesosy, kanefa tena ilaina koa ny mino fa ny fandresen'i Kristy dia fandresentsika koa.

Na dia mbola mahamay aza ny ady eto an-tany dia efa resy i Satana. Tsy iadian- kevitra izany. Miaina ao anatin'ny faharesena mahakivy ny Kristianina sasany. Miandrandra fandresena toetra tsy mety na fahazaran-dratsy izy ireo fa tsy mba mamikitra amin'ny maha zava-misy marina ny fandresen'i Kristy ho azy eo amin'ny fiainany manokana.

Hitantsika impito ao amin'ny hafatra ho an'ireo fiangonana fito ao amin'ny Apokalipsy ny andian-teny hoe "izay maharesy". Eto, ao amin'ny Apôk. 12:11, dia hitantsika indray ilay hevitra momba ny fandresena. Ao amin'ny teny nanoratana io lahatsoratra io tany am-piandohana, ny teny hoe "mandresy" dia nikao. Azo adika ara-bakiteny hoe "mandresy, mibata ny amboara, na mivoaka ho mpandresy" izany. Ny Apok. 12:11 dia milaza fa "noho ny amin'ny ran'ny Zanak'ondry" irery ihany izany. Ao amin'ny Apok. 5:6, ao amin'ny fahitana ara-paminaniana, dia nijery ny lanitra i Jaona

ary nahita "Zanak'ondry nitsangana tahaka ny efa voavono". Mifantoka amin'ny sorona nataon'i Kristy avokoa ny fijerin'ny lanitra manontolo. Tsy misy tsara noho ny hazo fijaliana azo anehoana ny fitiavan'Andriamanitra tsy manam-petra sy tsy takatry ny saina. Rehefa ekentsika izay nataon'i Kristy ho antsika amin'ny alalan'ny finoana día afaka ny

trosantsika ary tanteraka eo imason'Andriamanitra isika. Voavela ny fahotantsika (Kol. 1:14, Efes. 1:7, Kol. 2:14), ary "nazera ilay mplampanga ny rahalahintsika" - Apok. 12:10.


**Saintsaino ny Apok. 12, ary jereo izay miresaka an'i Jesosy ao amin'izany.**

`"Nazera ilay mpiampanga" antsika, inona ny fampaherezana manokana tokony ho azonao avy amin'izany?`

`Inona ny sary hafa aseho na averina momba an'i Jesôsy?`

`Antom-bavaka: Inona no asetrinao ny fahitana an'i Jesôsy araka izany?`