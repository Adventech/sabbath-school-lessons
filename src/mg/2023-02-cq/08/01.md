---
title:  "NY SABATA SY NY FARANY"
date:   13/05/2023
---

### Fampidirana

**Vakio ny Eks. 20:8-11 sy ny Deo. 5:12-15**

`Tsianjery: Mifidy andininy 1 `

### MANANA TOMBAMBIDY LEHIBE

Ny namoronan'Andriamanitra azy no fototry ny fahamendrehan'ny taranak'olombelona. Manome tombambidy ny olombelona tsirairay ny namoronan'Andriamanitra antsika tamin'ny fomba manokana. Ny zaza mbola ao an- kibon-dreniny, ny tanora voan'ny fahalemen'ny rantsam- batana efatra (tétraplégique), ny tanora zokiny voan'ny fahasamponan-tarazo (trisomique) ary ny renibe voan'ny. aretina Alzheimer dia samy manana tombambidy lehibe eo imason'Andriamanitra. Andriamanitra no Rain'izy ireo; ary izy ireo dia zanany lahy sy zanany vavy. "Andriamanitra Izay nanao izao tontolo izao sy ny eo aminy rehetra, Izy no Tompon'ny lanitra sy ny tany ka tsy mba mitoetra ao anaty tempoly nataon-tànana, (...) ary ny firenena rehetra avy amin'ny iray ihany dia namponeniny ambonin'ny tany rehetra, ary efa notendreny ny fotoan'andro sy ny faritry ny fonenany." - Asa. 17:24-26.

Manana lova iombonana isika, ary fianakaviana iray ihany. Mpiray tampo isika, noforonina sy novolavolain'llay Andriamanitra iray ihany. Manome antsika fahatsapana ny tena tombambidintsika nyFamoronana. Rehefa nikambana ny foto-tarazo sy ireo sela mba hanome ny endrika ara-biôlôjika manokan'ny maha-ianao anao, dia tsy nilain'Andriamanitra intsony ny modely. Tsy misy tahaka anao eto amin'izao tontolo àry rehetra izao. Miavaka ianao, voary manokana, voary manana tombambidy lehibe ka nahatonga ilay Andriamanitra izay namorona izao rehetra izao hitafy ny nofontsika sy hanolotra ny Tenany ho sorona ho anao sy ho an'ny fahotanao!

><p> Soraty</p>

> Soraty araka ny dikanteny izay tianao ny Eks. 20:8-11 sy ny Deo. 5:12-15. Raha tsy ampy ny fotoana eo am-pelatananao dia ny Eks. 20:11 sy Deo. 5:15 no soraty. Azonao soratana amin'ny fiteninao koa izany, ary azonao atao ny manao kisarisary na drafitra momba izany.