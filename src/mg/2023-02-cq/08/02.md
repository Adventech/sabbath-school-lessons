---
title:  "NY FITSARANA SY NY SABATA"
date:   14/05/2023
---

### Saintsaino

Saino ity: na kely sy bitika aza isika eo anatrehan'ny voary manontolo noforonin'Andriamanitra, dia maty ho antsika ihany i Kristy.

Raha toa isika ka fitambarana sela nisy ho azy tamin'izao, na rajako afrikanina nivoatra miandalana, dia tsy misy heviny ny fiainana. Raha toa isika ka iray amin'ireo olona 8 lavitrisa izay miady toerana eto amin'ny planeta tany fotsiny dia tsy manana antom-pisiana ankoatra ny fitolomana mba ho velona. Mifanohitra amin'izany anefa, ny famoronana araka ny Baiboly dia manome antony hivelomana sy fitsipika ara-pitondran-tena natao hiainana. Noforonin'Andriamanitra isika ary ampamoahina ny amin'ny asantsika. Nametraka fitsipika tsy azo ovana izy.

Ny hafatry ny anjely telo nanidina teo afovoan'ny lanitra ao amin'ny Apok. 14 dia manambara fa "tonga ny andro fitsarana" - Apok. 14:7. Satria isika noforonin'Andriamanitra niaraka tamin'ny fahafahana hanao safidy ara-pitondran-tena, dia tompon andraikitra ny amin'ireo fanapahan- kevitra izay raisintsika.

Amin'izao fotoan-tsarotra eo amin'ny tantaran'ny tany izao (andro fitsarana), dia miantso antsika handray fanapahan-kevitra mahakasika ny mandrakizay Andriamanitra. Ny antso nataon'ny anjely voalohany manao hoe: "miankohofa eo anoloan'Izay nanao ny lanitra sy ny tany sy ny ranomasina ary ny loharano" - Apôk. 14:7, dia maneho fiaikena fa ny namoronan'Andriamanitra antsika no fototry ny fiankohofana rehetra.

Ny fanekentsika ny Sabatan'ny andro fahafito dia maneho ny finoantsika fa mendrika ny hiankohofana amin'ny maha-Mpamorona antsika Azy Jesosy. Koa satria fanorenan'ny fitondram- panjakan'Andriamanitra sy fanehoana ny toetrany ny lalàna, dia tonga fenitry ny fitsarana izany. Ny fahatokiantsika amin'ny didy momba ny Sabata no fanekena ny fanoloran-tenantsika hiaina fiainam-pankatoavana.

Nanao ny ezaka rehetra Satana mba hanimbana ny hevitry ny Famoronana satria halany i Jesosy. Ny Sabata no ivon'ny fifanandrinana lehibe mikasika ny fahamendrehan'i Kristy handray ny fiankohofantsika amin'ny maha-Mpamorona antsika Azy. Ny hafatr'Andriamanitra amin'ny andro farany dia miantso ny olombelona rehetra mba hiverina amin'ny fiankohofana amin'i Kristy noho ny maha-Mpamorona ny lanitra sy ny tany Azy.

Ny Sabata no famantarana mandrakizay ny amin'ny fitsaharantsika ao Aminy (Ezek. 20:12.20).

Miantso antsika ny Soratra Masina mba hitsahatra ao amin'ny Fitiavany sy ny fiahiany isan- tSabata.


**Ivereno ny andalan-teny nosoratanao ary diniho izany.**

**Farito ireo teny, na andian-teny, na fehezanteny, na hevitra miverimberina.**

**Asio tsipika eny ambanin'ireo teny na fehezanteny manan-danja na manana heviny manokana ho anao.** 

**Mamplasà hampifandraisana ireo teny na fehezanteny mifandraika amin'ny teny na fehezanteny hafa.**

**Ataovy tsianjery my andininy tianao indrindra ary soraty imbetsaka izany mba hahamora ny fitadidianao azy.**

`Saino ny hoe: araka izay heveriny ho mety sy mifanaraka amin'ny zava-misy no eken'ny fiarahamonina ho fitondran-tena tsara. Inona no hazavain'ny Baiboly momba ny ampamoaka sy ny maha-tompon'andraikitra ny tsirairay?`
