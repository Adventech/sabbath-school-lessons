---
title:  "NY FAMAIZANA ILAY FIVAVAHANA SANDOKA"
date:   25/05/2023
---

### Takaro

### NY FAMAIZANA ILAY FIVAVAHANA SANDOKA

"Ny fahefana izay nanapaka tamin'ny fomba tsy refesimandidy nandritra ny taonjato maro tamin'ireo mpanjaka kristianina dia i Roma. (...) Ary tsy misy fahefana hafa azo lazaina marina fa 'leon'ny ran'ny olona masina' noho io fiangonana io izay nanenjika ny mpanaraka ani Kristy tamin'ny fahasiahana tsy nanam-paharoa. Ampangaina koa i Babilona noho ny fahotany tamin'ny nifandraisany tsy ara-dalana tamin'ireo 'mpanjakan'ny tany (Apok. 17:4- 6,18). Ny fisarahan'ny fiangonana jiosy tamin'i Jehovah, ny fikambanany tamin'ny jentilisa no nahatonga ny fiangonana jiosy ho mpijangajanga, ary meloka koa i Roma, noho ny nandotoany ny tenany toy izany tamin'ny nitadiavany ny fanohanan'ireo fahefana araka izao tontolo izao. (...)

Betsaka ireo fiangonana Protestanta no manahaka ny ohatr'i Rôma amin'ny fifandraisany mahadiso amin'ireo mpanjakan'ny tany ireo fiangonam-panjakana, amin'ny fifandraisany amin'ny fitondram-panjakana ara-politika, ary ireo antokom-pivavahana hafa, amin'ny fitadiavany ny fankasitrahan'izao tontolo izao. Koa azo ampiharina amin'ireo antokom- pivavahana ireo koa ny teny hoe 'Babylona' fisavorovoroana - dia amin'izay rehetra milaza fa manovo ny fampianarana avy amin'ny Baiboly, nefa misaratsaraka ho sampana mila ho tsy hita isa, samy manana finoana mifanalavitra sady mifanolana. (...) HM, tt. 396,397.

Nampahafantarin'i Jehovah ny taranaka nifandimby ny fomba fiasany. Rehefa misy zava- tsarotra, dia miseho Izy ka nisalovana hisakana ny fanatanterahana ny drafitra ataon'i Satana. Na teo amin'ny firenena, na teo amin'ny fianakaviana, na teo amin'ny tsirairay, dia matetika no navelany ho tonga amin'ny sarotra ny toe-javatra, mba hahitana mazava ny fisalovanana ataony. Amin'izay dia nampahafantariny fa misy Andriamanitra ao amin'ny Israely Izay hampitoetra ny lalany sy hiaro ny vahoakany. (...)

Akalky ny fotoana hilazany hoe: 'Mandehana, ry oloko, midira ao amin'ny efitranonao, ary mirindrina varavarana hianao, ka miere kely indray mipi-maso monja mandra-pahalasan'ny fahatezerana. Fa, indro, Jehovah mivoaka avy amin'ny fitoerany hamaly ny mponina amin'ny tany noho ny helony; ary ny tany hampiseho ny ra izay nofohiny ka tsy hanafina intsony izay novonoina teo aminy - Isa. 26:20,21. Hisy olona izay milaza ny tenany ho Kristianina, mety hanisy ratsy sy hampijaly ny mahantra, mety handroba ny mpitondra tena sy ny kamboty izy ireny, mety hampanaram-po ny fankahalany avy amin'i Satana izy ireny satria tsy azony fehezina ny feon'ny fieritreretan'ny vahoakan'Andriamanitra; nefa noho izany rehetra izany dia hoentin'Andriamanitra ho eo amin'ny fitsarana izy ireny. (...) Vakio ny Jak. 2:13, Apôk. 18:5,8.-HF, tt. 177,178.


`Rehefa avy nandalina io andalan-tSoratra Masina io ianao nandritra ny herinandro, inona ireo fanapahan-kevitra ilainao horaisina eo amin'ny fiainanao manokana ara- panahy?`

`Inona avy ireo fanapahan-kevitra mety hisy fiantraikany eo amin'ny fiarahamonina misy anao?` 

`Avereno jerena ilay andininy nianaranao tsianjery. Ahoana no hampiharanao izany eo amin'ny fiainanao mandritra ity herinandro ity?`