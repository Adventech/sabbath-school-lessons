---
title:  "MALOTO, MAHAFATY, ARY MAMITAKA"
date:   21/05/2023
---

### Saintsaino

Nandritra ny taonjato maro dia nanana vahoaka nahatoky taminy hatrany Andriamanitra: ireo izay "mitandrina ny didin'Andriamanitra" (Apok. 12:17) sy voantso sy voafidy ary mahatoky" (Apok. 17:14).

Tamin'ny faramparan'ny taonjato voalohany no nanoratan'i Jaona ny bokin'ny Apokalipsy. Tamin'io fotoana io dia efa antontam-bovoka sisa llay tanȧnan'i Babilona fahiny.

Natao tandindona maneho ny Babilonan'ny andro farany ny tananan'i Babilôna fahiny, Izay maneho rafitra ara-pivavahana diso manana ireo toetra nampiavaka an'i Babilônan'ny Testamenta Taloha. Ireo fitsipika izay nifehy an'i Babilôna fahiny no ho rafitra fototr'ilay Babilôna môderina sy ara-panahy.

Ao amin'ny Apok. 17:1-6 dia misy vehivavy mitafy lamba volomparasy sy jaky izay mizotra mamakivaky ny fotoana. Nitaingina bibidia nivolon-jaky ilay vehivavy. Vehivavy janga no iantsoan'ny Baiboly azy. Nandao ilay tokony ho malalany izy, dia i Jesosy Kristy. Eto ny apostoly Jaona dia mampiseho sary antsika momba ilay rafitra ara-pivavahana nihemotra izay misy akony mahery vaika eo amin'izao tontolo izao. Diniho ny Apôk. 17:2, "Ireo mpanjakan'ny tany dia nijangajanga taminy, ary ny mponin'ny tany kosa natao mamon'ny divain'ny fijangajangany", hoy ny ao amin'ny DIEM. Mamo? Ratsy mandrakariva izany ao amin'ny Baiboly. Ary ny fijangajangana? Maneho fampianaran-diso, foto-pampianarana sandoka, ary fampiharana tsy araka ny tokony ho izy izany. Romotry ny hatezerana i Satana fa "hotorina amin'izay monina ambonin'ny tany sy amin'ny firenena sy ny fokom-pirenena sy ny samy hafa fiteny ary ny olona rehetra ny filazantsara. Koa ampiasainy avokoa izao famitahana rehetra izao mba hamaboana ny sain'ny "mponina amin'ny tany" (Apok. 14:6, Mat. 24:14, Apok. 17:2).

Vakio ny Apok. 17:2. Inona izany fijangajangana izany? Maneho firaisana tsy ara-dalana izany, dia ny firaisan'ny fiangonana amin'ny fanjakana, raha ny rafitry ny flangonana lavo no resahina. Ao amin'ny rafitry ny fiangonana marina kosa, ny fiangonana dia miray amin'i Jesosy Kristy.

Ny ranom-boaloboka madio dia tandindona ampiasaina manerana ny Testamenta Vaovao entina hanehoana ny ran'i Kristy madio sy tsy voaloto izay nalatsaka ho famonjena antsika teo amin'ny hazo fijaliana (Mat. 26:27-29). Vakio ny Lio. 22:20. Rehefa mivadika ny divay madio sy vaovaon'ny filazantsara, rehefa ny fampianaran'olombelona mpitari-pivavahana no asolo ny fampianaran'ny Tenin'Andriamanitra, dia tonga "divain'i Babilona" izany (jereo ny Mat. 15:9).

Mariho koa fa miantso ny vahoakany hiala ao Babilona Andriamanitra (Apok. 18:4). Tonga ny fotoana izay hiantsoan Andriamanitra azy ireo hiala amin'io rafitra voaloto sy ratsy io, izay eo an-dalam-paharavana noho ny faharatsiany (Apok. 18:2).


**Ivereno ny andalan-teny nosoratanao ary diniho izany. • Farito ireo teny, na andian-teny, na fehezanteny, na hevitra miverimberina.**

**Asio tsipika eny ambanin'ireo teny na fehezanteny manan-danja na manana heviny manokana ho anao.**

**Mampiasȧ→→→ hampifandraisana ireo teny na fehezanteny mifandraika amin'ny teny na fehezanteny hafa.** 

**Ianaro tslanjery ny andininy tianao indrindra. Soraty imbetsaka izany mba hahamora ny fitadidianao azy.**

`Raha samy voataonan'ity fahefana ratsy ity avokoa na ny mpitondra na ny besinimaro, inona no hany fiarovana ho antsika? (Vakio ny Efes. 6:10-18).` 

`Inona no tokony hataon'ireo mitory ny hafatry ny anjely telo mba hampiasan'Andriamanitra azy ireo hiantso ny "olony" hiala amin'i Babilona?`