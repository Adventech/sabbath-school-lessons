---
title:  "MANDRESY TAHAKA NY NANDRESENY"
date:   20/04/2023
---

### Takaro

"Raha tsy ankamamiana ny Soratra Masina dia tsy hay ny hankato azy amin'ny maha- boky azo antoka sy sarobidy azy. Tsy maintsy avela ny fahotana rehetra mitambesatra, ary tsy maintsy ladiana mafy izany mandra-pandresena azy. Hiara-miasa amin'ny ezaka ataontsika ny Tompo. Rehefa miasa amin'ny tahotra sy ny hovitra mba hahatanteraka ny farmonjena azy ny olombelona mpanota sy voafetra, dia Andriamanitra no miasa ao anatiny na ny fikasana na ny fanaovana hahatanteraka ny sitrapony. Tsy hiasa kosa anefa Andriamanitra raha tsy eo ny fiaraha-miasan'ny olombelona. Tsy maintsy mampiasa ny heriny araka izay tratrany indrindra izy, tsy maintsy mametraka ny tenany eo amin'ny toeran'ny mpianatra manolo-tena sy mazoto ao amin'ny sekolin'i Kristy; ary rehefa mandray ny fahasoavana izay omena azy maimaimpoana izy dia hanome azy ny fikasana hametraka ny ota rehetra mamesatra azy ny fanatrehan'i Kristy ao amin'ny saina sy ny fo, mba ho fenon'ny fahafenoan'Andriamanitra sy ny Fitiavany ny fo."- FCE, t. 134.

"Ny fahatahorana an'Andriamanitra no fiandoham-pahendrena. Ireo izay mandresy tahaka ny nandresen'i Kristy dia mila miambina mandrakariva fandrao ho lavon'ny fakam- panahin'i Satana. (...) Marobe no maniry ny valisoa sy ny fandresena farany hatolotra ireo mpandresy kanefa tsy vonona hiaritra ny asa mafy sy hihafy ary handÃ  tena tahaka izay nataon'llay Mpanavotra azy ireo. Amin'ny alalan'ny fankatoavana sy ny ezaka tsy miato ihany no handresentsika tahaka izay nandresen'i Kristy."- TFC, b. 3, t. 491.

Ny fahatahorana an'Andriamanitra-endrey, kely manao ahoana re izany! (...) Hisy ny tahaka ireo lehilahy izay nanampy tamin'ny fanorenana ny sambofiara. Mandre ny fahamarinana izy ireo; ananany ny tombontsoa rehetra hahatongavana ho olona manana fitondran-tena mendrika, saingy tsy hifidy ny fiarahamonina tsara izy ireo fa izay misy fahalovana. Raha misy ny hery miasa mangina izay tsy avy any an-danitra, dia hiandany amin'izany izy ireo ary hikambana aminy, ary na dia mandray anjara amin'ny fanomanana ny fahamarinana izay hanomana ny olona ho tafajoro amin'ny andron'i Jehovah aza izy ireo, dia ho faty ao anatin'ny fandringanana faobe ihany, tahaka ireo mpandrafitr'i Noa izay nanampy tamin'ny fanorenana ny sambofiara. Hanampy anao anie Andriamanitra ka tsy ho ao anatin'izany sokajy izany ianao."- MR, b. 18, t. 261.


`Rehefa tapitra ny herinandro andinihana ity toko ity, inona avy ireo fanapahan-kevitra itolomanao mafy?`

`Inona ireo fanapahan-kevitra tsy maintsy raisinao any an-tsekoly, ao amin'ny fianakaviana, any am-piasana, ary any am-piangonana?`

`Avereno jerena ilay andininy nianaranao tsianjery. Ahoana ny fomba hampiharanao izany eo amin'ny fiainanao mandritra ity herinandro ity?`