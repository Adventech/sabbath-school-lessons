---
title:  "NY FINOAN'I JESOSY FENO FAHARETANA"
date:   04/06/2023
---

### Saintsaino

Saino ny fotoana izay nahatsapanao fa mikoro my zava-drehetra manodidina anao, ka finoana sisa no hany nanananao. Inona ny lesona noraisinao? Inona ny fanandramana niainanao izay afaka manampy ny hafa hiatrika toe-javatra mitovy amin'izany?

Araka ny efa hitantsika tao amin'ny Apôk. 14:7, Andriamanitra dia miantso ny olona rehetra hiankohoka amin'ny Mpahary. Izany no hafatry ny anjely voalohany. Mampitandrina ny olona ny amin'i "Babilôna", rafi-pivavahana sandoka izay efa nisy tany Babilôna fahiny Andriamanitra. Izany no hafatry ny anjely faharoa. Mampitandrina ny amin'ny fiankohofana amin'ny bibidia ny anjely fahatelo ao amin'ny Apôk. 14:9,10.

Ao amin'ny Apök. 14:12, ny teny grika nadika hoe "faharetana" eto dia hupomone, izay azo adika amin'ny fomba mazava kokoa hoe "fiaretana tsy azo hozongozonina". Hanana vahoaka mahatoky Aminy Andriamanitra amin'ny andro farany, na eo anivon'ny fanoherana sy ny fanenjehana masiaka aza. Andriamanitra no ivon'ny fiainany: fahasoavana sy fankatoavana no mameno ny fiainany.

Ny fiankohofana amin'ny Mpahary (Apok. 14:7) dia mifanipaka tanteraka amin'ny fiankohofana amin'ny bibidia (Apok. 14:9) ary hita eo amin'ireo vahoaka izay mitandrina ny didin Andriamanitra sy manana ny finoana an'i Jesosy izany (Apok. 14:12). lo fifanolanana farany io, izay ankatoavana an'i Kristy na ankatoavana ny fahefan'ny bibidia, dia miompana amin'ny flankohofana; ary ny ivon'io ady lehibe ifanandrinan'ny tsara sy ny ratsy io, dia ny Sabata.

Rehefa miaina amim-pinoana isika dia mandray ny fahasoavany ary voaova ny fiainantsika. Tsy hanana "finoana an'i Jesosy" fotsiny ireo mpanara-dia ny Mpamonjy mahafatra-po fa hanana ny "finoan'i Jesôsy" koa (araka ny dikan-tenin'ny Baiboly amin'ny teny frantsay sy anglisy). Ny finoana nananan'i Jesosy tamin'ny ora farany dia ho finoan'izy ireo koa, ary hitoetra ho mahatoky izy ireo na dia hatramin'ny fahafatesana aza, toa an'i Jesosy.

Lalina, feno toky, feno fanoloran-tena ny finoan'i Jesosy, hany ka tsy hain'ireo demonia manerana izao tontolo izao, ary tsy vitan'ireo fisedrana rehetra eto an-tany ny manozongozona izany. Na io "finoan'i Jesosy" io aza dia fanomezana raisintsika amin'ny alalan'ny finoana, ary hitondra antsika hamakivaky ny fotoan-tsarotra ho avy. Ny "finoan'i Jesosy" mitoetra ao am- pontsika no mahatonga antsika hiankohoka amin'i Kristy amin'ny maha-Filoha faratampony Azy, sy haharitra hatramin'ny farany rehefa ho tonga ny fanerena handray ny mariky ny bibidia voalaza ao amin'ny Apokalipsy.

Tsy zavatra mipoitra tampoka anefa izany. Mianatra miaina amim-pinoana isan'andro, hatramin'izay ka hatramin'izao, ny vahoakan'Andriamanitra (Gal. 3:11, Hab. 2:4). Ankehitriny no fotoam-piomanana.


**Ivereno ny andalan-teny nosoratanao ary diniho izany.**

**Farito ireo teny, na andian-teny, na fehezanteny, na hevitra miverimberina.** 

**Asio tsipika eny ambanin'ireo teny na fehezanteny manan-danja na manana heviny manokana ho anao.** 

**Mampiasa→ hampifandraisana ireo teny na fehezanteny mifandraika amin'ny teny na fehezanteny hafa.**

**Ianaro tsianjery ny andininy tianao indrindra. Soraty imbetsaka izany mba hahamora ny fitadidianao azy.** 

`Mahatoky amin'ny zava-madinika ve lanao?` 

`Inona no mety hambaran'izany momba anao rehefa ho avy ny fitsapana mahamay kokoa?`