---
title:  "MANARAKA NY ZANAK'ONDRY"
date:   05/06/2023
---

### Hazavao

Eo amin'ny fiainanao manokana, ahoana no anehoanao ilay finoana "maharitra hatramin'ny farany Ny faminaniana mikasika ny mariky ny bibidia dia momba ny tsy fanajana ny fahalalahana ara-pivavahana, ny fandrarana ny olona na ny fikambanana iray tsy hahazo hividy na hivarotra ho famaizana azy, ny fanenjehana, ary farany, ny famoahana didy mampamono. Mahagaga anefa fa hafatra fampaherezana koa izany. Na ao anatin'ny fotoan-tsarotra indrindra aza dia hanohana ny olony izay "mitandrina ny didiny sy ny finoana an'i Jesosy" Andriamanitra (Apok. 14:12). Ary ao anatin'ireo didy ireo, mazava loatra, no misy ny didy fahefatra - ny Sabata andro fahafito.

Miresaka fotoana mbola ho avy ny Apôk. 13, izay hiasan'ny devoly eto an-tany amin'ny alalan'ny fahefana ara-politika sy ara-pivavahana mitambatra; io fahefana io no antsoina hoe bibldia, ary hampiasa hery izy. (Vakio ny Jao. 16:2; Mat. 10:22; 1 Pet. 4:12).

Milaza ny faminaniana fa hanomboka amin'ny sazy ara-toe-karena ny fanenjehana: tsy hisy hahazo hividy na hivarotra" raha tsy manana ny "mariky ny bibidia". Hilefitra ny ankamaroan'ny olona rehefa hitranga izany. Ary na iza na iza handà dia hamoahana didy manameloka azy ho faty.

Mandray ny heriny, ny seza fiandrianany, ary ny fahefany lehibe avy amin'ny dragona ilay bibidia voalohany ao amin'ny Apôk. 13. Voalaza ao amin'ny Apôk. 12:9 sy ny Apôk. 20:2 fa ny dragona dia Satana. Fahavalo fetsy izay miasa amin'ny alalan'ny fahefana eto an-tany i Satana. Milaza ny Apôk. 12:3-5 fa io "dragona" na ny devoly io dia niezaka handrapaka ilay "zazalahy" raha vao teraka Izy. Taorian'izay dia "novonjena faingana nakarina ho any amin'Andriamanitra, dia ho any amin'ny seza fiandrianany" io "zazalahy io". Manondro an'i Kristy izany, mazava loatra. Tamin'ny faniriany hamono an'i Jesosy zaza dia niasa tamin'ny alalan'i Heröda sy ny fanjakana romanina Satana. Araka ny Apok. 13:2, ny dragona, i Satana, izay niasa tamin'ny alalan'i Rôma jentilisa, dia hanome ny fitondram-panjakany ho an'io bibidia mipoitra io.

"Na dia maneho an'i Satana aza voalohany indrindra ny dragona, amin'ny heviny faharoa dia maneho ny fanjakana romanina koa izy. (...) Ny fahefana izay mandimby ny fanjakana romanina, izay nandray 'ny heriny sy ny seza fiandrianany ary ny fahefany lehibe' avy tamin'ny dragona, dia mazava fa Roma papaly".-SDABC, b. 7, t. 817.

Mifanohitra amin'ny tany rehetra" izay manaraka ilay bibidia, Andriamanitra kosa dia hanana vahoaka izay "manaraka ny Zanak'ondry". Araka ny efa fantatsika dia na hanaiky an'i Jesosy na hanohitra Azy isika. Toy ny tamin'izany fotoana izany sy ankehitriny koa, dia tsy hisy ny eo anelanelany. Ny tsy fanoloran-tena tanteraka ho an'i Jesosy dia fanoloran-tena ho an'ny ankilany, na tsapantsika izany na tsia.


`Rehefa avy namaky izay nosoratanao sy nomarihinao ianao dia inona ireo hevitra ankapobeny misongadina manokana avy amin'izany?` 

`Inona avy ireo fanontaniana mipetraka avy amin'ny fandinihanao ny andininy fototra? Ampahany inona no sarotra?`

`Inona avy ireo fitsipika sy fehin-kevitra hafa hitanao ao?`