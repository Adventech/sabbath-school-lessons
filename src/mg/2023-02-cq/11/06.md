---
title:  "ANDRIAMANITRA NO TOKONY HEKENA MIHOATRA NOHO NY OLONA"
date:   08/06/2023
---

### Takaro

### "ANDRIAMANITRA NO TOKONY HEKENA MIHOATRA NOHO NY OLONA"

"Hatramin'ny nipoahan'ilay ady lehibe tany an-danitra no efa fikasan'i Satana ny handrodana ny lalàn'Andriamanitra. (...) Na ny fialana amin'ny lalána manontolo na ny fitsipahana ny anankiray amin'ny didy no ahavitany izany, dia hitovy ny vokany amin'ny farany. (...) Tsy inona ilay fifandonana farany amin'ny fahamarinana sy ny fampianaran-diso fa ny fizarana farany eo amin'ilay ady nitarazoka mikasika ny lalan'Andriamanitra. Miditra amin'izany ady izany isika izao (...) HM, t. 607.

Ireo izay miezaka hankatò ny didin'Andriamanitra rehetra dia hisetra fanoherana sy hatao fihomehezana. Ao amin'Andriamanitra ihany no ahafahany mijoro. Mba hahazakany ny fitsapana eo anoloany, dia tsy maintsy mahafantatra ny sitrapon'Andriamanitra araka izay voambara ao amin'ny teniny izy ireo (...). Ho tonga amin'ny fanahy tsirairay ilay fisedrana hamantarany ny tena toetrany hoe: Andriamanitra ve no hankatoaviko mihoatra noho ny olona? (...) Moa vonona va isika hijoro tsy ho azo hozongozonina hiaro ny didin'Andriamanitra sy ny finoana an'i Jesosy?

Talohan'ny nanomboana ny Mpamonjy tamin'ny hazo fijaliana, dia nanazava tamin'ny mpianany Izy fa tsy maintsy hovonoina ka hitsangana avy ao am-pasana, ary nisy anjely nanatrika teo izay nampiorina ny teniny tao an-tsaina sy tao am-pon'ny mpino. Nefa nanantena fahafahana ara-nofo avy amin'ny ziogan'ny Romanina ny mpianatra, ka tsy zakan'ny eritreriny izany hoe llay fototry ny fanantenany rehetra no hiharan'ny fahafatesana mahafabaraka. Voaroaka tsy tao an-tsainy ny teny izay tokony ho notsarovany; ka rehefa tonga ny fotoana fitsapana, dia hita fa tsy vonona izy. (...) Toy izany koa: aseho eo anoloantsika ao amin'ny faminaniana ny ho avy amin'ny fomba mazava tahaka ny nanokafan'ny tenin'i Kristy izany teo amin'ny mpianatra. Aseho miharihary ireo toe-javatra mifandray amin'ny fiafaran'ny androm-pahasoavana sy ny asa fiomanana ho amin'ny androm-pahoriana. Nefa marobe no tsy mahafantatra ireny fahamarinana lehibe ireny toy ny tsy mbola nambara na oviana na oviana izany. (...)

Tsy tian'ny ankamaroan'ny olona ny fahamarinan'ny Baiboly, satria misakantsakana ny fanirian'ny fony feno fahotana sy tia an'izao tontolo izao izany; koa dia omen'i Satana azy ny fitaka ankamamiany.

miel nime anonl Nefa hanana vahoaka eto an-tany Andriamanitra izay hifikitra amin'ny Baiboly, ary ny Baiboly irery ihany ho filamatry ny fampianarana rehetra sy ho fototry ny fanavaozana rehetra. (...) Alohan'ny hanekena fampianarana na fitsipika iray dia tokony hitaky ny 'Izao no lazain'i Jehovah' mazava ho enti-manohana izany isika."- HM, tt. 619,621.


`Rehefa avy nandalina io andalan-tSoratra Masina io ianao nandritra ny herinandro, inona no nanaitra anao manokana?`

`Inona no ifandraisan'izany amin'ny fiarahamonina misy anao?`

`Avereno jerena ilay andininy nianaranao tsianjery. Ahoana no hampiharanao izany eo amin'ny fiainanao mandritra ity herinandro ity?`