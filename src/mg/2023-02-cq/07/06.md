---
title:  MPAMORONA
date:   11/05/2023
---

### Takaro

"Mba hamelana ny taranak'olombelona hanompo sampy fa tsy an'Andriamanitra ve no nahafatesan'i Kristy, kanefa ny didin'Andriamanitra milaza hoe: Jehovah Andriamanitrao no hiankohofanao, ary Izy irery ihany no hotompoinao' Mat. 4:10? Ary koa henemana no nanaovan'i Jehovah ny lanitra sy ny tany', inona ihany koa? 'Nitsahatra Izy tamin'ny andro fahafito' ary 'nanamasina azy', dia nomeny hotandremanao izany ho tsangambato fahatsiarovana fa Izy no Andriamanitra velona namorona ny lanitra eo an-tampon'ny lohantsika sy ny tany ijoroantsika. Izy no nanao ny hazo mijoalajoala sy nampihaingo ny voninkazo tsirairay. Samy manana ny lokony izy rehetra, ary nanao ny olombelona Izy ka nomeny azy ireo ny Sabata. Hatao inona? Fanomezana ho an'ny taranak'i Adama rehetra izany. Raha toa notandreman'izy ireo hatrany ny didy fahefatra dia tsy ho nisy tsy mpino teto an-tany na iray aza; manambara mantsy io didy io fa 'Jehovah [no nanao] ny lanitra sy ny tany sy ny ranomasina mbamin'izay rehetra ao aminy.' (...)

Eo amin'ny voary izay noforoniny ny dian-tanany. Ho gaga ve ianao raha tian'i Satana hofoanana ny lalan'Andriamanitra izay filamatry ny toetrany? lo no ho fitsipiky ny fitsarana rehefa hosokafana ireo boky ka hotsaraina araka ny asany avy ny olona tsirairay. Ahoana hoy Izy momba ireo anarana voasoratra? 'Efa vitako tombo-kavatsa eo am-pelatanako hianao". Vita tombo-kavatsa tamin'ny alalan'ireo mariky ny namantsihana Azy teo amin'ny hazo fijaliana izy ireo. An'Andriamanitra ny olombelona, Azy amin'ny alalan'ny Famoronana ary Azy amin'ny alalan'ny fanavotana. (...) Christ Triumphant [Hagerstown, Md.: Review and Herald Publishing Association, 1999], 15.

Vakio koa ny HM, tt. 450-452. 


`Rehefa avy nandalina io andalan-tSoratra Masina io ianao nandritra ny herinandro, inona ireo fanapahan-kevitra tsy maintsy horaisinao eo amin'ny fiainanao manokana?`

`Inona avy ireo fanapahan-kevitra ampahibemaso ilainao hatao eo amin'ny fiarahamonina misy anao?`

`Avereno jerena ilay andininy nianaranao tsianjery. Ahoana no hampiharanao izany eo amin'ny fiainanao mandritra ity herinandro ity?`