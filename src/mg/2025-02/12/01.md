---
title:  "FANAMBARANA MIALOHA"
date:   14/06/2025
---

> Velomin'ny Teniny : Eks. 9 (5h20)

### FANAMBARANA MIALOHA

### Hodinihina mandritra ny herinandro

Dan. 2:31-45; Dan. 3:1-12,17,18; Apok. 13:11-17; Rom. 1:18-25; Asa. 12:1-17; Mat. 12:9-14.

> <p>  Tsianjery:</p>
> "Fa tsy nomen'Andriamanitra fanahy osa isika, fa fanahy mahery sy fitiavana ary fahononan-tena." - 2 Tim. 1:7.

Hijery tantara roa hafa ao amin'ny Baiboly isika amin'ity herinandro ity, izay nanambara mialoha ireo tranga hiseho amin'ny andro farany, amin'ny tsipiriany manaitra.

Hodinihintsika voalohany ny tantaran'i Sadraka sy i Mesaka ary i Abednego, izay maneho mazava ireo lohahevitra hita ao amin'ny Ap√¥k. 13. Avy eo dia hijery ao amin'ny TV isika, izay ahitantsika fa mety hanampy koa ny fanandramana niainan'ireo Kristianina voalohany, hahafantarana izay miandry antsika eo anelanelan'ny ankehitriny sy ny fiverenan'i Kristy.

Misongadina ao amin'ireo ohatra roa ireo ny herim-po, ary atoro antsika ao ny fomba ahitana fiadanan-tsaina na dia ao anatin'ny fotoan-tsarotra indrindra aza.

"Aza matahotra," "Nahoana no taitra Hianareo?"; nanao teny toy izany ombieny ombieny i Jesosy. Zava-dehibe ny mitadidy fa i Kristy no ivon'ny faminaniana, ary araka izany, tokony hahita teny mampahery toy izany isika manerana ny fanoritsoritana ireo toe-javatra hiseho eto an-tany amin'ny andro farany. "Aza malahelo ny fonareo; minoa an'Andriamanitra, ary minoa Ahy koa," hoy i Jesosy tamin'ny mpianany (Jao. 14:1).

Raha lazaina amin'ny fomba hafa dia izao: marina fa ho sarotra sy mafy tokoa ny toe-javatra hitranga any am-parany ho an'ireo izay miezaka mitoetra ho mahatoky amin'Andriamanitra. Kanefa raha ny marina, dia tokony ho amim-panantenana no ijerentsika ireny tranga ireny, fa tsy amin-tahotra.

_*Famerenana ny lesona ny sabata 21 Juin._