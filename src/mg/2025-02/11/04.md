---
title:  "BOAZA, AMIN'NY MAНА-MPANAVOTRA AZY"
date:   10/06/2025
---

> Velomin'ny Teniny : Eks. 5

### BOAZA, AMIN'NY MAНА-MPANAVOTRA AZY

Nanjary tia an'i Rota fatratra | Boaza ary naniry ny hampakatra azy, saingy nisy sakana iray tsy azo natao tsinontsinona: nisy havana akaiky kokoa izay nanan-jo tamin-dravehivavy sy ny tany. Raha raisintsika ho tandindona maneho an'i Kristy i Boaza, dia manampy antsika hahatakatra ny ampahany manan-danja amin'ny ady lehibe ifanandrinan Andriamanitra sy i Satana izany toe-javatra izany. Tia antsika i Kristy, saingy misy "havana akaiky" izay milaza fa azy isika: i Satana.

`Inona no ambaran'ireto toko sy andininy manaraka ireto momba ny fanambaran'i Satana fa manan-jo amin'ny taranak'olombelona izy? (Joba 1:6-11; Mat. 4:8,9; Joda 1:9; Lio. 22:31).`

Rehefa tonga nanatrika ny filan-kevitry ny lanitra i Satana, dia nanambara tamin' Andriamanitra fa "Avy nizahazaha teny amin'ny tany (...) ka nivezivezy teny. Jõba 1:7. Ary rehefa nanontany azy Andriamanitra raha toa hitany i Jõba ilay marina, dia nambarany fa azy i Jõba fa tsy tena nametraka ny fony tamin Andriamanitra tokoa. Izany hoe, izao no tiany hambara: "Manara-dia Anao izy satria manisy soa Azy ianao. Atsaharo ny fanaovan-tsoa aminy dia ho hitanao izay tena iandanian'i Jõba."

Ahitantsika firesahana fohy mikasika ny tantara iray fantatry ny Isiraely tsara ao amin'ny Joda: natsangana tamin'ny maty i Mosesy taoriana kelin'ny fotoana nandevenan Andriamanitra azy (Deo. 34:6). Na dia tsy fantatsika aza ny tsipiriany momba izany, dia ambaran'ny lahatsoratra fa niady ny fatin'i Mosesy Andriamanitra sy i Satana; midika izany fa nitaky ny fatin'i Mosesy i Satana.

"Ary nony hitany fa vonona hanapaka ny fefy vy amin'ity tranomaizina mainty ity sy manatona ny fasana misy an'i Mosesy miaraka amin'ny andian'anjely mamirapiratra ilay Andrian'ny fiainana - dia taitra mafy izy ka nihazakazaka niaro ny toeram-panjakany. Lasa izy nanohitra mafy ny fanafihana ny tany izay lazainy fa azy, niaraka tamin'ny anjely ratsiny. Nambarany fa babony i Mosesy, afa-tsy izany, ny tsy fitandremany ny didin'Andriamanitra sy ny nakany ho an'ny tenany ny voninahitra tokony ho an'i Jehovah, dia maha-meloka azy mitovy tamin'izay nandroahana azy, Losifera, avy any an-danitra." - PM, t. 477. Mazava loatra fa nolavin'i Kristy ny fitakian'i Satana, ary natsangana tamin'ny maty i Mosesy (jereo ny Mat. 17:3).

Nankany amin'ny vavahadin'ny tananan'i Betlehema i Boaza, ao amin'ny Rota 4:1-12, toerana izay nahaterahan'i Kristy teto amin'ity tanintsika ity amin'ny maha-havana mahavotra antsika Azy. Nivory tao ireo loholona, ary nisy ny fifanakalozana kapa tamin'ny farany (tandindon'ny maha-tompon'ny tany azy).

Teo am-bavahadin'ny tanana no nitsarana ny toe-javatra samihafa; tandindon'ny fitsarana hita ao amin'ny Dan. 7:13,14,22,16,27 izany. Tokony ho voamaritsika izao lafiny iray manan-danja amin'ny fitsarana izao: ny fanomezana "rariny ny olo-masin'ny Avo Indrindra dia noho ny nandoavan'i Kristy ny sandan'izany ho antsika, tahaka izay nataon'i Boaza ho an'ilay nampakariny.