---
title:  "ARA-BAKITENY SA ARA-KEVINY?"
date:   03/04/2025
---

> Velomin'ny Teniny :  Apok. 9

### ARA-BAKITENY SA ARA-KEVINY?

Teboka iray manan-danja tokony hataon'ireo izay mandinika ny faminaniana ny famaritana raha toa horaisina ara-bakiteny na ara-keviny ny fomba fiteny ampiasain'ny Baiboly. Ahoana no hamaritana raha toa mamplasa fanoharana ny mpanoratra, ary ahoana no hahalalana ny zavatra tondroin'izany tandindona izany? Tahaka izao ny fomba manan-danja indrindra hanaovana izany: jerena ny fomba nampiasana ilay tandindona manerana ny Baiboly; mifanohitra amin'ny fijerena ny fampiasana ny tandindona iray amin'izao vanim-potoana ankehitriny izao izany. Ohatra, misy olona mahita fa manondro an'i Russie ny sarin'ny bera ao amin'ny Dan. 7 satria matetika io sary io no ampiasaina ankehitriny hoenti-maneho an'i Russie. Tsy fomba azo antoka hanazavana ireo sary an'ohatra ampiasain'ny Baiboly izany.

Diniho ireto toko sy andininy manaraka ireto, ary aoka ny Balboly Ihany no hanazava ny teny ao aminy. Inona ny sary an'ohatra iralsan'ireo toko sy andininy ireo araka ny lohaheviny avy, ary inona no voalazan'ny Baiboly fa tondroin'izany?

`Dan. 7:7; Dan. 8:3; Dan. 7:24`

`Apok. 1:16; Efes. 6:17; Heb. 4:12`

`Apok. 12:1; Apok. 21:2; Efes. 5:31,32; Jer. 6:2`

Rehefa arahina ny fitsipika tsotra, izay mamela ny Baiboly hamaritra ny teny ampiasainy, dia saika tsy misy zava-miafina intsony ao ambadiky ny tandindona ara-paminaniana. Hitantsika, ohatra, fa fahefana ara-pôlitika na firenena iray no tondroin'ny tandroka iray. Maneho ny Tenin'Andriamanitra ny sabatra; ary ny vehivavy dia maneho ny fiangonana. Hitantsika mazava amin'izay fa manazava ny tenany tokoa ny Baiboly.

Misy fanontaniana tokony mbola hovaliana anefa: nahoana Andriamanitra no miteny amin'ny alalan'ny tandindona fa tsy mivantana? Nahoana, ohatra, no tondroin'i Petera amin'ny fomba miafinafina amin'ny hoe "Babylona" ny tananan'i Rôma, ao amin'ny 1 Pet. 5:13?

Mety ho maro ny antony nahatonga an'Andriamanitra nifidy ny hampita hafatra amin'ny alalan'ny tandindona ao amin'ny faminaniana. Raha mahakasika ny fiangonan'ny Testamenta Vaovao, ohatra, raha notondroin'ny Apokalipsy mazava ho tompon'andraikitry ny faharatsiana maro i Rôma dia azo heverina fa ratsy kokoa noho izay nitranga ny fanenjehana nihatra tamin'ny fiangonana. Na inona na inona anton'izany, dia mahazo matoky isika fa irin'Andriamanitra ny hahatakarantsika ny hevitr'ireny tandindona ireny.

`Na dia mitoetra ho zava-miafina aza ny sasany amin'ireo tandindona sy faminaniana, ahoana no mahatonga ny fifantohantsika amin'izay takatsika hanamafy orina ny finoantsika?`