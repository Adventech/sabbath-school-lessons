---
title:  FIANARANA FANAMPINY
date:   04/04/2025
---

> Velomin'ny Teniny : Apok. 10 (5h48)

**Vakio ny "Mpanavao fivavahana amerikanina", toko faha-18, ao amin'ny HM.**

"Nolazain'ny mpitandrina sy ny vahoaka fa ireo faminanian'i Daniela sy ny Apokalypsy dia zava-miafina tsy hay fantarina. Kristy anefa dia nitarika ny mpianany ho amin'ny 'ny andron'izy ireo koa tenin'ny mpaminany Daniela mikasika ireo toe-javatra hitranga amin'ny ka hoy Izy hoe: 'Aoka hisaina izay mamaky izany. - izany-Mat. 24:15. 15. Ary ny fanantitranterana fa zava-miafina ny Apokalypsy, ka tsy mety ho tratran'ny saina, dia mifanohitra amin' anaran'io boky to mihitsy. 'Ny fanambaran'i Jesosy Kristy, izay nomen'Andriamanitra Azy, mba hasehony amin'ny mpanompony izay zavatra tsy maintsy ho tonga faingana; (...) Sambatra izay mamaky sy mihaino ny tenin'ity faminaniana ity ka mitandrina izay voasoratra ao anatiny, fa antomotra ny andro. - Apôk. 1:3.

"Eo anoloan'ny fanambarana avy amin'ny tsindrimandrin'Andriamanitra, ahoana no ahasahian'ny olona mampianatra fa zava-miafina tsy mety ho takatry ny sain'ny olombelona ny Apokalypsy? Zava-miafina nambara izany, boky mivelatra. Mitarika ny saine ho eo amin'ireo faminanian'i Daniela ny fandinihana ny Apokalypsy, ary samy manolotra fampianarana lehibe ireo, avy amin'Andriamanitra ho an'ny olombelona, mikasika ireo toe-javatra izay hitranga amin'ny fiafaran'ny tantaran'ity izao tontolo izao ity.

"Novelarina tamin'i Jaona ireo toe-javatra mahaliana fatratra sy mampangitakitaka eo amin'ny fanandramana ataon'ny fiangonana. Hitany ny toerana, ny loza, ny ady sy ny fanafahana farany ny vahoakan'Andriamanitra. Noraketiny an-tsoratra ireo hafatra famaranana izay hahamasaka ny vokatry ny tany, na ho amboara hoentina any amin'ny sompitry ny lanitra na ho kitay hodorana amin'ny afo fandravana. Lohahevitra mavesa-danja no nambara taminy, indrindra ho an'ny fiangonana farany, mba hahazoan ireo izay miala amin'ny fahadisoan-kevitra handray ny fahamarinana, hahazo torolalana ny amin'ny loza sy ny ady manoloana azy. Tsy misy tokony hijanonana amin'ny haizina raha ny amin'izay mikasika ny hitranga eto ambonin'ny tany." - HM, tt. 355, 356, ed. 1983.

**Fanontaniana hifanakalozan-kevitra**

`1. Amin'ny fomba ahoana no hahatonga ny fandinihana ny faminaniana hampitombo ny finoanao? Inona ny faminaniana nampitombo ny fitokianao amin'ny Balboly ary indrindra amin'Andriamanitra izay nanome izany tamin'ny alalan'ny tsindrimandry (faminaniana izay nosoratana an'arivo taona lasa mikasika ireo toe-javatra hitranga zato na arivo taona aty aoriana)? Ahoana, ohatra, no anomezan'ny Dan. 12 antsika antony manan-danja sy ara-lõjika mba hananana toky ny amin'ny fisian'Andriamanitra ary koa ny fahalalany momba ny hoavy?`

`2. Inona avy ny fomba tsara indrindra hiarovantsika tena amin'ny ezaka ataon'ny olona mba hitondrana fanazavana tsy marim-pototra momba ny faminaniana, eny fa na eo anivon'ny fiangonantsika aza indraindray? Nahoana isika no tokony hitandrina ka hamantatra ny zavatra rehetra ary hihazona mafy izay tsara (1 Tes. 5:21)?`