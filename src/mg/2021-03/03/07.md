---
title:  "Fianarana fanampiny"
date:   16/07/2021
---

<em>"Tsy mety hisy fitomboana na fitondrana vokatra eo amin'ny fiainana mifantoka amin'ny tena. Raha nanaiky an'i Kristy ho Mpamonjin'ny tenanao ianao, dia tokony hanadio ny tenanao, ary hiezaka hanampy ny hafa. Resaho ny fitiavan' i Kristy, tantarao ny fahatsarany. Ataovy izay adidy rehetra mitranga. Ento ao am-ponao ny enta-mavesatry ny fanahy ary amin'ny fomba rehetra azon'ny herinao atao, dia tadiavo izay hamonjena ny very. Rehefa mandray ny Fanahin'i Kristy ianao - ny fanahin'ny fitiavana manadino ny tena sy miasa ho an'ny hafa - dia hitombo ianao ka hitondra voa. Ho masaka eo amin'ny toetra amam-panahinao ireo fahasoavan'ny Fanahy. Hihamatanjaka ny finoanao, hihalalina ny foto-pinoanao, ho tanteraka ny fitiavanao. Hampitaratra bebe kokoa hatrany ny fitoviana amin'i Kristy ianao eo amin'izay madio, ambony sy maha-te ho tia rehetra."-</em> HF, t. 47.

Eo am-piatrehana ireo olana misy eo amin'ny samy mambran'ny fiangonana: "Raha avela miresaka mandritra ny ora maro ny roa tonta, tsy ny fotoana ihany no lanilany foana amin'izany, fa tsy maintsy mijanona mihaino azy ireo koa ireo mpanompon'Andriamanitra. Tsy milefitra eo ambanin'ny fahasoavana akory anefa ny fon'ny roa tonta. Raha mba nanaiky hametraka ny avonavony sy ny fitiavan-tenany anefa izy ireo, dimy minitra dia ho ampy hamahana ny toe-java-tsarotra."- EW, t. 119.

**Fanontaniana ifanakalozan-kevitra :** 

`1. Ao amin'ny kilasy, mieritrereta fomba mahomby hahafahana mandresy ny fitiavan-tena. Ahoana no handraisan'ny tsirairay andraikitra mba hahafanteraka izany hevitra izany?`

`2. Tsy ratsy tsy akory ny hambom-po. Tian'Andriamanitra hahavita zava-dehibe eo amin'ny fiainantsika isika. Mety hahatonga antsika ho resin'ny hambom-po anefa izany, ahoana no hialantsika amin'izany fandrika izany?`

`3. Mety tsy hampiseho hambom-po, fihatsarambelatsihy, fitiavan-tena na koa fialonana ny ankamaroantsika; fihetsika tsara no mety asehontsika ivelany. Tahaka ny fakan'ny hazo aravaha anefa, dia miafina ao ambanin'izay miseho ety ivelany ireo toetra ratsy ireo. Toy ny ahoana ny fiovan-toetran'ny olana tarihin'ny Fanahy Masina eo amin'ny fampiharana? Ahoana no handresentsika ny fakan'ny olantsika ka hahitantsika fitsaharana ao amin'i JesÃ´sy?`

`4. Saino bebe kokoa ny valinteninao tamin'ny fanontaniana farany ao amin'ny fizarana Alakamisy mikasika ny maha-zava-dehibe ny fiavin'i Kristy fanindroany. Inona rahateo moa ny fanantenana ao anatintsika raha tsy eo izany? Raha tsy hisy izany, inona ny soa ho nentin'ny fiavian'i Kristy voalohany, satria fantatsika fa ny maty dia hatory mandra-pahatongan'ny fitsanganana amin'ny maty, izay tsy hiseho raha tsy amin'ny fiavian'i Kristy fanindroany? `