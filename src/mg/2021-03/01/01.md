---
title:  "Miaina ao anaty fiarahamonina mirotoroto"
date:   26/06/2021
---

### Hodinihina mandritra ny herinandro: 
Gen. 2:1-3; Jer. 45:1-5; Eks. 20:11; 2 Sam. 7:12; Mar. 6:30-32; Gen. 4:1-17. 

> <p>Tsianjery</p>
>"Manina sady vonton'alahelo ny kianjan'i Jehovah ny fanaliiko; ny foko sy ny nofoko mihoby an'Andriamanitra velona." Sal. 84:2. 

Nipaipaika tsy an-kijanona ny famataranandro teo amin'ny rindrina. Ora roa sisa dia hanomboka ny Sabata. Nisento i Mary raha nanopy maso ny tao an-tranony; mbola niparitaka eraky ny efitrano fandraisam-bahiny ny kilalaon'ny ankizy; nikorontana tanteraka ny tao an-dakozia. Matory eo am-pandriana i Sarah, ilay zanany faravavy, manavy; kanefa ny ampitson'io dia hampandroso ny olona ao am-piangonana i Mary, izay midika fa tsy maintsy hiainga ao an-trano antsasak'adiny mialoha ny fotoana mahazatra izy ireo. Tena maniry fitsaharana re aho rahampitso! Hoy ny vetsovetson'i Mary. 

Tamin'izay ora izay ihany koa, any amin'ny toeran-kafa, indro i Josh, Mary, milahatra hividy ny sakafo ireo isan-kerinandro. Nitohana izay tsy izy ny fifamoivoizana. Lava dia lava ny filaharana eo amin'ny fandoavam-bola, toy ny hoe niantsena tamin'io andro io avokoa ny olon-drehetra. Mila mitsahatra aho, tsy vitako intsony izao! hoy Josh niteny anakampo. Mba misy zavatra tsara kokoa noho izao kosa amin'ity fiainana ity. 

Rotoroto, ora maro iasana, fifamotoana amin'ny mpitsabo, resaka atao amin'ny fitaovan-tserasera, fiantsenana, sy ny entimody samihafa no mibahan-toerana eo amin'ny fiainantsika. Na mampiasa ny fitaovam-pitaterana ho an'ny besinimaro isika na mitondra môtôsikileta na koa mitondra ny ankohonantsika amin'ny fiarantsika, dia mandrahona hono izay zava-manan-danja tokoa ny rotoroton'ny raharaha ataontsika eo amin4ny fiainantsika. 

Ahoana no ahitantsika fitsaharana ao anatin'izao fikoropahana etsy sy eroa izao? 

_*Famerenana ny lesona ny sabata 03 Jolay._