---
title:  "Ny famantaran'ny fanekena"
date:   21/08/2021
---

### Hodinihina mandritra ny herinandro: 
Gen. 1; Eks. 20:8-11; Eks. 16:14-31; Deo. 5:12-15; Sal. 92; Isa. 58:13.

><p> Tsianjery:</p> 
>"Ary Andriamanitra nitahy ny andro fahafito sy nanamasina azy, satria tamin'izany no nitsaharan'Andriamanitra tamin'ny asany rehetra izay noforoniny tamin'ny nanaouany azy."- Gen. 2:3. 

### Fampidirana

Iza no mahazo an-tsaina hoe toy ny ahoana ny namoronana ny hazavana tao anatin'ny haizina, ny namoronana ny ranomasina feno zava-manana aina sy ireo voro-manidina? Ahoana ny namoronana an'i Adama sy i Eva tamin'ny fomba mihoatra ny herin'olombelona? Tsy ho takatry ny saintsika mihitsy ny fomba nanaovan'Andriamanitra izany.

Rehefa vita izany asa famoronana rehetra izany dia nifantoka tamin-javatra hafa indray Andriamanitra. Raha atao indray mitopy maso izany dia toa tsy manaitra, tsy toy ny trozona mitsambikina anaty ranomasina na ny volom-borona tsara tarehy. Andro anankiray no noforoniny, dia ny andro fahafito izany, ary nataony manokana tokoa. Na dia tsy mbola niaina tao anatin'ny fiainana feno rarin-tsaina araka ny safidiny aza ny olombelona dia efa nametraka tsangambato velona ho fampahatsiarovana Andriamanitra. Tiany ny hahatonga izany ho fotoana hitsaharantsika sy hifaliantsika amin'ny fiainana - andro iray izay tsy iasana fa ankalazana ny fanomezana natolony - ny ahi-maitso, ny rivotra, ny zavaboary, ny rano, ny olona, ary indrindra indrindra Ilay Mpahary ireo fanomezan-tsoa rehetra ireo.

Mbola nitoetra izany fanasana izany na dia taorian'ny nandroahana ireo mpivady voalohany tao Edena aza. Nataon'Andriamanitra izay hahazoana antoka fa haharitra ny fitsapan'ny taona maro izany, ary hatrany am-piandohana no nampifamatorany izany amin'ny fotoana.

Hodinihintsika mandritra ity herinandro ity ny fanasan'Andriarnanitra antsika hiditra ao amin'ny fitsaharana izay miverina isaky ny andro fahafito.

_*Famerenana ny lesona ny sabata 28 Aogositra._