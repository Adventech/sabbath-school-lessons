---
title:  Fianarana fanampiny
date:   27/08/2021
---

<em>"Nomen'Andriamanitra ny olona ny tsangambaton'ny heriny mamorona, mba hahazoany mahafantatra Azy eo amin'ny asan'ny tanany. Mibaiko antsika ny Sabata hibanjina ny voninahitry ny Mpamorona eo amin'ny asam-pamoronana nataony.(...) Tokony handinika ireo hafatra nosoratan'Andriamanitra teo amin'ny zavaboahary isika (...) Rehefa manatona akaiky ny fon'ny zavaboahary isika dia ataon'i Kristy ho tena misy tokoa ny fanatrehany, ary miteny amin'ny fiadanany sy ny-fitiavany amin'ny fontsika Izy. "</em>- HF, tt. 15, 16.

"Anisan'ny antony iray lehibe nanafahan'Andriamanitra ny Isiraely avy tany Egipta ny mba hahafahan 'izy ireo mitandrina ny Sabatany masina.(...) Hita mazava fa nohavaozin'i Mosesy sy i Anfina ny fampianarana mikasika ny fahamasinan'ny Sabata, satria niteny tamin'izy ireo i Farao, nanao hoe: "hianareo mampitsahatra azy amin'ny fanompoany mafy"- Eks. 5:5. Asehon'izany fa nanomboka nanao fanavaozana mikasika ny Sabata i Mosesy sy i Arôna tao Egipta.

Tsy natao ho fahatsiarovana ny fanandevozana azy tany Egipta tsy akory ny fitandremana ny Sabata. Ny fitandremana izany ho fahatsiarovana ny famoronana kosa dia natao ho tsiaro mahafaly momba ny fanafahana tamin'ny fampahoriana ara-pivavahana tany Egipta, izay nampanano sarotra ny fitandremana ny Sabata. Ny fanafahana azy ireo tamin'ny fanandevozana dia nandrehitra mandrakariva tao am-pony ny fiheverana amim-pitiavana ny malahelo sy ireo ampahoriana, ary ny kamboty sy ny mpitondratena."- naoty fanampiny ao amin'ny "From Eternity Past", nosoratan'i Ellen White, t. 549.

**FANONTANIANA HIFANAKALOZAN-KEVITRA:**

`1. Misy Kristianina sasany, misy Advantista vitsivitsy koa aza, mandray ny "fivoarana miandalana tarihin'Andriamanitra" ho fanazavana ny famoronana. Ahoana no anehoan'ny Sabata ny tsy mampitombina io "fivoarana miandalana tarihin'Andriamanitra" io? Inona moa ny tanjon'ny fanamasinana ny andro fahafito raha toa taona maro an-tapitrisany tany aloha no hotsarovana, indrindra raha milaza mazava ny tenin'Andriamanitra fa nohamasinina taorian'ireo henemana voalohany tamin'ny famoronana izany?`

`2. Inona no havalinao ny fanambaran'ny olona fa tsy ny andro no zava-dehibe fa ny fananana andro iray itsaharana ao anatin'ny herinandro? Misy ihany koa ny fanambarana fa i Jesôsy  no Sabata fitsaharantsika ka tsy ilaintsika ny mitandrina andro iray ho fitsaharana, ahoana no havalinao izany?`

`3. Ahoana no hahatonga ny fanamasinana ny Sabata ho fampahatsiahivana ny fanafahana sy ny fahafahana? Inona no hataontsika mba tsy hahatonga izany ho feno fandrarana sy fandalan-dalana ivelany fotsiny?`

`4. Misy olona milaza fa asa atao hahazoam-pamonjena ny fitandremana ny Sabata. Inona ihany koa anefa ny mampitombina ny hoe: miomana ho any an-danitra isika amin'ny alalan'ny fitandremana ny Sabata?`