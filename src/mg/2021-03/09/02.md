---
title:  "Mialoha ny fitsaharana"
date:   22/08/2021
---

Teo Andriamanitra tamin'ny voalohany, niteny Izy dia nisy izao tontolo izao. Nampisaraka ny alina tamin'ny andro ny hazavana; tamin'ny andro faharoa no nitenenan'Andriamanitra dia ary ny habakabaka sy ny ranomasina; ny tany maina sy ny zava-maniry kosa no ary tamin'ny andro fahatelo. Namorona ny rafitry ny fotoana sy ny erana Izy, rehefa izany dia nofenoiny zavaboary ireo nandritra ny telo andro manaraka. Nanapaka ny habakabaka ny hazavana, na andro na alina. Samy hafa amin'ny tantara ao amin'ireo kolontsaina tany aloha be tany ny fitantaran'ny Baiboly ny Famoronana izay manambara mazava fa tsy andriamanitra tsy akory ny masoandro amam-bolana ary ny kintana. Tsy nisy izany raha tsy tamin'ny andro fahefatra, ary Andriamanitra no nahary azy tamin'ny teniny.

Feno aina sy hatsaran-tarehy ny filazalazan'i Mosesy momba ny andro faha-5 sy faha-6 (Gen. 1:20-31). Samy nameno ny toerana efa nomanin'Andriamanitra ho azy ny voromanidina sy ny hazandrano ary ireo biby samihafa.

`Inona no ambaran'ny fahitan'Andriamanitra ny zavaboariny? Vakio ny Gen. 1:1-31.`

Nataon'Andriamanitra lavorary ny toerana noforoniny. Zavaboary marobe no nameno ny tany. Naverimberiny toy ny fiverenan-kira mahafinaritra ny teny hoe "tsara" isaky ny andro iray nohariany.

`Ahoana no maha-samy hafa ny famoronana ny olombelona amin'ireo zavaboary hafa rehetra? Vakio ny Gen. 1:26, 27 sy ny Gen. 2:7, 21-24.`

Niondrika Andriamanitra ary nanomboka namolavola fotaka. Ny famoronana ny olombelona araka ny Endriny dia fanehoana ny fitiavany sy ny fanakaikezany antsika. Nanisy fofon'aina mahavelona ny vavoron'i Adama Andriamanitra ka indro tonga olombelona izy. Zava-dehibe tao anatin'ny herinandron'ny famoronana ny fomba manokana namoronana an'i Eva, avy tamin'ny taolan-tehezan'i Adama. Anisan'ny zavatra noharian'Andriamanitra ho an'ny olombelona ny fanambadiana - fitokiam-piraisana masina hita eo amin'ny Â´ish' sy `ishshah, dia ny lehilahy sy ny vehivavy izany.

Tamin'ity indray mandeha ity, rehefa nijery ny zava-drehetra noforoniny tamin'ny andro fahenina Andriamanitra, dia samy hafa tamin'izay nambarany tany aloha no nolazainy: "Ary hitan'Andriamanitra izay rehetra nataony, ary, indro, tsara indrindra izany."- Gen. 1:31.

`Saino ny maha-samy hafa tanteraka ny tantaran'ny Baiboly mikasika ny Famoronana amin'izay ampianarin'ny olombelona tsy tarihin'ny tenin'Andriamanitra. Inona no ambaran'izany momba ny ilantsika ny fiankinana amin'ny Tenin'Andriamanitra mba hahatakarana ny fahamarinana?`