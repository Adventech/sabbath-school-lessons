---
title:  "Antony hafa tokony hitsaharana"
date:   25/08/2021
---

Nitoby tao atsinanan'i Jordana ny Isiraely. Nalain'izy ireo ny tanin'ny mpanjakan'i Basana sy ireo mpanjaka roan'ny Amorita. Nampiantso ny Isiraely indray i Mosesy tamin'izany fotoana manan-danja izany, ary nampahatsiahy azy ireo fa ny fanekena natao tao Sinay dia tsy ho an'ireo ray aman-dreniny ihany fa ho azy ireo koa. Naveriny indray ho ren'izy ireo ny didy folo, fa mahasoa azy izany.

`Ampitahao ny Eks. 20:8-11 sy Deo. 5:12-15. Inona ny fahasamihafana eo amin'ny fomba filazana ny didy mikasika ny Sabata ao amin'ireo andininy ireo?`

Manomboka amin'ny teny hoe "mahatsiarova" ny didy ao amin'ny Eks. 20:8. Ny Deo. 5:12 kosa dia manomboka amin'ny teny hoe "mitandrema"; any amin'ny faramparan'izany didy izany vao ampiasainy ny hoe "tsarovy" (Deo. 5:15). Asaina mahatsiaro ny naha-andevo azy fahiny izy ireo ao amin'io andininy io. Na dia nitombo tao anatin'ny fahalalahana aza ireto taranaka ireto, dia ho teraka tao anatin'ny fahandevozana izy ireo raha toa tsy navotana tamin'ny fomba mahagaga. Ny didy mikasika ny Sabata dia nampahatsiahivana azy fa Ilay Andriamanitra izay niasa tao amin'ny tantaran'ny Famoronana ihany no nanafaka azy: "tanana mahery sy sandry nahinjitra no nitondran'i Jehovah Andriamanitrao anao nivoaka avy tany"- Deo. 5:15.

Nifanaraka indrindra tamin'ny toe-javatra niainan'ny Isiraelita tamin'izany andro izany io fahamarinana io, raha teo amin'ny sisin'ny tany nampanantenaina izy ireo, 40 taona taorian'ny tsy fahombiazan'ireo taranaka voalohany. Niraviravy tanana izy ireo raha tokony hambabo izany tany izany, tahaka ireo razany raha niala avy tany Egipta ihany. Nilainy Ilay Andriamanitra izay miasa amin'ny "tanana mahery sy sandry nahinjitra". 

Miampy izao ny antony tokony hitandreman'izy ireo ny Sabata. Tokony hitandrina ny andro Sabata izy satria  Andriamanitry ny fanafahana Andriamanitra (Deo. 5:15).

Tsy mifanalavitra amin'ny Famoronana ny didy mikasika ny Sabata, eny na izay ao amin'ny Deo. 5 aza, na dia samy hafa aza ny sehatra iresahana izany. Amin'ny lafiny iray, teboka iray manamarika famoronana vaovao ny fanafahana ny Isiraely avy tany Egipta, tahaka ny tantaran'ny famoronana ao amin'ny Genesisy. Vahoaka vaovao noforonin'Andriamanitra ny Isiraely nafahana (jereo ihany koa ny Isa. 43:15).

Koa satria ny Fahafahana (Eks么d么sy) dia tandindon'ny fahafahana amin'ny ota, izany hoe fanavotana, dia hitantsika ao amin'ny Sabata araka izany ny Famoronana sy ny Fanavotana. Araka izany, ny Sabata dia mampitodika antsika amin'i Jes么sy Ilay Mpamorona sy Mpanavotra antsika.

`Vakio ny Jao. 1:1-13. Inona no ambaran'ireo andalan-tSoratra Masina ireo antsika momba an'i Jes么sy Ilay Mpamorona sy Mpanavotra antsika?`