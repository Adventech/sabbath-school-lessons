---
title:  "Ny 'ohatry' ny fitsaharana"
date:   07/09/2021
---

Ankoatra ireo ohatra efa nodinihintsika, dia azo ampiharina amin'ny fanazavan'ny Baiboly ny atao hoe "fitsaharana" ny hevitra mikasika ny aloka sy tandindona. Andeha isika hijery izany ao amin'ny TV, dia ny bokin'ny Hebreo izany.

`Vakio ny Heb. 4:1-11. Inona no tondroin'ny teny fikasana ny amin'ny fidirana ao amin'ny fitsaharany? Inona ny hevitra entin'ny fanandraman'ny Isiraely nandritra ny Fahafahana sy ny fandehanana nirenireny tany an'efitra hanampiana ny hevitra mikasika ny fidirana ao amin'ny fitsaharan'Andriamanitra?`

Zava-dehibe tokoa ny lohahevitra momba ny faharetana sy ny fahatokiana. eto. Na dia miresaka ny amin'ny Sabata andro fahafito aza ireo andalan-teny ireo (sy ny andininy eo alohany; jereo ny Heb. 3:7-19), dia mifantoka kokoa amin'ny antso atao amin'ny vahoakan'Andriamanitra mba haharitra ao amin'ny finoana, izany hoe hitoetra ho mahatoky ao amin'Andriamanitra sy ny filazantsara.

Mampahatsiahy ny mpamaky handray amim-pahamatorana ny lesona nianarana avy tamin'ny fitarihan'Andriamanitra tamin'ny lasa ireo toko sy andininy ireo, "fandrao hisy olona latsaka amin'ny tsi-finoana tahaka izany koa"- Heb. 4:11. Tandremo fa fampahatsiahivana lehibe izany tsy hahalavo antsika! Nandre ny filazantsara tokoa ny Isiraely saingy tsy nahasoa azy izany teny izany. Raha tokony ho nanamafy ny finoany tamin'ny fitokiana sy ny fankatoavana izy ireo, dia naleony nifidy ny hikomy (ampitahao amin'ny Heb. 3:7-15), vokatr'izany dia tsy niaina ny fanandraman'ny fitsaharana izay nirin'Andriamanitra ho azy mihitsy izy ireo.

Miresaka ny amin'ny fifandraisana ety misy eo amin'ny finoana sy ny fitsaharana ny Heb. 4:3. Rehefa mino sy matoky Ilay nampanantena fitsaharana, dia i Jes么sy Kristy izay afaka manatanteraka izany isika, vao afaka miditra amin'ny fitsaharany.

`Avereno vakina ny Heb. 4:3. Inona ny olana teo amin'ireo olona voalazan'io andininy io? Inona ny lesona azontsika tsoahina avy amin'izany, fa "isika koa dia nitoriana filazantsara tahaka ireny ihany"- Heb. 4:2?`

Nandray ny fanambarana voalohany avy amin'Andriamanitra (izay antsointsika hoe "Testamenta Taloha") ireo Kristianina voalohany, ary nino izy ireo fa i Jes么sy Kristy no Zanak'ondrin'Andriamanitra, dia ilay fanatitra noho ny otany. Tamin'ny alalan'ny finoany izany sorona izany no niainany ny famonjena tao amin'i Jes么sy  sy ny fitsaharana omena ao Aminy.

`Manampy antsika hiditra amin'ny fitsaharana izay hitantsika ao amin'i Jes么sy ny fahatakarana ny hoe vonjena amin'ny rany (fantatsika fa vonjena amin'ny fahasoavana isika fa tsy amin'ny asa), amin'ny fomba ahoana?`