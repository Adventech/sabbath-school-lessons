---
title:  "'Mankanesa aty Amiko (...)'"
date:   24/07/2021
---

### Hodinihina mandritra herinandro: 
Mat. 11:20-30; Mat. 5:5; Deo. 18:15; Gal. 5:1; Eks. 18:13-22; Gal. 6:2.

><p> Tsianjery:</p> 
> "Mankanesa aty amiko, hianareo rehetra izay miasa fatratra sy mavesatra entana, fa Izaho no hanome anareo fitsaharana."- Mat. 11:28. 

### Fampidirana

<em>"Mankanesa aty amiko, hianareo rehetra izay miasa fatratra sy mavesatra entana, fa Izaho no hanome anareo fitsaharana."</em>

Endrey izany teny fikasana mahatalanjona omen'i Jes么sy antsika! Iza amintsika rahateo moa no tsy mbola nahatsiaro ho mavesatra entana tamin'ny fotoana iray? Raha tsy noho ny amin'ny asa (izay mateti-pitranga tokoa), dia noho ny asa mafy sy ny enta-mavesatry ny fiainana. Eto i Jes么sy dia miteny amintsika fa fantany ny mahazo antsika, ary azony atao ny manampy antsika raha manaiky isika.

Rehefa avy milaza amintsika mba hitondra ny ziogany i Jes么sy, dia hoy Izy amintsika: "Fa mora ny ziogako, ary maivana ny entako"- Mat. 11:30. Raha lazaina amin'ny teny hafa izany dia izao: apetraho ny zioga sy ny enta-mavesatra entinareo (omeo Ahy izany), ka ny ziogako no ento, fa maivana izany.

Ahoana no hahafahantsika miaina ny fanandraman'ny fitsaharana resahin'i Jes么sy? Isika rahateo velona eto amin'ny tontolo izay nanambaran'Andriamanitra tamin'i Adama taorian'ny nanotany fa "ny fahatsembohan'ny tavanao no hahazoanao hanina"- Gen. 3:19. Fantatsika tsara, araka izany, ny hoe miasa mafy sy mitondra enta-mavesatra izay mila tsy ho zaka, indrindra amin'ny herin'ny tenantsika irery.

_*Famerenana ny lesona ny sabata 31 Jolay._