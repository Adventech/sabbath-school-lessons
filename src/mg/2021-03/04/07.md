---
title:  "Fianarana fanampiny"
date:   23/07/2021
---

<em>"Sady lalina no vokatry ny fo ny fibebahan'i Davida. Tsy nisy na inona na inona nataony mba hanarontsaronany ny heloka vitany. Tsy nisy tara-paniriana kely akory handositra ny famaizana mananontanona azy ny vavaka nataony (...) Fantany koa ny fahalotoan'ny fanahiny; mankahala ny fahotana vitany izy. Tsy famelan-keloka fotsiny no nangatahiny, fa fo madio koa. (...) Hitany tamin'ireo teny fikasan'Andriamanitra ho an'ny mpanota mibebaka ny porofon'ny famelan-keloka omeny sy ny fitahian'ny lanitra miverina amin'ny laoniny indray. (...) (Ny fanatitra ho an'i Jeh√¥vah dia fanahy torotoro. '</em> - Sal. 51:16,17.

<em>"Lavo i Davida fa natsangan'Andriamanitra izy.</em> ( ...)

<em>"Nanetry tena sy niaiky heloka i Davida, fa i Saoly kosa nanamavo ny fananarana sy nikiribiby tao amin'ny fahotana.</em>

<em>"Ny tantaran'i Davida (...) no anankiray amin'ireo sary fanazavana mahery vaika indrindra omena antsika maneho ireo tolona sy fakam-panahy atrehin'ny taranak'olombelona, mbamin'ny fibebahana marina amin'Andriamanitra (...) Ny zava-nihatra tamin'i Davida dia nanjary loharanonk-kery nandritra ny taonjato rehetra nifandimby (...). Zanak'Andriarnanitra an'arivony maro, voafitaka ka latsaka tao amin'ny fahotana (...) no nahatsiaro ny fiaikeny heloka tamim-pahatsoram-po (...) dia nahazo hery koa izy ireo hibebaka sy hiezaka indray hizotra amin'ny lalan'ny didin'Andriamanitra.</em>

<em>"Na iza na iza (...) hampietry ny fanahiny amin'ny fiaiken-keloka, tahaka izay nataon'i Davida, dia mahazo matoky fa misy fanantenana ho azy. (...) tsy mba holavin'ny Tompo mihitsy ny fanahy iray tena mibebaka marina."-</em> PM, tt. 726,727.

**FANONTANIANA HIFANAKALOZAN-KEVITRA:**

`1. Ahoana no ahafahantsika sady miaiky ny maha-mpanota antsika sy ny filantsika famelan-keloka, no miaina koa amin'ny maha-zanaka lahy sy zanaka vavin'Andriamanitra voavela heloka antsika, dia Ilay Andriamanitra Mpanjakan'izao rehetra izao?`

`2. Nahoana no fahotana atao amin'Andriamanitra avokoa ny fahotana rehetra raha ny marina? Inona ny hevitry ny hoe: manota amin'Andriamanitra?`

`3. Inona no azontsika lazaina amin'ny olona tsy mpino, izay sahiran-tsaina ny amin'ny fahoriana manjo ny olona tsy manan-tsiny, tahaka an'i Oria sy ilay zaza vao naterak'i Davida sy Batseba? Ahoana no hanazavantsika ny fitiavan'Andriamanitra sy fahamarinany ao anatin'ny toe-javara toy izany? Tsy manampy antsika hamaly izany ve ny fahatakarantsika ny momba ilay fifanandrinana lehibe izay ifanaovan'ny tsara sy ny ratsy? Amin'ny lafiny inona?`

`4. Nahoana ny Baiboly no nanokana toko roa manontolo hitantarana ny amin'i Davida sy Batseba fotsiny? Inona no zava-kendren'izany fitantarana izany?`

`5. Saino lalina ny amin'ny hoe: mampisaraka antsika amin'Andriamanitra ny fahotana, araka ny ao amin'ny Sal. 51:11,12. Tamin'ny fomba ahoana no efa niainanao zavatra toy izany? Manao ahoana ny fihetseham-ponao? Ahoana no hanazavanao amin'ny olona izany hoe misaraka amin'Andriamanitra izany, ary nahoana no tsy mahasambatra tokoa izany? Ny tokim-pamindrampo sy fahasoavana no hany vahaolana; nahoana?`