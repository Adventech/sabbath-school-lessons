---
title:  "Ny finoana sy ny fahasahiam-poana"
date:   08/07/2021
---

`Inona ireo fitoviana hitanao eo amin'ny firenirenen'ny Isiraely tany an'efitra sy ny fiainan'ny vahoakan'Andriamanitra mialoha indrindra ny fiavian'i JesÃ´sy fanindroany? (Jereo 1 Kor. 10:1-11.)`

Mirenireny any an'efitra ny vahoakan'Andriamanitra mandritra ny tantara, mitady ilay tany nampanantenaina. Miseho amin'ny endriny maro io efitra io. Ankehitriny izy io dia azo lazaina ho ny fanembantsembanana tsy misy farany avy amin'ny haino aman-jery, ny fanenon'ireo hafatra tonga tsy an-kijanona, ary ny fireondreon'ny fialamboly tsy misy fiafarana. Reseny lahatra isika fa ny fahavetatana voizin'ny horonantsary mamoafady no atao hoe fitiavana, ary ny harena no hamaha ny olantsika. Araka izany, raha azontsika atao ny ho tsara bika kokoa, tanora kokoa, manan-karena kokoa, manintona kokoa, dia ho voavaha ny olantsika rehetra.

Feno ahiahy tahaka ny Isiraelita isika eo am-pikatsahantsika ny fiadanana, ary matetika any amin'ny toerana tsy izy no itadiavantsika izany.

`Manao ahoana ny fihetsika nasetrin'ny Isiraelita ilay fitsaran'Andriamanitra ao amin'ny Nom. 14:39-45?`

Miavaka tokoa ny fihetsika nasehon'ny Isiraely nanoloana ny fitsaran'Andriamanitra. "Indreto izahay hiakatra ho any amin'ny tany izay nolazain'i Jehovah, fa efa nanota izahay." - Nom. 14:40.

Ny fanoloran-tena tsy vokatry ny fo marina dia toy ny vakisiny tsy tafiditra tsara araka ny tokony ho izy ka tsy misy fiantraikany amin'ny vatana akory. Ankehitriny ny mpitsabo dia mampirisika ny fanaovana ny vakisiny "Hepatite B" raha vao teraka iray andro monja ny zaza. Fanombohana tsara tokoa izany. Aorian'io vakisiny voalohany io anefa, raha toa tsy misy ny famerenana izany fanindroany sy fanintelony dia tsy misy fiarovana akory entin'izany.

Ilay fanenenana feno fikomiana nasehon'ny Isiraely ao amin'ny faramparan'ny toko 14 dia nitarika ho amin'ny fahafatesana sy fahadisoam-panantenana. Tsy neken'izy ireo indray mantsy izao ny tari-dalana vaovao avy amin'Andriamanitra ka nanao di-doha niakatra mba hanafika izy ireo kanefa tsy niaraka tamin'ny fiaran'ny fanekena na ny fitarihan'i Mosesy.

Vidin-dafo tokoa ny fahasahiam-poana; mitondra ho amin'ny fahafatesana izany. Matetika indrindra izany no asesiky ny tahotra. Noho ny fahatahorantsika zavatra iray dia maka fanapahan-kevitra isika, izay anenenantsika any aoriana.

`Saintsaino ny amin'ny fotoana izay nanaovanao zavatra tamim-pinoana sy ny fotoana nanaovanao izany tamim-pahasahiam-poana. Inona no maha-samy hafa tanteraka ireo? `
