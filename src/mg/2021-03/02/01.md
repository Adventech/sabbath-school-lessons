---
title:  "Tsy manaiky ny hitsahatra"
date:   03/07/2021
---



### Hodinihina mandritra ny herinandro: 
Nom. 11:1-33, Nom. 12:1-13, Nom. 13:27-33, Nom. 14:1-23, 1 Kor. 10:1-11, Nom. 14:39-45. 

><p>Tsianjery:</p> 
>"Ary izany dia nanjo azy rehetra mba ho anatra, sady voasoratra izany ho fananarana antsika izay niharan'ny faran'izao tontolo izao." - 1 KÃ´r. 10:11. 

### Fampidirana

Nandritra ny taonjato maro dia betsaka ny olona no nahatsikaritra toetra hafahafa sy taitaitra teo amin'ny alika sy ireo biby fiompy hafa mialoha ny horohorontany lehibe.

Ankehitriny dia manambara ny mpahay siansa fa ireny biby ireny dia mahatsapa ny onja voalohany ateraky ny horohorontany, dia ilay mialoha ny onja faharoa izay mampihovitrovitra ny tany. Inoana fa izany no nahatonga ireo biby ireo naneho fihetsika very hevitra sy feno tebiteby mialoha indrindra ny horohorontany. Ny elefanta ohatra dia afaka mandre onjam-peo iva dia iva sy ny fipararetra voalohany ateraky ny fifandonan-javatra, izay tsy ren'ny olombelona. 

Minitra vitsy talohan'ilay horohorontany nirefy 5,8 (fandrefesana richter) tao Washington, D.C., dia nanomboka naneho fihetsika hafahafa ny sasany tamin'ireo biby tao amin'ny valan-javaboary "Smithsonian Institution's National Zoo". Anisan'izany ny gidro izay nanomboka nihiakiaka 15 minitra teo ho eo mialoha ilay horohorontany.

Hijery ohatra vitsivitsy ny amin'ny tebiteby hafahafa mahazo ny olombelona isika amin'ity herinandro ity. Tsy mba vokatry ny loza voajanahary ho avy toy ny horohorontany anefa izany, fa vokatry ny fahotana fototry ny olombelona lavo, izay tsy mba niantehitra tamin'Izay atolotr'i Kristy ho an'ny olona rehetra manatona Azy amim-pinoana sy fankatoavana. 

_*Famerenana ny lesona ny sabata 10 Jolay._