---
title:  "Afaka hanam-pitsaharana"
date:   14/08/2021
---

### Hodinihina mandritra ny herinandro: 
Mar. 2:1-12, 1 Mpanj.18, 1 Mpanj. 19:1-8, Mat. 5:1-3, Isa. 53:4-6, 2 Mpanj. 2:11.

><p> Tsianjery:</p> 
>"Jehôvah no fahazavako sy famonjena ahy; iza no hatahorako? Jehôvah no fiarovana mafy ho an'ny aiko; iza no hangovitako?" - Sal. 27:1

### Fampidirana

Ny ankamaroan'ireo izay nihaona tamin'i Jesôsy, fony Izy niasa teto an-tany dia olona marary, indraindray aza olona efa ambavahoan'ny fahafatesana. Nifanizina nankeo amin'i Jesôsy izy ireo mba hositranina sy hampitsaharana ny fahoriany. Ary nahazo tokoa izay nangatahiny Taminy mandrakariva izy ireo. Indraindray miteny fotsiny i Jesôsy dia sitrana izy ireny.

Indraindray mikasika ny marary izy dia miala amin'ny fomba mahagaga ny aretina. Indraindray koa irahiny mandeha lavitra izy ireo, ary tonga miandalana eny ny fahasitranany. Lehilahy, vehivavy, ankizy, Jiosy, tsy Jiosy, mpanankarena, mahantra, olon-tsotra no nositranin'i Jesôsy. Na ny fahajambana sy habokana faran'izay sarotra sitranina indrindra aza dia tsy nanahirana azy. Eny tokoa na ilay "aretina" ratsy indrindra aza dia sitrany, dia ny fahafatesana izany.

Eo am-pandinihantsika ilay lohahevitra mikasika ny fitsaharana amin'ny fijaliana sy ny fahoriana, dia hojerentsika koa ny amin'ilay lohahevitra izay efa nampanontany tena antsika rehetra teo amin'ny fiainana maha-kristianina antsika. Inona no mitranga raha tsy voavaly ny fangatahantsika fanasitranana?

_*Famerenana ny lesona ny sabata 21 Aogositra._