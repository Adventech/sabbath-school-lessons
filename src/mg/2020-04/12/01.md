---
title: "Ny Sabata:Mahalala sy maneho ny toetran'Andriamanitra"
date: 12/12/2020
---

### Hodinihina mandritra ny herinandro
Gen.1, 2; Eks. 16:14-29; Isa. 58:1-14; Mat. 12:1-13; Lio. 13:10-17.

> <p>Tsianjery</p>
> "Ary hoy Izy taminy: Ny Sabata no natao ho an'ny olona, fa tsy ny olona ho an'ny Sabata; ka dia Tornpon'ny Sabata aza ny Zanak'olona" - Mar. 2:27,28.

### Fampidirana

Mpianatra any amin'ny ambaratonga ambony i Jodie, ary izy irery no Advantista Mitandrina ny andro Fahafito ao amin'ny fianarana misy azy. Nisafidy ny tsy hanatrika ireo hetsika fanaon'ny mpianatra izy rehefa Sabata, koa nahatonga ny maro hahatsikaritra ny finoany izany.

Niantso azy ny namany iray, Gayle, indray andro. Handeha any ambanivohitra ny vadiny mandritra ny enina herinandro, koa nanontany an'i Jodie izy raha tiany ny hiantrano any aminy mandritra ireo zoma alina enina ho avy. Fantany mantsy fa tsy manao na inona na inona i Jodie amin'ireo alina ireo.

Nandritra ny Zoma alina efatra dia niara-nisakafo izy roa, niara-nitendry zava-maneno, nifampizara fanandramana amin'ny maha-Kristianina azy ireo, ary tsapan'izy ireo ho nahafinaritra ny fiarahany. Ny faran'ny herinandro fahadimy dia nilaza i Gayle fa efa avy niantsena tany an-tanan-dehibe, sady nojereny ny famantaranandrony. Mety tsara, hoy izy anakampo. Efa akaiky ny Sabata. Tonga saina tampoka izy fa nandritra ireo Zoma alina efatra ireo dia nahita zava-baovao izy teo amin'ny fanandramany amin'ny maha-Kristianina azy. Nitombo izy, nahalala misimisy kokoa momba Ilay Andriamaniny, ary nihanatanjaka ny finoany. Nitondra fanabeazana sy fivoarana ho azy manokana ny Sabata.

Tantara mahaliana mikasika ny fomba azontsika andraisana ny Sabata io, izay tsy fitsaharana fotsiny fa fomba fanabeazana ihany koa.

_*Famerenana ny lesony ny sabata 19 Desambra._
