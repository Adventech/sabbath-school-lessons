---
title: Ilay mpampianatra lehibe
date: 24/12/2020
---

Hitantsika nandritra ity telovolana ity fa ny asa fampianarana no lafiny lehibe indrindra tamin'ny asa fanompoan'i Kristy tety an-tany. Hatramin'ny fiandohan'ny asany, dia nampianatra ireo mpanara-dia Azy mandrakariva i Jesôsy, tamin'ny zavatra rehetra nataony. Nampianariny azy ireo ny fahamarinana momba Azy, ny Ray, ny famonjena, ary koa ny fanantenana izay miandry antsika (vakio ny Mat. 5:2; Mar. 4:2; Lio. 19:47; Jao. 6:59).

Azonao atao ny mamadibadika ny filazantsara, dia ho hitanao ao fa mampianatra mandrakariva i Jesôsy. Na amin'izao fotoana izao koa aza dia mbola manohy mampianatra antsika ny Tompo, amin'ny alalan'ny teniny, ary mbola hitohy izany fampianarana izany any amin'ilay tontolo vaovao. Alaivo sary an-tsaina anefa ny fahasamihafan'izany ao amin'ny fiainana iray tsy voasembantsemban'ny fahotana sy ny sakana rehetra apetrak'izany eo amintsika.

`« Dia hisy hanao aminy hoe: Ka inona itony ratra amin'ny tananao itony? Dia hovaliany hoe: Naratra tao an-tranon'ny sakaizako ireny »  (Zak. 13:6). Araka ny hevitrao, inona no resahin'io andalan-teny io?`

Ary arakaraka ny handrosoan'ireo taona tsy hanam-pahataperana, dia hitombo hatrany ny fanambarana ny hasoa sy ny voninahitry ny fanambarana momba an'Andriamanitra sy Kristy. Ary arakaraka ny hitornboan'ny fahalalana, no hitomboan'ny fitiavana, ny fanajana sy ny fahasambarana koa. Arakaraka ny hahafantaran'ny olona bebe kokoa ny amin'Andriamanitra, no hampitombo ny fankalazany ny toetrany. Rehefa sokafan'i Jesosy eo anoloan'izy ireo ny zava-miafin'ny fanavotana sy izay vita tamin'ny fikatrohana ilay ady lehibe nifanaovana tamin'i Satana, dia hientanentana ho amin'ny fitiavana mafana ny fon'ny voavotra, ary amim-pifaliana sy firavoravoana bebe kokoa no hanaovany hira mamy loatra amin'ny lokanga volamenany; ary feo alinalina sy arivoarivo tsy manam-pahataperana no hiara-miredona hiram-piderana mireondreona. (...)

« Mifarana hatreo ilay ady lehibe. Tsy misy intsony ny fahotana sy ny mpanota. Voadio tanteraka ny tontolo rehetra. Miara-mitepo fifaliana sy firindrana ny voary manontolo. Avy arnin'Ilay Mpamorona izao rehetra izao no mikoriana ny aina sy ny fahazavana ary ny fifaliana manerana ny fanjakana eny amin'ny habakabaka tsy misy fetra. Hatramin'ny "atoma" kitika indrindra ka hatramin'izao tontolo izao lehibe indrindra, ny zavatra rehetra, na ny manan'aina na ny tsy manan'aina dia samy manambara amin'ny alalan'ny hakantony sy ny fifaliany safononoka fa Andriamanitra dia fitiavana. » - HM, tt. 705, 706, ed. 1983.

`Tsy misy mambabo antsika miffoatra ny sorona nataon'i Kristy ho antsika, amin'ireo fahamarinana mahagaga rehetra hianarantsika mandritra ny mandrakizay. Saino ny halehibe sy ny halalin'izany ka mahatonga azy ho Iohahevitra hianarantsika mandritra ny fotoana tsy misy fetra. Na amin'izao aza, ahoana no hianaranao hankasitraka bebe kokoa izay nataon'i Jesôsy ho antsika tamin'ny alalan'ny hazo fijaliana?`
